<!DOCTYPE html>
<html>
<head>
<meta charset="gbk" />
<title>宋史-志 079 志第三十二 律历十二-在线阅读-哈西文学网</title>
<meta name="keywords" content="脱脱，宋史，志 079 志第三十二 律历十二全文，志 079 志第三十二 律历十二在线阅读 哈西文学网" />
<meta name="description" content="哈西文学网提供脱脱的宋史 志 079 志第三十二 律历十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31552/2039596.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31552/2039596.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋史</div>
		<div class="fr"><a id="add-bookcase" href="javascript:void(0)" onClick="addbookcase(31552,0);">加入书架</a>|<a id="book-vote" href="javascript:void(0)" onClick="vote(31552);">投推荐票</a>|<a id="err-report" href="javascript:void(0)" onClick="report('宋史出错啦!');">错误举报</a>|<a href="https://www.haxi88.com/files/article/info/31/31552.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>志 079 志第三十二 律历十二</h1>
            <div class="link xb">
                <a href="2039595.html">上一页</a>&larr;<a href="index.html">返回列表</a>&rarr;<a
                    href="2039949.html">下一页</a></div>			
            <div id="BookText">&nbsp;&nbsp;&nbsp;&nbsp;纪元历<br /><br />&nbsp;&nbsp;&nbsp;&nbsp;崇宁《纪元历》<br /><br />&nbsp;&nbsp;&nbsp;&nbsp;演纪上元上章执徐之岁，距元符三年庚辰，岁积二千八百六十一万三千四百六十算；至崇宁五年丙戌，岁积二千八百六十一万三千四百六十六算。<br /><br />&nbsp;&nbsp;&nbsp;&nbsp;步气朔第一<br /><br />&nbsp;&nbsp;&nbsp;&nbsp;日法：七千二百九十。<br /><br />&nbsp;&nbsp;&nbsp;&nbsp;期实：二百六十六万二千六百二十六。<br /><br />&nbsp;&nbsp;&nbsp;&nbsp;朔实：二十一万五千二百七十八。<br /><br />&nbsp;&nbsp;&nbsp;&nbsp;岁周：三百六十五日、余一千七百七十六。<br /><br />&nbsp;&nbsp;&nbsp;&nbsp;气策：一十五、余一千五百九十二太。<br /><br />&nbsp;&nbsp;&nbsp;&nbsp;朔策：二十九、余三千八百六十八。<br /><br />&nbsp;&nbsp;&nbsp;&nbsp;望策：一十四、余五千五百七十九。<br /><br />&nbsp;&nbsp;&nbsp;&nbsp;弦策：七、余二千七百八十九半。<br /><br />&nbsp;&nbsp;&nbsp;&nbsp;中盈分：三千一百八十五半。<br /><br />&nbsp;&nbsp;&nbsp;&nbsp;朔虚分：三千四百二十二。<br /><br />&nbsp;&nbsp;&nbsp;&nbsp;没限：五千六百九十七少。<br /><br />&nbsp;&nbsp;&nbsp;&nbsp;旬周：四十三万七千四百。<br /><br />&nbsp;&nbsp;&nbsp;&nbsp;纪法：六十。<br /><br />&nbsp;&nbsp;&nbsp;&nbsp;求天正冬至：置上元距所求积年，以期实乘之，为天正冬至气积分；满旬周去之，不满，如日法而一为大余，不尽为小余。其大余命己卯，算外，即所求年天正冬至日辰及余。<br /><br />&nbsp;&nbsp;&nbsp;&nbsp;求次气：置天正冬至大、小余，以气策加之，四分之一为少，之二为半，之三为太。如满秒母，收从小余，小余满日法从大余，大余盈纪法乃去之。<br /><br />&nbsp;&nbsp;&nbsp;&nbsp;去命如前，即次气日辰及余。<br /><br />&nbsp;&nbsp;&nbsp;&nbsp;求天正经朔：置天正冬至气积分，以朔实去之，不尽，为天正闰余；用减气积分，余为天正十一月经朔加时积分。满旬周去之，不满，如日法而一为大余，不尽为小余。其大余命己卯，算外，即所求年天正十一月经朔日辰及余。<br /><br />&nbsp;&nbsp;&nbsp;&nbsp;求弦望及次朔经日：置天正经朔大、小余，以弦策累加之，去命如前，即各得弦、望及次朔经日辰及余。<br /><br />&nbsp;&nbsp;&nbsp;&nbsp;求没日：置有没常气小余，凡常气小余在没限已上者，为有没之气。<br /><br />&nbsp;&nbsp;&nbsp;&nbsp;六十乘之，用减四十四万三千七百七十一，余满六千三百七十一而一为日，不满为余。命日起其气初日辰，算外，即为气内没日辰。<br /><br />&nbsp;&nbsp;&nbsp;&nbsp;求灭日：置有灭经朔小余，凡经朔小余不满朔虚分者，为有灭之朔。<br /><br />&nbsp;&nbsp;&nbsp;&nbsp;三十乘之，满朔虚分而一为日，不满为余。命日起其月经朔日辰，算外，即为月内灭日辰。<br /><br />&nbsp;&nbsp;&nbsp;&nbsp;步发敛<br /><br />&nbsp;&nbsp;&nbsp;&nbsp;候策：五、余五百三十、秒五十五。<br /><br />&nbsp;&nbsp;&nbsp;&nbsp;卦策：六、余六百三十七、秒六。<br /><br />&nbsp;&nbsp;&nbsp;&nbsp;土王策：三、余三百一十八、秒三十三。<br /><br />&nbsp;&nbsp;&nbsp;&nbsp;岁闰：七万九千二百九十。<br /><br />&nbsp;&nbsp;&nbsp;&nbsp;月闰：六千六百七半。<br /><br />&nbsp;&nbsp;&nbsp;&nbsp;闰限：二十万八千六百七十半。<br /><br />&nbsp;&nbsp;&nbsp;&nbsp;辰法：一千二百一十五。<br /><br />&nbsp;&nbsp;&nbsp;&nbsp;半辰法：六百七半。<br /><br />&nbsp;&nbsp;&nbsp;&nbsp;刻法：七百二十九。<br /><br />&nbsp;&nbsp;&nbsp;&nbsp;秒法：六十。<br /><br />&nbsp;&nbsp;&nbsp;&nbsp;求七十二候：各置中节大、小余命之，为初候；以候策加之为次候；又加之为末候。各命己卯，算外，即得所求日辰。<br /><br />&nbsp;&nbsp;&nbsp;&nbsp;求六十四卦：各置中气大、小余命之，为公卦用事日；以卦策加之，得辟卦用事日；又加之，得诸侯内卦用事日；以土王策加之，得十有二节之初诸侯外卦用事日；又加之，得大夫卦用事日；复以卦策加之，得卿卦用事日。各命己卯，算外，即得所求日辰。<br /><br />&nbsp;&nbsp;&nbsp;&nbsp;求五行用事：各因四立之节大、小余命之，即春木、夏火、秋金、冬水首用事日。以土王策减四季中气大、小余，即其季土始用事之日。各命己卯，算外，即得所求日辰。<br /><br />&nbsp;&nbsp;&nbsp;&nbsp;七十二候及卦目与前历同。<br /><br />&nbsp;&nbsp;&nbsp;&nbsp;求中气去经朔：置天正闰余，以月闰累加之，满日法为闰日，不满为余，即其月中气去经朔日算。因求卦候者，各以卦、候策依次累加减之，中气前减，中气后加。<br /><br />&nbsp;&nbsp;&nbsp;&nbsp;各得其月卦、候去经朔日算。<br /><br />&nbsp;&nbsp;&nbsp;&nbsp;求发敛加时：置所求小余，倍之，如辰法而一为辰数，不满，五因之，如刻法而一为刻，不尽为分。命辰数起子正，算外，即各得加时所在辰、刻及分。如半辰数，即命起子初。<br /><br />&nbsp;&nbsp;&nbsp;&nbsp;步日躔<br /><br />&nbsp;&nbsp;&nbsp;&nbsp;周天分：二亿一千三百一万八千一十七。<br /><br />&nbsp;&nbsp;&nbsp;&nbsp;岁差：七千九百三十七。<br /><br />&nbsp;&nbsp;&nbsp;&nbsp;周天度：三百六十五、约分二十五、秒七十二。<br /><br />&nbsp;&nbsp;&nbsp;&nbsp;象限：九十一、约分三十一、秒九。<br /><br />&nbsp;&nbsp;&nbsp;&nbsp;乘法：一百一十九。<br /><br />&nbsp;&nbsp;&nbsp;&nbsp;除法：一千八百一十一。<br /><br />&nbsp;&nbsp;&nbsp;&nbsp;秒法：一百。<br /><br />&nbsp;&nbsp;&nbsp;&nbsp;求每日盈缩分先后数：置所求盈缩分，以乘法乘之，如除法而一，为其气中平率；与后气中平率相减，为合差；半合差，加减其气中平率，为初、末泛率。至后加为初、减为末，分后减为初、加为末。<br /><br />&nbsp;&nbsp;&nbsp;&nbsp;又以乘法乘合差，如除法而一，为日差；半日差，加减初、末泛率，为初、末定率。至后减初加末，分后加初减末。以日差累加减其气初定率，为每日盈缩分；至后减，分后加。<br /><br />&nbsp;&nbsp;&nbsp;&nbsp;各以每日盈缩分加减气下先后数。冬至后，积盈为先，在缩减之；夏至后，积缩为后，在盈减之。其分、至前一气，无后气相减，皆因前气合差为其气合差。余依前术，求FH仿此。<br /><br />&nbsp;&nbsp;&nbsp;&nbsp;求经朔弦望入气：置天正闰日及余，如气策以下者，以减气策，为入大雪气；以上者去之，余以减气策，为入小雪气：即天正十一月经朔入气日及余。求弦、望及后朔入气，以弦策累加之，满气策去之，即各得弦、望及次朔入气日及余。<br /><br />&nbsp;&nbsp;&nbsp;&nbsp;求经朔弦望入气FH定数：各以所入气小余乘其日损益率，如日法而一，所得，以损益其日下FH积，各为定数。<br /><br />&nbsp;&nbsp;&nbsp;&nbsp;赤道宿度<br /><br />&nbsp;&nbsp;&nbsp;&nbsp;斗：二十五<br /><br />&nbsp;&nbsp;&nbsp;&nbsp;牛：七少<br /><br />&nbsp;&nbsp;&nbsp;&nbsp;女：十一少<br /><br />&nbsp;&nbsp;&nbsp;&nbsp;虚：九少秒七十二<br /><br />&nbsp;&nbsp;&nbsp;&nbsp;危：十五半<br /><br />&nbsp;&nbsp;&nbsp;&nbsp;室：十七<br /><br />&nbsp;&nbsp;&nbsp;&nbsp;壁：八太。<br /><br />&nbsp;&nbsp;&nbsp;&nbsp;北方七宿九十四度秒七十二。<br /><br />&nbsp;&nbsp;&nbsp;&nbsp;奎：十六半<br /><br />&nbsp;&nbsp;&nbsp;&nbsp;娄：十二<br /><br />&nbsp;&nbsp;&nbsp;&nbsp;胃：十五<br /><br />&nbsp;&nbsp;&nbsp;&nbsp;昴：十一少<br /><br />&nbsp;&nbsp;&nbsp;&nbsp;毕：十七少。<br /><br />&nbsp;&nbsp;&nbsp;&nbsp;觜：半。<br /><br />&nbsp;&nbsp;&nbsp;&nbsp;参：十半。<br /><br />&nbsp;&nbsp;&nbsp;&nbsp;西方七宿八十三度。<br /><br />&nbsp;&nbsp;&nbsp;&nbsp;井：三十三少<br /><br />&nbsp;&nbsp;&nbsp;&nbsp;鬼：二半<br /><br />&nbsp;&nbsp;&nbsp;&nbsp;柳：十三太。<br /><br />&nbsp;&nbsp;&nbsp;&nbsp;星：六太<br /><br />&nbsp;&nbsp;&nbsp;&nbsp;张：十七少<br /><br />&nbsp;&nbsp;&nbsp;&nbsp;翼：十八太<br /><br />&nbsp;&nbsp;&nbsp;&nbsp;轸：十七<br /><br />&nbsp;&nbsp;&nbsp;&nbsp;南方七宿一百九度少。<br /><br />&nbsp;&nbsp;&nbsp;&nbsp;角：十二<br /><br />&nbsp;&nbsp;&nbsp;&nbsp;亢：九少<br /><br />&nbsp;&nbsp;&nbsp;&nbsp;氐：十六<br /><br />&nbsp;&nbsp;&nbsp;&nbsp;房：五太<br /><br />&nbsp;&nbsp;&nbsp;&nbsp;心：六少<br /><br />&nbsp;&nbsp;&nbsp;&nbsp;尾：十九少<br /><br />&nbsp;&nbsp;&nbsp;&nbsp;箕：十半<br /><br />&nbsp;&nbsp;&nbsp;&nbsp;东方七宿七十九度。<br /><br />&nbsp;&nbsp;&nbsp;&nbsp;按诸历赤道宿次，就立全度，颇失真数。今依宋朝浑仪校测距度，分定太、半、少，用为常数，校之天道，最为密近。如考唐，用唐所测；考古，用古所测：即各得当时宿度。<br /><br />&nbsp;&nbsp;&nbsp;&nbsp;求冬至赤道日度：以岁差乘所求积年，满周天分去之，不满，覆减周天分，余如五千八百三十二而一为分，不尽，退除为秒。其分，满百为度，命起赤道虚宿七度外去之，至不满宿，即所求年天正冬至加时日躔赤道宿度及分秒。<br /><br />&nbsp;&nbsp;&nbsp;&nbsp;求春分、夏至、秋分赤道日度：置天正冬至加时赤道日度，累加象限，满赤道宿次去之，即各得春分、夏至、秋分加时日在宿度及分秒。<br /><br />&nbsp;&nbsp;&nbsp;&nbsp;求四正后赤道宿积度：置四正赤道宿全度，以四正赤道日度及分减之，余为距后度；以赤道宿度累加之，各得四正后赤道宿积度及分。<br /><br />&nbsp;&nbsp;&nbsp;&nbsp;求赤道宿积度入初末限：视四正后赤道宿积度及分，在四十五度六十五分、秒五十四半已下为入初限；已上，用减象限，余为入末限。<br /><br />&nbsp;&nbsp;&nbsp;&nbsp;求二十八宿黄道度：以四正后赤道宿入初、末限度及分，减一百一度，余以初、末限度及分乘之，进位，满百为分，分满百为度，至后以减、分后以加赤道宿积度，为其宿黄道积度；以前宿黄道积度减之，其四正之宿，先加象限，然后以前宿减之。<br /><br />&nbsp;&nbsp;&nbsp;&nbsp;为其宿黄道度分。其分就近约为太、半、少。<br /><br />&nbsp;&nbsp;&nbsp;&nbsp;黄道宿度<br /><br />&nbsp;&nbsp;&nbsp;&nbsp;斗：二十三<br /><br />&nbsp;&nbsp;&nbsp;&nbsp;牛：七<br /><br />&nbsp;&nbsp;&nbsp;&nbsp;女：十一<br /><br />&nbsp;&nbsp;&nbsp;&nbsp;虚：九少秒七十二<br /><br />&nbsp;&nbsp;&nbsp;&nbsp;危：十六。<br /><br />&nbsp;&nbsp;&nbsp;&nbsp;室：十八。<br /><br />&nbsp;&nbsp;&nbsp;&nbsp;壁：九半。<br /><br />&nbsp;&nbsp;&nbsp;&nbsp;北方七宿九十三度太秒七十二。<br /><br />&nbsp;&nbsp;&nbsp;&nbsp;奎：十八<br /><br />&nbsp;&nbsp;&nbsp;&nbsp;娄：十二太<br /><br />&nbsp;&nbsp;&nbsp;&nbsp;胃：十五半<br /><br />&nbsp;&nbsp;&nbsp;&nbsp;昴：十一<br /><br />&nbsp;&nbsp;&nbsp;&nbsp;毕：十六半<br /><br />&nbsp;&nbsp;&nbsp;&nbsp;觜；半<br /><br />&nbsp;&nbsp;&nbsp;&nbsp;参：九太<br /><br />&nbsp;&nbsp;&nbsp;&nbsp;西方七宿八十四度。<br /><br />&nbsp;&nbsp;&nbsp;&nbsp;井：三十半<br /><br />&nbsp;&nbsp;&nbsp;&nbsp;鬼：二半<br /><br />&nbsp;&nbsp;&nbsp;&nbsp;柳：十三少<br /><br />&nbsp;&nbsp;&nbsp;&nbsp;星：六太<br /><br />&nbsp;&nbsp;&nbsp;&nbsp;张：十七太<br /><br />&nbsp;&nbsp;&nbsp;&nbsp;翼：二十<br /><br />&nbsp;&nbsp;&nbsp;&nbsp;轸：十八半<br /><br />&nbsp;&nbsp;&nbsp;&nbsp;南方七宿一百九度。<br /><br />&nbsp;&nbsp;&nbsp;&nbsp;角：十二太<br /><br />&nbsp;&nbsp;&nbsp;&nbsp;亢：九太<br /><br />&nbsp;&nbsp;&nbsp;&nbsp;氐：十六少<br /><br />&nbsp;&nbsp;&nbsp;&nbsp;房：五太<br /><br />&nbsp;&nbsp;&nbsp;&nbsp;心：六<br /><br />&nbsp;&nbsp;&nbsp;&nbsp;尾：十八少<br /><br />&nbsp;&nbsp;&nbsp;&nbsp;箕：九半<br /><br />&nbsp;&nbsp;&nbsp;&nbsp;东方七宿七十八度少。<br /><br />&nbsp;&nbsp;&nbsp;&nbsp;前黄道宿度，依今历岁差所在算定。如上考往古，下验将来，当据岁差，每移一度，依术推变当时宿度，然后可步七曜，知其所在。如径求七曜所在，置所在积度，以前黄道宿积度减之，为所在黄道宿度及分。<br /><br />&nbsp;&nbsp;&nbsp;&nbsp;求天正冬至加时黄道日度：以冬至加时赤道日度及分秒，减一百一度，余以冬至加时赤道日度及分秒乘之，进位，满百为分，分满百为度，命曰黄赤道差；用减冬至赤道日度及分秒，即所求年天正冬至加时黄道日度及分秒。<br /><br />&nbsp;&nbsp;&nbsp;&nbsp;求二十四气加时黄道日度：置所求年冬至日躔黄赤道差，以次年黄赤道差减之，余以所求气数乘之，二十四而一，所得以加其气中积及约分，又以其气初日先后数先加后减之，用加冬至加时黄道日度，依宿次命之，即各得其气加时黄道日躔宿度及分秒。如其年冬至加时赤道宿度空，分秒在岁差已下者，即加前宿全度。然求黄赤道差，余依术算。<br /><br />&nbsp;&nbsp;&nbsp;&nbsp;求二十四气晨前夜半黄道日度：置日法，以其气小余减之，余副置之；以其气初日盈缩分乘之，如万约之，所得，盈加缩减其副，满日法为度，不满，退除为分秒，以加其气加时黄道日度，即各得其气一日晨前夜半黄道日度及分秒；每日加一度，以百约每日盈缩分为分秒，盈加缩减之，满黄道宿次去之，即每日晨前夜半黄道日躔宿度及分秒。其二十四气初日晨前夜半黄道日度，系属前气，自前气摊算，即各得所求。<br /><br />&nbsp;&nbsp;&nbsp;&nbsp;求每日午中黄道日度：置一万分，以所入气日盈缩分盈加缩减而半之，满百为分，不满为秒，以加其日晨前夜半黄道日度，即其日午中日躔黄道宿度及分。<br /><br />&nbsp;&nbsp;&nbsp;&nbsp;求夏至加时黄道日度：置天正冬至加时黄道日度及分秒，以二至限及分秒加之，满黄道宿次去之，不满，为夏至加时黄道日度及分秒。<br /><br />&nbsp;&nbsp;&nbsp;&nbsp;求每日午中黄道积度：以二至加时黄道日度距至所求日午中黄道日度，为入二至后黄道积度及分。<br /><br />&nbsp;&nbsp;&nbsp;&nbsp;求每日午中黄道入初末限：视二至后黄道积度，在四十三度一十二分、秒八十七以下为初限；以上，用减象限，余为入末限。其积度满象限去之，为二分后黄道积度，在四十八度一十八分、秒二十二以下为初限；以上，用减象限，余为入末限。<br /><br />&nbsp;&nbsp;&nbsp;&nbsp;求每日午中赤道日度：以所求日午中黄道积度，入至后初限、分后末限度及分秒，进三位，加二十万二千五十少，开平方除之，所得，减去四百四十九半，余在初限者，直以二至赤道日度加而命之；在末限者，以减象限，余以二分赤道日度加而命之：即每日午中赤道日度。以所求日午中黄道积度，入至后末限、分后初限度及分秒，进三位，用减三十万三千五十少，开平方除之，所得，以减五百五十半，余在初限者，直以二分赤道日度加而命之；在末限者，以减象限，余以二至赤道日度加而命之：即每日午中赤道日度。<br /><br />&nbsp;&nbsp;&nbsp;&nbsp;求太阳入宫日时刻及分：各置入宫宿度及分秒，以其日晨前夜半日度减之，余以二十四乘，为时实；以其日太阳行度及分秒为法实，如法而一，为半时数；不满，进二位，为刻实；以二十四乘，前法除之为刻，不满，退除为分。其半时命起子正，算外，即得太阳入宫初正时、刻及分。其逐刻日、时及分，旧历均其日数，从其简略，未尽其详。今但依入宫正术求之，即允协天道。<br /><br />&nbsp;&nbsp;&nbsp;&nbsp;步晷漏<br /><br />&nbsp;&nbsp;&nbsp;&nbsp;二至限：一百八十二、分六十二、秒一十八。<br /><br />&nbsp;&nbsp;&nbsp;&nbsp;象限：九十一、分二十一、秒九。<br /><br />&nbsp;&nbsp;&nbsp;&nbsp;一象度：九十一、分二十一、秒四十三。<br /><br />&nbsp;&nbsp;&nbsp;&nbsp;冬至后初限夏至后末限：六十二日、分二十。<br /><br />&nbsp;&nbsp;&nbsp;&nbsp;夏至后初限冬至后末限：一百二十日、分四十二。<br /><br />&nbsp;&nbsp;&nbsp;&nbsp;已上分秒母各同一百。<br /><br />&nbsp;&nbsp;&nbsp;&nbsp;冬至岳台晷影常数：一丈二尺八寸三分。<br /><br />&nbsp;&nbsp;&nbsp;&nbsp;夏至岳台晷影常数：一尺五寸六分。<br /><br />&nbsp;&nbsp;&nbsp;&nbsp;昏明分：一百八十二少。<br /><br />&nbsp;&nbsp;&nbsp;&nbsp;昏明刻：二分三百六十四半。<br /><br />&nbsp;&nbsp;&nbsp;&nbsp;辰刻：八分二百四十三。<br /><br />&nbsp;&nbsp;&nbsp;&nbsp;半辰刻：四分一百二十一半。<br /><br />&nbsp;&nbsp;&nbsp;&nbsp;刻法：七百二十九。<br /><br />&nbsp;&nbsp;&nbsp;&nbsp;求午中入气：置所求日大余及半法，以所入气大、小余减之，为其日午中入气日及余。<br /><br />&nbsp;&nbsp;&nbsp;&nbsp;求午中中积：置其气中积，以午中入气日及余加之，其余以日法退除为分秒。<br /><br />&nbsp;&nbsp;&nbsp;&nbsp;为所求日午中中积及分秒。<br /><br />&nbsp;&nbsp;&nbsp;&nbsp;求午中入二至后初末限；置午中中积及分，为入冬至后；满二至限去之，为入夏至后。其二至后，如在初限已下为入初限；已上，覆减二至限，余为入末限。<br /><br />&nbsp;&nbsp;&nbsp;&nbsp;求岳台晷影午中定数：冬至后初限、夏至后末限，以百通日，内分，自相乘为实，置之；以七百二十五除之，所得，加一十万六百一十七，并入限分，折半为法，实如法而一为分，不满，退除为小分，其分满十为寸，寸满十为尺，用减冬至岳台晷影常数，即得所求午中晷影定数。夏至后初限、冬至后末限，以百通日，内分，自相乘，为实，乃置入限分，九因，再折，加一十九万八千七十五为法，其夏至前后，日如在半限以上者，减去半限，余置于上，列半限于下，以上减下，余以乘上，进二位，七十七除之，所得加法为定法，然后除之。<br /><br />&nbsp;&nbsp;&nbsp;&nbsp;实如法而一为分，不满，退除为小分，其分满十为寸，寸满十为尺，以加夏至岳台晷影常数，即得所求日午中晷影定数。<br /><br />&nbsp;&nbsp;&nbsp;&nbsp;求每日日行积度：以午中入气余乘其日盈缩分，日法而一，冬至后盈加缩减、夏至后缩加盈减先后数，以先加后减中积日及分秒，满与不足，进退其日，为所求日行积度及分秒。<br /><br />&nbsp;&nbsp;&nbsp;&nbsp;求每日赤道内外度：置所求日午中日行积度及分，如不满二至限，在象限已下为冬至后度；象限已上，用减二至限，为夏至前度。如满二至限去之，余在象限以下为夏至后度；象限以上，用减二至限，为冬至前度。并置之于上，列象限于下，以上减下，余以乘上，冬至前后五百一十七而一，夏至前后四百而一为度，不满，退除为分，以加二至前后度，所得，用减象限，余置于上，列二至限于下，以上减下，余以乘上，其度、分、秒皆以百通，然后乘之。<br /><br />&nbsp;&nbsp;&nbsp;&nbsp;退一位，如三十四万八千八百五十六而一为秒，满百为分，分满百为度，即所求日黄道去赤道内外度及分。冬至前后为外，夏至前后为内。<br /><br />&nbsp;&nbsp;&nbsp;&nbsp;求每日午中太阳去极度；以每日午中黄道去赤道内、外度及分，内减外加一象度及分，为每日午中太阳去极度及分。<br /><br />&nbsp;&nbsp;&nbsp;&nbsp;求每日日出入分晨昏分半昼分：置所求日黄道去赤道内外度及分，以三百六十三乘之，进一位，如二百三十九而一，所得，以加减一千八百二十二半，赤道内以减，赤道外以加。<br /><br />&nbsp;&nbsp;&nbsp;&nbsp;为所求日日出分；用减日法，为日入分。以昏明分减日出分，为晨分；加日入分，为昏分；以日出分减半法，为半昼分。<br /><br />&nbsp;&nbsp;&nbsp;&nbsp;求每日昼夜刻日出入辰刻：置日出分，倍之，进一位，满刻法为刻，不满为分，即所求日夜刻；以减百刻，余为昼刻；半夜刻，满辰刻为辰数；命子正，算外，即日出辰刻；以半辰刻加之，即命起时初。<br /><br />&nbsp;&nbsp;&nbsp;&nbsp;以昼刻加之，满辰刻为辰数；命日出，算外，即日入辰刻及分。<br /><br />&nbsp;&nbsp;&nbsp;&nbsp;求每更点差刻及逐更点辰刻：置夜刻，减去十五刻，五而一，为更差；又五而一，为点差。以昏明刻加日入辰刻，即初更辰刻；以更点差刻累加之，满辰刻及分去之，各得更点所入辰刻及分。<br /><br />&nbsp;&nbsp;&nbsp;&nbsp;求每日距中度及每更差度：置所求日黄道去赤道内、外度及分，以四千四百三十五乘之，如五千八百一十二而一为度，不满，退除为分，以内加外减一百度七十二分、秒七为距中度。用减一百六十四度八十一分、秒五十七，余四因，退一位，为每更差度。<br /><br />&nbsp;&nbsp;&nbsp;&nbsp;求昏晓五更及攒点中星：置距中度，以其日午中赤道日度加而命之，即昏中星所格宿次，命为初更中星；以每更差度加而命之，即二更中星；以每更差度累加之，满赤道宿度去之，即逐更及攒点中星；加三十六度六十二分、秒五十七，满赤道宿度去之，即晓中星。<br /><br />&nbsp;&nbsp;&nbsp;&nbsp;求九服晷景：各于所在测冬夏二至晷数，乃相减之，余为二至差数。如地在岳台南测夏至晷景在表南者，并冬夏二至晷数为二至差数。其所求日在冬至后初限、夏至后末限者，置岳台冬至晷景常数，以所求日岳台午中晷景定数减之，余以其处二至差数乘之，如岳台二至差数一丈一尺二寸七分而一，所得，以减其处冬至晷数，即其地其日中晷定数。所求日在夏至后初限、冬至后末限者，置所求日岳台午中晷景定数，以岳台夏至晷景常数减之，余以其处二至差数乘之，如岳台二至差数而一，所得，以加其处夏至晷数，即其地其日中晷定数。如其处夏至景在表南者，以所得之数减其处夏至晷数，余为其地其日中晷定数，亦在表南也。其所得之数多于其处夏至晷数，即减去夏至晷数，余为其地其日中晷定数，在表北也。<br /><br />&nbsp;&nbsp;&nbsp;&nbsp;求九服所在昼夜漏刻：各于所在下水漏，以定其处冬夏二至夜刻，但得一至可矣，不必须要冬夏二至。<br /><br />&nbsp;&nbsp;&nbsp;&nbsp;乃与五十刻相减，余为至差刻。置所求日黄道去赤道内外度及分，以至差刻乘之，进一位，如二百三十九而一为刻，不尽，以刻法乘之，复八而一为分，内减外加五十刻，即所求日夜刻；减百刻，余为昼刻。其日日出入辰刻及更点差刻、每更点辰刻，并依岳台术求之。<br /><br />&nbsp;&nbsp;&nbsp;&nbsp;步月离<br /><br />&nbsp;&nbsp;&nbsp;&nbsp;转周分：二十万八百七十三、秒九百九十。<br /><br />&nbsp;&nbsp;&nbsp;&nbsp;转周日：二十七、余四千四十三、秒九百九十。<br /><br />&nbsp;&nbsp;&nbsp;&nbsp;朔差日：一、余七千一百一十四、秒九千一十。<br /><br />&nbsp;&nbsp;&nbsp;&nbsp;望策：一十四、余五千五百七十九。<br /><br />&nbsp;&nbsp;&nbsp;&nbsp;弦策：七、余二千七百八十九半。<br /><br />&nbsp;&nbsp;&nbsp;&nbsp;已上秒母一万。<br /><br />&nbsp;&nbsp;&nbsp;&nbsp;七日：初数六千四百七十八，初约分八十九；末数八百一十二，末约分一十一。<br /><br />&nbsp;&nbsp;&nbsp;&nbsp;十四日：初数五千六百六十六，初约分七十八；末数一千六百二十四，末约分二十二。<br /><br />&nbsp;&nbsp;&nbsp;&nbsp;二十一日：初数四千八百五十四，初约分六十七；末数二千四百三十六，末约分三十三。<br /><br />&nbsp;&nbsp;&nbsp;&nbsp;二十八日：初数四千四十三，初约分五十五。<br /><br />&nbsp;&nbsp;&nbsp;&nbsp;上弦：九十一度、分三十一、秒四十三。<br /><br />&nbsp;&nbsp;&nbsp;&nbsp;望：一百八十二度、分六十二、秒八十六。<br /><br />&nbsp;&nbsp;&nbsp;&nbsp;下弦：二百七十三度、分九十四、秒二十九。<br /><br />&nbsp;&nbsp;&nbsp;&nbsp;月平行：十三度、分三十六、秒八十七太。<br /><br />&nbsp;&nbsp;&nbsp;&nbsp;已上分、秒母皆同一百。<br /><br />&nbsp;&nbsp;&nbsp;&nbsp;求天正十一月经朔入转：置天正十一月经朔加时积分，以转周分及秒去之，不尽，满日法除之为日，不满为余秒，命日，算外，即所求年天正十一月经朔加时入转日及余秒。若以朔差日及余秒加之，满转周日及余秒去之，即次朔加时入转日。<br /><br />&nbsp;&nbsp;&nbsp;&nbsp;求弦望入转：各因其月经朔加时入转日及余秒，以弦策累加之，去命如前，即上弦、望及下弦经日加时入转日及余秒。<br /><br />&nbsp;&nbsp;&nbsp;&nbsp;求朔弦望入转FH定数：置入转余，以其日算外损益率乘之，如日法而一，所得，以损益其下FH积为定数。其四七日下余如初数已下者，初率乘之，初数而一，以损益FH为定数。如初数已上者，以初数减之，余乘末率，末数而一，用减初率，余加FH为定数。其十四日下余如初数已上者，初数减之，余乘末率，末数而一，为FH定数。<br /><br />&nbsp;&nbsp;&nbsp;&nbsp;求朔弦望定日：各置经朔、弦、望小余，以入气、入转FH定数F减H加之，满与不足，进退大余，命己卯，算外，各得定日日辰及余。定朔干名与后朔干名同者月大，不同者月小，其月内无中气者为闰月。凡注历，观定朔小余，秋分后在日法四分之三已上者，进一日；春分后定朔日出分差如春分之日者，三约之，用减四分之三；定朔小余及此数已上者，亦进一日；或当交亏初在日入已前者，其朔不进。弦、望定小余不满日出分者，退一日；望若有食亏初在日出已前者，定望小余进满日出分，亦进一日。又月行九道迟疾，有三大二小；日行盈缩累增损之，则有四大三小，理数然也。若俯循常仪，当察加时早晚，随其所近而进退之，使不过三大二小。<br /><br />&nbsp;&nbsp;&nbsp;&nbsp;求定朔弦望加时日所在度：置定朔、弦、望约余，副之，以乘其日盈缩分，万约之，所得，盈加缩减其副，满百为分，分满百为度，以加其日夜半日度，命之，各得其日加时日躔黄道宿次。<br /><br />&nbsp;&nbsp;&nbsp;&nbsp;求平交日辰：置交终日及余秒，以其月经朔加时入交泛日及余秒减之，余为平交入其月经朔加时后日算及余秒，以加减其月经朔大、小余，其大余命己卯，算外，即平交日辰及余秒。求次交者，以交终日及余秒加之，大余满纪法去之，命如前，即次平交日辰及余秒。<br /><br />&nbsp;&nbsp;&nbsp;&nbsp;求平交入转FH定数：置平交小余，加其日夜半入转余，以乘其日损益率，日法而一，所得，以损益其下FH积为定数。<br /><br />&nbsp;&nbsp;&nbsp;&nbsp;求正交日辰：置平交小余，以平交入转FH定数F减H加之，满与不足，进退日辰，即正交日辰及余秒；与定朔日辰相距，即所在月日。<br /><br />&nbsp;&nbsp;&nbsp;&nbsp;求经朔加时中积：各以其月经朔加时入气日及余，加其气中积及余，其日命为度，其余以日法退除为分秒，即其月经朔加时中积度及分秒。<br /><br />&nbsp;&nbsp;&nbsp;&nbsp;求正交加时黄道月度：置平交入经朔加时后日算及约余秒，以日法通日，内余，进一位，如五千四百五十三而一为度，不满，退除为分秒，以加其月经朔加时中积，然后以冬至加时黄道日度加而命之，即得其月正加时月离黄道宿度及分秒。如求次交者，以交终度及分秒加而命之，即得所求。<br /><br />&nbsp;&nbsp;&nbsp;&nbsp;求黄道宿积度：置正交加时黄道宿全度，以正交加时月离黄道宿度及分秒减之，余为距后度及分秒，以黄道宿度累加之，即各得正交后黄道宿积度及分秒。<br /><br />&nbsp;&nbsp;&nbsp;&nbsp;求黄道宿积度入初末限：各置黄道宿积度及分秒，满交象度及分去之，在半交像已下为初限；已上者，以减交象度，余为入末限。入交积度、交象度并在交会术中。<br /><br />&nbsp;&nbsp;&nbsp;&nbsp;求月行九道宿度：凡月行所交，冬入阴历，夏入阳历，月行青道。冬至、夏至后，青道半交在春分之宿，当黄道东；立冬、立夏后，青道半交在立春之宿，当黄道东南：至所冲之宿亦如之。<br /><br />&nbsp;&nbsp;&nbsp;&nbsp;冬入阳历，夏入阴历，月行白道。冬至、夏至后，白道半交在秋分之宿，当黄道西；立冬、立夏后，白道半交在立秋之宿，当黄道西北：至所冲之宿亦如之。<br /><br />&nbsp;&nbsp;&nbsp;&nbsp;春入阳历，秋入阴历，月行朱道。春分、秋分后，朱道半交在夏至之宿，当黄道南；立春、立秋后，朱道半交在立夏之宿，当黄道西南：至所冲之宿亦如之。<br /><br />&nbsp;&nbsp;&nbsp;&nbsp;春入阴历，秋入阳历，月行黑道。春分、秋分后，黑道半交在冬至之宿，当黄道北；立春、立秋后，黑道半交在立冬之宿，当黄道东北：至所冲之宿亦如之。<br /><br />&nbsp;&nbsp;&nbsp;&nbsp;四序离为八节，至阴阳之所交，皆与黄道相会，故月行有九道。各以所入初、末限度及分减一百一度，余以所入初、末限度及分乘之，半而退位为分，分满百为度，命为月道与黄道泛差。凡日以赤道内为阴，外为阳；月以黄道内为阴、外为阳。故月行正交，入夏至后宿度内为同名，入冬至后宿度内为异名。其在同名者，置月行与黄道泛差，九因八约之，为定差。半交后、正交前以差减，正交后、半交前以差加。此加减出入六度，正如黄、赤道相交同名之差。若较之渐异，则随交所在，迁变不常。<br /><br />&nbsp;&nbsp;&nbsp;&nbsp;仍以正交度距秋分度数乘定差，如象限而一，所得，为月道与赤道定差，前加者为减，减者为加。其在异名者，置月行与黄道泛差，七因八约之，为定差；半交后、正交前以差加，正交后、半交前以差减。此加减出入六度，异如黄赤道相交异名之差，若较之渐同，则随交所在，迁变不常。<br /><br />&nbsp;&nbsp;&nbsp;&nbsp;仍以正交度距春分度数乘定差，如象限而一，所得，为月行与赤道定差，前加者为减，减者为加；皆加减黄道宿积度，为九道宿积度；以前宿九道积度减之，为其宿九道度及分。其分就近约为太、半、少。论春、夏、秋、冬，以四时日所在宿度为正。<br /><br />&nbsp;&nbsp;&nbsp;&nbsp;求正交加时月离九道宿度：以正交加时黄道日度及分减一百一度，余以正交度及分乘之，半而退位为分，分满百为度，命为月道与黄道泛差。其在同名者，置月行与黄道泛差，九因八约之，为定差，以加；仍以正交度距秋分度数乘定差，如象限而一，所得，为月道与赤道定差，以减。其在异名者，置月行与黄道泛差，七因八约之，为定差，以减；仍以正交度距春分度数乘定差，如象限而一，所得，为月道与赤道定差，以加。置正交加时黄道月度及分，以二差加减之，即正交加时月离九道宿度及分。<br /><br />&nbsp;&nbsp;&nbsp;&nbsp;求定朔弦望加时月所在度：置定朔加时日躔黄道宿次，凡合朔加时，月行潜在日下，与太阳同度，是为加时月离宿次；各以弦、望度及分秒加其所当弦、望加时日躔黄道宿度，满宿次去之，命如前，各得定朔、弦、望加时月所在黄道宿度及分秒。<br /><br />&nbsp;&nbsp;&nbsp;&nbsp;求定朔弦望加时九道月度：各以定朔、弦、望加时月离黄道宿度及分秒，加前宿正交后黄道积度，为定朔、弦、望加时正交后黄道积度。如前求九道积度，以前宿九道积度减之，余为定朔、弦、望加时九道月离宿度及分秒。其合朔加时若非正交，则日在黄道、月在九道。所入宿度虽多少不同，考其两极，若应绳准，故云月行潜在日下，与太阳同度。<br /><br />&nbsp;&nbsp;&nbsp;&nbsp;求定朔午中入转：以经朔小余与半法相减，余以加减经朔加时入转，经朔小余少，如半法加之；多，如半法减之。<br /><br />&nbsp;&nbsp;&nbsp;&nbsp;为经朔午中入转。若定朔大余有进退，亦加减转日，否则因经为定，命日，算外，即得所求。次月仿此求之。<br /><br />&nbsp;&nbsp;&nbsp;&nbsp;求每日午中入转：因定朔午中入转日及余秒，每日累加一日，满转周日及余秒去之，命如前，即得每日午中入转日及余秒。<br /><br />&nbsp;&nbsp;&nbsp;&nbsp;求晨昏月度：置其日晨分，乘其日算外转定分，日法而一，为晨转分；用减转定分，余为昏转分；又以朔、弦、望定小余乘转定分，日法而一，为加时分；以减晨昏转分，为前；不足，覆减之，余为后；乃前加后减加时月度，即晨、昏月所在宿度及分秒。<br /><br />&nbsp;&nbsp;&nbsp;&nbsp;求朔弦望晨昏定程：各以其朔昏定月减上弦昏定月，余为朔后昏定程；以上弦昏定月减望昏定月，余为上弦后昏定程；以望晨定月减下弦晨定月，余为望后晨定程；以下弦晨定月减后朔晨定月，余为下弦后晨定程。<br /><br />&nbsp;&nbsp;&nbsp;&nbsp;求每日转定度：累计每程相距日转定分，与晨昏定程相减，余以相距日数除之，为日差；定程多为加，定程少为减。<br /><br />&nbsp;&nbsp;&nbsp;&nbsp;以加减每日转定分，为每日转定度及分秒。<br /><br />&nbsp;&nbsp;&nbsp;&nbsp;求每日晨昏月：因朔、弦、望晨昏月，加每日转定度及分秒，满宿次去之，为每日晨昏月。凡注历，目朔日注昏月，望后次日注晨月。<br /><br />&nbsp;&nbsp;&nbsp;&nbsp;已前月度以究算术之精微，如求其速要，即依后术径求。<br /><br />&nbsp;&nbsp;&nbsp;&nbsp;求经朔加时平行月：各以其月经朔入气日及余秒，其余以日法退除为分秒。加其气中积日及约分，命日为度，即为经朔加时平行月积度及分秒。<br /><br />&nbsp;&nbsp;&nbsp;&nbsp;求所求日加时平行月：置所求日大余及加时小余，以其月经朔大、小余减之，余为入经朔加时后日数及余；以其日乘月平行度及分秒，列于上位，又以其余乘月平行度及分秒，满日法除之为度，不满，退除为分秒，并上位，用加经朔加时平行月，满周天度及分秒去之，即得所求日加时平行月积度及分秒。<br /><br />&nbsp;&nbsp;&nbsp;&nbsp;求所求日加时入转：以所求日加时入经朔加时后日数及余，加经朔加时入转日及余秒，满转周日及余秒去之，命日，算外，即得所求。其余先以日法退除为分秒。<br /><br />&nbsp;&nbsp;&nbsp;&nbsp;求所求日加时定月：置所求日加时入转分，以其日算外加减差乘之，百约为分，分满百为度，加减其下迟疾度，为迟疾定度；乃以迟减疾加所求日加时平行月，为定月。各以天正冬至加时黄道日度加而命之，即得所求日加时月离黄道宿度及分秒。其入转若在四、七日者，如求FH术入之。</div>
            <div class="link">
                <a id="err-report" href="javascript:void(0)" onClick="report('宋史出错啦!');">
                    错误举报</a><a id="add-bookcase" href="javascript:void(0)" onClick="addbookcase(31552,2039596);">加入书签</a><a
                        href="2039595.html">上一页</a>&larr;<a href="index.html">返回列表</a>&rarr;<a
                            href="2039949.html">下一页</a><a id="book-vote" href="javascript:void(0)" onClick="vote(31552);">投推荐票</a><a
                                id="err-report" href="javascript:void(0)" onClick="report('宋史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2039595.html"; var next_page = "2039949.html"; var index_page = "index.html"; var sortid = "9"; var article_id = "31552"; var chapter_id = "2039596"; var articlename = "宋史"; var chaptername = "志 079 志第三十二 律历十二"; var author = "脱脱"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>