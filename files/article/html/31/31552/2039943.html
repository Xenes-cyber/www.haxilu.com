<!DOCTYPE html>
<html>
<head>
<meta charset="gbk" />
<title>宋史-列传 469 列传第二百二十八 宦者四-在线阅读-哈西文学网</title>
<meta name="keywords" content="脱脱，宋史，列传 469 列传第二百二十八 宦者四全文，列传 469 列传第二百二十八 宦者四在线阅读 哈西文学网" />
<meta name="description" content="哈西文学网提供脱脱的宋史 列传 469 列传第二百二十八 宦者四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31552/2039943.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31552/2039943.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋史</div>
		<div class="fr"><a id="add-bookcase" href="javascript:void(0)" onClick="addbookcase(31552,0);">加入书架</a>|<a id="book-vote" href="javascript:void(0)" onClick="vote(31552);">投推荐票</a>|<a id="err-report" href="javascript:void(0)" onClick="report('宋史出错啦!');">错误举报</a>|<a href="https://www.haxi88.com/files/article/info/31/31552.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>列传 469 列传第二百二十八 宦者四</h1>
            <div class="link xb">
                <a href="2039942.html">上一页</a>&larr;<a href="index.html">返回列表</a>&rarr;<a
                    href="2039992.html">下一页</a></div>			
            <div id="BookText">&nbsp;&nbsp;&nbsp;&nbsp;		<br /><br />&nbsp;&nbsp;&nbsp;&nbsp;○邵成章蓝康履附冯益张去为陈源甘c王德谦关礼董宋臣<br /><br />&nbsp;&nbsp;&nbsp;&nbsp;邵成章，钦宗朝内侍也。帝入青城，命成章卫皇太子赴宣德门称制行事。太子北去，成章留于汴。康王将即位，元v太后遣成章奉乘舆、服御至南京，从幸扬州。<br /><br />&nbsp;&nbsp;&nbsp;&nbsp;金人掠陕西、京东诸郡，群盗起山东，黄潜善、汪伯彦匿不以闻。及张遇焚真州，去行在六十里，帝亦不之知也。成章上疏条具潜善、伯彦之罪曰，必误国，且申潜善等使闻之。帝怒，除名，南雄州编管。侍御史马伸言：“成章缘上书得罪，今是何时，以言为讳？”<br /><br />&nbsp;&nbsp;&nbsp;&nbsp;久之，帝思成章忠直，召赴行在，其徒忌之，谮于帝曰：“邵九百来，陛下无欢乐矣！”遂止之于洪州。金人入洪，闻其名，访求得之，谓之曰：“知公忠正，能事吾主，可坐享富贵。”成章不应，胁之以威，亦不从。金人曰：“忠臣也，吾不忍杀。”遗之金帛而去。<br /><br />&nbsp;&nbsp;&nbsp;&nbsp;蓝、康履，初皆为康王府都监、入内东头供奉官，尝从康王使金人行营。及开元帅府，并主管机宜文字。朝廷遣人趣师入援，履等请王留相州，王叱之而行。既即位，二人俱恃恩用事，履尤妄作威福，大将如刘光世等多曲意事之。帝知之，诏内侍不许与统兵官相见，违者停官编隶。履终无所忌惮，与内侍曾择凌忽诸将，或踞坐洗足，立诸将于左右，声喏甚至马前，故疾之者众。俄迁内侍省押班、金州观察使。<br /><br />&nbsp;&nbsp;&nbsp;&nbsp;帝在扬州，金兵卒至，帝驰马出门，百官不戒备，从行者惟履等五六人。自是履等益自f，愈有轻外朝心。及幸浙，道吴江，其党竞以射鸭为乐。比至杭州，江下观潮，中官供帐，赫然遮道。统制苗傅等切齿曰：“此辈使天子至此，犹敢尔邪？”傅幕客王世修亦疾中官恣横，以告武功大夫刘正彦，正彦曰：“会当共除之。”王渊跻枢`，正彦以为由宦者所荐，愈不平，谋遂决。伏兵斩渊，遣兵围履家，分捕中官，凡无须者皆杀之。<br /><br />&nbsp;&nbsp;&nbsp;&nbsp;履驰入白帝，傅等至，厉声曰：“陛下信任中官，凡中官所主者皆得美官。王渊遇贼不战，交康履得枢密。中官在外者已诛，更乞康履、蓝、曾择等诛之，以谢三军。”帝不忍，除傅等官以安之。傅等曰：“欲迁官，第须控两匹马与内侍，何必至此！”帝问百官：“策安出？”主管浙西机宜文字时希孟曰：“中官之为患，至此极矣。不除之，天下之患未已。”军器监叶宗谔言：“陛下何惜一康履，不以慰三军？”帝不得已，遣人执履至，履望帝呼曰：“大家何独杀臣？”遂以付傅，即腰斩之。枭其首。帝幸睿圣宫，傅等留内侍十五人奉左右。寻捕、择等，皆编置远州；择，昭州，行一程，追还斩之。<br /><br />&nbsp;&nbsp;&nbsp;&nbsp;傅等诛，赠履官，谥荣节，召等还。中书舍人季陵言：“中官复召，其党与相贺，气焰益张，中外切齿。”不报。至，自武功大夫擢内侍省押班。慈宁宫建，命提点事务，寻升内侍省都知。及迎太后，命充都大主管。太后既还宫，奏应干补授恩，乞听慈宁宫施行。从之。初与履同进，而骄横不及履，故幸以寿终。<br /><br />&nbsp;&nbsp;&nbsp;&nbsp;有安石者，与同姓，为内侍省副都知，至景福殿使、湖州观察使。卒，赠保宁军节度使，谥良恪。渡江后，中官赠谥自安石始。<br /><br />&nbsp;&nbsp;&nbsp;&nbsp;又有与履同姓者名，为内侍省押班，亦亲幸用事，与知阁门事蓝公佐善，每邀公佐至其直舍，必纵饮大醉，薄莫乃归，尝漏泄禁中语。刘光远被劾，与内侍陈永锡受其金，力为营救。言官劾之，帝诏永锡与祠，送吏部。后累官至均州观察使。卒，赠保信军节度使，谥忠定。<br /><br />&nbsp;&nbsp;&nbsp;&nbsp;冯益，康王邸旧人也。王即位，自入内东头供奉官迁至干办御药院，寻兼干办皇城司。恃旧恩骄恣。帝幸浙东，益与御前右军都统制张俊争渡，以语侵俊，且诉于帝。事下御史台，侍御史赵鼎言：“明受之变，起于内侍，覆辙不可不戒。”事乃已。<br /><br />&nbsp;&nbsp;&nbsp;&nbsp;绍兴三年，授武功大夫、康州防御使、带御器械。时帝用侍御史常同言，诏皇城司并隶台察，益言非祖宗旧制，帝为追寝前诏。特迁宣政使。益自言藩邸旧吏，乞加恩，遂升明州观察使。内厩旧有骐骥院官，益请别置御马院，自领其事，又擅穿皇城便门。侍御史沈与求以为言，赵鼎等皆患之。<br /><br />&nbsp;&nbsp;&nbsp;&nbsp;会刘豫揭榜山东，言益遣人收买飞鸽，因有不逊语。张浚请斩益以释谤，帝不许。鼎言事关国体，当解职加罚。帝喜曰：“闻益交关外事，渐不可长。”与祠放归。浚意未息，鼎解之。益自是家居廪祠者十四年。<br /><br />&nbsp;&nbsp;&nbsp;&nbsp;先是，伪柔福帝姬之来，自称为王贵妃季女，益自言尝在贵妃x，帝遣之验视，益为所诈，遂以真告。及事觉，益坐验视不实，送昭州编管，寻以与皇太后连姻得免。十九年，卒于家。<br /><br />&nbsp;&nbsp;&nbsp;&nbsp;张去为，内侍张见道养子也。初为韦太后宅提点官，累迁至安德军承宣使、带御器械，又迁内侍省押班。时见道为入内内侍省押班，父子并充景福殿使。去为浸有宠，请以一官回授见道，帝嘉而许之。其后见道以保康军承宣使致仕，而去为与秦桧、王继先俱用事，升延福宫使，累迁至入内内侍省都知，恃恩干外朝谋议。<br /><br />&nbsp;&nbsp;&nbsp;&nbsp;金兵将至，遣使来，出慢言以相惧。去为阴沮用兵，进幸蜀之计，宰相陈康伯力非之，帝悟而止。侍御史杜莘老乞斩去为，以作士气。先是，去为取御马院西兵二百人，髡其顶发，都人骇之，莘老复劾其罪。帝不得已，令去为致仕，莘老亦出补外。<br /><br />&nbsp;&nbsp;&nbsp;&nbsp;及内禅，诏落致仕，提举德寿宫，行移如内侍省，仍铸印赐之。修宫有劳，又特迁安庆军承宣使。初，安恭后入宫，去为实进之。后崩，上皇又遣去为传旨，立谢贵妃为后，故亦贵重，然至死不复涉朝廷事。<br /><br />&nbsp;&nbsp;&nbsp;&nbsp;陈源，淳熙中提举德寿宫，颇有宠。俄带浙西副总管，给事中赵汝愚言：“内侍不当干军政。”遂罢。源恃恩颛恣，本宫书史徐彦通者为源掌家务，不数岁，官至经武大夫；甄士昌，源厮役也，工理发，奏补承信郎；又补临安府都吏李庚以官，使之窥伺府事。孝宗闻而恶之。十年春，诏源应奉日久，特落阶官，与京祠。给事中宇文价封还录黄，改外祠。台官黄洽等又劾之，乃谪源建州居住，籍其赀进德寿宫。彦通除名、道州编管，士昌、庚皆抵罪。言者犹未已，移源郴州。源有园名小隐，其制视禁Z有加，高宗以赐王才人。<br /><br />&nbsp;&nbsp;&nbsp;&nbsp;光宗即位，复召还。绍熙四年，自拱卫大夫、永州防御使除入内内侍省押班。帝以疾不朝重华宫，源与内侍杨舜卿、林亿年数有间言。宁宗即位，命三人俱事光宗于泰安宫。御史章颖论其离间君亲，乞行诛窜，以慰寿皇在天之灵。诏罢源等官，源抚州、亿年常州居住，舜卿任便居住。庆元二年，以生皇子恩，源、亿年许自便，舜卿与内祠。给事中汪义端驳之，乃移源婺州，亿年湖州。义端再驳舜卿内祠，反坐外补，其后源等卒听自便。亿年养娼女以别业，源在贬所与妓滥，俱以淫r闻，人疑其非宦者云。<br /><br />&nbsp;&nbsp;&nbsp;&nbsp;甘c，内侍省押班泽之子。泽之死，c累迁亦至押班。乾道中，帝颇亲c，c以此用事。临安尹胡与可为小官时，丐贷于临安富民马氏，不如欲，衔之。至是，马以鬻官盐逾格系狱，与可讽有司以私盐论，御史陈升卿决狱，平反之。c之子妇，与可女也，乃阴为与可地，谮升卿于帝前，谓为豪民马请事，所得至万缗。上疑，遂论罪，马流严州，升卿由是罢去。<br /><br />&nbsp;&nbsp;&nbsp;&nbsp;时曾觌以使弼领京祠，王\以知x门兼枢密都承旨，c为入内押班，相与盘结，士大夫无耻者争附之。既而觌死\逐，独c在，朱熹力言之，帝曰：“c乃德寿宫所荐，谓有才耳。”熹曰：“奸人无才，何以动人主？”c用事二十年，招权市贿，黄由对策，亦颇及之。后帝察其奸，遂抵之罪，籍其赀，竟以废死。<br /><br />&nbsp;&nbsp;&nbsp;&nbsp;弟m，淳熙末，干办内东门司、带御器械。光宗朝，累迁至亲卫大夫、保康军承宣使、提举佑神观。庆元初，为内侍省都知。帝过寿康宫，m有力焉。迁官二秩，颇贵宠。<br /><br />&nbsp;&nbsp;&nbsp;&nbsp;王德谦，初为嘉邸都监，颇亲幸。孝宗大渐，光宗以疾久不朝重华宫。黄由时为王府赞读，奏请嘉王诣重华宫问疾，既得旨，德谦固请覆奏，王斥之，遂行。孝宗崩，王在丧次，中外汹汹，王以告直讲彭龟年。龟年以为建储则人心安，须白中宫乃可。即谕德谦奏之皇太后，德谦不敢，强之，既而无报。<br /><br />&nbsp;&nbsp;&nbsp;&nbsp;王即位，德谦累迁昭庆军承宣使、内侍省押班，赐居第。骄恣逾法，服食拟乘舆，出入或以导驾灯笼自奉。为人求官，赃以巨万计，泄其事者祸立至，故外朝多附之。<br /><br />&nbsp;&nbsp;&nbsp;&nbsp;中书舍人吴宗旦事之尤谨，夜则易服造谒。德谦求为节度使，先荐宗旦为刑部侍郎、直学士院，将使草麻。宗旦先备草示之，引天宝、同光为比，德谦喜。制出，参政何澹不肯署，谏议大夫刘德秀率台谏论列，宰相京镗复以为言，命遂寝。<br /><br />&nbsp;&nbsp;&nbsp;&nbsp;韩腚杏氲虑争用事，德谦屡以计胜，腚屑分，诏与外祠，台谏又交章论驳。侍御史姚愈言吴宗旦尝草德谦制，遂罢其官。愈又率同列力攻德谦，诏送广德军居住。寻以临安尹劾其赃滥僭拟，诏降团练使、移居抚州，他事勿问。中书舍人高文虎请改为安置，台谏复言其奸诡，乞自今不以赦移，虽特旨亦许执奏，帝用其言，德谦遂坐废斥以死。<br /><br />&nbsp;&nbsp;&nbsp;&nbsp;关礼，高宗朝宦者。淳熙末，积官至亲卫大夫、保信军承宣使。孝宗颇亲信之，后命提举重华宫。<br /><br />&nbsp;&nbsp;&nbsp;&nbsp;孝宗崩，光宗疾，不能执丧，枢密赵汝愚等请建储以安人心，光宗御批又有“念欲退闲”语，丞相留正惧，纳禄去，人心愈摇。汝愚遣戚里韩腚幸蚰谑陶抛谝以禅位之议奏，太皇太后曰：“此岂可易言！”明日，汝愚再遣腚懈阶谝以奏，未获命而腚型耍与礼遇，礼知其意，问之，腚胁灰愿妗＠裰柑熳允牟谎裕腚兴彀灼涫拢礼即入宫，泣告太后以时事可忧之状，且曰：“留丞相已去，所恃者赵知院耳。今欲定大计而无太皇太后之命，亦将去矣。”太后惊曰：“知院，同姓也，事体与他人异。”礼曰：“知院未去，恃有太后耳。今有请不许，计无所出，亦惟有去而已。知院去，天下将若何？”太后悟，遂命礼传旨腚幸在腿暧蓿约明日太后垂帘上其事。又明日，嘉王入行V祭，汝愚即帘前进呈御批，太后遂命王即皇帝位。寻除礼入内内侍省都知，又差兼重华、慈福宫承受，充提举皇城司，迁中侍大夫。<br /><br />&nbsp;&nbsp;&nbsp;&nbsp;礼不以功自居，乞致仕，不许；乞免推恩，又不许。南渡后，内侍可称者惟邵成章与礼云。<br /><br />&nbsp;&nbsp;&nbsp;&nbsp;董宋臣，理宗朝宦者。淳v中，以睿思殿祗候特转横行官。宝v三年，兼干办佑圣观。侍御史洪天锡劾之，不报，天锡坐左迁大理少卿。开庆初，大元兵驻江上，京师大震。宋臣赞帝迁幸宁海军，签判文天祥上疏乞诛宋臣，又不报。<br /><br />&nbsp;&nbsp;&nbsp;&nbsp;景定四年，自保康军承宣使除入内内侍省押班，寻兼主管太庙、往来国信所，同提点内军器库、翰林院、编修敕令所、都大提举诸司，提点显应观，主管景献太子府事。会天祥以著作佐郎兼献景府教授，义不与宋臣联事，上书求去，天祥出知瑞州。<br /><br />&nbsp;&nbsp;&nbsp;&nbsp;言者论宋臣不置，帝曲为谕解庇之。秘书少监汤汉上封事，亦言：“宋臣十余年来声焰薰灼，其力能去台谏、排大臣，至结凶渠以致大祸。中外惶惑切齿，而陛下方为之辨明，大臣方为之和解，此过计也。愿收还押班等除命，不胜宗社之幸。”疏入，帝亦不之省。六月，命主管御前马院及酒库。既卒，帝犹命特转节度使，其见宠爱如此。</div>
            <div class="link">
                <a id="err-report" href="javascript:void(0)" onClick="report('宋史出错啦!');">
                    错误举报</a><a id="add-bookcase" href="javascript:void(0)" onClick="addbookcase(31552,2039943);">加入书签</a><a
                        href="2039942.html">上一页</a>&larr;<a href="index.html">返回列表</a>&rarr;<a
                            href="2039992.html">下一页</a><a id="book-vote" href="javascript:void(0)" onClick="vote(31552);">投推荐票</a><a
                                id="err-report" href="javascript:void(0)" onClick="report('宋史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2039942.html"; var next_page = "2039992.html"; var index_page = "index.html"; var sortid = "9"; var article_id = "31552"; var chapter_id = "2039943"; var articlename = "宋史"; var chaptername = "列传 469 列传第二百二十八 宦者四"; var author = "脱脱"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>