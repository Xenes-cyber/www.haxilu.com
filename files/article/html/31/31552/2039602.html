<!DOCTYPE html>
<html>
<head>
<meta charset="gbk" />
<title>宋史-志 086 志第三十九 地理二-在线阅读-哈西文学网</title>
<meta name="keywords" content="脱脱，宋史，志 086 志第三十九 地理二全文，志 086 志第三十九 地理二在线阅读 哈西文学网" />
<meta name="description" content="哈西文学网提供脱脱的宋史 志 086 志第三十九 地理二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31552/2039602.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31552/2039602.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋史</div>
		<div class="fr"><a id="add-bookcase" href="javascript:void(0)" onClick="addbookcase(31552,0);">加入书架</a>|<a id="book-vote" href="javascript:void(0)" onClick="vote(31552);">投推荐票</a>|<a id="err-report" href="javascript:void(0)" onClick="report('宋史出错啦!');">错误举报</a>|<a href="https://www.haxi88.com/files/article/info/31/31552.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>志 086 志第三十九 地理二</h1>
            <div class="link xb">
                <a href="2039601.html">上一页</a>&larr;<a href="index.html">返回列表</a>&rarr;<a
                    href="2039603.html">下一页</a></div>			
            <div id="BookText">&nbsp;&nbsp;&nbsp;&nbsp;河北路河东路<br /><br />&nbsp;&nbsp;&nbsp;&nbsp;河北路。旧分东、西两路，后并为一路。熙宁六年，再分为两路。<br /><br />&nbsp;&nbsp;&nbsp;&nbsp;东路。府三：大名，开德，河间。州十一：沧，冀，博，棣，莫，雄，霸，德，滨，恩，清。军五：德清，保顺，永静，信安，保定。县五十七。<br /><br />&nbsp;&nbsp;&nbsp;&nbsp;大名府，魏郡。庆历二年，建为北京。八年，始置大名府路安抚使，统北京、澶怀卫德博滨棣、通利保顺军。熙宁以来并因之，六年，分属河北东路。崇宁户一十五万五千二百五十三，口五十六万八千九百七十六。贡花、绵、平、紫草。县十二：元城，赤。熙宁六年，省大名县为镇入焉。<br /><br />&nbsp;&nbsp;&nbsp;&nbsp;莘，畿。<br /><br />&nbsp;&nbsp;&nbsp;&nbsp;大名，次赤。熙宁六年，省入元城。绍圣三年复。政和六年，徙治南乐镇。<br /><br />&nbsp;&nbsp;&nbsp;&nbsp;内黄，畿。<br /><br />&nbsp;&nbsp;&nbsp;&nbsp;成安，畿。熙宁六年，省洹水县为镇入焉。<br /><br />&nbsp;&nbsp;&nbsp;&nbsp;魏，次畿。<br /><br />&nbsp;&nbsp;&nbsp;&nbsp;馆陶，畿。熙宁五年，省永济县为镇入焉，寻复旧。<br /><br />&nbsp;&nbsp;&nbsp;&nbsp;临清，次畿。<br /><br />&nbsp;&nbsp;&nbsp;&nbsp;夏津，畿。<br /><br />&nbsp;&nbsp;&nbsp;&nbsp;清平，畿。宋初，自博州来隶。熙宁二年，又割博平县明灵砦隶焉，本县移置明灵。<br /><br />&nbsp;&nbsp;&nbsp;&nbsp;冠氏，畿<br /><br />&nbsp;&nbsp;&nbsp;&nbsp;宗城。畿。熙宁五年，省临清县为镇入焉。当年复旧，寻以永济隶临清。熙宁六年，又省经城县为镇入焉。<br /><br />&nbsp;&nbsp;&nbsp;&nbsp;开德府，上，澶渊郡，镇宁军节度。本澶州。崇宁四年，建为北辅。五年，升为府。宣和二年，罢辅郡，仍隶河北东路。崇宁户三万一千八百七十八，口八万二千八百二十六。贡莨莠席、南粉。县七：濮阳，中。<br /><br />&nbsp;&nbsp;&nbsp;&nbsp;观城，望。皇佑元年，省入濮阳、顿丘。四年，复置。<br /><br />&nbsp;&nbsp;&nbsp;&nbsp;临河，紧。<br /><br />&nbsp;&nbsp;&nbsp;&nbsp;清丰，中。庆历四年，徙清丰县治德清军，即县置军使，隶州。熙宁六年，省顿丘县入清丰。<br /><br />&nbsp;&nbsp;&nbsp;&nbsp;卫南，中。<br /><br />&nbsp;&nbsp;&nbsp;&nbsp;朝城，畿。旧隶大名府，崇宁四年，与南乐来隶。<br /><br />&nbsp;&nbsp;&nbsp;&nbsp;南乐。畿。<br /><br />&nbsp;&nbsp;&nbsp;&nbsp;德清军，见上。<br /><br />&nbsp;&nbsp;&nbsp;&nbsp;沧州，上，景城郡，横海军节度。崇宁户六万五千八百五十一，口一十一万八千二百一十八。贡大绢、大柳箱。县五：清池，望。熙宁四年，省饶安县为镇入清池。有干符、巷姑、三女、泥姑、小南河五砦。政和二年，改巷姑曰海清，三女曰三河，泥姑曰河平。<br /><br />&nbsp;&nbsp;&nbsp;&nbsp;无棣，望。治平中，徙无棣县治保顺军，即县治置军使，隶州。<br /><br />&nbsp;&nbsp;&nbsp;&nbsp;盐山，紧。<br /><br />&nbsp;&nbsp;&nbsp;&nbsp;乐陵，紧。熙宁二年，徙治咸平镇。<br /><br />&nbsp;&nbsp;&nbsp;&nbsp;南皮。中。熙宁六年，省临津县入焉。<br /><br />&nbsp;&nbsp;&nbsp;&nbsp;保顺军。周置军于沧州无棣县南三十里。开宝三年，又以沧棣二州界保顺、吴桥二镇之地益焉，仍棣沧州。<br /><br />&nbsp;&nbsp;&nbsp;&nbsp;冀州，上，信都郡，旧团练。庆历八年，升安武军节度。崇宁户六万六千二百四十四，口一十万一千三十。贡绢。县六：信都，望。<br /><br />&nbsp;&nbsp;&nbsp;&nbsp;上。<br /><br />&nbsp;&nbsp;&nbsp;&nbsp;南宫，上。皇佑四年，升新河镇为县，废南宫。六年，省新河为镇入焉。枣强，上。熙宁元年，省为镇入信都。十年，复置。<br /><br />&nbsp;&nbsp;&nbsp;&nbsp;武邑，上。<br /><br />&nbsp;&nbsp;&nbsp;&nbsp;衡水。中。<br /><br />&nbsp;&nbsp;&nbsp;&nbsp;河间府，上，河间郡，瀛海军节度。至道三年，以高阳隶顺安军。旧名关南，太平兴国元年，改名高阳关。庆历八年，始置高阳关路安抚使，统瀛莫雄贝冀沧、永静保定乾宁信安一十州军。本瀛州，防御。大观二年升为府，赐军额。崇宁户三万一千九百三十，口六万二百六。贡绢。县三：河间，望。雍熙中，即县西置平虏砦，景德二年，改为肃宁城。<br /><br />&nbsp;&nbsp;&nbsp;&nbsp;乐寿，望。至道三年，自深州来隶。熙宁六年，省景城为镇入焉。<br /><br />&nbsp;&nbsp;&nbsp;&nbsp;束城。上。熙宁六年，省为镇入河间，元佑元年复。<br /><br />&nbsp;&nbsp;&nbsp;&nbsp;博州，上，博平郡，防御。淳化三年，河决，移治于孝武渡西。崇宁户四万六千四百九十二，口九万一千三百三十三。贡平绢。县四：聊城，望。<br /><br />&nbsp;&nbsp;&nbsp;&nbsp;高唐，望。<br /><br />&nbsp;&nbsp;&nbsp;&nbsp;堂邑，望。<br /><br />&nbsp;&nbsp;&nbsp;&nbsp;博平。紧。熙宁二年，割明灵砦隶北京清平。<br /><br />&nbsp;&nbsp;&nbsp;&nbsp;棣州，上，乐安郡，防御。建隆二年，升为团练，俄为防御。大中祥符八年，移治阳信县界八方寺。崇宁户三万九千一百三十七，口五万七千二百三十四。贡绢。县三：厌次，上。<br /><br />&nbsp;&nbsp;&nbsp;&nbsp;商河，中。<br /><br />&nbsp;&nbsp;&nbsp;&nbsp;阳信。下。<br /><br />&nbsp;&nbsp;&nbsp;&nbsp;莫州，上，文安郡，防御。熙宁六年，省长丰县为镇，又省|县入任丘。元佑二年，复|县，寻又罢为镇。崇宁户一万四千五百六十，口三万一千九百九十二。贡绵。县一：任丘。上。有马村王家二砦。政和三年改马村砦曰定安，王家砦曰定平。<br /><br />&nbsp;&nbsp;&nbsp;&nbsp;雄州，中，防御。本唐涿州瓦桥关。政和三年，赐郡名曰易阳。崇宁户一万三千一十三，口五万二千九百六十七。贡。县二：归信，中。有张家、木场、三桥、双柳、大涡、七姑垣、红城、新垣八砦。<br /><br />&nbsp;&nbsp;&nbsp;&nbsp;容城。中。建隆四年复置。<br /><br />&nbsp;&nbsp;&nbsp;&nbsp;霸州，中，防御。本唐幽州永清县地，后置益津关。周置霸州，以莫之文安、瀛州之大城来属。政和三年，赐郡名曰永清。崇宁户一万五千九百一十八，口二万一千五百一十六。贡绢。县二：文安，上。景佑二年，废永清县入焉。有刘家涡、刁鱼、莫金口、阿翁、雁头、黎阳、喜涡、鹿角八砦。元丰四年，割鹿角砦隶信安军。政和三年，改刘家涡砦曰安平，阿翁曰仁孝，雁头曰和宁，喜涡曰喜安。<br /><br />&nbsp;&nbsp;&nbsp;&nbsp;大城。上。<br /><br />&nbsp;&nbsp;&nbsp;&nbsp;德州，上，平原郡，军事。宋初，省归化县。景佑二年，废安陵县入将陵，后割属永静军。熙宁六年，省德平县为镇，入安德。崇宁户四万四千五百九十一，口八万二千二十五。贡绢。县二：安德，望。<br /><br />&nbsp;&nbsp;&nbsp;&nbsp;平原。紧。<br /><br />&nbsp;&nbsp;&nbsp;&nbsp;滨州，上，军事。大观二年，赐渤海郡名。大中祥符五年，废蒲台县。崇宁户四万九千九百九十一，口一十一万四千九百八十四。贡绢。县二：渤海，望<br /><br />&nbsp;&nbsp;&nbsp;&nbsp;招安。上。庆历三年，升招安镇为县。熙宁六年，省为镇入渤海。元丰二年复为县。<br /><br />&nbsp;&nbsp;&nbsp;&nbsp;恩州，下，清河郡，军事。唐贝州，晋永清军节度，周为防御。宋初，复为节度。庆历八年，改州名，罢节度。崇宁户五万一千三百四十二，口八万五千九百八十六。贡绢、白毯。县三：清河，望。端拱元年，徙治永宁镇。淳化五年徙今治。熙宁四年，省清阳县入焉。<br /><br />&nbsp;&nbsp;&nbsp;&nbsp;武城，望。<br /><br />&nbsp;&nbsp;&nbsp;&nbsp;历亭。紧。至和元年，废漳南县入焉。<br /><br />&nbsp;&nbsp;&nbsp;&nbsp;永静军，同下州。唐景州。太平兴国六年，以军直属京。淳化元年，以冀州阜城来属。景德元年，改军名。崇宁户三万四千一百九十三，口三万九千二十二。贡簟、绢。县三：东光，紧。<br /><br />&nbsp;&nbsp;&nbsp;&nbsp;将陵。望。景佑元年，移治于长河镇。<br /><br />&nbsp;&nbsp;&nbsp;&nbsp;阜城。中。嘉佑八年，省为镇入东光。熙宁十年复为县。<br /><br />&nbsp;&nbsp;&nbsp;&nbsp;清州，下，本乾宁军。幽州芦台军之地，晋陷契丹。周平三关，置永安县，属沧州。太平兴国七年置军，改县曰乾宁隶焉。大观二年，升为州。政和三年，赐郡名曰乾宁。崇宁户六千六百一十九，口一万二千七十八。贡绢。县一：乾宁。熙宁六年省为镇。元符二年复。崇宁三年再省。政和五年又复。<br /><br />&nbsp;&nbsp;&nbsp;&nbsp;砦六。钓台、独流北、独流东、当城、沙涡、百万。<br /><br />&nbsp;&nbsp;&nbsp;&nbsp;信安军，同下州。太平兴国六年，以霸州淤口砦建破虏军。景德二年，改为信安。崇宁户七百一十五，口一千四百三十七。贡绢。砦七。周河、刁鱼、田家、狼城、佛圣涡、鹿角、李详。元丰四年，霸州鹿角砦始隶军。<br /><br />&nbsp;&nbsp;&nbsp;&nbsp;保定军，同下州。太平兴国六年，以涿州新镇建平戎军。景德元年，改为保定军。景佑元年，析霸州文安、大城二县五百户隶军。宣和七年，废保定军为保定县，隶莫州，知县事仍兼军使，寻依旧。崇宁户一千二十九，口二千四百八十四。贡J。砦二。桃花、父母。政和三年，改父母砦曰安宁。<br /><br />&nbsp;&nbsp;&nbsp;&nbsp;西路。府四：真定，中山，信德，庆源。州九：相，浚，怀，卫，常深，磁，祁，保。军六：天威，北平，安肃，永宁，广信，顺安。县六十五。<br /><br />&nbsp;&nbsp;&nbsp;&nbsp;真定府，次府，常山郡，唐成德军节度。本镇州，汉以赵州之元氏、栾城二县来属。开宝六年，废九门、石邑二县。端拱初，以鼓城隶祁州。淳化元年，以束鹿隶深州。庆历八年，初置真定府路安抚使，统真定府、磁相邢赵沉州。崇宁户九万二千三百五十三，口一十六万三千一百九十七。贡罗。县九：真定，次畿。<br /><br />&nbsp;&nbsp;&nbsp;&nbsp;槁城，次畿。<br /><br />&nbsp;&nbsp;&nbsp;&nbsp;栾城，次畿。<br /><br />&nbsp;&nbsp;&nbsp;&nbsp;元氏，次畿。<br /><br />&nbsp;&nbsp;&nbsp;&nbsp;井陉，次畿。熙宁六年，省入获鹿、平山。八年复置，徙治天威军，即县治置军使，隶府。有天威军、小作口、王家谷三砦。<br /><br />&nbsp;&nbsp;&nbsp;&nbsp;获鹿，次畿。<br /><br />&nbsp;&nbsp;&nbsp;&nbsp;平山，次畿。有甘泉、岚州、沂州、檀明、夫妇、柏岭、黄冈、洪山、赤箭、抱儿、石虎、中子、雕□共、东临山、西临山十五砦。<br /><br />&nbsp;&nbsp;&nbsp;&nbsp;行唐，次畿。灵寿。次畿。熙宁六年，省为镇入行唐。八年复。有赤陉、飞吴二砦。<br /><br />&nbsp;&nbsp;&nbsp;&nbsp;砦一：北砦。咸平二年置。熙宁八年，析行唐县二乡隶砦。<br /><br />&nbsp;&nbsp;&nbsp;&nbsp;天威军。见上。<br /><br />&nbsp;&nbsp;&nbsp;&nbsp;相州，望，邺郡，彰德军节度。崇宁户三万六千三百四十，口七万一千六百三十五。贡暗花牡丹花纱、知母、胡粉、绢。县四：安阳，紧。熙宁五年，省永和县入焉。<br /><br />&nbsp;&nbsp;&nbsp;&nbsp;汤阴，紧。宣和二年，以汤阴县隶浚州，寻复来隶。<br /><br />&nbsp;&nbsp;&nbsp;&nbsp;临漳，紧。熙宁五年，省邺县入焉。<br /><br />&nbsp;&nbsp;&nbsp;&nbsp;林虑。中。<br /><br />&nbsp;&nbsp;&nbsp;&nbsp;中山府，次府，博陵郡。建隆元年，以易北平并来属。太平兴国初，改定武军节度。本定州，庆历八年，始置定州路安抚使，统定、保、深、祁、广信、安肃、顺安、永宁八州。政和三年，升为府，改赐郡名曰中山。崇宁户六万五千九百三十五，口一十八万六千三百五。贡罗、大花绫。县七：安喜，紧。<br /><br />&nbsp;&nbsp;&nbsp;&nbsp;无极，紧。曲阳，上。<br /><br />&nbsp;&nbsp;&nbsp;&nbsp;唐，上。<br /><br />&nbsp;&nbsp;&nbsp;&nbsp;望都，中。<br /><br />&nbsp;&nbsp;&nbsp;&nbsp;新乐，中。<br /><br />&nbsp;&nbsp;&nbsp;&nbsp;北平。中下。<br /><br />&nbsp;&nbsp;&nbsp;&nbsp;砦一，军城。隶曲阳县。<br /><br />&nbsp;&nbsp;&nbsp;&nbsp;北平军。庆历二年，以北平砦建军。四年复隶州，即北平县治置军使，隶州。<br /><br />&nbsp;&nbsp;&nbsp;&nbsp;信德府，次府，钜鹿郡。后唐安国军节度。本邢州。宣和元年，升为府。崇宁户五万三千六百一十三，口九万五千五百五十二。贡绢、白磁盏、解玉砂。县八：邢台，上。宣和二年，改龙冈县为邢台。<br /><br />&nbsp;&nbsp;&nbsp;&nbsp;沙河，上。<br /><br />&nbsp;&nbsp;&nbsp;&nbsp;任，中。<br /><br />&nbsp;&nbsp;&nbsp;&nbsp;尧山，中。<br /><br />&nbsp;&nbsp;&nbsp;&nbsp;平乡，上。熙宁六年，省平乡县为镇入钜鹿。元佑元年复。<br /><br />&nbsp;&nbsp;&nbsp;&nbsp;内丘，上。熙宁六年，省尧山县入焉，元佑元年复。<br /><br />&nbsp;&nbsp;&nbsp;&nbsp;南和，中。熙宁五年，省任县为镇入焉。元佑元年复。<br /><br />&nbsp;&nbsp;&nbsp;&nbsp;钜鹿。上。<br /><br />&nbsp;&nbsp;&nbsp;&nbsp;浚州，平川军节度。本通利军。端拱元年，以滑州黎阳县为军。天圣元年，改通利为安利。四年，以卫州卫县隶军。熙宁三年废为县，隶卫州。元佑元年复为军。政和五年升为州，号浚川军节度，改今额。崇宁户三千一百七十六，口三千二百二。县二：卫，上。熙宁六年，废为镇入黎阳。后复。<br /><br />&nbsp;&nbsp;&nbsp;&nbsp;黎阳。中。<br /><br />&nbsp;&nbsp;&nbsp;&nbsp;怀州，雄，河内郡，防御。建隆元年，升为团练，俄为防御。崇宁户三万二千三百一十一，口八万八千一百八十五。贡牛膝、皂角。县三：河内，紧。熙宁六年，省武德县为镇入焉。<br /><br />&nbsp;&nbsp;&nbsp;&nbsp;修武，上。熙宁六年，省为镇入武陟。元佑元年复。<br /><br />&nbsp;&nbsp;&nbsp;&nbsp;武陟。中。<br /><br />&nbsp;&nbsp;&nbsp;&nbsp;卫州，望，汲郡，防御。崇宁户三万三千二百四，口四万六千三百六十五。贡绢、绵。县四：汲，中。<br /><br />&nbsp;&nbsp;&nbsp;&nbsp;新乡，紧，熙宁六年，废为镇入汲。元佑二年复。获嘉，上。天圣四年，自怀州来隶。<br /><br />&nbsp;&nbsp;&nbsp;&nbsp;共城。中。<br /><br />&nbsp;&nbsp;&nbsp;&nbsp;监一：黎阳。熙宁七年置，铸铜钱。<br /><br />&nbsp;&nbsp;&nbsp;&nbsp;持荩望，广平郡，建隆元年，升为防御。熙宁三年，省曲周县为镇，入鸡泽。六年，省临诚匚镇，入永年。元佑二年，曲周、临掣次县，寻复为镇。四年，曲周、鸡泽依旧别为两县。崇宁户三万八千八百一十七，口七万三千六百。贡。县五：永年，上。<br /><br />&nbsp;&nbsp;&nbsp;&nbsp;肥乡，望。<br /><br />&nbsp;&nbsp;&nbsp;&nbsp;平恩，紧。<br /><br />&nbsp;&nbsp;&nbsp;&nbsp;鸡泽，中。<br /><br />&nbsp;&nbsp;&nbsp;&nbsp;曲周。中。<br /><br />&nbsp;&nbsp;&nbsp;&nbsp;深州，望，饶阳郡，防御。雍熙四年，废陆泽县。崇宁户三万八千三十六，口八万三千七百一十。贡绢。县五：静安，望。本汉下博县，周置静安军，以县隶，俄复焉。太平兴国七年，又隶静安军。雍熙二年军废，还属，三年废，四年复置，改今名。<br /><br />&nbsp;&nbsp;&nbsp;&nbsp;束鹿，望。淳化中，自真定来属。<br /><br />&nbsp;&nbsp;&nbsp;&nbsp;安平，望。<br /><br />&nbsp;&nbsp;&nbsp;&nbsp;饶阳，望。武强。望。<br /><br />&nbsp;&nbsp;&nbsp;&nbsp;磁州，上，滏阳郡，团练。旧名慈，政和三年改作磁。崇宁户三万六千四百九十一，口九万六千九百二十二。贡磁石。县三：滏阳，上。熙宁六年，省昭德县为镇入焉。<br /><br />&nbsp;&nbsp;&nbsp;&nbsp;邯郸，上。<br /><br />&nbsp;&nbsp;&nbsp;&nbsp;武安。上。有固镇、永安、黄泽、海回四砦。<br /><br />&nbsp;&nbsp;&nbsp;&nbsp;祁州，中，蒲阴郡，团练。端拱初，以镇州鼓城来属。景德元年，移治于定州蒲阴，以无极隶定州。熙宁六年，省深泽县为镇，入鼓城。元佑元年复。崇宁户二万四千四百八十四，口四万九千九百七十五。贡花J。县三：蒲阴，望。<br /><br />&nbsp;&nbsp;&nbsp;&nbsp;鼓城，紧。<br /><br />&nbsp;&nbsp;&nbsp;&nbsp;深泽。中。<br /><br />&nbsp;&nbsp;&nbsp;&nbsp;庆源府，望，赵郡，庆源军节度。本赵州，军事。大观三年，升为大藩。崇宁四年，赐军额。宣和元年，升为府。崇宁户三万四千一百四十一，口六万一百三十七。贡绢、绵。县七：平棘，望。<br /><br />&nbsp;&nbsp;&nbsp;&nbsp;宁晋，望。<br /><br />&nbsp;&nbsp;&nbsp;&nbsp;临城，上。唐县。熙宁六年，省隆平县为镇入焉，元佑元年复。<br /><br />&nbsp;&nbsp;&nbsp;&nbsp;高邑，中。熙宁五年，省柏乡、赞皇二县为镇入焉，元佑元年皆复。<br /><br />&nbsp;&nbsp;&nbsp;&nbsp;隆平，中。<br /><br />&nbsp;&nbsp;&nbsp;&nbsp;柏乡，中。<br /><br />&nbsp;&nbsp;&nbsp;&nbsp;赞皇。下。<br /><br />&nbsp;&nbsp;&nbsp;&nbsp;保州，下，军事。本莫州清苑县。建隆初，置保塞军。太平兴国六年，建为州，政和三年，赐郡名曰清苑。崇宁户二万七千四百五十六，口二十三万二百三十四。贡绢。县一：保塞。望，太平兴国六年，析易州满城之南境入焉。<br /><br />&nbsp;&nbsp;&nbsp;&nbsp;安肃军，同下州。本易州遂城县。太平兴国六年，建为静戎军，析易州遂城三乡置静戎县隶焉。景德元年并县，改安肃军。宣和七年，废军为安肃县。知县事仍兼军使，寻依旧。崇宁户七千一百九十七，口一万四千七百五十一。贡素丝□。县一：安肃。中。<br /><br />&nbsp;&nbsp;&nbsp;&nbsp;永宁军，同下州。雍熙四年，以定州博野县建宁边军。景德元年，改永宁军。宣和七年，废为博野县，知县事仍兼军使，寻依旧。县一：博野。望。<br /><br />&nbsp;&nbsp;&nbsp;&nbsp;广信军，同下州。太平兴国六年，改易州遂城县为威勇军。景德元年，改广信军。崇宁户四千四百四十五，口八千七百三十八。贡、栗。县一：遂城。中。<br /><br />&nbsp;&nbsp;&nbsp;&nbsp;顺安军，同下州。本瀛州高阳关砦。太平兴国七年，置唐兴砦。淳化三年，建为顺安军。至道三年，以瀛州高阳来属。熙宁六年，省高阳县为镇。十年，复为县。崇宁户八千六百五，口一万六千五百七十八。贡绢。县一：高阳。中。<br /><br />&nbsp;&nbsp;&nbsp;&nbsp;河北路，盖《禹贡》兖、冀、青三州之域，而冀、兖为多。当毕、昴、室、东壁、尾、箕之分。南滨大河，北际幽、朔，东濒海岱，西压上党。茧丝、织丝任之所出。人性质厚少文，多专经术，大率气勇尚义，号为强忮。土平而近边，习尚战斗。有河漕以实边用，商贾贸迁，刍粟峙积。宋初募置乡义，大修战备，为三关，置方田以资军廪。契丹数来侵扰，人多去本，及荐修戎好，益开互市，而流庸复来归矣。大名、澶渊、安阳、临场⒓晨ぶ地，颇杂斥卤，宜于畜牧。浮阳际海，多鬻盐之利。其控带北地，镇、魏、中山皆为雄镇云。<br /><br />&nbsp;&nbsp;&nbsp;&nbsp;河东路。府三：太原，隆德，平阳。州十四：绛，泽，代，忻，汾，辽，宪，岚，石，隰，慈，麟，府，丰。军八：庆祚，威胜，平定，岢岚，宁化，火山，保德，晋宁。县八十一。<br /><br />&nbsp;&nbsp;&nbsp;&nbsp;太原府，太原郡，河东节度。太平兴国四年，平刘继元，降为紧州，军事，毁其城，移治于榆次县。又废太原县，以平定、乐平二县属平定军，交城属大通监。七年，移治唐明监。旧领河东路经略安抚使。元丰为次府，大观元年升大都督府。崇宁户一十五万五千二百六十三，口一百二十四万一千七百六十八。贡大铜鉴、甘草、人参、矾石。县十：阳曲，次赤。有百井、阳兴二砦。<br /><br />&nbsp;&nbsp;&nbsp;&nbsp;太谷，次畿。<br /><br />&nbsp;&nbsp;&nbsp;&nbsp;榆次，次畿。<br /><br />&nbsp;&nbsp;&nbsp;&nbsp;寿阳，次畿。<br /><br />&nbsp;&nbsp;&nbsp;&nbsp;盂，次畿。<br /><br />&nbsp;&nbsp;&nbsp;&nbsp;交城。次畿。宝元二年，自大通监来隶。<br /><br />&nbsp;&nbsp;&nbsp;&nbsp;文水，次畿。<br /><br />&nbsp;&nbsp;&nbsp;&nbsp;祁，次畿。清源，次畿。<br /><br />&nbsp;&nbsp;&nbsp;&nbsp;平晋。中。熙宁三年，废入阳曲。政和五年复。<br /><br />&nbsp;&nbsp;&nbsp;&nbsp;监二：大通，永利。<br /><br />&nbsp;&nbsp;&nbsp;&nbsp;隆德府，大都督府，上党郡，昭义军节度。太平兴国初，改昭德。旧领河东路兵马钤辖，兼提举泽晋绛州、威胜军屯驻泊本城兵马巡检事。本潞州。建中靖国元年，改为军。崇宁三年，升为府，仍还昭德旧节。崇宁户五万二千九百九十七，口一十三万三千一百四十六。贡人参、蜜、墨。县八：上党，望。<br /><br />&nbsp;&nbsp;&nbsp;&nbsp;屯留，上。襄垣，上。<br /><br />&nbsp;&nbsp;&nbsp;&nbsp;潞城，上。<br /><br />&nbsp;&nbsp;&nbsp;&nbsp;壶关，中。<br /><br />&nbsp;&nbsp;&nbsp;&nbsp;长子，中。<br /><br />&nbsp;&nbsp;&nbsp;&nbsp;涉，中。<br /><br />&nbsp;&nbsp;&nbsp;&nbsp;黎城。中。天圣三年，徙治涉之东南白马驿。熙宁五年，省入潞城县。元佑元年复。<br /><br />&nbsp;&nbsp;&nbsp;&nbsp;平阳府，望，平阳郡，建雄军节度。本晋州，政和六年，升为府。崇宁户七万五千九百八，口一十八万五千二百五十四。贡蜜、蜡烛。县十：临汾，望。<br /><br />&nbsp;&nbsp;&nbsp;&nbsp;洪洞，紧。<br /><br />&nbsp;&nbsp;&nbsp;&nbsp;襄陵，紧。熙宁五年，废慈州乡宁县分隶焉。有雕掌、豹尾二砦。神山，上。有韩买、安国、史壁、叠头等堡。<br /><br />&nbsp;&nbsp;&nbsp;&nbsp;赵城，上。熙宁五年，省为镇隶洪洞。元丰三年复为县。<br /><br />&nbsp;&nbsp;&nbsp;&nbsp;汾西，中。有厚裔、青岸、石桥、青山、边柏五砦。<br /><br />&nbsp;&nbsp;&nbsp;&nbsp;霍邑，中。<br /><br />&nbsp;&nbsp;&nbsp;&nbsp;冀氏，中。有府城、永兴二砦，陶川、白练、当谷、横岭四堡。<br /><br />&nbsp;&nbsp;&nbsp;&nbsp;岳阳，中下。<br /><br />&nbsp;&nbsp;&nbsp;&nbsp;和川。中下。太平兴国六年，废沁州，以县来属。熙宁五年，省为镇入冀氏。元佑元年复为县。<br /><br />&nbsp;&nbsp;&nbsp;&nbsp;务二：炼矾、矾山。<br /><br />&nbsp;&nbsp;&nbsp;&nbsp;庆祚军。政和三年，以赵城造父始封之地升为军，以军事领之。<br /><br />&nbsp;&nbsp;&nbsp;&nbsp;绛州，雄，绛郡，防御。崇宁户五万九千九百三，口九万四千二百三十七。贡防风、蜡烛、墨。县七：正平，望。<br /><br />&nbsp;&nbsp;&nbsp;&nbsp;曲沃，望。<br /><br />&nbsp;&nbsp;&nbsp;&nbsp;太平，望。熙宁五年，废慈州，以乡宁县分隶太平、稷山。<br /><br />&nbsp;&nbsp;&nbsp;&nbsp;翼城，上。<br /><br />&nbsp;&nbsp;&nbsp;&nbsp;稷山，中。<br /><br />&nbsp;&nbsp;&nbsp;&nbsp;绛，中。有中山、花崖、华山三砦。<br /><br />&nbsp;&nbsp;&nbsp;&nbsp;垣曲。下。有铜钱一监。<br /><br />&nbsp;&nbsp;&nbsp;&nbsp;泽州，上，高平郡。崇宁户四万四千一百三十三，口九万一千八百五十二。贡白石英、禹余粮、人参。县六：晋城，紧。<br /><br />&nbsp;&nbsp;&nbsp;&nbsp;高平，上。<br /><br />&nbsp;&nbsp;&nbsp;&nbsp;阳城，上。<br /><br />&nbsp;&nbsp;&nbsp;&nbsp;端氏，中。<br /><br />&nbsp;&nbsp;&nbsp;&nbsp;陵川中。<br /><br />&nbsp;&nbsp;&nbsp;&nbsp;沁水。中下。<br /><br />&nbsp;&nbsp;&nbsp;&nbsp;关一：雄定。旧天井关，属晋城县。靖康元年改今名。<br /><br />&nbsp;&nbsp;&nbsp;&nbsp;代州，上，雁门郡，防御。景德二年，废唐林县。旧置沿边安抚司。崇宁户三万三千二百五十八，口一十五万九千八百五十七。贡麝香、青、碌。县四：雁门，中下。有西陉、胡谷，雁门三砦。<br /><br />&nbsp;&nbsp;&nbsp;&nbsp;崞，中下。有楼板、阳武、石峡、土四砦。<br /><br />&nbsp;&nbsp;&nbsp;&nbsp;五台，中下。<br /><br />&nbsp;&nbsp;&nbsp;&nbsp;繁。下。有繁、茹越、大石、义兴冶、宝兴军、瓶形、梅回、麻谷八砦。<br /><br />&nbsp;&nbsp;&nbsp;&nbsp;忻州，下，定襄郡，团练。崇宁户一万八千一百八十六，口四万二千二百三十二。贡解玉砂、麝。县二：秀容，紧。熙宁五年，省定襄入焉。元佑元年，定襄复为县。有石岭关、忻口、云内、徒合四砦。<br /><br />&nbsp;&nbsp;&nbsp;&nbsp;定襄。中下。<br /><br />&nbsp;&nbsp;&nbsp;&nbsp;汾州，望，西河郡，军事。崇宁户五万一千六百九十七，口一十八万五千六百九十八。贡土J、石膏。县五：西河，望。有永利西监。<br /><br />&nbsp;&nbsp;&nbsp;&nbsp;平遥，望。<br /><br />&nbsp;&nbsp;&nbsp;&nbsp;介休，上。<br /><br />&nbsp;&nbsp;&nbsp;&nbsp;灵石，中。有阳凉南关、阳凉北关。<br /><br />&nbsp;&nbsp;&nbsp;&nbsp;孝义。上。太平兴国元年，改为中阳，后复为孝义。熙宁五年，省为镇入介休。元佑元年复。<br /><br />&nbsp;&nbsp;&nbsp;&nbsp;辽州，下，乐平郡。熙宁七年州废，省平城、和顺二县为镇，入辽山县，隶平定军；省榆社县为镇，入威胜军武乡县。元丰八年，复置州，县镇并复来隶。元佑元年，复置和顺、榆社、平城县。崇宁户七千三百一十五。贡人参。县四：辽山，下。有黄泽砦。<br /><br />&nbsp;&nbsp;&nbsp;&nbsp;和顺，下。<br /><br />&nbsp;&nbsp;&nbsp;&nbsp;榆社，中下。<br /><br />&nbsp;&nbsp;&nbsp;&nbsp;平城。中。<br /><br />&nbsp;&nbsp;&nbsp;&nbsp;宪州，中，汾源郡，军事。初治楼烦，咸平五年，移治静乐军、县，遂废军，又废，楼烦改隶岚州。熙宁三年，废宪州，以静乐县隶岚州。十年，复宪州，仍领静乐县。政和五年，赐郡名。崇宁户二千七百二十二，口七千四百四十四。贡麝香。县一：静乐。中。咸平五年，废天池、玄池二县入焉。<br /><br />&nbsp;&nbsp;&nbsp;&nbsp;岚州，下，昌烦郡，军事。太平兴国五年，以岚谷隶岢岚军。崇宁户一万三千二百六十九，口六万六千二百二十四。贡麝香。县三：宜芳，中。有飞鸢堡。<br /><br />&nbsp;&nbsp;&nbsp;&nbsp;合河，中下。有乳浪砦。<br /><br />&nbsp;&nbsp;&nbsp;&nbsp;楼烦。下。咸平五年，自宪州来隶。<br /><br />&nbsp;&nbsp;&nbsp;&nbsp;石州，下，昌化郡，军事。旧带岚、石、隰三州都巡检使。元丰五年，置葭芦、吴堡二砦隶州，因置二砦沿边都巡检使，遂令三州各带沿边都巡检使。初领县五，元符二年，升葭芦砦为晋宁军，以州之临泉县隶焉。大观三年，复以定胡县隶晋宁军。崇宁户一万五千八百九，口七万二千九百二十九。贡蜜、蜡。县三：离石，中。<br /><br />&nbsp;&nbsp;&nbsp;&nbsp;平夷，中。有伏落津砦。<br /><br />&nbsp;&nbsp;&nbsp;&nbsp;方山。下<br /><br />&nbsp;&nbsp;&nbsp;&nbsp;隰州，下，大宁郡，团练。熙宁五年，废慈州，以吉乡县隶州，即县治置吉乡军使，仍省文城县为镇隶焉。元佑元年，复慈州。七年，以州之上平、永宁两关俯逼西界，以州为次边。崇宁户三万八千二百八十四，口一十三万八千四百三十九。贡蜜、蜡。县六：隰川，上<br /><br />&nbsp;&nbsp;&nbsp;&nbsp;温泉，上。有碌矾一务，水头、白壁、先锋三砦。<br /><br />&nbsp;&nbsp;&nbsp;&nbsp;蒲，中。<br /><br />&nbsp;&nbsp;&nbsp;&nbsp;大宁，中。<br /><br />&nbsp;&nbsp;&nbsp;&nbsp;石楼，中。有上平、永宁二砦。<br /><br />&nbsp;&nbsp;&nbsp;&nbsp;永和。中。<br /><br />&nbsp;&nbsp;&nbsp;&nbsp;慈州，下，团练。旧领吉乡、文城、乡宁三县。熙宁五年废州，以吉乡隶隰州，即县治置吉乡军使，仍省文城为镇，隶焉。又以乡宁隶晋州襄陵县。元佑元年，复吉乡军为慈州。户口阙。县一：吉乡。中。<br /><br />&nbsp;&nbsp;&nbsp;&nbsp;麟州，下，新秦郡。乾德初，移治吴儿堡。五年，升建宁军节度。端拱初，改镇西军节度。崇宁户三千四百八十二，口八千六百八十四。贡柴胡。县一：新秦。上。政和四年，废银城、连谷二县入焉。有神堂、静羌二砦，惠宁、镇川二堡。银城有屈野川，五原塞，银城、神木、建宁三砦，肃定、神木、通津、阑乾四堡。连谷有屈野川、横阳堡。<br /><br />&nbsp;&nbsp;&nbsp;&nbsp;大和砦，地名大和谷，元符二年进筑，赐名。东至神木砦五十五里，南至弥川砦三十里，西至饶咩浪界堠七十里，北至清水谷二十里。大和堡。地名麻乜娘，元符二年进筑，赐名。东至肃定堡界二十五里，南至清水谷二十里，西至松木骨堆界六十五里，北至银城砦二十五里。<br /><br />&nbsp;&nbsp;&nbsp;&nbsp;府州，中，靖康军节度。本永安军，崇宁元年，改军额。政和五年，赐郡名曰荣河。旧置麟府路军马司，以太原府代州路钤辖领之。崇宁户一千二百四十二，口三千一百八十五。贡甘草。县一：府谷。下。有安丰、宁府、百胜三砦，河滨、斥堠、靖安、西安四堡。<br /><br />&nbsp;&nbsp;&nbsp;&nbsp;宁川堡，府州安丰砦外第九砦，元符元年赐名。东至斥堠堡三十五里，南至安丰砦界四十五里，西至丰州宁丰砦四十里，北至青没怒川界堠一百五十里。<br /><br />&nbsp;&nbsp;&nbsp;&nbsp;宁边砦，地名端正平，元符二年进筑，赐今名。东至宁府砦界三十里，南至靖化堡界三十里，西至吴烽一十五里，北至保宁砦界三十里。<br /><br />&nbsp;&nbsp;&nbsp;&nbsp;宁疆堡，宣和六年，独移庄岭建堡，赐名宁疆。<br /><br />&nbsp;&nbsp;&nbsp;&nbsp;震威城，宣和六年，铁炉骨堆建砦，赐名。<br /><br />&nbsp;&nbsp;&nbsp;&nbsp;丰州，下。庆历元年，元昊攻陷州地。嘉佑七年，以府州萝泊川掌地复建为州。今军事。政和五年，赐郡名宁丰。崇宁户一百五十三，口四百一十一。贡甘草、柴胡。砦二：永安，保宁。<br /><br />&nbsp;&nbsp;&nbsp;&nbsp;威胜军，同下州。太平兴国三年，于潞州铜L县乱柳石围中建为军。崇宁户一万九千九百六十二，口三万七千七百二十六。贡土J。县四：铜L，中。太平兴国初，与武乡自潞州来隶。<br /><br />&nbsp;&nbsp;&nbsp;&nbsp;武乡，上。熙宁七年废辽州，以榆社县为镇入焉。元丰八年，复置辽州，以榆社往隶。<br /><br />&nbsp;&nbsp;&nbsp;&nbsp;沁源，中下。太平兴国六年废沁州。以县来隶。<br /><br />&nbsp;&nbsp;&nbsp;&nbsp;绵上。中下。宝元二年，自大通监来隶。庆历六年，徙治军西北大觉寺地。<br /><br />&nbsp;&nbsp;&nbsp;&nbsp;平定军，同下州。太平兴国二年，以镇州广阳砦建为军。四年，以并州平定、乐平二县来属。崇宁户九千三百六，口二万八千六百七。贡绢。县二：平定，中。唐广阳县，太平兴国四年改。有故井陉关、百井砦。<br /><br />&nbsp;&nbsp;&nbsp;&nbsp;乐平。中。有静阳砦。<br /><br />&nbsp;&nbsp;&nbsp;&nbsp;岢岚军，同下州。太平兴国五年，以岚州岚谷县建为军。崇宁户二千九百一十七，口六千七百二十。贡绢。县一：岚谷。下。熙宁三年废，元丰六年复置。有永和、洪谷等六砦。<br /><br />&nbsp;&nbsp;&nbsp;&nbsp;宁化军，同下州。崇宁户一千七百一十八，口三千八百二十一。贡绢。县一：宁化。熙宁三年废，元佑元年复，崇宁三年又废为镇。有西阳、脑子、细腰、窟谷四砦。<br /><br />&nbsp;&nbsp;&nbsp;&nbsp;火山军，同下州。本岚州之地。太平兴国七年，建为军。治平四年，置火山县，熙宁四年，废之。崇宁户五千四十五，口九千四百八十。贡柴胡。砦一：下镇。火山军旧领雄勇、偏头、董家、横谷、桔槔、护水六砦。庆历初，置下镇砦。嘉佑六年，废偏头砦。熙宁元年，废桔槔砦。《元丰九域志》：领砦一。<br /><br />&nbsp;&nbsp;&nbsp;&nbsp;保德军，同下州。淳化四年，析岚州地置定羌军。景德元年改。崇宁户九百六十三，口四千五十。贡绢。津二：大堡、沙谷。<br /><br />&nbsp;&nbsp;&nbsp;&nbsp;晋宁军，本西界葭芦砦。元丰五年收复，六月，并吴堡砦并隶石州。元佑四年，以葭芦砦给赐西人。绍圣四年收复。元符二年，以葭芦砦为晋宁军，割石州之临泉隶焉。知军领岚石路沿边安抚使，兼岚、石、隰州都巡检使。大观三年，复以石州定胡县来隶。东至克胡砦隔河五里，南至吴堡砦一百七十里，西至神泉砦二十五里，北至通秦砦二十里。领县二：定胡，中。旧领定胡、天浑津、吴堡三砦。按吴堡砦元丰四年收复，东至黄河，南至绥德军白草砦九十里，西至绥德军义合砦六十里，北至晋宁军一百七十里。<br /><br />&nbsp;&nbsp;&nbsp;&nbsp;临泉。中下。旧领克胡、葭芦二砦。按葭芦砦乃元丰五年收复，后为晋宁军。<br /><br />&nbsp;&nbsp;&nbsp;&nbsp;神泉砦，地名榆木川，在废葭芦砦北。元符元年赐今名。东至晋宁军二十五里，南至乌龙砦一十五里，西至隔祚岭界堠五十里，北至通秦砦四十里。<br /><br />&nbsp;&nbsp;&nbsp;&nbsp;三交堡，地名三交川岭。元符元年，神泉砦筑堡毕工，赐名。乌龙砦，元符二年进筑，赐名。东至神泉砦二十五里，南至暖泉砦二十里，西至暖泉砦三十里，北至女萌烽一十七里。<br /><br />&nbsp;&nbsp;&nbsp;&nbsp;通秦砦，地名升岭，元符二年赐今名。东至黄河二十九里，南至神泉砦四十二里，西至女萌骨堆界堠五十里，北至通秦堡一十七里。<br /><br />&nbsp;&nbsp;&nbsp;&nbsp;宁河砦，地名窟薛岭，元符二年赐名。东至黄河三十里，南至通秦堡一十七里，西至尹遇合一十三里，北至章堡二十五里。<br /><br />&nbsp;&nbsp;&nbsp;&nbsp;弥川砦，地名弥勒川，元符二年赐名。东至黄河六十里，南至弥川堡十五里，西至砦浪骨堆界堆七十里，北至麟州大和砦三十里。<br /><br />&nbsp;&nbsp;&nbsp;&nbsp;通秦堡，地名精移堡，元符二年，同砦赐名。东至黄河一十七里一百二十步，南至通秦砦一十七里，西至龙移川界堠五十里，北至宁河砦一十一里。<br /><br />&nbsp;&nbsp;&nbsp;&nbsp;宁河堡，地名哥崖岭，元符二年，同砦赐名。<br /><br />&nbsp;&nbsp;&nbsp;&nbsp;弥川堡，地名小红崖，元符二年，同砦赐名。东至黄河四十里，南至宁河砦一十五里，西至祖平四十里，北至秦平堡一十里。<br /><br />&nbsp;&nbsp;&nbsp;&nbsp;靖川堡。东至黄河三十里，南至宁河砦十四里，西至界首立子谷四十五里，北至弥川堡一十三里。<br /><br />&nbsp;&nbsp;&nbsp;&nbsp;河东路，盖《禹贡》冀、雍二州之域，而冀州为多。当觜、参之分。其地东际常山，西控党项，南尽晋、绛，北控云、朔，当太行之险地，有盐、铁之饶。其俗刚悍而朴直，勤农织之事业，寡桑柘而富麻苎。善治生，多藏蓄，其靳啬尤甚。朔方、楼烦，马之所出，岁增贸市以充监牧之用。太宗平太原，虑其恃险，徙州治焉。然犹为重镇，屯精兵以控边部云。</div>
            <div class="link">
                <a id="err-report" href="javascript:void(0)" onClick="report('宋史出错啦!');">
                    错误举报</a><a id="add-bookcase" href="javascript:void(0)" onClick="addbookcase(31552,2039602);">加入书签</a><a
                        href="2039601.html">上一页</a>&larr;<a href="index.html">返回列表</a>&rarr;<a
                            href="2039603.html">下一页</a><a id="book-vote" href="javascript:void(0)" onClick="vote(31552);">投推荐票</a><a
                                id="err-report" href="javascript:void(0)" onClick="report('宋史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2039601.html"; var next_page = "2039603.html"; var index_page = "index.html"; var sortid = "9"; var article_id = "31552"; var chapter_id = "2039602"; var articlename = "宋史"; var chaptername = "志 086 志第三十九 地理二"; var author = "脱脱"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>