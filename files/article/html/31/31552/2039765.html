<!DOCTYPE html>
<html>
<head>
<meta charset="gbk" />
<title>宋史-列传 268 列传第二十七-在线阅读-哈西文学网</title>
<meta name="keywords" content="脱脱，宋史，列传 268 列传第二十七全文，列传 268 列传第二十七在线阅读 哈西文学网" />
<meta name="description" content="哈西文学网提供脱脱的宋史 列传 268 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31552/2039765.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31552/2039765.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋史</div>
		<div class="fr"><a id="add-bookcase" href="javascript:void(0)" onClick="addbookcase(31552,0);">加入书架</a>|<a id="book-vote" href="javascript:void(0)" onClick="vote(31552);">投推荐票</a>|<a id="err-report" href="javascript:void(0)" onClick="report('宋史出错啦!');">错误举报</a>|<a href="https://www.haxi88.com/files/article/info/31/31552.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>列传 268 列传第二十七</h1>
            <div class="link xb">
                <a href="2039764.html">上一页</a>&larr;<a href="index.html">返回列表</a>&rarr;<a
                    href="2039766.html">下一页</a></div>			
            <div id="BookText">&nbsp;&nbsp;&nbsp;&nbsp;		柴禹锡张逊杨守一赵F周莹王继英王显<br /><br />&nbsp;&nbsp;&nbsp;&nbsp;柴禹锡，字玄圭，大名人。少时，有客见之曰：“子质不凡，若辅以经术，必致将相。”禹锡由是留心问学。时太宗居晋邸，以善应对，获给事焉。太平兴国初，授供奉官。三年，改翰林副使，迁如京使，仍掌翰林司。每夜直，上以藩府旧僚，多召访外事。迁宣徽北院使，赐第宝积坊。告秦王廷美阴谋，擢枢密副使。逾年，转南院使。服劳既久，益加勤敏。<br /><br />&nbsp;&nbsp;&nbsp;&nbsp;雍熙中，议广宫城。禹锡有别业在表识中，请以易官邸，上因是薄之。又与宰相宋琪厚善。会广州徐休复密奏转运王延范不轨状，且言倚附大臣，无敢动摇者。上因访琪及禹锡曰：“延范何如人？”延范与琪妻为疏属，甚言其忠勤，禹锡亦傍赞之。上意其交通，滋不悦。禹锡又为琪请卢多逊故第，上益恶其朋比。坐琪以诙谐罢相，不欲显言之也。下诏切责禹锡，以骁卫大将军出知沧州。在任勤于政治，部民诣滨州列状以闻。改涪州观察使，徙澶、镇二州驻泊部署，俄知潞州，州民乞留三载，诏奖之。徙知永兴军府，再召为宣徽北院使、知枢密院事。<br /><br />&nbsp;&nbsp;&nbsp;&nbsp;至道初，制受镇宁军节度、知泾州。入谢日，上谓曰：“由宣徽罢者不过防御使尔，今委卿旌节，兼之重镇，可谓优异矣。”禹锡流涕哽咽而已。咸平中，移知贝州。是岁，契丹兵奄至城下，禹锡内严备御，寇寻引去。明年，徙陕州。<br /><br />&nbsp;&nbsp;&nbsp;&nbsp;景德初，子宗庆选尚，召禹锡归阙，令公主就第谒见，行舅姑礼，固辞不许。顷之，还镇。未几，卒，年六十二，赠太尉。子宗亮，太子中允；宗庆，永清军节度。<br /><br />&nbsp;&nbsp;&nbsp;&nbsp;张逊，博州高唐人。数岁丧父，养于叔父职方员外郎干，后随母归魏仁浦家，驸马都尉咸信，其异父弟也。太宗在晋邸，召隶帐下。太平兴国初，补左班殿直。从征太原还，迁文思副使，再迁香药库使。岭南平后，交□止岁入贡，通关市。并海商人遂浮舶贩易外国物，[婆、三佛齐、渤泥、占城诸国亦岁至朝贡，由是犀象、香药、珍异充溢府库。逊请于京置榷易署，稍增其价，听商入金帛市之，恣其贩鬻，岁可获钱五十万缗，以济经费。太宗允之，一岁中果得三十万缗。自是岁有增羡，至五十万。<br /><br />&nbsp;&nbsp;&nbsp;&nbsp;雍熙二年，录其劳，迁领妫州刺史。三年，与安忠并命为东上阁门使。数月，会许仲宣罢判度支，即以逊为度支使。端拱初，迁盐铁使。二年，授宣徽北院使、签署枢密院事。未几，兼枢密副使、知院事。与同列寇准不协，每奏事，颇相矛盾。<br /><br />&nbsp;&nbsp;&nbsp;&nbsp;一日，逊等晚归私第，准与温仲舒并辔，有狂民迎马首拜呼万岁。街使王宾旧与逊同事晋邸，逊又尝举宾，雅相厚善，因奏民迎准拜呼万岁。准自辩：“实与仲舒同行，盖逊令宾独奏斥臣。”辞意俱厉，因互发其私。太宗恶之，下诏切责，逊左降右领军卫将军，准亦罢职。会判右金吾街仗蔡玉冒奏富人子为州大校，黜官，命逊代掌其事。<br /><br />&nbsp;&nbsp;&nbsp;&nbsp;西蜀李顺为乱，诏发兵水陆进讨，以荆渚居其要害，命逊为右骁卫大将军、知江陵府，赐钱二百万，白金三千两。逊既至，会峡路诸漕卒数千人聚江陵，有告其谋变以应蜀寇，府中议欲尽诛之。逊止捕首恶杨承进等二十一人斩于市，余党亲加尉抚，飞奏以闻。太宗嘉之，诏以其卒分配州郡。数月，逊卒，年五十六，时至道元年也。赠桂州观察使，归葬京师。逊小心谨慎，徒以攀附至贵显，其吁谋献替无闻焉。<br /><br />&nbsp;&nbsp;&nbsp;&nbsp;子敏中，初补供奉官。逊在宣徽，表言尝业文，愿改秩，即换大理寺丞，累至比部郎中。次子虚中，娶宗室申国公女，至供奉官、阁门祗候。敏中子先，进士及第。<br /><br />&nbsp;&nbsp;&nbsp;&nbsp;杨守一，字象先，其先河南洛阳人。唐末避乱，徙家宋、郑间。守一稍通《周易》及《左氏春秋》，事太宗于晋邸。太宗即位，补右班殿直。太平兴国中，出护登州兵。召还，监仪鸾司。累迁西头供奉官，其下多贵族子弟，颇豪纵徼幸。始置三班院，令守一专其事，考核授任，渐有条制。岁余，改翰林学士。守一初名守素，至是诏改之。<br /><br />&nbsp;&nbsp;&nbsp;&nbsp;七年，与赵F、柴禹锡、相里勋等告秦王廷美阴谋事，擢东上阁门使兼枢密都承旨。八年，改判四方馆事。雍熙中，诏护迁云、朔归附安庆兵屯于潞州。三年，转内客省使，仍兼都承旨。端拱元年，授宣徽北院使、签署枢密院事。是秋，卒，年六十四。赠太尉，中使护葬。<br /><br />&nbsp;&nbsp;&nbsp;&nbsp;守一性质直勤谨，无他材术，徒以肇自王府，久事左右，适会时机，故历职通显，饰终之礼，率加常数焉。<br /><br />&nbsp;&nbsp;&nbsp;&nbsp;子安期历国子博士，坐事贬卒。安期子梦得，进士及第。<br /><br />&nbsp;&nbsp;&nbsp;&nbsp;赵F，字化钧，沧州乐陵人。以刀笔事太宗于藩邸，即位，补东头供奉官。因使吴越赐国信，及钱m纳土，遣检校帑廪，转内酒坊副使。以告秦王廷美阴事，迁六宅使，领罗州刺史。掌翰林司，擢东上阁门使。<br /><br />&nbsp;&nbsp;&nbsp;&nbsp;郭贽参知政事，F以同府之旧，尝有所请托，贽不从。F摭堂吏过失以闻，贽见上，白F私谒，即召F廷辩。词屈，出为梓、遂州都巡检使，改左骁卫大将军，领郡如故。代还，知沧州兼兵马部署。F在郡完城堑，严战具。寇尝数百骑至境上，闻有备，引去。迁左神武大将军。会崔翰知州，改F为本州钤辖。<br /><br />&nbsp;&nbsp;&nbsp;&nbsp;又知庐州，因对，自陈愿留，不许。逾年，召为枢密都承旨，同掌三班，俄拜宣徽北院使、同知枢密院事，与柴禹锡并掌机务。尝遣吏卒变服，散之京城察事。卒乘醉与卖书人韩玉斗殴，不胜，因诬玉言涉指斥。禹锡等遽以闻，玉坐抵法。太宗寻知其冤，自后廉事不复听。禹锡出镇，F加知院事。真宗即位，改南院使、检校太傅，以心疾求解。是秋，授寿州观察使。咸平元年三月，卒，年五十五。赠忠正军节度，录其三子官。<br /><br />&nbsp;&nbsp;&nbsp;&nbsp;F少涉猎文史，美书翰，委质晋邸，以勤谨被眷。本名容，太宗改为F，曰：“陶F所以成器也。”F性好佛，多蓄古书画。三子：忠辅，西京左藏库副使；忠愿，虞部员外郎；忠厚，内殿崇班。<br /><br />&nbsp;&nbsp;&nbsp;&nbsp;周莹，瀛州景城人。右领军卫上将军景之子也。景家富财，好交结，历事唐、汉、周。习水利，尝浚汴口，导郑州郭西水入中牟渠，修滑州河堤，累迁至是官。<br /><br />&nbsp;&nbsp;&nbsp;&nbsp;太宗潜邸时，莹得给事左右。即位，补殿直，领武骑卒巡警泉、福州。卒才数百，捕剧贼千余，迁供奉官。天雄军节度孙永佑、转运使杨缄称荐之，又使绥、银州按边事，还奏称旨，擢鞍辔库副使。<br /><br />&nbsp;&nbsp;&nbsp;&nbsp;雍熙二年，为杭、睦五州都巡检使兼杭州都监。会妖僧绍伦为变，莹擒莸之，逮捕就戮者三百余人，人以为酷滥。代还，改崇仪使、沧州都监。召拜西上阁门使，领镇、定、高阳关都监，加判四方馆事。与郝守浚护塞宋州决河，俄改三路排阵钤辖，历知天雄军、真定二府，就迁引进使。<br /><br />&nbsp;&nbsp;&nbsp;&nbsp;至道二年，代还。会李继隆讨西夏，诏莹诣军前，授以机事，还拜客省使，签书枢密院诸房公事，俄兼提点宣徽诸房、鼓司、登闻院，与刘承并任。<br /><br />&nbsp;&nbsp;&nbsp;&nbsp;真宗嗣位，承分使河北告谕，加领富州刺史。上闻其母老病，闵之，特封武功郡太夫人。秋，拜宣徽北院使。先是，宣徽着位在枢密副使上，莹表请居下，从之。咸平二年，大阅，命为随驾部署。从征河朔，又为驾前马步都部署。<br /><br />&nbsp;&nbsp;&nbsp;&nbsp;三年，迁南院使、知枢密院事。会蜀平，部送胁从者数十百人至阙下。西川转运使马亮因入奏，请赦其罪遣还。莹以为当尽诛之。令莹、亮廷议，上是亮议，悉原其罪。<br /><br />&nbsp;&nbsp;&nbsp;&nbsp;五年，高阳关都部署阙，蕃侯无足领之者，宰相请辍宣徽使以居其任。时王继英任北院，上以莹练达军事，乃拜永清军节度，兼领其任，为三路排阵使。莹隶人有钱仁度者，颇有军功，与虎翼小校刘斌相竞，为殿直阎渥所发。以莹故，诏勿问，止徙斌隶他军。契丹入寇，诏步兵赴宁边军为援。莹至，则寇兵已去，即日还屯所。上闻曰：“莹何不持重少留，示以不测。轻于举措，非将帅体也。”<br /><br />&nbsp;&nbsp;&nbsp;&nbsp;景德初，丁内艰，起复，代王显为天雄军都部署兼知军府事。尝召持萜锸壳五百人赴大名，道与寇直，力战，有死伤者，莹犹谓其玩寇，将悉诛之。诏赐金帛，谕莹勿治其罪。车驾北巡，为驾前东西贝冀路都部署。明年，改知陕州，俄徙永兴军府，又移州，兼环庆路都部署。时夏州内属，诏省戍兵还营，以减馈饷之费。仍手诏谕莹，莹遽奏乞留，以张边威。上谓莹庸懦不智，以曹玮代之，徙知澶州。<br /><br />&nbsp;&nbsp;&nbsp;&nbsp;大中祥符初，改天平军节度。明年，为镇定都部署兼知定州。转运使奏其旷弛，徙知澶州，境内屡有寇盗，宰相以莹任居将帅，不能以威望镇靖，请徙他郡。上曰：“处之闲僻，适使其自偷尔。”遂下诏督责，令其擒捕。时发卒修河防，而军中所给糗粮，多腐败不可食；又役使不均，莹不加恤，以故亡命者众。<br /><br />&nbsp;&nbsp;&nbsp;&nbsp;七年，入朝，复遣还镇。又以澶渊当契丹之冲，藉其廪给之厚，复命知澶州。九年，被疾，求还京师。卒，年六十六，赠侍中。初谥忠穆，后改元惠。录其二子供奉官普、显为内殿崇班，二孙永昌、永吉为殿直。<br /><br />&nbsp;&nbsp;&nbsp;&nbsp;莹居枢近，无他谋略，及莅军旅，历藩镇，功业无大过人者。故事，大礼覃庆，外藩无赐物例。东封岁，莹镇澶渊，车驾所经，故特有袭衣、金带、器帛之赐。祀汾阴，莹知定州，乃预上言：“礼成，所赐望于治所支给。”人咸笑之。普后为崇仪副使，显至内殿承制。<br /><br />&nbsp;&nbsp;&nbsp;&nbsp;王继英，开封祥符人。少从赵普给笔札，普自罢河阳，为少保，从者皆去，继英趋事逾谨。普再入相，继英隶名中书五房、院。<br /><br />&nbsp;&nbsp;&nbsp;&nbsp;时真宗在藩邸，选为导吏兼内知客事。太宗召见，谓曰：“汝昔事赵普，朕所备知。今奉亲贤，尤宜尽节。”及建储，授左清道率府副率兼左春坊谒者。谒者本宦职，副率品秩颇崇，非趋走左右者所宜为，俾兼领之，执政之误也。<br /><br />&nbsp;&nbsp;&nbsp;&nbsp;真宗即位，擢为引进使。咸平初，领恩州刺史兼掌阁门使，迁左神武大将军、枢密都承旨，改客省使。契丹入寇，继英密请车驾北巡，上从之，即命继英驰传诣镇、定、高阳关阅视行宫储顿，宣谕将士。俄充澶州钤辖。会大将傅潜逗挠得罪，令继英即军中召还属吏。<br /><br />&nbsp;&nbsp;&nbsp;&nbsp;寻掌三班，拜宣徽北院使，与周莹同知枢密院事。莹出镇，继英遂冠枢宥，小心慎靖，以勤敏称，上倚赖之。<br /><br />&nbsp;&nbsp;&nbsp;&nbsp;景德初，授枢密使。旧制，枢密院使祖母及母止封郡太夫人，有诏特加国封。尝因进补军校，白上曰：“疏外之人急于攀附者，谓臣蒙蔽不为荐引。”上曰：“此辈虽有夤缘，亦须因事立功，方许擢用，不可过求侥幸，卿勿复言也。”<br /><br />&nbsp;&nbsp;&nbsp;&nbsp;从幸澶州，契丹请和，诹访经略，继英预焉。明年郊祀，加特进、检校太傅。三年，卒，年六十一。上临哭之，赐白金五千两，赠太尉、侍中，谥恭懿。且为葬其祖父，赠其妻贾长乐郡太夫人，录其子婿、门下亲吏数十人。<br /><br />&nbsp;&nbsp;&nbsp;&nbsp;初，继英幼孤，寄育外氏。既贵，外王父、诸舅有族殡者，时方奏遣其子营葬，会卒，特诏有司给办焉。<br /><br />&nbsp;&nbsp;&nbsp;&nbsp;子遵式、遵诲、遵度、遵范，皆至显宦。<br /><br />&nbsp;&nbsp;&nbsp;&nbsp;王显，字德明，开封人。初为殿前司小吏，太宗居藩，尝给事左右。性谨介，不好狎，未尝践市肆。即位，补殿直，稍迁供奉官。<br /><br />&nbsp;&nbsp;&nbsp;&nbsp;太平兴国三年，授军器库副使，迁尚食使。逾年，与郭昭敏并为东上阁门使。八年春，拜宣徽南院使兼枢密副使。是夏，制授枢密使。上谓之曰：“卿世家本儒，少遭乱失学，今典朕机务，无暇博览群书，能熟《军戒》三篇，亦可免于面墙矣。”因取是书及道德坊宅一区赐之。<br /><br />&nbsp;&nbsp;&nbsp;&nbsp;其后居位既久，机务益繁，副使赵昌言、寇准锋气皆锐，慢显，显或失误，护短终不肯改，上每面戒之。淳化三年八月，诏加切责，黜授随州刺史，充崇信军节度、观察等使，遣之任。<br /><br />&nbsp;&nbsp;&nbsp;&nbsp;俄知永兴军，徙延州。时夏台、益部寇扰，显上疏曰：“间岁以来，戎事未息，李继迁负恩于灵、夏，王小波干纪于巴、邛，河右坤维并兴师旅。而继迁翻然向化，遣子入觐，愿修职贡。陛下曲加容纳，许其内附，示以德信，伸以恩锡，所以绥怀之者至矣。然而狼子野心，未可深信。所宜谨屯戍，固城垒，积刍粮，然后遴选才勇，付以边任，纵有缓急，则备御有素，彼又奚能为患哉？至若蜀寇未平，神人共愤，谓宜申饬将帅，速期荡平，既免老师以费财，且防事久则生变。又况邛、蜀物产殷富，其间士卒骄怠，迟留顾恋，实兼有之。莫若勿惮往来，潜为更代，既可均其劳逸，抑可免于迁延。至于河北关防所当加谨者，诚以国家事西南，密谋兴举，若分中朝之势力，则长外寇之奸谋矣。”<br /><br />&nbsp;&nbsp;&nbsp;&nbsp;时制，沿边粮斛不许过河西，河西青盐不得过界贩鬻，犯者不以多少，处斩。显请犯多者依法，自余别为科断，以差其罪。章上未报，移知秦州。<br /><br />&nbsp;&nbsp;&nbsp;&nbsp;初，温仲舒知州日，开拓山林，讽藩部献其地。后朝廷虽尝给还，而采伐如故。转运使卢知翰请量给蕃部茶彩，以酬所献，诏遣张从式与显同往规度。显言：“乃者朝命以赵保吉修贡，边城务使安静，若今动众开斥疆境，非便。”议遂罢。<br /><br />&nbsp;&nbsp;&nbsp;&nbsp;咸平初，入朝，改横海军节度，出知镇州。二年，曹彬卒，复拜枢密使。郊祀，加检校太师。真宗幸大名，内枢惟显与副使宋从，言者多谓显专司兵要，谋略非长。会卒，乃以参知政事向敏中权同知枢密院事。三年春，改授山南东道节度、同中书门下平章事、定州路行营都部署、河北都转运使兼知定州。秋，吏民诣驻泊都部署孔守正言显治状，愿借留。守正以闻。明年秋，加镇、定、高阳关三路都部署，许便宜从事。十月，契丹入寇，前军过威虏军。比时方积雨，契丹以皮为弦，湿缓不堪用，显因大破之，枭获名王、贵将十五人及羽林印二钮，斩首二万级。显上言：“先奉诏令于近边布阵，及应援北平控扼之路。无何，敌骑已越亭障，显之前阵虽有捷克，终违诏命。”上章请罪。上降手札，以慰其忧悸。<br /><br />&nbsp;&nbsp;&nbsp;&nbsp;明年，求致仕，不许，改河阳三城节度。将之镇，时议亲征契丹，显言：“盛寒在序，敌未犯塞，銮舆轻举，直抵穷边，寇若不逢，师乃先老。况今继迁未灭，西鄙不宁，傥北边部落，与之结援，则中国之患，未可量也。议者乃于此时请复幽蓟，非计之得也。凡建议大事，上下协力，举必成功。今公卿士大夫以至庶人，尚有异同，未可谓为万全之举。若能选择将帅，训练士卒，坚城垒而缮甲兵，亦足以待敌矣。必欲复燕、蓟旧地，则必修文德、养勇锐，同时之利，以奉行天罚而后可。”<br /><br />&nbsp;&nbsp;&nbsp;&nbsp;景德初，徙知天雄军府。又言：“祖宗以来，多命近臣统领军旅。今后宣徽使，宜于文武群臣中择晓达边事者为之。盖位高则威名着，识远则勋劳立故也。武臣以罪黜者，宜加容贷，不以一眚遂废，苟用之有恩，必得其死力，故曰使功不如使过也。至若临敌命将，则贵专任，出师应敌，则约束将校，使相应援。全是数者，则军威倍壮，人心增勇矣。”既而上表请赴行在，从之。是年秋，遣还镇。<br /><br />&nbsp;&nbsp;&nbsp;&nbsp;契丹入寇，上议亲征。显复陈三策，谓：“大军方在镇定，契丹必不南侵，车驾止驻澶渊，诏镇定出兵，会河南军，合击之可也。若契丹母子虚张声势，以抗我师，潜遣锐兵南攻驾前诸军，则令镇定之师直冲戎帐，攻其营砦，则沿河游兵不战而自屈矣。否则遣骑兵千、步兵三千于濮州渡河，横掠澶州，继以大军追北掩击，亦可出其不意也。”已而契丹请盟，赵德明遣使修贡称藩，朝廷加赏锡，且许通青盐以济边民，从显之请也。<br /><br />&nbsp;&nbsp;&nbsp;&nbsp;三年冬，被病，诏中使偕尚医疗视。明年正月，许还京师。时车驾上陵，显谓宾佐曰：“余年位偕极，今天子道出虎牢，不得一拜属车之尘，是遗恨也。”言讫涕下，至京，信宿卒，年七十六。车驾至郑州，闻之，遣宫苑使邓永迁驰还护丧，赠中书令，谥忠肃。录其二子。<br /><br />&nbsp;&nbsp;&nbsp;&nbsp;显自三班不数年正枢任，奖擢之速，时无拟之者。显吏军司时，张永德以滑州节制为殿前都点检。及显自枢密镇孟津兼相帅，永德由太子太师为相帅，同日宣制，永德兼大夫反在显下，时人讶之。显居中执政，矫情以厚胥吏，龊龊自固而已。在藩镇，颇纵部曲扰下，论者非之。<br /><br />&nbsp;&nbsp;&nbsp;&nbsp;子希逸字仲庄，以荫补供奉官。好学，尤熟唐史，聚书万余卷。换秩授朝奉大夫、太子中允。咸平初，改殿中丞、直史馆，预修《册府元龟》，加祠部员外郎，卒。希范至如京副使。<br /><br />&nbsp;&nbsp;&nbsp;&nbsp;论曰：自柴禹锡而下，率因给事藩邸，以攀附致通显者凡七人。若守一之质直，赵F之勤谨，服劳虽久而益修乃职，则其被眷遇也宜矣。张逊优于理财而未免于u嫉，周莹练习军旅而颇伤于酷滥，禹锡素称勤敏而不能不涉于朋比，王显虽谨介自将而昧于学识，故莫逃于龊龊之讥。若以勤谨被信任，耆德冠枢宥，而善终如始者，其惟继英乎。《易》曰：“君子有终，吉。”此之谓也</div>
            <div class="link">
                <a id="err-report" href="javascript:void(0)" onClick="report('宋史出错啦!');">
                    错误举报</a><a id="add-bookcase" href="javascript:void(0)" onClick="addbookcase(31552,2039765);">加入书签</a><a
                        href="2039764.html">上一页</a>&larr;<a href="index.html">返回列表</a>&rarr;<a
                            href="2039766.html">下一页</a><a id="book-vote" href="javascript:void(0)" onClick="vote(31552);">投推荐票</a><a
                                id="err-report" href="javascript:void(0)" onClick="report('宋史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2039764.html"; var next_page = "2039766.html"; var index_page = "index.html"; var sortid = "9"; var article_id = "31552"; var chapter_id = "2039765"; var articlename = "宋史"; var chaptername = "列传 268 列传第二十七"; var author = "脱脱"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>