<!DOCTYPE html>
<html>
<head>
<meta charset="gbk" />
<title>宋史-列传 454 列传第二百一十三 忠义九-在线阅读-哈西文学网</title>
<meta name="keywords" content="脱脱，宋史，列传 454 列传第二百一十三 忠义九全文，列传 454 列传第二百一十三 忠义九在线阅读 哈西文学网" />
<meta name="description" content="哈西文学网提供脱脱的宋史 列传 454 列传第二百一十三 忠义九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31552/2039929.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31552/2039929.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋史</div>
		<div class="fr"><a id="add-bookcase" href="javascript:void(0)" onClick="addbookcase(31552,0);">加入书架</a>|<a id="book-vote" href="javascript:void(0)" onClick="vote(31552);">投推荐票</a>|<a id="err-report" href="javascript:void(0)" onClick="report('宋史出错啦!');">错误举报</a>|<a href="https://www.haxi88.com/files/article/info/31/31552.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1>列传 454 列传第二百一十三 忠义九</h1>
            <div class="link xb">
                <a href="2039928.html">上一页</a>&larr;<a href="index.html">返回列表</a>&rarr;<a
                    href="2039930.html">下一页</a></div>			
            <div id="BookText">&nbsp;&nbsp;&nbsp;&nbsp;○赵时赏赵希洎刘子荐黄文政吕文信钟季玉潘方耿世安丁黼米立杨寿孙赵文义侯w王孝忠高应松张山翁黄申陈萧雷龙宋应龙褚一正邹刘子俊刘沐孙H彭震龙萧焘夫陈继周陈龙复张镗张云张汴吕武巩信萧明哲杜浒林琦萧资徐臻金应何时陈子敬刘士昭王士敏赵孟垒赵孟松<br /><br />&nbsp;&nbsp;&nbsp;&nbsp;赵时赏字宗白，和州宗室也，居太平州。咸淳元年擢进士第，累官知宣州旌德县。德v元年，北军至境，时赏拥民兵捍战有功，升直宝章阁、军器太监。从二王入闽中。益王即位，擢知邵武军。未几，言者以弃城论罢之。<br /><br />&nbsp;&nbsp;&nbsp;&nbsp;文天祥开都督府于南剑，奏辟参议军事、江西招讨副使。与宗室孟惶岜趣赣州，取道石城，复宁都县。数以偏师当一面，战比有胜。时赏风神明俊，议论慷慨，有策谋，尤为天祥所知。及空坑之役，兵败走吴溪，为追兵所执，不屈死之。<br /><br />&nbsp;&nbsp;&nbsp;&nbsp;时赏在军中时，见同列盛辎重，饰姬侍，叹曰：“军行如春游，其能济乎？”及被执，见系累它僚属至者，时赏辄麾去，云：“小小签厅官尔，执此何为？”由是得脱者众。<br /><br />&nbsp;&nbsp;&nbsp;&nbsp;赵希洎，宗室子，居宜春。历官至户部尚书。咸淳中，迕丞相贾似道，出领广东转运使。德v元年，制置使黄万石檄其勤王，得溃卒数百，道经庐陵，郡守邀其军，遂与从子必向避地赣州。乱定归里，时袁守聂嵩孙，希洎内姻也，勉之内款，不能屈。文天祥兵败，以失言与必向俱被囚，辞节愈厉，家人馈食，则碎器覆诸地，俱不食，据榻而死。<br /><br />&nbsp;&nbsp;&nbsp;&nbsp;刘子荐，字贡伯，吉州安福人。父梦骥，以进士历官知澧州，没于王事。子荐以父任为湘乡尉，以获盗功调抚州司录。有诉王应亨殴死荷担黄九者，狱成矣，子荐阅爰书，疑而驳之。俄烈风迅雷辟狱户，裂吏扌契，杀人者实孔目冯汝能，非应亨也。狱遂白，得免死者八人。事闻，颁谕天下之为理官者。改知赣县，监行在左藏库，通判常德府，知融州。陛辞，度宗尉之曰：“广郡凋瘵，赖卿抚摩。”子荐对曰：“臣当推行德化，以安其民。”至官，以廉静著闻。<br /><br />&nbsp;&nbsp;&nbsp;&nbsp;主管仙都观，广西经略司檄为参议官。德v二年十一月，北兵至静江，权经略使马I遣子荐提徭兵药弩手守城东门，势不支。时瀛国公已入燕，子荐取笏书其上云：“我头可断，膝不可屈。”登城北望再拜，取所衣袍瘗之，语左右曰：“事急不可为，吾有以死守。”或讽子荐遁去，子荐曰：“死事，义也，何以遁为？”竟死之。<br /><br />&nbsp;&nbsp;&nbsp;&nbsp;有黄文政者，淮人。戍蜀，军溃，间道走静江。马I邀与同守，城破，文政被执，大诟不屈。大军断其舌，以次劓刖之，文政含胡叱咄，比死不绝声。<br /><br />&nbsp;&nbsp;&nbsp;&nbsp;吕文信，文德之弟也。仕至武功大夫、沿江副司谘议官。德v初，帅舟师次南康斛林，夹白鹿矶与北兵遇，战死。特赠宁远军承宣使。子师宪，特与带行阁职，与两子承信郎恩泽。仍立庙赐额。<br /><br />&nbsp;&nbsp;&nbsp;&nbsp;河湖砦巡检张兴宗亦死之。赠武翼郎，赐缗钱三万，仍与一子承信郎恩泽。<br /><br />&nbsp;&nbsp;&nbsp;&nbsp;钟季玉，饶州乐平人。淳v七年举进士，调为都大坑冶属，改知万载县。淮东制置使李庭芝荐之，迁审计院，改宗正寺簿，又迁枢密院编修，出知建昌军。会有旨江西和籴，季玉至郡才半年，属岁旱，度其经赋不能办，请于朝，和籴得减三之一。迁提举常平，未几，改转运判官，皆不赴。后以江西转运判官强起之。郡大胥以贿败，前使百计护之，季玉卒穷治，投岭表。俄以秘书丞召还，遭前使构谗而封驳之，改都大提点坑冶。北兵渡江，季玉徙寓建阳，兵至，不屈死之。<br /><br />&nbsp;&nbsp;&nbsp;&nbsp;有潘方者，温州平阳人。宝v四年进士，调监庆元府市舶。庆元降附，方不屈赴水死。<br /><br />&nbsp;&nbsp;&nbsp;&nbsp;耿世安，为武翼大夫、淮东副总管、两淮都拨发官。初，谍报大兵至，制置使贾似道调世安提兵往涟水军增戍。众方犹豫，世安径迎至渔沟，以三百骑入陈鏖击，自午至酉，身被七创，犹能追杀溃兵。收兵还，至数里没。事闻，赠五官，立庙淮安，赐额忠武。<br /><br />&nbsp;&nbsp;&nbsp;&nbsp;丁黼，成都制置使也。嘉熙三年，北兵自新井入，诈竖宋将李显忠之旗，直趋成都。黼以为溃卒，以旗榜招之，既审知其非，领兵夜出城南迎战，至石笋街，兵散，黼力战死之。方大兵未至，黼先遣妻子南归，自誓死守。至是，从黼者惟幕客杨大异及所信任数人，大异死而复苏。黼帅蜀，为政宽大，蜀人思之。事平，赐额立庙。<br /><br />&nbsp;&nbsp;&nbsp;&nbsp;米立，淮人，三世为将。从陈奕守黄州，奕降，立溃围出。江西制置使黄万石署为帐前都统制。大兵略江西，立迎战于江坊，被执不降，系狱。行省遣万石谕之曰：“吾官阶一个先牌写不尽，今亦降矣。”立曰：“侍郎国家大臣，立一小卒尔，何足道。但三世食赵氏禄，赵亡，何以生为？立乃生擒之人，与投拜者不同。”万石再三说之，不屈，遂遇害。<br /><br />&nbsp;&nbsp;&nbsp;&nbsp;赵文义者，郢州都统制。更戍归，与北兵遇，力战死之。初，开州之役，文义兄武义亦死焉。<br /><br />&nbsp;&nbsp;&nbsp;&nbsp;有杨寿孙者，为云安军主簿兼教参佐忠胜军。端平中，北兵至中江县，与将官何庚、安惟臣、田广泽、歹坤等连战二日，俱死之。寿孙赠通直郎，官一子下州文学。庚等各赠承节，一子进勇副尉。<br /><br />&nbsp;&nbsp;&nbsp;&nbsp;侯w字道子，温州乐清人。三贡于乡，两试转运司，皆第一。以武举授合浦尉，柳城令，侍卫步军司干办公事，侍卫马军行司计议官。宝v五年，制置使贾似道辟通判海州兼河南府计议官。李松寿据山东，突出涟、泗，w鏖城下，死之，ナ矣龊ΑＬ学生三十一人言于朝，即海州赐庙旌忠，谥曰节毅，仍立庙其乡。w所著有《霜崖集》。<br /><br />&nbsp;&nbsp;&nbsp;&nbsp;王孝忠，为镇江前军统制兼淮东路分，戍淮阴。杨贵叛，孝忠率众迎战，胜气百倍。俄水军统制朱信降贼，孝忠孤军力不敌，死焉。<br /><br />&nbsp;&nbsp;&nbsp;&nbsp;高应松，开庆元年进士。繇衡州教授通判广德军，召为国子监丞，权礼部员外郎、翰林权直。北兵自涌金门入，举朝奔窜，从官留者九人，应松其一也。迁中书舍人、直学士院，寻迁权工部侍郎，进端明殿学士、签书枢密院事。从瀛国公至燕，绝粒不语，越七日卒。<br /><br />&nbsp;&nbsp;&nbsp;&nbsp;张山翁字君寿，普州人。景定三年进士。德v元年，为荆湖宣抚司干官。鄂守张晏然议纳款，山翁以书谯让之。晏然既降，山翁被执军前，谕曰：“若降，不失作显官。”山翁酬对不屈。行省官贾思贞义之，贷不杀。后居黄鹄山，聚徒教授而终。有《南纪》、《缁林藏》、《云山》、《相锄》等集。<br /><br />&nbsp;&nbsp;&nbsp;&nbsp;黄申，字酉乡，井研人。开庆元年进士，授德安尉，摄主簿兼提点江西刑狱司签厅，狱事多所辨明。丞相江万里、提刑黄震交荐之，调乐安丞。<br /><br />&nbsp;&nbsp;&nbsp;&nbsp;申为政廉谨，有治声。以恩升从事郎。大兵拔抚州，下诸县索降状，乐安令率其僚联署以上。申初闻变，悉遣家人远避，至是独抗不往。令遣吏促之，申不动。吏白令，令怒。俄而吏民数百人集于庭，强舆致之，申颠踣于地，若中风然。众埘碲高吃唬骸拔尔不顺，将累我辈。”申阳死为不闻，令无如之何。申有惠爱在民，至暮，众舁入置中堂，翼日或食以粥，得免。遂去，隐巴山中以终。<br /><br />&nbsp;&nbsp;&nbsp;&nbsp;陈，字肇芳，一字伟节，饶州安仁人。父诗川，以武功补沭阳令。咸淳元年，父子同举进士。调滁州司户参军。父丧免，改荆阃粮料院，又以母忧去。调朐山主簿。制置使印应雷辟入幕。德v元年秋，繇海道归杭，授南安军教授，不就，还家。<br /><br />&nbsp;&nbsp;&nbsp;&nbsp;e少与谢枋得游，会枋得起兵安仁，首拔入幕。执安仁令李景，景，e里人也。景请得以家赀二万赎罪，e曰：“普天之下，莫非王土。家财独非朝廷钱耶？”声其罪斩之。景子率乡民五千报怨，度势不敌，引兵趋信州。会守吏遁去，闻于朝，就摄郡事。<br /><br />&nbsp;&nbsp;&nbsp;&nbsp;益王即位，入觐，迁宗正寺簿、太府寺丞、领江东安抚使。出上饶，接应郡县，所部才千余人，屯火烧山。越数月，战溃，被执至豫章，元帅怜其才，羁縻馆留之，遁去。后三年复起兵，寻败入积烟山中，自刭死。所著有《鹤心集》，其诗多讥刺当时之士大夫。弟年同时被执，死焉。<br /><br />&nbsp;&nbsp;&nbsp;&nbsp;萧雷龙，字显辰，建昌新城人。景定三年进士，调临安府学教授，通判衢州。及州守弃城遁，朝命雷龙权知府事。<br /><br />&nbsp;&nbsp;&nbsp;&nbsp;北兵薄城下，不降，脱去还建昌。建昌已降，雷龙与同里人黄巡检起兵。时大兵四合，雷龙度不可支，与黄巡检及麾下数人奔入闽，未出境，为同安武人徐浚冲获送县。权县尹刘圣仲素与雷龙有怨，杀之。后圣仲北来，泊舟小孤山，有巨舰冲前，建大旗书曰“萧知府兵”，继见雷龙坐船上，圣仲大呼，有顷不见，以惊死。<br /><br />&nbsp;&nbsp;&nbsp;&nbsp;宋应龙者，儒生。通兵，出入行陈三十余年，为谘议官，寓泰州。德v二年六月甲寅，大兵至泰州，裨校孙贵、胡惟孝、尹端甫、李遇春开门迎降，应龙与其妻自缢于圃中。<br /><br />&nbsp;&nbsp;&nbsp;&nbsp;是时，提刑谘议褚一正字粹翁，庐州人，武举进士。督战高沙被创，竟没于水。知兴化县胡拱辰，县破，亦死之。<br /><br />&nbsp;&nbsp;&nbsp;&nbsp;邹，字凤叔，吉水人，后徙永丰。少慷慨有大志，以豪侠鸣。从文天祥勤王，补武资至将军。益王立，改寺丞，领江西招谕副使。聚兵宁都，得数万，改授江西安抚副使。复兴国、永丰二县，进兵部侍郎兼江东、西处置副使。及永丰败，继从天祥间关岭道，未几，复出开督府，分司永丰、兴国境上。北兵骤至，大战，脱身走至潮州。及天祥被执，自杀。<br /><br />&nbsp;&nbsp;&nbsp;&nbsp;当是时，从天祥勤王死事者，与刘子俊等凡十有九人，因次第其名，附见左方。<br /><br />&nbsp;&nbsp;&nbsp;&nbsp;刘子俊字民章，庐陵人。尝中漕试。少与文天祥同里\，相友善。天祥开督府兴国，子俊诣府计事，补宣教郎、带行军器监簿兼督府机宜。空坑兵败，子俊收兵保洞源，接应郡县。寻入广，与大兵遇，战溃，复招集散亡，与邹同趋潮州。天祥兵败，子俊被执，自诡为天祥，意使大兵不穷追，天祥可间走也。未几，别队执天祥至，相遇于途，各争真赝，至大将前，始得其实，乃烹子俊。<br /><br />&nbsp;&nbsp;&nbsp;&nbsp;刘沐字渊伯，庐陵人。文天祥邻曲也，少相狎昵，天祥好奕，与沐对奕，穷思忘日夜以为常。及起兵，辟补宣教郎、督府机宜。暨天祥出使，沐领兵还。天祥归，开府南剑，沐收部曲来会，改授太府寺簿，专将一军，为督府亲卫。会空坑兵败，被执至豫章，父子同日死焉。仲子死乱兵，季子复从天祥死岭南。当时江西忠义皆沐所号召。沐性沈实而圆机，昼夜应酬，不倦云。<br /><br />&nbsp;&nbsp;&nbsp;&nbsp;孙H字实甫，吉州龙泉人，献简公\之后，天祥长妹婿也。天祥起兵，檄H招忠义士，补宣教郎、带行监官告院、知吉州龙泉县。天祥拥兵出赣，里人奉H复龙泉，拒守不下，寻为叛者所陷，执至隆兴杀之。<br /><br />&nbsp;&nbsp;&nbsp;&nbsp;彭震龙字雷可，永新人，天祥次妹婿也。性跌荡喜事，尝以罪墨。天祥起兵，补宣教郎、带行太社令、知永新县。会天祥出使被执，震龙遁归，吉州已失，乃结峒獠起兵。天祥兵出岭，震龙接应，复永新。大兵至，震龙为亲党所执，至帅府，腰斩之，屠永新。<br /><br />&nbsp;&nbsp;&nbsp;&nbsp;萧焘夫，永新人，与兄敬夫俱天祥客。焘夫为诗有豪俊气。天祥起兵，补从仕郎。及彭震龙谋复其县，焘夫赞之。县受屠，兄弟俱死之。<br /><br />&nbsp;&nbsp;&nbsp;&nbsp;陈继周字硕卿，宁都人。淳v三年贡于乡。以捕盗功行，未奏名，授廉州司法，南丰县知录，淮东总领干官，藤州观察推官，知吉州永丰县，改知高安县、广东经略司准备差遣、知衡阳县，辟淮东转般仓、江东提点刑狱干办公事。<br /><br />&nbsp;&nbsp;&nbsp;&nbsp;未上，会咸淳十年，诏征勤王，文天祥方守赣州，即日举兵，造继周问计。继周慨然为具言闾里豪杰子弟与凡起兵之处，其为方略甚详。于是留继周幕中，昼夜调度，授继周江西安抚司准备差遣，率赣士以从。继周虽弱不胜衣，而年德有以服人，士视为父兄，进止疾徐惟指呼，无敢先后。诏改继周合入官，带行监文思院，差充江、浙制置司主管机宜。所部夜袭大兵于南栅门，杀伤相当，质明犹战，渴赴水死。<br /><br />&nbsp;&nbsp;&nbsp;&nbsp;张汴字朝宗，一字次山，蜀人。少客丞相吴潜兄弟门，出入荆阃历年，明习韬略。潜兄弟既罢，废斥者十余年。继文天祥起兵，辟为秘阁修撰，领广东提举、督府参谋，左右幕府，知无不为。空坑兵败，为乱兵所杀。处置使邹得其尸葬之。<br /><br />&nbsp;&nbsp;&nbsp;&nbsp;吕武，太平州步卒也。文天祥出使，武应募从行，偕脱镇江之难，沿淮东走海道，赖武力为多。天祥开府南剑，武以武功补官，遣之结约州县起兵相应。道阻，复崎岖数千里即天祥于汀、梅，挺身患难，化贼为兵。以环卫官将数千人出江西，以遇士大夫无礼，死于横逆，一军挥涕而葬之。武忠梗出天性，不避强御，而好面折人过，多触忌讳，故及于祸云。<br /><br />&nbsp;&nbsp;&nbsp;&nbsp;巩信，安丰军人。为荆湖都统，沈勇有谋。本隶苏刘义部曲，文天祥开督府，刘义以信与王福、张必胜诣天祥。信官至团练使、同督府都统制、江西招讨使。初至都府，天祥以义士千人付之，信曰：“此辈徒累人尔。”乃招淮士数千自随，然常怏怏曰：“有将无兵，其如彼何！”天祥自兴国趋永丰，大兵追其后，信战于方石岭，中数矢，伤重不能战，自投崖石而死。士人葬之，颜色如生。赠清远军承宣使，立庙旌之。<br /><br />&nbsp;&nbsp;&nbsp;&nbsp;萧明哲字元甫，太和人。性刚毅有胆气，明大节。少举进士，天祥开府汀州，辟充督干架阁监军。师出岭，明哲以赣县民义复万安，连结诸砦拒守。兵败，被执不屈，死于隆兴。临刑大骂不绝口，闻者壮之。<br /><br />&nbsp;&nbsp;&nbsp;&nbsp;杜浒字贵卿，丞相范从子也，少负气游侠。德v元年，有诏勤王，浒时宰县，纠集民兵得四千人。文天祥开阃平江，往附焉。时陈志道等赞天祥出使，浒力争不可，志道逐之去。已而天祥果见留，志道窃藏逃归。天祥北行，诸客无敢从者，浒独慨然请行。特改兵部架阁。从京口，以计赂守夜刘千户者，得官镫，脱天祥，偕走淮甸，繇海道以达永嘉。<br /><br />&nbsp;&nbsp;&nbsp;&nbsp;益王即位，授司农卿、广东提举、招讨副使、督府参谋。寻往温、台招集兵财。福安陷，与天祥相失，遂趋行朝。苏刘义疑浒自来，欲杀之，陈宜中、张世杰不可，使人监护之，乃免。久之，奉命复入天祥幕。及空坑兵败，又与跋涉患难以出。天祥移屯潮州，浒议趋海道，天祥不听，使护海舟至官富场。浒惧力单，径趋崖山，兵溃被执，以忧愤感疾卒。<br /><br />&nbsp;&nbsp;&nbsp;&nbsp;林琦，闽人也。德v二年，大兵既迫临安，琦于赭山结集忠义数千人，捍御海道。以功补宣教郎、督府主管机宜文字，充检院。文天祥开府南剑，琦佐其幕。琦外文采，内忠实，数涉患难，无怨怼辞。及潮州移屯，琦俱被执，至惠州遁，复执之北行，赴水，为吏所拔，至建康，以忧愤死。<br /><br />&nbsp;&nbsp;&nbsp;&nbsp;萧资，天祥幕下书史也。天祥起兵，资于患难中扶持甚至。空坑兵败，以全督府印功，升阁门、路钤辖。资性和厚，临机应变，辑穆将士，总摄细务，任腹心之寄。潮阳移屯，与大兵遇，死之。<br /><br />&nbsp;&nbsp;&nbsp;&nbsp;徐臻，温州人。父官河南，德v元年春，臻往省，以道阻。会天祥勤王，臻往依之，以笔札典枢密，小心精练。天祥被执，臻脱难复来，愿从天祥北行，扶持患难，备殚忠款，至隆兴病死。<br /><br />&nbsp;&nbsp;&nbsp;&nbsp;金应者，性少刚知义。为天祥职书司，入京补承信郎，官路分。天祥奉使被执，左右皆散，应独无畔志。及脱走镇江，至淮东，以忧愤死焉。<br /><br />&nbsp;&nbsp;&nbsp;&nbsp;何时字了翁，抚州乐安人，天祥同年进士也。调庐陵尉，寻入江西转运司幕府，还临江军司理参军。郡狱相传，旧斩一寇，尸能行一里许。众神之，O为肉身皋陶。时至，取故牍阅，此寇尝掠杀数人，曰：“如此可为神乎？”命鞭之，湛于水，人服其明。改知兴国县。<br /><br />&nbsp;&nbsp;&nbsp;&nbsp;天祥起兵，辟署帅府机宜、带行监文思院。天祥入卫，时任留司，分司吉州。饷运平江，天祥奏时知抚州。吉州下，时脱身归乡里。益王立，天祥开府南剑，时起兵趋兴国接引，以时带行卿监、江西提刑。时聚兵复崇仁县，未几，大军奄至，兵败，削发为僧，窜迹岭南，卖卜自给，变姓名，自号坚白道人。<br /><br />&nbsp;&nbsp;&nbsp;&nbsp;又有陈子敬者，赣州人。以赀雄乡里，尝从天祥游。天祥开阃汀州，子敬募集民兵屯皂口，据赣下流。及天祥攻赣，子敬与合谋，忠效甚著。空坑兵败，复聚兵屯黄塘砦，连结山砦不降。大军以重兵袭其砦，砦溃，子敬不知所终。<br /><br />&nbsp;&nbsp;&nbsp;&nbsp;刘士昭，太和人，尝为针工。与乡人同谋复太和县，败，血指书帛云：“生为宋民，死为宋鬼，赤心报国，一死而已。”因以其帛自缢死。<br /><br />&nbsp;&nbsp;&nbsp;&nbsp;其党入狱，多乞怜苟免。有王士敏者，独慷慨不挠，题其裾：“此生无复望生还，一死都归谈笑间，大地尽为腥血污，好收吾骨首阳山。”临刑叹曰：“恨吾病失声，不能大骂耳。”<br /><br />&nbsp;&nbsp;&nbsp;&nbsp;同时有赵孟垒者，合州人。登开庆元年第，为金华尉。临安降，与从子由鉴怀太皇太后帛书诣益王，擢宗正寺簿、监军。复明州，战败见获，不屈磔死。<br /><br />&nbsp;&nbsp;&nbsp;&nbsp;方大军驻绍兴，福王与芮从子曰孟松，谋举兵，事泄，被执至临安。范文虎诘其谋逆，孟松诟曰：“贼臣负国厚恩，共危社稷，我帝室之胄，欲一刷宗庙之耻，乃更以为逆乎？”文虎怒，驱出斩之，过宋庙，呼曰：“太祖、太宗列圣之灵在天，何以使孟松至此？”都人莫不陨泪。既死，雷电昼晦者久之。</div>
            <div class="link">
                <a id="err-report" href="javascript:void(0)" onClick="report('宋史出错啦!');">
                    错误举报</a><a id="add-bookcase" href="javascript:void(0)" onClick="addbookcase(31552,2039929);">加入书签</a><a
                        href="2039928.html">上一页</a>&larr;<a href="index.html">返回列表</a>&rarr;<a
                            href="2039930.html">下一页</a><a id="book-vote" href="javascript:void(0)" onClick="vote(31552);">投推荐票</a><a
                                id="err-report" href="javascript:void(0)" onClick="report('宋史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2039928.html"; var next_page = "2039930.html"; var index_page = "index.html"; var sortid = "9"; var article_id = "31552"; var chapter_id = "2039929"; var articlename = "宋史"; var chaptername = "列传 454 列传第二百一十三 忠义九"; var author = "脱脱"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>