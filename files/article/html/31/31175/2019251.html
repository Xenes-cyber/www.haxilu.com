<!DOCTYPE html>
<html>
<head>
<meta charset="gbk" />
<title>声律启蒙- 上卷-在线阅读-哈西文学网</title>
<meta name="keywords" content="车万育，声律启蒙， 上卷全文， 上卷在线阅读 哈西文学网" />
<meta name="description" content="哈西文学网提供车万育的声律启蒙  上卷全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/31175/2019251.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/31175/2019251.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 声律启蒙</div>
		<div class="fr"><a id="add-bookcase" href="javascript:void(0)" onClick="addbookcase(31175,0);">加入书架</a>|<a id="book-vote" href="javascript:void(0)" onClick="vote(31175);">投推荐票</a>|<a id="err-report" href="javascript:void(0)" onClick="report('声律启蒙出错啦!');">错误举报</a>|<a href="https://www.haxi88.com/files/article/info/31/31175.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 上卷</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="2019252.html">下一页</a></div>			
            <div id="BookText">&nbsp;&nbsp;&nbsp;&nbsp;○一东<br /><br />&nbsp;&nbsp;&nbsp;&nbsp;云对雨，雪对风，晚照对晴空。来鸿对去燕，宿鸟对鸣虫。三尺剑，六钧弓，<br /><br />&nbsp;&nbsp;&nbsp;&nbsp;岭北对江东。人间清暑殿，天上广寒宫。两岸晓烟杨柳绿，一园春雨杏花红。两<br /><br />&nbsp;&nbsp;&nbsp;&nbsp;鬓风霜，途次早行之客；一蓑烟雨，溪边晚钓之翁。<br /><br />&nbsp;&nbsp;&nbsp;&nbsp;沿对革，异对同，白叟对黄童。江风对海雾，牧子对渔翁。颜巷陋，阮途穷，<br /><br />&nbsp;&nbsp;&nbsp;&nbsp;冀北对辽东。池中濯足水，门外打头风。梁帝讲经同泰寺，汉皇置酒未央宫。尘<br /><br />&nbsp;&nbsp;&nbsp;&nbsp;虑萦心，懒抚七弦绿绮；霜华满鬓，羞看百炼青铜。<br /><br />&nbsp;&nbsp;&nbsp;&nbsp;贫对富，塞对通，野叟对溪童。鬓皤对眉绿，齿皓对唇红。天浩浩，日融融，<br /><br />&nbsp;&nbsp;&nbsp;&nbsp;佩剑对弯弓。半溪流水绿，千树落花红。野渡燕穿杨柳雨，芳池鱼戏芰荷风。女<br /><br />&nbsp;&nbsp;&nbsp;&nbsp;子眉纤，额下现一弯新月；男儿气壮，胸中吐万丈长虹。<br /><br />&nbsp;&nbsp;&nbsp;&nbsp;○二冬<br /><br />&nbsp;&nbsp;&nbsp;&nbsp;春对夏，秋对冬，暮鼓对晨钟。观山对玩水，绿竹对苍松。冯妇虎，叶公龙，<br /><br />&nbsp;&nbsp;&nbsp;&nbsp;舞蝶对鸣蛩。衔泥双紫燕，课蜜几黄蜂。春日园中莺恰恰，秋天塞外雁雍雍。秦<br /><br />&nbsp;&nbsp;&nbsp;&nbsp;岭云横，迢递八千远路；巫山雨洗，嵯峨十二危峰。<br /><br />&nbsp;&nbsp;&nbsp;&nbsp;明对暗，淡对浓，上智对中庸。镜奁对衣笥，野杵对村舂。花灼烁，草蒙茸，<br /><br />&nbsp;&nbsp;&nbsp;&nbsp;九夏对三冬。台高名戏马，斋小号蟠龙。手擘蟹螯从毕卓，身披鹤氅自王恭。五<br /><br />&nbsp;&nbsp;&nbsp;&nbsp;老峰高，秀插云霄如玉笔；三姑石大，响传风雨若金镛。<br /><br />&nbsp;&nbsp;&nbsp;&nbsp;仁对义，让对恭，禹舜对羲农。雪花对云叶，芍药对芙蓉。陈后主，汉中宗，<br /><br />&nbsp;&nbsp;&nbsp;&nbsp;绣虎对雕龙。柳塘风淡淡，花圃月浓浓。春日正宜朝看蝶，秋风那更夜闻蛩。战<br /><br />&nbsp;&nbsp;&nbsp;&nbsp;士邀功，必借干戈成勇武；逸民适志，须凭诗酒养疏慵。<br /><br />&nbsp;&nbsp;&nbsp;&nbsp;○三江<br /><br />&nbsp;&nbsp;&nbsp;&nbsp;楼对阁，户对窗，巨海对长江。蓉裳对蕙帐，玉卸砸G。青布幔，碧油幢，<br /><br />&nbsp;&nbsp;&nbsp;&nbsp;宝剑对金缸。忠心安社稷，利口覆家邦。世祖中兴延马武，桀王失道杀龙逄。秋<br /><br />&nbsp;&nbsp;&nbsp;&nbsp;雨潇潇，漫烂黄花都满径；春风袅袅，扶疏绿竹正盈窗。<br /><br />&nbsp;&nbsp;&nbsp;&nbsp;旌对旆，盖对幢，故国对他邦。千山对万水，九泽对三江。山岌岌，水淙淙，<br /><br />&nbsp;&nbsp;&nbsp;&nbsp;鼓振对钟撞。清风生酒舍，白月照书窗。阵上倒戈辛纣战，道旁系剑子婴降。夏<br /><br />&nbsp;&nbsp;&nbsp;&nbsp;日池塘，出没浴波鸥对对；春风帘幕，往来营垒燕双双。<br /><br />&nbsp;&nbsp;&nbsp;&nbsp;铢对钅两，只对双，华岳对湘江。朝车对禁鼓，宿火对寒缸。青琐闼，碧纱<br /><br />&nbsp;&nbsp;&nbsp;&nbsp;窗，汉社对周邦。笙箫鸣细细，钟鼓响。主簿栖鸾名有览，治中展骥姓惟庞。<br /><br />&nbsp;&nbsp;&nbsp;&nbsp;苏武牧羊，雪屡餐于北海；庄周活鲋，水必决于西江。<br /><br />&nbsp;&nbsp;&nbsp;&nbsp;○四支<br /><br />&nbsp;&nbsp;&nbsp;&nbsp;茶对酒，赋对诗，燕子对莺儿。栽花对种竹，落絮对游丝。四目颉，一只夔，<br /><br />&nbsp;&nbsp;&nbsp;&nbsp;鸲鹆对鹭鸶。半池红菡萏，一架白荼蘼。几阵秋风能应候，一犁春雨甚知时。智<br /><br />&nbsp;&nbsp;&nbsp;&nbsp;伯恩深，国士吞变形之炭；羊公德大，邑人竖堕泪之碑。<br /><br />&nbsp;&nbsp;&nbsp;&nbsp;行对止，速对迟，舞剑对围棋。花笺对草字，竹简对毛锥。汾水鼎，岘山碑，<br /><br />&nbsp;&nbsp;&nbsp;&nbsp;虎豹对熊罴。花开红锦绣，水漾碧琉璃。去妇因探邻舍枣，出妻为种后园葵。笛<br /><br />&nbsp;&nbsp;&nbsp;&nbsp;韵和谐，仙管恰从云里降；橹声咿轧，渔舟正向雪中移。<br /><br />&nbsp;&nbsp;&nbsp;&nbsp;戈对甲，鼓对旗，紫燕对黄鹂。梅酸对李苦，青眼对白眉。三弄笛，一围棋，<br /><br />&nbsp;&nbsp;&nbsp;&nbsp;雨打对风吹。海棠春睡早，杨柳昼眠迟。张骏曾为槐树赋，杜陵不作海棠诗。晋<br /><br />&nbsp;&nbsp;&nbsp;&nbsp;士特奇，可比一斑之豹；唐儒博识，堪为五总之龟。<br /><br />&nbsp;&nbsp;&nbsp;&nbsp;○五微<br /><br />&nbsp;&nbsp;&nbsp;&nbsp;来对往，密对稀，燕舞对莺飞。风清对月朗，露重对烟微。霜菊瘦，雨梅肥，<br /><br />&nbsp;&nbsp;&nbsp;&nbsp;客路对渔矶。晚霞舒锦绣，朝露缀珠玑。夏暑客思欹石枕，秋寒妇念寄边衣。春<br /><br />&nbsp;&nbsp;&nbsp;&nbsp;水才深，青草岸边渔父去；夕阳半落，绿莎原上牧童归。<br /><br />&nbsp;&nbsp;&nbsp;&nbsp;宽对猛，是对非，服美对乘肥。珊瑚对玳瑁，锦绣对珠玑。桃灼灼，柳依依，<br /><br />&nbsp;&nbsp;&nbsp;&nbsp;绿暗对红稀。窗前莺并语，帘外燕双飞。汉致太平三尺剑，周臻大定一戎衣。吟<br /><br />&nbsp;&nbsp;&nbsp;&nbsp;成赏月之诗，只愁月堕；斟满送春之酒，惟憾春归。<br /><br />&nbsp;&nbsp;&nbsp;&nbsp;声对色，饱对饥，虎节对龙旗。杨花对桂叶，白简对朱衣。匆卜停燕于飞，<br /><br />&nbsp;&nbsp;&nbsp;&nbsp;荡荡对巍巍。春暄资日气，秋冷借霜威。出使振威冯奉世，治民异等尹翁归。燕<br /><br />&nbsp;&nbsp;&nbsp;&nbsp;我弟兄，载咏棣棠||；命伊将帅，为歌杨柳依依。<br /><br />&nbsp;&nbsp;&nbsp;&nbsp;○六鱼<br /><br />&nbsp;&nbsp;&nbsp;&nbsp;无对有，实对虚，作赋对观书。绿窗对朱户，宝马对香车。伯乐马，浩然驴，<br /><br />&nbsp;&nbsp;&nbsp;&nbsp;弋雁对求鱼。分金齐鲍叔，奉璧蔺相如。掷地金声孙绰赋，回文锦字窦滔书。未<br /><br />&nbsp;&nbsp;&nbsp;&nbsp;遇殷宗，胥靡困傅岩之筑；既逢周后，太公舍渭水之鱼。<br /><br />&nbsp;&nbsp;&nbsp;&nbsp;终对始，疾对徐，短褐对华裾。六朝对三国，天禄对石渠。千字策，八行书，<br /><br />&nbsp;&nbsp;&nbsp;&nbsp;有若对相如。花残无戏蝶，藻密有潜鱼。落叶舞风高复下，小荷浮水卷还舒。爱<br /><br />&nbsp;&nbsp;&nbsp;&nbsp;见人长，共服宣尼休假盖；恐彰己吝，谁知阮裕竟焚车。<br /><br />&nbsp;&nbsp;&nbsp;&nbsp;麟对凤，鳖对鱼，内史对中书。犁锄对耒耜，畎浍对郊墟。犀角带，象牙梳，<br /><br />&nbsp;&nbsp;&nbsp;&nbsp;驷马对安车。青衣能报赦，黄耳解传书。庭畔有人持短剑，门前无客曳长裾。波<br /><br />&nbsp;&nbsp;&nbsp;&nbsp;浪拍船，骇舟人之水宿；峰峦绕舍，乐隐者之山居。<br /><br />&nbsp;&nbsp;&nbsp;&nbsp;○七虞<br /><br />&nbsp;&nbsp;&nbsp;&nbsp;金对玉，宝对珠，玉兔对金乌。孤舟对短棹，一雁对双凫。横醉眼，捻吟须，<br /><br />&nbsp;&nbsp;&nbsp;&nbsp;李白对杨朱。秋霜多过雁，夜月有啼乌。日暖园林花易赏，雪寒村舍酒难沽。人<br /><br />&nbsp;&nbsp;&nbsp;&nbsp;处岭南，善探巨象口中齿；客居江左，偶夺骊龙颔下珠。<br /><br />&nbsp;&nbsp;&nbsp;&nbsp;贤对圣，智对愚，傅粉对施朱。名缰对利锁，挈}对提壶。鸠哺子，燕调<br /><br />&nbsp;&nbsp;&nbsp;&nbsp;雏，石帐对郇厨。烟轻笼岸柳，风急撼庭梧。鸲眼一方端石砚，龙涎三炷博山垆。<br /><br />&nbsp;&nbsp;&nbsp;&nbsp;曲沼鱼多，可使渔人结网；平田兔少，漫劳耕者守株。<br /><br />&nbsp;&nbsp;&nbsp;&nbsp;秦对赵，越对吴，钓客对耕夫。箕裘对杖履，杞梓对桑榆。天欲晓，日将晡，<br /><br />&nbsp;&nbsp;&nbsp;&nbsp;狡兔对妖狐。读书甘刺股，煮粥惜焚须。韩信武能平四海，左思文足赋三都。嘉<br /><br />&nbsp;&nbsp;&nbsp;&nbsp;遁幽人，适志竹篱茅舍；胜游公子，玩情柳陌花衢。<br /><br />&nbsp;&nbsp;&nbsp;&nbsp;○八齐<br /><br />&nbsp;&nbsp;&nbsp;&nbsp;岩对岫，涧对溪，远岸对危堤。鹤长对凫短，水雁对山鸡。星拱北，月流西，<br /><br />&nbsp;&nbsp;&nbsp;&nbsp;汉露对汤霓。桃林牛已放，虞坂马长嘶。叔侄去官闻广受，弟兄让国有夷齐。三<br /><br />&nbsp;&nbsp;&nbsp;&nbsp;月春浓，芍药丛中蝴蝶舞；五更天晓，海棠枝上子规啼。<br /><br />&nbsp;&nbsp;&nbsp;&nbsp;云对雨，水对泥，白璧对玄圭。献瓜对投李，禁鼓对征鼙。徐稚榻，鲁班梯，<br /><br />&nbsp;&nbsp;&nbsp;&nbsp;凤翥对鸾栖，有官清似水，无客醉如泥。截发惟闻陶侃母，断机只有乐羊妻。秋<br /><br />&nbsp;&nbsp;&nbsp;&nbsp;望佳人，目送楼头千里雁；早行远客，梦惊枕上五更鸡。<br /><br />&nbsp;&nbsp;&nbsp;&nbsp;熊对虎，象对犀，霹雳对虹霓。杜鹃对孔雀，桂岭对梅溪。萧史凤，宋宗鸡，<br /><br />&nbsp;&nbsp;&nbsp;&nbsp;远近对高低。水寒鱼不跃，林茂鸟频栖。杨柳和烟彭泽县，桃花流水武陵溪。公<br /><br />&nbsp;&nbsp;&nbsp;&nbsp;子追欢，闲骤玉骢游绮陌；佳人倦绣，闷欹珊枕掩香闺。<br /><br />&nbsp;&nbsp;&nbsp;&nbsp;○九佳<br /><br />&nbsp;&nbsp;&nbsp;&nbsp;河对海，汉对淮，赤岸对朱崖。鹭飞对鱼跃，宝钿对金钗。鱼圉圉，鸟喈喈，<br /><br />&nbsp;&nbsp;&nbsp;&nbsp;草履对芒鞋。古贤尝笃厚，时辈喜诙谐。孟训文公谈性善，颜师孔子问心斋。缓<br /><br />&nbsp;&nbsp;&nbsp;&nbsp;抚琴弦，像流莺而并语；斜排筝柱。类过雁之相挨。<br /><br />&nbsp;&nbsp;&nbsp;&nbsp;丰对俭，等对差，布袄对荆钗。雁行对鱼阵，榆塞对兰崖。挑荠女，采莲娃，<br /><br />&nbsp;&nbsp;&nbsp;&nbsp;菊径对苔阶。诗成六义备，乐奏八音谐。造律吏哀秦法酷，知音人说郑声哇。天<br /><br />&nbsp;&nbsp;&nbsp;&nbsp;欲飞霜，塞上有鸿行已过；云将作雨，庭前多蚁阵先排。<br /><br />&nbsp;&nbsp;&nbsp;&nbsp;城对市，巷对街，破屋对空阶。桃枝对桂叶，砌蚓对墙蜗。梅可望，橘堪怀，<br /><br />&nbsp;&nbsp;&nbsp;&nbsp;季路对高柴。花藏沽酒市，竹映读书斋。马首不容孤竹扣，车轮终就洛阳埋。朝<br /><br />&nbsp;&nbsp;&nbsp;&nbsp;宰锦衣，贵束乌犀之带；宫人宝髻，宜簪白燕之钗。<br /><br />&nbsp;&nbsp;&nbsp;&nbsp;○十灰<br /><br />&nbsp;&nbsp;&nbsp;&nbsp;增对损，闭对开，碧草对苍苔。书签对笔架，两曜对三台。周召虎，宋桓s，<br /><br />&nbsp;&nbsp;&nbsp;&nbsp;阆苑对蓬莱。薰风生殿阁，皓月照楼台。却马汉文思罢献，吞蝗唐太冀移灾。照<br /><br />&nbsp;&nbsp;&nbsp;&nbsp;耀八荒，赫赫丽天秋日；震惊百里，轰轰出地春雷。<br /><br />&nbsp;&nbsp;&nbsp;&nbsp;沙对水，火对灰，雨雪对风雷。书淫对传癖，水浒对岩隈。歌旧曲，酿新醅，<br /><br />&nbsp;&nbsp;&nbsp;&nbsp;舞馆对歌台。春棠经雨放，秋菊傲霜开。作酒固难忘曲f，调羹必要用盐梅。月<br /><br />&nbsp;&nbsp;&nbsp;&nbsp;满庾楼，据胡床而可玩；花开唐苑，轰羯鼓以奚催。<br /><br />&nbsp;&nbsp;&nbsp;&nbsp;休对咎，福对灾，象箸对犀杯。宫花对御柳，峻阁对高台。花蓓蕾，草根D，<br /><br />&nbsp;&nbsp;&nbsp;&nbsp;剔藓对剜苔。雨前庭蚁闹，霜后阵鸿哀。元亮南窗今日傲，孙弘东阁几时开。平<br /><br />&nbsp;&nbsp;&nbsp;&nbsp;展青茵，野外茸茸软草；高张翠幄，庭前郁郁凉槐。<br /><br />&nbsp;&nbsp;&nbsp;&nbsp;○十一真<br /><br />&nbsp;&nbsp;&nbsp;&nbsp;邪对正，假对真，獬豸对麒麟。韩卢对苏雁，陆橘对庄椿。韩五鬼，李三人，<br /><br />&nbsp;&nbsp;&nbsp;&nbsp;北魏对西秦。蝉鸣哀暮夏，莺啭怨残春。野烧焰腾红烁烁，溪流波皱碧粼粼。行<br /><br />&nbsp;&nbsp;&nbsp;&nbsp;无踪，居无庐，颂成酒德；动有时，藏有节，论著钱神。<br /><br />&nbsp;&nbsp;&nbsp;&nbsp;哀对乐，富对贫，好友对嘉宾。弹冠对结绶，白日对青春。金翡翠，玉麒麟，<br /><br />&nbsp;&nbsp;&nbsp;&nbsp;虎爪对龙鳞。柳塘生细浪，花径起香尘。闲爱登山穿谢屐，醉思漉酒脱陶巾。雪<br /><br />&nbsp;&nbsp;&nbsp;&nbsp;冷霜严，倚槛松筠同傲岁；日迟风暖，满园花柳各争春。<br /><br />&nbsp;&nbsp;&nbsp;&nbsp;香对火，炭对薪，日观对天津。禅心对道眼，野妇对宫嫔。仁无敌，德有邻，<br /><br />&nbsp;&nbsp;&nbsp;&nbsp;万石对千钧。滔滔三峡水，冉冉一溪冰。充国功名当画阁，子张言行贵书绅。笃<br /><br />&nbsp;&nbsp;&nbsp;&nbsp;志诗书，思入圣贤绝域；忘情官爵，羞沾名利纤尘。<br /><br />&nbsp;&nbsp;&nbsp;&nbsp;○十二文<br /><br />&nbsp;&nbsp;&nbsp;&nbsp;家对国，武对文，四辅对三军。九经对三史，菊馥对兰芬。歌北鄙，咏南薰，<br /><br />&nbsp;&nbsp;&nbsp;&nbsp;迩听对遥闻。召公周太保，李广汉将军。闻化蜀民皆草偃，争权晋土已瓜分。巫<br /><br />&nbsp;&nbsp;&nbsp;&nbsp;峡夜深，猿啸苦哀巴地月；衡峰秋早，雁飞高贴楚天云。<br /><br />&nbsp;&nbsp;&nbsp;&nbsp;欹对正，见对闻，偃武对修文。羊车对鹤驾，朝旭对晚曛。花有艳，竹成文，<br /><br />&nbsp;&nbsp;&nbsp;&nbsp;马燧对羊欣。山中梁宰相，树下汉将军。施帐解围嘉道韫，当垆沽酒叹文君。好<br /><br />&nbsp;&nbsp;&nbsp;&nbsp;景有期，北岭几枝梅似雪；丰年先兆，西郊千顷稼如云。<br /><br />&nbsp;&nbsp;&nbsp;&nbsp;尧对舜，夏对殷，蔡惠对刘。山明对水秀，五典对三坟。唐李杜，晋机云，<br /><br />&nbsp;&nbsp;&nbsp;&nbsp;事父对忠君。雨晴鸠唤妇，霜冷雁呼群。酒量洪深周仆射，诗才俊逸鲍参军。鸟<br /><br />&nbsp;&nbsp;&nbsp;&nbsp;翼长随，凤兮洵众禽长；狐威不假，虎也真百兽尊。<br /><br />&nbsp;&nbsp;&nbsp;&nbsp;○十三元<br /><br />&nbsp;&nbsp;&nbsp;&nbsp;幽对显，寂对喧，柳岸对桃源。莺朋对燕友，早暮对寒暄。鱼跃沼，鹤乘轩，<br /><br />&nbsp;&nbsp;&nbsp;&nbsp;醉胆对吟魂。轻尘生范甑，积雪拥袁门。缕缕轻烟芳草渡，丝丝微雨杏花村。诣<br /><br />&nbsp;&nbsp;&nbsp;&nbsp;阙王通，献太平十二策；出关老子，著道德五千言。<br /><br />&nbsp;&nbsp;&nbsp;&nbsp;儿对女，子对孙，药圃对花村。高楼对邃阁，赤豹对玄猿。妃子骑，夫人轩，<br /><br />&nbsp;&nbsp;&nbsp;&nbsp;旷野对平原。匏巴能鼓瑟，伯氏善吹埙。馥馥早梅思驿使，萋萋芳草怨王孙。秋<br /><br />&nbsp;&nbsp;&nbsp;&nbsp;夕月明，苏子黄岗游赤壁；春朝花发，石家金谷启芳园。<br /><br />&nbsp;&nbsp;&nbsp;&nbsp;歌对舞，德对恩，犬马对鸡豚。龙池对凤沼，雨骤对云屯。刘向阁，李膺门，<br /><br />&nbsp;&nbsp;&nbsp;&nbsp;唳鹤对啼猿。柳摇春白昼，梅弄月黄昏，岁冷松筠皆有节，春喧桃李本无言。噪<br /><br />&nbsp;&nbsp;&nbsp;&nbsp;晚齐蝉，岁岁秋来泣恨；啼宵蜀鸟，年年春去伤魂。<br /><br />&nbsp;&nbsp;&nbsp;&nbsp;○十四寒<br /><br />&nbsp;&nbsp;&nbsp;&nbsp;多对少，易对难，虎踞对龙蟠。龙舟对凤辇，白鹤对青鸾。风淅淅，露``，<br /><br />&nbsp;&nbsp;&nbsp;&nbsp;绣毂对雕鞍。鱼游荷叶沼，鹭立蓼花滩。有酒阮貂奚用解，无鱼冯铗必须弹。丁<br /><br />&nbsp;&nbsp;&nbsp;&nbsp;固梦松，柯叶忽然生腹上；文郎画竹，枝梢倏尔长毫端。<br /><br />&nbsp;&nbsp;&nbsp;&nbsp;寒对暑，湿对干，鲁隐对齐桓。寒毡对暖席，夜饮对晨餐。叔子带，仲由冠，<br /><br />&nbsp;&nbsp;&nbsp;&nbsp;郏r对邯郸。嘉禾忧夏旱，衰柳耐秋寒。杨柳绿遮元亮宅，杏花红映仲尼坛。江<br /><br />&nbsp;&nbsp;&nbsp;&nbsp;水流长，环绕似青罗带；海蟾轮满，澄明如白玉盘。<br /><br />&nbsp;&nbsp;&nbsp;&nbsp;横对竖，窄对宽，黑志对弹丸。朱帘对画栋，彩槛对雕栏。春既老，夜将阑，<br /><br />&nbsp;&nbsp;&nbsp;&nbsp;百辟对千官。怀仁称足足，抱义美般般。好马君王曾市骨，食猪处士仅思肝。世<br /><br />&nbsp;&nbsp;&nbsp;&nbsp;仰双仙，元礼舟中携郭泰，人称连璧，夏侯车上并潘安。<br /><br />&nbsp;&nbsp;&nbsp;&nbsp;○十五删<br /><br />&nbsp;&nbsp;&nbsp;&nbsp;兴对废，附对攀，露草对霜菅，歌廉对借寇，习孔对希颜。山垒垒，水潺潺，<br /><br />&nbsp;&nbsp;&nbsp;&nbsp;奉璧对探I，礼由公旦作，诗本仲尼删。驴困客方经灞水，鸡鸣人已出函关。几<br /><br />&nbsp;&nbsp;&nbsp;&nbsp;夜霜飞，已有苍鸿辞北塞；数朝雾暗，岂无玄豹隐南山。<br /><br />&nbsp;&nbsp;&nbsp;&nbsp;犹对尚，侈对a，雾髻对烟鬟。莺啼对鹊噪，独鹤对双鹇。黄牛峡，金马山，<br /><br />&nbsp;&nbsp;&nbsp;&nbsp;结草对衔环。昆山惟玉集，合浦有珠还。阮籍旧能为眼白，老莱新爱着衣斑。栖<br /><br />&nbsp;&nbsp;&nbsp;&nbsp;迟避世人，草衣木食；窈窕倾城女，云鬓花颜。<br /><br />&nbsp;&nbsp;&nbsp;&nbsp;姚对宋，柳对颜，赏善对惩奸。愁中对梦里，巧慧对痴顽。孔北海，谢东山，<br /><br />&nbsp;&nbsp;&nbsp;&nbsp;使越对征蛮，淫声闻濮上，离曲听阳关。骁将袍披仁贵白，小儿衣着老莱斑。茅<br /><br />&nbsp;&nbsp;&nbsp;&nbsp;舍无人，难却尘埃生榻上；竹亭有客，尚留风月在窗间。</div>
            <div class="link">
                <a id="err-report" href="javascript:void(0)" onClick="report('声律启蒙出错啦!');">
                    错误举报</a><a id="add-bookcase" href="javascript:void(0)" onClick="addbookcase(31175,2019251);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="2019252.html">下一页</a><a id="book-vote" href="javascript:void(0)" onClick="vote(31175);">投推荐票</a><a
                                id="err-report" href="javascript:void(0)" onClick="report('声律启蒙更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "2019252.html"; var index_page = "index.html"; var sortid = "9"; var article_id = "31175"; var chapter_id = "2019251"; var articlename = "声律启蒙"; var chaptername = " 上卷"; var author = "车万育"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>