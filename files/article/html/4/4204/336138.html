<!DOCTYPE html>
<html>
<head>
<meta charset="gbk" />
<title>南史- 卷六十九 列传第五十九-在线阅读-哈西文学网</title>
<meta name="keywords" content="李延寿，南史， 卷六十九 列传第五十九全文， 卷六十九 列传第五十九在线阅读 哈西文学网" />
<meta name="description" content="哈西文学网提供李延寿的南史  卷六十九 列传第五十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/336138.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/336138.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九 列传第五十九</h1>
            <div class="link xb">
                <a href="336061.html">上一页</a>&larr;<a href="index.html">返回列表</a>&rarr;<a
                    href="336216.html">下一页</a></div>			
            <div id="BookText">&nbsp;&nbsp;&nbsp;&nbsp;○沈炯虞荔（弟寄）傅f（章华）顾野王（萧济）姚察<br /><br />&nbsp;&nbsp;&nbsp;&nbsp;沈炯，字初明，吴兴武康人也。祖r，梁寻阳太守。父续，王府记室参军。<br /><br />&nbsp;&nbsp;&nbsp;&nbsp;炯少有俊才，为当时所重。仕梁为尚书左户侍郎、吴令。侯景之难，吴郡太<br /><br />&nbsp;&nbsp;&nbsp;&nbsp;守袁君正入援建邺，以炯监郡。台城陷，景将宋子仙据吴兴。使召炯，方委以书<br /><br />&nbsp;&nbsp;&nbsp;&nbsp;记，炯辞以疾，子仙怒，命斩之。炯解衣将就戮，碍于路间桑树，乃更牵往他所，<br /><br />&nbsp;&nbsp;&nbsp;&nbsp;或救之，仅而获免。子仙爱其才，终逼之令掌书记。及子仙败，王僧辩素闻其名，<br /><br />&nbsp;&nbsp;&nbsp;&nbsp;军中购得之，酬所获者钱十万，自是羽檄军书，皆出于炯。及简文遇害，四方岳<br /><br />&nbsp;&nbsp;&nbsp;&nbsp;牧上表劝进，僧辩令炯制表，当时莫有逮者。陈武帝南下，与僧辩会白茅湾，登<br /><br />&nbsp;&nbsp;&nbsp;&nbsp;坛设盟，炯为其文。及景东奔，至吴郡，获炯妻虞氏及子行简，并杀之，炯弟携<br /><br />&nbsp;&nbsp;&nbsp;&nbsp;其母逃免。侯景平，梁元帝愍其妻子婴戮，特封原乡侯。僧辩为司徒，以炯为从<br /><br />&nbsp;&nbsp;&nbsp;&nbsp;事中郎。梁元帝征为给事黄门侍郎，领尚书左丞。<br /><br />&nbsp;&nbsp;&nbsp;&nbsp;魏克荆州，被虏，甚见礼遇，授仪同三司。以母在东，恒思归国，恐以文才<br /><br />&nbsp;&nbsp;&nbsp;&nbsp;被留，闭门却扫，无所交接。时有文章，随即弃毁，不令流布。尝独行经汉武通<br /><br />&nbsp;&nbsp;&nbsp;&nbsp;天台，为表奏之，陈己思乡之意。曰：“臣闻桥山虽掩，鼎湖之灶可祠；有鲁遂<br /><br />&nbsp;&nbsp;&nbsp;&nbsp;荒，大庭之迹无泯。伏惟陛下降德猗兰，纂灵丰谷，汉道既登，神仙可望。射之<br /><br />&nbsp;&nbsp;&nbsp;&nbsp;罘于海浦，礼日观而称功，横中流于汾河，指柏梁而高宴，何其甚乐，岂不然欤！<br /><br />&nbsp;&nbsp;&nbsp;&nbsp;既而运属上仙，道穷晏驾，甲帐珠帘，一朝零落，茂陵玉碗，遂出人间。陵云故<br /><br />&nbsp;&nbsp;&nbsp;&nbsp;基，与原田而；别风余迹，带陵阜而芒芒。羁旅缧臣，岂不落泪？昔承<br /><br />&nbsp;&nbsp;&nbsp;&nbsp;明见厌，严助东归；驷马可乘，长卿西反。恭闻故实，窃有愚心。黍稷非馨，敢<br /><br />&nbsp;&nbsp;&nbsp;&nbsp;望徼福？但雀台之吊，空怆魏君；雍丘之祠，未光夏后，瞻仰烟霞，伏增凄恋。”<br /><br />&nbsp;&nbsp;&nbsp;&nbsp;奏讫，其夜梦有宫禁之所，兵卫甚严，炯便以情事陈诉。闻有人言：“甚不惜放<br /><br />&nbsp;&nbsp;&nbsp;&nbsp;卿还，几时可至。”少日，便与王克等并获东归。历司农卿，御史中丞。<br /><br />&nbsp;&nbsp;&nbsp;&nbsp;陈武帝受禅，加通直散骑常侍。表求归养，诏不许。文帝嗣位，又表求去，<br /><br />&nbsp;&nbsp;&nbsp;&nbsp;诏答曰：“当敕所由，相迎尊累，使卿公私无废也。”初，武帝尝称炯宜居王佐，<br /><br />&nbsp;&nbsp;&nbsp;&nbsp;军国大政，多预谋谟。文帝又重其才，欲宠贵之。会王琳入寇大雷，留异拥据东<br /><br />&nbsp;&nbsp;&nbsp;&nbsp;境，帝欲使炯因是立功，乃解中丞，加明威将军，遣还乡里，收徒众。以疾卒于<br /><br />&nbsp;&nbsp;&nbsp;&nbsp;吴中，赠侍中，谥恭子。有集二十卷行于世。<br /><br />&nbsp;&nbsp;&nbsp;&nbsp;虞荔，字山披，会稽余姚人也。祖权，梁廷尉卿、永嘉太守。父检，平北始<br /><br />&nbsp;&nbsp;&nbsp;&nbsp;兴王谘议参军。荔幼聪敏，有志操。年九岁，随从伯阐候太常陆。问<br /><br />&nbsp;&nbsp;&nbsp;&nbsp;《五经》十事，荔对无遗失，甚异之。又尝诣征士何胤，时太守衡阳王亦造<br /><br />&nbsp;&nbsp;&nbsp;&nbsp;之，胤言于王，王欲见荔，荔辞曰：“未有板刺，无容拜谒。”王以荔有高尚之<br /><br />&nbsp;&nbsp;&nbsp;&nbsp;志，雅有钦重，还郡，即辟为主簿，荔又辞以年小不就。及长，美风仪，博览坟<br /><br />&nbsp;&nbsp;&nbsp;&nbsp;籍，善属文。仕梁为西中郎法曹外兵参军，兼丹阳诏狱正。梁武帝于城西置士林<br /><br />&nbsp;&nbsp;&nbsp;&nbsp;馆，荔乃制碑奏上，帝命勒之于馆，仍用荔为士林学士。寻为司文郎，迁通直散<br /><br />&nbsp;&nbsp;&nbsp;&nbsp;骑侍郎，兼中书舍人。时左右之任，多参权轴，内外机务，互有带掌；唯荔与顾<br /><br />&nbsp;&nbsp;&nbsp;&nbsp;协泊然静退，居于西省，但以文史见知。寻领大著作。及侯景之乱，荔率亲属入<br /><br />&nbsp;&nbsp;&nbsp;&nbsp;台，除镇西谘议，参军如故。台城陷，逃归乡里。侯景平，元帝征为中书侍郎；<br /><br />&nbsp;&nbsp;&nbsp;&nbsp;贞阳侯c位，授扬州别驾，并不就。<br /><br />&nbsp;&nbsp;&nbsp;&nbsp;张彪之据会稽，荔时在焉。及文帝平彪，武帝及文帝并书招之，迫切不得已，<br /><br />&nbsp;&nbsp;&nbsp;&nbsp;乃应命至都，而武帝崩，文帝嗣位，除太子中庶子，仍侍太子读。寻领大著作。<br /><br />&nbsp;&nbsp;&nbsp;&nbsp;初，荔母随荔入台，卒于台内，寻而城陷，情礼不申，由是终身蔬食布衣，不听<br /><br />&nbsp;&nbsp;&nbsp;&nbsp;音乐。虽任遇隆重，而居止俭素，淡然无营。文帝深器之，常引在左右，朝夕顾<br /><br />&nbsp;&nbsp;&nbsp;&nbsp;访。荔性沉密，少言论，凡所献替，莫有见其际者。第二弟寄，寓于闽中，依陈<br /><br />&nbsp;&nbsp;&nbsp;&nbsp;宝应，荔每言之辄流涕。文帝哀而谓曰：“我亦有弟在远，此情甚切，他人岂知？”<br /><br />&nbsp;&nbsp;&nbsp;&nbsp;乃敕宝应求寄，宝应终不遣。荔因以感疾，帝欲数往临视，令将家口入省。荔以<br /><br />&nbsp;&nbsp;&nbsp;&nbsp;禁中非私居之所，乞停城外，帝不许，乃令住兰台。乘舆再三临问，手敕中使相<br /><br />&nbsp;&nbsp;&nbsp;&nbsp;望于道。又以蔬食积久，非羸疾所堪，乃敕曰：“卿年事已多，气力稍减，方欲<br /><br />&nbsp;&nbsp;&nbsp;&nbsp;仗委，良须克壮。今给卿鱼肉，不得固从所执。”荔终不从。卒，赠侍中，谥曰<br /><br />&nbsp;&nbsp;&nbsp;&nbsp;德子。及丧柩还乡里，上亲出临送，当时荣之。子世基、世南，并少知名。<br /><br />&nbsp;&nbsp;&nbsp;&nbsp;寄，字次安，少聪敏。年数岁，客有造其父，遇寄于门，嘲曰：“郎子姓虞，<br /><br />&nbsp;&nbsp;&nbsp;&nbsp;必当无智。”寄应声曰：“文字不辨，岂得非愚！”客大惭。入谓其父：“此子<br /><br />&nbsp;&nbsp;&nbsp;&nbsp;非常人，文举之对，不是过也。”及长，好学，善属文。性冲静，有栖遁志。弱<br /><br />&nbsp;&nbsp;&nbsp;&nbsp;冠举秀才，对策高第。起家梁宣城王国左常侍。大同中，尝骤雨，殿前往往有杂<br /><br />&nbsp;&nbsp;&nbsp;&nbsp;色宝珠，梁武观之，甚有喜色，寄因上《瑞雨颂》。帝谓寄兄荔曰：“此颂典裁<br /><br />&nbsp;&nbsp;&nbsp;&nbsp;清拔，卿之士龙也，将如何擢用？”寄闻之叹曰：“美盛德之形容，以申击壤之<br /><br />&nbsp;&nbsp;&nbsp;&nbsp;情耳，吾岂买名求仕者乎？”乃闭门称疾，唯以书籍自娱。岳阳王察为会稽太守，<br /><br />&nbsp;&nbsp;&nbsp;&nbsp;寄为中记室，领郡五官掾。在职简略烦苛，务存大体，曹局之内，终日寂然。侯<br /><br />&nbsp;&nbsp;&nbsp;&nbsp;景之乱，寄随兄荔入台，及城陷，遁还乡里。张彪往临川，强寄俱行。寄与彪将<br /><br />&nbsp;&nbsp;&nbsp;&nbsp;郑玮同舟而载，玮尝忤彪意，乃劫寄奔晋安。时陈宝应据有闽中，得寄甚喜。陈<br /><br />&nbsp;&nbsp;&nbsp;&nbsp;武帝平侯景，寄劝令自结，宝应从之，乃遣使归诚。承圣元年，除中书侍郎，宝<br /><br />&nbsp;&nbsp;&nbsp;&nbsp;应爱其才，托以道阻不遣。每欲引寄为僚属，委以文翰，寄固辞获免。及宝应结<br /><br />&nbsp;&nbsp;&nbsp;&nbsp;昏留异，潜有逆谋，寄微知其意，言说之际，每陈逆顺之理，微以讽谏。宝应辄<br /><br />&nbsp;&nbsp;&nbsp;&nbsp;引说他事以拒之。又尝令左右读《汉书》，卧而听之，至蒯通说韩信曰：“相君<br /><br />&nbsp;&nbsp;&nbsp;&nbsp;之背，贵不可言”，宝应蹶然起曰：“可谓智士。”寄正色曰：“覆郦骄韩，未<br /><br />&nbsp;&nbsp;&nbsp;&nbsp;足称智，岂若班彪《王命》识所归乎？”寄知宝应不可谏，虑祸及己，乃为居士<br /><br />&nbsp;&nbsp;&nbsp;&nbsp;服以拒绝之。常居东山寺，伪称脚疾，不复起。宝应以为假托，遣人烧寄所卧屋，<br /><br />&nbsp;&nbsp;&nbsp;&nbsp;寄安卧不动。亲近将扶寄出，寄曰：“吾命有所悬，避欲安往？”所纵火者，旋<br /><br />&nbsp;&nbsp;&nbsp;&nbsp;自救之。宝应自此方信之。及留异称兵，宝应资其部曲，寄乃因书极谏曰：<br /><br />&nbsp;&nbsp;&nbsp;&nbsp;东山居士虞寄致书于明将军使君节下：寄流离艰故，飘寓贵乡，将军待以上<br /><br />&nbsp;&nbsp;&nbsp;&nbsp;宾之礼，申以国士之眷，意气所感，何日忘之？而寄沉痼弥留，⒁踅尽，常<br /><br />&nbsp;&nbsp;&nbsp;&nbsp;恐卒填沟壑，涓尘莫报，是以敢布腹心，冒陈丹款，愿将军留须臾之虑，少思察<br /><br />&nbsp;&nbsp;&nbsp;&nbsp;之，则冥目之日，所怀毕矣。<br /><br />&nbsp;&nbsp;&nbsp;&nbsp;夫安危之兆，祸福之机，匪独天时，亦由人事。失之毫厘，差以千里。是以<br /><br />&nbsp;&nbsp;&nbsp;&nbsp;明智之士，据重位而不倾，执大节而不失，岂惑于浮辞哉？将军文武兼资，英威<br /><br />&nbsp;&nbsp;&nbsp;&nbsp;动俗，往因多难，仗剑兴师，援旗誓众，抗威千里。岂不以四郊多垒，共谋王室，<br /><br />&nbsp;&nbsp;&nbsp;&nbsp;匡时报主，宁国庇人乎？此所以五尺童子，皆愿荷戟而随将军者也。及高祖武皇<br /><br />&nbsp;&nbsp;&nbsp;&nbsp;帝肇基草昧，初济艰难，于时天下沸腾，人无定主，豺狼当道，鲸鲵横击。海内<br /><br />&nbsp;&nbsp;&nbsp;&nbsp;业业，未知所从。将军运动微之鉴，折从衡之辩，策名委质，自托宗盟，此将军<br /><br />&nbsp;&nbsp;&nbsp;&nbsp;妙算远图，发于衷诚者也。及主上继业，钦明睿圣，选贤与能，群臣辑睦。结将<br /><br />&nbsp;&nbsp;&nbsp;&nbsp;军以维城之重，崇将军以裂土之封，岂非宏谟庙略，推赤心于物者也？屡申明诏，<br /><br />&nbsp;&nbsp;&nbsp;&nbsp;款笃殷勤，君臣之分定矣，骨肉之恩深矣。不意将军惑于邪说，翻于异计，寄所<br /><br />&nbsp;&nbsp;&nbsp;&nbsp;以疾首痛心，泣尽继之以血，万全之策，窃为将军惜之。寄虽疾侵耄及，言无足<br /><br />&nbsp;&nbsp;&nbsp;&nbsp;采，千虑一得，请陈愚算。愿将军少戢雷震，赊其晷刻，使得尽狂瞽之说，披肝<br /><br />&nbsp;&nbsp;&nbsp;&nbsp;胆之诚，则虽死之日，犹生之年也。<br /><br />&nbsp;&nbsp;&nbsp;&nbsp;自天厌梁德，多难荐臻，寰宇分崩，英雄互起，不可胜纪，人人自以为得之。<br /><br />&nbsp;&nbsp;&nbsp;&nbsp;然夷凶翦乱，拯溺扶危，四海乐推，三灵眷命，揖让而居南面者，陈氏也。岂非<br /><br />&nbsp;&nbsp;&nbsp;&nbsp;历数有在，惟天所授？当璧应运，其事甚明，一也。主上承基，明德远被，天纲<br /><br />&nbsp;&nbsp;&nbsp;&nbsp;再张，地维重纽。夫以王琳之强，侯之力，进足以摇荡中原，争衡天下；退足<br /><br />&nbsp;&nbsp;&nbsp;&nbsp;以屈强江外，雄张偏隅。然或命一旅之师，或资一士之说，琳即瓦解冰泮，投身<br /><br />&nbsp;&nbsp;&nbsp;&nbsp;异域；则厥角稽颡，委命阙庭。斯又天假之威，而除其患，其事甚明，二也。<br /><br />&nbsp;&nbsp;&nbsp;&nbsp;今将军以藩戚之重，拥东南之众，尽忠奉上，戮力勤王，岂不勋高窦融，宠过吴<br /><br />&nbsp;&nbsp;&nbsp;&nbsp;芮，析判野，南面称孤，其事甚明，三也。且圣朝弃瑕忘过，宽厚得人，改过<br /><br />&nbsp;&nbsp;&nbsp;&nbsp;自新，咸加叙擢。至如余孝顷、潘纯陀、李孝钦、欧阳Q等，悉委以心腹，任以<br /><br />&nbsp;&nbsp;&nbsp;&nbsp;爪牙，胸中豁然，曾无纤芥。况将军衅非张绣，罪异毕谌，当何虑于危亡，何失<br /><br />&nbsp;&nbsp;&nbsp;&nbsp;于富贵？此又其事甚明，四也。方今周、齐邻睦，境外无虞，并兵一向，匪朝伊<br /><br />&nbsp;&nbsp;&nbsp;&nbsp;夕。非有刘、项竞逐之机，楚、赵连从之事，可得雍容高拱，坐论西伯，其事甚<br /><br />&nbsp;&nbsp;&nbsp;&nbsp;明，五也。且留将军狼狈一隅，亟经摧衄，声实亏丧，胆气衰沮。高、向文<br /><br />&nbsp;&nbsp;&nbsp;&nbsp;政、留瑜、黄子玉此数人者，将军所知，首鼠两端，唯利是视，其余将帅亦可见<br /><br />&nbsp;&nbsp;&nbsp;&nbsp;矣。孰能被坚执锐，长驱深入，击马埋轮，奋不顾命，以先士卒者乎？此又其事<br /><br />&nbsp;&nbsp;&nbsp;&nbsp;甚明，六也。且将军之强，孰如侯景？将军之众，孰如王琳？武皇灭侯景于前，<br /><br />&nbsp;&nbsp;&nbsp;&nbsp;今上摧王琳于后，此乃天时，非复人力。且兵革已后，人皆厌乱，其孰能弃坟墓，<br /><br />&nbsp;&nbsp;&nbsp;&nbsp;捐妻子，出万死不顾之计，从将军于白刃之间乎？此又其事甚明，七也。历观前<br /><br />&nbsp;&nbsp;&nbsp;&nbsp;古，鉴之往事，子阳、季孟倾盖相寻，余善、右渠危亡继及，天命可畏，山川难<br /><br />&nbsp;&nbsp;&nbsp;&nbsp;恃。况将军欲以数郡之地，当天下之兵；以诸侯之资，拒天子之命。强弱逆顺，<br /><br />&nbsp;&nbsp;&nbsp;&nbsp;可得侔乎？此又其事甚明，八也。且非我族类，其心必异，不爱其亲，岂能及物？<br /><br />&nbsp;&nbsp;&nbsp;&nbsp;留将军身縻国爵，子尚王姬，犹且弃天属而弗顾，背明君而孤立，危急之日，岂<br /><br />&nbsp;&nbsp;&nbsp;&nbsp;能同忧共患，不背将军者乎？至于师老力屈，惧诛利赏，必有韩、智晋阳之谋，<br /><br />&nbsp;&nbsp;&nbsp;&nbsp;张、陈井陉之事。此又其事甚明，九也。且北军万里远斗，锋不可当，将军自战<br /><br />&nbsp;&nbsp;&nbsp;&nbsp;其地，人多顾后，梁安背向为心，修J匹夫之力，众寡不敌，将帅不侔，师以<br /><br />&nbsp;&nbsp;&nbsp;&nbsp;无名而出，事以无机而动，以此称兵，未知其利。以汉朝吴、楚，晋室颖、J，<br /><br />&nbsp;&nbsp;&nbsp;&nbsp;连城数十，长戟百万，拔本塞源，自图家国，其有成功者乎？又其事甚明，十也。<br /><br />&nbsp;&nbsp;&nbsp;&nbsp;为将军计者，莫若不远而复，绝亲留氏，秦郎、快郎，随遣入质，释甲偃兵，一<br /><br />&nbsp;&nbsp;&nbsp;&nbsp;遵诏旨。且朝廷许以铁券之要，申以白马之盟，朕不食言，誓之宗社。寄闻明者<br /><br />&nbsp;&nbsp;&nbsp;&nbsp;览未形，智者不再计，此成败之效，将军勿疑，吉凶之几，间不容发。方今蕃维<br /><br />&nbsp;&nbsp;&nbsp;&nbsp;尚少，皇子幼冲，凡预宗枝，皆蒙宠树。况以将军之地，将军之才，将军之名，<br /><br />&nbsp;&nbsp;&nbsp;&nbsp;将军之势，而能克修蕃服，北面称臣，宁与刘泽同年而语其功业哉？岂不身与山<br /><br />&nbsp;&nbsp;&nbsp;&nbsp;河等安，名与金石相弊？愿加三思，虑之无忽。寄气力绵微，余阴无几，感恩怀<br /><br />&nbsp;&nbsp;&nbsp;&nbsp;德，不觉狂言，a钺之诛，甘之如荠。<br /><br />&nbsp;&nbsp;&nbsp;&nbsp;宝应览书大怒。或谓宝应曰：“虞公病笃，言多错谬。”宝应乃小释。亦以<br /><br />&nbsp;&nbsp;&nbsp;&nbsp;寄人望，且容之。及宝应败走，夜至蒲田，顾谓其子I秦曰：“早从虞公计，不<br /><br />&nbsp;&nbsp;&nbsp;&nbsp;至今日。”I秦但泣而已。宝应既禽，凡诸宾客微有交涉者皆诛，唯寄以先识免<br /><br />&nbsp;&nbsp;&nbsp;&nbsp;祸。初，沙门慧标涉猎有才思，及宝应起兵，作五言诗以送之曰：“送马犹临水，<br /><br />&nbsp;&nbsp;&nbsp;&nbsp;离旗稍引风。好看今夜月，当照紫微宫。”宝应得之甚悦。慧标以示寄，寄一览<br /><br />&nbsp;&nbsp;&nbsp;&nbsp;便止，正色无言。慧标退，寄谓所亲曰：“标公既以此始，必以此终。”后竟坐<br /><br />&nbsp;&nbsp;&nbsp;&nbsp;是诛。<br /><br />&nbsp;&nbsp;&nbsp;&nbsp;文帝寻敕都督章昭达发遣寄还朝，及至，谓曰：“管宁无恙，甚慰劳怀。”<br /><br />&nbsp;&nbsp;&nbsp;&nbsp;顷之，帝谓到仲举曰：“衡阳王既出阁，须得一人旦夕游处，兼掌书记，宜求宿<br /><br />&nbsp;&nbsp;&nbsp;&nbsp;士有行业者。”仲举未知所对，帝曰：“吾自得之。”乃手敕用寄。寄入谢，帝<br /><br />&nbsp;&nbsp;&nbsp;&nbsp;曰：“所以暂屈卿游蕃，非止以文翰相烦，乃令以师表相事也。”后除东中郎建<br /><br />&nbsp;&nbsp;&nbsp;&nbsp;安王谘议，加戎昭将军。寄乃辞以疾，不堪旦夕陪列。王于是令长停公事，其有<br /><br />&nbsp;&nbsp;&nbsp;&nbsp;疑议，就以决之，但朔旦笺修而已。太建八年，加太中大夫，后卒。<br /><br />&nbsp;&nbsp;&nbsp;&nbsp;寄少笃行，造次必于仁厚，虽僮竖未尝加以声色。至临危执节，则辞气凛然，<br /><br />&nbsp;&nbsp;&nbsp;&nbsp;白刃不惮也。自流寓南土，与兄荔隔绝，因感气病。每得荔书，气辄奔剧，危殆<br /><br />&nbsp;&nbsp;&nbsp;&nbsp;者数矣。前后所居官，未尝至秩满，裁期月，便自求解退。常曰：“知足不辱，<br /><br />&nbsp;&nbsp;&nbsp;&nbsp;吾知足矣。”及谢病私庭，每诸王为州将，下车必造门致礼，命释鞭板，以几杖<br /><br />&nbsp;&nbsp;&nbsp;&nbsp;侍坐。尝出游近寺，闾里传相告语，老幼罗列，望拜道左。或言誓为约者，但指<br /><br />&nbsp;&nbsp;&nbsp;&nbsp;寄便不欺，其至行所感如此。所制文笔，遭乱并多散失。<br /><br />&nbsp;&nbsp;&nbsp;&nbsp;傅f，字宜事，北地灵州人也。父彝，梁临沂令。f幼聪敏，七岁诵古<br /><br />&nbsp;&nbsp;&nbsp;&nbsp;诗赋至十余万言。长好学，能属文。太清末，丁母忧，在兵乱中，居丧尽礼，哀<br /><br />&nbsp;&nbsp;&nbsp;&nbsp;毁骨立，士友以此称之。后依湘州刺史萧循。循颇好士，广集坟籍，f肆志寻<br /><br />&nbsp;&nbsp;&nbsp;&nbsp;阅，因博通群书。王琳闻其名，引为府记室。琳败，随琳将孙`还都。时陈文帝<br /><br />&nbsp;&nbsp;&nbsp;&nbsp;使颜晃赐`杂物，`托f启谢，词理周洽，文无加点。晃还，言之文帝，召为<br /><br />&nbsp;&nbsp;&nbsp;&nbsp;撰史学士。再迁骠骑安成王中记室，撰史如故。f笃信佛教，从兴皇寺慧朗法<br /><br />&nbsp;&nbsp;&nbsp;&nbsp;师受《三论》，尽通其学。寻以本官兼通直散骑侍郎使齐，还，累迁太子庶子。<br /><br />&nbsp;&nbsp;&nbsp;&nbsp;后主即位，迁秘书监、右卫将军，兼中书通事舍人，掌诏诰。f为文典丽，<br /><br />&nbsp;&nbsp;&nbsp;&nbsp;性又敏速，虽军国大事，下笔辄成，未尝起草，沉思者亦无以加，甚为后主所重。<br /><br />&nbsp;&nbsp;&nbsp;&nbsp;然性木强，不恃检操，负才使气，陵侮人物，朝士多衔之。会施文庆、沈客卿以<br /><br />&nbsp;&nbsp;&nbsp;&nbsp;佞见幸，专制衡轴，而f益疏。文庆等因共谮之，后主收f下狱。f素刚，<br /><br />&nbsp;&nbsp;&nbsp;&nbsp;因愤恚，于狱中上书曰：“夫人君者，恭事上帝，子爱黔黎，省嗜欲，远谄佞，<br /><br />&nbsp;&nbsp;&nbsp;&nbsp;未明求衣，日旰忘食，是以泽被区宇，庆流子孙。陛下顷来酒色过度，不虔郊庙<br /><br />&nbsp;&nbsp;&nbsp;&nbsp;之神，专媚淫昏之鬼。小人在侧，宦竖弄权，恶忠直若仇雠，视百姓如草芥。后<br /><br />&nbsp;&nbsp;&nbsp;&nbsp;宫曳绮绣，厩马余菽粟，兆庶流离，转尸蔽野。货贿公行，帑藏损耗，神怒人怨，<br /><br />&nbsp;&nbsp;&nbsp;&nbsp;众叛亲离。恐东南王气，自斯而尽。”书奏，后主大怒。顷之稍解，使谓曰：<br /><br />&nbsp;&nbsp;&nbsp;&nbsp;“我欲赦卿，卿能改过不？”f对曰：“臣心如面，臣面可改，则臣心可改。”<br /><br />&nbsp;&nbsp;&nbsp;&nbsp;后主于是益怒，令宦者李善度穷其事，赐死狱中。有集十卷。<br /><br />&nbsp;&nbsp;&nbsp;&nbsp;f虽强直有才，而毒恶傲慢，为当世所疾。及死，有恶蛇屈尾来上灵床，<br /><br />&nbsp;&nbsp;&nbsp;&nbsp;当前受祭酹，去而复来者百余日。时时有弹指声。<br /><br />&nbsp;&nbsp;&nbsp;&nbsp;时有吴兴章华，字仲宗，家本农夫，至华独好学，与士君子游处，颇通经史，<br /><br />&nbsp;&nbsp;&nbsp;&nbsp;善属文。侯景之乱，游岭南，居罗浮山寺，专精习业。欧阳Q为广州刺史，署为<br /><br />&nbsp;&nbsp;&nbsp;&nbsp;南海太守。Q子纥败，乃还都。后主时，除太市令，非其所好，乃辞以疾。祯明<br /><br />&nbsp;&nbsp;&nbsp;&nbsp;初，上书极谏，其大略曰：“陛下即位，于今五年，不思先帝之艰难，不知天命<br /><br />&nbsp;&nbsp;&nbsp;&nbsp;之可畏。溺于嬖宠，惑于酒色。祠七庙而不出，拜妃嫔而临轩。老臣宿将，弃之<br /><br />&nbsp;&nbsp;&nbsp;&nbsp;草莽；谄佞谗邪，升之朝廷。今疆场日蹙，隋军压境，陛下如不改弦易张，臣见<br /><br />&nbsp;&nbsp;&nbsp;&nbsp;糜鹿复游于姑苏矣。”书奏，后主大怒，即日斩之。<br /><br />&nbsp;&nbsp;&nbsp;&nbsp;顾野王，字希冯，吴郡吴人也。祖子乔，梁东中武陵王府参军事。父@，信<br /><br />&nbsp;&nbsp;&nbsp;&nbsp;威临贺王记室，兼本郡五官掾，以儒术知名。野王幼好学，七岁读《五经》，略<br /><br />&nbsp;&nbsp;&nbsp;&nbsp;知大旨。九岁能属文。尝制《日赋》，领军朱异见而奇之。十二，随父之建安，<br /><br />&nbsp;&nbsp;&nbsp;&nbsp;撰《建安地记》二篇。长而遍观经史，精记默识。天文地理，蓍龟占候，虫篆奇<br /><br />&nbsp;&nbsp;&nbsp;&nbsp;字，无所不通。为临贺王府记室。宣城王为扬州刺史，野王及琅邪王褒并为宾客，<br /><br />&nbsp;&nbsp;&nbsp;&nbsp;王甚爱其才。野王又善丹青，王于东府起斋，令野王画古贤，命王褒书赞，时人<br /><br />&nbsp;&nbsp;&nbsp;&nbsp;称为二绝。及侯景之乱，野王丁父忧，归本郡，乃召募乡党，随义军援都。野王<br /><br />&nbsp;&nbsp;&nbsp;&nbsp;体素清羸，裁长六尺，又居丧过毁，殆不胜哀。及杖戈被甲，陈君臣之义，逆顺<br /><br />&nbsp;&nbsp;&nbsp;&nbsp;之理，抗辞作色，见者莫不壮之。城陷，逃归会稽。陈天嘉中，敕补撰史学士。<br /><br />&nbsp;&nbsp;&nbsp;&nbsp;太建中，为太子率更令，寻领大著作，掌国史，知梁史事。后为黄门侍郎，光禄<br /><br />&nbsp;&nbsp;&nbsp;&nbsp;卿，知五礼事。卒，赠秘书监，右卫将军。野王少以笃学至性知名，在物无过辞<br /><br />&nbsp;&nbsp;&nbsp;&nbsp;失色。观其容貌，似不能言，其厉精力行，皆人所莫及。所撰《玉篇》二十卷，<br /><br />&nbsp;&nbsp;&nbsp;&nbsp;《舆地志》三十卷，《符瑞图》十卷，《顾氏谱传》十卷，《分野枢要》一卷，<br /><br />&nbsp;&nbsp;&nbsp;&nbsp;《续洞冥记》一卷，《玄象表》一卷，并行于世。又撰《通史要略》一百卷，<br /><br />&nbsp;&nbsp;&nbsp;&nbsp;《国史纪传》二百卷，未就而卒。有文集二十卷。<br /><br />&nbsp;&nbsp;&nbsp;&nbsp;时有萧济，字孝康，东海兰陵人也。好学，博通经史。仕梁为太子舍人。预<br /><br />&nbsp;&nbsp;&nbsp;&nbsp;平侯景功，封松阳县侯。陈文帝为会稽太守，以济为宣毅府长史。及即位，授侍<br /><br />&nbsp;&nbsp;&nbsp;&nbsp;中。太建中，历位五兵、度支、祠部三尚书，卒。<br /><br />&nbsp;&nbsp;&nbsp;&nbsp;姚察，字伯审，吴兴武康人，吴太常卿信之九世孙也。父僧坦，梁太医正。<br /><br />&nbsp;&nbsp;&nbsp;&nbsp;及元帝在荆州，为晋安王谘议参军。后入周，位遇甚重。察幼有至性，六岁诵书<br /><br />&nbsp;&nbsp;&nbsp;&nbsp;万余言。不好戏弄，励精学业，十二能属文。僧垣精医术，知名梁代，二宫所得<br /><br />&nbsp;&nbsp;&nbsp;&nbsp;供赐，皆回给察兄弟，为游学之资。察并用聚蓄图书，由是闻见日博。年十三，<br /><br />&nbsp;&nbsp;&nbsp;&nbsp;梁简文帝时在东宫，盛修文义，即引于宣猷堂听讲，论难为儒者所称。及简文嗣<br /><br />&nbsp;&nbsp;&nbsp;&nbsp;位，尤加礼接。起家南海王国左常侍，兼司文侍郎。后兼尚书驾部郎。遇梁室丧<br /><br />&nbsp;&nbsp;&nbsp;&nbsp;乱，随二亲还乡里。在乱离间，笃学不废。元帝于荆州即位，授察原乡令。后为<br /><br />&nbsp;&nbsp;&nbsp;&nbsp;佐著作，撰史。<br /><br />&nbsp;&nbsp;&nbsp;&nbsp;陈永定中，吏部尚书徐陵领大著作，复引为史佐。太建初，补宣明殿学士。<br /><br />&nbsp;&nbsp;&nbsp;&nbsp;寻为通直散骑常侍，报聘于周。江左耆旧先在关右者，咸相倾慕。沛国刘臻窃于<br /><br />&nbsp;&nbsp;&nbsp;&nbsp;公馆访《汉书》疑事十余条，并为剖析，皆有经据。臻谓所亲曰：“名下定无虚<br /><br />&nbsp;&nbsp;&nbsp;&nbsp;士。”著《西聘道里记》。使还，补东宫学士，迁尚书祠部侍郎。旧魏王肃奏祀<br /><br />&nbsp;&nbsp;&nbsp;&nbsp;天地，设宫悬之乐，八佾之舞，尔后因循不革。至梁武帝以为事人礼缛，事神礼<br /><br />&nbsp;&nbsp;&nbsp;&nbsp;简，古无宫悬之文。陈初承用，莫有损益。宣帝欲设备乐，付有司立议，以梁武<br /><br />&nbsp;&nbsp;&nbsp;&nbsp;为非。时硕学名儒，朝端在位，咸希旨注同。察乃博引经籍，独违群议，据梁乐<br /><br />&nbsp;&nbsp;&nbsp;&nbsp;为是。当时惊骇，莫不惭服。仆射徐陵因改同察议。其不顺时随俗，皆此类也。<br /><br />&nbsp;&nbsp;&nbsp;&nbsp;后历仁威淮南王、平南建安王二府谘议参军。丁内忧去职。俄起为戎昭将军，<br /><br />&nbsp;&nbsp;&nbsp;&nbsp;知撰梁史。后主立，兼东宫通事舍人，知撰史。至德元年，除中书侍郎，转太子<br /><br />&nbsp;&nbsp;&nbsp;&nbsp;仆，余并如故。初，梁室沦没，察父僧坦入长安，察蔬食布衣，不听音乐，至是<br /><br />&nbsp;&nbsp;&nbsp;&nbsp;凶问因聘使到江南。时察母韦氏丧制适除，后主以察羸瘠，虑加毁顿，乃密遣中<br /><br />&nbsp;&nbsp;&nbsp;&nbsp;书舍人司马申就宅发哀，仍敕申专加譬抑。寻以忠毅将军起兼东宫通事舍人，察<br /><br />&nbsp;&nbsp;&nbsp;&nbsp;频让不许。俄敕知著作郎事，服阕，除给事黄门侍郎，领著作。察既累居忧戚，<br /><br />&nbsp;&nbsp;&nbsp;&nbsp;斋素日久，因加气疾。后主尝别召见，为之动容，命停长斋，令从晚食。又诏授<br /><br />&nbsp;&nbsp;&nbsp;&nbsp;秘书监，领著作，奏撰中书表集。历度支、吏部二尚书。察自居显要，一不交通。<br /><br />&nbsp;&nbsp;&nbsp;&nbsp;尝有私门生不敢厚饷，送南布一端，花一匹。察谓曰：“吾所衣着，止是麻<br /><br />&nbsp;&nbsp;&nbsp;&nbsp;布蒲，此物于吾无用。既欲相款接，幸不烦尔。”此人逊请，察厉色驱出，<br /><br />&nbsp;&nbsp;&nbsp;&nbsp;自是莫敢馈遗。<br /><br />&nbsp;&nbsp;&nbsp;&nbsp;陈亡，入隋，诏授秘书丞，别敕成梁、陈二史，又敕于朱华阁长参。文帝知<br /><br />&nbsp;&nbsp;&nbsp;&nbsp;察蔬菲，别日独召入内殿，赐果菜，指谓朝臣曰：“闻姚察学行当今无比，我平<br /><br />&nbsp;&nbsp;&nbsp;&nbsp;陈，唯得此一人。”开皇十三年，袭封北绛郡公。察在陈时聘周，因得与父僧坦<br /><br />&nbsp;&nbsp;&nbsp;&nbsp;相见，将别之际，绝而复苏。至是承袭，愈更悲感，见者莫不为之[欷。丁后母<br /><br />&nbsp;&nbsp;&nbsp;&nbsp;杜氏丧，解职。在服制之中，有白鸠巢于户上。仁寿二年，诏除员外散骑常侍、<br /><br />&nbsp;&nbsp;&nbsp;&nbsp;晋王侍读。炀帝即位，授太子内舍人。及改易衣冠，删定朝式，预参对问。大业<br /><br />&nbsp;&nbsp;&nbsp;&nbsp;二年，终于东都。遗命薄葬，以松板薄棺，才可容身，土周于棺而已。葬日，止<br /><br />&nbsp;&nbsp;&nbsp;&nbsp;鹿车即送厝旧茔北。不须立灵，置一小床，每日设清水，六斋日设斋食，菜果任<br /><br />&nbsp;&nbsp;&nbsp;&nbsp;家有无，不须别经营也。初，察欲读一藏经，并已究竟，将终，曾无痛恼，但西<br /><br />&nbsp;&nbsp;&nbsp;&nbsp;向坐正念云“一切空寂”。其后身体柔软，颜色如恒。两宫悼惜，赠R甚厚。<br /><br />&nbsp;&nbsp;&nbsp;&nbsp;察至孝，有人伦鉴识，冲虚谦逊，不以所长矜人。专志著书，白首不倦。所<br /><br />&nbsp;&nbsp;&nbsp;&nbsp;著《汉书训纂》三十卷，《说林》十卷，《西聘》、《玉玺》、《建康三钟》等<br /><br />&nbsp;&nbsp;&nbsp;&nbsp;记各一卷，文集二十卷。所撰梁、陈史，虽未毕功，隋开皇中，文帝遣中书舍人<br /><br />&nbsp;&nbsp;&nbsp;&nbsp;虞世基索本，且进。临亡，戒子思廉撰续。思廉在陈为衡阳王府法曹参军、会稽<br /><br />&nbsp;&nbsp;&nbsp;&nbsp;王主簿。<br /><br />&nbsp;&nbsp;&nbsp;&nbsp;论曰：沈炯才思之美，足以继踵前良。然仕于梁朝，年已知命，主非不文，<br /><br />&nbsp;&nbsp;&nbsp;&nbsp;而位裁邑宰。及于运逢交丧，驱驰戎马。所在称美，用舍信有时焉。虞荔弟兄，<br /><br />&nbsp;&nbsp;&nbsp;&nbsp;才行兼著，崎岖丧乱，保兹贞一，并取贵时主，岂虚得乎？傅f聪警特达，才<br /><br />&nbsp;&nbsp;&nbsp;&nbsp;气自负，行之平日，其犹殆诸；处以危邦，死其宜矣。顾、姚栖托艺文，蹈履清<br /><br />&nbsp;&nbsp;&nbsp;&nbsp;直，文质彬彬，各践通贤之域，美矣乎！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,336138);">加入书签</a><a
                        href="336061.html">上一页</a>&larr;<a href="index.html">返回列表</a>&rarr;<a
                            href="336216.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "336061.html"; var next_page = "336216.html"; var index_page = "index.html"; var sortid = "9"; var article_id = "4204"; var chapter_id = "336138"; var articlename = "南史"; var chaptername = " 卷六十九 列传第五十九"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>