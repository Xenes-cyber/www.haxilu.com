<!DOCTYPE html>
<html>
<head>
<meta charset="gbk" />
<title>南史- 卷十二 列传第二-在线阅读-哈西文学网</title>
<meta name="keywords" content="李延寿，南史， 卷十二 列传第二全文， 卷十二 列传第二在线阅读 哈西文学网" />
<meta name="description" content="哈西文学网提供李延寿的南史  卷十二 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331353.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331353.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 列传第二</h1>
            <div class="link xb">
                <a href="331352.html">上一页</a>&larr;<a href="index.html">返回列表</a>&rarr;<a
                    href="331356.html">下一页</a></div>			
            <div id="BookText">&nbsp;&nbsp;&nbsp;&nbsp;◎后妃下<br /><br />&nbsp;&nbsp;&nbsp;&nbsp;○梁文献张皇后武德郗皇后武丁贵嫔武阮修容简文王皇后元徐妃<br /><br />&nbsp;&nbsp;&nbsp;&nbsp;敬夏太后敬王皇后陈武宣章皇后文沈皇后废帝王皇后宣柳皇后后主<br /><br />&nbsp;&nbsp;&nbsp;&nbsp;沈皇后（张贵妃）<br /><br />&nbsp;&nbsp;&nbsp;&nbsp;梁文献张皇后，讳尚柔，范阳方城人也。父穆之娶文帝从姑而生后。后以宋<br /><br />&nbsp;&nbsp;&nbsp;&nbsp;元嘉中嫔于文帝，生长沙宣武王懿、永阳昭王敷，次生武帝。方孕，忽见庭前昌<br /><br />&nbsp;&nbsp;&nbsp;&nbsp;蒲花，光采非常，惊报，侍者皆云不见。后曰：“常闻见昌蒲花者当富贵。”因<br /><br />&nbsp;&nbsp;&nbsp;&nbsp;取吞之，是月生武帝。将产之夕，后见庭内若有衣冠陪列焉。次生衡阳宣王畅、<br /><br />&nbsp;&nbsp;&nbsp;&nbsp;义兴昭长公主令。后宋泰始七年殂于秣陵县同夏里舍，葬晋陵武进县东城里<br /><br />&nbsp;&nbsp;&nbsp;&nbsp;山。<br /><br />&nbsp;&nbsp;&nbsp;&nbsp;天监元年五月甲辰，追上尊号为皇后，谥曰献。<br /><br />&nbsp;&nbsp;&nbsp;&nbsp;穆之，字思静，晋司空华六世孙也。少方雅，有识鉴。初为员外散骑侍郎，<br /><br />&nbsp;&nbsp;&nbsp;&nbsp;深被始兴王浚引纳。穆之鉴其祸萌，求为交n太守，政有异绩。宋文帝将以为交<br /><br />&nbsp;&nbsp;&nbsp;&nbsp;州刺史，会病卒。子弘籍，字真艺，齐初为镇西参军，卒于官。梁武践阼，追赠<br /><br />&nbsp;&nbsp;&nbsp;&nbsp;穆之光禄大夫，加金章紫绶。赠弘籍廷尉卿。弘籍无子，从父弟弘策以子缵嗣，<br /><br />&nbsp;&nbsp;&nbsp;&nbsp;别有传。<br /><br />&nbsp;&nbsp;&nbsp;&nbsp;武德郗皇后，讳徽，高平金乡人也。祖绍，宋国子祭酒、领东海王师。父晔，<br /><br />&nbsp;&nbsp;&nbsp;&nbsp;太子舍人，早卒。后母宋文帝女寻阳公主也，方娠，梦当生贵子。及后生，有赤<br /><br />&nbsp;&nbsp;&nbsp;&nbsp;光照室，器物尽明，家人怪之。巫言此女光高，将有所妨，乃于水滨祓除之。<br /><br />&nbsp;&nbsp;&nbsp;&nbsp;后幼明慧，善隶书，读史传。女工之事，无不闲习。宋后废帝将纳为后，齐<br /><br />&nbsp;&nbsp;&nbsp;&nbsp;初，安陆王缅又欲结婚，郗氏并辞以女疾，乃止。齐建元末，嫔于武帝，生永兴<br /><br />&nbsp;&nbsp;&nbsp;&nbsp;公主玉姚、永世公主玉婉、永康公主玉帧＜拔涞畚雍州刺史，殂于襄阳官舍，<br /><br />&nbsp;&nbsp;&nbsp;&nbsp;年三十二。其年归葬南徐州南东海武进县东城里山。中兴二年，武帝为梁公。齐<br /><br />&nbsp;&nbsp;&nbsp;&nbsp;帝诏赠后为梁公妃。及武帝践阼，追崇为皇后，谥曰德，陵曰修陵。后父晔，赠<br /><br />&nbsp;&nbsp;&nbsp;&nbsp;金紫光禄大夫。<br /><br />&nbsp;&nbsp;&nbsp;&nbsp;后酷妒忌。及终，化为龙入于后宫井，通梦于帝。或见形，光彩照灼。帝体<br /><br />&nbsp;&nbsp;&nbsp;&nbsp;将不安，龙辄激水腾涌。于露井上为殿，衣服委积，常置银鹿卢金瓶灌百味以祀<br /><br />&nbsp;&nbsp;&nbsp;&nbsp;之。故帝卒不置后。<br /><br />&nbsp;&nbsp;&nbsp;&nbsp;武丁贵嫔，讳令光，谯国人也。祖父从官襄阳，因居沔北五女村，寓于刘惠<br /><br />&nbsp;&nbsp;&nbsp;&nbsp;明庑下。贵嫔生于樊城，初产有神光之异，紫气满室，故以“光”为名。相者云<br /><br />&nbsp;&nbsp;&nbsp;&nbsp;“当大贵”。少时与邻女月下纺绩，诸女并患蚊蚋，而贵嫔弗之觉也。乡人魏益<br /><br />&nbsp;&nbsp;&nbsp;&nbsp;德将娉之，未及成，而武帝镇樊城，尝登楼以望，见汉滨五采如龙，下有女子擘<br /><br />&nbsp;&nbsp;&nbsp;&nbsp;_，则贵嫔也。<br /><br />&nbsp;&nbsp;&nbsp;&nbsp;又丁氏因人以相者言闻之于帝，帝赠以金环，纳之，时年十四。贵嫔生而有<br /><br />&nbsp;&nbsp;&nbsp;&nbsp;赤志在左臂，疗之不灭。又体多疣子，至是无何并失所在。德后酷忌，遇贵嫔无<br /><br />&nbsp;&nbsp;&nbsp;&nbsp;道，使日舂五斛，舂每中程，若有助者，被遇虽严，益小心祗敬。尝于供养经案<br /><br />&nbsp;&nbsp;&nbsp;&nbsp;侧，仿佛若见神人，心独异之。<br /><br />&nbsp;&nbsp;&nbsp;&nbsp;天监元年五月，有司奏为贵人，未拜。其年八月，又奏为贵嫔，居显阳殿。<br /><br />&nbsp;&nbsp;&nbsp;&nbsp;及太子定位，有司奏曰：“皇太子副贰宸极，率土咸执吏礼。即尽礼皇储，则所<br /><br />&nbsp;&nbsp;&nbsp;&nbsp;生不容无敬。王侯妃主常得通信问者，及六宫三夫人虽与贵嫔同列，并应以敬皇<br /><br />&nbsp;&nbsp;&nbsp;&nbsp;太子之礼敬贵嫔。宋元嘉中，始兴、武陵国臣并以吏敬敬王所生潘淑妃、路淑媛。<br /><br />&nbsp;&nbsp;&nbsp;&nbsp;贵嫔于宫臣虽非小君，其义不异，与宋泰豫朝议百官以吏敬敬帝所生，事义政同。<br /><br />&nbsp;&nbsp;&nbsp;&nbsp;谓宫僚施敬，宜同吏礼，诣神兽门奉笺致谒，年节称庆，亦同如此。且储妃作配，<br /><br />&nbsp;&nbsp;&nbsp;&nbsp;率由盛则，以妇逾姑，弥乖从序，谓贵嫔典章，一与太子不异。”于是贵嫔备典<br /><br />&nbsp;&nbsp;&nbsp;&nbsp;章礼数，同乎太子，言则称令。<br /><br />&nbsp;&nbsp;&nbsp;&nbsp;贵嫔性仁恕，及居宫接驭，自下皆得其欢心。不好华饰，器服无珍丽。未尝<br /><br />&nbsp;&nbsp;&nbsp;&nbsp;为亲戚私谒。及武帝弘佛教，贵嫔长进蔬膳。受戒日，甘露降于殿前，方一丈五<br /><br />&nbsp;&nbsp;&nbsp;&nbsp;尺。帝所立经义，皆得其指归，尤精《净名经》。普通七年十一月庚辰，薨，移<br /><br />&nbsp;&nbsp;&nbsp;&nbsp;殡于东宫临云殿，时年四十二。诏吏部郎张缵为哀册文，有司奏谥曰穆，葬宁陵，<br /><br />&nbsp;&nbsp;&nbsp;&nbsp;y于小庙。简文即位，追崇曰太后。<br /><br />&nbsp;&nbsp;&nbsp;&nbsp;贵嫔父道迁，天监初，为历阳太守。庐陵威王之生，武帝谓之曰：“贤女复<br /><br />&nbsp;&nbsp;&nbsp;&nbsp;育一男。”答曰：“莫道猪狗子。”世人以为笑。后位衮州刺史、宣城太守。<br /><br />&nbsp;&nbsp;&nbsp;&nbsp;文宣阮太后，讳令嬴，会稽余姚人也。本姓石。初，齐始安王遥光纳焉。遥<br /><br />&nbsp;&nbsp;&nbsp;&nbsp;光败，入东昏宫。建康城平，为武帝采女。在孕，梦龙罩其床。天监七年八月，<br /><br />&nbsp;&nbsp;&nbsp;&nbsp;生元帝于后宫。是日大赦。寻拜为修容，赐姓阮氏。尝随元帝出藩。大同九年六<br /><br />&nbsp;&nbsp;&nbsp;&nbsp;月，薨于江州正寝，时年六十七。其年十一月，归葬江宁县通望山，谥曰宣。元<br /><br />&nbsp;&nbsp;&nbsp;&nbsp;帝即位，有司奏追崇为文宣太后，还y小庙。<br /><br />&nbsp;&nbsp;&nbsp;&nbsp;承圣二年，追赠太后父齐故奉朝请石灵宝散骑常侍、左卫将军，封武康县侯，<br /><br />&nbsp;&nbsp;&nbsp;&nbsp;母陈氏武康侯夫人。<br /><br />&nbsp;&nbsp;&nbsp;&nbsp;简文王皇后，讳灵宾，琅邪临沂人也。祖俭，齐太尉、南昌文宪公。父骞，<br /><br />&nbsp;&nbsp;&nbsp;&nbsp;金紫光禄大夫、南昌安侯。后幼而柔明，叔父┘之曰：“吾家女师也。”天<br /><br />&nbsp;&nbsp;&nbsp;&nbsp;监十一年，拜晋安王妃。生哀太子大器、南郡王大连、长山公主妙契。大通三年<br /><br />&nbsp;&nbsp;&nbsp;&nbsp;十月，拜皇太子妃。太清三年三月，薨于永福省，时年四十五。其年，简文即位，<br /><br />&nbsp;&nbsp;&nbsp;&nbsp;追崇为皇后，谥曰简。大宝元年九月，葬庄陵。<br /><br />&nbsp;&nbsp;&nbsp;&nbsp;元帝徐妃，讳昭佩，东海郯人也。祖孝嗣，齐太尉、枝江文忠公。父绲，侍<br /><br />&nbsp;&nbsp;&nbsp;&nbsp;中、信武将军。妃以天监十六年十二月拜湘东王妃。生世子方等、益昌公主含贞。<br /><br />&nbsp;&nbsp;&nbsp;&nbsp;妃无容质，不见礼，帝三二年一入房。妃以帝眇一目，每知帝将至，必为半面妆<br /><br />&nbsp;&nbsp;&nbsp;&nbsp;以俟，帝见则大怒而出。妃性嗜酒，多洪醉，帝还房，必吐衣中。与荆州后堂瑶<br /><br />&nbsp;&nbsp;&nbsp;&nbsp;光寺智远道人私通。酷妒忌。见无宠之妾，便交杯接坐。才觉有娠者，即手加刀<br /><br />&nbsp;&nbsp;&nbsp;&nbsp;刃。帝左右暨季江有姿容，又与淫通。季江每叹曰：“柏直狗虽老犹能猎，萧溧<br /><br />&nbsp;&nbsp;&nbsp;&nbsp;阳马虽老犹骏，徐娘虽老犹尚多情。”时有贺徽者美色，妃要之于普贤尼寺，书<br /><br />&nbsp;&nbsp;&nbsp;&nbsp;白角枕为诗相赠答。既而贞惠世子方诸母王氏宠爱，未几而终，元帝归咎于妃。<br /><br />&nbsp;&nbsp;&nbsp;&nbsp;及方等死，愈见疾。太清三年，遂逼令自杀。妃知不免，乃透井死。帝以尸还徐<br /><br />&nbsp;&nbsp;&nbsp;&nbsp;氏，谓之出妻。葬江陵瓦官寺。帝制《金楼子》述其淫行。初，妃嫁夕，车至西<br /><br />&nbsp;&nbsp;&nbsp;&nbsp;州，而疾风大起，发屋折木。无何，雪霰交下，帷帘皆白。及长还之日，又大雷，<br /><br />&nbsp;&nbsp;&nbsp;&nbsp;震西州听事两柱俱碎。帝以为不祥，后果不终妇道。<br /><br />&nbsp;&nbsp;&nbsp;&nbsp;敬夏太后，会稽人也。普通中，纳于湘东王宫。生敬帝。承圣元年冬，拜晋<br /><br />&nbsp;&nbsp;&nbsp;&nbsp;安王国太妃。绍泰元年，尊为太后。明年冬，降为江阴国太妃。<br /><br />&nbsp;&nbsp;&nbsp;&nbsp;敬王皇后，琅邪临沂人也。承圣元年十一月，拜晋安王妃。绍泰元年十月，<br /><br />&nbsp;&nbsp;&nbsp;&nbsp;拜皇后。明年，降为江阴王妃。父佥自有传。<br /><br />&nbsp;&nbsp;&nbsp;&nbsp;陈武宣章皇后，讳要儿，吴兴乌程人。本姓钮，父景明为章氏所养，因改姓<br /><br />&nbsp;&nbsp;&nbsp;&nbsp;焉。后母苏，尝遇道士以小龟遗己，光采五色，曰“三年有征”。及期，后生，<br /><br />&nbsp;&nbsp;&nbsp;&nbsp;紫光照室，因失龟所在。<br /><br />&nbsp;&nbsp;&nbsp;&nbsp;后少聪慧，美容仪，手爪长五寸，色并红白。每有期功之服，则一爪先折。<br /><br />&nbsp;&nbsp;&nbsp;&nbsp;武帝先娶同郡钱仲方女，早卒，后乃聘后。<br /><br />&nbsp;&nbsp;&nbsp;&nbsp;后善书计，能诵《诗》及《楚辞》。帝为长城县公，后拜夫人。永定元年，<br /><br />&nbsp;&nbsp;&nbsp;&nbsp;立为皇后。追赠后父梁散骑侍郎景明特进、金紫光禄大夫，加金章紫绶。拜后母<br /><br />&nbsp;&nbsp;&nbsp;&nbsp;苏安吉县君。二年，安吉君卒，与后父葬吴兴。明年，追封后父为广德县侯，谥<br /><br />&nbsp;&nbsp;&nbsp;&nbsp;曰温。<br /><br />&nbsp;&nbsp;&nbsp;&nbsp;武帝崩，后与中书舍人蔡景历定计，秘不发丧。时衡阳献王昌未至，召文帝。<br /><br />&nbsp;&nbsp;&nbsp;&nbsp;及即位，尊后为皇太后，宫曰慈训。废帝即位，后为太皇太后。<br /><br />&nbsp;&nbsp;&nbsp;&nbsp;光大二年，后下令黜废帝为临海王，命宣帝嗣立。太建元年，复为皇太后。<br /><br />&nbsp;&nbsp;&nbsp;&nbsp;二年三月丙申，崩于紫极殿，时年六十五。遗令丧事并从俭约，诸馈奠不用牲牢。<br /><br />&nbsp;&nbsp;&nbsp;&nbsp;其年四月，群臣上谥曰宣，y葬万安陵。后亲属无在朝者，唯本族兄钮洽官至中<br /><br />&nbsp;&nbsp;&nbsp;&nbsp;散大夫。<br /><br />&nbsp;&nbsp;&nbsp;&nbsp;文沈皇后，讳妙容，吴兴武康人也。父法深，梁安前中录事参军。后年十岁<br /><br />&nbsp;&nbsp;&nbsp;&nbsp;余，以梁大同中归于文帝。武帝之讨侯景，文帝时在吴兴，及后并被收，景平，<br /><br />&nbsp;&nbsp;&nbsp;&nbsp;乃获免。武帝践阼，后为临川王妃。文帝即位，为皇后。追赠后父法深光禄大夫，<br /><br />&nbsp;&nbsp;&nbsp;&nbsp;加金章紫绶，封建城县侯，谥曰恭。追赠后母高为绥安县君，谥曰定。废帝即位，<br /><br />&nbsp;&nbsp;&nbsp;&nbsp;尊后为皇太后，宫曰安德。时宣帝与仆射到仲举、舍人刘师知等，并受遗辅政。<br /><br />&nbsp;&nbsp;&nbsp;&nbsp;师知与仲举恒居禁中，参决众事。而宣帝为扬州刺史，与左右三百人，入居尚书<br /><br />&nbsp;&nbsp;&nbsp;&nbsp;省。师知忌宣帝权重，矫敕令还东府理州务。宣帝将出，毛喜止帝曰：“今若出<br /><br />&nbsp;&nbsp;&nbsp;&nbsp;外，便受制于人，如曹爽愿作富家公不可得也。”宣帝乃称疾，召师知留与语，<br /><br />&nbsp;&nbsp;&nbsp;&nbsp;使毛喜先入，言之于后。后曰：“今伯宗年幼，政事并委二郎，此非我意。”喜<br /><br />&nbsp;&nbsp;&nbsp;&nbsp;又言于废帝，废帝曰：“此自师知等所为，非朕意也。”喜出报宣帝，帝因囚师<br /><br />&nbsp;&nbsp;&nbsp;&nbsp;知。自入见后及帝，极陈师知之短。仍自草敕请画，以师知付廷尉，其夜于狱赐<br /><br />&nbsp;&nbsp;&nbsp;&nbsp;死。自是政归宣帝。后忧闷，计无所出，乃密赂宦者蒋裕，令诱建安人张安国使<br /><br />&nbsp;&nbsp;&nbsp;&nbsp;据郡反，冀因此图帝。安国事发被诛，时后左右近侍颇知其事，后恐连逮党与，<br /><br />&nbsp;&nbsp;&nbsp;&nbsp;并杀之。宣帝即位，以后为文皇后。陈亡入隋，大业初自长安归于江南，顷之卒。<br /><br />&nbsp;&nbsp;&nbsp;&nbsp;后兄钦，袭爵建城侯，位尚书左仆射。钦素无伎能，奉己而已。卒，谥曰成。子<br /><br />&nbsp;&nbsp;&nbsp;&nbsp;观嗣，颇有学识，官至御史中丞。<br /><br />&nbsp;&nbsp;&nbsp;&nbsp;废帝王皇后，琅邪临沂人也。天嘉元年，为皇太子妃。废帝即位，立为皇后。<br /><br />&nbsp;&nbsp;&nbsp;&nbsp;废帝为临海王，后废为妃。至德中薨。后生临海嗣王至泽。至泽，光大元年为皇<br /><br />&nbsp;&nbsp;&nbsp;&nbsp;太子，太建元年，袭封临海嗣王。陈亡，入长安。后父固自有传。<br /><br />&nbsp;&nbsp;&nbsp;&nbsp;宣柳皇后，讳敬言，河东解县人也。曾祖世隆，祖粒父偃，并有传。后九<br /><br />&nbsp;&nbsp;&nbsp;&nbsp;岁，干理家事，有若成人。侯景之乱，后与弟盼往江陵，依梁元帝，帝以长城公<br /><br />&nbsp;&nbsp;&nbsp;&nbsp;主故，待遇甚厚，以配宣帝。承圣二年，后生后主于江陵。及魏克江陵，宣帝迁<br /><br />&nbsp;&nbsp;&nbsp;&nbsp;于关右，后与后主俱留穰城。天嘉二年，与后主还朝，后为安成王妃。宣帝即位，<br /><br />&nbsp;&nbsp;&nbsp;&nbsp;立为皇后。<br /><br />&nbsp;&nbsp;&nbsp;&nbsp;后美姿容，身长七尺二寸，手垂过膝。初，宣帝居乡里，先娶吴兴钱氏，及<br /><br />&nbsp;&nbsp;&nbsp;&nbsp;即位，拜贵妃，甚有宠。后倾心下之，每尚方供奉物，其上者皆推于贵妃，而己<br /><br />&nbsp;&nbsp;&nbsp;&nbsp;御其次焉。<br /><br />&nbsp;&nbsp;&nbsp;&nbsp;宣帝崩，始兴王叔陵为乱，后主赖后与吴媪救而获免。后主即位，尊后为皇<br /><br />&nbsp;&nbsp;&nbsp;&nbsp;太后，宫曰弘范。是时新失淮南地，隋师临江，又国遭大丧，后主患创不能听政。<br /><br />&nbsp;&nbsp;&nbsp;&nbsp;其诛叔陵、供大行丧事、边境防守及百司众务，虽假后主之敕，实皆决之于后。<br /><br />&nbsp;&nbsp;&nbsp;&nbsp;后主创愈，乃归政焉。<br /><br />&nbsp;&nbsp;&nbsp;&nbsp;后性谦谨，未尝以宗族为请，虽衣食亦无所分遗。陈亡，入长安。隋大业十<br /><br />&nbsp;&nbsp;&nbsp;&nbsp;二年，薨于东都，年八十三。葬于洛阳之芒山。<br /><br />&nbsp;&nbsp;&nbsp;&nbsp;后主沈皇后，讳婺华，吴兴武康人也。父君理自有传。后母即武帝女会稽穆<br /><br />&nbsp;&nbsp;&nbsp;&nbsp;公主，早亡。时后尚幼，而毁瘠过甚。及服毕，每岁时朔望，恒独坐涕泣，哀动<br /><br />&nbsp;&nbsp;&nbsp;&nbsp;左右，内外敬异焉。太建元年，拜为皇太子妃。后主即位，立为皇后。<br /><br />&nbsp;&nbsp;&nbsp;&nbsp;后性端静，有识量，寡嗜欲，聪敏强记，涉猎经史，工书翰。后主在东宫，<br /><br />&nbsp;&nbsp;&nbsp;&nbsp;而后父君理卒，居忧处别殿，哀毁逾礼。后主遇后既薄，而张贵妃有宠，总后宫<br /><br />&nbsp;&nbsp;&nbsp;&nbsp;之政。后澹然未尝有所忌怨。而身居俭约，衣服无锦绣之饰，左右近侍才百许人，<br /><br />&nbsp;&nbsp;&nbsp;&nbsp;唯寻阅图史及释典为事。尝遇岁旱，自暴而诵佛经，应时雨降。无子，养孙姬子<br /><br />&nbsp;&nbsp;&nbsp;&nbsp;胤为己子。数上书谏争，后主将废之，而立张贵妃。会国亡不果，乃与后主俱入<br /><br />&nbsp;&nbsp;&nbsp;&nbsp;长安。及后主薨，后自为哀辞，文甚酸切。<br /><br />&nbsp;&nbsp;&nbsp;&nbsp;隋炀帝每巡幸，恒令从驾。及炀帝被杀，后自广陵过江，于毗陵天静寺为尼，<br /><br />&nbsp;&nbsp;&nbsp;&nbsp;名观音。贞观初卒。<br /><br />&nbsp;&nbsp;&nbsp;&nbsp;张贵妃，名丽华，兵家女也。父兄以织席为业。后主为太子，以选入宫。时<br /><br />&nbsp;&nbsp;&nbsp;&nbsp;龚贵嫔为良娣，贵妃年十岁，为之给使。后主见而悦之，因得幸，遂有娠，生太<br /><br />&nbsp;&nbsp;&nbsp;&nbsp;子深。后主即位，拜为贵妃。性聪慧，甚被宠遇。后主始以始兴王叔陵之乱，被<br /><br />&nbsp;&nbsp;&nbsp;&nbsp;伤，卧于承香殿。时诸姬并不得进，唯贵妃侍焉。而柳太后犹居柏梁殿，即皇后<br /><br />&nbsp;&nbsp;&nbsp;&nbsp;之王殿也。而沈皇后素无宠于后主，不得侍疾，别居求贤殿。<br /><br />&nbsp;&nbsp;&nbsp;&nbsp;至德二年，乃于光昭殿前起临春、结绮、望仙三阁。高数十丈，并数十间。<br /><br />&nbsp;&nbsp;&nbsp;&nbsp;其窗牖、壁带、县楣、栏槛之类，皆以沉檀香为之。又饰以金玉，间以珠翠，外<br /><br />&nbsp;&nbsp;&nbsp;&nbsp;施珠帘。内有宝床宝帐，其服玩之属，瑰丽皆近古未有。每微风暂至，香闻数里；<br /><br />&nbsp;&nbsp;&nbsp;&nbsp;朝日初照，光映后庭。其下积石为山，引水为池，植以奇树，杂以花药。后主自<br /><br />&nbsp;&nbsp;&nbsp;&nbsp;居临春阁，张贵妃居结绮阁，袭、孔二贵嫔居望仙阁，并复道交相往来。又有王、<br /><br />&nbsp;&nbsp;&nbsp;&nbsp;季二美人，张、薛二淑媛，袁昭仪、何婕妤、江修容等七人，并有宠，递代以游<br /><br />&nbsp;&nbsp;&nbsp;&nbsp;其上。以宫人有文学者袁大舍等为女学士。后主每引宾客，对贵妃等游宴，则使<br /><br />&nbsp;&nbsp;&nbsp;&nbsp;诸贵人及女学士与狎客共赋新诗，互相赠答。采其尤艳丽者，以为曲调，被以新<br /><br />&nbsp;&nbsp;&nbsp;&nbsp;声。选宫女有容色者以千百数，令习而歌之，分部迭进，持以相乐。其曲有《玉<br /><br />&nbsp;&nbsp;&nbsp;&nbsp;树后庭花》、《临春乐》等。其略云：“璧月夜夜满，琼树朝朝新。”大抵所归，<br /><br />&nbsp;&nbsp;&nbsp;&nbsp;皆美张贵妃、孔贵嫔之容色。张贵妃发长七尺，I黑如漆，其光可鉴。特聪慧，<br /><br />&nbsp;&nbsp;&nbsp;&nbsp;有神彩，进止闲华，容色端丽。每瞻视眄睐，光彩溢目，照映左右。尝于阁上靓<br /><br />&nbsp;&nbsp;&nbsp;&nbsp;妆，临于轩槛，宫中遥望，飘若神仙。才辩强记，善候人主颜色。荐诸宫女，后<br /><br />&nbsp;&nbsp;&nbsp;&nbsp;宫咸德之，竞言其善。又工厌魅之术，假鬼道以惑后主。置淫祀于宫中，聚诸女<br /><br />&nbsp;&nbsp;&nbsp;&nbsp;巫使之鼓舞。<br /><br />&nbsp;&nbsp;&nbsp;&nbsp;时后主怠于政事，百司启奏，并因宦者蔡临儿、李善度进请，后主倚隐囊，<br /><br />&nbsp;&nbsp;&nbsp;&nbsp;置张贵妃于膝上共决之。李、蔡所不能记者，贵妃并为疏条，无所遗脱。因参访<br /><br />&nbsp;&nbsp;&nbsp;&nbsp;外事，人间有一言一事，贵妃必先知白之，由是益加宠异，冠绝后庭。而后宫之<br /><br />&nbsp;&nbsp;&nbsp;&nbsp;家不遵法度、有\于理者，但求恩于贵妃。贵妃则令李、蔡先启其事，而后从<br /><br />&nbsp;&nbsp;&nbsp;&nbsp;容为言之。大臣有不从者，因而谮之，言无不听。于是张、孔之权，熏灼四方。<br /><br />&nbsp;&nbsp;&nbsp;&nbsp;内外宗族，多被引用。大臣执政，亦从风而靡。阉宦便佞之徒，内外交结，转相<br /><br />&nbsp;&nbsp;&nbsp;&nbsp;引进。贿赂公行，赏罚无常，纲纪瞀乱矣。及隋军克台城，贵妃与后主俱入井。<br /><br />&nbsp;&nbsp;&nbsp;&nbsp;隋军出之，晋王广命斩之于青溪中。<br /><br />&nbsp;&nbsp;&nbsp;&nbsp;论曰：饮食男女，人之大欲存焉。故圣人顺于人情而为之度。王宫六列，士<br /><br />&nbsp;&nbsp;&nbsp;&nbsp;室二等，皆随事升降，以立节文。若夫义笃阃闱，政刑邦国，古先哲王有以之致<br /><br />&nbsp;&nbsp;&nbsp;&nbsp;化矣。夫后妃专夕，配以德升；姬嫱并御，进非色幸，欲使情有覃被，爱罔偏流，<br /><br />&nbsp;&nbsp;&nbsp;&nbsp;专贞内表，妖蛊外息，乃可以辅兴君德，燮理阴政。<br /><br />&nbsp;&nbsp;&nbsp;&nbsp;宋氏因晋之旧典，聘纳有方，见天作俪，必四岳之后。自元嘉以降，内职稍<br /><br />&nbsp;&nbsp;&nbsp;&nbsp;繁，所选止于军署，征引极乎厮皂，非若晋氏采择，滥及冠冕者焉。而爱止帷房，<br /><br />&nbsp;&nbsp;&nbsp;&nbsp;权无外授，戚属饩赍，岁时不过肴浆，斯为美矣。及文帝之倾惑潘妪，谋及妇人；<br /><br />&nbsp;&nbsp;&nbsp;&nbsp;大明之沦没殷姬，并后匹嫡，其为丧败，亦已甚矣。齐氏孝、昭二后，并有贤明<br /><br />&nbsp;&nbsp;&nbsp;&nbsp;之训，惜乎早世，不得母临万国。有妇人焉，空慕周典，祯符显瑞，徒萃徽名。<br /><br />&nbsp;&nbsp;&nbsp;&nbsp;高皇受命，宫禁贬约，衣不文绣，色无红采，永巷贫空，有同素室。武帝嗣位，<br /><br />&nbsp;&nbsp;&nbsp;&nbsp;运藉休平。寿昌前兴，凤华晚构，香柏文柽，花梁绣柱，雕金镂宝，昭烛房帷，<br /><br />&nbsp;&nbsp;&nbsp;&nbsp;赵瑟《吴趋》，承闲奏曲，事由私蓄，无损国储。明帝统业，矫情俭陋，奉己之<br /><br />&nbsp;&nbsp;&nbsp;&nbsp;制，曾莫云改。东昏丧道，侈风大扇，哲妇倾城，同符殷、夏，可以垂诫，其在<br /><br />&nbsp;&nbsp;&nbsp;&nbsp;斯乎！梁武志在约己，示存宫掖。虽贵嫔之徽华早著，诞育元良，唯见崇重，无<br /><br />&nbsp;&nbsp;&nbsp;&nbsp;闻正位。徐妃无行，其歼灭也宜哉！陈武抚兹归运，奄开帝业。若夫俪天作则，<br /><br />&nbsp;&nbsp;&nbsp;&nbsp;燮隆王化，则宣太后其懿焉。文、宣宫壶，无闻于丧德；后主嗣业，实败于椒房，<br /><br />&nbsp;&nbsp;&nbsp;&nbsp;既曰牝晨，亦唯家之索也。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331353);">加入书签</a><a
                        href="331352.html">上一页</a>&larr;<a href="index.html">返回列表</a>&rarr;<a
                            href="331356.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331352.html"; var next_page = "331356.html"; var index_page = "index.html"; var sortid = "9"; var article_id = "4204"; var chapter_id = "331353"; var articlename = "南史"; var chaptername = " 卷十二 列传第二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>