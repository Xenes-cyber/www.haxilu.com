<!DOCTYPE html>
<html>
<head>
<meta charset="gbk" />
<title>南史- 卷三 宋本纪下第三-在线阅读-哈西文学网</title>
<meta name="keywords" content="李延寿，南史， 卷三 宋本纪下第三全文， 卷三 宋本纪下第三在线阅读 哈西文学网" />
<meta name="description" content="哈西文学网提供李延寿的南史  卷三 宋本纪下第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331153.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331153.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 宋本纪下第三</h1>
            <div class="link xb">
                <a href="331118.html">上一页</a>&larr;<a href="index.html">返回列表</a>&rarr;<a
                    href="331189.html">下一页</a></div>			
            <div id="BookText">&nbsp;&nbsp;&nbsp;&nbsp;太宗明皇帝，讳，字休景，小字荣期，文帝第十一子也。元嘉十六年十月<br /><br />&nbsp;&nbsp;&nbsp;&nbsp;生。二十五年，封淮阳王，二十九年改封湘东王。孝武践阼，累迁镇军将军、雍<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;是岁入朝，时废帝疑畏诸父，以上付廷尉，明日将加祸害，上乃与腹心阮佃<br /><br />&nbsp;&nbsp;&nbsp;&nbsp;夫、李道儿等密谋。时废帝左右直阁将军宗越、谭金、童太一等是夜并外宿，佃<br /><br />&nbsp;&nbsp;&nbsp;&nbsp;夫、道儿因结寿寂之等，十一月十九日，弑废帝于后堂。建安王休仁便称臣，奉<br /><br />&nbsp;&nbsp;&nbsp;&nbsp;引升西堂，登御坐。事出仓卒，上失履，跣，犹著乌纱帽，休仁呼主衣以白纱代<br /><br />&nbsp;&nbsp;&nbsp;&nbsp;之。未即位，凡众事悉称令书。己未，司徒豫章王子尚、山阴公主并赐死，宗越、<br /><br />&nbsp;&nbsp;&nbsp;&nbsp;谭金、童太一伏诛。<br /><br />&nbsp;&nbsp;&nbsp;&nbsp;十二月庚申朔，令书以东海王t为中书监、太尉，以晋安王子勋为车骑将军、<br /><br />&nbsp;&nbsp;&nbsp;&nbsp;开府仪同三司。癸亥，以建安王休仁为司徒、尚书令，扬州刺史。乙丑，改封安<br /><br />&nbsp;&nbsp;&nbsp;&nbsp;陆王子绥为江夏王。<br /><br />&nbsp;&nbsp;&nbsp;&nbsp;泰始元年即大明九年也，魏和平六年。冬十二月丙寅，皇帝即位于太极前殿，<br /><br />&nbsp;&nbsp;&nbsp;&nbsp;大赦，改元。辛未，改封临贺王子产为南平王，晋熙王子舆为庐陵王。壬申，以<br /><br />&nbsp;&nbsp;&nbsp;&nbsp;王景文为尚书仆射。乙亥，追尊所生沈婕妤曰宣皇太后。戊寅，改太皇太后为崇<br /><br />&nbsp;&nbsp;&nbsp;&nbsp;宪太后，立皇后王氏。罢二铢钱。江州刺史晋安王子勋举兵反，镇军长史袁赴<br /><br />&nbsp;&nbsp;&nbsp;&nbsp;之，邓琬为其谋主。壬午，谒太庙。甲申，郢州刺史安陆王子绥、会稽太守寻阳<br /><br />&nbsp;&nbsp;&nbsp;&nbsp;王子房、临海王子顼并举兵同逆。<br /><br />&nbsp;&nbsp;&nbsp;&nbsp;二年春正月乙未，晋安王子勋c即伪位于寻阳，年号义嘉。壬辰，徐州刺史<br /><br />&nbsp;&nbsp;&nbsp;&nbsp;薛安都举兵反。甲午，内外戒严，司徒建安王休仁都督诸军南讨。丙戌，徐州刺<br /><br />&nbsp;&nbsp;&nbsp;&nbsp;史申令孙、司州刺史庞孟虬、豫州刺史殷琰、青州刺史沈文秀、冀州刺史崔道固、<br /><br />&nbsp;&nbsp;&nbsp;&nbsp;湘州行事何慧文、广州刺史袁昙、益州刺史萧惠开、梁州刺史柳元怡并同逆。丙<br /><br />&nbsp;&nbsp;&nbsp;&nbsp;午，车驾亲御六军，顿中兴堂。辛亥，南豫州刺史山阳王休v改为豫州刺史，西<br /><br />&nbsp;&nbsp;&nbsp;&nbsp;讨。吴郡太守顾琛、吴兴太守王昙生、义兴太守刘延熙、晋陵太守袁标、山阳太<br /><br />&nbsp;&nbsp;&nbsp;&nbsp;守程天祚并举兵反。镇东将军巴陵王休若统军东讨。壬子，崇宪皇太后崩。<br /><br />&nbsp;&nbsp;&nbsp;&nbsp;二月乙丑，以蔡兴宗为尚书右仆射。壬申，吴兴太守张永、右军将军萧道成<br /><br />&nbsp;&nbsp;&nbsp;&nbsp;东讨，平晋陵。丁亥，建武将军吴喜公率诸军破贼于吴、吴兴、会稽，平定三郡，<br /><br />&nbsp;&nbsp;&nbsp;&nbsp;同逆皆伏诛。辅国将军萧道成前锋北讨，辅国将军刘仪胺嫖魈帧Ａ鹾众四万据<br /><br />&nbsp;&nbsp;&nbsp;&nbsp;赭圻。<br /><br />&nbsp;&nbsp;&nbsp;&nbsp;三月庚寅，抚军将军殷孝祖攻赭圻，死之。以辅国将军沈攸之代为南讨前锋。<br /><br />&nbsp;&nbsp;&nbsp;&nbsp;贼众稍盛，袁顿鹊尾，连营至浓湖，众十余万。丙申，南徐州刺史桂阳王休范<br /><br />&nbsp;&nbsp;&nbsp;&nbsp;总统北讨诸军事。戊戌，贬寻阳王子房爵为松滋县侯。癸卯，令人入米七百石者<br /><br />&nbsp;&nbsp;&nbsp;&nbsp;除郡，减此各有差。壬子，断新钱，专用古钱。<br /><br />&nbsp;&nbsp;&nbsp;&nbsp;夏五月甲寅，葬崇宪皇太后于修宁陵。<br /><br />&nbsp;&nbsp;&nbsp;&nbsp;秋七月丁酉，以仇池太守杨僧嗣为北秦州刺史，封武都王。<br /><br />&nbsp;&nbsp;&nbsp;&nbsp;八月己卯，司徒建安王休仁率众军大破贼，斩伪尚书仆射袁，进讨江、郢、<br /><br />&nbsp;&nbsp;&nbsp;&nbsp;荆、湘、雍五州，平之。晋安王子勋、安陆王子绥、临海王子顼、邵陵王子元并<br /><br />&nbsp;&nbsp;&nbsp;&nbsp;赐死，同党皆伏诛。诸将帅封赏各有差。<br /><br />&nbsp;&nbsp;&nbsp;&nbsp;九月癸巳，六军解严。戊戌，以王玄谟为左光禄大夫、开府仪同三司、领护<br /><br />&nbsp;&nbsp;&nbsp;&nbsp;军将军。冬十月乙卯，永嘉王子仁、始安王子真、淮南王子孟、南平王子产、庐<br /><br />&nbsp;&nbsp;&nbsp;&nbsp;陵王子舆、松滋侯子房并赐死。丁卯，以沈攸之为中领军，与张永俱北讨。戊寅，<br /><br />&nbsp;&nbsp;&nbsp;&nbsp;立皇子昱为皇太子。十一月壬辰，立建平王景素子延年为新安王。十二月，薛安<br /><br />&nbsp;&nbsp;&nbsp;&nbsp;都要引魏军，张永、沈攸之大败，于是遂失淮北四州及豫州淮西地。是岁，魏天<br /><br />&nbsp;&nbsp;&nbsp;&nbsp;安元年。<br /><br />&nbsp;&nbsp;&nbsp;&nbsp;三年春正月庚子，以农役将兴，诏太官停宰牛。癸卯，曲赦豫、南豫二州。<br /><br />&nbsp;&nbsp;&nbsp;&nbsp;闰正月庚午，都下大雨雪，遣使巡行，振贷各有差。二月甲申，为战亡将士举哀。<br /><br />&nbsp;&nbsp;&nbsp;&nbsp;丙申，曲赦青、冀二州。夏四月丙戌，诏以故丞相江夏文献王、故太尉巴东忠烈<br /><br />&nbsp;&nbsp;&nbsp;&nbsp;公柳元景、故司空始兴襄公沈庆之、故征西将军洮阳肃侯宗懿陪祭孝武庙庭。庚<br /><br />&nbsp;&nbsp;&nbsp;&nbsp;子，立桂阳王休范第二子德嗣为庐陵王，立侍中刘韫第二子铣为南丰王，以奉庐<br /><br />&nbsp;&nbsp;&nbsp;&nbsp;江昭王、南丰哀王祀。五月丙辰，诏宣太后崇宁陵禁内坟瘗迁徙者给葬直，蠲复<br /><br />&nbsp;&nbsp;&nbsp;&nbsp;其家。壬戌，以太子詹事袁粲为尚书仆射。<br /><br />&nbsp;&nbsp;&nbsp;&nbsp;秋八月壬寅，以中领军沈攸之行南兖州刺史，率众北伐。<br /><br />&nbsp;&nbsp;&nbsp;&nbsp;九月戊午，以皇后六宫以下杂衣千领、金钗千枚，赐北伐将士。<br /><br />&nbsp;&nbsp;&nbsp;&nbsp;冬十月壬午，改封新安王延年为始平王。辛丑，以镇西大将军、西秦河二州<br /><br />&nbsp;&nbsp;&nbsp;&nbsp;刺史吐谷浑拾寅为征西大将军。<br /><br />&nbsp;&nbsp;&nbsp;&nbsp;十一月，立建安王休仁第二子伯猷为江夏王。<br /><br />&nbsp;&nbsp;&nbsp;&nbsp;是岁，魏皇兴元年。<br /><br />&nbsp;&nbsp;&nbsp;&nbsp;四年春正月丙辰朔，雨草于宫。乙亥，零陵王司马勖薨。<br /><br />&nbsp;&nbsp;&nbsp;&nbsp;二月乙巳，左光禄大夫、开府仪同三司王玄谟薨。<br /><br />&nbsp;&nbsp;&nbsp;&nbsp;三月，交州人李长仁据州叛。祆贼攻广州，杀刺史羊希，龙骧将军陈伯绍讨<br /><br />&nbsp;&nbsp;&nbsp;&nbsp;平之。<br /><br />&nbsp;&nbsp;&nbsp;&nbsp;夏四月丙申，改封东海王t为庐江王，山阳王休v为晋平王。<br /><br />&nbsp;&nbsp;&nbsp;&nbsp;秋九月戊辰，诏定黥刖之制。有司奏：“自今凡劫窃执官仗、拒战逻司、攻<br /><br />&nbsp;&nbsp;&nbsp;&nbsp;剽亭寺及伤害吏人，并监司将吏自为劫，皆不限人数，悉依旧制斩刑。若遇赦，<br /><br />&nbsp;&nbsp;&nbsp;&nbsp;黥及两颊‘劫’字，断去两脚筋，徙付交、梁、宁州。五人以下止相逼夺者，亦<br /><br />&nbsp;&nbsp;&nbsp;&nbsp;依黥作‘劫’字，断去两脚筋，徙付远州。若遇赦，原断徒犹黥面，依旧补冶士。<br /><br />&nbsp;&nbsp;&nbsp;&nbsp;家口应及坐，悉依旧诘讠适”。及上崩，其例乃寝。庚午，上备法驾幸东宫。<br /><br />&nbsp;&nbsp;&nbsp;&nbsp;冬十月癸酉朔，日有蚀之，发诸州兵北伐。<br /><br />&nbsp;&nbsp;&nbsp;&nbsp;五年春正月癸亥，亲耕藉田。乙丑，魏克青州，执刺史沈文秀以归。<br /><br />&nbsp;&nbsp;&nbsp;&nbsp;二月丙申，以庐江王t为车骑将军、开府仪同三司、南豫州刺史。<br /><br />&nbsp;&nbsp;&nbsp;&nbsp;夏六月辛未，立晋平王休v子宣曜为南平王。<br /><br />&nbsp;&nbsp;&nbsp;&nbsp;秋七月壬戌，改辅国将军为辅师将军。<br /><br />&nbsp;&nbsp;&nbsp;&nbsp;九月甲寅，立长沙王纂子延之为始平王。<br /><br />&nbsp;&nbsp;&nbsp;&nbsp;冬十月丁卯朔，日有蚀之。<br /><br />&nbsp;&nbsp;&nbsp;&nbsp;十一月丁未，魏人来聘。<br /><br />&nbsp;&nbsp;&nbsp;&nbsp;十二月庚申，分荆、益之五郡置三巴校尉。<br /><br />&nbsp;&nbsp;&nbsp;&nbsp;六年春正月乙亥，初制间二年一祭南郊，间一年一祭明堂。<br /><br />&nbsp;&nbsp;&nbsp;&nbsp;夏四月癸亥，立皇子燮为晋熙王。<br /><br />&nbsp;&nbsp;&nbsp;&nbsp;六月癸卯，以王景文为尚书左仆射、扬州刺史，以袁粲为右仆射。己未，改<br /><br />&nbsp;&nbsp;&nbsp;&nbsp;临贺郡为临庆郡。<br /><br />&nbsp;&nbsp;&nbsp;&nbsp;秋七月丙戌，临庆王智井薨。<br /><br />&nbsp;&nbsp;&nbsp;&nbsp;九月戊寅，立总明观，征学士以充之。置东观祭酒、访举各一人，举士二十<br /><br />&nbsp;&nbsp;&nbsp;&nbsp;人，分为儒、道、文、史、阴阳五部学，言阴阳者遂无其人。<br /><br />&nbsp;&nbsp;&nbsp;&nbsp;冬十月辛卯，立皇子赞为武陵王。<br /><br />&nbsp;&nbsp;&nbsp;&nbsp;十二月癸巳，以边难未息，制父母隔在异域者，悉使婚宦。<br /><br />&nbsp;&nbsp;&nbsp;&nbsp;七年春正月甲戌，置散骑奏举郎。<br /><br />&nbsp;&nbsp;&nbsp;&nbsp;二月癸丑，征西将军、荆州刺史巴陵王休若进号征西大将军，及征南大将军、<br /><br />&nbsp;&nbsp;&nbsp;&nbsp;江州刺史桂阳王休范并开府仪同三司。甲寅，南徐州刺史晋平王休v薨。<br /><br />&nbsp;&nbsp;&nbsp;&nbsp;三月辛酉，魏人来聘。<br /><br />&nbsp;&nbsp;&nbsp;&nbsp;夏五月戊午，鸩司徒建安王休仁。庚午，以袁粲为尚书令，褚彦回为右仆射。<br /><br />&nbsp;&nbsp;&nbsp;&nbsp;丙戌，追免晋平王休v为庶人。<br /><br />&nbsp;&nbsp;&nbsp;&nbsp;秋七月丁巳，罢散骑奏举郎。乙丑，江州刺史巴陵王休若赐死。<br /><br />&nbsp;&nbsp;&nbsp;&nbsp;八月戊子，以皇子跻继江夏文献王义恭。庚寅，帝疾间。戊戌，立皇子准为<br /><br />&nbsp;&nbsp;&nbsp;&nbsp;安成王。<br /><br />&nbsp;&nbsp;&nbsp;&nbsp;是岁，魏孝文帝延兴元年。<br /><br />&nbsp;&nbsp;&nbsp;&nbsp;泰豫元年春正月甲寅朔，上以疾未痊，故改元。丁巳，巨人迹见西池冰上。<br /><br />&nbsp;&nbsp;&nbsp;&nbsp;夏四月己亥，上疾大渐。加江州刺史桂阳王休范位司空，以刘椅尚书右仆<br /><br />&nbsp;&nbsp;&nbsp;&nbsp;射，蔡兴宗为征西将军、开府仪同三司、荆州刺史，郢州刺史沈攸之进号安西将<br /><br />&nbsp;&nbsp;&nbsp;&nbsp;军。袁粲、褚彦回、刘摇⒉绦俗凇⑸蜇之入阁被顾命。是日，上崩于景福殿，<br /><br />&nbsp;&nbsp;&nbsp;&nbsp;时年三十四。五月戊寅，葬临沂县莫府山高宁陵。<br /><br />&nbsp;&nbsp;&nbsp;&nbsp;帝好读书，爱文义，在藩时撰《江左以来文章志》，又续卫所注《论语》<br /><br />&nbsp;&nbsp;&nbsp;&nbsp;二卷。及即大位，旧臣才学之士多蒙引进。末年好鬼神，多忌讳，言语文书有祸<br /><br />&nbsp;&nbsp;&nbsp;&nbsp;败凶丧疑似之言应回避者，犯即加戮。改“m”马字为“马”边“瓜”，以“m”<br /><br />&nbsp;&nbsp;&nbsp;&nbsp;字似“祸”故也。尝以南苑借张永，云：“且给三百年，期尽更请。”宣阳门谓<br /><br />&nbsp;&nbsp;&nbsp;&nbsp;之白门，上以白门不祥，讳之。尚书右丞江谧尝误犯，上变色曰：“白汝家门！”<br /><br />&nbsp;&nbsp;&nbsp;&nbsp;路太后停尸漆床，移出东宫，上幸宫见之，怒，免中庶子，以之坐死者数十人。<br /><br />&nbsp;&nbsp;&nbsp;&nbsp;内外常虑犯触，人不自保。移床修壁，先祭土神，使文士为祝策，如大祭飨。<br /><br />&nbsp;&nbsp;&nbsp;&nbsp;阮佃夫、杨运长、王道隆皆擅威权，言为诏敕，郡守令长一缺十除，内外混<br /><br />&nbsp;&nbsp;&nbsp;&nbsp;然。官以贿命，王、阮家富于公室。中书舍人胡母颢专权，奏无不可。时人语曰：<br /><br />&nbsp;&nbsp;&nbsp;&nbsp;“禾绢闭眼诺，胡母大张橐。”“禾绢”，谓上也。及泰始、泰豫之际，左右失<br /><br />&nbsp;&nbsp;&nbsp;&nbsp;旨，往往有刳z断截，禁中懔懔若践刀剑。夜梦豫章太守刘址矗遣就郡杀之。<br /><br />&nbsp;&nbsp;&nbsp;&nbsp;军旅不息，府藏空虚，内外百官并断禄奉。<br /><br />&nbsp;&nbsp;&nbsp;&nbsp;在朝造官者皆市井佣贩之子。而又令小黄门于殿内埋钱以为私藏。以蜜渍<br /><br />&nbsp;&nbsp;&nbsp;&nbsp;Ek，一食数升，啖腊肉常至二百脔。奢费过度，每所造制，必为正御三十，<br /><br />&nbsp;&nbsp;&nbsp;&nbsp;副御、次副又各三十。须一物，辄造九十枚。天下骚然，民不堪命。宋氏之业，<br /><br />&nbsp;&nbsp;&nbsp;&nbsp;自此衰矣。<br /><br />&nbsp;&nbsp;&nbsp;&nbsp;后废帝，讳昱，字德融，明帝长子也。大明七年正月辛丑，生于卫尉府。帝<br /><br />&nbsp;&nbsp;&nbsp;&nbsp;母陈氏，李道儿妾，明帝纳之，故人呼帝为李氏子，帝亦自称李将军。明帝诸子<br /><br />&nbsp;&nbsp;&nbsp;&nbsp;在孕，皆以《周易》筮之，即以所得卦为小字，故帝小字慧震。泰始二年，立为<br /><br />&nbsp;&nbsp;&nbsp;&nbsp;皇太子。六年，出东宫。又制太子元正朝贺，服兖冕九章衣。明帝崩，庚子，太<br /><br />&nbsp;&nbsp;&nbsp;&nbsp;子即皇帝位，大赦。尚书令袁粲、护军将军褚彦回共辅朝政，班剑依旧入殿。<br /><br />&nbsp;&nbsp;&nbsp;&nbsp;六月乙巳，尊皇后曰皇太后，立皇后江氏。<br /><br />&nbsp;&nbsp;&nbsp;&nbsp;秋七月戊辰，拜帝所生陈贵妃为皇太妃。<br /><br />&nbsp;&nbsp;&nbsp;&nbsp;八月戊午，中书监、左光禄大夫、开府仪同三司蔡兴宗薨。<br /><br />&nbsp;&nbsp;&nbsp;&nbsp;冬十一月己亥，新除郢州刺史刘彦节为尚书左仆射。<br /><br />&nbsp;&nbsp;&nbsp;&nbsp;元征元年春正月戊寅，大赦改元。诏自元年以前徙放者并听还本。魏人来聘。<br /><br />&nbsp;&nbsp;&nbsp;&nbsp;夏六月乙卯，寿阳大水。<br /><br />&nbsp;&nbsp;&nbsp;&nbsp;秋八月，都下旱。庚午，陈留王曹铣薨。<br /><br />&nbsp;&nbsp;&nbsp;&nbsp;九月丁亥，立衡阳王嶷子伯玉为南平王。<br /><br />&nbsp;&nbsp;&nbsp;&nbsp;冬十二月癸卯朔，日有蚀之。乙巳，进桂阳王休范位太尉。癸亥，立前建安<br /><br />&nbsp;&nbsp;&nbsp;&nbsp;王世子伯融为始安县王。<br /><br />&nbsp;&nbsp;&nbsp;&nbsp;二年夏五月壬午，江州刺史桂阳王休范举兵反。庚寅，内外戒严，中领军刘<br /><br />&nbsp;&nbsp;&nbsp;&nbsp;摇⒂椅澜军萧道成前锋南讨，出屯新亭；征北将军张永屯白下；前南兖州刺史<br /><br />&nbsp;&nbsp;&nbsp;&nbsp;沈怀明戍石头；卫将军袁粲、中军将军褚彦回入卫殿省。壬辰，贼奄至，攻新亭<br /><br />&nbsp;&nbsp;&nbsp;&nbsp;垒，道成拒击，大破之。越骑校尉张苟儿斩休范，贼党杜黑蠡、丁文豪分军向朱<br /><br />&nbsp;&nbsp;&nbsp;&nbsp;雀航，刘揖茉簦败绩，死之。右将军王道隆奔走，遇害。张永溃于白下，沈怀<br /><br />&nbsp;&nbsp;&nbsp;&nbsp;明自石头奔散。<br /><br />&nbsp;&nbsp;&nbsp;&nbsp;甲午，车骑典签茅恬开东府纳贼，贼入屯中堂。羽林监陈显达击，大破之。<br /><br />&nbsp;&nbsp;&nbsp;&nbsp;丙申，张苟儿等又破贼，进平东府城，枭禽群贼。<br /><br />&nbsp;&nbsp;&nbsp;&nbsp;丁酉，大赦，解严。荆州刺史沈攸之、南徐州刺史建平王景素、郢州刺史晋<br /><br />&nbsp;&nbsp;&nbsp;&nbsp;熙王燮、湘州刺史张兴世并举义兵赴建邺。<br /><br />&nbsp;&nbsp;&nbsp;&nbsp;六月癸卯，晋熙王燮遣军克寻阳，江州平。壬戌，改辅师将军还为辅国。<br /><br />&nbsp;&nbsp;&nbsp;&nbsp;秋七月庚辰，立皇弟友为邵陵王。乙酉，南徐州刺史建平王景素进号征北将<br /><br />&nbsp;&nbsp;&nbsp;&nbsp;军、开府仪同三司。<br /><br />&nbsp;&nbsp;&nbsp;&nbsp;九月丁酉，以袁粲为中书监，领司徒。加护军将军褚彦回为尚书令。<br /><br />&nbsp;&nbsp;&nbsp;&nbsp;冬十一月丙戌，帝加元服。<br /><br />&nbsp;&nbsp;&nbsp;&nbsp;十二月癸亥，立皇弟跻为江夏王，赞为武陵王。<br /><br />&nbsp;&nbsp;&nbsp;&nbsp;三年春三月己巳，都下大水。<br /><br />&nbsp;&nbsp;&nbsp;&nbsp;夏六月，魏人来聘。<br /><br />&nbsp;&nbsp;&nbsp;&nbsp;秋七月庚戌，以袁粲为尚书令。<br /><br />&nbsp;&nbsp;&nbsp;&nbsp;九月丙辰，征西大将军河南王吐谷浑拾寅进号车骑大将军。<br /><br />&nbsp;&nbsp;&nbsp;&nbsp;四年夏六月乙亥，加萧道成尚书左仆射。<br /><br />&nbsp;&nbsp;&nbsp;&nbsp;秋七月戊子，建平王景素据京城反。己丑，内外纂严。遣骁骑将军任农夫、<br /><br />&nbsp;&nbsp;&nbsp;&nbsp;冠军将军黄回北讨，萧道成总统众军。始安王伯融、都乡侯伯猷并赐死。乙未，<br /><br />&nbsp;&nbsp;&nbsp;&nbsp;克京城，斩景素，同逆皆伏诛。<br /><br />&nbsp;&nbsp;&nbsp;&nbsp;八月丁卯，立皇弟为南阳王，嵩为新兴王，禧为始建王。<br /><br />&nbsp;&nbsp;&nbsp;&nbsp;九月戊子，骁骑将军高道庆有罪，赐死。己丑，车骑将军、扬州刺史安成王<br /><br />&nbsp;&nbsp;&nbsp;&nbsp;准进号骠骑大将军、开府仪同三司。<br /><br />&nbsp;&nbsp;&nbsp;&nbsp;冬十月辛酉，以王僧虔为尚书右仆射。<br /><br />&nbsp;&nbsp;&nbsp;&nbsp;五年夏四月甲戌，豫州刺史阮佃夫、步兵校尉申伯宗、朱幼谋废立，皆伏诛。<br /><br />&nbsp;&nbsp;&nbsp;&nbsp;五月，地震。<br /><br />&nbsp;&nbsp;&nbsp;&nbsp;六月甲戌，诛司徒左长史沈勃、散骑常侍杜幼文、游击将军孙超之、长水校<br /><br />&nbsp;&nbsp;&nbsp;&nbsp;尉杜叔文。<br /><br />&nbsp;&nbsp;&nbsp;&nbsp;七月戊子夜，帝遇弑于仁寿殿，时年十五。己丑，皇太后令贬帝为苍梧郡王，<br /><br />&nbsp;&nbsp;&nbsp;&nbsp;葬丹阳秣陵县郊坛西。<br /><br />&nbsp;&nbsp;&nbsp;&nbsp;初，帝之生夕，明帝梦人乘马，马无头及后足，有人曰：“太子也。”及在<br /><br />&nbsp;&nbsp;&nbsp;&nbsp;东宫，五六岁能缘漆帐竿，去地丈余，如此者半食。渐长，喜怒乖节，左右失旨<br /><br />&nbsp;&nbsp;&nbsp;&nbsp;者手加扑打，徒跣蹲踞。及嗣位，内畏太后，外惮大臣，犹未得肆志。自加元服，<br /><br />&nbsp;&nbsp;&nbsp;&nbsp;三年，好出入，单将左右，或十里、二十里，或入市里，遇慢骂则悦而受焉。四<br /><br />&nbsp;&nbsp;&nbsp;&nbsp;年，无日不出，与左右解僧智、张五儿恒夜出，开承明门，夕去晨反，晨出暮归，<br /><br />&nbsp;&nbsp;&nbsp;&nbsp;从者并执铤矛，行人男女及犬马牛驴逢无免者。<br /><br />&nbsp;&nbsp;&nbsp;&nbsp;人间扰惧，昼日不开门，道无行人。尝著小F，不服衣冠。有白数十，<br /><br />&nbsp;&nbsp;&nbsp;&nbsp;各有名号；钳凿锥锯，不离左右，为击脑、槌阴、剖心之诛，日有数十。常见卧<br /><br />&nbsp;&nbsp;&nbsp;&nbsp;尸流血，然后为乐。左右人见有颦眉者，帝令其正立，以矛刺洞之。曜灵殿上养<br /><br />&nbsp;&nbsp;&nbsp;&nbsp;驴数十头，所自乘马，养于御床侧。与右卫翼辇营女子私通，每从之游，持数千<br /><br />&nbsp;&nbsp;&nbsp;&nbsp;钱为酒肉之费。出逢婚姻葬送，辄与挽车小儿群聚饮酒，以为欢适。阮佃夫腹心<br /><br />&nbsp;&nbsp;&nbsp;&nbsp;人张羊为佃夫委信，佃夫败，叛走，复捕得，自于承明门以车轹杀之。杀杜延载、<br /><br />&nbsp;&nbsp;&nbsp;&nbsp;杜幼文，躬运矛铤，手自脔割。察孙超有蒜气，剖腹视之。执盾驰马，自往刺杜<br /><br />&nbsp;&nbsp;&nbsp;&nbsp;叔文于玄武北湖。孝武帝二十八子，明帝杀其十六，余皆帝杀之。吴兴沈勃多宝<br /><br />&nbsp;&nbsp;&nbsp;&nbsp;货，往劫之。挥刀独前，左右未至，勃时居丧在庐，帝望见之，便投铤，不中；<br /><br />&nbsp;&nbsp;&nbsp;&nbsp;勃知不免，手搏帝耳，唾骂之曰：“汝罪逾桀、纣，屠戮无日！”遂见害，帝自<br /><br />&nbsp;&nbsp;&nbsp;&nbsp;脔割。制露车一乘，施ぃ乘以出入，从数十人，羽仪追之，恒不相及；又各虑<br /><br />&nbsp;&nbsp;&nbsp;&nbsp;祸，亦不敢追，但整部伍，别在一处瞻望而已。凡诸鄙事，过目则能，锻银、裁<br /><br />&nbsp;&nbsp;&nbsp;&nbsp;衣、作帽，莫不精绝。未尝吹篪，执管便韵。天性好杀，一日无事，辄惨惨不乐。<br /><br />&nbsp;&nbsp;&nbsp;&nbsp;内外忧惶，夕不及旦。领军将军萧道成与直阁将军王敬则谋之。七月戊子，帝微<br /><br />&nbsp;&nbsp;&nbsp;&nbsp;行出北湖，单马先走，羽仪不及。左右张五儿马坠湖，帝怒自驰骑，刺马屠割之。<br /><br />&nbsp;&nbsp;&nbsp;&nbsp;与左右作羌胡伎为乐。又于蛮冈赌跳，因乘露车，无复卤簿，往青园尼寺新安寺<br /><br />&nbsp;&nbsp;&nbsp;&nbsp;偷狗，就昙度道人煮之饮酒。杨玉夫常得意，忽然见憎，遇辄切齿，曰：“明日<br /><br />&nbsp;&nbsp;&nbsp;&nbsp;当杀小子，取肝肺。”是夜七夕，令玉夫伺织女度，报己；因与内人穿针讫，大<br /><br />&nbsp;&nbsp;&nbsp;&nbsp;醉，卧于仁寿殿东阿毡幄中。帝出入无禁，王敬则先结玉夫、陈奉伯、杨万年等<br /><br />&nbsp;&nbsp;&nbsp;&nbsp;合二十五人，其夕玉夫候帝眠熟，至乙夜，与万年同入毡幄内，取千牛刀杀之。<br /><br />&nbsp;&nbsp;&nbsp;&nbsp;顺皇帝，讳准，字仲谟，小字知观，明帝第三子也。泰始五年七月癸丑生。<br /><br />&nbsp;&nbsp;&nbsp;&nbsp;七年，封安成王。帝姿貌端华，眉目如画，见者以为神人。废帝即位，加扬州刺<br /><br />&nbsp;&nbsp;&nbsp;&nbsp;史。元徽二年，加都督扬、南豫二州诸军事。四年，进号骠骑大将军。及废帝殒，<br /><br />&nbsp;&nbsp;&nbsp;&nbsp;萧道成奉太后令迎王入居朝堂。<br /><br />&nbsp;&nbsp;&nbsp;&nbsp;升明元年秋七月壬辰，皇帝即位，大赦，改元徽五年为升明元年。甲午，萧<br /><br />&nbsp;&nbsp;&nbsp;&nbsp;道成出镇东城，辅政；荆州刺史沈攸之进号车骑大将军。萧道成司空、录尚书事。<br /><br />&nbsp;&nbsp;&nbsp;&nbsp;以袁粲为中书监、司徒，以褚彦回为卫将军，刘彦节为尚书令，加中军将军。辛<br /><br />&nbsp;&nbsp;&nbsp;&nbsp;丑，以王僧虔为尚书仆射。癸卯，车驾谒太庙。<br /><br />&nbsp;&nbsp;&nbsp;&nbsp;八月癸亥，司徒袁粲镇石头。戊辰，崇拜帝所生陈昭华为皇太妃。庚午，以<br /><br />&nbsp;&nbsp;&nbsp;&nbsp;萧道成为骠骑大将军、开府仪同三司，录尚书如故。<br /><br />&nbsp;&nbsp;&nbsp;&nbsp;九月己酉，庐陵王鞭啊<br /><br />&nbsp;&nbsp;&nbsp;&nbsp;十二月丁巳，荆州刺史沈攸之举兵，不从执政。丁卯，萧道成入守朝堂，侍<br /><br />&nbsp;&nbsp;&nbsp;&nbsp;中萧嶷镇东府。戊辰，中外纂严。壬申，司徒袁粲据石头，谋诛道成，不果，旋<br /><br />&nbsp;&nbsp;&nbsp;&nbsp;见覆灭。乙亥，以王僧虔为左仆射，王延之为右仆射。吴郡太守刘遐据郡不从执<br /><br />&nbsp;&nbsp;&nbsp;&nbsp;政，令张瑰攻斩之。<br /><br />&nbsp;&nbsp;&nbsp;&nbsp;闰月辛亥，屯骑校尉王宜兴贰于执政，见诛。癸巳，沈攸之攻郢城，前军长<br /><br />&nbsp;&nbsp;&nbsp;&nbsp;史柳世隆固守。巳亥，中外戒严，假萧道成黄钺。乙巳，道成出顿新亭。<br /><br />&nbsp;&nbsp;&nbsp;&nbsp;是岁，魏太和元年。<br /><br />&nbsp;&nbsp;&nbsp;&nbsp;二年春正月丁卯，沈攸之败，己巳，华容县人斩攸之首送之。辛未，雍州刺<br /><br />&nbsp;&nbsp;&nbsp;&nbsp;史张敬儿克江陵，荆州平。丙子，解严。以柳世隆为尚书右仆射。萧道成旋镇东<br /><br />&nbsp;&nbsp;&nbsp;&nbsp;府。<br /><br />&nbsp;&nbsp;&nbsp;&nbsp;二月庚辰，以王僧虔为尚书令，王延之为左仆射。癸未，萧道成加授太尉，<br /><br />&nbsp;&nbsp;&nbsp;&nbsp;以褚彦回为中书监、司空。丙戌，抚军将军、扬州刺史晋熙王燮进号中军将军。<br /><br />&nbsp;&nbsp;&nbsp;&nbsp;三月己酉朔，日有蚀之。<br /><br />&nbsp;&nbsp;&nbsp;&nbsp;夏四月，南兖州刺史黄回贰于执政，赐死。<br /><br />&nbsp;&nbsp;&nbsp;&nbsp;五月戊午，以倭国王武为安东大将军。<br /><br />&nbsp;&nbsp;&nbsp;&nbsp;六月丁酉，以辅国将军杨文弘为北秦州刺史，封武都王。<br /><br />&nbsp;&nbsp;&nbsp;&nbsp;秋九月乙巳朔，日有蚀之。丙午，加太尉萧道成黄钺、都督中外诸军事、太<br /><br />&nbsp;&nbsp;&nbsp;&nbsp;傅，领扬州牧，赐殊礼。以扬州刺史晋熙王燮为司徒。<br /><br />&nbsp;&nbsp;&nbsp;&nbsp;冬十月壬寅，立皇后谢氏。<br /><br />&nbsp;&nbsp;&nbsp;&nbsp;十一月，立故武昌太守刘琨息颁为南丰县王。癸亥，诛临沣侯刘晃。甲子，<br /><br />&nbsp;&nbsp;&nbsp;&nbsp;改封南阳王为随郡王。<br /><br />&nbsp;&nbsp;&nbsp;&nbsp;十二月丙戌，皇后见于太庙。<br /><br />&nbsp;&nbsp;&nbsp;&nbsp;三年春正月辛亥，领军将军萧赜加尚书右仆射，进号中军大将军、开府仪同<br /><br />&nbsp;&nbsp;&nbsp;&nbsp;三司。<br /><br />&nbsp;&nbsp;&nbsp;&nbsp;二月丙子，南豫州刺史邵陵王友薨。丙申，地震建阳门。<br /><br />&nbsp;&nbsp;&nbsp;&nbsp;三月癸卯朔，日有蚀之。甲辰，加萧道成相国，总百揆，封十郡，为齐公，<br /><br />&nbsp;&nbsp;&nbsp;&nbsp;备九锡之礼。<br /><br />&nbsp;&nbsp;&nbsp;&nbsp;庚戌，诛临川王绰。<br /><br />&nbsp;&nbsp;&nbsp;&nbsp;夏四月壬申，进齐公萧道成爵为王。壬午，安西将军武陵王赞薨。辛卯，帝<br /><br />&nbsp;&nbsp;&nbsp;&nbsp;禅位于齐。<br /><br />&nbsp;&nbsp;&nbsp;&nbsp;壬辰，逊于东邸。是日，王敬则以兵陈于殿庭，帝犹居内，闻之，逃于佛盖<br /><br />&nbsp;&nbsp;&nbsp;&nbsp;下。太后惧，自帅阉竖索扶幸板舆。黄门或促之，帝怒，抽刀投之，中项而殒。<br /><br />&nbsp;&nbsp;&nbsp;&nbsp;帝既出，宫人行哭，俱迁。备羽仪，乘画轮车，出东掖门。封帝为汝阴王，居丹<br /><br />&nbsp;&nbsp;&nbsp;&nbsp;徒宫，齐兵卫之。建元元年五月己未，帝闻外有驰马者，惧乱作。监人杀王而以<br /><br />&nbsp;&nbsp;&nbsp;&nbsp;疾赴，齐人德之，赏之以邑。六月乙酉，葬于遂宁陵，谥曰顺帝。宋之王侯无少<br /><br />&nbsp;&nbsp;&nbsp;&nbsp;长皆幽死矣。<br /><br />&nbsp;&nbsp;&nbsp;&nbsp;论曰：文帝负南面，实有人君之美。经国之义虽弘，而隆家之道不足。彭<br /><br />&nbsp;&nbsp;&nbsp;&nbsp;城照不窥古，本无卓尔之资，徒见昆弟之义深，未识君臣之体异。以此家情，行<br /><br />&nbsp;&nbsp;&nbsp;&nbsp;之国道，主忌而犹犯，恩离而未悟。致以陵逼之愆，遂成灭亲之祸。开端树隙，<br /><br />&nbsp;&nbsp;&nbsp;&nbsp;垂之后人。明帝因猜忍之情，据已行之典，剪落洪支，饮不待虑。既而本根莫庇，<br /><br />&nbsp;&nbsp;&nbsp;&nbsp;幼主孤立，下无磐石之托，上有累卵之危。方复藏玺怀绂，鱼服忘反，危冠短制，<br /><br />&nbsp;&nbsp;&nbsp;&nbsp;匹马孤征，以至覆亡，理固然矣。神器以势弱倾移，灵命随乐推回改。斯盖履霜<br /><br />&nbsp;&nbsp;&nbsp;&nbsp;有渐，夫岂一夕，何止区区汝阴揖让而已！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331153);">加入书签</a><a
                        href="331118.html">上一页</a>&larr;<a href="index.html">返回列表</a>&rarr;<a
                            href="331189.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331118.html"; var next_page = "331189.html"; var index_page = "index.html"; var sortid = "9"; var article_id = "4204"; var chapter_id = "331153"; var articlename = "南史"; var chaptername = " 卷三 宋本纪下第三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>