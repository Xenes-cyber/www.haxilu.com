<!DOCTYPE html>
<html>
<head>
<meta charset="gbk" />
<title>南史- 卷二十 列传第十-在线阅读-哈西文学网</title>
<meta name="keywords" content="李延寿，南史， 卷二十 列传第十全文， 卷二十 列传第十在线阅读 哈西文学网" />
<meta name="description" content="哈西文学网提供李延寿的南史  卷二十 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331702.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331702.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 列传第十</h1>
            <div class="link xb">
                <a href="331618.html">上一页</a>&larr;<a href="index.html">返回列表</a>&rarr;<a
                    href="332243.html">下一页</a></div>			
            <div id="BookText">&nbsp;&nbsp;&nbsp;&nbsp;○谢弘微（子庄孙F曾孙惠玄孙哲F弟颢颢弟子览览弟举<br /><br />&nbsp;&nbsp;&nbsp;&nbsp;举子嘏举兄子侨）<br /><br />&nbsp;&nbsp;&nbsp;&nbsp;谢密，字弘微，晋西中郎万之曾孙、尚书左仆射景仁从子也。祖韶，车骑司<br /><br />&nbsp;&nbsp;&nbsp;&nbsp;马。父思，武昌太守。<br /><br />&nbsp;&nbsp;&nbsp;&nbsp;弘微年十岁，继从叔峻，名犯所继内讳，故以字行。童幼时精神端审，时然<br /><br />&nbsp;&nbsp;&nbsp;&nbsp;后言。所继叔父混名知人，见而异之，谓思曰：“此儿深中夙敏，方成佳器，有<br /><br />&nbsp;&nbsp;&nbsp;&nbsp;子如此足矣。”竣，司空琰子也，于弘微本服，亲戚中表，素不相识，率意承<br /><br />&nbsp;&nbsp;&nbsp;&nbsp;接，皆合礼衷。义熙初，袭爵建昌县侯。弘微家素贫俭，而所继丰泰，唯受数千<br /><br />&nbsp;&nbsp;&nbsp;&nbsp;卷书，国吏数人而已，遗财禄秩，一不关预。混闻而惊叹，谓国郎中令漆凯之曰：<br /><br />&nbsp;&nbsp;&nbsp;&nbsp;“建昌国禄，本应与北舍共之，国侯既不厝意，今可依常分送。”弘微重混言，<br /><br />&nbsp;&nbsp;&nbsp;&nbsp;乃少有所受。北舍，弘微本家也。混风格高峻，少所交纳，唯与族子灵运、瞻、<br /><br />&nbsp;&nbsp;&nbsp;&nbsp;晦、曜、以文义赏会，常共宴处，居在乌衣巷，故谓之乌衣之游。混诗所言“昔<br /><br />&nbsp;&nbsp;&nbsp;&nbsp;为乌衣游，戚戚皆亲姓”者也。其外虽复高流时誉，莫敢造门。瞻等才辞辩富，<br /><br />&nbsp;&nbsp;&nbsp;&nbsp;弘微每以约言服之，混特所敬贵，号曰微子。谓瞻等曰：“汝诸人虽才义丰辩，<br /><br />&nbsp;&nbsp;&nbsp;&nbsp;未必皆惬众心，至于领会机赏，言约理要，故当与我共推微子。”常言“阿远刚<br /><br />&nbsp;&nbsp;&nbsp;&nbsp;躁负气，阿客博而无检，曜仗才而持操不笃，晦自知而纳善不周。设复功济三才，<br /><br />&nbsp;&nbsp;&nbsp;&nbsp;终亦以此为恨。至如微子，吾无间然”。又言“微子异不伤物，同不害正，若年<br /><br />&nbsp;&nbsp;&nbsp;&nbsp;造六十，必至公辅”。尝因酣之余，为韵语以奖劝灵运、瞻等曰：“康乐诞<br /><br />&nbsp;&nbsp;&nbsp;&nbsp;通度，实有名家韵，若加绳染功，剖莹乃琼瑾。宣明体远识，颖达且沉隽，若能<br /><br />&nbsp;&nbsp;&nbsp;&nbsp;去方执，穆穆三才顺。阿多标独解，弱冠纂华胤，质胜诫无文，其尚又能峻。通<br /><br />&nbsp;&nbsp;&nbsp;&nbsp;远怀清悟，采采坷佳叮直辔鲜不踬，抑用解偏吝。微子基微尚，无倦由慕蔺，<br /><br />&nbsp;&nbsp;&nbsp;&nbsp;勿轻一篑少，进往必千仞。数子勉之哉，风流由尔振。如不犯所知，此外无所慎。”<br /><br />&nbsp;&nbsp;&nbsp;&nbsp;灵运、瞻等并有诫厉之言，唯弘微独尽褒美。曜，弘微兄，多其小字。通远即瞻<br /><br />&nbsp;&nbsp;&nbsp;&nbsp;字。客儿，灵运小名也。<br /><br />&nbsp;&nbsp;&nbsp;&nbsp;晋世名家身有国封者，起家多拜员外散骑侍郎，弘微亦拜员外散骑侍郎、琅<br /><br />&nbsp;&nbsp;&nbsp;&nbsp;邪王大司马参军。义熙八年，混以刘毅党见诛，混妻晋陵公主改适琅邪王练。公<br /><br />&nbsp;&nbsp;&nbsp;&nbsp;主虽执意不行，而诏与谢氏离绝。公主以混家事委之弘微。混仍世宰相，一门两<br /><br />&nbsp;&nbsp;&nbsp;&nbsp;封，田业十余处，僮役千人，唯有二女，年并数岁。弘微经纪生业，事若在公，<br /><br />&nbsp;&nbsp;&nbsp;&nbsp;一钱尺帛出入，皆有文簿。宋武受命，晋陵公主降封东乡君。以混得罪前代，东<br /><br />&nbsp;&nbsp;&nbsp;&nbsp;乡君节义可嘉，听还谢氏。自混亡至是九年，而室宇修整，仓廪充盈，门徒不异<br /><br />&nbsp;&nbsp;&nbsp;&nbsp;平日。田畴垦辟，有加于旧。东乡君叹曰：“仆射生平重此子，可谓知人，仆射<br /><br />&nbsp;&nbsp;&nbsp;&nbsp;为不亡矣。”中外姻亲、道俗义旧见东乡之归者，入门莫不叹息，或为流涕，感<br /><br />&nbsp;&nbsp;&nbsp;&nbsp;弘微之义也。<br /><br />&nbsp;&nbsp;&nbsp;&nbsp;性严正，举止必循礼度，事继亲之党，恭谨过常。伯叔二母，归宗两姑，晨<br /><br />&nbsp;&nbsp;&nbsp;&nbsp;夕瞻奉，尽其诚敬。内外或传语通讯，辄正其衣冠。婢仆之前，不妄言笑。由是<br /><br />&nbsp;&nbsp;&nbsp;&nbsp;尊卑大小，敬之若神。时有蔡湛之者，及见谢安兄弟，谓人曰：“弘微貌类中郎，<br /><br />&nbsp;&nbsp;&nbsp;&nbsp;而性似文靖。”文帝初封宜都王，镇江陵，以琅邪王球为友，弘微为文学。母忧<br /><br />&nbsp;&nbsp;&nbsp;&nbsp;去职，居丧以孝称。服阕，蔬素逾时。文帝即位，为黄门侍郎，与王华、王昙首、<br /><br />&nbsp;&nbsp;&nbsp;&nbsp;殷景仁、刘湛等，号曰五臣。迁尚书吏部郎，参机密。寻转右卫将军，诸故吏臣<br /><br />&nbsp;&nbsp;&nbsp;&nbsp;佐，并委弘微选拟。居身清约，器服不华，而饮食滋味尽其丰美。兄曜，历御史<br /><br />&nbsp;&nbsp;&nbsp;&nbsp;中丞，彭城王义康骠骑长史，卒官。弘微哀戚过礼，服虽除犹不啖鱼肉。沙门<br /><br />&nbsp;&nbsp;&nbsp;&nbsp;释慧琳尝与之食，见其犹蔬素，谓曰：“檀越素既多疾。即吉犹未复膳。若以无<br /><br />&nbsp;&nbsp;&nbsp;&nbsp;益伤生，岂所望于得理。”弘微曰：“衣冠之变，礼不可逾，在心之哀，实未能<br /><br />&nbsp;&nbsp;&nbsp;&nbsp;已。”遂废食[欷不自胜。弘微少孤，事兄如父。友睦之至，举世莫及。口不言<br /><br />&nbsp;&nbsp;&nbsp;&nbsp;人短，见兄曜好臧否人物，每闻之，常乱以他语。历位中庶子，加侍中。志在素<br /><br />&nbsp;&nbsp;&nbsp;&nbsp;宦，畏忌权宠，固让不拜，乃听解中庶子。每献替及陈事，必手书焚草，人莫之<br /><br />&nbsp;&nbsp;&nbsp;&nbsp;知。上以弘微能膳羞，每就求食，弘微与亲旧经营。及进之后，亲人问上所御，<br /><br />&nbsp;&nbsp;&nbsp;&nbsp;弘微不答，别以余语酬之，时人比之汉世孔光。<br /><br />&nbsp;&nbsp;&nbsp;&nbsp;及东乡君薨，遗财千万，园宅十余所，又会稽、吴兴、琅邪诸处太傅安、司<br /><br />&nbsp;&nbsp;&nbsp;&nbsp;空琰时事业，奴僮犹数百人。公私咸谓室内资财宜归二女，田宅僮仆应属弘微。<br /><br />&nbsp;&nbsp;&nbsp;&nbsp;弘微一不取，自以私禄营葬。混女夫殷睿素好共叮闻弘微不取财物，乃滥夺其<br /><br />&nbsp;&nbsp;&nbsp;&nbsp;妻妹及伯母两姑之分，以还戏责，内人皆化弘微之让，一无所争。弘微舅子领军<br /><br />&nbsp;&nbsp;&nbsp;&nbsp;将军刘湛谓弘微曰：“天下事宜有裁衷，卿此不问，何以居官？”弘微笑而不答。<br /><br />&nbsp;&nbsp;&nbsp;&nbsp;或有讥以“谢氏累世财产，充殷君一朝戏责，譬弃物江海以为廉耳”。弘微曰：<br /><br />&nbsp;&nbsp;&nbsp;&nbsp;“亲戚争财，为鄙之甚，今内人尚能无言，岂可导之使争。今分多共少，不至有<br /><br />&nbsp;&nbsp;&nbsp;&nbsp;乏，身死之后，岂复见关？”<br /><br />&nbsp;&nbsp;&nbsp;&nbsp;东乡君葬，混墓开，弘微牵疾临赴，病遂甚。元嘉十年卒，年四十二。文帝<br /><br />&nbsp;&nbsp;&nbsp;&nbsp;叹惜甚至，谓谢景仁曰：“谢弘微、王昙首年逾四十，名位未尽其才，此朕之责<br /><br />&nbsp;&nbsp;&nbsp;&nbsp;也。”弘微性宽博，无喜愠。末年尝与友人棋，友人西南棋有死势，复一客曰：<br /><br />&nbsp;&nbsp;&nbsp;&nbsp;“西南风急，或有覆舟者。”友悟乃救之。弘微大怒，投局于地。识者知其暮年<br /><br />&nbsp;&nbsp;&nbsp;&nbsp;之事，果以此岁终。时有一长鬼寄司马文宣家，言被遣杀弘微。弘微疾每剧，辄<br /><br />&nbsp;&nbsp;&nbsp;&nbsp;豫告文宣。及弘微死，与文宣分别而去。弘微临终，语左右曰：“有二封书，须<br /><br />&nbsp;&nbsp;&nbsp;&nbsp;刘领军至，可于前烧之，慎勿开也。”书是文帝手敕，上甚痛惜之。使二卫千人<br /><br />&nbsp;&nbsp;&nbsp;&nbsp;营毕葬事，追赠太常。弘微与琅邪王惠、王球并以简淡称。人谓沈约曰：“王惠<br /><br />&nbsp;&nbsp;&nbsp;&nbsp;何如？”约曰：“令明简。”次问王球，约曰：“倩玉淡。”又次问弘微，约曰：<br /><br />&nbsp;&nbsp;&nbsp;&nbsp;“简而不失，淡而不流，古之所谓名臣，弘微当之。”其见美如此。子庄。<br /><br />&nbsp;&nbsp;&nbsp;&nbsp;庄，字希逸，七岁能属文，及长，韶令美容仪。宋文帝见而异之，谓尚书仆<br /><br />&nbsp;&nbsp;&nbsp;&nbsp;射殷景仁、领军将军刘湛曰：“蓝田生玉，岂虚也哉！”<br /><br />&nbsp;&nbsp;&nbsp;&nbsp;为随王诞后军谘议，领记室。分《左氏》经传，随国立篇。制木方丈，图山<br /><br />&nbsp;&nbsp;&nbsp;&nbsp;川土地，各有分理。离之则州郡殊别，合之则宇内为一。元嘉二十七年，魏攻彭<br /><br />&nbsp;&nbsp;&nbsp;&nbsp;城，遣尚书李孝伯与镇军长史张畅语，孝伯访问庄及王微，其名声远布如此。二<br /><br />&nbsp;&nbsp;&nbsp;&nbsp;十九年，除太子中庶子。时南平王铄献赤鹦鹉，普诏群臣为赋。太子左卫率彭淑<br /><br />&nbsp;&nbsp;&nbsp;&nbsp;文冠当时，作赋毕示庄。及见庄赋，叹曰：“江东无我，卿当独秀，我若无卿，<br /><br />&nbsp;&nbsp;&nbsp;&nbsp;亦一时之杰。”遂隐其赋。<br /><br />&nbsp;&nbsp;&nbsp;&nbsp;元凶弑立，转司徒左长史。孝武入讨，密送檄书与庄，令加改正宣布之。庄<br /><br />&nbsp;&nbsp;&nbsp;&nbsp;遣腹心门生具庆奉启事，密诣孝武陈诚。及帝践阼，除侍中。时魏求通互市，上<br /><br />&nbsp;&nbsp;&nbsp;&nbsp;诏群臣博议。庄议以为拒而观衅，有足表强。骠骑竟陵王诞当为荆州，征丞相荆<br /><br />&nbsp;&nbsp;&nbsp;&nbsp;州刺史南郡王义宣入辅，义宣固辞不入，而诞便克日下船。庄以丞相既无入志，<br /><br />&nbsp;&nbsp;&nbsp;&nbsp;而骠骑发便有期，如似欲相逼切。帝乃申诞发日，义宣竟亦不下。孝建元年，迁<br /><br />&nbsp;&nbsp;&nbsp;&nbsp;左将军。庄有口辩，孝武尝问颜延之曰：“谢希逸《月赋》何如？”答曰：“美<br /><br />&nbsp;&nbsp;&nbsp;&nbsp;则美矣；但庄始知‘隔千里兮共明月’。”帝召庄，以延之答语语之，庄应声曰：<br /><br />&nbsp;&nbsp;&nbsp;&nbsp;“延之作《秋胡诗》，始知‘生为久离别，没为长不归’。帝抚掌竟日。又王玄<br /><br />&nbsp;&nbsp;&nbsp;&nbsp;谟问庄何者为双声，何者为叠韵。答曰：“玄护为双声，x`为叠韵。”其<br /><br />&nbsp;&nbsp;&nbsp;&nbsp;捷速若此。初，孝武尝赐庄宝剑，庄以与豫州刺史鲁爽，后爽叛，帝因宴问剑所<br /><br />&nbsp;&nbsp;&nbsp;&nbsp;在。答曰：“昔以与鲁爽别，窃为陛下杜邮之赐。”上甚悦，当时以为知言。于<br /><br />&nbsp;&nbsp;&nbsp;&nbsp;时搜才路狭，庄表陈求贤之义曰：<br /><br />&nbsp;&nbsp;&nbsp;&nbsp;臣闻功倾魏后，非特照车之珍；德柔秦客，岂徒秘璧之贵。隆陂所渐，成败<br /><br />&nbsp;&nbsp;&nbsp;&nbsp;之由，何尝不兴资得才，替因失士。故《楚书》以善人为宝，《虞典》以则哲为<br /><br />&nbsp;&nbsp;&nbsp;&nbsp;难。而进选之轨，既隳中代，登造之律，未闻当今，必欲丰本康务，庇人济俗，<br /><br />&nbsp;&nbsp;&nbsp;&nbsp;匪更沾滞，奚取九成？夫才生于时，古今岂贰；士出于世，屯泰焉殊。升历中阳，<br /><br />&nbsp;&nbsp;&nbsp;&nbsp;英贤起于徐沛；受白水，茂异出于荆宛。宁二都智之所产，七T愚之所育，<br /><br />&nbsp;&nbsp;&nbsp;&nbsp;实遇与不遇、用与不用耳。今大道光亨，万务俟德，而九服之旷，九流之艰，提<br /><br />&nbsp;&nbsp;&nbsp;&nbsp;钧悬衡，委之选部。一人之鉴易限，天下之才难源，以易限之鉴，镜难源之才，<br /><br />&nbsp;&nbsp;&nbsp;&nbsp;使国罔遗贤，野无滞器，其可得乎？昔公叔登臣，管仲升盗，赵文非私亲疏嗣，<br /><br />&nbsp;&nbsp;&nbsp;&nbsp;祁奚岂谄仇比子？茹茅以汇，作范前经，举尔所知，式昭往牒。且自古任荐，弘<br /><br />&nbsp;&nbsp;&nbsp;&nbsp;明赏罚，成子举三哲而身致魏辅，应侯任二士而己捐秦相，臼季称冀缺而畴以田<br /><br />&nbsp;&nbsp;&nbsp;&nbsp;采，张勃进陈汤而坐之褫爵。此则先事之盛准，亦后王之彝鉴。臣谓宜普命大臣，<br /><br />&nbsp;&nbsp;&nbsp;&nbsp;各举所知，以付尚书依分铨用。若任得其才，举主延赏，有不称职，宜及其坐。<br /><br />&nbsp;&nbsp;&nbsp;&nbsp;重者免黜，轻者左迁。被举之身，加以禁锢，年数多少，随愆议制。若犯大辟，<br /><br />&nbsp;&nbsp;&nbsp;&nbsp;则任者刑论。又政平讼理，莫先亲人，亲人之要，实归守宰。故黄霸莅颍川累稔，<br /><br />&nbsp;&nbsp;&nbsp;&nbsp;杜畿居河东历载。或就加恩秩，或入崇晖宠。今莅人之职，宜遵六年之限，进得<br /><br />&nbsp;&nbsp;&nbsp;&nbsp;章明庸惰，退得民不勤扰。如此，则上靡弃能，下无浮谬，考绩之风载泰，新栖<br /><br />&nbsp;&nbsp;&nbsp;&nbsp;之歌克昌。<br /><br />&nbsp;&nbsp;&nbsp;&nbsp;初，文帝世，限年三十而仕，郡县六周乃选代，刺史或十年余。至是皆易之，<br /><br />&nbsp;&nbsp;&nbsp;&nbsp;仕者不拘长少，莅人以三周为满，宋之善政于是乎衰。<br /><br />&nbsp;&nbsp;&nbsp;&nbsp;是年，拜吏部尚书，庄素多疾，不愿居选部。与大司马江夏王义恭笺，自陈<br /><br />&nbsp;&nbsp;&nbsp;&nbsp;“两胁癖M，殆与生俱，一月发动，不减两三。每痛来逼心，气余如，利患<br /><br />&nbsp;&nbsp;&nbsp;&nbsp;数年，遂成痼疾。岌岌访睿常如行尸。眼患五月来，便不复得夜坐，恒闭帷<br /><br />&nbsp;&nbsp;&nbsp;&nbsp;避风。昼夜搞拢为此不复得朝谒诸王，庆吊亲旧。今之所止，唯在小阁。下<br /><br />&nbsp;&nbsp;&nbsp;&nbsp;官微命，于天下至轻，在己不能不重。家世无年，亡高祖四十，曾祖三十三，亡<br /><br />&nbsp;&nbsp;&nbsp;&nbsp;祖四十七，下官新岁便四十五。加以疾患如此，当复几时？入年当申前请，以死<br /><br />&nbsp;&nbsp;&nbsp;&nbsp;自固。愿侍坐言次，赐垂接助”。三年，坐疾多免官。<br /><br />&nbsp;&nbsp;&nbsp;&nbsp;大明元年，起为都官尚书。上时亲览朝政，虑权移臣下，以吏部尚书选举所<br /><br />&nbsp;&nbsp;&nbsp;&nbsp;由，欲轻其势力。二年，诏吏部尚书依部分置，并详省闲曹。又别诏大宰江夏王<br /><br />&nbsp;&nbsp;&nbsp;&nbsp;义恭曰：“吏部尚书由来与录共选，良以一人之识，不辨洽通，兼与夺威权，不<br /><br />&nbsp;&nbsp;&nbsp;&nbsp;宜专一故也。”于是置吏部尚书二人，省五兵尚书。庄及度支尚书顾凯之并补选<br /><br />&nbsp;&nbsp;&nbsp;&nbsp;职。迁左卫将军，加给事中。时河南献舞马，诏群臣为赋，庄所上甚美。又使庄<br /><br />&nbsp;&nbsp;&nbsp;&nbsp;作《舞马歌》，令乐府歌之。五年，又为侍中，领前军将军。时孝武出行夜还，<br /><br />&nbsp;&nbsp;&nbsp;&nbsp;敕开门。庄居守，以启信或虚，须墨诏乃开。上后因宴从容曰：“卿欲效郅君章<br /><br />&nbsp;&nbsp;&nbsp;&nbsp;邪？”对曰：“臣闻L巡有度，郊祀有节，盘于游田，著之前诫。陛下今蒙犯尘<br /><br />&nbsp;&nbsp;&nbsp;&nbsp;露，晨往宵还，容致不逞之徒，妄生矫诈，臣是以伏须神笔。”六年，又为吏部<br /><br />&nbsp;&nbsp;&nbsp;&nbsp;尚书，领国子博士。坐选公车令张奇免官，事在《颜师伯传》。后除吴郡太守。<br /><br />&nbsp;&nbsp;&nbsp;&nbsp;前废帝即位，以为金紫光禄大夫。初，孝武宠姬殷贵妃薨，庄为诔，言“赞<br /><br />&nbsp;&nbsp;&nbsp;&nbsp;轨尧门”，引汉昭帝母赵婕妤尧母门事，废帝在东宫衔之。至是遣人诘庄曰：<br /><br />&nbsp;&nbsp;&nbsp;&nbsp;“卿昔作《殷贵妃诔》，知有东宫不？”将诛之。孙奉伯说帝曰：“死是人之所<br /><br />&nbsp;&nbsp;&nbsp;&nbsp;同，政复一往之苦，不足为困。庄少长富贵，且系之尚方，使知天下苦剧，然后<br /><br />&nbsp;&nbsp;&nbsp;&nbsp;杀之未晚。”帝曰：“卿言有理。”系于左尚方。明帝定乱得出，使为赦诏。庄<br /><br />&nbsp;&nbsp;&nbsp;&nbsp;夜出署门，方坐命酒，酌之已微醉，传诏立待诏成，其文甚工。后为寻阳王师，<br /><br />&nbsp;&nbsp;&nbsp;&nbsp;加中书令、散骑常侍。寻加金紫光禄大夫，给亲信二十人。卒，赠右光禄大夫，<br /><br />&nbsp;&nbsp;&nbsp;&nbsp;谥宪子。所著文章四百余首行于世。五子：r、F、颢、从、，世谓庄名子以<br /><br />&nbsp;&nbsp;&nbsp;&nbsp;风月景山水。<br /><br />&nbsp;&nbsp;&nbsp;&nbsp;r位晋平太守，女为顺帝皇后，追赠金紫光禄大夫。<br /><br />&nbsp;&nbsp;&nbsp;&nbsp;F，字敬冲，幼聪慧。庄器之，常置左右。十岁能属文。庄游土山，使F命<br /><br />&nbsp;&nbsp;&nbsp;&nbsp;篇，揽笔便就。琅邪王景文谓庄曰：F“贤子足称神童，复为后来特达。”庄抚<br /><br />&nbsp;&nbsp;&nbsp;&nbsp;F背曰：“真吾家千金。”宋孝武帝游姑孰，敕庄携F从驾。诏为《洞井赞》，<br /><br />&nbsp;&nbsp;&nbsp;&nbsp;于坐奏之。帝曰：“虽小，奇童也。”<br /><br />&nbsp;&nbsp;&nbsp;&nbsp;仕宋为卫将军袁粲长史。粲性简峻，时人方之李膺。F谒退，粲曰：“谢令<br /><br />&nbsp;&nbsp;&nbsp;&nbsp;不死矣。”宋明帝尝敕F与谢凤子超宗从凤庄门入。二人俱至，超宗曰：“君命<br /><br />&nbsp;&nbsp;&nbsp;&nbsp;不可以不往。”乃趋而入。F曰：“君处臣以礼进退”。不入。时人两称之，以<br /><br />&nbsp;&nbsp;&nbsp;&nbsp;比王尊、王阳。后为临川内史，以贿见劾，袁粲寝其事。<br /><br />&nbsp;&nbsp;&nbsp;&nbsp;齐高帝为骠骑将军辅政，选F为长史。高帝方图禅代，欲以F佐命，迁左长<br /><br />&nbsp;&nbsp;&nbsp;&nbsp;史。每夕置酒，独与F论魏、晋故事，言石苞不早劝晋文，死方恸哭，方之冯异，<br /><br />&nbsp;&nbsp;&nbsp;&nbsp;非知机也。F曰：“昔魏臣有劝魏武即位帝，魏武曰：‘有用我者，其周文王乎。’<br /><br />&nbsp;&nbsp;&nbsp;&nbsp;晋文世事魏氏，将必终身北面。假使魏早依唐、虞故事，亦当三让弥高。”帝不<br /><br />&nbsp;&nbsp;&nbsp;&nbsp;悦，更引王俭为左长史，以F为侍中，领秘书监。及齐受禅，F当日在直，百僚<br /><br />&nbsp;&nbsp;&nbsp;&nbsp;陪位。侍中当解玺，F佯不知曰：“有何公事？”传诏云，“解玺授齐王”。F<br /><br />&nbsp;&nbsp;&nbsp;&nbsp;曰：“齐自应有侍中。”乃引枕卧。传诏惧，乃使称疾，欲取兼人。F曰：“我<br /><br />&nbsp;&nbsp;&nbsp;&nbsp;无疾，何所道。”遂朝服出东掖门，乃得车，仍还宅。是日，遂以王俭为侍中解<br /><br />&nbsp;&nbsp;&nbsp;&nbsp;玺。即而武帝请诛F，高帝曰：“杀之则成其名，正应容之度外。”又以家贫乞<br /><br />&nbsp;&nbsp;&nbsp;&nbsp;郡，辞旨抑扬，诏免官禁锢五年。<br /><br />&nbsp;&nbsp;&nbsp;&nbsp;永明中，为义兴太守，在郡不省杂事，悉付纲纪，曰：“吾不能作主者吏，<br /><br />&nbsp;&nbsp;&nbsp;&nbsp;但能作太守耳。”历都官尚书，中书令，侍中，领新安王师。求出，仍为吴兴太<br /><br />&nbsp;&nbsp;&nbsp;&nbsp;守。明帝谋入嗣位，引朝廷旧臣，F内图止足，且实避事。弟时为吏部尚书，<br /><br />&nbsp;&nbsp;&nbsp;&nbsp;F至郡，致数斛酒，遗书曰：“可力饮此，勿豫人事。”F居郡，每不理，常<br /><br />&nbsp;&nbsp;&nbsp;&nbsp;务聚敛，众颇讥之，亦不屑也。建武四年，征为侍中、中书令，不应。遣诸子还<br /><br />&nbsp;&nbsp;&nbsp;&nbsp;都，独与母留，筑室郡之西郭。明帝诏加优礼，旌其素概，赐床帐褥席，奉以卿<br /><br />&nbsp;&nbsp;&nbsp;&nbsp;禄。时国子祭酒庐江何胤亦抗表还会稽。永元中，诏征F、胤，并不屈。时东昏<br /><br />&nbsp;&nbsp;&nbsp;&nbsp;皆命迫遣，会梁武帝起兵。及建邺平，征F、胤，并补军谘祭酒，皆不至。及即<br /><br />&nbsp;&nbsp;&nbsp;&nbsp;位，诏征F为侍中、左光禄大夫、开府仪同三司，胤散骑常侍、特进、右光禄大<br /><br />&nbsp;&nbsp;&nbsp;&nbsp;夫，又并不屈。仍遣领军司马王果敦譬F，F谋于何胤，胤欲独高其节，绐曰：<br /><br />&nbsp;&nbsp;&nbsp;&nbsp;“兴王之世，安可久处？”明年六月，F轻出，诣阙自陈。帝笑曰：“子陵遂能<br /><br />&nbsp;&nbsp;&nbsp;&nbsp;屈志。”诏以为侍中、司徒、尚书令。F辞脚疾，不堪拜谒，乃角巾自舆诣云龙<br /><br />&nbsp;&nbsp;&nbsp;&nbsp;门谢。诏见于华林园，乘小车就席。明旦，乘舆出幸F宅，宴语尽欢。F固陈本<br /><br />&nbsp;&nbsp;&nbsp;&nbsp;志，不许。又固请自还迎母，许之。临发，舆驾临幸，赋诗饯别，王人送迎相望<br /><br />&nbsp;&nbsp;&nbsp;&nbsp;于道。到都，敕材官起府于旧宅。武帝临轩，遣谒者于府拜授。诏停诸公事及朔<br /><br />&nbsp;&nbsp;&nbsp;&nbsp;望朝谒。三年元会，诏F乘小舆升殿。F素惮烦，及居台铉，兼掌内台，职事多<br /><br />&nbsp;&nbsp;&nbsp;&nbsp;不览，以此颇失众望。其年母忧，寻有诏摄职如故。五年，改授中书监、司徒、<br /><br />&nbsp;&nbsp;&nbsp;&nbsp;卫将军，固让不受。遣谒者敦授，留府门及暮，至于经春夏。八月，乃拜受焉。<br /><br />&nbsp;&nbsp;&nbsp;&nbsp;是冬薨，车驾出临哭，谥曰靖。孝武初，F为吴兴，以鸡卵赋人，收鸡数千。及<br /><br />&nbsp;&nbsp;&nbsp;&nbsp;遁节不全，为清谈所少。著书及文章行于世。<br /><br />&nbsp;&nbsp;&nbsp;&nbsp;子谖，位司徒右长史，坐杀牛废黜。为东阳内史，及还，五官送钱一万，止<br /><br />&nbsp;&nbsp;&nbsp;&nbsp;留一百。答曰：“数多刘宠，更以为愧。”<br /><br />&nbsp;&nbsp;&nbsp;&nbsp;次子M，不妄交接，门无杂宾。有时独醉曰：“入吾室者但有清风，对吾<br /><br />&nbsp;&nbsp;&nbsp;&nbsp;饮者唯当明月。”位右光禄大夫。子哲，字颖豫，美风仪，举止酝藉，襟情豁朗，<br /><br />&nbsp;&nbsp;&nbsp;&nbsp;为士君子所重。仕梁至广陵太守，侯景之乱，因寓居焉。仕陈历吏部尚书，中书<br /><br />&nbsp;&nbsp;&nbsp;&nbsp;令，侍中，司徒左长史。卒，谥康子。<br /><br />&nbsp;&nbsp;&nbsp;&nbsp;颢，字仁悠，F弟也。少简静。宋末为豫章太守，至石头，遂白服登烽火楼，<br /><br />&nbsp;&nbsp;&nbsp;&nbsp;坐免官。诣齐高帝自占谢，言辞清丽，容仪端雅，左右为之倾目，宥而不问。齐<br /><br />&nbsp;&nbsp;&nbsp;&nbsp;永明初，高选文学，以颢为竟陵王友。历吏部郎，有简秀之目。卒于北中郎长史。<br /><br />&nbsp;&nbsp;&nbsp;&nbsp;颢弟，字仪洁。年七岁，王景文见而异之，言于宋孝武，召见于人众中。<br /><br />&nbsp;&nbsp;&nbsp;&nbsp;举止闲详，应对合旨，帝悦，诏尚公主。景和败，事寝。仆射褚彦回以女妻之，<br /><br />&nbsp;&nbsp;&nbsp;&nbsp;厚为资送。性甚敏赡，尝与刘悛饮，推让久之，悛曰：“谢庄儿不可云不能饮。”<br /><br />&nbsp;&nbsp;&nbsp;&nbsp;沦曰：“苟得其人，自可流湎千日。”悛甚惭无言。<br /><br />&nbsp;&nbsp;&nbsp;&nbsp;仕齐累迁中书侍郎。卫军王俭引为长史，雅相礼遇。后拜吏部尚书。明帝废<br /><br />&nbsp;&nbsp;&nbsp;&nbsp;郁林，领兵入殿，左右惊走报。与客围棋，每下子辄云“其当有意”，竟局<br /><br />&nbsp;&nbsp;&nbsp;&nbsp;乃还斋卧，竟不问外事。明帝即位，又属疾，不知公事。萧谌以兵临起之，<br /><br />&nbsp;&nbsp;&nbsp;&nbsp;曰：“天下事，公卿处之足矣；且死者命也，何足以此惧人。”后宴会功臣上酒，<br /><br />&nbsp;&nbsp;&nbsp;&nbsp;尚书令王晏等兴席，独不起，曰：“陛下受命应天，王晏以为己力。”献觞遂<br /><br />&nbsp;&nbsp;&nbsp;&nbsp;不见报。上大笑解之。座罢，晏呼共载，欲相抚悦，又正色曰：“君巢窟在<br /><br />&nbsp;&nbsp;&nbsp;&nbsp;何处？”晏初得班剑，谓曰：“身家太傅，裁得六人，若何事顿得二十？”晏<br /><br />&nbsp;&nbsp;&nbsp;&nbsp;甚惮之，谓江u曰：“彼上人者，难为训对。”加领右军将军。兄F在吴兴，论<br /><br />&nbsp;&nbsp;&nbsp;&nbsp;启公事稽晚，辄代F为启，上知非F手迹，被问见原。永泰元年，卒于太子詹<br /><br />&nbsp;&nbsp;&nbsp;&nbsp;事，赠金紫光禄大夫，谥简子。初，F为吴兴，于征虏渚送别，F指口曰：<br /><br />&nbsp;&nbsp;&nbsp;&nbsp;“此中唯宜饮酒。”建武之朝，专以长酣为事，与刘、沈昭略交，饮各至数<br /><br />&nbsp;&nbsp;&nbsp;&nbsp;斗。齐武帝问王俭：“当今谁能为五言？”俭曰：“F得父膏腴，江淹有意。”<br /><br />&nbsp;&nbsp;&nbsp;&nbsp;上起禅灵寺，敕撰碑文。子览。<br /><br />&nbsp;&nbsp;&nbsp;&nbsp;览，字景涤，选尚齐钱唐公主，拜驸马都尉。梁武平建邺，朝士王亮、王莹<br /><br />&nbsp;&nbsp;&nbsp;&nbsp;等数人揖，自余皆拜，览时年二十余，为太子舍人，亦长揖而已。意气闲雅，视<br /><br />&nbsp;&nbsp;&nbsp;&nbsp;瞻聪明，武帝目送良久，谓徐勉曰：“觉此生芳兰竟体，想谢庄政当如此。”自<br /><br />&nbsp;&nbsp;&nbsp;&nbsp;此仍被赏味。天监元年，为中书侍郎，掌吏部事，顷之即真。尝侍坐，受敕与侍<br /><br />&nbsp;&nbsp;&nbsp;&nbsp;中王┪诗答赠，其文甚工，乃使重作，复合旨。帝赐诗云：“双文既后进，<br /><br />&nbsp;&nbsp;&nbsp;&nbsp;二少实名家，岂伊尔栋隆，信乃俱国华。”为侍中，颇乐酒，因宴席与散骑常侍<br /><br />&nbsp;&nbsp;&nbsp;&nbsp;萧琛辞相诋毁，为有司所奏。武帝以览年少不直，出为中权长史。后拜吏部尚书，<br /><br />&nbsp;&nbsp;&nbsp;&nbsp;出为吴兴太守。中书舍人黄睦之家居乌程，子弟专横，前太守皆折节事之。览未<br /><br />&nbsp;&nbsp;&nbsp;&nbsp;到郡，睦之子弟迎览，览逐去其船，杖吏为通者，自是睦之家杜门不出。郡境多<br /><br />&nbsp;&nbsp;&nbsp;&nbsp;劫，为东道患，览下车肃然。初，齐明帝及览父、东海徐孝嗣并为吴兴，号为<br /><br />&nbsp;&nbsp;&nbsp;&nbsp;名守，览皆过之。览昔在新安，颇聚敛，至是遂称廉洁，时人方之王述。卒于官，<br /><br />&nbsp;&nbsp;&nbsp;&nbsp;赠中书令。<br /><br />&nbsp;&nbsp;&nbsp;&nbsp;览弟举，字言扬，幼好学，与览齐名。年十四，尝赠沈约诗，为约所赏。弱<br /><br />&nbsp;&nbsp;&nbsp;&nbsp;冠丁父忧，几致毁灭。服阕，为太常博士，与兄览俱预元会。江淹一见，并相钦<br /><br />&nbsp;&nbsp;&nbsp;&nbsp;挹曰：“所谓‘驭二龙于长途’者也。”为太子家令，掌管记，深为昭明太子赏<br /><br />&nbsp;&nbsp;&nbsp;&nbsp;接。秘书监任P出为新安郡，别举诗云：“讵念耋嗟人，方深老夫托。”其属意<br /><br />&nbsp;&nbsp;&nbsp;&nbsp;如此。梁武尝访举于览，览曰：“识艺过臣甚远，唯饮酒不及于臣。”帝大悦。<br /><br />&nbsp;&nbsp;&nbsp;&nbsp;寻除安成郡守，母往于郡丧，辞不赴。历位左户尚书，迁掌吏部尚书。举祖庄、<br /><br />&nbsp;&nbsp;&nbsp;&nbsp;父、兄览并经此职，前代少比。<br /><br />&nbsp;&nbsp;&nbsp;&nbsp;举尤长玄理及释氏义，为晋陵郡时，常与义学僧递讲经论，征士何胤自虎丘<br /><br />&nbsp;&nbsp;&nbsp;&nbsp;山出赴之，其盛如此。先是北度人卢广有儒术，为国子博士，于学发讲，仆射徐<br /><br />&nbsp;&nbsp;&nbsp;&nbsp;勉以下毕至。举造坐屡折广，辞理遒迈。广深叹服，仍以所执麈尾、斑竹杖、滑<br /><br />&nbsp;&nbsp;&nbsp;&nbsp;石书格荐之，以况重席焉。加侍中，迁尚书右仆射。大同三年，出为吴郡太守。<br /><br />&nbsp;&nbsp;&nbsp;&nbsp;先是何敬容居郡有美绩，世称为“何吴郡”。及举为政，声迹略相比。曾要何征<br /><br />&nbsp;&nbsp;&nbsp;&nbsp;君讲《中论》，何难以巾褐入南门，乃从东锝。致诗往复，为《虎丘山赋》，<br /><br />&nbsp;&nbsp;&nbsp;&nbsp;题于寺。<br /><br />&nbsp;&nbsp;&nbsp;&nbsp;入为侍中、太子詹事、翊左将军。举父齐时终此官，累表乞改，敕不许。<br /><br />&nbsp;&nbsp;&nbsp;&nbsp;后迁尚书仆射，侍中、将军如故。举虽屡居端揆，未尝肯预时政，保身固宠，不<br /><br />&nbsp;&nbsp;&nbsp;&nbsp;能有所发明。因疾陈解，敕辄赐假，并敕处方，加给上药，其恩遇如此。侯景来<br /><br />&nbsp;&nbsp;&nbsp;&nbsp;降，帝询访朝臣，举及朝士皆请拒之。帝从朱异言纳之，以为景能立功赵、魏。<br /><br />&nbsp;&nbsp;&nbsp;&nbsp;举等不敢复言。太清二年，迁尚书令，卒于内台。上曰：“举非止历官已多，亦<br /><br />&nbsp;&nbsp;&nbsp;&nbsp;人伦仪表，久著公望，怅恨未授之。可赠侍中、中卫将军、开府仪同三司。”<br /><br />&nbsp;&nbsp;&nbsp;&nbsp;举宅内山斋舍以为寺，泉石之美，殆若自然。临川、始兴诸王常所游践。邵<br /><br />&nbsp;&nbsp;&nbsp;&nbsp;陵王纶于娄湖立园广，酒后好聚众宾冠，手自裂破，投之唾壶，皆莫敢言。<br /><br />&nbsp;&nbsp;&nbsp;&nbsp;举尝预宴，王欲取举帻。举正色曰：“裂冠毁冕，下官弗敢闻命。”拂衣而退。<br /><br />&nbsp;&nbsp;&nbsp;&nbsp;王屡召不返，甚有惭色。举托情玄胜，尤长佛理，注《净名经》，常自讲说。有<br /><br />&nbsp;&nbsp;&nbsp;&nbsp;文集二十卷。子嘏。<br /><br />&nbsp;&nbsp;&nbsp;&nbsp;嘏，字含茂，风神清雅，颇善属文。仕梁为太子中庶子，建安太守。侯景之<br /><br />&nbsp;&nbsp;&nbsp;&nbsp;乱，之广州依萧勃。勃败，在周迪门。后依陈宝应，宝应平，方诣阙。历侍中，<br /><br />&nbsp;&nbsp;&nbsp;&nbsp;中书令，都官尚书。卒，谥曰光子。有文集行于世。子俨位侍中、御史中丞、太<br /><br />&nbsp;&nbsp;&nbsp;&nbsp;常卿；莆簧惺槠蜕洹<br /><br />&nbsp;&nbsp;&nbsp;&nbsp;举兄子侨，字国美。父玄大，仕梁侍中。侨素贵，尝一朝无食，其子启欲以<br /><br />&nbsp;&nbsp;&nbsp;&nbsp;班史质钱，答曰：“宁饿死，岂可以此充食乎？”太清元年卒、集十卷。长子t。<br /><br />&nbsp;&nbsp;&nbsp;&nbsp;侨弟札，字世高，亦博涉文史，位湘东王谘议，先侨卒。<br /><br />&nbsp;&nbsp;&nbsp;&nbsp;论曰：《易》云：“积善之家，必有余庆”。弘微立履所蹈，人伦播美，其<br /><br />&nbsp;&nbsp;&nbsp;&nbsp;世济不陨，盖有冯焉。敬冲出入三代，骤经迁革，遁俗之志，无闻贞固之道，居<br /><br />&nbsp;&nbsp;&nbsp;&nbsp;官之方，未免货财之累。因伛成敬，偃仰当年。古人云：处士全盗虚声，斯之谓<br /><br />&nbsp;&nbsp;&nbsp;&nbsp;矣。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331702);">加入书签</a><a
                        href="331618.html">上一页</a>&larr;<a href="index.html">返回列表</a>&rarr;<a
                            href="332243.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331618.html"; var next_page = "332243.html"; var index_page = "index.html"; var sortid = "9"; var article_id = "4204"; var chapter_id = "331702"; var articlename = "南史"; var chaptername = " 卷二十 列传第十"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>