<!DOCTYPE html>
<html>
<head>
<meta charset="gbk" />
<title>南史- 卷二十五 列传第十五-在线阅读-哈西文学网</title>
<meta name="keywords" content="李延寿，南史， 卷二十五 列传第十五全文， 卷二十五 列传第十五在线阅读 哈西文学网" />
<meta name="description" content="哈西文学网提供李延寿的南史  卷二十五 列传第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/332537.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/332537.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 列传第十五</h1>
            <div class="link xb">
                <a href="332476.html">上一页</a>&larr;<a href="index.html">返回列表</a>&rarr;<a
                    href="332625.html">下一页</a></div>			
            <div id="BookText">&nbsp;&nbsp;&nbsp;&nbsp;○王懿到彦之（孙肿鱼煦齑有指雀却拥芮⑶⒆又倬伲┰护<br /><br />&nbsp;&nbsp;&nbsp;&nbsp;之（弟子崇祖崇祖从兄荣祖荣祖从父闳闳弟子昙深）张兴世（子欣泰）<br /><br />&nbsp;&nbsp;&nbsp;&nbsp;王懿，字仲德，太原祁人，自言汉司徒允弟、幽州刺史懋七世孙也。祖宏，<br /><br />&nbsp;&nbsp;&nbsp;&nbsp;仕石季龙；父苗，仕苻坚，皆至二千石。<br /><br />&nbsp;&nbsp;&nbsp;&nbsp;仲德少沉审，有意略，事母甚谨，学通阴阳，精解声律。苻氏之败，仲德年<br /><br />&nbsp;&nbsp;&nbsp;&nbsp;十七。及兄睿同起义兵，与慕容垂战，败，仲德被重创走，与家属相失。路经大<br /><br />&nbsp;&nbsp;&nbsp;&nbsp;泽，困未能去，卧林中。有一小儿青衣，年可七八岁，骑牛行，见仲德惊曰：<br /><br />&nbsp;&nbsp;&nbsp;&nbsp;“汉已食未？”仲德言饥，小儿去，须臾复来，得饭与之。食毕欲行，而暴雨莫<br /><br />&nbsp;&nbsp;&nbsp;&nbsp;知津逗。有一白狼至前，仰天而号，号讫衔仲德衣，因度水，仲德随后得济，与<br /><br />&nbsp;&nbsp;&nbsp;&nbsp;睿相及。度河至滑台，复为翟辽所留，使为将帅。积年仲德欲南归，乃弃辽奔泰<br /><br />&nbsp;&nbsp;&nbsp;&nbsp;山。辽追骑急，夜行忽见前有猛炬导之，乘火行百许里以免。<br /><br />&nbsp;&nbsp;&nbsp;&nbsp;晋太元末，徙居彭城。兄弟名犯晋宣、元二帝讳，故皆以字行。睿字元德。<br /><br />&nbsp;&nbsp;&nbsp;&nbsp;北土重同姓，并谓之骨肉，有远来相投者，莫不竭力营赡。若有一人不至者，以<br /><br />&nbsp;&nbsp;&nbsp;&nbsp;为不义，不为乡邑所容。仲德闻王愉在江南贵盛，是太原人，乃远来归愉。愉接<br /><br />&nbsp;&nbsp;&nbsp;&nbsp;遇甚薄，因至姑孰投桓玄。值玄篡，见辅国将军张畅，言及世事。仲德曰：“自<br /><br />&nbsp;&nbsp;&nbsp;&nbsp;古革命，诚非一族，然今之起者恐不足以济大事。”元德果劲有计略，宋武帝甚<br /><br />&nbsp;&nbsp;&nbsp;&nbsp;知之，告以义举，使于都下袭玄。仲德闻其谋，谓元德曰：“天下事不可不密，<br /><br />&nbsp;&nbsp;&nbsp;&nbsp;且兵亦不贵迟巧。玄情无远虑，好冒夜出入，今取之正须一夫力耳。”事泄，元<br /><br />&nbsp;&nbsp;&nbsp;&nbsp;德为玄诛，仲德窜走。会义军克建邺，仲德抱元德子方回出候武帝，帝于马上抱<br /><br />&nbsp;&nbsp;&nbsp;&nbsp;方回，与仲德相对号恸。追赠元德给事中，封安复县侯，以仲德为镇军中兵参军。<br /><br />&nbsp;&nbsp;&nbsp;&nbsp;武帝伐广固，仲德为前驱，战辄破之，大小二十余战。卢循寇逼，众议并欲迁都，<br /><br />&nbsp;&nbsp;&nbsp;&nbsp;仲德正色曰：“今天子当阳南面，明公命世作辅，新建大功，威震六合。袄寇豕<br /><br />&nbsp;&nbsp;&nbsp;&nbsp;突，恃我远征；既闻凯入，将自奔散。今日投草莽则同匹夫，匹夫号令，何以威<br /><br />&nbsp;&nbsp;&nbsp;&nbsp;物？此谋若立，请从此辞。”帝悦。及武帝与循战于左里，仲德功冠诸将，封新<br /><br />&nbsp;&nbsp;&nbsp;&nbsp;淦县侯。义熙十二年北伐，进仲德征虏将军，加冀州刺史，督前锋诸军事。冠军<br /><br />&nbsp;&nbsp;&nbsp;&nbsp;将军檀道济、龙骧将军王镇恶向洛阳，宁朔将军刘遵考、建武将军沈林子出石门，<br /><br />&nbsp;&nbsp;&nbsp;&nbsp;宁朔将军朱超石、胡藩向半城，咸受统于仲德。仲德率龙骧将军朱牧、宁远将军<br /><br />&nbsp;&nbsp;&nbsp;&nbsp;竺灵秀、严纲等开钜野入河，乃总众军进据潼关。长安平，以仲德为太尉谘议参<br /><br />&nbsp;&nbsp;&nbsp;&nbsp;军。武帝欲迁都洛阳，众议咸以为宜。仲德曰：“非常之事人所骇，今暴师经载，<br /><br />&nbsp;&nbsp;&nbsp;&nbsp;士有归心，故当以建邺为王基。迁都宜候文轨大同。”帝深纳之。使卫送姚泓先<br /><br />&nbsp;&nbsp;&nbsp;&nbsp;还彭城。武帝受命，累迁徐州刺史，加都督。<br /><br />&nbsp;&nbsp;&nbsp;&nbsp;元嘉中，到彦之北侵，仲德同行。魏弃河南，司、兖三州平定，三军咸喜，<br /><br />&nbsp;&nbsp;&nbsp;&nbsp;而仲德有忧色，曰：“诸贤不谙北土情伪，必堕其计。”诸军进屯灵昌，魏军于<br /><br />&nbsp;&nbsp;&nbsp;&nbsp;委粟津度河，虎牢、洛阳并不守。彦之闻二城并没，欲焚舟步走。仲德曰：“洛<br /><br />&nbsp;&nbsp;&nbsp;&nbsp;阳既败，虎牢无以自立，理数必然也。去我犹自千里，滑台尚有强兵。若便舍舟，<br /><br />&nbsp;&nbsp;&nbsp;&nbsp;士卒必散。且当入济至马耳谷口，更详所宜。”乃回军沿济南历城步上，焚舟弃<br /><br />&nbsp;&nbsp;&nbsp;&nbsp;甲，还至彭城。仲德坐免官。寻与檀道济救滑台，粮尽乃归。自是复失河南。九<br /><br />&nbsp;&nbsp;&nbsp;&nbsp;年，又为徐州刺史。仲德三临徐州，威德著于彭城。立佛寺，作白狼、童子像于<br /><br />&nbsp;&nbsp;&nbsp;&nbsp;塔中，以在河北所遇也。进号镇北大将军。十五年卒，谥曰桓侯。亦于庙立白狼、<br /><br />&nbsp;&nbsp;&nbsp;&nbsp;童子坛，每祭必祠之。子正循嗣，为家僮所杀。<br /><br />&nbsp;&nbsp;&nbsp;&nbsp;仲德兄孙文和，景和中，为征北义阳王昶府佐。昶于彭城奔魏，部曲皆散，<br /><br />&nbsp;&nbsp;&nbsp;&nbsp;文和独送至界上。昶谓曰：“诸人皆去，卿有老母，何独不去？”文和乃去。升<br /><br />&nbsp;&nbsp;&nbsp;&nbsp;明中，为巴陵内史。沈攸之事起，文和斩其使，驰白齐武帝。及齐永明年中，历<br /><br />&nbsp;&nbsp;&nbsp;&nbsp;青、冀、兖、益四州刺史。<br /><br />&nbsp;&nbsp;&nbsp;&nbsp;到彦之，字道豫，彭城武原人，楚大夫屈到后也。宋武帝讨孙恩，以乡里乐<br /><br />&nbsp;&nbsp;&nbsp;&nbsp;从，每有战功。义旗将起，彦之家在广陵，临川武烈王道规克桓弘，彦之时近行，<br /><br />&nbsp;&nbsp;&nbsp;&nbsp;闻事捷驰归，而道规已南度江，仓卒晚方获济。及至京口，武帝已向建邺，孟昶<br /><br />&nbsp;&nbsp;&nbsp;&nbsp;居守，留之。及见武帝，被责，不自陈，昶又不申理，故不加官。义熙元年，补<br /><br />&nbsp;&nbsp;&nbsp;&nbsp;镇军行参军。六年，卢循逼都，彦之与檀道济掩循辎重，与循党荀林战，败，免<br /><br />&nbsp;&nbsp;&nbsp;&nbsp;官。后以军功封渖较刈樱为太尉中兵参军。骠骑将军道怜镇江陵，以彦之为<br /><br />&nbsp;&nbsp;&nbsp;&nbsp;骠骑谘议参军，寻迁司马、南郡太守。又从文帝西镇，除使持节、南蛮校尉。武<br /><br />&nbsp;&nbsp;&nbsp;&nbsp;帝受命，进爵为侯。<br /><br />&nbsp;&nbsp;&nbsp;&nbsp;彦之佐守荆楚，垂二十战，威信为士庶所怀。及文帝入奉大统，以徐羡之等<br /><br />&nbsp;&nbsp;&nbsp;&nbsp;新有篡虐，惧，欲使彦之领兵前驱。彦之曰：“了彼不贰，便应朝服顺流；若使<br /><br />&nbsp;&nbsp;&nbsp;&nbsp;有虞，此师既不足恃，更开嫌隙之端，非所以副远迩之望也。”会雍州刺史褚叔<br /><br />&nbsp;&nbsp;&nbsp;&nbsp;度卒，乃遣彦之权镇襄阳。羡之等欲即以彦之为雍州，上不许，征为中领军，委<br /><br />&nbsp;&nbsp;&nbsp;&nbsp;以戎政。彦之自襄阳下，谢晦已至镇，虑彦之不过己，彦之至杨口，步往江陵，<br /><br />&nbsp;&nbsp;&nbsp;&nbsp;深布诚款，晦亦厚自结纳。彦之留马及利剑名刀以与晦，晦由此大安。元嘉三年<br /><br />&nbsp;&nbsp;&nbsp;&nbsp;讨晦，进彦之镇军，于彭城洲战，不利；咸欲退还夏口，彦之不回。会檀道济至，<br /><br />&nbsp;&nbsp;&nbsp;&nbsp;晦乃败走。江陵平，因监荆州州府事，改封建昌县公。其秋，迁南豫州刺史、临<br /><br />&nbsp;&nbsp;&nbsp;&nbsp;六州诸军事，镇历阳。<br /><br />&nbsp;&nbsp;&nbsp;&nbsp;上于彦之恩厚，将加开府，欲先令立功。七年，遣彦之制督王仲德、竺灵秀、<br /><br />&nbsp;&nbsp;&nbsp;&nbsp;尹冲、段宏、赵伯符、竺灵真、庾俊之、朱修之等北侵，自淮入泗。泗水渗，日<br /><br />&nbsp;&nbsp;&nbsp;&nbsp;裁行十里。自四月至七月，始至东平须昌县。魏滑台、虎牢、洛阳守兵并走。彦<br /><br />&nbsp;&nbsp;&nbsp;&nbsp;之留朱修之守滑台，尹冲守虎牢，杜骥守金墉。十年，魏军向金墉城，次至虎牢，<br /><br />&nbsp;&nbsp;&nbsp;&nbsp;杜骥奔走，尹冲众溃而死。魏军仍进滑台。时河冰将合，粮食又罄，彦之先有目<br /><br />&nbsp;&nbsp;&nbsp;&nbsp;疾，至是大动，将士疾疫，乃回军，焚舟步至彭城。初遣彦之，资实甚盛。及还，<br /><br />&nbsp;&nbsp;&nbsp;&nbsp;凡百荡尽，府藏为空。文帝遣檀道济北救滑台，收彦之下狱，免官。兖州刺史竺<br /><br />&nbsp;&nbsp;&nbsp;&nbsp;灵秀弃军伏诛。明年夏，起为护军。九年，复封邑，固辞。明年卒，乃复先户邑，<br /><br />&nbsp;&nbsp;&nbsp;&nbsp;谥曰忠公。孝建三年，诏彦之与王华、王昙首配食文帝庙庭。长子元度，位益州<br /><br />&nbsp;&nbsp;&nbsp;&nbsp;刺史。少子仲度嗣，位骠骑从事中郎。兄弟并有才用，皆早卒。仲度子帧<br /><br />&nbsp;&nbsp;&nbsp;&nbsp;郑字茂谦。袭爵建昌公。宋明帝立，欲收物情，以止Τ贾后，自长兼左<br /><br />&nbsp;&nbsp;&nbsp;&nbsp;户郎中擢为太子洗马。肿式搴栏唬厚自奉养，供一身一月十万。宅宇山池，伎<br /><br />&nbsp;&nbsp;&nbsp;&nbsp;妾姿艺，皆穷上品。才调流赡，善纳交游。爱伎陈玉珠，明帝遣求不与，逼夺之，<br /><br />&nbsp;&nbsp;&nbsp;&nbsp;制脑梗帝令有司诬奏，将杀之。秩胗，数宿须鬓皆白，免死，系尚方。夺封<br /><br />&nbsp;&nbsp;&nbsp;&nbsp;与弟贲，钟墒歉以贬素自立。明帝崩，弟贲让封还郑朝议许之。弟遁，元徽<br /><br />&nbsp;&nbsp;&nbsp;&nbsp;中为南海太守，在广州。升明元年，沈攸之反，刺史陈显达起兵应朝廷，遁犹豫<br /><br />&nbsp;&nbsp;&nbsp;&nbsp;见杀。遁家人在都，从野夜归，见两三人持垩刷其家门，须臾而灭，明日而遁死<br /><br />&nbsp;&nbsp;&nbsp;&nbsp;问至。志澹诣齐高帝谢，即板治涞壑芯谘议参军。建元初，国除。武帝即位，<br /><br />&nbsp;&nbsp;&nbsp;&nbsp;累迁司徒左长史。宋时，武帝与滞从宋明帝射雉郊野，渴倦，值迷缜喙希与<br /><br />&nbsp;&nbsp;&nbsp;&nbsp;上对剖食之。上又数游旨遥怀其旧德，至是一岁三迁。永明元年，为御史中丞。<br /><br />&nbsp;&nbsp;&nbsp;&nbsp;车驾幸丹阳郡，宴饮，质丫桑酒后狎侮同列，谓庾杲之曰：“蠢尔蛮荆，其俗<br /><br />&nbsp;&nbsp;&nbsp;&nbsp;鄙。”复谓虞曰：“断发文身，其风陋。”王晏既贵，雅步从容，又问曰：<br /><br />&nbsp;&nbsp;&nbsp;&nbsp;“王散骑复何故尔？”晏先为国常侍，转员外散骑郎，此二职清华所不为，故以<br /><br />&nbsp;&nbsp;&nbsp;&nbsp;此嘲之。王敬则执i查，以刀子削之，又曰：“此非元徽头，何事自契之。”为<br /><br />&nbsp;&nbsp;&nbsp;&nbsp;左丞庾杲之所纠，以赎论。再迁左卫将军。随王子隆带彭城郡，治恃恫恍薏肯<br /><br />&nbsp;&nbsp;&nbsp;&nbsp;敬，为有司举，免官。后为五兵尚书，庐陵王中军长史，卒。子沆嗣。<br /><br />&nbsp;&nbsp;&nbsp;&nbsp;沆，字茂瀣，幼聪敏，五岁时，父钟谄练绯古诗，沆请教读一遍，便能讽<br /><br />&nbsp;&nbsp;&nbsp;&nbsp;诵。及长，善属文，工篆隶，美风神，容止可悦。梁天监初，为征虏主簿。东宫<br /><br />&nbsp;&nbsp;&nbsp;&nbsp;建，以为太子洗马。时文德殿置学士省，召高才硕学待诏，沆通籍焉。武帝宴华<br /><br />&nbsp;&nbsp;&nbsp;&nbsp;光殿，命群臣赋诗，独诏沆为二百字，三刻便成。沆于坐立奏，其文甚美。俄以<br /><br />&nbsp;&nbsp;&nbsp;&nbsp;洗马管东宫书记及散骑省优策文。三年，诏尚书郎在职清能者为侍郎，以沆为殿<br /><br />&nbsp;&nbsp;&nbsp;&nbsp;中曹侍郎。此曹以文才选，沆从父兄溉、洽并有才名，时相代为之，见荣当世。<br /><br />&nbsp;&nbsp;&nbsp;&nbsp;迁太子中舍人。沆为人谦敬，口不论人短。任P、范云皆与善。后卒于北中郎谘<br /><br />&nbsp;&nbsp;&nbsp;&nbsp;议参军。所著诗赋百余篇。<br /><br />&nbsp;&nbsp;&nbsp;&nbsp;溉，字茂灌，值茏右病８柑梗齐中书郎。溉少孤贫，与兄沼、弟洽俱知名，<br /><br />&nbsp;&nbsp;&nbsp;&nbsp;起家王国左常侍。乐安任P大相赏好，坦提携溉、洽二人，广为声价。所生母魏<br /><br />&nbsp;&nbsp;&nbsp;&nbsp;本寒家，悉越中之资，为二儿推奉P。梁天监初，P出守义兴，要溉、洽之郡，<br /><br />&nbsp;&nbsp;&nbsp;&nbsp;为山泽之游。P还为御史中丞，后进皆宗之。时有彭城刘孝绰、刘苞、刘孺，吴<br /><br />&nbsp;&nbsp;&nbsp;&nbsp;郡陆、张率，陈郡殷芸，沛国刘显及溉、洽，车轨日至，号曰兰台聚。陆<br /><br />&nbsp;&nbsp;&nbsp;&nbsp;赠P诗云：“和风杂美气，下有真人游，壮矣荀文若，贤哉陈太丘。今则兰<br /><br />&nbsp;&nbsp;&nbsp;&nbsp;台聚，万古信为俦。任君本达识，张子复清修，既有绝尘到，复见黄中刘。”时<br /><br />&nbsp;&nbsp;&nbsp;&nbsp;谓P为任君，比汉之三君，到则溉兄弟也。除尚书殿中郎。后为建安太守，P以<br /><br />&nbsp;&nbsp;&nbsp;&nbsp;诗赠之，求二衫段云：“铁钱两当一，百易代名实，为惠当及时，无待凉秋日。”<br /><br />&nbsp;&nbsp;&nbsp;&nbsp;溉答云：“余衣本百结，闽中徒八蚕，假令金如粟，讵使廉夫贪。”还为太子中<br /><br />&nbsp;&nbsp;&nbsp;&nbsp;舍人。<br /><br />&nbsp;&nbsp;&nbsp;&nbsp;溉长八尺，眉目如点，白晰美须髯，举动风华，善于应答。上用为通事舍人，<br /><br />&nbsp;&nbsp;&nbsp;&nbsp;中书郎，兼吏部，太子中庶子。湘东王绎为会稽太守，以溉为轻车长史，行府郡<br /><br />&nbsp;&nbsp;&nbsp;&nbsp;事。武帝敕绎曰：“到溉非直为汝行事，足为汝师。”溉尝梦武帝遍见诸子，至<br /><br />&nbsp;&nbsp;&nbsp;&nbsp;湘东而脱帽与之，于是密敬事焉。遭母忧，居丧尽礼。所处庐开方四尺，毁瘠过<br /><br />&nbsp;&nbsp;&nbsp;&nbsp;人。服阕，犹蔬食布衣者累载。历御史中丞，都官、左户二尚书，掌吏部尚书。<br /><br />&nbsp;&nbsp;&nbsp;&nbsp;时何敬容以令参选，事有不允，溉辄相执。敬容谓人曰：“到溉尚有余臭，遂学<br /><br />&nbsp;&nbsp;&nbsp;&nbsp;作贵人。”敬容日方贵宠，人皆下之，溉忤之如初。溉祖彦之，初以担粪自给，<br /><br />&nbsp;&nbsp;&nbsp;&nbsp;故世以为讥云。后省门鸱尾被震，溉左迁光禄大夫。所莅以清白自修，性又率俭，<br /><br />&nbsp;&nbsp;&nbsp;&nbsp;不好声色，虚室单床，傍无姬侍。冠履十年一易，朝服或至穿补，传呼清路，示<br /><br />&nbsp;&nbsp;&nbsp;&nbsp;有朝章而已。后为散骑常侍、侍中、国子祭酒。表求列武帝所撰《正言》于学，<br /><br />&nbsp;&nbsp;&nbsp;&nbsp;请置《正言》助教二人，学生二十人。尚书左丞贺琛又请加置博士一人。<br /><br />&nbsp;&nbsp;&nbsp;&nbsp;溉特被武帝赏接，每与对棋，从夕达旦。或复失寝，加以低睡，帝诗嘲之曰：<br /><br />&nbsp;&nbsp;&nbsp;&nbsp;“状若丧家狗，又似悬风槌。”当时以为笑乐。溉第居近淮水，斋前山池有奇礓<br /><br />&nbsp;&nbsp;&nbsp;&nbsp;石，长一丈六尺，帝戏与赌之，并《礼记》一部，溉并输焉。未进，帝谓朱异曰：<br /><br />&nbsp;&nbsp;&nbsp;&nbsp;“卿谓到溉所输可以送未？”敛板对曰：“臣既事君，安敢失礼？”帝大笑，其<br /><br />&nbsp;&nbsp;&nbsp;&nbsp;见亲爱如此。石即迎置华林园宴殿前。移石之日，都下倾城纵观，所谓到公石也。<br /><br />&nbsp;&nbsp;&nbsp;&nbsp;溉弈棋入第六品，常与朱异、韦黯于御坐校棋比势，复局不差一道。后因疾失明，<br /><br />&nbsp;&nbsp;&nbsp;&nbsp;诏以金紫光禄大夫、散骑常侍就第养疾。溉少有美名，遂不为仆射，人为之恨，<br /><br />&nbsp;&nbsp;&nbsp;&nbsp;溉澹如也。<br /><br />&nbsp;&nbsp;&nbsp;&nbsp;家门雍睦，兄弟特相友爱，初与弟洽恒共居一斋，洽卒后，便舍为寺。蒋山<br /><br />&nbsp;&nbsp;&nbsp;&nbsp;有延贤寺，溉家世所立。溉得禄俸，皆充二寺。因断腥膻，终身蔬食。别营小室，<br /><br />&nbsp;&nbsp;&nbsp;&nbsp;朝夕从僧徒礼诵。武帝每月三致净馔，恩礼甚笃。性不好交游，唯与朱异、刘之<br /><br />&nbsp;&nbsp;&nbsp;&nbsp;遴、张绾同志友密。及卧疾，门可罗雀，唯三人每岁时恒鸣驺枉道，以相存问，<br /><br />&nbsp;&nbsp;&nbsp;&nbsp;置酒极欢而去。以太清二年卒，临终托张、刘勒子孙薄葬之礼。曰：“气绝便敛，<br /><br />&nbsp;&nbsp;&nbsp;&nbsp;敛以法服，先有冢W，敛竟便葬，不须择日。凶事必存约俭，孙侄不得违言。”<br /><br />&nbsp;&nbsp;&nbsp;&nbsp;便屏家人请僧读经赞呗，及卒，颜色如恒，手屈二指，即佛道所云得果也。时朝<br /><br />&nbsp;&nbsp;&nbsp;&nbsp;廷多事，遂无赠谥。有集二十卷行于时。子镜。<br /><br />&nbsp;&nbsp;&nbsp;&nbsp;镜，字圆照，初在孕，其母梦怀镜，及生，因以名焉。镜五岁便口授为诗，<br /><br />&nbsp;&nbsp;&nbsp;&nbsp;婉有辞况。位太子舍人，作《七悟》文甚美，先溉卒。<br /><br />&nbsp;&nbsp;&nbsp;&nbsp;镜子荩，早聪慧，位尚书殿中郎，尝从武帝幸京口，登北顾楼赋诗。荩受诏<br /><br />&nbsp;&nbsp;&nbsp;&nbsp;便就，上以示溉曰：“荩定是才子，翻恐卿从来文章假手于荩。”因赐绢二十疋。<br /><br />&nbsp;&nbsp;&nbsp;&nbsp;后溉每和御诗，上辄手诏戏溉曰：“得无贻厥之力乎？”又赐溉《连珠》曰：<br /><br />&nbsp;&nbsp;&nbsp;&nbsp;“砚磨墨以腾文，笔飞毫以书信，如飞蛾之赴火，岂焚身之可吝。必耄年其已及，<br /><br />&nbsp;&nbsp;&nbsp;&nbsp;可假之于少荩。”其见知赏如此。后除丹阳尹丞。太清乱，赴江陵卒。溉弟洽。<br /><br />&nbsp;&nbsp;&nbsp;&nbsp;洽，字茂氵公，清警有才学。父坦以洽无外家，乃求娶于羊玄保以为外氏。<br /><br />&nbsp;&nbsp;&nbsp;&nbsp;洽年十八，为徐州迎西曹行事。谢I文章盛于一时，见洽深相赏好，每称其兼资<br /><br />&nbsp;&nbsp;&nbsp;&nbsp;文武。I后为吏部，欲荐之，洽睹时方乱，深相拒绝，遂筑室岩阿，幽居积岁，<br /><br />&nbsp;&nbsp;&nbsp;&nbsp;时人号曰居士。任P与洽兄沼、溉并善，尝访洽于田舍，叹曰：“此子日下无双。”<br /><br />&nbsp;&nbsp;&nbsp;&nbsp;遂申拜亲之礼。梁武帝尝问待诏丘迟曰：“到洽何如沆、溉？”迟曰：“正情过<br /><br />&nbsp;&nbsp;&nbsp;&nbsp;于沆，文章不减溉；加此清言，殆将难及。”即召为太子舍人。御幸华光殿，诏<br /><br />&nbsp;&nbsp;&nbsp;&nbsp;洽及沆、萧琛、任P侍宴，赋二十韵诗，以洽辞为工，赐绢二十疋。上谓P曰：<br /><br />&nbsp;&nbsp;&nbsp;&nbsp;“诸到可谓才子。”P曰：“臣常窃议，宋得其武，梁得其文。”迁司徒主簿，<br /><br />&nbsp;&nbsp;&nbsp;&nbsp;直待诏省，敕使抄甲部书为十二卷。迁尚书殿中郎。后为太子中舍人，与庶子陆<br /><br />&nbsp;&nbsp;&nbsp;&nbsp;对掌东宫管记。俄为侍读，侍读省仍置学士二人，洽充其选。迁国子博士，<br /><br />&nbsp;&nbsp;&nbsp;&nbsp;奉敕撰《太学碑》。累迁尚书吏部郎，请托不行。徙左丞，准绳不避贵戚。时帝<br /><br />&nbsp;&nbsp;&nbsp;&nbsp;欲亲戎，军国礼容多自洽出。寻迁御史中丞，号为劲直。少与刘孝绰善，下车便<br /><br />&nbsp;&nbsp;&nbsp;&nbsp;以名教隐秽，首弹之。孝绰托与诸弟书，实欲闻之湘东王。公事左降，犹居职。<br /><br />&nbsp;&nbsp;&nbsp;&nbsp;旧制中丞不得入尚书下舍，洽兄溉为左户尚书，洽引服亲不应有碍，刺省详决。<br /><br />&nbsp;&nbsp;&nbsp;&nbsp;左丞萧子云议许入溉省，亦以其兄弟素笃不相别也。出为寻阳太守。卒，赠侍中，<br /><br />&nbsp;&nbsp;&nbsp;&nbsp;谥理子。洽美容质，善言吐，弱年听伏曼容讲，未尝傍膝，伏深叹之。文集行于<br /><br />&nbsp;&nbsp;&nbsp;&nbsp;世。子仲举。<br /><br />&nbsp;&nbsp;&nbsp;&nbsp;仲举，字德言，无他艺业，而立身耿正。仕梁为长城令，政号廉平。陈文帝<br /><br />&nbsp;&nbsp;&nbsp;&nbsp;居乡里，尝诣仲举，时天阴雨，仲举独坐斋内，闻城外有箫鼓声，俄而文帝至，<br /><br />&nbsp;&nbsp;&nbsp;&nbsp;仲举异之，乃深自结。帝又尝因饮夜宿仲举帐中，忽有神光五采照于室内，由是<br /><br />&nbsp;&nbsp;&nbsp;&nbsp;祗事益恭。及侯景平，文帝为吴兴太守，以仲举为郡丞，与颍川庾持俱为文帝宾<br /><br />&nbsp;&nbsp;&nbsp;&nbsp;客。文帝嗣位，授侍中，参掌选事。天嘉元年，守都官尚书，封宝安县侯。三年，<br /><br />&nbsp;&nbsp;&nbsp;&nbsp;迁尚书左仆射、丹阳尹，参掌如故。改封建昌县侯。仲举既无学术，朝章非其所<br /><br />&nbsp;&nbsp;&nbsp;&nbsp;长，选举引用，皆出自袁枢。性疏简，不干时务，与朝士无所亲狎，但聚财酣饮<br /><br />&nbsp;&nbsp;&nbsp;&nbsp;而已。文帝积年寝疾，不亲万机，尚书中书事，皆使仲举断决。天康元年，迁侍<br /><br />&nbsp;&nbsp;&nbsp;&nbsp;中、尚书仆射。文帝疾甚，入侍医药。及帝崩，宣帝受遗，为尚书令入辅，仲举<br /><br />&nbsp;&nbsp;&nbsp;&nbsp;与左丞王暹、中书舍人刘师知、殷不佞，以朝望有归，乃遣不佞宣旨，遣宣帝还<br /><br />&nbsp;&nbsp;&nbsp;&nbsp;东府，事发，师知下狱赐死，暹、不佞并付推，乃以仲举为贞毅将军、金紫光禄<br /><br />&nbsp;&nbsp;&nbsp;&nbsp;大夫。<br /><br />&nbsp;&nbsp;&nbsp;&nbsp;初，仲举子郁尚文帝妹信义长公主，官至中书侍郎，出为宣城太守，文帝配<br /><br />&nbsp;&nbsp;&nbsp;&nbsp;以士马。是年，迁南康内史，以国哀未之任。仲举既废居私宅，与郁皆不自安。<br /><br />&nbsp;&nbsp;&nbsp;&nbsp;时韩子高在都，人马素盛，郁每乘小舆蒙妇人衣与子高谋。子高军主告其事，宣<br /><br />&nbsp;&nbsp;&nbsp;&nbsp;帝收子高、仲举及郁，并于狱赐死。郁诸男女以帝甥获免。<br /><br />&nbsp;&nbsp;&nbsp;&nbsp;垣护之，字彦宗，略阳垣道人也。族姓豪强，石季龙时，自略阳徙邺。祖敞，<br /><br />&nbsp;&nbsp;&nbsp;&nbsp;仕苻氏，为长乐国郎中令。伯父遵、父苗，仕慕容超，并见委任。遵为尚书，苗<br /><br />&nbsp;&nbsp;&nbsp;&nbsp;为京兆太守。宋武帝围广固，遵、苗逾城归降，并以为太尉行参军。元嘉中，遵<br /><br />&nbsp;&nbsp;&nbsp;&nbsp;为员外散骑常侍，苗屯骑校尉，仍家下邳。护之少倜傥，不拘小节，形状短陋而<br /><br />&nbsp;&nbsp;&nbsp;&nbsp;气干强果。元嘉初为殿中将军，随到彦之北侵魏。彦之将回师，护之书谏，彦之<br /><br />&nbsp;&nbsp;&nbsp;&nbsp;不纳，散败而归。文帝闻而善之。累迁钟离太守，随王玄谟入河，玄谟攻滑台，<br /><br />&nbsp;&nbsp;&nbsp;&nbsp;护之百舸为前锋，进据石济。及魏救将至，驰书劝玄谟急攻之，不见从。玄谟败<br /><br />&nbsp;&nbsp;&nbsp;&nbsp;退，不暇报护之，而魏军悉牵玄谟水军大艚，连以铁锁三重，断河以绝护之还路。<br /><br />&nbsp;&nbsp;&nbsp;&nbsp;河水迅急，护之中流而下，每至铁锁，以长柯斧断之，魏人不能禁。唯失一舸，<br /><br />&nbsp;&nbsp;&nbsp;&nbsp;余舸并全。留戍麋沟城。还为江夏王义恭骠骑户曹参军，戍淮阻，领济北太守。<br /><br />&nbsp;&nbsp;&nbsp;&nbsp;三十年，文帝崩，还屯历下。孝武入讨，率所领驰赴，帝以为冀州刺史。及南郡<br /><br />&nbsp;&nbsp;&nbsp;&nbsp;王义宣反，兖州刺史徐遗宝，护之妻弟也，与护之书，劝使同逆。护之驰使以闻，<br /><br />&nbsp;&nbsp;&nbsp;&nbsp;率军随沈庆之等击鲁爽。义宣率大众至梁山，与王玄谟相持，柳元景率护之及护<br /><br />&nbsp;&nbsp;&nbsp;&nbsp;之弟询之、柳叔仁、郑琨等出镇新亭。玄谟求上遣元景等进据南州。护之水军先<br /><br />&nbsp;&nbsp;&nbsp;&nbsp;发，大破贼将庞法起，元景乃以精兵配护之追讨，会朱修之已平江陵，至寻阳而<br /><br />&nbsp;&nbsp;&nbsp;&nbsp;还。迁徐州刺史，封益阳县侯。后拜青、冀二州刺史，镇历城。大明二年，征为<br /><br />&nbsp;&nbsp;&nbsp;&nbsp;右卫将军，还，于道闻竟陵王诞据广陵反，护之即率部曲受车骑大将军沈庆之节<br /><br />&nbsp;&nbsp;&nbsp;&nbsp;度。事平，转临淮太守，徙豫州刺史。护之所莅，多聚敛贿货，七年，坐下狱免<br /><br />&nbsp;&nbsp;&nbsp;&nbsp;官。明年，起为太中大夫，未拜，以愤卒。谥壮侯。<br /><br />&nbsp;&nbsp;&nbsp;&nbsp;崇祖，字敬远，一字僧宝，护之弟子也。父询之，骁敢有气力。元凶弑逆，<br /><br />&nbsp;&nbsp;&nbsp;&nbsp;嗣辅国将军张柬。时张超手行大逆，亦领军隶柬，询之规杀之；虑柬不同，柬宿<br /><br />&nbsp;&nbsp;&nbsp;&nbsp;有此志，又未测询之同否，互相观察。会超来论事，柬色动，询之觉之，即共定<br /><br />&nbsp;&nbsp;&nbsp;&nbsp;谋，遣召超。超疑之不至，改宿他所。询之不知，迳往斫之，杀其仆于床，因与<br /><br />&nbsp;&nbsp;&nbsp;&nbsp;柬南奔。时孝武已即位，以为积射将军。梁山之役，力战中流矢卒，赠冀州刺史。<br /><br />&nbsp;&nbsp;&nbsp;&nbsp;崇祖年十四，有干略，伯父护之谓门宗曰：“此儿必大吾门。”后随徐州刺<br /><br />&nbsp;&nbsp;&nbsp;&nbsp;史薛安都入魏。寻又率门宗据朐山归宋，求淮北立功，明帝以为北琅邪、兰陵二<br /><br />&nbsp;&nbsp;&nbsp;&nbsp;郡太守，封下邳子。及齐高帝镇淮阴，崇祖时戍朐山，既受都督，祗奉甚至。帝<br /><br />&nbsp;&nbsp;&nbsp;&nbsp;以其武勇，善待之。崇祖谓其妹夫皇甫肃曰：“此真吾君也”，遂密布诚节。高<br /><br />&nbsp;&nbsp;&nbsp;&nbsp;帝威名已著，宋明帝尤所忌疾，征为黄门郎，规害高帝，崇祖建策以免，由是甚<br /><br />&nbsp;&nbsp;&nbsp;&nbsp;见亲，参豫密谋。元徽末，高帝惧祸，令崇祖入魏。崇祖即以家口托皇甫肃，勒<br /><br />&nbsp;&nbsp;&nbsp;&nbsp;数百人将入魏界，更听后旨，会苍梧废，召崇祖还都。及齐高帝新践阼，恐魏致<br /><br />&nbsp;&nbsp;&nbsp;&nbsp;讨，以送刘昶为辞。以为军冲必在寿春，非崇祖莫可为捍，徙为豫州刺史、监豫、<br /><br />&nbsp;&nbsp;&nbsp;&nbsp;司二州诸军事，封望蔡侯。建元二年，魏遣刘昶攻寿春，崇祖乃于城西北立堰塞<br /><br />&nbsp;&nbsp;&nbsp;&nbsp;肥水，堰北起小城，使数千人守之。谓长史封延伯曰：“虏必悉力攻小城，若破<br /><br />&nbsp;&nbsp;&nbsp;&nbsp;此堰，放水一激，急逾三峡，自然沉溺，岂非小劳而大制邪？”及魏军由西道集<br /><br />&nbsp;&nbsp;&nbsp;&nbsp;堰南，分军东路内薄，攻小城，崇祖著白纱帽，肩舆上城，手自转式，日晡时，<br /><br />&nbsp;&nbsp;&nbsp;&nbsp;决小史埭，水势奔下，魏攻城之众，溺死千数，大众退走。初，崇祖于淮阴见高<br /><br />&nbsp;&nbsp;&nbsp;&nbsp;帝，便自比韩、白，唯上独许之。及破魏军启至，上谓朝臣曰：“崇祖恒自拟韩、<br /><br />&nbsp;&nbsp;&nbsp;&nbsp;白，今真其人也。”进为都督。崇祖闻陈显达、李安人皆增给军仪，乃启求鼓吹<br /><br />&nbsp;&nbsp;&nbsp;&nbsp;横吹。上敕曰：“韩、白何可不与众异！”给鼓吹一部。崇祖虑魏复攻淮北，启<br /><br />&nbsp;&nbsp;&nbsp;&nbsp;徙下蔡戍于淮东。其冬，魏果欲攻下蔡，及闻内徙，乃扬声平除故城。众疑魏当<br /><br />&nbsp;&nbsp;&nbsp;&nbsp;于故城立戍，崇祖曰：“下蔡去镇咫尺，魏岂敢置戍？实是欲除此城，正恐奔走，<br /><br />&nbsp;&nbsp;&nbsp;&nbsp;杀之不尽耳。”魏果夷掘下蔡城，崇祖大破之。<br /><br />&nbsp;&nbsp;&nbsp;&nbsp;武帝即位，为五兵尚书，领骁骑将军。初，豫章王有盛宠，武帝在东宫，崇<br /><br />&nbsp;&nbsp;&nbsp;&nbsp;祖不自附。及破魏军，诏使还朝，与共密议，武帝疑之，曲加礼待。酒后谓曰：<br /><br />&nbsp;&nbsp;&nbsp;&nbsp;“世间流言，我已豁怀抱，自今已后，富贵见付也。”崇祖拜谢。及去后，高帝<br /><br />&nbsp;&nbsp;&nbsp;&nbsp;复遣荀伯玉敕以边事，受旨夜发，不得辞东宫，武帝以为不尽诚心，衔之。永明<br /><br />&nbsp;&nbsp;&nbsp;&nbsp;元年，诏称其与荀伯玉构扇边荒，诛之。故人无敢至者，独有前豫州主簿夏侯恭<br /><br />&nbsp;&nbsp;&nbsp;&nbsp;叔出家财为殡，时人以比栾布。恭叔，谯国人，崇祖为豫州，闻其才义，辟为主<br /><br />&nbsp;&nbsp;&nbsp;&nbsp;簿，兼掌书翰。高帝即位，方镇皆有贺表，王俭见崇祖启，咨嗟良久，曰：“此<br /><br />&nbsp;&nbsp;&nbsp;&nbsp;恭叔辞也。”时宋氏封爵，随军迁改，恭叔以柳元景中兴元勋，刘议嫔硗跏拢<br /><br />&nbsp;&nbsp;&nbsp;&nbsp;不宜见废，上表论之，甚有义理。事虽不从，优诏见答。后为竟陵令，惠化大行。<br /><br />&nbsp;&nbsp;&nbsp;&nbsp;木连理上有光如烛，咸以善政所致。<br /><br />&nbsp;&nbsp;&nbsp;&nbsp;荣祖，字华先，崇祖从父兄也。父谅之，宋北中郎府参军。荣祖少学骑射，<br /><br />&nbsp;&nbsp;&nbsp;&nbsp;或曰：“何不学书？”荣祖曰：“曹操、曹丕，上马横槊，下马谈论，此可不负<br /><br />&nbsp;&nbsp;&nbsp;&nbsp;饮食矣。君辈无自全之伎，何异犬羊乎？”宋孝建中，为后军参军，伯父豫州刺<br /><br />&nbsp;&nbsp;&nbsp;&nbsp;史护之子袭祖为淮阳太守，孝武以事徙之岭南，护之不食而死。帝疾笃，又使杀<br /><br />&nbsp;&nbsp;&nbsp;&nbsp;袭祖。临死与荣祖书曰：“弟尝劝我危行言逊，今果败矣。”明帝初即位，四方<br /><br />&nbsp;&nbsp;&nbsp;&nbsp;反，除荣祖冗从仆射，遣还徐州，说刺史薛安都曰：“天之所废，谁能兴之？使<br /><br />&nbsp;&nbsp;&nbsp;&nbsp;君今不同八百诸侯，如下官所见，非计中也。”安都曰：“今京都无百里地，莫<br /><br />&nbsp;&nbsp;&nbsp;&nbsp;论攻围取胜，自可相拍手笑杀；且我不欲负孝武。”荣祖曰：“孝武之行，足致<br /><br />&nbsp;&nbsp;&nbsp;&nbsp;余殃，今虽天下雷同，正是速死，无能为也。”安都曰：“不知诸人云何，我不<br /><br />&nbsp;&nbsp;&nbsp;&nbsp;畏此，大蹄马在近，急便作计。”荣祖被拘不得还，因为安都将领。安都引魏军<br /><br />&nbsp;&nbsp;&nbsp;&nbsp;入彭城，荣祖携家属南奔朐山。齐高帝在淮阴，荣祖归附，高帝保持之。及宋明<br /><br />&nbsp;&nbsp;&nbsp;&nbsp;帝崩，高帝书送荣祖诣仆射褚彦回，除东海太守。彦回谓曰：“萧公称卿干略，<br /><br />&nbsp;&nbsp;&nbsp;&nbsp;故以郡相处。”<br /><br />&nbsp;&nbsp;&nbsp;&nbsp;荣祖善弹，登西楼，见翔鹄云中，谓左右当生取之。于是弹其两翅，毛脱尽，<br /><br />&nbsp;&nbsp;&nbsp;&nbsp;坠地无伤，养毛生后飞去，其妙如此。<br /><br />&nbsp;&nbsp;&nbsp;&nbsp;元徽末，苍梧凶狂，恒欲危害高帝。帝欲奔广陵起事，荀伯玉等皆赞成之。<br /><br />&nbsp;&nbsp;&nbsp;&nbsp;荣祖谏曰：“领府去台百步，公走，人岂不知？若单骑轻行，广陵人一旦闭门不<br /><br />&nbsp;&nbsp;&nbsp;&nbsp;相受，公欲何之？公今动足下床，恐便有叩台门者，公事去矣。”苍梧明夕自至<br /><br />&nbsp;&nbsp;&nbsp;&nbsp;领府扣门，欲害帝，帝尝以书案下安鼻为盾，以铁为书镇，如意甚壮大，以备不<br /><br />&nbsp;&nbsp;&nbsp;&nbsp;虞，欲以代杖。苍梧至府，而日且申，令夕须至一处作，适还当取奴。”寻遇杀。<br /><br />&nbsp;&nbsp;&nbsp;&nbsp;齐高帝谓荣祖曰：“不用卿言，几无所成。”豫佐命勋，封将乐县子。永明二年，<br /><br />&nbsp;&nbsp;&nbsp;&nbsp;为寻阳相、南新蔡太守。被告作大形棺材盛仗，使乡人载度江北，案验无实，见<br /><br />&nbsp;&nbsp;&nbsp;&nbsp;原。后拜兖州刺史。初，巴东王子响事，方镇皆启称子响为逆，荣祖曰：“此非<br /><br />&nbsp;&nbsp;&nbsp;&nbsp;所宜言，政应云刘寅等孤负恩奖，逼迫巴东，使至于此。”时诸启皆不得通，事<br /><br />&nbsp;&nbsp;&nbsp;&nbsp;平后，上乃省视，以荣祖为知言。九年卒。从弟历生，亦为骁将，位太子右率。<br /><br />&nbsp;&nbsp;&nbsp;&nbsp;性苛暴，与始安王遥光同反，伏诛。<br /><br />&nbsp;&nbsp;&nbsp;&nbsp;闳，字叔通，荣祖从父也。父遵，位员外常侍。闳为宋孝武帝南中郎参军。<br /><br />&nbsp;&nbsp;&nbsp;&nbsp;孝武帝即位，以为交州刺史。时交土全实，闳罢州还，资财钜万。孝武末年贪欲，<br /><br />&nbsp;&nbsp;&nbsp;&nbsp;刺史二千石罢任还都，必限使献奉，又以h戏取之，要令罄尽乃止。闳还至南州，<br /><br />&nbsp;&nbsp;&nbsp;&nbsp;而孝武晏驾，拥南资为富人。明帝初，以为司州刺史。北破薛道浚封乐乡县<br /><br />&nbsp;&nbsp;&nbsp;&nbsp;男。出为益州刺史。蜀还之货，亦数千金，先送献物，倾西资之半，明帝犹嫌其<br /><br />&nbsp;&nbsp;&nbsp;&nbsp;少。及闳至都，诣廷尉自簿，先诏狱官留闳，于是悉送资财，然后被遣。凡蛮夷<br /><br />&nbsp;&nbsp;&nbsp;&nbsp;不受鞭罚，输财赎罪，谓之赕。时人谓闳被赕刺史。历度支尚书，卫尉。齐高帝<br /><br />&nbsp;&nbsp;&nbsp;&nbsp;辅政，使褚彦回为子晃求闳女，闳辞以“齐大非偶”，帝虽嘉其退让，而心不能<br /><br />&nbsp;&nbsp;&nbsp;&nbsp;欢，即以晃婚王婆。谓豫章王嶷曰：“前欲以白象与垣公婚者，重其夷澹，事<br /><br />&nbsp;&nbsp;&nbsp;&nbsp;虽不遂，心常依然。”白象，晃小字也。及高帝即位，以有诚心，封爵如故。卒<br /><br />&nbsp;&nbsp;&nbsp;&nbsp;于金紫光禄大夫，谥曰定。子伯袭爵。<br /><br />&nbsp;&nbsp;&nbsp;&nbsp;伯少负气豪侠，妙解射雉，尤为武帝所重，以为直阁将军。与王文和俱<br /><br />&nbsp;&nbsp;&nbsp;&nbsp;任，颇以地势陵之。后出为巴西、梓潼二郡太守，时文和为益州刺史，曰：“每<br /><br />&nbsp;&nbsp;&nbsp;&nbsp;忆昔日俱在阁下，卿时视我，如我今日见卿。”因诬其罪，驰信启之，又辄遣萧<br /><br />&nbsp;&nbsp;&nbsp;&nbsp;寅代伯为郡。伯亦别遣启台，闭门待报，寅以兵围之。齐明帝辅政，知<br /><br />&nbsp;&nbsp;&nbsp;&nbsp;其无罪，不欲乖文和，乃敕伯解郡。还为寅军所蹑，束手受害。<br /><br />&nbsp;&nbsp;&nbsp;&nbsp;闳弟子昙深，以行义称。为临城县，罢归，得钱十万，以买宅奉兄，退无私<br /><br />&nbsp;&nbsp;&nbsp;&nbsp;蓄。先是刘楷为交州，谓王俭曰：“欲一人为南土所闻者同行。”俭良久曰：<br /><br />&nbsp;&nbsp;&nbsp;&nbsp;“得之矣。昔垣闳为交州，闳弟阅又为九真郡，皆著信南中。羽林监昙深者，阅<br /><br />&nbsp;&nbsp;&nbsp;&nbsp;之子也，雅有学行，当令同行。”及随楷，未至交州而卒。楷惆怅良久。昙深妻<br /><br />&nbsp;&nbsp;&nbsp;&nbsp;郑氏，字献英，荥阳人，时年二十，子文凝始生，仍随楷到镇。昼夜纺织，傍无<br /><br />&nbsp;&nbsp;&nbsp;&nbsp;亲援，年既盛美，甚有容德，自厉冰霜，无敢望其门者。居一年，私装了，乃告<br /><br />&nbsp;&nbsp;&nbsp;&nbsp;楷求还。楷大惊曰：“去乡万里，固非孀妇所济”，遂不许。郑又曰：“垣氏羁<br /><br />&nbsp;&nbsp;&nbsp;&nbsp;魂不反，而其孤藐幼，妾若一同灰壤，则何面目以见先姑？”因大悲泣。楷怆然<br /><br />&nbsp;&nbsp;&nbsp;&nbsp;许之，厚为之送，于是间关危险，遂得至乡。葬毕，乃曰：“可以下见先姑矣。”<br /><br />&nbsp;&nbsp;&nbsp;&nbsp;时文凝年甫四岁，亲教经礼，训以义方，州里称美。<br /><br />&nbsp;&nbsp;&nbsp;&nbsp;又有吴兴丘景宾，字彦先，亦以节义闻。父康祖，无锡令，亡后，僮仆数十<br /><br />&nbsp;&nbsp;&nbsp;&nbsp;人及宅宇产畜，景宾悉议与兄镇之。镇之又推斋屋三间与之，亦不肯受。太守孔<br /><br />&nbsp;&nbsp;&nbsp;&nbsp;山士叹曰：“闻柳下惠之风，贪夫廉，懦夫有立志。复见之矣。”终于奉朝请。<br /><br />&nbsp;&nbsp;&nbsp;&nbsp;张兴世，字文德，竟陵人也。本单名世，宋明帝益为兴世。少家贫，白衣随<br /><br />&nbsp;&nbsp;&nbsp;&nbsp;王玄谟伐蛮。后随孝武镇寻阳，补南中郎参军督护，从入讨元凶。及南郡王义宣<br /><br />&nbsp;&nbsp;&nbsp;&nbsp;反，又随玄谟出梁山，有战功。明帝即位，四方反叛，进兴世龙骧将军，领水军<br /><br />&nbsp;&nbsp;&nbsp;&nbsp;拒南贼。时台军据赭圻，朝廷遣吏部尚书褚彦回就赭圻行选。是役也，皆先战授<br /><br />&nbsp;&nbsp;&nbsp;&nbsp;位，檄板不供，由是有黄纸札。南贼屯在鹊尾，既相持久不决，兴世建议曰：<br /><br />&nbsp;&nbsp;&nbsp;&nbsp;“贼据上流，兵张地胜，今以奇兵潜出其上，使其首尾周惶，进退疑阻，粮运艰<br /><br />&nbsp;&nbsp;&nbsp;&nbsp;碍，乃制胜之奇。”沈攸之、吴喜并赞其计，分战士七千配之。兴世乃令轻舸溯<br /><br />&nbsp;&nbsp;&nbsp;&nbsp;流而上，旋复回还，一二日中辄复如此，使贼不为之防。贼帅刘胡闻兴世欲上，<br /><br />&nbsp;&nbsp;&nbsp;&nbsp;笑之曰：“我尚不敢越彼下取扬州，兴世何人？欲据我上。”兴世谓攸之等曰：<br /><br />&nbsp;&nbsp;&nbsp;&nbsp;“上流唯有钱溪可据。”乃往据之。及刘胡来攻，将士欲迎击之，兴世曰：“贼<br /><br />&nbsp;&nbsp;&nbsp;&nbsp;来尚远而气骤盛矣。夫骤既力尽，盛亦易衰，此曹刿所以破齐也。将士不得妄动。”<br /><br />&nbsp;&nbsp;&nbsp;&nbsp;贼来转近，兴世乃命寿寂之、任农夫率壮士击走之。袁愠曰：“贼据人肝藏里，<br /><br />&nbsp;&nbsp;&nbsp;&nbsp;云何得活！”是月朔，赭圻军士伐木为栅，于青山遇一童子曰：“贼下旬当平，<br /><br />&nbsp;&nbsp;&nbsp;&nbsp;无为自苦。”忽不见。至是果败。兴世又遏其粮道，贼众渐饥，刘胡弃军走，袁<br /><br />&nbsp;&nbsp;&nbsp;&nbsp;仍亦奔散，兴世遂与吴喜共平江陵。迁右军将军，封作唐县侯。历雍州刺史，<br /><br />&nbsp;&nbsp;&nbsp;&nbsp;左卫将军。以疾，徙光禄大夫，寻卒。兴世居临沔水，自襄阳以下至于江二千里，<br /><br />&nbsp;&nbsp;&nbsp;&nbsp;先无洲屿，兴世初生，当其门前水中，一旦忽生洲，年年渐大。及兴世为方伯，<br /><br />&nbsp;&nbsp;&nbsp;&nbsp;而洲上遂十余顷。父仲子，由兴世致位给事中，兴世欲将往襄阳，爱乡里不肯去。<br /><br />&nbsp;&nbsp;&nbsp;&nbsp;尝谓兴世曰：“我虽田舍老公，乐闻鼓角，汝可送一部，行田时欲吹之。”兴世<br /><br />&nbsp;&nbsp;&nbsp;&nbsp;素恭谨畏法，譬之曰：“此是天子鼓角，非田舍公所吹。”兴世欲拜墓，仲子谓<br /><br />&nbsp;&nbsp;&nbsp;&nbsp;曰：“汝卫从太多，先人必当惊怖。”兴世咸撤而行。子欣泰。<br /><br />&nbsp;&nbsp;&nbsp;&nbsp;欣泰，字义亨，不以武业自居，好隶书，读子史。年十余，诣吏部尚书褚彦<br /><br />&nbsp;&nbsp;&nbsp;&nbsp;回，彦回问：“张郎弓马多少？”答曰：“性怯畏马，无力牵弓。”彦回甚异之。<br /><br />&nbsp;&nbsp;&nbsp;&nbsp;历诸王府佐。宋元徽中，兴世在家，拥雍州还资见钱三千万，苍梧王自领人劫之，<br /><br />&nbsp;&nbsp;&nbsp;&nbsp;一夜垂尽，兴世忧惧病卒。欣泰兄欣华，时为安成郡，欣泰悉封余财以待之。齐<br /><br />&nbsp;&nbsp;&nbsp;&nbsp;建元初，为尚书都官郎。武帝与欣泰早款遇，及即位，以为直阁将军。后为武陵<br /><br />&nbsp;&nbsp;&nbsp;&nbsp;内史，坐赃私杀人被纠，见原。还复为直阁、步兵校尉，领羽林监。欣泰通涉雅<br /><br />&nbsp;&nbsp;&nbsp;&nbsp;俗，交结多是名素，下直辄著鹿皮冠，衲衣锡杖，挟素琴。有以启武帝，帝曰：<br /><br />&nbsp;&nbsp;&nbsp;&nbsp;“将家儿，何敢作此举止？”后从驾出新林，敕欣泰廉察，欣泰停杖，于松树下<br /><br />&nbsp;&nbsp;&nbsp;&nbsp;饮酒赋诗。制局监吕文度以启武帝，帝大怒，遣出。数日意释，召谓曰：“卿不<br /><br />&nbsp;&nbsp;&nbsp;&nbsp;乐武职，当处卿清贵。”除正员郎。出为镇军南中兵参军、南平内史。巴东王子<br /><br />&nbsp;&nbsp;&nbsp;&nbsp;响杀僚佐，上遣中庶子胡谐之西讨，使欣泰为副。欣泰谓谐之曰：“今太岁在西<br /><br />&nbsp;&nbsp;&nbsp;&nbsp;南，逆岁行车，兵家深忌，若且顿军夏口，宣示祸福，可不战而禽也。”谐之不<br /><br />&nbsp;&nbsp;&nbsp;&nbsp;从，进江津，尹略等见杀。事平，欣泰徙为随王子隆镇西中兵，改领河东内史。<br /><br />&nbsp;&nbsp;&nbsp;&nbsp;子隆深相爱重，数与谈宴，意遇与谢I相次，典签密启之，武帝怒，召还都。屏<br /><br />&nbsp;&nbsp;&nbsp;&nbsp;居家巷，置宅南冈下，面接松山，欣泰负弩射雉，恣情闲放，声伎杂艺，颇多开<br /><br />&nbsp;&nbsp;&nbsp;&nbsp;解。明帝即位，为领军长史，迁谘议参军。上书陈便宜二十条，其一条言宜毁废<br /><br />&nbsp;&nbsp;&nbsp;&nbsp;塔寺，帝并优诏报答。建武二年，魏围钟离，欣泰为军主，随崔慧景救援。及魏<br /><br />&nbsp;&nbsp;&nbsp;&nbsp;军退，而邵阳洲上余兵万人，求输马五百匹假道，慧景欲断路攻之。欣泰说慧景<br /><br />&nbsp;&nbsp;&nbsp;&nbsp;曰：“归师勿遏，古人畏之，死地兵不可轻也。”慧景乃听过。时领军萧坦之亦<br /><br />&nbsp;&nbsp;&nbsp;&nbsp;援钟离，还启明帝曰：“邵阳洲有死贼万人，慧景、欣泰放而不取。”帝以此皆<br /><br />&nbsp;&nbsp;&nbsp;&nbsp;不加赏。<br /><br />&nbsp;&nbsp;&nbsp;&nbsp;四年，出为永阳太守。永元初，还都。崔慧景围城，欣泰入城守备。事宁，<br /><br />&nbsp;&nbsp;&nbsp;&nbsp;除庐陵王安东司马。梁武帝起兵，东昏以欣泰为雍州刺史。欣泰与弟前始安内史<br /><br />&nbsp;&nbsp;&nbsp;&nbsp;欣时密谋，结太子右率胡松、前南谯太守王灵秀、直阁将军鸿选、舍德主帅苟励、<br /><br />&nbsp;&nbsp;&nbsp;&nbsp;直后刘灵运等，并同契会。帝遣中书舍人冯元嗣监军救郢，茹法珍、梅虫儿及太<br /><br />&nbsp;&nbsp;&nbsp;&nbsp;子右率李居士、制局监杨明泰等十余人相送中兴堂。欣泰等使人怀刀，于坐斫元<br /><br />&nbsp;&nbsp;&nbsp;&nbsp;嗣，头坠果中。又斫明泰，破其腹。虫儿伤数创，手指皆坠。居士逾墙得出，<br /><br />&nbsp;&nbsp;&nbsp;&nbsp;茹法珍亦散走还台。灵秀仍往石头迎建安王宝寅，率文武数百，唱警跸，至杜姥<br /><br />&nbsp;&nbsp;&nbsp;&nbsp;宅。欣泰初闻事发，驰马入宫，冀法珍等在外，城内处分，必尽见委，因行废立。<br /><br />&nbsp;&nbsp;&nbsp;&nbsp;既而法珍得返，处分关门上仗，不配欣泰兵，鸿选在殿内亦不敢发，城外众寻散。<br /><br />&nbsp;&nbsp;&nbsp;&nbsp;少日事觉，欣泰、胡松等皆杖诛。<br /><br />&nbsp;&nbsp;&nbsp;&nbsp;欣泰少时，有人相其当得三公，而年裁三十。后屋瓦坠伤额，又问相者，云：<br /><br />&nbsp;&nbsp;&nbsp;&nbsp;“无复公相，年寿更增，亦可得方伯耳。”死时年三十六。<br /><br />&nbsp;&nbsp;&nbsp;&nbsp;论曰：王仲德受任二世，能以功名始终。入关之役，檀、王咸出其下。元嘉<br /><br />&nbsp;&nbsp;&nbsp;&nbsp;北讨，则受督于人；有蔺生之志，而无关公之愤，长者哉！道豫虽地居丰、沛，<br /><br />&nbsp;&nbsp;&nbsp;&nbsp;荣非恩假，时历四代，人焉不绝，文武之道，不坠斯门，殆为优矣。垣氏宋、齐<br /><br />&nbsp;&nbsp;&nbsp;&nbsp;之际，世著武节，崇祖陈力疆场，以韩、白自许，竟而杜邮之酷，可为痛哉！兴<br /><br />&nbsp;&nbsp;&nbsp;&nbsp;世鹊浦之奇，远有深致，其垂组建旆，岂徒然也！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,332537);">加入书签</a><a
                        href="332476.html">上一页</a>&larr;<a href="index.html">返回列表</a>&rarr;<a
                            href="332625.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "332476.html"; var next_page = "332625.html"; var index_page = "index.html"; var sortid = "9"; var article_id = "4204"; var chapter_id = "332537"; var articlename = "南史"; var chaptername = " 卷二十五 列传第十五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>