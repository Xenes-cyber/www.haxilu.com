<!DOCTYPE html>
<html>
<head>
<meta charset="gbk" />
<title>南史- 卷四十五 列传第三十五-在线阅读-哈西文学网</title>
<meta name="keywords" content="李延寿，南史， 卷四十五 列传第三十五全文， 卷四十五 列传第三十五在线阅读 哈西文学网" />
<meta name="description" content="哈西文学网提供李延寿的南史  卷四十五 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/334158.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/334158.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 列传第三十五</h1>
            <div class="link xb">
                <a href="334093.html">上一页</a>&larr;<a href="index.html">返回列表</a>&rarr;<a
                    href="334319.html">下一页</a></div>			
            <div id="BookText">&nbsp;&nbsp;&nbsp;&nbsp;○王敬则陈显达张敬儿崔慧景<br /><br />&nbsp;&nbsp;&nbsp;&nbsp;王敬则，临淮射阳人也。侨居晋陵南沙县。母为女巫，常谓人云：“敬则生<br /><br />&nbsp;&nbsp;&nbsp;&nbsp;时胞衣紫色，应得鸣鼓角。”人笑之曰：“汝子得为人吹角可矣。”敬则年长，<br /><br />&nbsp;&nbsp;&nbsp;&nbsp;而两腋下生乳，各长数寸。梦骑五色狮子。性倜傥不羁，好刀剑，尝与暨阳县吏<br /><br />&nbsp;&nbsp;&nbsp;&nbsp;斗，谓曰：“我若得暨阳县，当鞭汝小吏背。”吏唾其面曰：“汝得暨阳县，我<br /><br />&nbsp;&nbsp;&nbsp;&nbsp;亦得司徒公矣。”屠狗商贩，遍于三吴。使于高丽，与其国女子私通，因不肯还，<br /><br />&nbsp;&nbsp;&nbsp;&nbsp;被收录然后反。善拍张，补刀戟左右。宋前废帝使敬则跳刀，高出白虎幢五六尺，<br /><br />&nbsp;&nbsp;&nbsp;&nbsp;接无不中。仍抚髀拍张，甚为儇捷。补侠毂队主，领细铠左右，与寿寂之杀前废<br /><br />&nbsp;&nbsp;&nbsp;&nbsp;帝。及明帝即位，以为直阁将军，封重安县子。<br /><br />&nbsp;&nbsp;&nbsp;&nbsp;敬则少时于草中射猎，有虫如乌豆集其身，`去乃脱，其处皆流血。敬则恶，<br /><br />&nbsp;&nbsp;&nbsp;&nbsp;诣道士卜，道士曰：“此封侯瑞也。”敬则闻之喜，故出都自效。后补暨阳令，<br /><br />&nbsp;&nbsp;&nbsp;&nbsp;昔日斗吏亡叛，勒令出，遇之甚厚。曰：“我已得暨阳县，汝何时得司徒公邪？”<br /><br />&nbsp;&nbsp;&nbsp;&nbsp;初至暨阳县陆主山下，宗侣十余船同发，敬则船独不进，乃令弟入水推之，见乌<br /><br />&nbsp;&nbsp;&nbsp;&nbsp;漆棺。敬则咒云：“若是吉，使船速进，吾富贵当改葬尔。”船须臾，入县，收<br /><br />&nbsp;&nbsp;&nbsp;&nbsp;此棺葬之。时军荒后，县有一部劫逃入山中为人患，敬则遣人致意劫帅使出首，<br /><br />&nbsp;&nbsp;&nbsp;&nbsp;当相申论。郭下庙神甚酷烈，百姓信之，敬则引神为誓，必不相负。劫帅既出，<br /><br />&nbsp;&nbsp;&nbsp;&nbsp;敬则于庙中设酒会，于坐收缚曰：“吾启神，若负誓，还神十牛。今不得违誓，”<br /><br />&nbsp;&nbsp;&nbsp;&nbsp;即杀十牛解神，并斩诸劫，百姓悦之。<br /><br />&nbsp;&nbsp;&nbsp;&nbsp;元徽二年，随齐高帝拒桂阳贼于新亭，敬则与羽林监陈显达、宁朔将军高道<br /><br />&nbsp;&nbsp;&nbsp;&nbsp;庆乘舸迎战，大破贼水军。事宁，带南泰山太守、右侠毂主，转越骑校尉、安成<br /><br />&nbsp;&nbsp;&nbsp;&nbsp;王车骑参军。苍梧王狂虐，左右不自安。敬则以高帝有威名，归诚奉事，每下直<br /><br />&nbsp;&nbsp;&nbsp;&nbsp;辄往领军府。夜著青衣，扶匐道路，为高帝听察。高帝令敬则于殿内伺机。及杨<br /><br />&nbsp;&nbsp;&nbsp;&nbsp;玉夫将首投敬则，敬则驰谒高帝，乃戎服入宫。至永明门，门郎疑非苍梧还，敬<br /><br />&nbsp;&nbsp;&nbsp;&nbsp;则虑人觇见，以刀环塞孔，呼开门甚急。卫尉丞颜灵宝窥见高帝乘马在外，窃<br /><br />&nbsp;&nbsp;&nbsp;&nbsp;谓亲人：“今若不开内领军，天下会是乱尔。”门开，敬则随帝入殿。<br /><br />&nbsp;&nbsp;&nbsp;&nbsp;升明元年，迁辅国将军，领临淮太守，知殿内宿卫兵事。沈攸之事起，进敬<br /><br />&nbsp;&nbsp;&nbsp;&nbsp;则冠军将军。高帝入守朝堂，袁粲起兵，召领军刘韫、直阁将军卜伯兴等于宫内<br /><br />&nbsp;&nbsp;&nbsp;&nbsp;相应，戒严将发，敬则开关掩袭，皆杀之。殿内窃发尽平，敬则之力也。政事无<br /><br />&nbsp;&nbsp;&nbsp;&nbsp;大小，帝并以委之。<br /><br />&nbsp;&nbsp;&nbsp;&nbsp;敬则不识书，止下名，然甚善决断。齐台建，为中领军。高帝将受禅，材官<br /><br />&nbsp;&nbsp;&nbsp;&nbsp;荐易太极殿柱。顺帝欲避土，不肯出宫逊位。明日当临轩，顺帝又逃宫内。敬则<br /><br />&nbsp;&nbsp;&nbsp;&nbsp;将舆入迎帝，启譬令出，引令升车。顺帝不肯即上，收泪谓敬则曰：“欲见杀乎？”<br /><br />&nbsp;&nbsp;&nbsp;&nbsp;敬则答曰：“出居别宫尔，官先取司马家亦复如此。”顺帝泣而弹指：“唯愿后<br /><br />&nbsp;&nbsp;&nbsp;&nbsp;身生生世世不复天王作因缘。”宫内尽哭，声彻于外。顺帝拍敬则手曰：“必无<br /><br />&nbsp;&nbsp;&nbsp;&nbsp;过虑，当饷辅国十万钱。”<br /><br />&nbsp;&nbsp;&nbsp;&nbsp;齐建元元年，出为都督、南兖州刺史，封寻阳郡公。加敬则妻怀氏爵，为寻<br /><br />&nbsp;&nbsp;&nbsp;&nbsp;阳国夫人。二年，魏军攻淮、泗，敬则恐，委镇还都，百姓皆惊散奔走。上以其<br /><br />&nbsp;&nbsp;&nbsp;&nbsp;功臣不问，以为都官尚书，迁吴兴太守。郡旧多剽掠，有十数岁小儿于路取遗物，<br /><br />&nbsp;&nbsp;&nbsp;&nbsp;敬则杀之以徇。自此路不拾遗，郡无劫盗。又录得一偷，召其亲属于前鞭之。令<br /><br />&nbsp;&nbsp;&nbsp;&nbsp;偷身长扫街路，久之，乃令偷举旧偷自代。诸偷恐为所识，皆逃走，境内以清。<br /><br />&nbsp;&nbsp;&nbsp;&nbsp;仍入乌程，从市过，见屠肉，叹曰：“吴兴昔无此，是我少时在此所作<br /><br />&nbsp;&nbsp;&nbsp;&nbsp;也。”召故人饮酒说平生，不以屑也。迁护军，以家为府。三年，以改葬去职，<br /><br />&nbsp;&nbsp;&nbsp;&nbsp;诏赠敬则母寻阳国太夫人，改授侍中、抚军。高帝遗诏敬则以本官领丹阳尹。寻<br /><br />&nbsp;&nbsp;&nbsp;&nbsp;迁会稽太守，加都督。永明二年，给鼓吹一部。会土边带湖海，人丁无士庶皆保<br /><br />&nbsp;&nbsp;&nbsp;&nbsp;塘役。敬则以功力有余，悉评敛为钱，送台库以为便宜。上许之。三年，进号征<br /><br />&nbsp;&nbsp;&nbsp;&nbsp;东将军。宋广州刺史王翼之子妾路氏酷暴，杀婢媵，翼之子法朗告之，敬则付山<br /><br />&nbsp;&nbsp;&nbsp;&nbsp;阴狱杀之。路氏家诉，为有司所奏，山阴令刘岱坐弃市刑。敬则入朝，上谓敬则<br /><br />&nbsp;&nbsp;&nbsp;&nbsp;曰：“人命至重，是谁下意杀之？都不启闻。”敬则曰：“是臣愚意。臣知何物<br /><br />&nbsp;&nbsp;&nbsp;&nbsp;科法，见背后有节，便言应得杀人。”刘岱亦引罪，上乃赦之；敬则免官，以公<br /><br />&nbsp;&nbsp;&nbsp;&nbsp;领郡。后与王俭俱即本号开府仪同三司。时徐孝嗣于崇礼门候俭，因嘲之曰：<br /><br />&nbsp;&nbsp;&nbsp;&nbsp;“今日可谓连璧。”俭曰：“不意老子遂与韩非同传。”人以告敬则，敬则欣然<br /><br />&nbsp;&nbsp;&nbsp;&nbsp;曰：“我南沙县吏，徼幸得细铠左右。逮风云以至于此。遂与王卫军同日拜三公，<br /><br />&nbsp;&nbsp;&nbsp;&nbsp;王敬则复何恨。”了无恨色。朝士以此多之。<br /><br />&nbsp;&nbsp;&nbsp;&nbsp;十一年，授司空。敬则名位虽达，不以富贵自遇。初为散辈使魏，于北馆种<br /><br />&nbsp;&nbsp;&nbsp;&nbsp;杨柳。后员外郎虞长曜北使还，敬则问：“我昔种杨柳树，今若大小？”长曜曰：<br /><br />&nbsp;&nbsp;&nbsp;&nbsp;“虏中以为甘棠。”武帝令群臣赋诗，敬则曰：“臣几落此奴度。”上问之，敬<br /><br />&nbsp;&nbsp;&nbsp;&nbsp;则对曰：“臣若解书，不过作尚书都令史尔，那得今日？”敬则虽不大识书，而<br /><br />&nbsp;&nbsp;&nbsp;&nbsp;性甚警黠，临郡令省事读辞，下教制决，皆不失理。<br /><br />&nbsp;&nbsp;&nbsp;&nbsp;明帝辅政，密有废立意。隆昌元年，出敬则为会稽太守，加都督。海陵王立，<br /><br />&nbsp;&nbsp;&nbsp;&nbsp;进位太尉。明帝即位，为大司马，台使拜授日，雨大洪注，敬则文武皆失色。一<br /><br />&nbsp;&nbsp;&nbsp;&nbsp;客旁曰：“公由来如此，昔拜丹阳尹、吴兴时亦然。”敬则大悦曰：“我宿命应<br /><br />&nbsp;&nbsp;&nbsp;&nbsp;得雨。”乃引羽仪、备朝服、导引出听事拜受，意犹不自得，吐舌久之。帝既多<br /><br />&nbsp;&nbsp;&nbsp;&nbsp;杀害，敬则自以高、武旧臣，心怀忧惧。帝虽外厚其礼而内相疑备，数访问敬则<br /><br />&nbsp;&nbsp;&nbsp;&nbsp;饮食体干。闻其衰老，且以居内地，故得少安。后遣萧坦之将斋仗五百人行晋陵，<br /><br />&nbsp;&nbsp;&nbsp;&nbsp;敬则诸子在都，忧怖无计。上知之，问计于梁武帝，武帝曰：“敬则竖夫，易为<br /><br />&nbsp;&nbsp;&nbsp;&nbsp;感，唯应锡以子女玉帛，厚其使人，如斯而已。”上纳之。吴人张思祖，敬则谋<br /><br />&nbsp;&nbsp;&nbsp;&nbsp;主也，为府司马，频衔使。上伪倾意待之，以为游击将军。遣敬则世子仲雄入东。<br /><br />&nbsp;&nbsp;&nbsp;&nbsp;仲雄善弹琴，江左有蔡邕焦尾琴在主衣库，上敕五日一给仲雄。仲雄在御前鼓琴，<br /><br />&nbsp;&nbsp;&nbsp;&nbsp;作《懊侬曲》，歌曰：“常叹负情侬，郎今果行许。”又曰：“君行不净心，那<br /><br />&nbsp;&nbsp;&nbsp;&nbsp;得恶人题。”帝愈猜愧。<br /><br />&nbsp;&nbsp;&nbsp;&nbsp;永泰元年，帝疾屡经危殆，以张瑰为平东将军、吴郡太守，置兵佐，密防敬<br /><br />&nbsp;&nbsp;&nbsp;&nbsp;则。内外传言当有处分。敬则闻之，窃曰；“东今有谁？祗是欲平我耳。东亦何<br /><br />&nbsp;&nbsp;&nbsp;&nbsp;易可平？吾终不受金罂。”金罂，谓鸩酒也。诸子怖惧，第五子幼隆遣正员将军<br /><br />&nbsp;&nbsp;&nbsp;&nbsp;徐岳以情告徐州行事谢I为计，若同者当往报敬则。I执岳驰启之。敬则城局<br /><br />&nbsp;&nbsp;&nbsp;&nbsp;参军徐庶家在京口，其子密以报庶，庶以告敬则五官王公林。公林，敬则族子也，<br /><br />&nbsp;&nbsp;&nbsp;&nbsp;常所委信。公林劝敬则急送启赐儿死，单舟星夜还都。敬则曰：“若尔，诸郎要<br /><br />&nbsp;&nbsp;&nbsp;&nbsp;应有信，且忍一夕。”其夜，呼僚佐文武股h赌钱，谓众曰：“卿诸人欲令我作<br /><br />&nbsp;&nbsp;&nbsp;&nbsp;何计？”莫敢先答。防阁丁兴怀曰：“官祗应作尔。”敬则不声。明旦，召山阴<br /><br />&nbsp;&nbsp;&nbsp;&nbsp;令王询、台传御史钟离祖愿，敬则横刀坐，问询等发丁可得几人，库见有几钱<br /><br />&nbsp;&nbsp;&nbsp;&nbsp;物，询、祖愿对并乖旨，敬则怒，将出斩之。王公林又谏敬则曰：“官讵不更思？”<br /><br />&nbsp;&nbsp;&nbsp;&nbsp;敬则唾其面，曰：“小子，我作事何关汝小子。”乃起兵，招集配衣，二三日便<br /><br />&nbsp;&nbsp;&nbsp;&nbsp;发。欲劫前中书令何胤还为尚书令，长史王弄璋、司马张思祖止之曰：“何令高<br /><br />&nbsp;&nbsp;&nbsp;&nbsp;蹈，必不从，不从便应杀之。举大事先杀朝贤，事必不济。”乃率实甲万人过浙<br /><br />&nbsp;&nbsp;&nbsp;&nbsp;江，谓曰：“应须作檄。”恩祖曰：“公今自还朝，何用作此？”乃止。<br /><br />&nbsp;&nbsp;&nbsp;&nbsp;朝廷遣辅国将军前军司马左兴盛、直阁将军马军主胡松三千余人，筑垒于曲<br /><br />&nbsp;&nbsp;&nbsp;&nbsp;阿长冈；尚书左仆射沈文秀为持节、都督，屯湖头，备京口路。敬则以旧将举事，<br /><br />&nbsp;&nbsp;&nbsp;&nbsp;百姓担篙荷锸随逐之十余万众。至武进陵口恸哭，乘肩舆而前。遇兴盛、山阳二<br /><br />&nbsp;&nbsp;&nbsp;&nbsp;柴，尽力攻之。官军不敌，欲退而围不开，各死战。胡松领马军突其后，白丁无<br /><br />&nbsp;&nbsp;&nbsp;&nbsp;器仗，皆惊散。敬则大叫索马，再上不得上，兴盛军容袁文旷斩之传首。<br /><br />&nbsp;&nbsp;&nbsp;&nbsp;是时上疾已笃，敬则仓卒东起，朝廷震惧。东昏侯在东宫议欲叛，使人上屋<br /><br />&nbsp;&nbsp;&nbsp;&nbsp;望，见征虏亭失火，谓敬则至，急装欲走。有告敬则者，敬则曰：“檀公三十六<br /><br />&nbsp;&nbsp;&nbsp;&nbsp;策，走是上计，汝父子唯应急走耳。”盖讥檀道济避魏事也。敬则之来，声势甚<br /><br />&nbsp;&nbsp;&nbsp;&nbsp;盛，凡十日而败。时年六十四。朝廷漆其首藏在武库，至梁天监元年，其故吏夏<br /><br />&nbsp;&nbsp;&nbsp;&nbsp;侯表请收葬，许之。<br /><br />&nbsp;&nbsp;&nbsp;&nbsp;陈显达，南彭城人也。仕宋以军功封彭泽县子，位羽林监、濮阳太守，隶齐<br /><br />&nbsp;&nbsp;&nbsp;&nbsp;高帝讨桂阳贼于新亭垒。刘掖箬彀埽贼进杜姥宅。及休范死，显达出杜姥宅，<br /><br />&nbsp;&nbsp;&nbsp;&nbsp;大战于宣阳津阳门，大破贼，矢中左目而镞不出。地黄村潘妪善禁，先以钉钉柱，<br /><br />&nbsp;&nbsp;&nbsp;&nbsp;妪禹步作气，钉即出，乃禁显达目中镞出之。事平，封丰城侯，再迁平越中郎将、<br /><br />&nbsp;&nbsp;&nbsp;&nbsp;广州刺史，加都督。沈攸之事起，显达遣军援台，长史到遁、司马诸葛导劝显达<br /><br />&nbsp;&nbsp;&nbsp;&nbsp;保境蓄众，密通彼此。显达于坐手斩之，遣表疏归心齐高帝。帝即位，拜护军将<br /><br />&nbsp;&nbsp;&nbsp;&nbsp;军。后御膳不宰牲，显达上熊蒸一盘，上即以充饭。后拜都督、益州刺史。<br /><br />&nbsp;&nbsp;&nbsp;&nbsp;武帝即位，进号镇西将军。益部山险，多不宾服。大度村獠，前刺史不能制，<br /><br />&nbsp;&nbsp;&nbsp;&nbsp;显达遣使责其租赕。獠帅曰：“两眼刺史尚不敢调我。”遂杀其使。显达分部将<br /><br />&nbsp;&nbsp;&nbsp;&nbsp;吏，声将出猎，夜往袭之，男女无少长皆斩之。自此山夷震服。永明二年，征为<br /><br />&nbsp;&nbsp;&nbsp;&nbsp;侍中、护军将军。显达累任在外，经高帝之忧。及见武帝，流涕悲咽，上亦泣，<br /><br />&nbsp;&nbsp;&nbsp;&nbsp;心甚嘉之。八年，为征南大将军、江州刺史。显达谦厚有智计，自以人微位重，<br /><br />&nbsp;&nbsp;&nbsp;&nbsp;每迁官常有愧惧之色。子十余人，诫之曰：“我本意不及此，汝等勿以富贵陵人。”<br /><br />&nbsp;&nbsp;&nbsp;&nbsp;家既豪富，诸子与王敬则诸儿并精车牛，丽服饰。当世快牛称陈世子青、王三郎<br /><br />&nbsp;&nbsp;&nbsp;&nbsp;乌、吕文显折角、江瞿昙白鼻，而皆集陈舍。显达知此不悦。及子休尚为郢府主<br /><br />&nbsp;&nbsp;&nbsp;&nbsp;簿，过九江拜别。显达曰：“凡奢侈者鲜有不败，麈尾蝇拂是王、谢家物，汝不<br /><br />&nbsp;&nbsp;&nbsp;&nbsp;须捉此自随。”即取于前烧除之。其静退如此。<br /><br />&nbsp;&nbsp;&nbsp;&nbsp;豫废郁林之勋，延兴元年，为司空，进爵为公。明帝即位，进太尉，封鄱阳<br /><br />&nbsp;&nbsp;&nbsp;&nbsp;郡公。加兵二百人，给油络车。后以太尉判鄱阳郡公，为三公事，而职典连率，<br /><br />&nbsp;&nbsp;&nbsp;&nbsp;人以为格外三公。上欲悉除高、武诸孙，上微言问显达，答曰：“此等岂足介虑。”<br /><br />&nbsp;&nbsp;&nbsp;&nbsp;上乃止。显达建武世心怀不安，深自贬退，车乘朽败，导从卤簿皆用羸小。侍宴<br /><br />&nbsp;&nbsp;&nbsp;&nbsp;酒后，启上借枕，帝令与之。显达抚枕曰：“臣年已老，富贵已足，唯少枕枕死，<br /><br />&nbsp;&nbsp;&nbsp;&nbsp;特就陛下乞之。”上失色曰：“公醉矣。”以年老告退，不许。永泰元年，乃遣<br /><br />&nbsp;&nbsp;&nbsp;&nbsp;显达北侵。永元元年，显达督平北将军崔慧景众军四万，围南乡界马圈城，去襄<br /><br />&nbsp;&nbsp;&nbsp;&nbsp;阳三百里。攻之四十日，魏军食尽，啖死人肉及树皮。外围急，魏军突走。<br /><br />&nbsp;&nbsp;&nbsp;&nbsp;显达入据其城，遣军主庄丘黑进取南乡县。魏孝文帝自领十余万骑奄至，军主崔<br /><br />&nbsp;&nbsp;&nbsp;&nbsp;恭祖、胡松以乌布幔盛显达，数人担之，出均水口，台军缘道奔退，死者三万余<br /><br />&nbsp;&nbsp;&nbsp;&nbsp;人。显达素有威名，著于外境，至是大损丧焉。御史中丞范岫奏免显达官，又表<br /><br />&nbsp;&nbsp;&nbsp;&nbsp;解职，并不许。以为江州刺史，镇盆城。初，王敬则事起，始安王遥光启明帝，<br /><br />&nbsp;&nbsp;&nbsp;&nbsp;虑显达为变，欲追官还，事平乃寝。显达亦怀危怖。及东昏立，弥不乐还都，得<br /><br />&nbsp;&nbsp;&nbsp;&nbsp;此授甚喜。寻加领征南大将军，给三望车。<br /><br />&nbsp;&nbsp;&nbsp;&nbsp;显达闻都下大相杀戮，徐孝嗣等皆死，传闻当遣兵袭江州。显达惧祸，十一<br /><br />&nbsp;&nbsp;&nbsp;&nbsp;月十五日举兵，欲直袭建邺，以掩不备，又遥指郢州刺史建安王宝寅为主。朝廷<br /><br />&nbsp;&nbsp;&nbsp;&nbsp;遣后军将军胡松等据梁山，显达率众数千人发寻阳，与松战于采石，大破之，都<br /><br />&nbsp;&nbsp;&nbsp;&nbsp;下震恐。十二月，潜军度取石头北上袭城，宫掖大骇，闭门守备。显达马槊从步<br /><br />&nbsp;&nbsp;&nbsp;&nbsp;军数百人，于西州前与台军战，再合大胜，槊折，手犹杀十余人。官军继至，显<br /><br />&nbsp;&nbsp;&nbsp;&nbsp;达不能抗，退走至西州后乌榜村。骑官赵潭注槊刺落马，斩之篱侧，血涌湔篱，<br /><br />&nbsp;&nbsp;&nbsp;&nbsp;似淳于伯之被刑。时年七十三。显达在江州遇疾，不疗之而差，意甚不悦。是时<br /><br />&nbsp;&nbsp;&nbsp;&nbsp;连冬大雪，枭首朱雀而雪不集，诸子皆伏诛。<br /><br />&nbsp;&nbsp;&nbsp;&nbsp;张敬儿，南阳冠军人也。父丑，为郡将军，官至节府参军。敬儿年少便弓马、<br /><br />&nbsp;&nbsp;&nbsp;&nbsp;有胆气，好射猛兽，发无不中。南阳新野风俗出骑射，而敬儿尤多膂力。稍宦至<br /><br />&nbsp;&nbsp;&nbsp;&nbsp;宁蛮行参军，随郡人刘胡伐襄阳诸山蛮，深入险阻，所向皆破。又击胡阳蛮，官<br /><br />&nbsp;&nbsp;&nbsp;&nbsp;军引退，敬儿单马在后，贼不能抗。山阳王休v镇寿阳，求善骑射士，敬儿及襄<br /><br />&nbsp;&nbsp;&nbsp;&nbsp;阳俞湛应选。敬儿善事人，遂见宠，为长兼行参军。泰始初，随府转骠骑参军，<br /><br />&nbsp;&nbsp;&nbsp;&nbsp;署中兵，领军讨义嘉贼，与刘胡相拒于鹊尾洲，启明帝乞本郡。事平，除南阳太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;敬儿之为襄阳府将也，家贫，每休假辄佣赁自给。尝为城东吴泰家担水，通<br /><br />&nbsp;&nbsp;&nbsp;&nbsp;泰所爱婢。事发，将被泰杀，逃卖棺材中，以盖加上，乃免。及在鹊尾洲，启明<br /><br />&nbsp;&nbsp;&nbsp;&nbsp;帝云：“泰以丝助雍州刺史袁为弩弦，党为逆，若事平之日，乞其家财。”帝<br /><br />&nbsp;&nbsp;&nbsp;&nbsp;许之。至是收籍吴氏，唯家人倮身得出，僮役财货直数千万，敬儿皆有之，先所<br /><br />&nbsp;&nbsp;&nbsp;&nbsp;通婢，即以为妾。<br /><br />&nbsp;&nbsp;&nbsp;&nbsp;后为越骑校尉，桂阳王事起，隶齐高帝顿新亭。贼矢石既交，休范白服乘舆<br /><br />&nbsp;&nbsp;&nbsp;&nbsp;劳楼下。敬儿与黄回白高帝，求诈降以取之。高帝曰：“卿若办事，当以本州相<br /><br />&nbsp;&nbsp;&nbsp;&nbsp;赏。”敬儿相与出城南，放仗走，大呼称降。休范喜，召至舆侧。回阳致高帝密<br /><br />&nbsp;&nbsp;&nbsp;&nbsp;意，休范信之。回目敬儿，敬儿夺取休范防身刀斩之，其左右百人皆散。敬儿持<br /><br />&nbsp;&nbsp;&nbsp;&nbsp;首归新亭。除骁骑将军，加辅国将军。高帝置酒谓敬儿曰：“非卿之功，无今日<br /><br />&nbsp;&nbsp;&nbsp;&nbsp;安。”<br /><br />&nbsp;&nbsp;&nbsp;&nbsp;帝以敬儿人位既轻，不欲使便为襄阳重镇。敬儿求之不已，乃微动高帝曰：<br /><br />&nbsp;&nbsp;&nbsp;&nbsp;“沈攸之在荆州，公知其欲何所作，不出敬儿以防之，恐非公之利也。”帝笑而<br /><br />&nbsp;&nbsp;&nbsp;&nbsp;无言，乃除雍州刺史，加都督，封襄县侯。部泊沔口，敬儿乘舴艋过江，诣晋熙<br /><br />&nbsp;&nbsp;&nbsp;&nbsp;王燮。中江遇风船覆，左右丁壮者各泅水走，余二小史没船下，求敬儿救，敬儿<br /><br />&nbsp;&nbsp;&nbsp;&nbsp;两掖挟之，随船仰得在水上，如此翻覆行数十里，方得迎接。失所持节，更给之。<br /><br />&nbsp;&nbsp;&nbsp;&nbsp;至镇，厚结攸之，得其事迹，密白高帝，终无二心。又与攸之司马刘攘兵情款。<br /><br />&nbsp;&nbsp;&nbsp;&nbsp;及苍梧废，敬儿疑攸之当因此起兵，密问攘兵，攘兵无所言，寄敬儿马镫一只。<br /><br />&nbsp;&nbsp;&nbsp;&nbsp;敬儿乃为备。升明元年冬，攸之乃遣使报，敬儿劳接周至，为设食讫，列仗于听<br /><br />&nbsp;&nbsp;&nbsp;&nbsp;事前斩之。集部曲顿。攸之下，当袭江陵。敬儿告变使至，高帝大喜，进号镇军<br /><br />&nbsp;&nbsp;&nbsp;&nbsp;将军，改督。攸之至郢城败走，其子元琰与兼长史江V、别驾傅宣等还江陵。敬<br /><br />&nbsp;&nbsp;&nbsp;&nbsp;儿军至白水，元琰闻城外鹤唳，谓是叫声，恐惧欲走。其夜，V、宣开门出奔，<br /><br />&nbsp;&nbsp;&nbsp;&nbsp;城溃，元琰奔宠洲见杀。敬儿至江陵，诛攸之亲党，没入其财物数千万，善者悉<br /><br />&nbsp;&nbsp;&nbsp;&nbsp;以入私，送台者百不一焉。攸之于汤渚村自经死，居人送首荆州。敬儿使J擎之，<br /><br />&nbsp;&nbsp;&nbsp;&nbsp;盖以青伞，徇诸市郭，乃送建邺。进爵为公。<br /><br />&nbsp;&nbsp;&nbsp;&nbsp;敬儿在雍州贪残，人间一物堪用，莫不夺取。于襄阳城西起宅，聚物货宅，<br /><br />&nbsp;&nbsp;&nbsp;&nbsp;大小殆侔襄阳。又欲移羊叔子堕泪碑，于其处置台。纲纪谏曰：“此羊太傅遗德，<br /><br />&nbsp;&nbsp;&nbsp;&nbsp;不宜迁动。”敬儿曰：“太傅是谁，我不识。”<br /><br />&nbsp;&nbsp;&nbsp;&nbsp;及齐受禅，转侍中、中军将军，迁散骑常侍、车骑将军，置佐史。高帝崩，<br /><br />&nbsp;&nbsp;&nbsp;&nbsp;遗诏加开府仪同三司。于家窃泣曰：“官家大老天子，可惜太子年少，向我所不<br /><br />&nbsp;&nbsp;&nbsp;&nbsp;及也。”及拜，王敬则戏之，呼为褚彦回。敬儿曰：“我马上所得，终不能作华<br /><br />&nbsp;&nbsp;&nbsp;&nbsp;林阁勋也。”敬则甚恨焉。初，敬儿微时，有妻毛氏，生子道门。而乡里尚氏女<br /><br />&nbsp;&nbsp;&nbsp;&nbsp;有色貌，敬儿悦之，遂弃毛氏而纳尚氏为室。及居三司，尚氏犹居襄阳宅。虑不<br /><br />&nbsp;&nbsp;&nbsp;&nbsp;复外出，乃迎家口悉下至都，启武帝，不蒙劳问。敬儿心自疑。及垣崇祖死，愈<br /><br />&nbsp;&nbsp;&nbsp;&nbsp;恐惧。性好卜术，信梦尤甚。初征荆州，每见诸将帅，不遑有余计，唯叙梦云：<br /><br />&nbsp;&nbsp;&nbsp;&nbsp;“未贵时，梦居村中，社树H高数十丈。及在雍州，又梦社树直上至天。”以此<br /><br />&nbsp;&nbsp;&nbsp;&nbsp;诱说部曲，自云贵不可言。由是不自测量，无知。又使于乡里为谣言，使小儿辈<br /><br />&nbsp;&nbsp;&nbsp;&nbsp;歌曰：“天子在何处？宅在赤谷口，天子是阿谁？非猪如是狗。”敬儿家在冠军，<br /><br />&nbsp;&nbsp;&nbsp;&nbsp;宅前有地名赤谷。既得开府，又望班剑，语人曰：“我车边犹少班兰物。”敬儿<br /><br />&nbsp;&nbsp;&nbsp;&nbsp;长自荒远，少习武事，既从容都下，又四方宁靖，益不得志。其妻尚氏亦曰：<br /><br />&nbsp;&nbsp;&nbsp;&nbsp;“吾昔梦一手热如火，而君得南阳郡；元徽中，梦一髀热如火，君得本州；建元<br /><br />&nbsp;&nbsp;&nbsp;&nbsp;中，梦半体热，寻得开府；今复举体热矣。”以告所亲，言其妻初梦次梦，又言<br /><br />&nbsp;&nbsp;&nbsp;&nbsp;“今举体热矣”。阉人闻其言说之，事达武帝。敬儿又遣使与蛮中交关，武帝疑<br /><br />&nbsp;&nbsp;&nbsp;&nbsp;有异志，永明元年，敕朝臣华林八关斋，于坐收敬儿。初，左右雷仲显常以盈满<br /><br />&nbsp;&nbsp;&nbsp;&nbsp;诫敬儿，不能从，至是知有变，抱敬儿泣，敬儿脱冠貂投地曰：“用此物误我。”<br /><br />&nbsp;&nbsp;&nbsp;&nbsp;及子道门、道畅、道休并伏诛，少子道庆见宥。后数年，上与豫章王嶷三日曲水<br /><br />&nbsp;&nbsp;&nbsp;&nbsp;内宴，舴艋船流至御坐前覆没，上由是言及敬儿，悔杀之。<br /><br />&nbsp;&nbsp;&nbsp;&nbsp;敬儿始不识书，及为方伯，乃习学读《孝经》、《论语》。初征为护军，乃<br /><br />&nbsp;&nbsp;&nbsp;&nbsp;潜于密室中，屏人学揖让答对，空中俯仰，妾侍窃窥笑焉。将拜三司，谓其妻嫂<br /><br />&nbsp;&nbsp;&nbsp;&nbsp;曰：“我拜后府开黄阁。”因口自为鼓声。初得鼓吹，羞便奏之。又于新林姥庙<br /><br />&nbsp;&nbsp;&nbsp;&nbsp;为妾祈子，祝神口自称三公，其鄙俚如此。始其母于田中卧，梦犬子有角舐之，<br /><br />&nbsp;&nbsp;&nbsp;&nbsp;已而有娠而生敬儿，故初名苟儿。又生一子，因苟儿之名复名猪儿。宋明帝嫌苟<br /><br />&nbsp;&nbsp;&nbsp;&nbsp;儿名鄙，改为敬儿，故猪儿亦改为恭儿，位正员郎，谢病归本县，常居上保村，<br /><br />&nbsp;&nbsp;&nbsp;&nbsp;不肯出仕，与居人不异。与敬儿爱友甚笃。及闻敬儿败，走入蛮。后首出，原其<br /><br />&nbsp;&nbsp;&nbsp;&nbsp;罪。<br /><br />&nbsp;&nbsp;&nbsp;&nbsp;崔慧景，字君山，清河东武城人也。祖构，奉朝请。父系之，州别驾。慧景<br /><br />&nbsp;&nbsp;&nbsp;&nbsp;少有志业，仕宋为长水校尉。齐高帝在淮阴，慧景与宗人祖思同时自结。及高帝<br /><br />&nbsp;&nbsp;&nbsp;&nbsp;受禅，封乐安县子，为都督，梁、南秦二州刺史。永明四年，为司州刺史。母丧，<br /><br />&nbsp;&nbsp;&nbsp;&nbsp;诏起复本任。慧景每罢州，辄倾资献奉，动数百万。武帝以此嘉之。十年，为都<br /><br />&nbsp;&nbsp;&nbsp;&nbsp;督、豫州刺史。郁林即位，慧景以少主新立，密与魏通，朝廷疑之。明帝辅政，<br /><br />&nbsp;&nbsp;&nbsp;&nbsp;遣梁武帝至寿春安慰之。慧景密启送诚劝进。建武四年，为度支尚书，领太子左<br /><br />&nbsp;&nbsp;&nbsp;&nbsp;率。<br /><br />&nbsp;&nbsp;&nbsp;&nbsp;东昏即位，为护军。时辅国将军徐世标专权号令，慧景备员而已。帝既诛戮<br /><br />&nbsp;&nbsp;&nbsp;&nbsp;将相，旧臣皆尽，慧景自以年宿位重，转不自安。及裴叔业以寿阳降魏，即授慧<br /><br />&nbsp;&nbsp;&nbsp;&nbsp;景平西将军，假节、侍中、护军如故。率军水路征寿阳。军顿白下将发，帝长围<br /><br />&nbsp;&nbsp;&nbsp;&nbsp;屏除，出琅邪城送之。帝戎服坐楼上，召慧景骑进围内，无一人自随，裁交数言，<br /><br />&nbsp;&nbsp;&nbsp;&nbsp;拜辞而去。慧景出至白下甚喜，曰：“颈非复小竖等所折也。”子觉为直阁将军，<br /><br />&nbsp;&nbsp;&nbsp;&nbsp;慧景密与之期。时江夏王宝玄镇京口，闻慧景北行，遣左右余文兴说之曰：“朝<br /><br />&nbsp;&nbsp;&nbsp;&nbsp;廷任用群小，猜害忠贤，江、刘、徐、沈，君之所见，身虽鲁、卫，亦不知灭亡<br /><br />&nbsp;&nbsp;&nbsp;&nbsp;何时。君今段之举，有功亦死，无功亦死，欲何求所免？机不可失，今拥强兵，<br /><br />&nbsp;&nbsp;&nbsp;&nbsp;北取广陵，收吴、楚劲卒；身举州以相应，取大功如反掌耳。”慧景常不自安，<br /><br />&nbsp;&nbsp;&nbsp;&nbsp;闻言响应。<br /><br />&nbsp;&nbsp;&nbsp;&nbsp;于时庐陵王长史萧寅、司马崔恭祖守广陵城，慧景以宝玄事告恭祖。恭祖先<br /><br />&nbsp;&nbsp;&nbsp;&nbsp;无宿契，口虽相和，心实不同。还以事告寅，共为闭城计。寅心谓恭祖与慧景同，<br /><br />&nbsp;&nbsp;&nbsp;&nbsp;谓曰：“废昏立明，人情所乐，宁可违拒。”恭祖犹执不同。俄而慧景至，恭祖<br /><br />&nbsp;&nbsp;&nbsp;&nbsp;闭门不敢出。慧景知其异己，泣数行而去。中兵参军张庆延、明岩卿等劝慧景袭<br /><br />&nbsp;&nbsp;&nbsp;&nbsp;取广陵，及密遣军主刘灵运间行突入。慧景俄系至，遂据其城。子觉至，仍使领<br /><br />&nbsp;&nbsp;&nbsp;&nbsp;兵袭京口。宝玄本谓大军并来，及见人少，极失所望，拒觉，击走之。恭祖及觉<br /><br />&nbsp;&nbsp;&nbsp;&nbsp;精兵八千济江。恭祖心本不同反，至蒜山，欲斩觉以军降京口，事既不果而止。<br /><br />&nbsp;&nbsp;&nbsp;&nbsp;觉等军器精严，柳灯、沈佚等谓宝玄曰：“崔护军威名既重，乃诚可见，既已唇<br /><br />&nbsp;&nbsp;&nbsp;&nbsp;齿，忽中道立异。彼以乐归之众，乱江而济，谁能拒之？”于是登北固楼，并千<br /><br />&nbsp;&nbsp;&nbsp;&nbsp;蜡烛为烽火，举以应觉。帝闻变，以右卫将军左兴盛假节、督都下水陆众军。慧<br /><br />&nbsp;&nbsp;&nbsp;&nbsp;景停二日，便率大众一时俱济江，趣京口，宝玄仍以觉为前锋，恭祖次之，慧景<br /><br />&nbsp;&nbsp;&nbsp;&nbsp;领大都督为众军节度。东府、石头、白下、新亭诸城皆溃，左兴盛走，不得入宫，<br /><br />&nbsp;&nbsp;&nbsp;&nbsp;逃淮渚荻船中，慧景禽杀之。慧景称宣德皇后令，废帝为吴王。<br /><br />&nbsp;&nbsp;&nbsp;&nbsp;时柳灯别推宝玄，恭祖为宝玄羽翼，不复承奉，慧景嫌之。巴陵王昭胄先逃<br /><br />&nbsp;&nbsp;&nbsp;&nbsp;人间，出投慧景，意更向之，故犹豫未知所立，此声颇泄。灯、恭祖始贰于慧景。<br /><br />&nbsp;&nbsp;&nbsp;&nbsp;又恭祖劝慧景射火箭烧北掖楼，慧景以大事垂定，后若更造，费用功多，不从其<br /><br />&nbsp;&nbsp;&nbsp;&nbsp;计。性好谈义，兼解佛理，顿法轮寺，对客高谈，恭祖深怀怨望。先是，卫尉萧<br /><br />&nbsp;&nbsp;&nbsp;&nbsp;懿为豫州刺史，自历阳步道征寿阳，帝遣密使告之。懿率军主胡松、李居士等自<br /><br />&nbsp;&nbsp;&nbsp;&nbsp;采石济岸，顿越城举火，台城中鼓叫称庆。恭祖先劝慧景遣二千人断西岸军，令<br /><br />&nbsp;&nbsp;&nbsp;&nbsp;不得度，慧景以城旦夕降，外救自然应散，不许。恭祖请击义师，又不许。乃遣<br /><br />&nbsp;&nbsp;&nbsp;&nbsp;子觉将精甲数千人度南岸，义师昧旦进战，觉大败。慧景人情离沮。恭祖顿军兴<br /><br />&nbsp;&nbsp;&nbsp;&nbsp;皇寺，于东宫掠得女妓，觉来逼夺，由是忿恨。其夜，崔恭祖与骁将刘灵运诣城<br /><br />&nbsp;&nbsp;&nbsp;&nbsp;降。慧景乃将腹心数人潜去，欲北度江，城北诸军不知，犹为拒战。城内出荡，<br /><br />&nbsp;&nbsp;&nbsp;&nbsp;杀数百人，慧景余众皆奔。慧景围城凡十二日，军旅散在都下，不为营垒。及走，<br /><br />&nbsp;&nbsp;&nbsp;&nbsp;众于道稍散，单马至蟹浦，投渔人太叔荣之。荣之故为慧景门人，时为蟹浦戍，<br /><br />&nbsp;&nbsp;&nbsp;&nbsp;谓之曰：“吾以乐赐汝，汝为吾觅酒。”既而为荣之所斩，以头内鳅篮中担送都。<br /><br />&nbsp;&nbsp;&nbsp;&nbsp;恭祖者，慧景宗人，骁果便马槊，气力绝人，频经军阵，讨王敬则，与左兴<br /><br />&nbsp;&nbsp;&nbsp;&nbsp;盛军容袁文旷争敬则首，诉明帝曰：“恭祖秃马绛衫，手刺倒敬则，故文旷得斩<br /><br />&nbsp;&nbsp;&nbsp;&nbsp;其首。以死易勋而见枉夺。若失此勋，要当刺杀左兴盛。”帝以其勇健，谓兴盛<br /><br />&nbsp;&nbsp;&nbsp;&nbsp;曰：“何容令恭祖与文旷争功。”慧景平后，恭祖系尚方，少时杀之。觉亡命为<br /><br />&nbsp;&nbsp;&nbsp;&nbsp;道人，见执伏法。觉弟偃，年十八便身长八尺，博涉书记，善虫篆，为始为内史，<br /><br />&nbsp;&nbsp;&nbsp;&nbsp;藏窜得免。和帝西台立，以为宁朔将军。中兴元年，诣公车尚书申冤，言多指斥，<br /><br />&nbsp;&nbsp;&nbsp;&nbsp;寻下狱死。<br /><br />&nbsp;&nbsp;&nbsp;&nbsp;先是，东阳女子娄逞，变服诈为丈夫，粗知围棋，解文义，遍游公卿，仕至<br /><br />&nbsp;&nbsp;&nbsp;&nbsp;扬州议曹从事。事发，明帝驱令还东。逞始作妇人服而去，叹曰：“如此伎，还<br /><br />&nbsp;&nbsp;&nbsp;&nbsp;之为老妪，岂不惜哉。”此人妖也。阴而欲为阳，事不果故泄，敬则、遥光、显<br /><br />&nbsp;&nbsp;&nbsp;&nbsp;达、慧景之应也。旧史裴叔业有传，事终于魏，今略之云。<br /><br />&nbsp;&nbsp;&nbsp;&nbsp;论曰：光武功臣，所以能终身名者，岂唯不任职事，亦以继奉章明，心存正<br /><br />&nbsp;&nbsp;&nbsp;&nbsp;嫡。王、陈拔迹奋飞，则建元、永明之运；身极鼎将，则建武、永元之朝。勋非<br /><br />&nbsp;&nbsp;&nbsp;&nbsp;往时，位逾昔等，礼授虽重，情分不交。加以主猜政乱，危亡虑及，举手I头，<br /><br />&nbsp;&nbsp;&nbsp;&nbsp;人思自免。干戈既用，诚沦犯上之迹，敌国起于同舟，况又疏于此也。敬儿挟震<br /><br />&nbsp;&nbsp;&nbsp;&nbsp;主之勇，当鸟尽之运，内惑邪梦，迹涉觊觎，其至歼亡，亦其理也。慧景以乱济<br /><br />&nbsp;&nbsp;&nbsp;&nbsp;乱，能无及乎！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,334158);">加入书签</a><a
                        href="334093.html">上一页</a>&larr;<a href="index.html">返回列表</a>&rarr;<a
                            href="334319.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "334093.html"; var next_page = "334319.html"; var index_page = "index.html"; var sortid = "9"; var article_id = "4204"; var chapter_id = "334158"; var articlename = "南史"; var chaptername = " 卷四十五 列传第三十五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>