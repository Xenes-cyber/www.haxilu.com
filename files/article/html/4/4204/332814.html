<!DOCTYPE html>
<html>
<head>
<meta charset="gbk" />
<title>南史- 卷二十九 列传第十九-在线阅读-哈西文学网</title>
<meta name="keywords" content="李延寿，南史， 卷二十九 列传第十九全文， 卷二十九 列传第十九在线阅读 哈西文学网" />
<meta name="description" content="哈西文学网提供李延寿的南史  卷二十九 列传第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/332814.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/332814.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 列传第十九</h1>
            <div class="link xb">
                <a href="332760.html">上一页</a>&larr;<a href="index.html">返回列表</a>&rarr;<a
                    href="332943.html">下一页</a></div>			
            <div id="BookText">&nbsp;&nbsp;&nbsp;&nbsp;○蔡廓（子兴宗孙约约弟撙撙孙凝）<br /><br />&nbsp;&nbsp;&nbsp;&nbsp;蔡廓，字子度，济阳考城人，晋司徒谟之曾孙也。祖系，抚军长史。父D，<br /><br />&nbsp;&nbsp;&nbsp;&nbsp;司徒左西属。廓博涉群书，言行以礼，起家著作佐郎。后为宋武帝太尉参军、中<br /><br />&nbsp;&nbsp;&nbsp;&nbsp;书黄门郎。以方鲠闲素，为武帝所知。载迁太尉从事中郎，未拜，遭母忧。性至<br /><br />&nbsp;&nbsp;&nbsp;&nbsp;孝，三年不栉沐，殆不胜丧。宋台建，为侍中，建议以为“鞫狱不宜令子孙下辞，<br /><br />&nbsp;&nbsp;&nbsp;&nbsp;明言父祖之罪。亏教伤情，莫此为大。自今但令家人与囚相见，无乞鞫之诉，便<br /><br />&nbsp;&nbsp;&nbsp;&nbsp;足以明伏罪，不须责家人下辞。”朝议从之。<br /><br />&nbsp;&nbsp;&nbsp;&nbsp;世子左卫率谢灵运辄杀人，御史中丞王准之坐不纠免官。武帝以廓刚直，补<br /><br />&nbsp;&nbsp;&nbsp;&nbsp;御史中丞。多所纠奏，百僚震肃。时中书令傅亮任寄隆重，学冠当时，朝廷仪典，<br /><br />&nbsp;&nbsp;&nbsp;&nbsp;皆取定于亮。亮每事谘廓然后行，亮意若有不同，廓终不为屈。迁司徒左长史，<br /><br />&nbsp;&nbsp;&nbsp;&nbsp;出为豫章太守。征为吏部尚书。廓因北地傅隆问亮：“选事若悉以见付，不论；<br /><br />&nbsp;&nbsp;&nbsp;&nbsp;不然，不能拜也。”亮以语录尚书徐羡之，羡之曰：“黄门郎以下悉以委蔡，吾<br /><br />&nbsp;&nbsp;&nbsp;&nbsp;徒不复厝怀，自此以上，故宜共参同异。”廓曰：“我不能为徐干木署纸尾。”<br /><br />&nbsp;&nbsp;&nbsp;&nbsp;遂不拜。干木，羡之小字也。选案黄纸，录尚书与吏部尚书连名，故廓言署纸尾<br /><br />&nbsp;&nbsp;&nbsp;&nbsp;也。羡之亦以廓正直，不欲使居权要，徙为祠部尚书。文帝入奉大统，尚书令傅<br /><br />&nbsp;&nbsp;&nbsp;&nbsp;亮率百官奉迎，廓亦俱行。至寻阳，遇疾不堪前，亮将进路诣别，廓谓曰：“营<br /><br />&nbsp;&nbsp;&nbsp;&nbsp;阳在吴，宜厚加供奉。一旦不幸，卿诸人有杀主之名，欲立于世，将可得邪？”<br /><br />&nbsp;&nbsp;&nbsp;&nbsp;时亮已与羡之议害少帝，乃驰信止之，信至已不及。羡之大怒曰：“与人共计，<br /><br />&nbsp;&nbsp;&nbsp;&nbsp;云何裁转背便卖恶于人？”及文帝即位，谢晦将之荆州，与廓别，屏人问曰：<br /><br />&nbsp;&nbsp;&nbsp;&nbsp;“吾其免乎？”廓曰：“卿受先帝顾命，任以社稷，废昏立明，义无不可；但杀<br /><br />&nbsp;&nbsp;&nbsp;&nbsp;人二昆，而以之北面，挟震主之威，据上流之重，以古推今，自免为难也。”<br /><br />&nbsp;&nbsp;&nbsp;&nbsp;廓年、位并轻，而时流所推重，每至时岁，皆束带诣门。奉兄轨如父，家事<br /><br />&nbsp;&nbsp;&nbsp;&nbsp;大小，皆谘而后行，公禄赏赐，一皆入轨，有所资须，悉就典者请焉。从武帝在<br /><br />&nbsp;&nbsp;&nbsp;&nbsp;彭城，妻郗氏书求夏服。廓答书曰：“知须夏服，计给事自应相供，无容别寄。”<br /><br />&nbsp;&nbsp;&nbsp;&nbsp;时轨为给事中。元嘉二年，廓卒。武帝常云：“羊徽、蔡廓，可平世三公。”少<br /><br />&nbsp;&nbsp;&nbsp;&nbsp;子兴宗。<br /><br />&nbsp;&nbsp;&nbsp;&nbsp;兴宗，字兴宗，幼为父廓所重，谓有己风。与亲故书曰：“小儿四岁，神气<br /><br />&nbsp;&nbsp;&nbsp;&nbsp;似可，不入非类室，不与小人游。”故以兴宗为之名，以兴宗为之字。年十岁丧<br /><br />&nbsp;&nbsp;&nbsp;&nbsp;父，哀毁有异凡童。廓罢豫章郡还，起二宅，先成东宅以与兄轨。轨罢长沙郡还，<br /><br />&nbsp;&nbsp;&nbsp;&nbsp;送钱五十万以裨宅直。兴宗年十一，白母曰：“一家由来丰俭必共，今日宅直不<br /><br />&nbsp;&nbsp;&nbsp;&nbsp;宜受也。”母悦而从焉。轨深有愧色，谓其子淡曰：“我年六十，行事不及十岁<br /><br />&nbsp;&nbsp;&nbsp;&nbsp;小儿。”寻又丧母。少好学，以业尚素立见称，为中书侍郎。中书令建平王宏、<br /><br />&nbsp;&nbsp;&nbsp;&nbsp;侍中王僧绰并与之厚善。元凶弑立，僧绰被诛，凶威方盛，亲故莫敢往，兴宗独<br /><br />&nbsp;&nbsp;&nbsp;&nbsp;临哭尽哀。<br /><br />&nbsp;&nbsp;&nbsp;&nbsp;孝武践阼，累迁尚书吏部侍郎。时尚书何偃疾患，上谓兴宗曰：“卿详练清<br /><br />&nbsp;&nbsp;&nbsp;&nbsp;浊，今以选事相付，便可开门当之，无所让也。”后拜侍中，每正言得失，无所<br /><br />&nbsp;&nbsp;&nbsp;&nbsp;顾惮。孝武新年拜陵，兴宗负玺陪乘。及还，上欲因以射雉，兴宗正色曰：“今<br /><br />&nbsp;&nbsp;&nbsp;&nbsp;致虔园陵，情敬兼重，从禽犹有余日，请待他辰。”上大怒，遣令下车，由是失<br /><br />&nbsp;&nbsp;&nbsp;&nbsp;旨。竟陵王诞据广陵为逆，事平，孝武舆驾出宣阳门，敕左右文武叫称万岁。兴<br /><br />&nbsp;&nbsp;&nbsp;&nbsp;宗时陪辇，帝顾曰：“卿独不叫？”兴宗从容正色答曰：“陛下今日政应涕泣行<br /><br />&nbsp;&nbsp;&nbsp;&nbsp;诛，岂得军中皆称万岁？”帝不悦。<br /><br />&nbsp;&nbsp;&nbsp;&nbsp;兴宗奉旨慰劳广陵，州别驾范羲与兴宗素善，在城内同诛。兴宗至，躬自收<br /><br />&nbsp;&nbsp;&nbsp;&nbsp;殡，致丧还豫章旧墓。上闻谓曰：“卿何敢故尔触网？”兴宗抗言答曰：“陛下<br /><br />&nbsp;&nbsp;&nbsp;&nbsp;自杀贼，臣自葬周旋，既犯严制，政当甘于斧钺耳。”帝有惭色。又庐江内史周<br /><br />&nbsp;&nbsp;&nbsp;&nbsp;郎以正言得罪，锁付宁州，亲戚故人无敢赡送，兴宗时在直，请急，诣朗别。上<br /><br />&nbsp;&nbsp;&nbsp;&nbsp;知尤怒。坐属疾多日，白衣领职。后为廷尉卿，有解士先者，告申坦昔与丞相义<br /><br />&nbsp;&nbsp;&nbsp;&nbsp;宣同谋。时坦已死，子令孙作山阳郡，自系廷尉。兴宗议曰：“若坦昔为戎首，<br /><br />&nbsp;&nbsp;&nbsp;&nbsp;身今尚存，累经肆眚，犹应蒙宥。令孙天属，理相为隐。况人亡事远，追相诬讦，<br /><br />&nbsp;&nbsp;&nbsp;&nbsp;断以礼律，义有合关。”见从。出为东阳太守，后为左户尚书，转掌吏部。时上<br /><br />&nbsp;&nbsp;&nbsp;&nbsp;方盛淫宴，虐侮群臣，自江夏王义恭以下咸加秽辱；唯兴宗以方直见惮，不被侵<br /><br />&nbsp;&nbsp;&nbsp;&nbsp;r。尚书仆射颜师伯谓仪曹郎王耽之曰：“蔡尚书常免昵戏，去人实远。”耽之<br /><br />&nbsp;&nbsp;&nbsp;&nbsp;曰：“蔡豫章昔在相府，亦以方严不狎，武帝宴私之日，未尝相召。每至官赌，<br /><br />&nbsp;&nbsp;&nbsp;&nbsp;常在胜明。蔡尚书今日可谓能荷矣。”<br /><br />&nbsp;&nbsp;&nbsp;&nbsp;大明末，前废帝即位，兴宗告太宰江夏王义恭应须策文。义恭曰：“建立储<br /><br />&nbsp;&nbsp;&nbsp;&nbsp;副，本为今日，复安用此？”兴宗曰：“累朝故事，莫不皆然。近永初之末，荥<br /><br />&nbsp;&nbsp;&nbsp;&nbsp;阳王即位，亦有文策，今在尚书，可检视也。”不从。时义恭录尚书，受遗辅政，<br /><br />&nbsp;&nbsp;&nbsp;&nbsp;阿衡幼主，而引身避事，政归近习。越骑校尉戴法兴、中书舍人巢沿之专制朝权，<br /><br />&nbsp;&nbsp;&nbsp;&nbsp;威行近远。兴宗职管九流，铨衡所寄，每至上朝，辄与令录以下陈欲登贤进士之<br /><br />&nbsp;&nbsp;&nbsp;&nbsp;意，又箴规得失，博论朝政。义恭素性b挠，阿顺法兴，恒虑失旨，每闻兴宗<br /><br />&nbsp;&nbsp;&nbsp;&nbsp;旨，辄战惧无计。先是，大明世奢侈无度，多所造立，赋调烦严，征役过苦，至<br /><br />&nbsp;&nbsp;&nbsp;&nbsp;是发诏悉皆削除。由此紫极殿南北驰道之属，皆被毁坏，自孝建以来至大明末，<br /><br />&nbsp;&nbsp;&nbsp;&nbsp;凡诸制度，无或存者。兴宗于都坐慨然谓颜师伯曰：“先帝虽非盛德，要以道始<br /><br />&nbsp;&nbsp;&nbsp;&nbsp;终。三年无改，古典所贵。今殡宫始撤，山陵未远，而凡诸制度兴造，不论是非，<br /><br />&nbsp;&nbsp;&nbsp;&nbsp;一皆刊削。虽复禅代，亦不至尔。天下有识，当以此窥人。”师伯不能用。<br /><br />&nbsp;&nbsp;&nbsp;&nbsp;兴宗每奏选事，法兴、尚之等辄点定回换，仅有存者。兴宗于朝堂谓义恭及<br /><br />&nbsp;&nbsp;&nbsp;&nbsp;师伯曰：“主上谅暗，不亲万机，选举密事，多被删改，非复公笔迹，不知是何<br /><br />&nbsp;&nbsp;&nbsp;&nbsp;天子意？”王景文、谢庄等迁授失序，兴宗又欲改为美选。时薛安都为散骑常侍、<br /><br />&nbsp;&nbsp;&nbsp;&nbsp;征虏将军，太子率殷恒为中庶子。兴宗先选安都为左卫将军，常侍如故；殷恒为<br /><br />&nbsp;&nbsp;&nbsp;&nbsp;黄门，领校。太宰嫌安都为多，欲单为左卫。兴宗曰：“率、卫相去，几何之间。<br /><br />&nbsp;&nbsp;&nbsp;&nbsp;且已失征虏，非乃超越，复夺常侍，则顿为降贬。若谓安都晚过微人，本宜裁抑，<br /><br />&nbsp;&nbsp;&nbsp;&nbsp;今名器不轻，宜有选序，谨依选体，非私安都。”义恭曰：“若宫官宜加越授者，<br /><br />&nbsp;&nbsp;&nbsp;&nbsp;殷恒便应侍中，那得为黄门而已？”兴宗又曰：“中庶、侍中，相去实远。且安<br /><br />&nbsp;&nbsp;&nbsp;&nbsp;都作率十年，殷恒中庶百日，今又领校，不为少也。”使选令史颜t之、薛庆先<br /><br />&nbsp;&nbsp;&nbsp;&nbsp;等往复论执，义恭然后署案。既而中旨以安都为右卫，加给事中，由是大忤义恭<br /><br />&nbsp;&nbsp;&nbsp;&nbsp;及法兴等。出兴宗为吴郡太守，固辞；又转南东海太守，又不拜，苦求益州。义<br /><br />&nbsp;&nbsp;&nbsp;&nbsp;恭于是大怒，上表言兴宗之失。诏付外详议，义恭因使尚书令柳元景奏兴宗及尚<br /><br />&nbsp;&nbsp;&nbsp;&nbsp;书袁愍孙私相许与，自相迁署，乱群害政，混秽大猷。于是除兴宗永昌太守，郡<br /><br />&nbsp;&nbsp;&nbsp;&nbsp;属交州。朝廷喧然，莫不嗟骇。先是，兴宗纳何后寺尼智妃为妾，姿貌甚美。迎<br /><br />&nbsp;&nbsp;&nbsp;&nbsp;车已去，而师伯密遣人诱之，潜往载取，兴宗迎人不得。及兴宗被徙，论者并言<br /><br />&nbsp;&nbsp;&nbsp;&nbsp;由师伯，师伯甚病之。法兴等既不欲以徙大臣为名，师伯又欲止息物议，由此停<br /><br />&nbsp;&nbsp;&nbsp;&nbsp;行。顷之，法兴见杀，尚之被系，义恭、师伯并诛，复起兴宗为临海王子顼前军<br /><br />&nbsp;&nbsp;&nbsp;&nbsp;长史、南郡太守，行荆州事，不行。时前废帝凶暴，兴宗外甥袁为雍州刺史，<br /><br />&nbsp;&nbsp;&nbsp;&nbsp;固劝兴宗行，曰：“朝廷形势，人情所见，在内大臣，朝夕难保。舅今出居陕西，<br /><br />&nbsp;&nbsp;&nbsp;&nbsp;为八州行事，在襄、沔，地胜兵强，去江陵咫尺，水陆通便。若一朝有事，可<br /><br />&nbsp;&nbsp;&nbsp;&nbsp;共立桓、文之功，岂与受制凶狂，祸难不测，同年而语乎？”兴宗曰：“吾素门<br /><br />&nbsp;&nbsp;&nbsp;&nbsp;平进，与主上甚疏，未容有患。宫省内外既人不自保，比者会应有变。若内难得<br /><br />&nbsp;&nbsp;&nbsp;&nbsp;弭，外衅未必可量。汝欲在外求全，我欲居内免祸，各行所见，不亦善乎？”时<br /><br />&nbsp;&nbsp;&nbsp;&nbsp;士庶危惧，衣冠咸欲远徙，后皆流离外难，百不一存。<br /><br />&nbsp;&nbsp;&nbsp;&nbsp;重除吏部尚书。太尉沈庆之深虑危祸，闭门不通宾客，尝遣左右范羡诣兴宗<br /><br />&nbsp;&nbsp;&nbsp;&nbsp;属事。兴宗谓羡曰：“公关门绝客，以避悠悠之请谒耳。身非有求，何为见拒？”<br /><br />&nbsp;&nbsp;&nbsp;&nbsp;羡复命，庆之使要兴宗。兴宗因说之曰：“主上比者所行，人伦道尽，今所忌惮，<br /><br />&nbsp;&nbsp;&nbsp;&nbsp;唯在于公。公威名素著，天下所服，今举朝惶惶，人怀危怖，指种日，谁不影<br /><br />&nbsp;&nbsp;&nbsp;&nbsp;从？如其不断，旦暮祸及。仆昔佐贵府，蒙眷异常，故敢尽言，愿思其计。”庆<br /><br />&nbsp;&nbsp;&nbsp;&nbsp;之曰：“仆比日前虑不复自保，但尽忠奉国，始终以之，正当委天任命耳。加老<br /><br />&nbsp;&nbsp;&nbsp;&nbsp;罢私门，兵力顿阙，虽有其意，事亦无从。”兴宗曰：“当今怀谋思奋者，非复<br /><br />&nbsp;&nbsp;&nbsp;&nbsp;要富贵，期功赏，各欲救死朝夕耳。殿内将帅，正听外间消息；若一人唱首，则<br /><br />&nbsp;&nbsp;&nbsp;&nbsp;俯仰可定。况公威风先著，统戎累朝，诸旧部曲，布在宫省，谁敢不从？仆在尚<br /><br />&nbsp;&nbsp;&nbsp;&nbsp;书中，自当唱率百僚，案前世故事，更简贤明，以奉社稷。又朝廷诸所行造，人<br /><br />&nbsp;&nbsp;&nbsp;&nbsp;间皆言公悉豫之，今若沉疑不决，当有先公起事者，公亦不免附恶之祸也。且车<br /><br />&nbsp;&nbsp;&nbsp;&nbsp;驾屡幸贵第，酣醉弥留。又闻斥屏左右，独入阁内。此万世一时，机不可失。仆<br /><br />&nbsp;&nbsp;&nbsp;&nbsp;荷眷深重，故吐去梯之言，公宜详其祸福。”庆之曰：“此事大，非仆所能行。<br /><br />&nbsp;&nbsp;&nbsp;&nbsp;事至，政当抱忠以没耳。”顷之，庆之果以见忌致祸。<br /><br />&nbsp;&nbsp;&nbsp;&nbsp;时领军将军王玄谟大将有威名，邑里讹言玄谟当建大事，或言已见诛。玄谟<br /><br />&nbsp;&nbsp;&nbsp;&nbsp;典签包法荣家在东阳，兴宗故郡人也，为玄谟所信，使至兴宗间。兴宗谓曰：<br /><br />&nbsp;&nbsp;&nbsp;&nbsp;“领军比日殊当忧惧。”法荣曰：“顷者殆不复食，夜亦不眠，恒言收已在门，<br /><br />&nbsp;&nbsp;&nbsp;&nbsp;不保俄顷。”兴宗因法荣劝玄谟举事。玄谟又使法荣报曰：“此亦未易可行，其<br /><br />&nbsp;&nbsp;&nbsp;&nbsp;当不泄君语。”右卫将军刘道隆为帝所宠信，专统禁兵，乘舆当夜幸著作佐郎江<br /><br />&nbsp;&nbsp;&nbsp;&nbsp;抡，兴宗乘马车从。道隆从车后过，兴宗谓曰：“刘公，比日思一闲。”道隆<br /><br />&nbsp;&nbsp;&nbsp;&nbsp;深达此旨，掐兴宗手曰：“蔡公勿言。”时帝每因朝宴，棰殴群臣，自骠骑大将<br /><br />&nbsp;&nbsp;&nbsp;&nbsp;军建安王休仁以下，侍中彭愍孙等咸见陵曳，唯兴宗得免。顷之，明帝定大事。<br /><br />&nbsp;&nbsp;&nbsp;&nbsp;玄谟责所亲故吏郭季产、女婿韦希真等曰：“当艰难时，周旋辈无一言相和发者。”<br /><br />&nbsp;&nbsp;&nbsp;&nbsp;季产曰：“蔡尚书令包法荣所道，非不会机，但大事难行耳。季产言亦何益？”<br /><br />&nbsp;&nbsp;&nbsp;&nbsp;玄谟有惭色。当明帝起事之夜，废帝横尸太医阁口。兴宗谓尚书左仆射王景文曰：<br /><br />&nbsp;&nbsp;&nbsp;&nbsp;“此虽凶悖，是天下之主，宜使丧礼粗足者，直如此，四海必将乘人。”<br /><br />&nbsp;&nbsp;&nbsp;&nbsp;时诸方并举兵反，朝廷所保丹阳、淮南数郡，其间诸县或已应贼。东兵已至<br /><br />&nbsp;&nbsp;&nbsp;&nbsp;永世，宫省危惧，上集群臣以谋成败。兴宗曰：“宜镇之以静，以至信待人。比<br /><br />&nbsp;&nbsp;&nbsp;&nbsp;者，逆徒亲戚布在宫省，若绳之以法，则土崩立至，宜明罪不相及之义。”上从<br /><br />&nbsp;&nbsp;&nbsp;&nbsp;之。迁尚书右仆射，寻领卫尉。明帝谓兴宗曰：“顷日人情言何？事当济不？”<br /><br />&nbsp;&nbsp;&nbsp;&nbsp;兴宗曰：“今米甚丰贱，而人情更安，以此算之，清荡可必。但臣之所忧，更在<br /><br />&nbsp;&nbsp;&nbsp;&nbsp;事后，犹羊公言既平之后，方当劳圣虑耳。”尚书褚彦回以手板筑兴宗，兴宗言<br /><br />&nbsp;&nbsp;&nbsp;&nbsp;之不已。上曰：“如卿言。”赭圻平，函送袁首，敕从登南掖门楼以观之。兴<br /><br />&nbsp;&nbsp;&nbsp;&nbsp;宗潸然流涕，上不悦。事平，封兴宗始昌县伯，固让，不许之，封乐安县伯，国<br /><br />&nbsp;&nbsp;&nbsp;&nbsp;秩吏力，终以不受。<br /><br />&nbsp;&nbsp;&nbsp;&nbsp;时殷琰据寿阳为逆，遣辅国将军刘夜ノе。四方既平，琰婴城固守。上使<br /><br />&nbsp;&nbsp;&nbsp;&nbsp;中书为诏譬琰，兴宗曰：“天下既定，是琰思顺之日，陛下宜赐手诏数行。今直<br /><br />&nbsp;&nbsp;&nbsp;&nbsp;使中书为诏，彼必疑非真。”不从。琰得诏，谓刘艺┰欤果不敢降，久乃归顺。<br /><br />&nbsp;&nbsp;&nbsp;&nbsp;先是，徐州刺史薛安都据彭城反，后遣使归款，泰始二年冬，遣镇军将军张永率<br /><br />&nbsp;&nbsp;&nbsp;&nbsp;军迎之。兴宗曰：“安都遣使归顺，此诚不虚，今不过须单使一人，咫尺书耳。<br /><br />&nbsp;&nbsp;&nbsp;&nbsp;若以重兵迎之，势必疑惧，或能招引北虏，为患不测。”时张永已行，不见信。<br /><br />&nbsp;&nbsp;&nbsp;&nbsp;安都闻大军过淮，果引魏军。永战大败，遂失淮北四州。其先见如此。初，永败<br /><br />&nbsp;&nbsp;&nbsp;&nbsp;问至，上在乾明殿，先召司徒建安王休仁，又召兴宗。谓休仁曰：“吾惭蔡仆射。”<br /><br />&nbsp;&nbsp;&nbsp;&nbsp;以败书示兴宗，曰：“我愧卿。”<br /><br />&nbsp;&nbsp;&nbsp;&nbsp;三年，出为郢州刺史。初，吴兴丘珍孙言论常侵兴宗。珍孙子景先，人才甚<br /><br />&nbsp;&nbsp;&nbsp;&nbsp;美，兴宗与之周旋。及景先为鄱阳郡，会晋安王子勋为逆，转在竟陵，为吴喜所<br /><br />&nbsp;&nbsp;&nbsp;&nbsp;杀。母老女幼，流离夏口。兴宗至郢州，亲自临哭，致其丧柩，家累皆得东还。<br /><br />&nbsp;&nbsp;&nbsp;&nbsp;迁会稽太守，领兵置佐，加都督。会稽多诸豪右，不遵王宪，幸臣近习，参半宫<br /><br />&nbsp;&nbsp;&nbsp;&nbsp;省。封略山湖，妨人害政，兴宗皆以法绳之。又以王公妃主多立邸舍，子息滋长，<br /><br />&nbsp;&nbsp;&nbsp;&nbsp;督责无穷，启罢省之，并陈原诸逋负，解遣杂役，并见从。三吴旧有乡射礼，<br /><br />&nbsp;&nbsp;&nbsp;&nbsp;元嘉中，羊玄保为吴郡行之，久不复修。兴宗行之，礼仪甚整。<br /><br />&nbsp;&nbsp;&nbsp;&nbsp;明帝崩，兴宗与尚书令袁粲、右仆射褚彦回、中领军刘摇⒄蚓将军沈攸之<br /><br />&nbsp;&nbsp;&nbsp;&nbsp;同被顾命。以兴宗为征西将军、开府仪同三司、都督、荆州刺史，加班剑二十人，<br /><br />&nbsp;&nbsp;&nbsp;&nbsp;被征还都。时右军将军王道隆任参国政，权重一时，蹑履到兴宗前，不敢就席，<br /><br />&nbsp;&nbsp;&nbsp;&nbsp;良久方去。竟不呼坐。元嘉初，中书舍人秋当，诣太子詹事王昙首，不敢坐。其<br /><br />&nbsp;&nbsp;&nbsp;&nbsp;后中书舍人弘兴宗为文帝所爱遇，上谓曰：“卿欲作士人，得就王球坐，乃当判<br /><br />&nbsp;&nbsp;&nbsp;&nbsp;耳。殷、刘并杂，无所益也。若往诣球，可称旨就席。”及至，球举扇曰：“君<br /><br />&nbsp;&nbsp;&nbsp;&nbsp;不得尔。”弘还，依事启闻。帝曰：“我便无如此何。”至是，兴宗复尔。道隆<br /><br />&nbsp;&nbsp;&nbsp;&nbsp;等以兴宗强正，不欲使拥兵上流，改为中书监、左光禄大夫、开府仪同三司，固<br /><br />&nbsp;&nbsp;&nbsp;&nbsp;辞不拜。<br /><br />&nbsp;&nbsp;&nbsp;&nbsp;兴宗行己恭恪，光禄大夫北地傅隆与父廓善，兴宗常修父友之敬。又太原孙<br /><br />&nbsp;&nbsp;&nbsp;&nbsp;敬玉尝通兴宗侍儿，被禽反接，兴宗命与杖，敬玉了无怍容。兴宗奇其言对，命<br /><br />&nbsp;&nbsp;&nbsp;&nbsp;释缚，试以伎能，高其笔札，因以侍儿赐之，为立室宇，位至尚书右丞。其遏恶<br /><br />&nbsp;&nbsp;&nbsp;&nbsp;扬善若此。敬玉子廉，仕梁，以清能位至御史中丞。兴宗家行尤谨，奉归宗姑，<br /><br />&nbsp;&nbsp;&nbsp;&nbsp;事寡嫂，养孤兄子，有闻于世。太子左率王锡妻范，聪明妇人也，有才学。书让<br /><br />&nbsp;&nbsp;&nbsp;&nbsp;锡弟僧达曰：“昔谢太傅奉寡嫂王夫人如慈母，今蔡兴宗亦有恭和之称。”其为<br /><br />&nbsp;&nbsp;&nbsp;&nbsp;世所重如此。妻刘氏早卒，一女甚幼。外甥袁始生子彖，而妻刘氏亦亡，兴宗<br /><br />&nbsp;&nbsp;&nbsp;&nbsp;姊即母也。一孙一侄，躬自抚养，年齿相比，欲为婚姻，每见兴宗，辄言此意。<br /><br />&nbsp;&nbsp;&nbsp;&nbsp;大明初，诏兴宗女与南平王敬猷婚。兴宗以姊生平之怀，屡经陈启。帝答曰：<br /><br />&nbsp;&nbsp;&nbsp;&nbsp;“卿诸人欲各行己意，则国家何由得婚。且姊言岂是不可违之处邪？”旧意既乖，<br /><br />&nbsp;&nbsp;&nbsp;&nbsp;彖亦他娶。其后彖家好不终，又祸败，彖亦沦废当时，孤微理尽。敬猷遇害，<br /><br />&nbsp;&nbsp;&nbsp;&nbsp;兴宗女无子嫠居，名门高胄，多欲结姻。明帝亦敕适谢氏，兴宗并不许，以女适<br /><br />&nbsp;&nbsp;&nbsp;&nbsp;彖。泰豫元年卒，年五十八。遗命薄葬，奉还封爵。追赠后授，子顺固辞不受，<br /><br />&nbsp;&nbsp;&nbsp;&nbsp;又奉表疏十余上。诏特申其请，以旌克让之风。初，兴宗为郢州，府参军彭城颜<br /><br />&nbsp;&nbsp;&nbsp;&nbsp;敬以式卜曰：“亥年当作公，官有大字者，不可受也。”及有开府之授，而太岁<br /><br />&nbsp;&nbsp;&nbsp;&nbsp;在亥，果薨于光禄大夫云。文集传于世。子顺，字景玄，方雅有父风，位太尉从<br /><br />&nbsp;&nbsp;&nbsp;&nbsp;事中郎。升明末卒。弟约。<br /><br />&nbsp;&nbsp;&nbsp;&nbsp;约，字景郑少尚宋孝武女安吉公主，拜驸马都尉。仕齐，累迁太子中庶子、<br /><br />&nbsp;&nbsp;&nbsp;&nbsp;领屯骑校尉。永明八年八月合朔，约既武冠解剑，于省眠至下鼓不起，为有司所<br /><br />&nbsp;&nbsp;&nbsp;&nbsp;奏，赎论。出为宜都王冠军长史、淮南太守，行府州事。武帝谓曰：“今用卿为<br /><br />&nbsp;&nbsp;&nbsp;&nbsp;近蕃上佐，想副我所期。”约曰：“南豫密迩京师，不化自理，臣亦何人，爝火<br /><br />&nbsp;&nbsp;&nbsp;&nbsp;不息。”时诸王行事，多相裁割，约居右任，主佐之间穆如也。迁司徒左长史。<br /><br />&nbsp;&nbsp;&nbsp;&nbsp;齐明帝为录尚书辅政，百僚脱屐到席，约蹑屐不改。帝谓江u曰：“蔡氏是礼度<br /><br />&nbsp;&nbsp;&nbsp;&nbsp;之门，故自可悦。”u曰：“大将军有揖客，复见于今。”约好饮酒，夷淡不与<br /><br />&nbsp;&nbsp;&nbsp;&nbsp;世杂。永元二年，卒于太子詹事，年四十四，赠太常。弟撙。<br /><br />&nbsp;&nbsp;&nbsp;&nbsp;撙，字景节，少方雅退默，与第四兄寅俱知名。仕齐位给事黄门侍郎。丁母<br /><br />&nbsp;&nbsp;&nbsp;&nbsp;忧，庐于墓侧。齐末多难，服阕，因居墓所。除太子中庶子、太尉长史，并不就。<br /><br />&nbsp;&nbsp;&nbsp;&nbsp;梁台建，为侍中，迁临海太守。公事左迁太子中庶子，复为侍中，吴兴太守。<br /><br />&nbsp;&nbsp;&nbsp;&nbsp;初，撙在临海，百姓杨元孙以婢采兰贴与同里黄权，约生子，酬乳哺直。权<br /><br />&nbsp;&nbsp;&nbsp;&nbsp;死后，元孙就权妻吴赎婢母子五人，吴背约不还。元孙诉，撙判还本主。吴能为<br /><br />&nbsp;&nbsp;&nbsp;&nbsp;巫，出入撙内，以金钏赂撙妾，遂改判与吴。元孙挝登闻鼓讼之，为有司劾。时<br /><br />&nbsp;&nbsp;&nbsp;&nbsp;撙已去郡，虽不坐，而常以为耻。口不言钱，及在吴兴，不饮郡井，斋前自种白<br /><br />&nbsp;&nbsp;&nbsp;&nbsp;苋紫匣，以为常饵，诏褒其清。加信武将军。<br /><br />&nbsp;&nbsp;&nbsp;&nbsp;时帝将为昭明太子纳妃，意在谢氏。袁昂曰：“当今贞素简胜，唯有蔡撙。”<br /><br />&nbsp;&nbsp;&nbsp;&nbsp;乃遣吏部尚书徐勉诣之，停车三通不报。勉笑曰：“当须我召也。”遂投刺乃入。<br /><br />&nbsp;&nbsp;&nbsp;&nbsp;天监九年，宣城郡吏吴承伯挟袄道聚众攻宣城，杀太守朱僧勇，转寇吴兴，吏人<br /><br />&nbsp;&nbsp;&nbsp;&nbsp;并请避之。撙坚守不动，命众出战，摧破斩承伯，余党悉平。累迁吏部尚书，在<br /><br />&nbsp;&nbsp;&nbsp;&nbsp;选弘简有名称。又为侍中，领秘书监。武帝尝谓曰：“卿门旧尚有堪事者多少？”<br /><br />&nbsp;&nbsp;&nbsp;&nbsp;撙曰：“臣门客沈约、范岫各已被升擢，此外无人。”约时为太子少傅，岫为右<br /><br />&nbsp;&nbsp;&nbsp;&nbsp;卫将军。撙风骨鲠正，气调英嶷，当朝无所屈让。尝奏用琅邪王筠为殿中郎，武<br /><br />&nbsp;&nbsp;&nbsp;&nbsp;帝嫌不取参掌通署，乃推白牒于香橙地下，曰：“卿殊不了事。”撙正色俯身拾<br /><br />&nbsp;&nbsp;&nbsp;&nbsp;牒起，曰：“臣谓举尔所知，许允已有前事；既是所知而用，无烦参掌署名。臣<br /><br />&nbsp;&nbsp;&nbsp;&nbsp;撙少而仕宦，未尝有不了事之目。”因捧牒直出，便命驾而去，仍欲抗表自解。<br /><br />&nbsp;&nbsp;&nbsp;&nbsp;帝寻悔，取事为画。帝尝设大臣饼，撙在坐。帝频呼姓名，撙竟不答，食饼如故。<br /><br />&nbsp;&nbsp;&nbsp;&nbsp;帝觉其负气，乃改唤蔡尚书，撙始放箸执笏曰：“尔。”帝曰：“卿向何聋，今<br /><br />&nbsp;&nbsp;&nbsp;&nbsp;何聪？”对曰：“臣预为右戚，且职在纳言，陛下不应以名垂唤。”帝有惭色。<br /><br />&nbsp;&nbsp;&nbsp;&nbsp;性甚凝厉，善自居适。女为昭明太子妃，自詹事以下咸来造谒，往往称疾相<br /><br />&nbsp;&nbsp;&nbsp;&nbsp;闻，间遣之。及其引进，但暄寒而已，此外无复余言。后为中书令，卒于吴郡太<br /><br />&nbsp;&nbsp;&nbsp;&nbsp;守，谥曰康子。司空袁昂尝谓诸宾曰：“自蔡侯卒，不复更见此人。”其为名辈<br /><br />&nbsp;&nbsp;&nbsp;&nbsp;所知如此。<br /><br />&nbsp;&nbsp;&nbsp;&nbsp;子彦深，宣城内史。彦深弟彦高，给事黄门侍郎。彦高子凝。<br /><br />&nbsp;&nbsp;&nbsp;&nbsp;凝，字子居，美容止。及长，博涉经传，有文词，尤工草隶。陈太建元年，<br /><br />&nbsp;&nbsp;&nbsp;&nbsp;累迁太子中舍人。以名公子选尚信义公主，拜驸马都尉、中书侍郎，迁晋陵太守。<br /><br />&nbsp;&nbsp;&nbsp;&nbsp;及将之郡，更令左右修中书廨宇，谓宾友曰：“庶来者无劳。”寻授吏部侍郎。<br /><br />&nbsp;&nbsp;&nbsp;&nbsp;凝年位未高，而才地为时所重。常端坐西斋，自非素贵名流，罕所交接，趣时者<br /><br />&nbsp;&nbsp;&nbsp;&nbsp;多讥焉。宣帝尝谓凝曰：“我欲用义兴主婿钱肃为黄门侍郎，卿意如何？”凝正<br /><br />&nbsp;&nbsp;&nbsp;&nbsp;色曰：“帝乡旧戚，恩由圣旨，则无所复问；若格以佥议，黄散之职，故须人门<br /><br />&nbsp;&nbsp;&nbsp;&nbsp;兼美。”帝默然而止。肃闻而不平，义兴公主日谮之，寻免官，迁交趾。顷之追<br /><br />&nbsp;&nbsp;&nbsp;&nbsp;还。后主嗣位，为给事黄门侍郎。后主尝置酒，欢甚，将移宴弘范宫，众人咸从，<br /><br />&nbsp;&nbsp;&nbsp;&nbsp;唯凝与袁宪不行。后主曰：“何为？”凝曰：“长乐尊严，非酒后所过，臣不敢<br /><br />&nbsp;&nbsp;&nbsp;&nbsp;奉诏。”众人失色。后主曰：“卿醉矣。”命引出。他日，后主谓吏部尚书蔡征<br /><br />&nbsp;&nbsp;&nbsp;&nbsp;曰：“蔡凝负地矜才，无所用也。”寻迁信威晋熙王府长史，郁郁不得志。乃喟<br /><br />&nbsp;&nbsp;&nbsp;&nbsp;然叹曰：“天道有废兴，夫子云‘乐天知命’，斯理庶几可达。”因著《小室赋》<br /><br />&nbsp;&nbsp;&nbsp;&nbsp;以见志。陈亡入隋，道病卒，年四十七。子君知，颇知名。<br /><br />&nbsp;&nbsp;&nbsp;&nbsp;论曰：蔡廓体业弘正，风格峻举。兴宗出内所践，不陨家声。位在具臣，而<br /><br />&nbsp;&nbsp;&nbsp;&nbsp;情怀伊、霍，仁者有勇，验在斯乎？然自廓及凝，年移四代，高风素气，无乏于<br /><br />&nbsp;&nbsp;&nbsp;&nbsp;时，其所以取贵，不徒然矣。至于矜倨之失，盖其风俗所通，格以正道，故亦名<br /><br />&nbsp;&nbsp;&nbsp;&nbsp;教之深尤也。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,332814);">加入书签</a><a
                        href="332760.html">上一页</a>&larr;<a href="index.html">返回列表</a>&rarr;<a
                            href="332943.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "332760.html"; var next_page = "332943.html"; var index_page = "index.html"; var sortid = "9"; var article_id = "4204"; var chapter_id = "332814"; var articlename = "南史"; var chaptername = " 卷二十九 列传第十九"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>