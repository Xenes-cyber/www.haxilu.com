<!DOCTYPE html>
<html>
<head>
<meta charset="gbk" />
<title>南史- 卷四十一 列传第三十一-在线阅读-哈西文学网</title>
<meta name="keywords" content="李延寿，南史， 卷四十一 列传第三十一全文， 卷四十一 列传第三十一在线阅读 哈西文学网" />
<meta name="description" content="哈西文学网提供李延寿的南史  卷四十一 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/333859.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/333859.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十一 列传第三十一</h1>
            <div class="link xb">
                <a href="333788.html">上一页</a>&larr;<a href="index.html">返回列表</a>&rarr;<a
                    href="333942.html">下一页</a></div>			
            <div id="BookText">&nbsp;&nbsp;&nbsp;&nbsp;◎齐宗室<br /><br />&nbsp;&nbsp;&nbsp;&nbsp;○衡阳元王道度继子钧始安贞王道生始安王遥光曲江公遥欣（子几）<br /><br />&nbsp;&nbsp;&nbsp;&nbsp;安陆昭王缅新吴侯景先南丰伯赤斧（子颖胄颖达）衡阳公谌临汝<br /><br />&nbsp;&nbsp;&nbsp;&nbsp;侯坦之<br /><br />&nbsp;&nbsp;&nbsp;&nbsp;衡阳元王道度，齐高帝长兄也。始与高帝俱受学于雷次宗，宣帝问次宗二子<br /><br />&nbsp;&nbsp;&nbsp;&nbsp;学业，次宗答曰：“其兄外朗，其弟内润，皆良璞也。”仕宋位安定太守，卒。<br /><br />&nbsp;&nbsp;&nbsp;&nbsp;齐建元元年，高帝追加封谥。无子，高帝以第十一子钧继。<br /><br />&nbsp;&nbsp;&nbsp;&nbsp;钧，字宣礼，年五岁，所生区贵人病，便加惨悴，左右依常以五色饣半饴之，<br /><br />&nbsp;&nbsp;&nbsp;&nbsp;不肯食，曰：“须侍姨差。”年七岁，出继衡阳元王，见高帝，未拜，便涕泗横<br /><br />&nbsp;&nbsp;&nbsp;&nbsp;流。高帝执其手曰：“伯叔父犹父，勿怨。所以令汝出继，以汝有意，堪奉蒸尝<br /><br />&nbsp;&nbsp;&nbsp;&nbsp;故耳。”即敕外如先给通页怠雉尾扇等，事事依正王。区贵人卒，居丧尽礼。<br /><br />&nbsp;&nbsp;&nbsp;&nbsp;服阕，当问讯武帝，镔骨立，登车三上不能升，乃止。典签曹道人具以闻，武<br /><br />&nbsp;&nbsp;&nbsp;&nbsp;帝即幸钧邸，见之怆然，还谓褚蓁曰：“昨见衡阳，犹奇毁损，卿可数相抚悦。”<br /><br />&nbsp;&nbsp;&nbsp;&nbsp;先是贵人以华钗厨子，并翦刻锦绣中倒炬凤皇莲芰星月之属赐钧，以为玩弄。贵<br /><br />&nbsp;&nbsp;&nbsp;&nbsp;人亡后，每岁时及朔望，辄开视，再拜鲠咽，见者皆为之悲。<br /><br />&nbsp;&nbsp;&nbsp;&nbsp;性好学，善属文，与琅邪王智深以文章相会，济阳江淹亦游焉。武帝谓王俭<br /><br />&nbsp;&nbsp;&nbsp;&nbsp;曰：“衡阳王须文学，当使华实相称，不得止取贵游子弟而已。”乃以太子舍人<br /><br />&nbsp;&nbsp;&nbsp;&nbsp;萧敷为文学。<br /><br />&nbsp;&nbsp;&nbsp;&nbsp;钧常手自细书写《五经》，部为一卷，置于巾箱中，以备遗忘。侍读贺d问<br /><br />&nbsp;&nbsp;&nbsp;&nbsp;曰：“殿下家自有坟素，复何须蝇头细书，别藏巾箱中？”答曰：“巾箱中有<br /><br />&nbsp;&nbsp;&nbsp;&nbsp;《五经》，于检阅既易，且一更手写，则永不忘。”诸王闻而争效为巾箱《五经》，<br /><br />&nbsp;&nbsp;&nbsp;&nbsp;巾箱《五经》自此始也。居身清率，言未尝及时事。会稽孔家起园，列植桐柳，<br /><br />&nbsp;&nbsp;&nbsp;&nbsp;多构山泉，殆穷真趣，钧往游之。曰：“殿下处朱门，游紫闼，讵得与山人交<br /><br />&nbsp;&nbsp;&nbsp;&nbsp;邪？”答曰：“身处朱门，而情游江海；形入紫闼，而意在青云。”大美之。<br /><br />&nbsp;&nbsp;&nbsp;&nbsp;吴郡张融清抗绝俗，虽王公贵人，视之R如也，唯雅重钧，谓从兄绪曰：“衡<br /><br />&nbsp;&nbsp;&nbsp;&nbsp;阳王飘飘有凌云气，其风情素韵，弥足可怀，融与之游，不知老之将至。”见赏<br /><br />&nbsp;&nbsp;&nbsp;&nbsp;如此。<br /><br />&nbsp;&nbsp;&nbsp;&nbsp;历位秘书监。延兴元年，为明帝所杀。明帝立，以永阳王子珉仍本国继元王<br /><br />&nbsp;&nbsp;&nbsp;&nbsp;为孙。<br /><br />&nbsp;&nbsp;&nbsp;&nbsp;子珉，字云_，武帝第二十子也。初封义安郡王，后改永阳。永泰元年见害，<br /><br />&nbsp;&nbsp;&nbsp;&nbsp;复以武陵昭王晔子子坦奉元王后。<br /><br />&nbsp;&nbsp;&nbsp;&nbsp;始安贞王道生，字孝伯，高帝次兄也，仕宋位奉朝请，卒。高帝即位，追加<br /><br />&nbsp;&nbsp;&nbsp;&nbsp;封谥，三子：长凤，次鸾，是为明帝；次纟丐，是为安陆昭王。凤，字景慈，仕<br /><br />&nbsp;&nbsp;&nbsp;&nbsp;宋位正员郎，卒，高帝即位，谥靖世子。建武元年，明帝追尊道生为景皇，妃江<br /><br />&nbsp;&nbsp;&nbsp;&nbsp;氏为后，立寝庙于御道西，陵曰修安。追封凤始安靖王，改华林凤庄门为望贤门，<br /><br />&nbsp;&nbsp;&nbsp;&nbsp;太极东堂画凤鸟，题为神鸟，而改鸾鸟为神雀。子遥光嗣。<br /><br />&nbsp;&nbsp;&nbsp;&nbsp;始安王遥光，字元晖，生而蹙疾，高帝谓不堪奉拜祭祀，欲封其弟，武帝谏，<br /><br />&nbsp;&nbsp;&nbsp;&nbsp;乃以遥光袭爵。位中书郎。<br /><br />&nbsp;&nbsp;&nbsp;&nbsp;明帝辅政，诛赏诸事，唯与遥光共谋议，劝明帝并杀高、武诸子弟，见从。<br /><br />&nbsp;&nbsp;&nbsp;&nbsp;建武元年，为扬州刺史。三年，进号抚军将军。好吏事，颇多惨害。足疾不得同<br /><br />&nbsp;&nbsp;&nbsp;&nbsp;朝例，常乘舆自望贤门入。每与明帝久清闲言毕，帝索香火，明日必有所诛。太<br /><br />&nbsp;&nbsp;&nbsp;&nbsp;子不悦学，唯曼游是好，朝议令蔡仲熊为太子讲礼，未半，遥光从容曰：“文义<br /><br />&nbsp;&nbsp;&nbsp;&nbsp;之事，此是士大夫以为伎艺欲求官耳。皇太子何用讲为？”上以为然，乃停讲。<br /><br />&nbsp;&nbsp;&nbsp;&nbsp;永泰元年，即本号为大将军，给油络车。帝不豫，遥光数入侍疾，帝疾渐甚，河<br /><br />&nbsp;&nbsp;&nbsp;&nbsp;东王铉等七王一夕见杀，遥光意也。帝崩，遗诏加遥光侍中、中书令，给扶。永<br /><br />&nbsp;&nbsp;&nbsp;&nbsp;元元年，给班剑二十人，即本号开府仪同三司。<br /><br />&nbsp;&nbsp;&nbsp;&nbsp;遥光多忌，人有饷履者，以为戏己，大被嫌责。刘绘尝为笺云：“智不及葵。”<br /><br />&nbsp;&nbsp;&nbsp;&nbsp;亦以忤旨。既辅东昏，潜结江u兄弟，谋自树立。弟遥欣在荆楚，拥兵居上流，<br /><br />&nbsp;&nbsp;&nbsp;&nbsp;密相影响。遥光当据东府号令，使遥欣急下，潜谋将发，而遥欣病死。江u被诛，<br /><br />&nbsp;&nbsp;&nbsp;&nbsp;东昏召遥光入殿，告以u罪。遥光惧，还省便阳狂号哭，自此称疾不复入台。先<br /><br />&nbsp;&nbsp;&nbsp;&nbsp;是遥光行还入城，风飘仪出城外。遥光弟遥昌，先卒寿春，豫州部曲，皆归<br /><br />&nbsp;&nbsp;&nbsp;&nbsp;遥光。及遥欣丧还，葬武进，停东府前渚，荆州众力送者甚盛。东昏诛江u后，<br /><br />&nbsp;&nbsp;&nbsp;&nbsp;虑遥光不自安，欲转为司徒还第，召入喻旨。遥光虑见杀，收集荆、豫二州部曲<br /><br />&nbsp;&nbsp;&nbsp;&nbsp;于东府门，众颇怪其异，莫知其指趣也。遥光召亲人丹阳丞刘h及城局参军刘<br /><br />&nbsp;&nbsp;&nbsp;&nbsp;晏、中兵参军曹树生等，并诸伧楚，欲以讨刘暄为名，夜遣数百人破东冶出囚，<br /><br />&nbsp;&nbsp;&nbsp;&nbsp;尚方取仗。又召骁骑将军垣历生。历生随信至，便劝遥光令率城内兵，夜攻台，<br /><br />&nbsp;&nbsp;&nbsp;&nbsp;辇荻烧城门，曰：“公但乘舆随后，反掌可得。”遥光意疑不敢出。天稍晓，遥<br /><br />&nbsp;&nbsp;&nbsp;&nbsp;光戎服至听事，停舆处分，上仗登城行赏赐，历生复劝出军，遥光不肯，望台内<br /><br />&nbsp;&nbsp;&nbsp;&nbsp;自变。<br /><br />&nbsp;&nbsp;&nbsp;&nbsp;及日出，台军稍至，遥光于是戒严，赦都下。领军萧坦之屯湘宫寺，镇军司<br /><br />&nbsp;&nbsp;&nbsp;&nbsp;马曹武屯青溪大桥，太子右率左兴盛屯东府门，东篱门众军围东城。遥光遣垣历<br /><br />&nbsp;&nbsp;&nbsp;&nbsp;生从西门出战，台军屡北，杀军主桑天爱。初，遥光问谘议参军萧畅，畅正色拒<br /><br />&nbsp;&nbsp;&nbsp;&nbsp;不从。既而畅与抚军长史沈昭略奔台，人情大沮。又垣历生从南门出战，为曹武<br /><br />&nbsp;&nbsp;&nbsp;&nbsp;所禽，谓武曰：“卿以主上为圣明，梅、茹为贤相者，则我当死。且我今死，卿<br /><br />&nbsp;&nbsp;&nbsp;&nbsp;明亦死。”遂杀之。遥光闻历生见获，大怒，于床上自竦踊，使杀历生儿。其晚<br /><br />&nbsp;&nbsp;&nbsp;&nbsp;台军射火箭烧东北角楼，至夜城溃。遥光还小斋，令人反拒，左右并逾屋出。台<br /><br />&nbsp;&nbsp;&nbsp;&nbsp;军主刘国宝、时当伯等先入，遥光闻外兵至，吹灭火，扶匐下床，军人排阁入，<br /><br />&nbsp;&nbsp;&nbsp;&nbsp;斩之。<br /><br />&nbsp;&nbsp;&nbsp;&nbsp;遥光举事四日而卒。举事之夕月蚀，识者以月为大臣，蚀而既，必灭之道。<br /><br />&nbsp;&nbsp;&nbsp;&nbsp;未败之夕，城内皆梦群蛇缘城四出，各共说之，咸以为异。台军入城，焚屋宇且<br /><br />&nbsp;&nbsp;&nbsp;&nbsp;尽。<br /><br />&nbsp;&nbsp;&nbsp;&nbsp;遥光幼时甚贞正，明帝倾意待之。东昏为儿童时，明帝使与遥光共斋居止，<br /><br />&nbsp;&nbsp;&nbsp;&nbsp;呼遥光为安兄，恩情甚至。及遥光诛后，东昏登旧宫土山望东府，怆然呼曰：<br /><br />&nbsp;&nbsp;&nbsp;&nbsp;“安兄！”乃呜咽，左右不忍视，见思如此。天下知名之士刘讽、讽弟谦、陆闲、<br /><br />&nbsp;&nbsp;&nbsp;&nbsp;闲子绛、司马端、崔庆远皆坐诛。<br /><br />&nbsp;&nbsp;&nbsp;&nbsp;曲江公遥欣，字重晖，始安王遥光弟也。宣帝兄西平太守奉之无后，以遥欣<br /><br />&nbsp;&nbsp;&nbsp;&nbsp;继为曾孙。遥欣髫龀中便嶷然，明帝谓江u曰：“遥欣虽幼，观其神采，殊有局<br /><br />&nbsp;&nbsp;&nbsp;&nbsp;干，必成令器，未知年命何如耳。”安陆昭王纟丐曰：“不患其兄弟不富贵，但<br /><br />&nbsp;&nbsp;&nbsp;&nbsp;恐纟丐不及见耳。”言之惨然而悲。<br /><br />&nbsp;&nbsp;&nbsp;&nbsp;始年七岁出斋时，有一左右小儿，善弹飞鸟，无不应弦坠落。遥欣谓曰：<br /><br />&nbsp;&nbsp;&nbsp;&nbsp;“凡戏多端，何急弹此，鸟自空中翔飞，何关人事？无趣杀此生，亦复不急。”<br /><br />&nbsp;&nbsp;&nbsp;&nbsp;左右感其言，遂不复弹鸟。时少年通好此事，所在遂止。年十五六，便博览经史。<br /><br />&nbsp;&nbsp;&nbsp;&nbsp;弱冠拜中书郎。明帝入辅，遥欣与始安王遥光等参预政事，凡所谈荐，皆得其人。<br /><br />&nbsp;&nbsp;&nbsp;&nbsp;由是朝野辐凑，轩盖盈门。延兴元年，明帝以遥欣为兖州刺史。时丰城公遥昌亦<br /><br />&nbsp;&nbsp;&nbsp;&nbsp;出镇寿春，帝于便殿密宴，始安王遥光亦在座，帝惨然谓遥欣曰：“昭王云‘不<br /><br />&nbsp;&nbsp;&nbsp;&nbsp;患汝兄弟不富贵，而言不及见’，如何！”因悲恸不自胜，君臣皆呜咽，侍者雨<br /><br />&nbsp;&nbsp;&nbsp;&nbsp;泪。及泊欧阳岸，忽谓左右曰：“比何都不见弹？”左右云：“有门生因弹见勖，<br /><br />&nbsp;&nbsp;&nbsp;&nbsp;遂以此废，所在皆止。”遥欣笑曰：“我小儿时聊复语耳，那复遂断邪？”<br /><br />&nbsp;&nbsp;&nbsp;&nbsp;建武元年，进号西中郎将，封闻喜县公，迁荆州刺史，加都督，改封曲江公。<br /><br />&nbsp;&nbsp;&nbsp;&nbsp;明帝子弟弱小，晋安王宝义有废疾，故以遥光为扬州，居中，遥欣居陕西，在外，<br /><br />&nbsp;&nbsp;&nbsp;&nbsp;威权并在其门。遥欣好勇，聚畜武士，以为形援。永泰元年，诏遥欣以本官领雍<br /><br />&nbsp;&nbsp;&nbsp;&nbsp;州刺史、宁蛮校尉，移州镇襄阳。魏军退，不行。卒，赠司空，谥康公，葬用王<br /><br />&nbsp;&nbsp;&nbsp;&nbsp;礼。<br /><br />&nbsp;&nbsp;&nbsp;&nbsp;子几，字德玄，年十岁便能属文。早孤，有弟九人，并幼，几恩爱笃睦，闻<br /><br />&nbsp;&nbsp;&nbsp;&nbsp;于朝廷。性温和，与物无竞。清贫自立，好学，善草隶书。湘州刺史杨公则，曲<br /><br />&nbsp;&nbsp;&nbsp;&nbsp;江公故吏也，每见几，谓人曰：“康公此子，可谓桓灵宝重出。”及公则卒，几<br /><br />&nbsp;&nbsp;&nbsp;&nbsp;为之诔，时年十五。沈约见而奇之，谓其舅蔡撙曰：“昨见贤甥杨平南诔文，不<br /><br />&nbsp;&nbsp;&nbsp;&nbsp;减希逸之作，始验康公积善之庆。”位中书侍郎、尚书左丞。末年专尚释教。为<br /><br />&nbsp;&nbsp;&nbsp;&nbsp;新安太守，郡多山水，特其所好，适性游履，遂为之记。卒于官。子清，亦有文<br /><br />&nbsp;&nbsp;&nbsp;&nbsp;才，位永康令。<br /><br />&nbsp;&nbsp;&nbsp;&nbsp;遥欣弟遥昌，字季晖，建武元年，封丰城县公，位豫州刺史，卒，谥宪公。<br /><br />&nbsp;&nbsp;&nbsp;&nbsp;安陆昭王纟丐，字景业，善容止。仕宋位中书郎。建元元年，封安陆侯，为<br /><br />&nbsp;&nbsp;&nbsp;&nbsp;五兵尚书。出为吴郡太守，政有能名。竟陵王子良与之书曰：“窃承下风，数十<br /><br />&nbsp;&nbsp;&nbsp;&nbsp;年来，姑苏未有此政。”武帝嘉其能，累迁宁蛮校尉、雍州刺史，加都督。纟丐<br /><br />&nbsp;&nbsp;&nbsp;&nbsp;留心辞讼，人人呼至案前，亲自顾问，有不得理者，勉喻之，退皆无恨，为百姓<br /><br />&nbsp;&nbsp;&nbsp;&nbsp;所畏爱。及卒，丧还，百姓缘沔水悲泣设祭，于岘山为立祠。谥曰昭侯。明帝少<br /><br />&nbsp;&nbsp;&nbsp;&nbsp;相友爱，时为仆射，领卫尉，表求解职，私第展哀，诏不许。每临纟丐灵，辄恸<br /><br />&nbsp;&nbsp;&nbsp;&nbsp;绝，哭不成声。建武元年，赠司徒、安陆王。<br /><br />&nbsp;&nbsp;&nbsp;&nbsp;子宝y嗣，永元元年，改封湘东王。东昏废，宝y望物情归己，坐待法<br /><br />&nbsp;&nbsp;&nbsp;&nbsp;驾，既而城内送款于梁武帝。宣德太后临朝，拜太常，不自安。谋反，及弟江陵<br /><br />&nbsp;&nbsp;&nbsp;&nbsp;公宝贤、霄城公宝宏皆伏诛。<br /><br />&nbsp;&nbsp;&nbsp;&nbsp;新吴侯景先，高帝从子也。祖爰之，员外郎。父敬宗，始兴王国中军。景先<br /><br />&nbsp;&nbsp;&nbsp;&nbsp;少孤，有至性。随母孔氏，为舅氏鞠养。高帝嘉之，常相提携。及镇淮阴，以景<br /><br />&nbsp;&nbsp;&nbsp;&nbsp;先领军主自随，防卫城内，委以心腹。武帝为广兴郡，启高帝求景先同行，除武<br /><br />&nbsp;&nbsp;&nbsp;&nbsp;帝宁朔府司马，自此常相随逐。建元元年，为太子左卫率，封新吴县伯，见委任，<br /><br />&nbsp;&nbsp;&nbsp;&nbsp;势倾天下。景先本名道先，乃改为景先，以避上讳。<br /><br />&nbsp;&nbsp;&nbsp;&nbsp;初，武帝少年，与景先共车，行泥路，车久故坏，至领军府西门，车辕折，<br /><br />&nbsp;&nbsp;&nbsp;&nbsp;俱狼狈。景先谓帝曰：“两人脱作领军，亦不得忘今日艰辛。”及武帝践阼，诏<br /><br />&nbsp;&nbsp;&nbsp;&nbsp;以景先为兼领军将军。拜日，羽仪甚盛，倾朝观瞩。拜还，未至府门，中诏：<br /><br />&nbsp;&nbsp;&nbsp;&nbsp;“相闻领军，今日故当无折辕事邪？”景先奉谢。景先事上尽心，故恩宠特密。<br /><br />&nbsp;&nbsp;&nbsp;&nbsp;初西还，上坐景阳楼召景先语，故旧唯豫章王一人在席而已。转中领军。车驾射<br /><br />&nbsp;&nbsp;&nbsp;&nbsp;雉郊外，景先常甲仗从，廉察左右。寻进爵为侯。<br /><br />&nbsp;&nbsp;&nbsp;&nbsp;始升明中，沈攸之于荆州举兵，武帝时镇江州盆城，景先夜乘城，忽闻堑中<br /><br />&nbsp;&nbsp;&nbsp;&nbsp;有小儿呼萧丹阳，未测何人，声声不绝。试问谁，空中应云：“贼寻当平，何事<br /><br />&nbsp;&nbsp;&nbsp;&nbsp;严防？”语讫不复言。即穷讨之，了不见。明旦以白帝，帝曰：“攸之自无所至，<br /><br />&nbsp;&nbsp;&nbsp;&nbsp;焉知汝后不作丹阳尹？”景先曰：“宁有作理。”寻而攸之首至。及永明三年，<br /><br />&nbsp;&nbsp;&nbsp;&nbsp;诏以景先为丹阳尹，谓曰：“此授欲验往年盆城堑空中言耳。”后假节、司州诸<br /><br />&nbsp;&nbsp;&nbsp;&nbsp;军事。卒，谥曰忠侯。<br /><br />&nbsp;&nbsp;&nbsp;&nbsp;子毅，位北中郎司马。性奢豪，好弓马，为明帝所疑忌。王晏事败，并陷诛<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;南丰伯赤斧，高帝从祖弟也。祖隆子，卫军录事参军。父始之，冠军中兵参<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;赤斧以和谨为高帝所知。高帝辅政，为黄门侍郎、淮陵太守。顺帝逊位，于<br /><br />&nbsp;&nbsp;&nbsp;&nbsp;丹阳故所立宫，上令赤斧辅送，至因留防卫，薨乃还。后为雍州刺史，在州不营<br /><br />&nbsp;&nbsp;&nbsp;&nbsp;产利，勤于奉公。迁散骑常侍、左卫将军。武帝亲遇，与萧景先相比。封南丰县<br /><br />&nbsp;&nbsp;&nbsp;&nbsp;伯，迁给事中、太子詹事，卒。家贫无绢为衾，武帝闻之，愈加惋惜，谥懿伯。<br /><br />&nbsp;&nbsp;&nbsp;&nbsp;子颖胄袭爵。<br /><br />&nbsp;&nbsp;&nbsp;&nbsp;颖胄，字云长，弘厚有父风。起家秘书郎。高帝谓赤斧曰：“颖胄轻朱被身，<br /><br />&nbsp;&nbsp;&nbsp;&nbsp;觉其趋进转美，足慰人意。”迁太子舍人。遭父丧，感脚疾，数年然后能行，武<br /><br />&nbsp;&nbsp;&nbsp;&nbsp;帝有诏慰勉之，赐以医药。除竟陵王司徒外兵参军，晋熙王文学。<br /><br />&nbsp;&nbsp;&nbsp;&nbsp;颖胄好文义，弟颖基好武勇。武帝登烽火楼，诏群臣赋诗，颖胄诗合旨。上<br /><br />&nbsp;&nbsp;&nbsp;&nbsp;谓颖胄曰：“卿文弟武，宗室便不乏才。”上以颖胄勋戚子弟，自中书郎除左军<br /><br />&nbsp;&nbsp;&nbsp;&nbsp;将军，知殿内文武事，得入便殿。出为新安太守，吏人怀之。后除黄门郎，领四<br /><br />&nbsp;&nbsp;&nbsp;&nbsp;厢直。迁卫尉。<br /><br />&nbsp;&nbsp;&nbsp;&nbsp;明帝废立，颖胄从容不为同异，乃引颖胄预功。建武二年，进爵为侯，赐以<br /><br />&nbsp;&nbsp;&nbsp;&nbsp;常所乘白俞牛。明帝每存俭约，欲铸坏太官元日上寿银酒枪，尚书令王晏等咸<br /><br />&nbsp;&nbsp;&nbsp;&nbsp;称盛德，颖胄曰：“朝廷盛礼，莫过三元，此一器既是旧物，不足为侈。”帝不<br /><br />&nbsp;&nbsp;&nbsp;&nbsp;悦。后预曲宴，银器满席，颖胄曰：“陛下前欲坏酒枪，恐宜移在此器也。”帝<br /><br />&nbsp;&nbsp;&nbsp;&nbsp;甚惭。<br /><br />&nbsp;&nbsp;&nbsp;&nbsp;后为庐陵王后军长史、广陵太守，行兖州府事。是年，魏扬声当饮马长江，<br /><br />&nbsp;&nbsp;&nbsp;&nbsp;帝惧，敕颖胄移居人入城，百姓惊恐，席卷欲南度，颖胄以魏军尚远，不即施行，<br /><br />&nbsp;&nbsp;&nbsp;&nbsp;魏军亦寻退。仍为南兖州刺史，加都督。和帝为荆州，以颖胄为西中郎长史、南<br /><br />&nbsp;&nbsp;&nbsp;&nbsp;郡太守，行荆州府州事。时江u专执朝权，此行由u，颖胄不平，曰：“江公荡<br /><br />&nbsp;&nbsp;&nbsp;&nbsp;我辈出。”<br /><br />&nbsp;&nbsp;&nbsp;&nbsp;东昏侯诛戮群公，委任厮小，崔、陈败后，方镇各怀异计。永元二年十月，<br /><br />&nbsp;&nbsp;&nbsp;&nbsp;尚书令临湘侯萧懿及弟卫尉畅见害，先遣辅国将军刘山阳就颖胄兵袭梁武帝。帝<br /><br />&nbsp;&nbsp;&nbsp;&nbsp;时为雍州刺史，将起兵，虑颖胄不同，遣颖胄亲人王天武诣江陵，声云山阳西上，<br /><br />&nbsp;&nbsp;&nbsp;&nbsp;并袭荆、雍，书与颖胄，劝同举兵，颖胄意犹未决。初，山阳出南州，谓人曰：<br /><br />&nbsp;&nbsp;&nbsp;&nbsp;“朝廷以白虎幡追我，亦不复还矣。”席卷妓妾，尽室西行。至巴陵，迟回十余<br /><br />&nbsp;&nbsp;&nbsp;&nbsp;日不进。梁武帝复遣天武赍书与颖胄，设奇略以疑之。是时或云山阳谋杀颖胄，<br /><br />&nbsp;&nbsp;&nbsp;&nbsp;以荆州同举。山阳至，果不敢入城。颖胄计无所出，夜遣钱唐人朱景思呼西中郎<br /><br />&nbsp;&nbsp;&nbsp;&nbsp;城局参军席阐文、谘议参军柳忱闭斋定议。阐文曰：“萧雍州畜养士马，非复一<br /><br />&nbsp;&nbsp;&nbsp;&nbsp;日。江陵素畏襄阳人，人众又不敌，取之不可必制，制之，岁寒复不为朝廷所容。<br /><br />&nbsp;&nbsp;&nbsp;&nbsp;今若杀山阳，与雍州举事，立天子以令诸侯，霸业成矣。山阳持疑不进，是不信<br /><br />&nbsp;&nbsp;&nbsp;&nbsp;我，今斩送天武，则彼疑可释。至而图之，罔不济矣。”忱亦劝焉。颖胄乃斩天<br /><br />&nbsp;&nbsp;&nbsp;&nbsp;武，以示山阳。山阳大喜，轻将步骑数百到州，阐文勒兵斩之，传首于梁武。东<br /><br />&nbsp;&nbsp;&nbsp;&nbsp;昏闻山阳死，发诏讨荆、雍。颖胄有器局，既唱大事，众情归之。长沙寺僧铸黄<br /><br />&nbsp;&nbsp;&nbsp;&nbsp;金为龙，数千两埋土中，历相传付，称为下方黄铁，颖胄因取此龙，以充军实。<br /><br />&nbsp;&nbsp;&nbsp;&nbsp;乃叹曰：“往年江u斥我，至今始知祸福之无门也。”十二月，移檄建邺。<br /><br />&nbsp;&nbsp;&nbsp;&nbsp;三年正月，和帝为相国，颖胄为左长史，进号镇军将军，于是始选用方伯。<br /><br />&nbsp;&nbsp;&nbsp;&nbsp;梁武屡表劝和帝即尊号，颖胄使别驾宗史撰定礼仪。上尊号、改元。于江陵立宗<br /><br />&nbsp;&nbsp;&nbsp;&nbsp;庙南北郊。州府城门，悉依建康，官置尚书五省，以城南射堂为兰台，南郡太守<br /><br />&nbsp;&nbsp;&nbsp;&nbsp;为尹。建武中，荆州大风雨，龙入柏斋中，柱壁上有爪足处，刺史萧遥欣恐畏，<br /><br />&nbsp;&nbsp;&nbsp;&nbsp;不敢居之，至是以为嘉福殿。中兴元年三月，颖胄为侍中、尚书令、监八州军事、<br /><br />&nbsp;&nbsp;&nbsp;&nbsp;荆州刺史，留卫西朝。以弟颖达为冠军将军。及杨公则等率师随梁武围郢城，颖<br /><br />&nbsp;&nbsp;&nbsp;&nbsp;达会军于汉口，与王茂、曹景宗等攻陷郢城。梁武进漂州，使与曹景宗破东昏将<br /><br />&nbsp;&nbsp;&nbsp;&nbsp;李居士。又从下东城。<br /><br />&nbsp;&nbsp;&nbsp;&nbsp;初，梁武之起也，巴东太守萧惠训子Y、巴西太守鲁休烈弗从，举兵侵荆<br /><br />&nbsp;&nbsp;&nbsp;&nbsp;州，败辅国将军任漾之于峡口，颖胄遣军拒之，而梁武已平江、郢，围建康。时<br /><br />&nbsp;&nbsp;&nbsp;&nbsp;颖胃辅帝王，有安重之势。素能饮酒，啖白肉脍至三斗。自以职居上将，不能拒<br /><br />&nbsp;&nbsp;&nbsp;&nbsp;制Y等，忧愧发疾而卒。州中秘之，使似其书者假为教命。时梁武围建康，住<br /><br />&nbsp;&nbsp;&nbsp;&nbsp;石头，和帝密诏报颖胄凶问，亦秘不发丧。及建康平，萧Y亦众惧而溃，和帝<br /><br />&nbsp;&nbsp;&nbsp;&nbsp;乃始发丧，诏赠颖胄丞相，前后部羽葆、鼓吹，班剑三十人，`c车，黄屋左<br /><br />&nbsp;&nbsp;&nbsp;&nbsp;纛。梁天监元年，追封巴东郡公。丧还，武帝车驾临哭渚次，葬依晋王导、齐豫<br /><br />&nbsp;&nbsp;&nbsp;&nbsp;章王故事。谥曰献武。<br /><br />&nbsp;&nbsp;&nbsp;&nbsp;弟颖达，少好勇使气。颖胄齐建武末行荆州事，颖达亦为西中郎外兵参军，<br /><br />&nbsp;&nbsp;&nbsp;&nbsp;俱在西府。齐季多难，颇不自安，因与兄颖胄举兵。颖达弟颖孚，自建邺为庐陵<br /><br />&nbsp;&nbsp;&nbsp;&nbsp;人修景智潜引，与南归。颖孚缘山逾嶂，仅免。道中绝粮，后因食过饱而卒。建<br /><br />&nbsp;&nbsp;&nbsp;&nbsp;康平，梁武帝以颖达为前将军、丹阳尹。及受禅，赠颖孚右卫将军，封颖达作唐<br /><br />&nbsp;&nbsp;&nbsp;&nbsp;侯，位侍中、卫尉卿。出为豫章内史，意甚愦愦。未发前，预华林宴，酒后于座<br /><br />&nbsp;&nbsp;&nbsp;&nbsp;辞气不悦。沈约因劝酒，欲以释之。颖达大骂约曰：“我今日形容，正是汝老鼠<br /><br />&nbsp;&nbsp;&nbsp;&nbsp;所为，何忽复劝我酒！”举坐惊愕。帝谓之曰：“汝是我家阿五，沈公宿望，何<br /><br />&nbsp;&nbsp;&nbsp;&nbsp;意轻脱。若以法绳汝，汝复何理？”颖达竟无一言，唯大涕泣，帝心愧之。未几，<br /><br />&nbsp;&nbsp;&nbsp;&nbsp;迁江州刺史。少时，悬瓠归化，颖达长史沈禹等苛刻，为盗所害，众颇疑颖达，<br /><br />&nbsp;&nbsp;&nbsp;&nbsp;或传谋反。帝遣直阁将军张豹子称江中讨盗，实使防之。颖达知朝廷之意，唯饮<br /><br />&nbsp;&nbsp;&nbsp;&nbsp;酒不知州事。后卒于左卫将军，谥康侯。<br /><br />&nbsp;&nbsp;&nbsp;&nbsp;子敏嗣，位新安太守，好射雉，未尝在郡，辞讼者迁于畎焉。后张弩损腰而<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;第七子拢太清初，为魏兴太守。梁州刺史、宜丰侯循以为府长史。梁州有<br /><br />&nbsp;&nbsp;&nbsp;&nbsp;古墓名曰“尖冢”，或云张骞坟，欲有发者，辄闻鼓角与外相拒，椎埋者惧而退。<br /><br />&nbsp;&nbsp;&nbsp;&nbsp;挛轿薮死恚求自监督。及开，唯有银镂铜镜方尺。率本幽阜，清谈所贬。<br /><br />&nbsp;&nbsp;&nbsp;&nbsp;衡阳公谌，字彦孚，高帝绝服族子也。祖道清，员外郎。父仙伯，桂阳国下<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;宋元徽末，武帝在郢，欲知都下消息，高帝遣谌就武帝宣传谋计，留为腹心。<br /><br />&nbsp;&nbsp;&nbsp;&nbsp;升明中，为武帝中军刑狱参军、南东莞太守，以劳封安复县男。建元初，武帝在<br /><br />&nbsp;&nbsp;&nbsp;&nbsp;东宫，谌领宿卫。高帝杀张景真，武帝令谌启乞景真命，高帝不悦，谌惧而退。<br /><br />&nbsp;&nbsp;&nbsp;&nbsp;武帝即位，除步兵校尉、南兰陵太守，领御仗主，斋内兵仗，悉委付之，心膂密<br /><br />&nbsp;&nbsp;&nbsp;&nbsp;事，皆使参掌。为左中郎将、后军将军，太守如故。武帝卧疾延昌殿，谌在左右<br /><br />&nbsp;&nbsp;&nbsp;&nbsp;宿直。上崩，遗敕谌领殿内事如旧。<br /><br />&nbsp;&nbsp;&nbsp;&nbsp;郁林即位，深委信谌，谌每请急出宿，帝通夕不能寐，谌还乃安。转卫军司<br /><br />&nbsp;&nbsp;&nbsp;&nbsp;马，兼卫尉。丁母忧，敕还本位，守卫尉。明帝辅政，谌回附明帝，劝行废立，<br /><br />&nbsp;&nbsp;&nbsp;&nbsp;密召诸王典签约语之，不许诸王外接人物。谌亲要日久，众皆惮而从之。郁林被<br /><br />&nbsp;&nbsp;&nbsp;&nbsp;废日，初闻外有变，犹密为手敕呼谌，其见信如此。谌性险，无护身计。及废帝<br /><br />&nbsp;&nbsp;&nbsp;&nbsp;日，领兵先入后宫，斋内仗身，素隶服谌，莫有动者。海陵立，转中领军，进爵<br /><br />&nbsp;&nbsp;&nbsp;&nbsp;为公，甲仗五十人，入直殿内，月十日还府。建武元年，转领军将军、左将军、<br /><br />&nbsp;&nbsp;&nbsp;&nbsp;南徐州刺史，给扶，进爵衡阳郡公。明帝初许事克用谌为扬州，及有此授，谌恚<br /><br />&nbsp;&nbsp;&nbsp;&nbsp;曰：“见炊饭推以与人。”王晏闻之曰：“谁复为萧谌作瓯箸者。”谌恃勋重，<br /><br />&nbsp;&nbsp;&nbsp;&nbsp;干豫朝政，明帝新即位，遣左右要人于外听察，具知谌言，深相疑阻。二年六月，<br /><br />&nbsp;&nbsp;&nbsp;&nbsp;上华林园宴谌及尚书令晏等数人，尽欢，坐罢，留谌晚出，至华林阁，仗身执还<br /><br />&nbsp;&nbsp;&nbsp;&nbsp;入省。上遣左右莫智明数谌曰：“隆昌之际，非卿无有今日。今一门二州，兄弟<br /><br />&nbsp;&nbsp;&nbsp;&nbsp;三封，朝廷相报，政可极此。卿恒怀怨望，乃云‘炊饭已熟，合甑与人邪’，今<br /><br />&nbsp;&nbsp;&nbsp;&nbsp;赐卿死。”谌谓智明曰：“天去人亦复不远，我与至尊杀高、武诸王，是卿传语<br /><br />&nbsp;&nbsp;&nbsp;&nbsp;来去，我今死，还取卿矣。”于省杀之。至秋，而智明死，见谌为崇。诏乃显其<br /><br />&nbsp;&nbsp;&nbsp;&nbsp;过恶，收付廷尉。谌好左道，吴兴沈文猷相谌云：“相不减高帝。”谌喜曰：<br /><br />&nbsp;&nbsp;&nbsp;&nbsp;“感卿意，无为人言也。”至是，文猷伏诛。<br /><br />&nbsp;&nbsp;&nbsp;&nbsp;谌兄诞，字彦伟，永明中，为建康令，与秣陵令司马迪之同乘行，车前导四<br /><br />&nbsp;&nbsp;&nbsp;&nbsp;卒。左丞沈昭略奏：“凡有卤簿官，共乘不得兼列驺寺，请免诞等官。”诏赎论。<br /><br />&nbsp;&nbsp;&nbsp;&nbsp;延兴元年，历徐、司二州刺史。明帝立，封安复侯，征为左卫将军。上欲杀谌，<br /><br />&nbsp;&nbsp;&nbsp;&nbsp;以诞在边镇拒魏，故未及行。魏军退六旬，谌诛。遣梁武帝为司州，别，使诛诞。<br /><br />&nbsp;&nbsp;&nbsp;&nbsp;诞子棱妻，江淹女，字才君，闻诞死，曰：“萧氏皆尽，妾何用生？”恸哭而绝。<br /><br />&nbsp;&nbsp;&nbsp;&nbsp;谌弟诔，字彦文，与谌同豫废立，封西昌侯，位太子左卫率。诛谌之日，辅<br /><br />&nbsp;&nbsp;&nbsp;&nbsp;国将军萧季敞启求收诔，深加排苦，乃至手相摧辱。诔徐曰：“已死之人，何足<br /><br />&nbsp;&nbsp;&nbsp;&nbsp;至此，君不忆相提拔时邪？幽冥有知，终当相报。”季敞粗猛无行，善于弥缝，<br /><br />&nbsp;&nbsp;&nbsp;&nbsp;高帝时为谌所奖说，故累为郡守。在政贪秽，谌辄掩之。后为广州刺史，白日见<br /><br />&nbsp;&nbsp;&nbsp;&nbsp;诔将兵入城收之。少日，果为西江都护周世雄所袭，军败，奔山中，为蛭所啮，<br /><br />&nbsp;&nbsp;&nbsp;&nbsp;肉都尽而死，惨楚备至，后为村人所斩。论者以为有天道焉。<br /><br />&nbsp;&nbsp;&nbsp;&nbsp;临汝侯坦之，字君平，高帝绝服族子也。祖道济，太中大夫。父欣祖，武进<br /><br />&nbsp;&nbsp;&nbsp;&nbsp;令。<br /><br />&nbsp;&nbsp;&nbsp;&nbsp;坦之与萧谌同族，为东宫直阁，以勤直为文惠所知，除给事中、兰陵令。武<br /><br />&nbsp;&nbsp;&nbsp;&nbsp;帝崩，坦之率太孙文武度上台，除射声校尉，令如故。未拜，除正员郎、南鲁郡<br /><br />&nbsp;&nbsp;&nbsp;&nbsp;太守。少帝以坦之文惠旧人，亲信不离，得入内见皇后。帝于宫中及出后堂杂狡<br /><br />&nbsp;&nbsp;&nbsp;&nbsp;狯，坦之皆得在侧，或遇醉后倮袒，坦之辄扶持谏喻。见帝不可奉，乃改附明帝，<br /><br />&nbsp;&nbsp;&nbsp;&nbsp;密为耳目。<br /><br />&nbsp;&nbsp;&nbsp;&nbsp;隆昌元年，追录坦之父勋，封临汝县男。少帝微闻外有异谋，惮明帝在台内，<br /><br />&nbsp;&nbsp;&nbsp;&nbsp;敕移西州。后在华林园华光殿露著黄eT，床垂脚，谓坦之曰：“人言镇军与<br /><br />&nbsp;&nbsp;&nbsp;&nbsp;王晏、萧谌欲共废我，似非虚传，兰陵所闻云何？”坦之尝作兰陵令，故称之。<br /><br />&nbsp;&nbsp;&nbsp;&nbsp;坦之曰：“天下宁当有此？谁乐无事废天子邪？昔元徽独在路上走，三年人不敢<br /><br />&nbsp;&nbsp;&nbsp;&nbsp;近，政坐枉杀孙超、杜幼文等故败耳。官有何事，一旦便欲废立？朝贵不容造以<br /><br />&nbsp;&nbsp;&nbsp;&nbsp;论政，当是诸尼师母言耳。岂可以尼姥言为信！官若无事除此三人，谁敢自保？<br /><br />&nbsp;&nbsp;&nbsp;&nbsp;安陆诸王在外，宁肯复还，道刚之徒，何能抗此！”帝曰：“兰陵可好听察，作<br /><br />&nbsp;&nbsp;&nbsp;&nbsp;事莫在人后。”<br /><br />&nbsp;&nbsp;&nbsp;&nbsp;帝以为除诸执政，应须当事人，意在沈文季，夜遣内左右密赂文季，文季不<br /><br />&nbsp;&nbsp;&nbsp;&nbsp;受。帝大怒，谓坦之曰：“我赐文季不受，岂有人臣拒天子赐？”坦之曰：“官<br /><br />&nbsp;&nbsp;&nbsp;&nbsp;遣谁送？”帝曰：“内左右。”坦之曰：“官若诏敕出赐，令舍人主书送往，文<br /><br />&nbsp;&nbsp;&nbsp;&nbsp;季宁敢不受！政以事不方幅，故抑遣耳。”帝又夜醉，乘马从西步廊向北驰走，<br /><br />&nbsp;&nbsp;&nbsp;&nbsp;如此两三将倒，坦之谏不从，执马控，帝运拳击坦之不著，倒地。坦之与曹道刚<br /><br />&nbsp;&nbsp;&nbsp;&nbsp;扶抱还寿昌殿玳瑁床上卧，又欲起走，坦之不能制，坦之驰信报皇后，至，请譬<br /><br />&nbsp;&nbsp;&nbsp;&nbsp;良久，乃眠。<br /><br />&nbsp;&nbsp;&nbsp;&nbsp;时明帝谋废杀，既与萧谌及坦之定谋，少帝腹心直阁将军曹道刚，疑外间有<br /><br />&nbsp;&nbsp;&nbsp;&nbsp;异，密有处分，谌未能发。始兴内史萧季敞、南阳太守萧颖基并应还都，谌欲待<br /><br />&nbsp;&nbsp;&nbsp;&nbsp;二萧至，藉其威力以举事。明帝虑事变，以告坦之，坦之驰谓谌曰：“废天子古<br /><br />&nbsp;&nbsp;&nbsp;&nbsp;来大事，比闻曹道刚、朱隆之等转已猜疑，卫尉明日若不就，事无所复及。弟有<br /><br />&nbsp;&nbsp;&nbsp;&nbsp;百岁母，岂能坐听祸败，政应作余计耳。”谌惶遽，明日遂废帝，坦之力也。<br /><br />&nbsp;&nbsp;&nbsp;&nbsp;海陵即位，除黄门郎，兼卫尉。建武元年，迁左卫将军，进爵为侯。东昏立，<br /><br />&nbsp;&nbsp;&nbsp;&nbsp;为侍中、领军将军。永元元年，母忧，起复职，加将军，置府。江u兄弟欲立始<br /><br />&nbsp;&nbsp;&nbsp;&nbsp;安王遥光，密告坦之。坦之曰：“明帝取天下已非次第，天下人至今不服，今若<br /><br />&nbsp;&nbsp;&nbsp;&nbsp;复作此事，恐四海瓦解，我其不敢言。”<br /><br />&nbsp;&nbsp;&nbsp;&nbsp;及遥光起事，遣人夜掩取坦之，坦之科头著T逾墙走。逢台游逻主颜端，执<br /><br />&nbsp;&nbsp;&nbsp;&nbsp;之。坦之谓曰：“始安作贼，遣人见取，向于宅奔走，欲还台耳，君何见录？”<br /><br />&nbsp;&nbsp;&nbsp;&nbsp;端不答，而守防逾严。坦之谓：“身是大臣，夜半奔走，君理见疑，以为得罪朝<br /><br />&nbsp;&nbsp;&nbsp;&nbsp;廷。若不信，自可步往东府参视。”亦不答。端至小街，审知遥光举事，乃走还。<br /><br />&nbsp;&nbsp;&nbsp;&nbsp;未至三十余步，下马再拜曰：“今日乞垂将接。”坦之曰：“向语君何所道，岂<br /><br />&nbsp;&nbsp;&nbsp;&nbsp;容相欺。”端以马与坦之，相随去。比至新亭，道中收遥光所虏之余，得二百许<br /><br />&nbsp;&nbsp;&nbsp;&nbsp;人，并有粗仗。乃进西掖门，开鼓后得入殿内。其夕四更，主书冯元嗣叩北掖门，<br /><br />&nbsp;&nbsp;&nbsp;&nbsp;告遥光反，殿内为之备。向晓，召徐孝嗣入。左将军沈约五更初闻难，驰车走趋<br /><br />&nbsp;&nbsp;&nbsp;&nbsp;西掖门。或劝戎服，约虑外军已至，若戎衣，或者谓同遥光，无以自明，乃朱服<br /><br />&nbsp;&nbsp;&nbsp;&nbsp;而入。台内部分既立，坦之假节、督众军讨遥光。事平，迁尚书左仆射、丹阳尹，<br /><br />&nbsp;&nbsp;&nbsp;&nbsp;右军如故，进爵为公。<br /><br />&nbsp;&nbsp;&nbsp;&nbsp;坦之肥黑无须，语声嘶，时人号为萧痖。刚渥ㄖ矗群小畏而憎之。遥光<br /><br />&nbsp;&nbsp;&nbsp;&nbsp;事平二十余日，帝遣延明主帅黄文济围坦之宅，诛之。坦之从兄翼宗为海陵郡，<br /><br />&nbsp;&nbsp;&nbsp;&nbsp;将发，坦之谓文济曰：“从兄海陵宅故应无他。“文济曰：“海陵宅在何处？”<br /><br />&nbsp;&nbsp;&nbsp;&nbsp;坦之告之。文济曰：“政应得罪。”仍遣收之。检家赤贫，唯有质钱帖子数百，<br /><br />&nbsp;&nbsp;&nbsp;&nbsp;还以启帝，原其死。和帝中兴元年，追赠坦之中军将军、开府仪同三司。<br /><br />&nbsp;&nbsp;&nbsp;&nbsp;论曰：有齐宗室，唯始安之后克昌。明帝取之以非道，遥光济之以残酷，其<br /><br />&nbsp;&nbsp;&nbsp;&nbsp;卒至颠仆，所谓“亦以此终”者也。颖胄荆州之任，盖惟失职，及其末途倚伏，<br /><br />&nbsp;&nbsp;&nbsp;&nbsp;岂预图之所致乎。谌与坦之俱应顾托，既以倾国，亦以覆身，各其宜矣。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,333859);">加入书签</a><a
                        href="333788.html">上一页</a>&larr;<a href="index.html">返回列表</a>&rarr;<a
                            href="333942.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "333788.html"; var next_page = "333942.html"; var index_page = "index.html"; var sortid = "9"; var article_id = "4204"; var chapter_id = "333859"; var articlename = "南史"; var chaptername = " 卷四十一 列传第三十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>