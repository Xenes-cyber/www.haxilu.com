<!DOCTYPE html>
<html>
<head>
<meta charset="gbk" />
<title>南史- 卷十四 列传第四-在线阅读-哈西文学网</title>
<meta name="keywords" content="李延寿，南史， 卷十四 列传第四全文， 卷十四 列传第四在线阅读 哈西文学网" />
<meta name="description" content="哈西文学网提供李延寿的南史  卷十四 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331382.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331382.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 列传第四</h1>
            <div class="link xb">
                <a href="331356.html">上一页</a>&larr;<a href="index.html">返回列表</a>&rarr;<a
                    href="331411.html">下一页</a></div>			
            <div id="BookText">&nbsp;&nbsp;&nbsp;&nbsp;◎宋宗室及诸王下<br /><br />&nbsp;&nbsp;&nbsp;&nbsp;文帝诸子孝武诸子孝明诸子文帝十九男：元皇后生元凶劭，潘淑妃生始<br /><br />&nbsp;&nbsp;&nbsp;&nbsp;兴王浚，路淑媛生孝武帝，吴淑仪生南平穆王铄，高修仪生庐陵昭王绍，殷修华<br /><br />&nbsp;&nbsp;&nbsp;&nbsp;生竟陵王诞，曹婕妤生建平宣简王宏，陈修容生东海王t，谢容华生晋熙王昶，<br /><br />&nbsp;&nbsp;&nbsp;&nbsp;江修容生武昌王浑，沈婕妤生明帝，杨美人生始安王休仁，邢美人生山阳王休佑，<br /><br />&nbsp;&nbsp;&nbsp;&nbsp;蔡美人生海陵王休茂，董美人生鄱阳哀王休业，颜美人生临庆冲王休倩，陈美人<br /><br />&nbsp;&nbsp;&nbsp;&nbsp;生新野怀王夷父，荀美人生桂阳王休范，罗美人生巴陵哀王休若。绍出继庐陵孝<br /><br />&nbsp;&nbsp;&nbsp;&nbsp;献王义真。<br /><br />&nbsp;&nbsp;&nbsp;&nbsp;元凶劭，字休远，文帝长子也。帝即位后，谅暗中生劭，故秘之。元嘉三年<br /><br />&nbsp;&nbsp;&nbsp;&nbsp;闰正月方云劭生。自前代人君即位后，皇后生太子，唯殷帝乙践阼，正妃生纣，<br /><br />&nbsp;&nbsp;&nbsp;&nbsp;至此又有劭焉。始生三日，帝往视之，簪帽甚坚，无风而坠于劭侧，上不悦。初<br /><br />&nbsp;&nbsp;&nbsp;&nbsp;命之曰<召刀>，在文为召刀，后恶焉，改刀为力。<br /><br />&nbsp;&nbsp;&nbsp;&nbsp;年六岁，拜为皇太子，中庶子二率入直永福省，为更筑宫，制度严丽。年十<br /><br />&nbsp;&nbsp;&nbsp;&nbsp;二，出居东宫，纳黄门侍郎殷淳女为妃。十三加元服。好读史传，尤爱弓马。及<br /><br />&nbsp;&nbsp;&nbsp;&nbsp;长，美须眉，大眼方口，长七尺四寸。亲览宫事，延宾客，意之所欲，上必从之。<br /><br />&nbsp;&nbsp;&nbsp;&nbsp;东宫置兵与羽林等。十七年，劭拜京陵，大将军彭城王义康、竟陵王诞、桂阳侯<br /><br />&nbsp;&nbsp;&nbsp;&nbsp;义融并从。<br /><br />&nbsp;&nbsp;&nbsp;&nbsp;二十七年，上将北侵，劭与萧思话固谏，不从。魏太武帝至瓜步，上登石头<br /><br />&nbsp;&nbsp;&nbsp;&nbsp;城，有忧色。劭曰：“不斩江湛、徐湛之，无以谢天下。”上曰：“北伐自我意，<br /><br />&nbsp;&nbsp;&nbsp;&nbsp;不关二人；但湛等不异耳。”由是与江、徐不平。<br /><br />&nbsp;&nbsp;&nbsp;&nbsp;上时务本业，使宫内皆蚕，欲以讽励天下。有女巫严道育，夫为劫，坐没入<br /><br />&nbsp;&nbsp;&nbsp;&nbsp;奚官。劭姊东阳公主应阁婢王鹦鹉白公主，道育通灵，主乃白上，托云善蚕，求<br /><br />&nbsp;&nbsp;&nbsp;&nbsp;召入。道育云：“所奉天神，当赐符应。”时主夕卧，见流光相随，状若萤火，<br /><br />&nbsp;&nbsp;&nbsp;&nbsp;遂入巾箱化为双珠，圆青可爱。于是主及劭并信惑之。始兴王浚素佞事劭，并多<br /><br />&nbsp;&nbsp;&nbsp;&nbsp;过失，虑上知，使道育祈请，欲令过不上闻。歌舞咒诅，不舍昼夜。道育辄云：<br /><br />&nbsp;&nbsp;&nbsp;&nbsp;“自上天陈请，必不泄露。”劭等敬事，号曰天师。后遂为巫蛊，刻玉为上形像，<br /><br />&nbsp;&nbsp;&nbsp;&nbsp;埋于含章殿前。初，东阳公主有奴陈天兴，鹦鹉养以为子而与之淫通。鹦鹉、天<br /><br />&nbsp;&nbsp;&nbsp;&nbsp;兴及宁州所献黄门庆国并与巫蛊事，劭以天兴补队主。东阳主薨，鹦鹉应出嫁，<br /><br />&nbsp;&nbsp;&nbsp;&nbsp;劭虑言语泄，与浚谋之，嫁与浚府佐吴兴沈怀远为妾。不启上，虑事泄，因临贺<br /><br />&nbsp;&nbsp;&nbsp;&nbsp;公主微言之。上后知天兴领队，遣阉人奚承祖让劭曰：“汝间用队主副，尽是奴<br /><br />&nbsp;&nbsp;&nbsp;&nbsp;邪？欲嫁者又嫁何处？”劭答：“南第昔属天兴，求将吏驱使，视形容粗健，便<br /><br />&nbsp;&nbsp;&nbsp;&nbsp;兼队副；下人欲嫁者犹未有处。”时鹦鹉已嫁怀远矣。劭惧，书告浚，并使报临<br /><br />&nbsp;&nbsp;&nbsp;&nbsp;贺主，上若问嫁处，当言未定。浚答书曰：“启此事多日，今始来问，当是有感<br /><br />&nbsp;&nbsp;&nbsp;&nbsp;发之者。计临贺故不应翻覆言语，自生寒热也。此姥由来挟两端，难可孤保，正<br /><br />&nbsp;&nbsp;&nbsp;&nbsp;尔，自问临贺冀得审实也。其若见问，当作依违答之。天兴先署佞人府位，不审<br /><br />&nbsp;&nbsp;&nbsp;&nbsp;监上当无此簿领，可急宜挞之。殿下已见王未？宜依此具令严自躬上启闻。彼人<br /><br />&nbsp;&nbsp;&nbsp;&nbsp;若为不已，政可促其余命，或是大庆之渐。”凡劭、浚相与书类如此。所言皆为<br /><br />&nbsp;&nbsp;&nbsp;&nbsp;名号，谓上为“彼人”，或以为“其”；谓太尉江夏王义恭为“佞人”；东阳主<br /><br />&nbsp;&nbsp;&nbsp;&nbsp;第在西掖门外，故云“南第”。王即鹦鹉姓。“躬上启闻”者，令道育上天白天<br /><br />&nbsp;&nbsp;&nbsp;&nbsp;神也。鹦鹉既适怀远，虑与天兴私通事泄，请劭杀之。劭密使人害天兴。既而庆<br /><br />&nbsp;&nbsp;&nbsp;&nbsp;国谓往来唯有二人，天兴既死，虑将见及，乃以白上。上惊惋，即收鹦鹉家，得<br /><br />&nbsp;&nbsp;&nbsp;&nbsp;劭、浚手书，皆咒诅巫蛊之言。得所埋上形像于宫内。道育叛亡，捕之不得。上<br /><br />&nbsp;&nbsp;&nbsp;&nbsp;诘责劭、浚，劭、浚唯陈谢而已。道育变服为尼，逃匿东宫。浚往京口，又以自<br /><br />&nbsp;&nbsp;&nbsp;&nbsp;随，或出止人张J家。上谓江夏王义恭曰：“常见典籍有此，谓之传空言，不<br /><br />&nbsp;&nbsp;&nbsp;&nbsp;意亲睹。劭南面之日，非复我及汝事。汝儿子多，将来遇此不幸耳。”<br /><br />&nbsp;&nbsp;&nbsp;&nbsp;先是二十八年，彗星起毕、昴，入太微，扫帝坐端门，灭翼、轸。二十九年，<br /><br />&nbsp;&nbsp;&nbsp;&nbsp;荧惑逆行守氐，自十一月霖雨连雪，阳光罕曜。时道士范材修练形术，是岁自言<br /><br />&nbsp;&nbsp;&nbsp;&nbsp;死期，如期而死。既殡，江夏王疑其仙也，使开棺视之，首如新刎，血流于背，<br /><br />&nbsp;&nbsp;&nbsp;&nbsp;上闻而恶焉。<br /><br />&nbsp;&nbsp;&nbsp;&nbsp;三十年正月，大风飞霰且雷，上忧有窃发，辄加劭兵，东宫实甲万人。其年<br /><br />&nbsp;&nbsp;&nbsp;&nbsp;二月，浚自京口入朝，当镇江陵，复载道育还东宫，欲将西上。有告上云：“京<br /><br />&nbsp;&nbsp;&nbsp;&nbsp;口人张J家有一尼服食，出入征北内，似是严道育。”上使掩得二婢，云：<br /><br />&nbsp;&nbsp;&nbsp;&nbsp;“道育随征北还都。”上惆怅惋骇，须检覆，废劭赐浚死。初，浚母卒，命潘淑<br /><br />&nbsp;&nbsp;&nbsp;&nbsp;妃养以为子。淑妃爱浚，浚心不附。妃被宠，上以谋告之。妃以告浚，浚报劭，<br /><br />&nbsp;&nbsp;&nbsp;&nbsp;因有异谋。每夜飨将士，或亲自行酒，密与腹心队主陈叔儿、斋帅张超之、任建<br /><br />&nbsp;&nbsp;&nbsp;&nbsp;之谋之。<br /><br />&nbsp;&nbsp;&nbsp;&nbsp;其月二十一日夜，诈作上诏，云：“鲁秀谋反，汝可平明率众入。”因使超<br /><br />&nbsp;&nbsp;&nbsp;&nbsp;之等集素所养士二千余人皆被甲，云“有所讨”。宿召前中庶子右军长史萧斌及<br /><br />&nbsp;&nbsp;&nbsp;&nbsp;左卫率袁淑、中舍人殷仲素、左积弩将军王正见并入，告以大事，自起拜斌等，<br /><br />&nbsp;&nbsp;&nbsp;&nbsp;因流涕。并惊愕。明旦，劭以朱服加戎服上，乘画轮车，与萧斌同载，卫从如常<br /><br />&nbsp;&nbsp;&nbsp;&nbsp;入朝仪，从万春门入。旧制，东宫队不得入城，劭语门卫云：“受诏有所收讨。”<br /><br />&nbsp;&nbsp;&nbsp;&nbsp;令后速来，张超之等数十人驰入云龙东中华门。及斋阁，拔刃径上合殿。上其夜<br /><br />&nbsp;&nbsp;&nbsp;&nbsp;与尚书仆射徐湛之屏人语，至旦烛犹未灭，门阶户席并无侍卫。上以几自鄣，超<br /><br />&nbsp;&nbsp;&nbsp;&nbsp;之行弑，上五指俱落，并杀湛之。劭进至合殿中阁，文帝已崩。出坐东堂，萧斌<br /><br />&nbsp;&nbsp;&nbsp;&nbsp;执刀侍直，呼中书舍人顾瑕。瑕惧，不时出，及至，问曰：“欲共见废，何不早<br /><br />&nbsp;&nbsp;&nbsp;&nbsp;启。”未及答，斩之。遣人于崇礼闼，杀吏部尚书江湛。文帝左细仗主卜天与攻<br /><br />&nbsp;&nbsp;&nbsp;&nbsp;劭于东堂，见杀。又使人入杀潘淑妃，剖其心观其邪正。使者阿旨，答曰：“心<br /><br />&nbsp;&nbsp;&nbsp;&nbsp;邪。”劭曰：“邪佞之心，故宜邪也。”又杀文帝亲信左右数十人。急召始兴王<br /><br />&nbsp;&nbsp;&nbsp;&nbsp;浚率众屯中堂。<br /><br />&nbsp;&nbsp;&nbsp;&nbsp;劭即伪位，百僚至者裁数十人，乃为书曰：“徐湛之弑逆，吾勒兵入殿，已<br /><br />&nbsp;&nbsp;&nbsp;&nbsp;无所及。今罪人斯得，元凶克殄，可大赦，改元为太初。”素与道育所定也。萧<br /><br />&nbsp;&nbsp;&nbsp;&nbsp;斌曰：“旧逾年改元。”劭以问侍中王僧绰，僧绰曰：“晋惠帝即位便改年。”<br /><br />&nbsp;&nbsp;&nbsp;&nbsp;劭喜而从之。初使萧斌作诏，斌辞以不文，乃使王僧绰。始文帝未崩前一日甲夜，<br /><br />&nbsp;&nbsp;&nbsp;&nbsp;太史奏：“东方有急兵，其祸不测，宜列万人兵于太极前殿，可以销灾。”上不<br /><br />&nbsp;&nbsp;&nbsp;&nbsp;从。及劭弑逆，闻而叹曰：“几误我事。”乃问太史令曰：“我得几年。”对曰<br /><br />&nbsp;&nbsp;&nbsp;&nbsp;“得十年”。退而语人曰：“十旬耳。”劭闻而怒，殴杀之。<br /><br />&nbsp;&nbsp;&nbsp;&nbsp;即位讫，便称疾还入永福省。然后迁大行皇帝升太极殿，以萧斌为尚书仆射，<br /><br />&nbsp;&nbsp;&nbsp;&nbsp;何尚之为司空。大行大敛，劭辞疾不敢出。先给诸处兵仗，悉收还武库。遣人谓<br /><br />&nbsp;&nbsp;&nbsp;&nbsp;鲁秀曰：“徐湛之常欲相危，我已为卿除之。”使秀与屯骑校尉庞秀之对掌军队。<br /><br />&nbsp;&nbsp;&nbsp;&nbsp;以侍中王僧达为吏部尚书，司徒左长史何偃为侍中。<br /><br />&nbsp;&nbsp;&nbsp;&nbsp;成服日，劭登殿临灵，号恸不自持。博访公卿，询求政道，遣使分行四方。<br /><br />&nbsp;&nbsp;&nbsp;&nbsp;分浙江以东五郡为会州，省扬州，立司隶校尉，以殷冲补之。以大将军江夏王义<br /><br />&nbsp;&nbsp;&nbsp;&nbsp;恭为太保，司徒南谯王义宣为太尉。荆州刺史始兴王浚进号骠骑将军，王僧绰以<br /><br />&nbsp;&nbsp;&nbsp;&nbsp;先豫废立见诛。长沙王瑾弟偕、临川王晔、桂阳侯觊、新渝侯d，并以宿恨死。<br /><br />&nbsp;&nbsp;&nbsp;&nbsp;礼官希旨，谥文帝不敢尽美称，谥曰中宗景皇帝。及闻南谯王义宣、随王诞等起<br /><br />&nbsp;&nbsp;&nbsp;&nbsp;义师，悉聚诸王于城内。移江夏王义恭住尚书下舍，分义恭诸子住侍中下省。四<br /><br />&nbsp;&nbsp;&nbsp;&nbsp;月，立妻殷为皇后。<br /><br />&nbsp;&nbsp;&nbsp;&nbsp;孝武檄至，劭自谓素习武事，谓朝士曰：“卿等助我理文书，勿厝意戎阵。<br /><br />&nbsp;&nbsp;&nbsp;&nbsp;若有寇难，吾尝自出，唯恐贼虏不敢动耳。”中外戒严。防孝武世子于侍中省，<br /><br />&nbsp;&nbsp;&nbsp;&nbsp;南谯王义宣诸子于太仓空屋。劭使浚与孝武书，言“上亲御六师，太保又执钺临<br /><br />&nbsp;&nbsp;&nbsp;&nbsp;统，吾与乌羊相寻即道。上圣恩每厚法师，令在殿内住，想弟欲知消息，故及”。<br /><br />&nbsp;&nbsp;&nbsp;&nbsp;乌羊者，南平王铄；法师，孝武世子小名也。劭欲杀三镇士庶家口，江夏王义恭、<br /><br />&nbsp;&nbsp;&nbsp;&nbsp;何尚之说曰：“凡举大事，不顾家口；且多是驱逼。今忽诛其余累，政足坚彼意<br /><br />&nbsp;&nbsp;&nbsp;&nbsp;耳。”劭乃下书，一无所问。<br /><br />&nbsp;&nbsp;&nbsp;&nbsp;浚及萧斌劝劭勒水军自上决战，江夏王义恭虑义兵仓卒，船舫陋小，不宜水<br /><br />&nbsp;&nbsp;&nbsp;&nbsp;战。乃进策以为“宜以近待之，远出则京师空弱，东军乘虚，容能为患。不如养<br /><br />&nbsp;&nbsp;&nbsp;&nbsp;锐待期”。劭善其议。萧斌厉色曰：“南中郎二十年少，业能建如此大事，岂复<br /><br />&nbsp;&nbsp;&nbsp;&nbsp;可量！”劭不纳。疑朝廷旧臣不为之用，厚抚王罗汉、鲁秀，悉以兵事委之，多<br /><br />&nbsp;&nbsp;&nbsp;&nbsp;赐珍玩美色以悦其志。罗汉先为南平王铄右军参军，劭以其有将用，故以心膂委<br /><br />&nbsp;&nbsp;&nbsp;&nbsp;焉。或劝劭保石头城者，劭曰：“昔人所以固石头，俟诸候勤王耳。我若守此，<br /><br />&nbsp;&nbsp;&nbsp;&nbsp;谁当见救，唯应力战决之。”日日自出行军，慰劳将士。使有司奏立子伟之为皇<br /><br />&nbsp;&nbsp;&nbsp;&nbsp;太子。<br /><br />&nbsp;&nbsp;&nbsp;&nbsp;及义军至新亭，劭登朱雀门躬自督战。将士怀劭重赏，皆为之力战。将克，<br /><br />&nbsp;&nbsp;&nbsp;&nbsp;而鲁秀打退鼓，军乃止。为柳元景等所乘，故大败。褚湛之携二子与檀和之同归<br /><br />&nbsp;&nbsp;&nbsp;&nbsp;顺。劭惧，走还台城。其夜，鲁秀又南奔。二十五日，江夏王义恭单马南奔。劭<br /><br />&nbsp;&nbsp;&nbsp;&nbsp;遣浚杀义恭诸子，以辇迎蒋侯神像于宫内，乞恩，拜为大司马，封钟山郡王，苏<br /><br />&nbsp;&nbsp;&nbsp;&nbsp;侯为骠骑将军。使南平王铄为祝文，罪状孝武。二十七日，临轩，拜子伟之为皇<br /><br />&nbsp;&nbsp;&nbsp;&nbsp;太子，百官皆戎服，劭独衮衣，下书大赦，唯孝武、刘义恭、义宣、诞不在原例。<br /><br />&nbsp;&nbsp;&nbsp;&nbsp;五月三日，鲁秀等攻大航，钩得一舶。王罗汉昏酣作妓，闻官军已度，惊放<br /><br />&nbsp;&nbsp;&nbsp;&nbsp;仗归降。是夜，劭闭守六门，于门内凿堑立栅，以露车为楼。城内沸乱，将吏并<br /><br />&nbsp;&nbsp;&nbsp;&nbsp;逾城出奔。劭使詹叔儿烧辇及衮冕服。萧斌闻大航不守，惶窘不知所为，宣令所<br /><br />&nbsp;&nbsp;&nbsp;&nbsp;统皆使解甲，寻戴白幡来降，即于军门伏诛。四日，劭腹心白直诸同逆，先屯阊<br /><br />&nbsp;&nbsp;&nbsp;&nbsp;阖门外，并走还入殿。程天祚与薛安都副谭金因而乘之，即得俱入。臧质从广莫<br /><br />&nbsp;&nbsp;&nbsp;&nbsp;门入，同会太极殿前。即斩太子左卫率王正见。建平、东海等七王并号哭俱出。<br /><br />&nbsp;&nbsp;&nbsp;&nbsp;劭穿西垣入武库井中，副队高禽执之。浚率左右数十人，与南平王铄于西明门出，<br /><br />&nbsp;&nbsp;&nbsp;&nbsp;俱南奔，于越城遇江夏王义恭。浚下马，曰：“南中郎今何在？”义恭曰：“已<br /><br />&nbsp;&nbsp;&nbsp;&nbsp;君临万国。”又称字曰：“虎头来，得无晚乎？”义恭曰：“恨晚。”又曰：<br /><br />&nbsp;&nbsp;&nbsp;&nbsp;“故当不死？”义恭曰：“可诣行阙请罪。”又曰：“未审犹得能一职自效不？”<br /><br />&nbsp;&nbsp;&nbsp;&nbsp;义恭又曰：“此未可量。”勒与俱自归，命于马上斩首。<br /><br />&nbsp;&nbsp;&nbsp;&nbsp;浚，字休明，将产之夕，有f鸣于屋上，闻者莫不恶之。元嘉十三年，年八<br /><br />&nbsp;&nbsp;&nbsp;&nbsp;岁，封始兴王。浚少好文籍，资质端妍，母潘淑妃有盛宠。时六宫无主，潘专总<br /><br />&nbsp;&nbsp;&nbsp;&nbsp;内政。浚人才既美，母又至爱，文帝甚所留心。与建平王宏、侍中王僧绰、中书<br /><br />&nbsp;&nbsp;&nbsp;&nbsp;郎蔡兴宗等，并以文义往复。<br /><br />&nbsp;&nbsp;&nbsp;&nbsp;初元皇后性忌，以潘氏见幸，恚恨致崩。故劭深病潘氏及浚。浚虑将来受祸，<br /><br />&nbsp;&nbsp;&nbsp;&nbsp;乃曲意事劭，劭与之遂善。多有过失，屡为上所让，忧惧，乃与劭共为巫蛊。后<br /><br />&nbsp;&nbsp;&nbsp;&nbsp;出镇京口，乃因员外散骑侍郎徐爰求镇江陵，又求助于尚书仆射徐湛之。而尚书<br /><br />&nbsp;&nbsp;&nbsp;&nbsp;令何尚之等咸谓浚太子次弟，不应远出。上以上流之重，宜有至亲，故以浚为卫<br /><br />&nbsp;&nbsp;&nbsp;&nbsp;将军、开府仪同三司、荆州刺史，加都督，领护南蛮校尉。浚入朝，遣还京口，<br /><br />&nbsp;&nbsp;&nbsp;&nbsp;为行留处分。至京口数日而巫蛊事发，时二十九年七月也。上惋叹弥日，谓潘淑<br /><br />&nbsp;&nbsp;&nbsp;&nbsp;妃曰：“太子图富贵，更是一理，虎头复如此，非复思虑所及。汝母子岂可一日<br /><br />&nbsp;&nbsp;&nbsp;&nbsp;无我邪？”明年荆州事方行。二月，浚还朝。十四日，临轩受拜。其日，藏严道<br /><br />&nbsp;&nbsp;&nbsp;&nbsp;育事发，明旦浚入谢，上容色非常，其夕即加诘问。浚唯谢罪。潘淑妃抱浚泣曰：<br /><br />&nbsp;&nbsp;&nbsp;&nbsp;“汝始咒诅事发，犹冀刻己思愆，何意忽藏严道育？今日用活何为，可送药来，<br /><br />&nbsp;&nbsp;&nbsp;&nbsp;吾当先自取尽，不忍见汝祸败。”浚奋衣去，曰：“天下事寻自判，必不上累。”<br /><br />&nbsp;&nbsp;&nbsp;&nbsp;劭入弑之旦，浚在西州。府舍人朱法瑜曰：“台内叫唤，宫门皆闭，道上传太子<br /><br />&nbsp;&nbsp;&nbsp;&nbsp;反，未测祸变所至。浚阳惊曰：“今当奈何。”浚未得劭信，不知事之济不，骚<br /><br />&nbsp;&nbsp;&nbsp;&nbsp;扰不知所为。将军王庆曰：“今宫内有变，未知主上安危，预在臣子，当投袂赴<br /><br />&nbsp;&nbsp;&nbsp;&nbsp;难。”浚不听。俄而劭遣张超之驰马召浚，浚问状讫，即戎服乘马而去。朱法瑜<br /><br />&nbsp;&nbsp;&nbsp;&nbsp;固止浚，浚不从。至中门，王庆又谏不宜从逆。浚曰：“皇太子令，敢有复言者<br /><br />&nbsp;&nbsp;&nbsp;&nbsp;斩。”及入见劭，劝杀荀赤松等。劭谓浚曰：“潘淑妃遂为乱兵所害。”浚曰：<br /><br />&nbsp;&nbsp;&nbsp;&nbsp;“此是下情由来所愿。”其悖逆如此。劭将败，劝劭入海，辇珍宝缯帛下船。<br /><br />&nbsp;&nbsp;&nbsp;&nbsp;及劭入井，高禽于井出之。劭问天子何在，禽曰：“至尊近在新亭。”将劭<br /><br />&nbsp;&nbsp;&nbsp;&nbsp;至殿前，臧质见之恸哭。劭曰：“天地所不覆载，丈人何为见哭。”质因辩其逆<br /><br />&nbsp;&nbsp;&nbsp;&nbsp;状，答曰：“先朝当见枉废，不能作狱中囚。问计于萧斌，斌见劝如此。”又语<br /><br />&nbsp;&nbsp;&nbsp;&nbsp;质曰：“可得为乞远徙不？”质曰：“主上近在航南，自当有处分。”缚劭马上，<br /><br />&nbsp;&nbsp;&nbsp;&nbsp;防送军门。及至牙下，据鞍顾望。太尉江夏王义恭与诸王共临视之，义恭曰：<br /><br />&nbsp;&nbsp;&nbsp;&nbsp;“我背逆归顺，有何大罪，顿杀十二儿。”劭曰：“杀诸弟，此一事负阿父。”<br /><br />&nbsp;&nbsp;&nbsp;&nbsp;江湛妻庾氏乘车骂之，庞秀之亦加诮让。劭厉声曰：“汝辈复何烦尔。”先杀其<br /><br />&nbsp;&nbsp;&nbsp;&nbsp;四子，语南平王铄曰：“此何有哉。”乃斩于牙下。临刑叹曰：“不图宋室一至<br /><br />&nbsp;&nbsp;&nbsp;&nbsp;于此。”劭、浚及其子并枭首大航，暴尸于市。劭妻殷氏赐死于廷尉，临刑谓狱<br /><br />&nbsp;&nbsp;&nbsp;&nbsp;丞江恪曰：“汝家骨肉相残，何以枉杀天下无罪人。”恪曰：“受拜皇后，非罪<br /><br />&nbsp;&nbsp;&nbsp;&nbsp;而何？”殷氏曰：“此权时耳，当以鹦鹉为后也。”浚妻褚氏，丹阳尹湛之之女。<br /><br />&nbsp;&nbsp;&nbsp;&nbsp;湛之南奔之始，即见离绝，故免于诛。其余子女妾媵并于狱赐死。投劭、浚尸首<br /><br />&nbsp;&nbsp;&nbsp;&nbsp;于江，其余同逆及王罗汉等皆伏诛。张超之闻兵入，遂至合殿故基，止于御床之<br /><br />&nbsp;&nbsp;&nbsp;&nbsp;所，为乱兵所杀，剖腹刳心，脔割其肉，诸将生啖之。焚其头骨。时不见传国玺，<br /><br />&nbsp;&nbsp;&nbsp;&nbsp;问劭，云在严道育处。就取得之。道育、鹦鹉并都街鞭杀，于石头四望山焚其尸，<br /><br />&nbsp;&nbsp;&nbsp;&nbsp;扬灰于江。毁劭东宫所住斋，@涿其处。封高禽新阳县男。追赠潘淑妃为长宁国<br /><br />&nbsp;&nbsp;&nbsp;&nbsp;夫人，置守冢。伪司隶校尉殷冲、丹阳尹尹弘并赐死。冲为劭草立符文，又妃叔<br /><br />&nbsp;&nbsp;&nbsp;&nbsp;父；弘为劭简配兵士，尽其心力故也。<br /><br />&nbsp;&nbsp;&nbsp;&nbsp;南平穆王铄，字休玄，文帝第四子也。元嘉十六年，年九岁，封南平王，少<br /><br />&nbsp;&nbsp;&nbsp;&nbsp;好学，有文才，未弱冠，《拟古》三十余首，时人以为亚迹陆机。<br /><br />&nbsp;&nbsp;&nbsp;&nbsp;二十二年，为南豫州刺史，加都督。时文帝方事外略，罢南豫州并寿阳，以<br /><br />&nbsp;&nbsp;&nbsp;&nbsp;铄为豫州刺史，领安蛮校尉。二十六年，魏太武围汝南悬瓠城，行汝南太守陈宪<br /><br />&nbsp;&nbsp;&nbsp;&nbsp;保城自固，魏作高楼施弩射城内，城内负户以汲。又毁佛图，取金像以为大钩，<br /><br />&nbsp;&nbsp;&nbsp;&nbsp;施之冲车端以牵楼堞。城内有一沙门颇有机思，辄设奇以应之。魏人以虾蟆车填<br /><br />&nbsp;&nbsp;&nbsp;&nbsp;堑，肉薄攻城，死者与城等，遂登尸以陵城。宪锐气愈奋，战士无不一当百，杀<br /><br />&nbsp;&nbsp;&nbsp;&nbsp;伤万计，汝水为之不流。相拒四十余日，铄遣安蛮司马刘康祖与宁朔将军臧质救<br /><br />&nbsp;&nbsp;&nbsp;&nbsp;之，魏人烧攻具而退。<br /><br />&nbsp;&nbsp;&nbsp;&nbsp;元凶弑立，以铄为侍中、录尚书事。劭迎蒋侯神于宫内，疏孝武年讳，厌咒<br /><br />&nbsp;&nbsp;&nbsp;&nbsp;祈请，假授位号，使铄造策文。及义军入宫，铄与浚俱归孝武。浚即伏法。上迎<br /><br />&nbsp;&nbsp;&nbsp;&nbsp;铄入宫，当时仓卒失国玺，事宁更铸给之。进侍中、司空，领兵置佐。以国哀未<br /><br />&nbsp;&nbsp;&nbsp;&nbsp;阕，让侍中。<br /><br />&nbsp;&nbsp;&nbsp;&nbsp;铄既归义最晚，常怀忧惧，每于眠中蹶起坐。与人语亦多谬僻。语家人云：<br /><br />&nbsp;&nbsp;&nbsp;&nbsp;“我自觉无复魂守。”铄为人负才狡竞，每与兄弟计度艺能，与帝又不能和，食<br /><br />&nbsp;&nbsp;&nbsp;&nbsp;中遇毒，寻薨。赠司徒，加以楚穆之谥。<br /><br />&nbsp;&nbsp;&nbsp;&nbsp;三子：敬猷、敬深、敬先。敬深封南安县侯，敬先继庐陵王绍，前废帝景和<br /><br />&nbsp;&nbsp;&nbsp;&nbsp;末，召铄妃江氏入宫，命左右于前逼之。江氏不受命，谓曰：“若不从，当杀汝<br /><br />&nbsp;&nbsp;&nbsp;&nbsp;三子。”江氏犹不从，于是遣使于第杀敬猷、敬深、敬先等，鞭江氏一百。其夕<br /><br />&nbsp;&nbsp;&nbsp;&nbsp;废帝亦殒。明帝即位，追赠敬猷侍中，谥曰怀。改封孝武帝第十八子临贺王子产<br /><br />&nbsp;&nbsp;&nbsp;&nbsp;字孝仁为南平王，继铄后，未拜被杀。泰始五年，立晋平王休佑第七子宣曜为南<br /><br />&nbsp;&nbsp;&nbsp;&nbsp;平王，继铄。休佑死，宣曜被废还本。后废帝元徽元年，立衡阳恭王嶷第二子伯<br /><br />&nbsp;&nbsp;&nbsp;&nbsp;玉为南平王，继铄后，升明三年被诛。<br /><br />&nbsp;&nbsp;&nbsp;&nbsp;竟陵王诞，字休文，文帝第六子也。元嘉二十年，年十一，封广陵王。二十<br /><br />&nbsp;&nbsp;&nbsp;&nbsp;六年，为雍州刺史，加都督。以广陵凋弊，改封随郡王。上欲大举侵魏，以襄阳<br /><br />&nbsp;&nbsp;&nbsp;&nbsp;外接关河，欲广其资力，乃罢江州军府，文武悉配雍州、湘州，入台租税杂物，<br /><br />&nbsp;&nbsp;&nbsp;&nbsp;悉给襄阳。及大举北侵，命诸藩并出师，皆奔败，唯诞遣中兵参军柳元景克弘农、<br /><br />&nbsp;&nbsp;&nbsp;&nbsp;关、陕。元凶立，以扬州浙江西属司隶校尉，浙江东五郡立会州，以诞为刺史。<br /><br />&nbsp;&nbsp;&nbsp;&nbsp;孝武入讨，遣宁朔将军顾彬之受诞节度，诞遣参军刘季之举兵，与彬之并遇<br /><br />&nbsp;&nbsp;&nbsp;&nbsp;劭将华钦、庾遵于曲阿之奔牛塘，大败之。事平，以诞为荆州刺史，加都督、卫<br /><br />&nbsp;&nbsp;&nbsp;&nbsp;将军、开府仪同三司。诞以位号正与浚同，恶之，请求回改，乃进号骠骑将军，<br /><br />&nbsp;&nbsp;&nbsp;&nbsp;加班剑二十人。南谯王义宣不肯就征，以诞为侍中、骠骑大将军、扬州刺史，开<br /><br />&nbsp;&nbsp;&nbsp;&nbsp;府如故。改封竟陵王。诞性恭和，得士庶之心，颇有勇略。<br /><br />&nbsp;&nbsp;&nbsp;&nbsp;明年义宣反，有荆、江、兖、豫四州之力，势震天下。上即位日浅，朝野大<br /><br />&nbsp;&nbsp;&nbsp;&nbsp;惧。上欲奉乘舆法物以迎义宣，诞固执不可，曰：“奈何持此座与人。”帝加诞<br /><br />&nbsp;&nbsp;&nbsp;&nbsp;节，仗士五十人出入六门。上流平定，诞之力也。诞初讨元凶，豫同举兵，有奔<br /><br />&nbsp;&nbsp;&nbsp;&nbsp;牛之捷，至是又有殊勋。上性多猜，颇相疑惮。而诞造立第舍，穷极工巧，园池<br /><br />&nbsp;&nbsp;&nbsp;&nbsp;之美，冠于一时。多聚材力之士实之。第内精甲利器，莫非上品。上意愈不平。<br /><br />&nbsp;&nbsp;&nbsp;&nbsp;孝建二年，以司空太子太傅出为都督南徐州刺史。上以京口去都密迩，犹疑之。<br /><br />&nbsp;&nbsp;&nbsp;&nbsp;大明元年秋，又出为南兖州刺史，加都督。诞知见猜，亦潜为之备。至广陵，因<br /><br />&nbsp;&nbsp;&nbsp;&nbsp;魏侵边，修城隍，聚粮练甲。嫌隙既著，道路常云诞反。三年，建康人陈文诏诉<br /><br />&nbsp;&nbsp;&nbsp;&nbsp;父饶为诞府史，恒使入山图画道路，不听归家。诞大怒，使人杀饶。吴郡人刘成<br /><br />&nbsp;&nbsp;&nbsp;&nbsp;又诉称息道龙伏事诞，见诞在石头城内修乘舆法物，习唱警跸，向伴侣言之。诞<br /><br />&nbsp;&nbsp;&nbsp;&nbsp;知，密捕杀道龙。豫章人陈谈之又上书称弟咏之在诞左右，见诞与左右庄庆、傅<br /><br />&nbsp;&nbsp;&nbsp;&nbsp;元礼等潜图奸逆，常疏陛下年纪姓讳，往巫郑师怜家咒诅。咏之与建康右尉黄达<br /><br />&nbsp;&nbsp;&nbsp;&nbsp;往来，诞疑其宣漏，诬以罪被杀。<br /><br />&nbsp;&nbsp;&nbsp;&nbsp;其年四月，上使有司奏诞罪恶，宜绝属籍，削爵土，收付法狱。上不许。有<br /><br />&nbsp;&nbsp;&nbsp;&nbsp;司又固请，乃贬爵为侯，遣令之国。上将谋诞，以义兴太守桓阆为兖州刺史，配<br /><br />&nbsp;&nbsp;&nbsp;&nbsp;以羽林禁兵。遣给事中戴明宝随阆袭诞，使阆以之镇为名。阆至广陵，诞未悟也。<br /><br />&nbsp;&nbsp;&nbsp;&nbsp;明宝夜报诞典签蒋成使为内应，成以告府舍人许宗之，宗之告诞。诞惊起，召录<br /><br />&nbsp;&nbsp;&nbsp;&nbsp;事参军王_之曰：“我何罪于天，以至此。”斩蒋成，勒兵自卫。遣腹心率壮士<br /><br />&nbsp;&nbsp;&nbsp;&nbsp;击明宝等，破之。阆即遇害，明宝逃自海陵界还。<br /><br />&nbsp;&nbsp;&nbsp;&nbsp;上遣车骑大将军沈庆之讨诞，诞奉表投之城外，自申于国无负，并言帝宫闱<br /><br />&nbsp;&nbsp;&nbsp;&nbsp;之丑。孝武忿诞深切，凡诞左右腹心同籍期亲并诛之，死者千数。车驾出顿宣武<br /><br />&nbsp;&nbsp;&nbsp;&nbsp;堂，内外纂严。诞见众军大集，欲弃城北走，行十余里，众并不欲去，请诞乃还<br /><br />&nbsp;&nbsp;&nbsp;&nbsp;城。五月十九日夜，有流星长十余丈从西北来坠城内，是谓天狗。占曰：“天狗<br /><br />&nbsp;&nbsp;&nbsp;&nbsp;所坠，下有伏尸流血。”广陵城旧不开南门，云“开南门者其主王”。诞乃开焉。<br /><br />&nbsp;&nbsp;&nbsp;&nbsp;彭城邵领宗在城内阴结死士欲袭诞，先欲布诚于庆之，乃说诞求为间构，见许。<br /><br />&nbsp;&nbsp;&nbsp;&nbsp;领宗既出致诚毕，复还城内。事泄，诞鞭二百，考问不伏，遂支解之。<br /><br />&nbsp;&nbsp;&nbsp;&nbsp;上遣送章二纽：其一曰“竟陵县开国侯，食邑千户”，募赏禽诞。其二曰<br /><br />&nbsp;&nbsp;&nbsp;&nbsp;“建兴县开国男，食邑三百户”，募赏先登。若克外城举一烽，克内城举二烽，<br /><br />&nbsp;&nbsp;&nbsp;&nbsp;禽诞举三烽。<br /><br />&nbsp;&nbsp;&nbsp;&nbsp;七月二日，庆之进军，克其外城。乘胜又克小城。诞闻军入，走趣后园坠水，<br /><br />&nbsp;&nbsp;&nbsp;&nbsp;引出杀之，传首建邺，因葬广陵，贬姓留氏。帝命城中无大小悉斩，庆之执谏，<br /><br />&nbsp;&nbsp;&nbsp;&nbsp;自五尺以下全之，于是同党悉伏诛。城内女口为军赏，男丁杀为京观，死者尚数<br /><br />&nbsp;&nbsp;&nbsp;&nbsp;千人。每风晨雨夜有号哭之声。诞母殷、妻徐并自杀。追赠殷长宁国淑妃。<br /><br />&nbsp;&nbsp;&nbsp;&nbsp;初，诞为南徐州刺史，在京口，夜大风飞落屋瓦，城门鹿床倒覆，诞心恶之。<br /><br />&nbsp;&nbsp;&nbsp;&nbsp;及迁镇广陵，将入城，冲风暴起，扬尘，昼晦。又尝中夜闲坐，有赤光照室，见<br /><br />&nbsp;&nbsp;&nbsp;&nbsp;者莫不骇愕。诞左右侍直，眠中梦人告之曰：“官须发为槊尽！奔染跻咽髻矣，<br /><br />&nbsp;&nbsp;&nbsp;&nbsp;如此者数十人。诞甚怪惧。大明二年，发人筑广陵城。诞循行，有人干舆，扬声<br /><br />&nbsp;&nbsp;&nbsp;&nbsp;大骂曰：“大兵寻至，何以辛苦百姓。”诞使执之，问其本末。答曰：“姓夷名<br /><br />&nbsp;&nbsp;&nbsp;&nbsp;孙，家在海陵。天公与道佛先议，欲烧除此间人。道佛苦谏，强得至今。大祸将<br /><br />&nbsp;&nbsp;&nbsp;&nbsp;至，何不立六慎门。”诞问：“六慎门云何”？答曰：“古有言，祸不过六慎门。”<br /><br />&nbsp;&nbsp;&nbsp;&nbsp;诞以其言狂悖，杀之。又五音士忽狂易见鬼，惊怖啼哭曰：“外军围城，城上张<br /><br />&nbsp;&nbsp;&nbsp;&nbsp;白布帆。”诞执录二十余日乃杀。城陷之日，云雾晦冥，白虹临北门，亘属城内。<br /><br />&nbsp;&nbsp;&nbsp;&nbsp;八年，前废帝即位，义阳王昶为徐州刺史，道经广陵，至墓尽哀，表请改葬<br /><br />&nbsp;&nbsp;&nbsp;&nbsp;诞。诏葬诞及妻子并以庶人礼。明帝泰始四年，又改葬，祭以少牢。<br /><br />&nbsp;&nbsp;&nbsp;&nbsp;王_之，琅邪人，有才局。其五子悉在建邺。_之尝乘城，庆之缚其五子，<br /><br />&nbsp;&nbsp;&nbsp;&nbsp;示而招之，许以富贵。_之曰：“吾受主王厚恩，不可以二心。三十之年，未获<br /><br />&nbsp;&nbsp;&nbsp;&nbsp;死所耳，安可以私亲诱之。”五子号叫于外，呼其父。及城平，庆之悉扑杀之。<br /><br />&nbsp;&nbsp;&nbsp;&nbsp;建平宣简王宏，字休度，文帝第七子也。早丧母。元嘉二十一年，年十一，<br /><br />&nbsp;&nbsp;&nbsp;&nbsp;封建平王。宏少而闲素，笃好文籍，文帝宠爱殊常，为立第于鸡笼山，尽山水之<br /><br />&nbsp;&nbsp;&nbsp;&nbsp;美。建平国职高他国一阶，历位中护军，中书令。元凶弑立，孝武入讨，劭录宏<br /><br />&nbsp;&nbsp;&nbsp;&nbsp;殿内，自拔莫由。孝武先尝以一手板与宏，宏遣左右亲信周法道赍手板诣孝武。<br /><br />&nbsp;&nbsp;&nbsp;&nbsp;事平，以为尚书左仆射，使迎太后。还加中军将军、中书监。为人谦俭周慎，礼<br /><br />&nbsp;&nbsp;&nbsp;&nbsp;贤接士，明达政事，上甚信仗之。转尚书令。宏少多病，求解尚书令。本号开府<br /><br />&nbsp;&nbsp;&nbsp;&nbsp;仪同三司，未拜薨。追赠司徒。上痛悼甚至，每朔望出临灵，自为墓志铭并诔。<br /><br />&nbsp;&nbsp;&nbsp;&nbsp;五年，益诸弟国各千户，薨者不在其例，唯宏追益。<br /><br />&nbsp;&nbsp;&nbsp;&nbsp;子景素嗣。景素少有父风，位南徐州刺史，加都督。桂阳王休范为逆，景素<br /><br />&nbsp;&nbsp;&nbsp;&nbsp;虽纂集兵众以赴朝廷为名，而阴怀两端。及事平，进号镇北将军。<br /><br />&nbsp;&nbsp;&nbsp;&nbsp;景素好文章书籍。招集才义之士，以收名誉，由是朝野属意。而后废帝狂凶<br /><br />&nbsp;&nbsp;&nbsp;&nbsp;失道，内外皆谓景素宜当神器；唯废帝所生陈氏亲戚疾忌之，而杨运长、阮佃夫<br /><br />&nbsp;&nbsp;&nbsp;&nbsp;并明帝旧隶，贪幼主以久其权，虑景素立，不见容于长主，深相忌惮。元徽三年，<br /><br />&nbsp;&nbsp;&nbsp;&nbsp;景素防阁将军王季符恨景素，因奔告之。运长等便欲遣军讨之。齐高帝及卫将军<br /><br />&nbsp;&nbsp;&nbsp;&nbsp;袁粲以下并保持之，景素亦驰遣世子延龄还都，具自申理。运长等乃徙季符于梁<br /><br />&nbsp;&nbsp;&nbsp;&nbsp;州，又夺景素征北将军、开府仪同三司。自是废帝狂悖日甚，朝野并属心景素。<br /><br />&nbsp;&nbsp;&nbsp;&nbsp;陈氏及运长等弥相猜疑。景素因此稍为自防之计，多以金帛结材力之士。时大臣<br /><br />&nbsp;&nbsp;&nbsp;&nbsp;诛夷，孝武诸子孙或杀或废，无复在朝者。且景素在蕃甚得人心，而谤声日积，<br /><br />&nbsp;&nbsp;&nbsp;&nbsp;深怀忧惧。尝与故吏刘Q独处曲台，有鹊集于承尘上，飞鸣相追。景素泫然曰：<br /><br />&nbsp;&nbsp;&nbsp;&nbsp;“若斯鸟者，游则参于风烟之上，止则隐于林木之下，饥则啄，渴则饮，形体无<br /><br />&nbsp;&nbsp;&nbsp;&nbsp;累于物，得失不关于心，一何乐哉！”<br /><br />&nbsp;&nbsp;&nbsp;&nbsp;时废帝单马独出，游走郊野。辅国将军曹欣之等谋候废帝出行，因聚众作难，<br /><br />&nbsp;&nbsp;&nbsp;&nbsp;事克，奉景素。景素每禁之，未欲匆匆举动。运长密遣伧人周天赐伪投景素劝为<br /><br />&nbsp;&nbsp;&nbsp;&nbsp;异计，景素知即斩之，送首还台。四年七月，羽林监桓祗祖奔景素，言台城已溃。<br /><br />&nbsp;&nbsp;&nbsp;&nbsp;景素信之，即举兵。运长等常疑景素有异志，即纂严。景素本乏威略，不知所为，<br /><br />&nbsp;&nbsp;&nbsp;&nbsp;竟为台军破，斩之。即葬京口。<br /><br />&nbsp;&nbsp;&nbsp;&nbsp;景素性甚仁孝，事献太妃，朝夕不违侍养。太妃有不安，景素傍行蓬发。与<br /><br />&nbsp;&nbsp;&nbsp;&nbsp;人言椋常恐伤其情。又甚俭素，为荆州时，州有高斋刻楹柏构，景素竟不处。<br /><br />&nbsp;&nbsp;&nbsp;&nbsp;朝廷欲赐以甲第，辞而不当。两宫所遗珍玩，尘于笥箧。食常不过一肉，器用瓦<br /><br />&nbsp;&nbsp;&nbsp;&nbsp;素。时有献镂玉器，景素顾主簿何昌宇曰：“我持此安所用哉！”乃谢而反之。<br /><br />&nbsp;&nbsp;&nbsp;&nbsp;及败后，昌宇与故记室王さ壬鲜樗掀湓。齐受禅，景素故秀才刘Q又上书述其<br /><br />&nbsp;&nbsp;&nbsp;&nbsp;德美，陈冤，并不见省。至齐武帝即位，下诏曰：“宋建平王刘景素，名父之子，<br /><br />&nbsp;&nbsp;&nbsp;&nbsp;虽末路失图，而原心有本。可听以礼葬旧茔。”<br /><br />&nbsp;&nbsp;&nbsp;&nbsp;庐陵王t，字休秀，文帝第八子也。元嘉二十二年，年十一，封东海王。大<br /><br />&nbsp;&nbsp;&nbsp;&nbsp;明七年，进位司空。明帝践阼，进太尉，封庐江王。初，废帝目t似驴，上以废<br /><br />&nbsp;&nbsp;&nbsp;&nbsp;帝之言类，故改封焉。<br /><br />&nbsp;&nbsp;&nbsp;&nbsp;文帝诸子，t尤凡劣，诸兄弟并蚩鄙之。南平王铄薨，子敬深婚，t视之，<br /><br />&nbsp;&nbsp;&nbsp;&nbsp;白孝武借伎。孝武答曰：“婚礼既不举乐，且敬深孤苦，伎非宜也。”至是明帝<br /><br />&nbsp;&nbsp;&nbsp;&nbsp;与建安王休仁诏曰：“人既不比数西方公，汝便为诸王之长。”时t住西，故谓<br /><br />&nbsp;&nbsp;&nbsp;&nbsp;之西方公。泰始五年，河东柳欣慰谋反，欲立t，t与相酬和。欣慰结征北谘议<br /><br />&nbsp;&nbsp;&nbsp;&nbsp;参军杜幼文，幼文具奏其事。上暴其罪恶，黜为南豫州刺史、车骑将军、开府仪<br /><br />&nbsp;&nbsp;&nbsp;&nbsp;同三司。上遣腹心杨运长领兵防卫。明年，又令有司奏t怨怼，逼令自杀，葬宣<br /><br />&nbsp;&nbsp;&nbsp;&nbsp;城。<br /><br />&nbsp;&nbsp;&nbsp;&nbsp;晋熙王昶，字休道，文帝第九子也。元嘉二十二年，年十岁，封义阳王。大<br /><br />&nbsp;&nbsp;&nbsp;&nbsp;明中，位中书令、中军将军、开府仪同三司。废帝即位，为徐州刺史，加都督。<br /><br />&nbsp;&nbsp;&nbsp;&nbsp;昶轻N褊急，不能事孝武，大明中常被嫌责，人间常言昶当有异志。<br /><br />&nbsp;&nbsp;&nbsp;&nbsp;废帝既诛群公，弥纵狂惑，常语左右曰：“我即大位来，遂未戒严，使人邑<br /><br />&nbsp;&nbsp;&nbsp;&nbsp;邑。”江夏王义恭诛后，昶表求入朝，遣典签蘧法生衔使。帝谓法生：“义阳与<br /><br />&nbsp;&nbsp;&nbsp;&nbsp;太宰谋反，我政欲讨之，今知求还，甚善。”又问法生：“义阳谋反，何不启？”<br /><br />&nbsp;&nbsp;&nbsp;&nbsp;法生惧，走还彭城。帝因此北讨。法生至，昶即起兵，统内诸郡并不受命。昶知<br /><br />&nbsp;&nbsp;&nbsp;&nbsp;事不捷，乃夜开门奔魏，弃母妻，唯携妾一人，作丈夫服骑马自随。在道慷慨为<br /><br />&nbsp;&nbsp;&nbsp;&nbsp;断句曰：“白云满鄣来，黄尘半天起。关山四面绝，故乡几千里。”因把姬手南<br /><br />&nbsp;&nbsp;&nbsp;&nbsp;望恸哭，左右莫不哀哽。每节悲恸，遥拜其母。<br /><br />&nbsp;&nbsp;&nbsp;&nbsp;昶家还都，二妾各生一子。明帝即位，名长者曰思远，小者曰怀远，寻并卒。<br /><br />&nbsp;&nbsp;&nbsp;&nbsp;帝以金千两赎昶于魏，不获，乃以第六皇子燮字仲绥继昶，封为晋熙王。明帝既<br /><br />&nbsp;&nbsp;&nbsp;&nbsp;以燮继昶，乃诏曰：“晋熙国太妃谢氏，沉刻无亲，物理罕比，骨肉至亲，尚相<br /><br />&nbsp;&nbsp;&nbsp;&nbsp;弃蔑，况以义合，免苦为难。可还其本家，削绝蕃秩。”先是，改谢氏为射氏。<br /><br />&nbsp;&nbsp;&nbsp;&nbsp;元徽元年，燮年四岁，以为郢州刺史。明年，复昶所生谢氏为晋熙国太妃。齐受<br /><br />&nbsp;&nbsp;&nbsp;&nbsp;禅，燮降封安阴县公，谋反赐死。<br /><br />&nbsp;&nbsp;&nbsp;&nbsp;武昌王浑，字休深，文帝第十子也。元嘉二十四年，年九岁，封汝阴王。后<br /><br />&nbsp;&nbsp;&nbsp;&nbsp;徙武昌。浑少而凶戾，尝忿左右，拔防身刀斫之。元凶弑立，以为中书令。山陵<br /><br />&nbsp;&nbsp;&nbsp;&nbsp;夕，裸身露头往散骑省戏，因弯弓射通直郎周朗中枕，以为笑乐。<br /><br />&nbsp;&nbsp;&nbsp;&nbsp;孝建元年，为雍州刺史，监雍、梁、南、北秦四州、荆州之竟陵、随二郡诸<br /><br />&nbsp;&nbsp;&nbsp;&nbsp;军事、宁蛮校尉。至镇，与左右人作文檄，自称楚王，号年为元光，备置百官以<br /><br />&nbsp;&nbsp;&nbsp;&nbsp;为戏笑。长史王翼之得其手迹，封呈孝武。上使有司奏免为庶人，下太常绝属籍，<br /><br />&nbsp;&nbsp;&nbsp;&nbsp;使付始安郡，逼令自杀。即葬襄阳。大明四年，听还葬母江太妃墓次。明帝即位，<br /><br />&nbsp;&nbsp;&nbsp;&nbsp;追封武昌县侯。<br /><br />&nbsp;&nbsp;&nbsp;&nbsp;建安王休仁，文帝第十二子也。元嘉二十九年，年十岁，立为建安王。前废<br /><br />&nbsp;&nbsp;&nbsp;&nbsp;帝景和元年，累迁护军将军。时帝狂悖无道，诛害群公，忌惮诸父，并聚之殿内，<br /><br />&nbsp;&nbsp;&nbsp;&nbsp;殴捶陵曳，无复人理。休仁及明帝、山阳王休v形体并肥壮，帝乃以笼盛称之，<br /><br />&nbsp;&nbsp;&nbsp;&nbsp;以明帝尤肥，号为猪王，号休仁为杀王，休v为贼王。以三王年长，尤所畏惮，<br /><br />&nbsp;&nbsp;&nbsp;&nbsp;故常录以自近，不离左右。东海王t凡劣，号之驴王。桂阳王休范、巴陵王休若<br /><br />&nbsp;&nbsp;&nbsp;&nbsp;年少，故并得从容。尝以木槽盛饭，内诸杂食，搅令和合，掘地为l阱，实之<br /><br />&nbsp;&nbsp;&nbsp;&nbsp;以泥水。裸明帝内坑中，以槽食置前，令以口就槽中食之，用为欢笑。欲害明帝<br /><br />&nbsp;&nbsp;&nbsp;&nbsp;及休仁、休v，前后以十数。休仁多计数，每以笑调佞谀悦之，故得推迁。<br /><br />&nbsp;&nbsp;&nbsp;&nbsp;常于休仁前，使左右淫逼休仁所生杨太妃。左右并不得已顺命，至右卫将军刘道<br /><br />&nbsp;&nbsp;&nbsp;&nbsp;隆，道隆欢以奉旨，尽诸丑状。时廷尉刘蒙妾孕临月，帝迎入后宫，冀其生男，<br /><br />&nbsp;&nbsp;&nbsp;&nbsp;欲立为太子。明帝尝忤旨，帝怒，乃裸之，缚其手脚，以杖贯手脚内，使担付太<br /><br />&nbsp;&nbsp;&nbsp;&nbsp;官，即日屠猪。休仁笑谓帝曰：“未应死。”帝问其故，休仁曰：“待皇太子生，<br /><br />&nbsp;&nbsp;&nbsp;&nbsp;杀猪取肝肺。”帝意解，曰：“且付廷尉。”一宿出之。帝将南游荆、湘二州，<br /><br />&nbsp;&nbsp;&nbsp;&nbsp;明旦欲杀诸父便发。其夕被杀于华林园。休仁即日便执臣礼于明帝。时南平王敬<br /><br />&nbsp;&nbsp;&nbsp;&nbsp;猷、庐陵王敬先兄弟被害，犹未殡敛，休仁、休v同载临之，开帷欢笑，鼓吹往<br /><br />&nbsp;&nbsp;&nbsp;&nbsp;反，时人咸非焉。<br /><br />&nbsp;&nbsp;&nbsp;&nbsp;明帝以休仁为侍中、司徒、尚书令、扬州刺史，给三望车。时刘道隆为护军，<br /><br />&nbsp;&nbsp;&nbsp;&nbsp;休仁求解职，曰：“臣不得与此人同朝。”上乃赐道隆死。寻诸方逆命，休仁都<br /><br />&nbsp;&nbsp;&nbsp;&nbsp;督征讨诸军事，增班剑为三十人，出据兽槛，进赭圻。寻领太子太傅，总统诸军。<br /><br />&nbsp;&nbsp;&nbsp;&nbsp;中流平定，休仁之力也。明帝初与苏侯神结为兄弟，以祈福助。及事平，与休仁<br /><br />&nbsp;&nbsp;&nbsp;&nbsp;书曰：“此段殊得苏兄神力。”<br /><br />&nbsp;&nbsp;&nbsp;&nbsp;休仁年与明帝相亚，俱好文籍，素相爱。及废帝世，同经艰危，明帝又资其<br /><br />&nbsp;&nbsp;&nbsp;&nbsp;权谲之力。泰始初，四方逆命，休仁亲当矢石，大勋克建，任总百揆，亲寄甚隆，<br /><br />&nbsp;&nbsp;&nbsp;&nbsp;四方辐凑。上甚不悦。休仁悟其旨，表解扬州，见许。进位太尉，领司徒，固让。<br /><br />&nbsp;&nbsp;&nbsp;&nbsp;又加漆轮车，剑履升殿。受漆轮车，固辞剑履。<br /><br />&nbsp;&nbsp;&nbsp;&nbsp;明帝末年多忌，休仁转不自安。及杀晋平王休v，其年上疾笃，与杨运长为<br /><br />&nbsp;&nbsp;&nbsp;&nbsp;身后计。运长等又虑帝晏驾后，休仁一旦居周公之地，其辈不得执权，弥赞成上<br /><br />&nbsp;&nbsp;&nbsp;&nbsp;使害诸王。及上疾暴甚，内外皆属意休仁。主书以下皆往东府诣休仁所亲信，豫<br /><br />&nbsp;&nbsp;&nbsp;&nbsp;自结纳。其或直不得出者皆惧。上与运长等定谋，召休仁入宿尚书下省，其夜遣<br /><br />&nbsp;&nbsp;&nbsp;&nbsp;人赍药赐休仁死。休仁对使者骂曰：“上有天下，谁之功也？孝武以诛子孙而至<br /><br />&nbsp;&nbsp;&nbsp;&nbsp;于灭，今复遵覆车，枉杀兄弟，奈何忠臣抱此冤滥！我大宋之业，其能久乎？”<br /><br />&nbsp;&nbsp;&nbsp;&nbsp;上疾久，虑人情同异，自力乘舆出端门，休仁死后乃入。诏称其自杀，宥其二子，<br /><br />&nbsp;&nbsp;&nbsp;&nbsp;并全封爵。有司奏请降休仁为庶人，绝属籍，儿息悉徙远郡。诏休仁特降为始安<br /><br />&nbsp;&nbsp;&nbsp;&nbsp;县王，并停子伯融等流徙，听袭封爵。及帝疾甚，见休仁为祟，叫曰：“司徒小<br /><br />&nbsp;&nbsp;&nbsp;&nbsp;宽我。”寻崩。伯融，妃殷氏所生。殷氏，吴兴太守冲女也。范阳祖翻有医术，<br /><br />&nbsp;&nbsp;&nbsp;&nbsp;姿貌又美，殷氏有疾，翻入视脉，悦之，遂与奸。事泄，遣还家赐死。<br /><br />&nbsp;&nbsp;&nbsp;&nbsp;晋平剌王休v，文帝第十三子也。孝建二年，年十一，封山阳王。明帝即位，<br /><br />&nbsp;&nbsp;&nbsp;&nbsp;以山阳荒弊，改封晋平王，位骠骑大将军、开府仪同三司、荆州刺史。<br /><br />&nbsp;&nbsp;&nbsp;&nbsp;休v素无才能，强梁自用。大明之世，不得自专，至是贪淫好财色，在荆州<br /><br />&nbsp;&nbsp;&nbsp;&nbsp;多营财货。以短钱一百赋人，田登就求白米一斛，米粒皆令彻白；若碎折者悉不<br /><br />&nbsp;&nbsp;&nbsp;&nbsp;受。人间籴此米一斗一百。至时又不受米，评米责钱，凡诸求利皆如此。百姓嗷<br /><br />&nbsp;&nbsp;&nbsp;&nbsp;然，不复堪命。征为南徐州刺史，加都督。上以休v贪虐，不可莅人，留之都下，<br /><br />&nbsp;&nbsp;&nbsp;&nbsp;遣上佐行府州事。<br /><br />&nbsp;&nbsp;&nbsp;&nbsp;休v狠戾，前后忤上非一。在荆州时，左右范景达善弹棋，上召之，休v留<br /><br />&nbsp;&nbsp;&nbsp;&nbsp;不遣。上怒诘责之，且虑休v将来难制，欲方便除之。七年二月，车驾于岩山射<br /><br />&nbsp;&nbsp;&nbsp;&nbsp;雉，有一雉不肯入场，日暮将反，留休v射之，令不得雉勿归。休v时从在黄麾<br /><br />&nbsp;&nbsp;&nbsp;&nbsp;内，左右从者并在部伍后。休v便驰去，上遣左右数人随之。上既还，前驱清道，<br /><br />&nbsp;&nbsp;&nbsp;&nbsp;休v人从悉散，不复相得。上遣寿寂之等诸壮士追之，日已欲暗，与休v相及，<br /><br />&nbsp;&nbsp;&nbsp;&nbsp;蹴令坠马。休v素勇壮，有气力，奋拳左右排击，莫得近。有一人自后引阴，因<br /><br />&nbsp;&nbsp;&nbsp;&nbsp;顿地，即共拉杀之。遣人驰白上，行唱骠骑落马，上闻惊曰：“骠骑体大，落马<br /><br />&nbsp;&nbsp;&nbsp;&nbsp;殊不易。”即遣御医上药相系至。顷之，休v左右人至，久已绝矣。舆以还第，<br /><br />&nbsp;&nbsp;&nbsp;&nbsp;赠司空。时巴陵王休若在江陵，其日即驰信报休若曰：“吾与骠骑南山射雉，骠<br /><br />&nbsp;&nbsp;&nbsp;&nbsp;骑马惊，与直阁夏文秀马相蹋，文秀堕地，骠骑失控，马重惊，触松树坠地落硎<br /><br />&nbsp;&nbsp;&nbsp;&nbsp;中，时顿闷，故驰报弟。”其年五月，追免休v为庶人，十三子并徙晋平。<br /><br />&nbsp;&nbsp;&nbsp;&nbsp;明帝寻病，见休v为祟，使使至晋平抚其诸子。帝寻崩。废帝元徽元年，听<br /><br />&nbsp;&nbsp;&nbsp;&nbsp;诸子还都。顺帝升明三年，称谋反，并赐死。<br /><br />&nbsp;&nbsp;&nbsp;&nbsp;海陵王休茂，文帝第十四子也。孝建二年，年十一，封海陵王。大明二年，<br /><br />&nbsp;&nbsp;&nbsp;&nbsp;为雍州刺史，加都督、北中郎将、宁蛮校尉。时司马庾深之行府州事，休茂性急<br /><br />&nbsp;&nbsp;&nbsp;&nbsp;欲自专，深之及主帅每禁之。常怀忿，因左右张伯超至所亲爱，多罪过，主帅常<br /><br />&nbsp;&nbsp;&nbsp;&nbsp;加诃责。伯超惧罪，谓休茂曰：“主帅密疏官罪，欲以启闻。”休茂曰：“今为<br /><br />&nbsp;&nbsp;&nbsp;&nbsp;何计？”伯超曰：“唯杀行事及主帅，举兵自卫，纵不成，不失入虏中为王。”<br /><br />&nbsp;&nbsp;&nbsp;&nbsp;休茂从之。夜使伯超等杀司马庾深之，集兵建牙驰檄。休茂出城行营，谘议参军<br /><br />&nbsp;&nbsp;&nbsp;&nbsp;沈畅之等闭门拒之。城陷，斩畅之。其日，参军尹玄度起兵攻休茂，禽之，斩首。<br /><br />&nbsp;&nbsp;&nbsp;&nbsp;母妻皆自杀，同党悉伏诛。有司奏绝休茂属籍，贬姓为留，不许。即葬襄阳。<br /><br />&nbsp;&nbsp;&nbsp;&nbsp;鄱阳哀王休业，文帝第十五子也。孝建二年，年十一，封鄱阳王。三年薨，<br /><br />&nbsp;&nbsp;&nbsp;&nbsp;以山阳王休v次子士弘嗣，被废国除。<br /><br />&nbsp;&nbsp;&nbsp;&nbsp;临庆冲王休倩，文帝第十六子也。孝建元年，年九岁，疾笃，封东平王，未<br /><br />&nbsp;&nbsp;&nbsp;&nbsp;拜，薨。大明七年，立第二十七皇子子嗣为东平王，绍休倩。泰始三年还本，遂<br /><br />&nbsp;&nbsp;&nbsp;&nbsp;绝。六年，以第五皇子智井为东平王，继休倩，未拜，薨。其年，追改休倩为临<br /><br />&nbsp;&nbsp;&nbsp;&nbsp;庆王。休倩为文帝所爱，故前后屡加绍嗣。<br /><br />&nbsp;&nbsp;&nbsp;&nbsp;新野怀王夷父，文帝第十七子也。元喜二十九年薨，明帝泰始五年，追加封<br /><br />&nbsp;&nbsp;&nbsp;&nbsp;谥。<br /><br />&nbsp;&nbsp;&nbsp;&nbsp;桂阳王休范，文帝第十八子也。孝建三年，年九岁，封顺阳王。大明元年，<br /><br />&nbsp;&nbsp;&nbsp;&nbsp;改封桂阳。泰始六年，累迁骠骑大将军、江州刺史，加都督。遗诏进位司空、侍<br /><br />&nbsp;&nbsp;&nbsp;&nbsp;中，加班剑三十人。休范素凡讷，少知解，不为诸兄齿遇。明帝常指左右人谓王<br /><br />&nbsp;&nbsp;&nbsp;&nbsp;景文曰：“休范人才不及此，以我故，生便富贵。释氏愿生王家，良有以也。”<br /><br />&nbsp;&nbsp;&nbsp;&nbsp;及明帝晚年，晋平王休v以狠戾致祸；建安王休仁以权逼不容；巴陵王休若素得<br /><br />&nbsp;&nbsp;&nbsp;&nbsp;人情，以此见害；唯休范谨涩无才，不为物情所向，故得自保而常忧惧。<br /><br />&nbsp;&nbsp;&nbsp;&nbsp;及明帝晏驾，主幼时艰，休范自谓宗戚莫二，应居宰辅。事既不至，怨愤弥<br /><br />&nbsp;&nbsp;&nbsp;&nbsp;结。招引勇士，缮修器械。行人经过寻阳者，莫不降意折节，于是至者如归。朝<br /><br />&nbsp;&nbsp;&nbsp;&nbsp;廷知之，密相防御。母荀太妃薨，即葬庐山，以示不还之志。时夏口阙镇，朝议<br /><br />&nbsp;&nbsp;&nbsp;&nbsp;以居寻阳上流，欲树置腹心，重其兵力。元徽元年，乃以第五皇弟晋熙王燮为郢<br /><br />&nbsp;&nbsp;&nbsp;&nbsp;州刺史，长史王奂行府州事，配以实力，出镇夏口。虑为休范所拨留，自太子<br /><br />&nbsp;&nbsp;&nbsp;&nbsp;去，不过寻阳。休范怒，欲举兵，乃上表修城堞。其年进位太尉，明年五月遂反。<br /><br />&nbsp;&nbsp;&nbsp;&nbsp;发自寻阳，昼夜取道。大雷戍主杜道欣驰下告变。道欣至一宿，休范已至新林，<br /><br />&nbsp;&nbsp;&nbsp;&nbsp;朝廷震动。<br /><br />&nbsp;&nbsp;&nbsp;&nbsp;齐高帝出次新亭垒。时事起仓卒，朝廷兵力甚弱，及开武库，随将士意取。<br /><br />&nbsp;&nbsp;&nbsp;&nbsp;休范于新林步上攻新亭垒。屯骑校尉黄回乃伪往降，并宣齐高帝意。休范大悦，<br /><br />&nbsp;&nbsp;&nbsp;&nbsp;置之左右。休范壮士李恒、钟爽进谏不宜亲之，休范曰：“不欺人以信。”时休<br /><br />&nbsp;&nbsp;&nbsp;&nbsp;范日饮醇酒，以二子德宣、德嗣付与齐高帝为质，至即斩之。回与越骑校尉张敬<br /><br />&nbsp;&nbsp;&nbsp;&nbsp;儿直前斩休范首持还，左右并散。<br /><br />&nbsp;&nbsp;&nbsp;&nbsp;初，休范自新林分遣同党杜墨蠡、丁文豪等直向朱雀门。休范虽死，墨蠡等<br /><br />&nbsp;&nbsp;&nbsp;&nbsp;不知。王道隆率羽林兵在朱雀门内，闻贼至，急召刘遥易允头来赴战，死之。<br /><br />&nbsp;&nbsp;&nbsp;&nbsp;墨蠡等乘胜直入朱雀门，道隆为乱兵所杀。墨蠡等唱云“太尉至”。休范之死也，<br /><br />&nbsp;&nbsp;&nbsp;&nbsp;齐高帝遣队主陈灵宝赍首还台，逢贼，埋首道侧，挺身得达。虽唱云已平，而无<br /><br />&nbsp;&nbsp;&nbsp;&nbsp;以为据，众愈疑惑。墨蠡径至杜姥宅，宫省b扰，无复固志。抚军长史褚澄以<br /><br />&nbsp;&nbsp;&nbsp;&nbsp;东府纳贼。贼拥安成王据东府，称休范教曰：“安成王吾子也，勿得侵。”贼势<br /><br />&nbsp;&nbsp;&nbsp;&nbsp;方逼，众莫能振。寻而丁文豪之众知休范已死，稍欲退散。文豪勇气殊壮，厉声<br /><br />&nbsp;&nbsp;&nbsp;&nbsp;曰：“我独不能定天下邪？”休范首至，又羽林监陈显达率所领于杜姥宅破墨蠡<br /><br />&nbsp;&nbsp;&nbsp;&nbsp;等，诸贼一时奔散。斩墨蠡、文豪等。晋熙王燮自夏口遣军平寻阳。<br /><br />&nbsp;&nbsp;&nbsp;&nbsp;巴陵哀王休若，文帝第十九子也。孝建三年，年九岁，封巴陵王。明帝即位，<br /><br />&nbsp;&nbsp;&nbsp;&nbsp;出为会稽太守，加都督。二年，迁都督、雍州刺史、宁蛮校尉。前在会稽录事参<br /><br />&nbsp;&nbsp;&nbsp;&nbsp;军陈郡谢沉以谄侧事休若，多受财赂。时内外戒严并F褶，沉居母丧被起，声乐<br /><br />&nbsp;&nbsp;&nbsp;&nbsp;酣饮，不异吉人。衣冠既无殊异，并不知沉居丧。沉尝自称孤子，众乃骇愕。休<br /><br />&nbsp;&nbsp;&nbsp;&nbsp;若坐与沉亵黩，降号镇西将军。典签夏宝期事休若无礼，启明帝杀之。虑不许，<br /><br />&nbsp;&nbsp;&nbsp;&nbsp;启未报，于狱行刑。信反令锁送，而宝期已死。上怒敕之曰：“孝建之世，汝何<br /><br />&nbsp;&nbsp;&nbsp;&nbsp;敢尔？”使其母罗加杖三百。<br /><br />&nbsp;&nbsp;&nbsp;&nbsp;四年，改行湘州刺史。六年，为荆州刺史，加都督、征西大将军、开府仪同<br /><br />&nbsp;&nbsp;&nbsp;&nbsp;三司。七年，晋平王休v被杀，建安王休仁见疑，都下讹言休若有至贵之表，明<br /><br />&nbsp;&nbsp;&nbsp;&nbsp;帝以此言报之。休若甚忧。尝众宾满坐，有一异鸟集席隅，哀鸣坠地死。又听事<br /><br />&nbsp;&nbsp;&nbsp;&nbsp;上有二大白蛇长丈余，ii有声。休若甚恶之。会被征为南徐州刺史，加都督、<br /><br />&nbsp;&nbsp;&nbsp;&nbsp;征北大将军，开府如故。休若腹心将佐咸谓还朝必有大祸，中兵参军京兆王敬先<br /><br />&nbsp;&nbsp;&nbsp;&nbsp;劝割据荆楚。休若执录，驰使白明帝，敬先坐诛。休若至京口，上以休若善能谐<br /><br />&nbsp;&nbsp;&nbsp;&nbsp;缉物情，虑将来倾幼主，欲遣使杀之，虑不奉诏。征入朝，又恐猜骇。乃伪授为<br /><br />&nbsp;&nbsp;&nbsp;&nbsp;江州刺史，至，即于第赐死，赠侍中、司空。子冲始袭封。<br /><br />&nbsp;&nbsp;&nbsp;&nbsp;孝武帝二十八男。文穆皇后生废帝子业、豫章王子尚。陈淑媛生晋安王子勋。<br /><br />&nbsp;&nbsp;&nbsp;&nbsp;阮容华生安陆王子绥。徐昭容生皇子子深。何淑仪生松滋侯子房。史昭华生临海<br /><br />&nbsp;&nbsp;&nbsp;&nbsp;王子顼。殷贵妃生始平孝敬王子鸾。次永嘉王子仁与皇子子深同生。何婕妤生皇<br /><br />&nbsp;&nbsp;&nbsp;&nbsp;子子凤。谢昭容生始安王子真。江婕妤生皇子子玄。史昭仪生邵陵王子元。次齐<br /><br />&nbsp;&nbsp;&nbsp;&nbsp;敬王子羽与始平孝敬王子鸾同生。江美人生皇子子衡。杨婕妤生淮南王子孟。次<br /><br />&nbsp;&nbsp;&nbsp;&nbsp;皇子子况与皇子子玄同生；次南平王子产与永嘉王子仁同生；次晋陵孝王子云、<br /><br />&nbsp;&nbsp;&nbsp;&nbsp;次皇子子文并与始平孝敬王子鸾同生；次庐陵王子舆与淮南王子孟同生；次南海<br /><br />&nbsp;&nbsp;&nbsp;&nbsp;哀王子师与始平孝敬王子鸾同生；次淮阳思王子霄与皇子子玄同生；次皇子子雍<br /><br />&nbsp;&nbsp;&nbsp;&nbsp;与始安王子真同生；次皇子子趋与皇子子凤同生；次皇子子期与皇子子衡同生；<br /><br />&nbsp;&nbsp;&nbsp;&nbsp;次东平王子嗣与始安王子真同生。张容华生皇子子悦。安陆王子绥、南平王子产、<br /><br />&nbsp;&nbsp;&nbsp;&nbsp;庐陵王子舆并出继。皇子子深、子凤、子玄、子衡、子况、子文、子雍未封早夭。<br /><br />&nbsp;&nbsp;&nbsp;&nbsp;子趋、子期、子悦未封，为明帝所杀。<br /><br />&nbsp;&nbsp;&nbsp;&nbsp;豫章王子尚，字孝师，孝武第二子也。孝建三年，年六岁，封西阳王。大明<br /><br />&nbsp;&nbsp;&nbsp;&nbsp;三年，分浙江西立王畿；以浙江东为扬州，以子尚为刺史，加都督。六年，改封<br /><br />&nbsp;&nbsp;&nbsp;&nbsp;豫章王，领会稽太守。七年，进号车骑大将军、开府仪同三司。时东土大旱，鄞<br /><br />&nbsp;&nbsp;&nbsp;&nbsp;县多F田，孝武使子尚表至鄞县劝农，又立左学，召生徒，置儒林祭酒一人，学<br /><br />&nbsp;&nbsp;&nbsp;&nbsp;生师敬，位比州中从事。文学祭酒一人，比州西曹。劝学从事二人，比祭酒从事。<br /><br />&nbsp;&nbsp;&nbsp;&nbsp;前废帝即位，罢王畿复旧，征子尚都督扬、南徐二州诸军事，领尚书令。初，<br /><br />&nbsp;&nbsp;&nbsp;&nbsp;孝建中，孝武以子尚太子母弟，甚留心；后新安王子鸾以母幸见爱，子尚宠衰。<br /><br />&nbsp;&nbsp;&nbsp;&nbsp;及长，凶慝，有废帝之风。明帝既殒废帝，乃称太皇太后令曰：“子尚顽凶，楚<br /><br />&nbsp;&nbsp;&nbsp;&nbsp;玉淫乱，并于第赐尽。”楚玉，废帝姊山阴公主也。废帝改封会稽郡长公主，给<br /><br />&nbsp;&nbsp;&nbsp;&nbsp;鼓吹一部，加班剑二十人，未拜受而废败。<br /><br />&nbsp;&nbsp;&nbsp;&nbsp;晋安王子勋，字孝德，孝武第三子也。眼患风，不为孝武所爱。大明四年，<br /><br />&nbsp;&nbsp;&nbsp;&nbsp;年五岁，封晋安王。七年，为江州刺史，加都督。八年，改授雍州，未拜而孝武<br /><br />&nbsp;&nbsp;&nbsp;&nbsp;崩，还为江州。时废帝狂凶，多所诛害。前抚军谘议参军何迈谋因帝出为变，迎<br /><br />&nbsp;&nbsp;&nbsp;&nbsp;立子勋。事泄，帝诛迈，使八座奏子勋与迈通谋，遣左右朱景送药赐子勋死。景<br /><br />&nbsp;&nbsp;&nbsp;&nbsp;至盆口，遣报长史邓琬。琬等奉子勋起兵，以废立为名。明帝定乱，进子勋车骑<br /><br />&nbsp;&nbsp;&nbsp;&nbsp;将军、开府仪同三司。琬等不受命。泰始二年正月七日，奉子勋为帝，即伪位于<br /><br />&nbsp;&nbsp;&nbsp;&nbsp;寻阳，年号义嘉，备置百官，四方响应。是岁四方贡计，并诣寻阳。及军败，子<br /><br />&nbsp;&nbsp;&nbsp;&nbsp;勋见杀，时年十一。即葬寻阳庐山。<br /><br />&nbsp;&nbsp;&nbsp;&nbsp;松滋侯子房，字孝良，孝武第六子也。大明四年，年五岁，封寻阳王。前废<br /><br />&nbsp;&nbsp;&nbsp;&nbsp;帝景和元年，为会稽太守，加都督。明帝即位，征为抚军，领太常。长史孔觊不<br /><br />&nbsp;&nbsp;&nbsp;&nbsp;受命，举兵应晋安王子勋。上虞令王晏杀觊，送子房还建邺。上宥之，贬为松滋<br /><br />&nbsp;&nbsp;&nbsp;&nbsp;县侯。司徒建安王休仁以子房兄弟终为祸难，劝上除之。废徙远郡见杀，年十一。<br /><br />&nbsp;&nbsp;&nbsp;&nbsp;临海王子顼，字孝烈，孝武第七子也。初封历阳王，后改封临海，位荆州刺<br /><br />&nbsp;&nbsp;&nbsp;&nbsp;史。明帝即位，进督雍州，长史孔道存不受命，应晋安王子勋。事败赐死，年十<br /><br />&nbsp;&nbsp;&nbsp;&nbsp;一。<br /><br />&nbsp;&nbsp;&nbsp;&nbsp;始平孝敬王子鸾，字孝羽，孝武第八子也。大明四年，封襄阳王，寻改封新<br /><br />&nbsp;&nbsp;&nbsp;&nbsp;安。五年，为北中郎将、南徐州刺史，领南琅邪太守。母殷淑仪宠倾后宫，子鸾<br /><br />&nbsp;&nbsp;&nbsp;&nbsp;爱冠诸子，凡为上眄遇者莫不入子鸾府国。为南徐州，又割吴郡属之。六年，丁<br /><br />&nbsp;&nbsp;&nbsp;&nbsp;母忧。前废帝素疾子鸾有宠，及即位，既诛群臣，乃遣使赐子鸾死，时年十岁。<br /><br />&nbsp;&nbsp;&nbsp;&nbsp;子鸾临死谓左右曰：“愿后身不复生王家。”同生弟妹并死。明帝即位，改封始<br /><br />&nbsp;&nbsp;&nbsp;&nbsp;平王，以建平王景素子延年嗣。<br /><br />&nbsp;&nbsp;&nbsp;&nbsp;永嘉王子仁，字孝和，孝武第九子也。大明五年，封永嘉王。明帝即位，以<br /><br />&nbsp;&nbsp;&nbsp;&nbsp;为湘州刺史。帝寻从司徒建安王休仁计，未拜赐死，时年十岁。<br /><br />&nbsp;&nbsp;&nbsp;&nbsp;始安王子真，字孝贞，孝武第十一子也；邵陵王子元，字孝善，孝武第十三<br /><br />&nbsp;&nbsp;&nbsp;&nbsp;子也。并被明帝赐死。<br /><br />&nbsp;&nbsp;&nbsp;&nbsp;齐敬王子羽，字孝英，孝武第十四子也。生二岁而薨，追加封谥。<br /><br />&nbsp;&nbsp;&nbsp;&nbsp;淮南王子孟，字孝光，孝武第十六子也。初封淮南王，明帝改封安成王，未<br /><br />&nbsp;&nbsp;&nbsp;&nbsp;拜赐死。<br /><br />&nbsp;&nbsp;&nbsp;&nbsp;晋陵孝王子云，字孝举，孝武第十九子也。大明六年封，未拜而亡。<br /><br />&nbsp;&nbsp;&nbsp;&nbsp;南海哀王子师，字孝友，孝武第二十二子也。大明七年封，未拜，为前废帝<br /><br />&nbsp;&nbsp;&nbsp;&nbsp;所害。明帝即位追谥。<br /><br />&nbsp;&nbsp;&nbsp;&nbsp;淮阳思王子霄，字孝云，孝武第二十三子也。早薨，追加封谥。<br /><br />&nbsp;&nbsp;&nbsp;&nbsp;东平王子嗣，字孝叔，孝武帝第二十七子也，明帝赐死。<br /><br />&nbsp;&nbsp;&nbsp;&nbsp;武陵王赞，字仲敷，小字智随，明帝第九子也。明帝既诛孝武诸子，诏以智<br /><br />&nbsp;&nbsp;&nbsp;&nbsp;随奉孝武为子，封武陵郡王。顺帝升明二年薨，国除。<br /><br />&nbsp;&nbsp;&nbsp;&nbsp;明帝十二男：陈贵妃生后废帝。谢修仪生皇子法良。陈昭华生顺帝。徐婕妤<br /><br />&nbsp;&nbsp;&nbsp;&nbsp;生第四皇子。郑修容生皇子智井。次晋熙王燮与皇子法良同生。泉美人生邵陵殇<br /><br />&nbsp;&nbsp;&nbsp;&nbsp;王友；次江夏王跻与第四皇子同生。徐良人生武陵王赞。杜修华生随阳王。次<br /><br />&nbsp;&nbsp;&nbsp;&nbsp;新兴王嵩与武陵王赞同生。又泉美人生始建王禧。智井、燮、跻、赞并出继。法<br /><br />&nbsp;&nbsp;&nbsp;&nbsp;良未封。第四皇子未有名，早夭。<br /><br />&nbsp;&nbsp;&nbsp;&nbsp;邵陵殇王友，字仲贤，明帝第七子也。年五岁，出为南中郎将、江州刺史，<br /><br />&nbsp;&nbsp;&nbsp;&nbsp;封邵陵王。后废帝元徽二年，桂阳王休范诛后，王室微弱，友府州文案及臣吏，<br /><br />&nbsp;&nbsp;&nbsp;&nbsp;不讳，有无君之心。顺帝升明二年，徙南豫州刺史，薨。无子国除。<br /><br />&nbsp;&nbsp;&nbsp;&nbsp;随阳王，字仲仪，明帝第十子也。初封南阳王，升明二年，改封随阳。齐<br /><br />&nbsp;&nbsp;&nbsp;&nbsp;受禅，封舞阴县公。<br /><br />&nbsp;&nbsp;&nbsp;&nbsp;新兴王嵩，字仲岳，明帝第十一子也。齐受禅，降封定襄县公。<br /><br />&nbsp;&nbsp;&nbsp;&nbsp;始建王禧，字仲安，明帝第十二子也。齐受禅，降封荔浦县公，寻并云谋反<br /><br />&nbsp;&nbsp;&nbsp;&nbsp;赐死。<br /><br />&nbsp;&nbsp;&nbsp;&nbsp;论曰：甚矣哉，元嘉之遇祸也。杀逆之衅，事起肌肤，因心之童，遂亡天性。<br /><br />&nbsp;&nbsp;&nbsp;&nbsp;虽鸣镝之酷，未极于斯，其不至覆亡，亦为幸也。明皇统运，疑隙内构，寻斧所<br /><br />&nbsp;&nbsp;&nbsp;&nbsp;加，先自王戚。晋刺以犷暴摧躯，巴哀由和良鸩体，保身之路，未知攸适。昔之<br /><br />&nbsp;&nbsp;&nbsp;&nbsp;戒子，慎勿为善，详求其旨，将远有以乎！《诗》云：“不自我先，不自我后。”<br /><br />&nbsp;&nbsp;&nbsp;&nbsp;盖古人之畏乱也。孝武诸子，提挈以成衅乱，遂至宇内沸腾，王室如毁，而帝之<br /><br />&nbsp;&nbsp;&nbsp;&nbsp;诸胤莫不歼焉。强不如弱，义在于此。明帝负螟之庆，事非己出，枝叶不茂，岂<br /><br />&nbsp;&nbsp;&nbsp;&nbsp;能庇其本乎？</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331382);">加入书签</a><a
                        href="331356.html">上一页</a>&larr;<a href="index.html">返回列表</a>&rarr;<a
                            href="331411.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331356.html"; var next_page = "331411.html"; var index_page = "index.html"; var sortid = "9"; var article_id = "4204"; var chapter_id = "331382"; var articlename = "南史"; var chaptername = " 卷十四 列传第四"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>