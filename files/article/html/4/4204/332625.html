<!DOCTYPE html>
<html>
<head>
<meta charset="gbk" />
<title>南史- 卷二十六 列传第十六-在线阅读-哈西文学网</title>
<meta name="keywords" content="李延寿，南史， 卷二十六 列传第十六全文， 卷二十六 列传第十六在线阅读 哈西文学网" />
<meta name="description" content="哈西文学网提供李延寿的南史  卷二十六 列传第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/332625.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/332625.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 列传第十六</h1>
            <div class="link xb">
                <a href="332537.html">上一页</a>&larr;<a href="index.html">返回列表</a>&rarr;<a
                    href="332689.html">下一页</a></div>			
            <div id="BookText">&nbsp;&nbsp;&nbsp;&nbsp;袁湛（弟豹豹子淑淑兄子从弟粲弟子彖彖从弟昂马仙V<br /><br />&nbsp;&nbsp;&nbsp;&nbsp;昂子君正君正子枢宪君正弟敬泌）<br /><br />&nbsp;&nbsp;&nbsp;&nbsp;袁湛，字士深，陈郡阳夏人也。祖耽，晋历阳太守，父质，琅邪内史，并知<br /><br />&nbsp;&nbsp;&nbsp;&nbsp;名。湛少与弟豹并为从外祖谢安所知，安以其兄子玄女妻湛。宋武帝起兵，以为<br /><br />&nbsp;&nbsp;&nbsp;&nbsp;镇军谘议参军。以从征功，封晋宁县五等男。义熙十二年，为尚书右仆射。武帝<br /><br />&nbsp;&nbsp;&nbsp;&nbsp;北伐，湛兼太尉，与兼司空尚书范泰奉九命礼拜授武帝，帝冲让。湛等随军至洛<br /><br />&nbsp;&nbsp;&nbsp;&nbsp;阳，住柏谷坞。泰议受使未毕，不拜晋帝诸陵，湛独至五陵展敬，时人美之。初，<br /><br />&nbsp;&nbsp;&nbsp;&nbsp;陈郡谢重，王胡之外孙也，于诸舅敬礼多阙。重子绚，湛之甥也，尝于公坐慢湛，<br /><br />&nbsp;&nbsp;&nbsp;&nbsp;湛正色谓曰：“汝便是两世无渭阳情。”绚有愧色。十四年，卒，赠左光禄大夫。<br /><br />&nbsp;&nbsp;&nbsp;&nbsp;文帝即位，以后父赠侍中，以左光禄大夫，开府仪同三司，谥曰敬公。大明三年，<br /><br />&nbsp;&nbsp;&nbsp;&nbsp;孝武幸籍田，经湛墓，遣使致祭，增守墓五户。子淳，淳子植，并早卒。<br /><br />&nbsp;&nbsp;&nbsp;&nbsp;湛弟豹，字士蔚，好学博闻，善谈雅俗。每商较古今，兼以诵咏，听者忘疲。<br /><br />&nbsp;&nbsp;&nbsp;&nbsp;为御史中丞时，鄱阳县侯孟怀玉上母檀拜国太夫人，有司奏许。豹以妇人从夫爵，<br /><br />&nbsp;&nbsp;&nbsp;&nbsp;怀玉父大司农绰见居列卿，妻不宜从子。奏免尚书右仆射刘柳等官，诏并赎论。<br /><br />&nbsp;&nbsp;&nbsp;&nbsp;后为丹阳尹，太尉长史。义熙九年，卒官。以参伐蜀谋，追封南昌县五等子。子<br /><br />&nbsp;&nbsp;&nbsp;&nbsp;淑。<br /><br />&nbsp;&nbsp;&nbsp;&nbsp;淑，字阳源，少有风气，年数岁，伯父湛谓人曰：“此非凡儿。”至十余岁，<br /><br />&nbsp;&nbsp;&nbsp;&nbsp;为姑夫王弘所赏，博涉多通，不为章句学。文采遒艳，从横有才辩。彭城王义康<br /><br />&nbsp;&nbsp;&nbsp;&nbsp;命为司徒祭酒。义康不好文学，虽外相礼接，意好甚疏。从母兄刘湛欲其附己，<br /><br />&nbsp;&nbsp;&nbsp;&nbsp;而淑不为改意，由是大相乖失。淑乃赋诗曰：“种兰忌当门，怀璧莫向楚。楚少<br /><br />&nbsp;&nbsp;&nbsp;&nbsp;别玉人，门非植兰所。”寻以久疾免官。元嘉二十六年，累迁尚书吏部郎。其秋<br /><br />&nbsp;&nbsp;&nbsp;&nbsp;大举北侵，从容曰：“今当席卷赵、魏，检玉岱宗，愿上《封禅书》一篇。”文<br /><br />&nbsp;&nbsp;&nbsp;&nbsp;帝曰：“盛德之事，我何足以当之。”出为始兴王浚征北长史、南东海太守。淑<br /><br />&nbsp;&nbsp;&nbsp;&nbsp;始到府，浚引见谓曰：“不意舅遂垂屈佐？”淑答曰：“朝廷遣下官，本以光公<br /><br />&nbsp;&nbsp;&nbsp;&nbsp;府望也。”还为御史中丞。时魏军南伐至瓜步，文帝使百官议防御之术，淑上议，<br /><br />&nbsp;&nbsp;&nbsp;&nbsp;其言甚诞。淑喜夸，每为时人所嘲。始兴王浚尝送钱三万饷淑，一宿复遣人追取，<br /><br />&nbsp;&nbsp;&nbsp;&nbsp;谓为使人谬误，欲以戏淑。淑与浚书曰：“闻之前志曰，‘七年之中，一与一夺，<br /><br />&nbsp;&nbsp;&nbsp;&nbsp;义士犹或非之’。况密迩旬次，何其裒益之亟也！窃恐二三诸侯，有以观大国之<br /><br />&nbsp;&nbsp;&nbsp;&nbsp;政。”迁太子左卫率。元凶将为逆，其夜淑在直，呼淑及萧斌等，流涕告以“明<br /><br />&nbsp;&nbsp;&nbsp;&nbsp;旦当行大事，望相与戮力”。淑、斌并曰：“自古无此，愿加善思。”劭怒，斌<br /><br />&nbsp;&nbsp;&nbsp;&nbsp;惧曰：“谨奉令。”淑叱之曰：“卿便谓殿下真有是邪？殿下幼时尝患风，或是<br /><br />&nbsp;&nbsp;&nbsp;&nbsp;疾动耳。”劭愈怒，因问曰：“事当克不？”淑曰：“居不疑之地，何患不克？<br /><br />&nbsp;&nbsp;&nbsp;&nbsp;但既克之后，为天地所不容，大祸亦旋至耳。”劭左右引淑衣曰：“此是何事，<br /><br />&nbsp;&nbsp;&nbsp;&nbsp;而可言罢。”劭因起，赐淑等裤褶，又就主衣取锦，裁三尺为一段，又中裂之，<br /><br />&nbsp;&nbsp;&nbsp;&nbsp;分斌与淑及左右，使以缚裤褶。淑出还省，绕床至四更乃寝。劭将出，已与萧斌<br /><br />&nbsp;&nbsp;&nbsp;&nbsp;同载，呼淑甚急，淑眠终不起。劭停车奉化门，催之相续。徐起至车后，劭使登<br /><br />&nbsp;&nbsp;&nbsp;&nbsp;车，辞不上。劭命左右杀之于奉化门外槐树下。劭即位，追赠太常。孝武即位，<br /><br />&nbsp;&nbsp;&nbsp;&nbsp;赠侍中、太尉，谥曰忠宪公。又诏淑及徐湛之、江湛、王僧绰、卜天兴四家长给<br /><br />&nbsp;&nbsp;&nbsp;&nbsp;禀。淑文集传于世。诸子并早卒。兄洵，吴郡太守，谥曰贞。洵子。<br /><br />&nbsp;&nbsp;&nbsp;&nbsp;，字国章，初为豫州主簿，累迁晋陵太守，袭南昌县五等子。大明末，拜<br /><br />&nbsp;&nbsp;&nbsp;&nbsp;侍中，领前军将军。时新安王子鸾以母嬖有盛宠，太子在东宫多过，上微有废太<br /><br />&nbsp;&nbsp;&nbsp;&nbsp;子立子鸾之意，从容言之。盛称太子好学，有日新之美。帝怒，振衣而入，<br /><br />&nbsp;&nbsp;&nbsp;&nbsp;亦厉色而出。左丞徐爰言于帝，请宥之，帝意解。后帝又以沈庆之才用不多，言<br /><br />&nbsp;&nbsp;&nbsp;&nbsp;论颇相嗤毁，又陈庆之忠勤有干略，堪当重任。由是前废帝深感，庆之亦怀<br /><br />&nbsp;&nbsp;&nbsp;&nbsp;其德。景和元年诛群公，欲引进，任以朝政，迁为吏部尚书，封新涂县子。俄<br /><br />&nbsp;&nbsp;&nbsp;&nbsp;而意趣乖异，宠待顿衰，始令与沈庆之、徐爰参知选事；寻复反以为罪，使有<br /><br />&nbsp;&nbsp;&nbsp;&nbsp;司纠奏，坐白衣领职。从幸湖熟，往反数日不被命，虑祸求出，乃除建安王休<br /><br />&nbsp;&nbsp;&nbsp;&nbsp;仁安西长史。休仁不行，即以为领宁蛮校尉、雍州刺史，加都督。舅蔡兴宗<br /><br />&nbsp;&nbsp;&nbsp;&nbsp;谓曰：“襄阳至恶，岂可冒邪？”曰：“白刃交前，不救流矢。今日之行，本<br /><br />&nbsp;&nbsp;&nbsp;&nbsp;愿生出彪口。且天道辽远，何必皆验？如其有征，当修德以禳之。”于是狼狈上<br /><br />&nbsp;&nbsp;&nbsp;&nbsp;路，恒虑见追。后至寻阳，曰：“今知免矣。”与邓琬款狎过常，每清闲必尽日<br /><br />&nbsp;&nbsp;&nbsp;&nbsp;穷夜。与琬人地本殊，众知其有异志矣。及至襄阳，使刘胡缮修兵械，会明帝<br /><br />&nbsp;&nbsp;&nbsp;&nbsp;定大事，进号右将军。遣荆州典签邵宰乘驿还江陵，道由襄阳。反意定，而<br /><br />&nbsp;&nbsp;&nbsp;&nbsp;粮仗未足，欲且奉表于明帝。子秘书丞煸唬骸耙环畋硎瑁便为彼臣，以臣伐<br /><br />&nbsp;&nbsp;&nbsp;&nbsp;君，于义不可。”从之。诈云被太皇太后令，使其起兵。便建牙驰檄，奉劝<br /><br />&nbsp;&nbsp;&nbsp;&nbsp;晋安王子勋即大位，与琬书使勿解甲。子勋即位，进号安北将军，加尚书左仆<br /><br />&nbsp;&nbsp;&nbsp;&nbsp;射。本无将略，在军中未尝戎服，语不及战阵，唯赋诗谈议而已，不能抚接诸<br /><br />&nbsp;&nbsp;&nbsp;&nbsp;将。刘胡每论事，酬对甚简，由此大失人情，胡常切齿恚恨。胡以南军未至，军<br /><br />&nbsp;&nbsp;&nbsp;&nbsp;士匮乏，就换襄阳之资。答曰：“都下两宅未成，方应经理，不可损彻。”<br /><br />&nbsp;&nbsp;&nbsp;&nbsp;又信往来之言，言都下米贵，斗至数百，以为不劳攻伐，行自离散，于是拥甲以<br /><br />&nbsp;&nbsp;&nbsp;&nbsp;待之。明帝使旧门生徐硕奉手诏譬曰：“卿未经为臣，今追踪窦融，犹未晚<br /><br />&nbsp;&nbsp;&nbsp;&nbsp;也。”及刘胡叛走不告，至夜方知，大怒，骂曰：“今年为小子所误。”呼<br /><br />&nbsp;&nbsp;&nbsp;&nbsp;取飞燕，谓其众曰：“我当自出追之。”因又遁走。至鹊头，与戍主薛伯珍及其<br /><br />&nbsp;&nbsp;&nbsp;&nbsp;所领数千，步取青林，欲向寻阳。夜止山间宿，杀马劳将士。顾伯珍曰：“我<br /><br />&nbsp;&nbsp;&nbsp;&nbsp;举八州以谋王室，未一战而散，岂非天邪？非不能死，岂欲草间求活，望一至寻<br /><br />&nbsp;&nbsp;&nbsp;&nbsp;阳，谢罪主上，然后自刎耳。”因慷慨叱左右索节，无复应者。及旦，伯珍请求<br /><br />&nbsp;&nbsp;&nbsp;&nbsp;间言，乃斩首诣钱溪马军主襄阳俞湛之降。湛之因斩伯珍并送首以为己功。明<br /><br />&nbsp;&nbsp;&nbsp;&nbsp;帝忿违叛，流尸于江，弟子彖收瘗于石头后冈。后废帝即位，方得改葬。子<br /><br />&nbsp;&nbsp;&nbsp;&nbsp;臁昂。煳黄门侍郎，戍盆城。寻阳败，伏诛。<br /><br />&nbsp;&nbsp;&nbsp;&nbsp;粲，字景倩，洵弟子也。父濯，扬州秀才，早卒。粲幼孤，祖哀之，名之曰<br /><br />&nbsp;&nbsp;&nbsp;&nbsp;愍孙。伯叔并当世荣显，而愍孙饥寒不足。母琅邪王氏，太尉长史诞之女也。躬<br /><br />&nbsp;&nbsp;&nbsp;&nbsp;事绩纺，以供朝夕。愍孙少好学，有清才。随伯父洵为吴郡，拥弊衣读书，足不<br /><br />&nbsp;&nbsp;&nbsp;&nbsp;逾户。其从兄出游，要愍孙，愍孙辄称疾不动。叔父淑雅重之，语子弟曰：<br /><br />&nbsp;&nbsp;&nbsp;&nbsp;“我门不乏贤，愍孙必当复三公。”或有欲与婚，父洵曰：“不堪，政可<br /><br />&nbsp;&nbsp;&nbsp;&nbsp;与愍孙婚耳。”愍孙在坐，流涕起出。早以操行见知，宋孝武即位，稍迁尚书吏<br /><br />&nbsp;&nbsp;&nbsp;&nbsp;部郎，太子右卫率，侍中。孝建元年，文帝讳日，群臣并于中兴寺八关斋，中食<br /><br />&nbsp;&nbsp;&nbsp;&nbsp;竟，愍孙别与黄门郎张淹更进鱼肉食。尚书令何尚之奉法素谨，密以白孝武，孝<br /><br />&nbsp;&nbsp;&nbsp;&nbsp;武使御史中丞王谦之纠奏，并免官。大明元年，复为侍中，领射声校尉，封兴平<br /><br />&nbsp;&nbsp;&nbsp;&nbsp;县子。三年，坐纳山阴人丁承文货，举为会稽郡孝廉，免官。五年，为左卫将军，<br /><br />&nbsp;&nbsp;&nbsp;&nbsp;加给事中。七年，转吏部尚书，左卫如故。其年，皇太子冠，上临宴东宫，与颜<br /><br />&nbsp;&nbsp;&nbsp;&nbsp;师伯、柳元景、沈庆之等并股h，愍孙劝师伯酒，师伯不饮，愍孙因相裁辱曰：<br /><br />&nbsp;&nbsp;&nbsp;&nbsp;“不能与佞人周旋。”师伯见宠于上，上常嫌愍孙寒素陵之，因此发怒曰：“袁<br /><br />&nbsp;&nbsp;&nbsp;&nbsp;濯儿不逢朕，员外郎未可得也，而敢以寒士遇物！”将手刃，命引下席。愍孙色<br /><br />&nbsp;&nbsp;&nbsp;&nbsp;不变，沈、柳并起谢，久之得释。出为海陵太守。<br /><br />&nbsp;&nbsp;&nbsp;&nbsp;废帝即位，愍孙在郡，梦日堕其胸上，因惊。寻被征管机密，历吏部尚书，<br /><br />&nbsp;&nbsp;&nbsp;&nbsp;侍中，骁卫将军。愍孙峻于仪范，废帝倮之迫使走，愍孙雅步如常，顾而言曰：<br /><br />&nbsp;&nbsp;&nbsp;&nbsp;“风雨如晦，鸡鸣不已。”明帝泰初元年，为司徒左长史、南东海太守。愍孙清<br /><br />&nbsp;&nbsp;&nbsp;&nbsp;整有风操，自遇甚高，尝著《妙德先生传》以续嵇康《高士传》，后以自况曰：<br /><br />&nbsp;&nbsp;&nbsp;&nbsp;“有妙德先生，陈国人也。气志深虚，姿神清映，性孝履顺，栖冲业简，有舜之<br /><br />&nbsp;&nbsp;&nbsp;&nbsp;遗风。先生幼夙多疾，性疏懒，无所营尚。然九流百氏之言，雕龙谈天之艺，皆<br /><br />&nbsp;&nbsp;&nbsp;&nbsp;泛识其大归，而不以成名。家贫尝仕，非其好也。混其声迹，晦其心用，席门常<br /><br />&nbsp;&nbsp;&nbsp;&nbsp;掩，三迳裁通。虽扬子寂寞，严叟沉冥，不是过也。修道遂志，终无得而称焉。”<br /><br />&nbsp;&nbsp;&nbsp;&nbsp;又尝谓周旋人曰：“昔有一国，国中一水，号曰狂泉，国人饮此水无不狂，唯国<br /><br />&nbsp;&nbsp;&nbsp;&nbsp;君穿井而汲，独得无恙。国人既并狂，反谓国主之不狂为狂，于是聚谋共执国主，<br /><br />&nbsp;&nbsp;&nbsp;&nbsp;疗其狂疾。水艾针药，莫不必具，国主不任其苦，于是到泉所酌水饮之，饮毕便<br /><br />&nbsp;&nbsp;&nbsp;&nbsp;狂，君臣大小其狂若一，众乃欢然。我既不狂，难以独立，比亦欲试饮此水矣。”<br /><br />&nbsp;&nbsp;&nbsp;&nbsp;幼慕荀奉倩为人，孝武时求改名粲，不许；至明帝立，乃请改为粲，字景倩。<br /><br />&nbsp;&nbsp;&nbsp;&nbsp;其外孙王筠又云：“明帝多忌讳，反语袁愍为‘殒门’，帝意恶之，乃令改焉。”<br /><br />&nbsp;&nbsp;&nbsp;&nbsp;二年，迁领军将军，仗士三十人入六门。其年，徙中书令，领太子詹事。三年，<br /><br />&nbsp;&nbsp;&nbsp;&nbsp;转尚书仆射，寻领吏部。五年，加中书令，又领丹阳尹。粲负才尚气，爱好虚远，<br /><br />&nbsp;&nbsp;&nbsp;&nbsp;虽位任隆重，不以事务经怀。独步园林，诗酒自适。家居负郭，每杖策逍遥，当<br /><br />&nbsp;&nbsp;&nbsp;&nbsp;其意得，悠然忘反。郡南一家颇有竹石，粲率尔步往，亦不通主人，直造竹所，<br /><br />&nbsp;&nbsp;&nbsp;&nbsp;啸咏自得。主人出，语笑款然。俄而车骑羽仪并至门，方知是袁尹。又尝步寻<br /><br />&nbsp;&nbsp;&nbsp;&nbsp;杨郊野间，道遇一士大夫，便呼与酣饮，明日此人谓被知顾，到门求进。粲曰：<br /><br />&nbsp;&nbsp;&nbsp;&nbsp;“昨饮酒无偶，聊相要耳。”竟不与相见。尝作五言诗，言“访迹虽中宇，循寄<br /><br />&nbsp;&nbsp;&nbsp;&nbsp;乃沧洲”。盖其志也。<br /><br />&nbsp;&nbsp;&nbsp;&nbsp;七年，为尚书令。初，粲忤于孝武，其母候乘舆出，负t叩头流血，t<br /><br />&nbsp;&nbsp;&nbsp;&nbsp;碎伤目。自此后，粲与人语，有误道眇目者，辄涕泣弥日。尝疾，母忧念，昼寝，<br /><br />&nbsp;&nbsp;&nbsp;&nbsp;梦见父容色如平生，与母语曰：“愍孙无忧，将为国家器，不患沉没。但恐富贵，<br /><br />&nbsp;&nbsp;&nbsp;&nbsp;终当倾灭耳。”母未尝言及。粲贵重，恒惧倾灭，乃以告之，粲故自挹损。明帝<br /><br />&nbsp;&nbsp;&nbsp;&nbsp;临崩，粲与褚彦回、刘也⑹芄嗣，加班剑二十人，给鼓吹一部。后废帝即位，<br /><br />&nbsp;&nbsp;&nbsp;&nbsp;加兵五百人。<br /><br />&nbsp;&nbsp;&nbsp;&nbsp;元徽元年，丁母忧，葬竟，摄令亲职，加卫将军，不受。性至孝，居丧毁甚，<br /><br />&nbsp;&nbsp;&nbsp;&nbsp;祖日及祥，诏卫军断客。二年，桂阳王休范为逆，粲扶曳入殿，诏加兵自随，府<br /><br />&nbsp;&nbsp;&nbsp;&nbsp;置佐吏。时兵难危急，贼已至南掖门，诸将意沮，咸莫能奋。粲慷慨谓诸将帅曰：<br /><br />&nbsp;&nbsp;&nbsp;&nbsp;“寇贼已逼，而众情离阻，孤子受先帝顾托，本以死报，今日当与诸护军同死社<br /><br />&nbsp;&nbsp;&nbsp;&nbsp;稷。”因命左右被马，辞色哀壮。于是陈显达等感激出战，贼即平殄。事宁，授<br /><br />&nbsp;&nbsp;&nbsp;&nbsp;中书监，即本号开府仪同三司，领司徒。以扬州解为府，固不肯移。三年，徙尚<br /><br />&nbsp;&nbsp;&nbsp;&nbsp;书令，卫军、开府如故，并固辞，服终乃受命。加侍中，进爵为侯，又不受。<br /><br />&nbsp;&nbsp;&nbsp;&nbsp;时粲与齐高帝、褚彦回、刘彦节递日入直，平决万机。粲闲默寡言，不肯当<br /><br />&nbsp;&nbsp;&nbsp;&nbsp;事，主书每往谘决，或高咏对之。时立一意，则众莫能改。素寡往来，门无杂宾，<br /><br />&nbsp;&nbsp;&nbsp;&nbsp;闲居高卧，一无所接。谈客文士，所见不过一两人。顺帝即位，迁中书监，司徒、<br /><br />&nbsp;&nbsp;&nbsp;&nbsp;侍中如故。齐高帝既居东府，故使粲镇石头。粲素静退，每有朝命，逼切不得已，<br /><br />&nbsp;&nbsp;&nbsp;&nbsp;然后方就。及诏移石头，即便顺旨。有周旋人解望气，谓粲曰：“石头气甚凶，<br /><br />&nbsp;&nbsp;&nbsp;&nbsp;往必有祸。”粲不答。又给油络通页担仗士五十人入殿。<br /><br />&nbsp;&nbsp;&nbsp;&nbsp;时齐高帝方革命，粲自以身受顾托，不欲事二姓，密有异图。刘彦节宋氏宗<br /><br />&nbsp;&nbsp;&nbsp;&nbsp;室，前湘州刺史王蕴太后兄子，素好武事，并虑不见容于齐高帝，皆与粲结，诸<br /><br />&nbsp;&nbsp;&nbsp;&nbsp;将帅黄回、任候伯、孙昙、王宜兴、彭文之、卜伯兴等并与粲合。升明元年，<br /><br />&nbsp;&nbsp;&nbsp;&nbsp;荆州刺史沈攸之举兵反，齐高帝自诣粲，粲称疾不见。粲宗人袁达以为不宜示异<br /><br />&nbsp;&nbsp;&nbsp;&nbsp;同。粲曰：“彼若劫我入台，便无辞以拒，一如此，不复得出矣。”时齐高帝入<br /><br />&nbsp;&nbsp;&nbsp;&nbsp;屯朝堂，彦节从父弟领军将军韫入直门下省，卜伯兴为直阁，黄回诸将皆率军出<br /><br />&nbsp;&nbsp;&nbsp;&nbsp;新亭。粲克日谋矫太后令，韫、伯兴率宿卫兵攻齐高帝于朝堂，回率军来应，彦<br /><br />&nbsp;&nbsp;&nbsp;&nbsp;节、候伯等并赴石头。事泄。先是，齐高帝遣将薛深、苏烈、王天生等领兵戍石<br /><br />&nbsp;&nbsp;&nbsp;&nbsp;头，云以助粲，实御之也。又令腹心王敬则为直阁，与伯兴共总禁兵。王蕴闻彦<br /><br />&nbsp;&nbsp;&nbsp;&nbsp;节已奔，叹曰：“今年事败矣。”乃狼狈率部曲向石头，薛深等据门射之。蕴谓<br /><br />&nbsp;&nbsp;&nbsp;&nbsp;粲已败，乃便散走。齐高帝以报敬则，敬则诛韫并伯兴，又遣军主戴僧静向石头<br /><br />&nbsp;&nbsp;&nbsp;&nbsp;助薛深自仓门入。时粲与彦节等列兵登东门，僧静分兵攻府西门，彦节与儿逾城<br /><br />&nbsp;&nbsp;&nbsp;&nbsp;出。粲还坐，列烛自照，谓其子最曰：“本知一木不能止大厦之崩，但以名义至<br /><br />&nbsp;&nbsp;&nbsp;&nbsp;此耳。”僧静挺身暗往，奋刀直前欲斩之。子最觉有异，大叫抱父乞先死。兵士<br /><br />&nbsp;&nbsp;&nbsp;&nbsp;人人莫不陨涕。粲曰：“我不失忠臣，汝不失孝子。”仍求笔作启云：“臣义奉<br /><br />&nbsp;&nbsp;&nbsp;&nbsp;大宋，策名两毕，今便归魂坟垅，永就山丘。”僧静乃并斩之。初，粲大明中与<br /><br />&nbsp;&nbsp;&nbsp;&nbsp;萧惠开、周朗同车行，逢大<舟行>开驻车，惠开自照镜曰：“无年可仕。”朗执镜<br /><br />&nbsp;&nbsp;&nbsp;&nbsp;长久曰：“视死如归。”粲最后曰：“当至三公而不终。”至是如言。<br /><br />&nbsp;&nbsp;&nbsp;&nbsp;最，字文高，时年十七，既父子俱殒，左右分散，任候伯等其夜并自新亭赴<br /><br />&nbsp;&nbsp;&nbsp;&nbsp;石头，其后皆诛。粲小儿数岁，乳母将投粲门生狄灵庆。灵庆曰：“吾闻出郎君<br /><br />&nbsp;&nbsp;&nbsp;&nbsp;者有厚赏，今袁氏已灭，汝匿之尚谁为乎？”遂抱以首。乳母号泣呼天曰：“公<br /><br />&nbsp;&nbsp;&nbsp;&nbsp;昔于汝有恩，故冒难归汝，奈何欲杀郎君以求小利？若天地鬼神有知，我见汝灭<br /><br />&nbsp;&nbsp;&nbsp;&nbsp;门。”此儿死后，灵庆常见儿骑大<宁毛>狗戏如平常。经年余，斗场忽见一狗走<br /><br />&nbsp;&nbsp;&nbsp;&nbsp;入其家，遇灵庆于庭噬杀之，少时妻子皆没。此狗即袁郎所常骑也。<br /><br />&nbsp;&nbsp;&nbsp;&nbsp;齐永明元年，武帝诏曰：“袁粲、刘彦节并与先朝同奖宋室，沈攸之于景和<br /><br />&nbsp;&nbsp;&nbsp;&nbsp;之世特有乃心，虽末节不终，而始诚可录。岁月弥往，宜沾优隆。”于是并命改<br /><br />&nbsp;&nbsp;&nbsp;&nbsp;葬。粲省事莫嗣祖，粲常所委信，与刘彦节等宣密谋。至是齐高帝问曰：“汝知<br /><br />&nbsp;&nbsp;&nbsp;&nbsp;袁粲谋逆，何不启？”嗣祖曰：“小人无识，曲蒙袁公厚恩，实不仰负，今日就<br /><br />&nbsp;&nbsp;&nbsp;&nbsp;死分甘。官若赐性命，亦不忍背粲而独生也。”戴僧静劝杀之。帝曰：“彼各为<br /><br />&nbsp;&nbsp;&nbsp;&nbsp;其主。”遂赦焉，用为省事。历朝所赏。梁豫章王直新出阁，中旨用嗣祖为师。<br /><br />&nbsp;&nbsp;&nbsp;&nbsp;彖，字伟才，弟觊之子也。觊好学美才，早有清誉，仕宋位武陵内史。彖<br /><br />&nbsp;&nbsp;&nbsp;&nbsp;少有风气，善属文及谈玄，举秀才，历诸王府参军，不就。觊临终与兄书曰：<br /><br />&nbsp;&nbsp;&nbsp;&nbsp;“史公才识可喜，足慰先基矣。”史公，彖小字也。及见诛，宋明帝投尸江中，<br /><br />&nbsp;&nbsp;&nbsp;&nbsp;不许敛葬。彖与旧奴一人，微服求尸，四十余日乃得，密瘗石头后冈，身自负土。<br /><br />&nbsp;&nbsp;&nbsp;&nbsp;怀其文集，未尝离身。明帝崩后，乃改葬。从叔司徒粲、祖舅征西将军蔡兴宗<br /><br />&nbsp;&nbsp;&nbsp;&nbsp;并器之。仕宋为齐高帝太傅相国主簿，秘书丞。仕齐为中书郎，兼太子中庶子。<br /><br />&nbsp;&nbsp;&nbsp;&nbsp;又以中书郎兼御史中丞。坐弹谢超宗简奏依违，免官。后拜庐陵王谘议。时南郡<br /><br />&nbsp;&nbsp;&nbsp;&nbsp;江陵县人苟蒋之弟胡之妇，为曾口寺沙门所淫，夜入苟家，蒋之杀沙门，为官司<br /><br />&nbsp;&nbsp;&nbsp;&nbsp;所检，蒋之列家门秽行，欲告则耻，欲忍则不可，实己所杀，胡之列又如此，兄<br /><br />&nbsp;&nbsp;&nbsp;&nbsp;弟争死。江陵令宗躬启州，荆州刺史庐江王求博议。彖曰：“夫迅寒急节，乃见<br /><br />&nbsp;&nbsp;&nbsp;&nbsp;松筠之操；危机迥构，方识贞孤之风。窃以蒋之、胡之杀人，原心非暴，辩谳之<br /><br />&nbsp;&nbsp;&nbsp;&nbsp;日，友于让生，事怜左右，义哀行路。昔文举引谤，获漏疏纲，蒋之心迹，同符<br /><br />&nbsp;&nbsp;&nbsp;&nbsp;古人，若陷以深刑，实伤为善。”由是蒋之兄弟免死。累迁太子中庶子，出为冠<br /><br />&nbsp;&nbsp;&nbsp;&nbsp;军将军，监吴兴郡事。彖性刚固，以微言忤武帝，又薄王晏为人，晏请交不答。<br /><br />&nbsp;&nbsp;&nbsp;&nbsp;武帝在便殿用金柄刀子翦瓜，晏在侧曰：“外闻有金刀之言，恐不宜用此物。”<br /><br />&nbsp;&nbsp;&nbsp;&nbsp;帝穷问所以，晏曰：“袁彖为臣说之。”上衔怒良久。彖到郡，坐过用禄钱，免<br /><br />&nbsp;&nbsp;&nbsp;&nbsp;官付东冶。彖妹为竟陵王子良妃，子良世子昭胄时年八岁，见武帝而形容惨悴，<br /><br />&nbsp;&nbsp;&nbsp;&nbsp;帝问其故，昭胄流涕曰：“臣舅负罪，今在尚方，臣母悲泣不食已积日，臣所以<br /><br />&nbsp;&nbsp;&nbsp;&nbsp;不宁。”帝曰：“特为儿赦之。”既而帝游孙陵，望东冶，曰：“冶中有一好贵<br /><br />&nbsp;&nbsp;&nbsp;&nbsp;囚。”数日，与朝臣幸冶，履行库藏，因宴饮，赐囚徒酒肉，敕见彖与语，明日<br /><br />&nbsp;&nbsp;&nbsp;&nbsp;释之。后为侍中。彖充腴异众，每从射雉郊野，数人推扶，乃能徒步。幼而母卒，<br /><br />&nbsp;&nbsp;&nbsp;&nbsp;养于伯母王氏，事之如亲，闺门孝义。隆昌元年卒，谥靖子。<br /><br />&nbsp;&nbsp;&nbsp;&nbsp;彖宗人廓之，字思度，宏之曾孙也。父景隽，宋世为淮南太守，以非罪见诛。<br /><br />&nbsp;&nbsp;&nbsp;&nbsp;廓之终身不听音乐，布衣蔬食，足不出门，示不臣于宋，时人以比晋之王裒。颜<br /><br />&nbsp;&nbsp;&nbsp;&nbsp;延之见其幼时，叹曰：“有子如袁廓足矣。”齐国建，方出仕，稍至殿中郎，王<br /><br />&nbsp;&nbsp;&nbsp;&nbsp;俭、柳世隆倾心待之。为太子洗马。于时何涧亦称才子，为文惠太子作《杨畔歌》<br /><br />&nbsp;&nbsp;&nbsp;&nbsp;，辞甚侧丽，太子甚悦。廓之谏曰：“夫《杨畔》者，既非典雅，而声甚哀思，<br /><br />&nbsp;&nbsp;&nbsp;&nbsp;殿下当降意《箫》《韶》，奈何听亡国之响？”太子改容谢之。<br /><br />&nbsp;&nbsp;&nbsp;&nbsp;昂，字千里，雍州刺史之子也，败，藏于沙门。沙门将以出关，关吏疑<br /><br />&nbsp;&nbsp;&nbsp;&nbsp;非常人，沙门杖而语之，遂免。或云，败时，昂年五岁，乳媪携抱匿于庐山，<br /><br />&nbsp;&nbsp;&nbsp;&nbsp;州郡于野求之，于乳媪匿所见一彪，因去，遂免。会赦得出，犹徙晋安。在南唯<br /><br />&nbsp;&nbsp;&nbsp;&nbsp;勤学，至元徽中听还，时年十五。初败传首建邺，藏于武库，以漆题名以为<br /><br />&nbsp;&nbsp;&nbsp;&nbsp;志，至是始还之。昂号恸呕血，绝而复苏，以泪洗所题漆字皆灭，人以为孝感。<br /><br />&nbsp;&nbsp;&nbsp;&nbsp;葬讫，更制服庐于墓次，从兄彖常抚视抑譬之。昂容质修伟，冠绝人伦，以父亡<br /><br />&nbsp;&nbsp;&nbsp;&nbsp;不以理，终身不听音乐。后与彖同见从叔司徒粲，粲谓彖曰：“昂幼孤而能至此，<br /><br />&nbsp;&nbsp;&nbsp;&nbsp;故知名器自有所在。”仕齐为王俭镇军府功曹史。俭后为丹阳尹，于后堂独引见<br /><br />&nbsp;&nbsp;&nbsp;&nbsp;昂，指北堂谓曰：“卿必居此。”累迁黄门郎。昂本名千里，齐永明中，武帝谓<br /><br />&nbsp;&nbsp;&nbsp;&nbsp;曰：“昂昂千里之驹，在卿有之。今改卿名为昂，即字千里。”后为卫军武陵王<br /><br />&nbsp;&nbsp;&nbsp;&nbsp;长史。丁母忧，哀毁过礼，服未除而从兄彖卒。昂幼孤，为彖所养，乃制期服。<br /><br />&nbsp;&nbsp;&nbsp;&nbsp;人有怪而问之，昂致书以喻之曰：<br /><br />&nbsp;&nbsp;&nbsp;&nbsp;窃闻礼由恩断，服以情申，故小功他邦，加制一等，同爨有，明之典籍。<br /><br />&nbsp;&nbsp;&nbsp;&nbsp;孤子夙以不天，幼倾乾荫，资敬未奉，过庭莫承，藐藐冲年，未达朱紫。从兄提<br /><br />&nbsp;&nbsp;&nbsp;&nbsp;养训教，示以义方，每假其谈价，虚其声誉，得及人次，实亦有由。兼开拓房宇，<br /><br />&nbsp;&nbsp;&nbsp;&nbsp;处以华旷，同财共有，恣其取足，尔来三十余年。怜受之至，言无异色，姊妹孤<br /><br />&nbsp;&nbsp;&nbsp;&nbsp;侄，成就一时。笃念之深，在终弥固，此恩此爱，毕壤不追。既情若同生，而服<br /><br />&nbsp;&nbsp;&nbsp;&nbsp;为诸从，言心即事，实未忍安。昔马棱与从弟毅同居，毅亡，棱为心服三年。由<br /><br />&nbsp;&nbsp;&nbsp;&nbsp;也之不除丧，亦缘情而致制。虽识不及古，诚怀感慕。常愿千秋之后，从服期齐。<br /><br />&nbsp;&nbsp;&nbsp;&nbsp;不图门衰祸集，一旦草土，残息复罹今酷。寻惟恸绝，弥剧弥深。今以余喘，欲<br /><br />&nbsp;&nbsp;&nbsp;&nbsp;遂素志，庶寄其罔慕之痛，少伸无已之情。虽礼无明据，乃事有先例。率迷而至，<br /><br />&nbsp;&nbsp;&nbsp;&nbsp;必欲行之。临纸哽咽，言不识次。<br /><br />&nbsp;&nbsp;&nbsp;&nbsp;后为御史中丞。时尚书令王晏弟诩为广州，多纳赇货，昂依事劾奏，不惮权<br /><br />&nbsp;&nbsp;&nbsp;&nbsp;家，当时号为正直。初，昂为洗马，明帝为领军，钦昂风素，频降驾焉。及践阼，<br /><br />&nbsp;&nbsp;&nbsp;&nbsp;奏事多留与语，谓曰：“我昔以卿有美名，亲经相诣。”昂答曰：“陛下在田之<br /><br />&nbsp;&nbsp;&nbsp;&nbsp;日，遂蒙三顾草庐。”帝甚悦。寻出为豫章内史，丁所生母忧去职。以丧还，江<br /><br />&nbsp;&nbsp;&nbsp;&nbsp;路风潮暴骇，昂乃缚衣著柩，誓同沉溺。及风止，余船皆没，唯昂船获全，咸谓<br /><br />&nbsp;&nbsp;&nbsp;&nbsp;精诚所致。葬讫，起为吴兴太守。<br /><br />&nbsp;&nbsp;&nbsp;&nbsp;永元年，梁武帝起兵，州郡望风皆降，昂独拒境。帝手书喻之曰：<br /><br />&nbsp;&nbsp;&nbsp;&nbsp;夫祸福无门，兴亡有数，天之所弃，人孰能匡？机来不再，图之宜早。顷藉<br /><br />&nbsp;&nbsp;&nbsp;&nbsp;听道路，承欲狼顾一隅，既未喻雅怀，聊申往意。独夫狂悖，振古未闻，穷凶极<br /><br />&nbsp;&nbsp;&nbsp;&nbsp;虐，岁月滋甚。天未绝齐，圣明启运，亿兆有赖，百姓来苏。吾荷任前驱，扫除<br /><br />&nbsp;&nbsp;&nbsp;&nbsp;京邑，屠溃之期，当不云远。兼荧惑出端门，太白入氐室，天文表于上，人事符<br /><br />&nbsp;&nbsp;&nbsp;&nbsp;于下，不谋同契，实在兹辰。且范岫、申胄久荐诚款，各率所守，仍为掎角；而<br /><br />&nbsp;&nbsp;&nbsp;&nbsp;足下欲以区区之郡，御堂堂之师，根本既倾，枝叶安附？今竭力昏主，未足为忠；<br /><br />&nbsp;&nbsp;&nbsp;&nbsp;家门屠灭，非所谓孝。忠孝俱尽，将欲何依？去就之宜，幸加详择。<br /><br />&nbsp;&nbsp;&nbsp;&nbsp;昂答曰：<br /><br />&nbsp;&nbsp;&nbsp;&nbsp;都史至辱诲，承藉以众论，谓仆有勤王之举，兼蒙诮责，独无送款。循复严<br /><br />&nbsp;&nbsp;&nbsp;&nbsp;旨，若临万仞。三吴内地，非用兵之所，况以偏隅一郡，何能为役？近奉敕，以<br /><br />&nbsp;&nbsp;&nbsp;&nbsp;此境多虞，见使安慰。自承麾旆届止，莫不膝袒军门，唯仆一人敢后至者，正以<br /><br />&nbsp;&nbsp;&nbsp;&nbsp;自揆庸素，文武无施，直是陈国贱男子耳。虽欲献心，不增大军之勇；置其愚默，<br /><br />&nbsp;&nbsp;&nbsp;&nbsp;宁沮众帅之威。幸藉将军含弘之大，可得从容以礼。窃以一餐微施，尚复投殒；<br /><br />&nbsp;&nbsp;&nbsp;&nbsp;况食人之禄，而顿志一旦，非唯物议不可，亦恐明公鄙之。<br /><br />&nbsp;&nbsp;&nbsp;&nbsp;建康城平，昂举哀恸哭。时帝使豫州刺史李元履巡抚东土，敕元履曰：“袁<br /><br />&nbsp;&nbsp;&nbsp;&nbsp;昂道素之门，世有忠节，天下须共容之，勿以兵威陵辱。”无履至宣旨，昂亦不<br /><br />&nbsp;&nbsp;&nbsp;&nbsp;请降，开门撤备而已。及至，帝亦不问其过。天监二年，以为后军临川王参军事。<br /><br />&nbsp;&nbsp;&nbsp;&nbsp;昂启谢曰：<br /><br />&nbsp;&nbsp;&nbsp;&nbsp;恩隆绝望之辰，庆集冥心之日，焰灰非喻，荑枯未拟。抠衣聚足，颠狈不胜。<br /><br />&nbsp;&nbsp;&nbsp;&nbsp;臣遍历三坟，备详六典，巡校赏罚之科，洞检生死之律，莫不严五辟于明君之朝，<br /><br />&nbsp;&nbsp;&nbsp;&nbsp;峻三章于圣主之日。是以涂山始会，致防风之诛；酆邑方构，有崇侯之伐。未有<br /><br />&nbsp;&nbsp;&nbsp;&nbsp;缓宪终俾局人，赊刑于耐罪之族，出万死入一生如臣者也。推恩及罪，在臣实<br /><br />&nbsp;&nbsp;&nbsp;&nbsp;大，披心沥血，敢乞言之。臣东国贱人，学行何取？既殊鸣雁直木，固无结绶弹<br /><br />&nbsp;&nbsp;&nbsp;&nbsp;冠，徒藉羽仪，易农就仕。往年滥职，守秩东隅，仰属龚行，风驱电掩，当其时<br /><br />&nbsp;&nbsp;&nbsp;&nbsp;也，负鼎图者日至，执玉帛者相望；独在愚臣，顿昏大义，徇鸿毛之轻，忘同德<br /><br />&nbsp;&nbsp;&nbsp;&nbsp;之重。但三吴险薄，五湖交通，屡起田儋之变，每惧殷通之祸，空慕君鱼保境，<br /><br />&nbsp;&nbsp;&nbsp;&nbsp;遂失师涓抱器。后至者斩，臣甘斯戮，明刑徇众，谁曰不然？幸因约法之弘，承<br /><br />&nbsp;&nbsp;&nbsp;&nbsp;解网之宥，犹当降等薪粲，遂乃顿释钳赭。敛骨吹魂，还编黔庶，濯疵荡秽，入<br /><br />&nbsp;&nbsp;&nbsp;&nbsp;楚游陈，天波既洗，云油遽沐。古人有言：非死之难，处死之难。臣之所荷，旷<br /><br />&nbsp;&nbsp;&nbsp;&nbsp;古不书，臣之所死，未知何地。<br /><br />&nbsp;&nbsp;&nbsp;&nbsp;武帝答曰：“朕遗射钩，卿无自外。”寻为侍中，迁吏部尚书。帝谓曰：<br /><br />&nbsp;&nbsp;&nbsp;&nbsp;“齐明帝用卿为黑头尚书，我用卿为白头尚书，良以多愧。”对曰：“臣生四十<br /><br />&nbsp;&nbsp;&nbsp;&nbsp;七年于兹矣，四十以前，臣之自有，七年以后，陛下所养。七岁尚书，未为晚达。”<br /><br />&nbsp;&nbsp;&nbsp;&nbsp;帝曰：“士固不妄有名。”十五年，为尚书左仆射，寻为尚书令。时仆射徐勉势<br /><br />&nbsp;&nbsp;&nbsp;&nbsp;倾天下，在昂处宴，宾主甚欢。勉求昂出内人传杯，昂良久不出，勉苦求之。昂<br /><br />&nbsp;&nbsp;&nbsp;&nbsp;不获已，命出五六人，始至斋阁，昂谓勉曰：“我无少年，老妪并是儿母，非王<br /><br />&nbsp;&nbsp;&nbsp;&nbsp;妃母，便是主大家，今令问讯卿。”勉闻大惊求止，方知昂为贵。昂在朝謇谔，<br /><br />&nbsp;&nbsp;&nbsp;&nbsp;世号宗臣。昭明太子薨，立晋安王纲为皇太子，昂独表言宜立昭明长息欢为皇太<br /><br />&nbsp;&nbsp;&nbsp;&nbsp;孙。虽不见用，擅声朝野。自是告老乞骸骨，不干时务。昂雅有人鉴，游处不杂，<br /><br />&nbsp;&nbsp;&nbsp;&nbsp;入其门者号登龙门。大通中，位司空，大同六年，薨，时年八十。诏即日举哀。<br /><br />&nbsp;&nbsp;&nbsp;&nbsp;初，昂临终遗疏不受赠谥，敕诸子不得言上行状及立铭志，凡有所须，悉皆<br /><br />&nbsp;&nbsp;&nbsp;&nbsp;停省。因复曰：“吾释褐从仕，不期富贵，但官序不失等伦，衣食粗知荣辱，以<br /><br />&nbsp;&nbsp;&nbsp;&nbsp;此阖棺，无惭乡里。往忝吴兴，属在昏明之际，既暗于前觉，无诚于圣朝，不识<br /><br />&nbsp;&nbsp;&nbsp;&nbsp;天命，甘贻显戮，幸遇殊恩，得全门户。自念负罪私门，阶荣望绝，保存性命，<br /><br />&nbsp;&nbsp;&nbsp;&nbsp;以为幸甚，不谓叨窃宠灵，一至于此。常欲竭诚酬报，申吾乃心，所以朝廷每兴<br /><br />&nbsp;&nbsp;&nbsp;&nbsp;师北代，吾辄启求行。誓之丹款，实非矫言。既庸懦无施，皆不蒙许，虽欲罄命，<br /><br />&nbsp;&nbsp;&nbsp;&nbsp;其议莫从。今日暝目，毕恨泉壤，圣朝遵古，如吾名品，或有追远之恩，脱有赠<br /><br />&nbsp;&nbsp;&nbsp;&nbsp;官，慎勿祗奉。”诸子累表陈奏，诏不许，谥曰穆正公。有集二十卷。初，昂之<br /><br />&nbsp;&nbsp;&nbsp;&nbsp;归梁，有马仙V者亦以义烈称。<br /><br />&nbsp;&nbsp;&nbsp;&nbsp;仙V，字灵馥，扶风d人。父伯鸾，宋冠军司马。仙V少以果敢闻，父<br /><br />&nbsp;&nbsp;&nbsp;&nbsp;忧毁瘠过礼，负土成坟，手植松柏。仕齐位豫州刺史。梁武起兵，使其故人姚仲<br /><br />&nbsp;&nbsp;&nbsp;&nbsp;宾说之，仙V先为设酒，乃斩于军门以徇。帝又遣其族叔怀远说之，仙V曰：<br /><br />&nbsp;&nbsp;&nbsp;&nbsp;“大义灭亲。”又命斩之。怀远号泣，军中为请乃免。武帝至新林，仙V犹于<br /><br />&nbsp;&nbsp;&nbsp;&nbsp;江西日抄运漕。建康城平，仙V举哀谓众曰：“我受人任寄，义不容降，今众<br /><br />&nbsp;&nbsp;&nbsp;&nbsp;寡不侔，势必屠灭。公等虽无二心，其如亲老何？我为忠臣，君为孝子，各尽其<br /><br />&nbsp;&nbsp;&nbsp;&nbsp;道，不亦可乎？”于是悉遣城内兵出降，余壮士数十，闭门独守。俄而兵入，围<br /><br />&nbsp;&nbsp;&nbsp;&nbsp;之数十重。仙V令士皆持满，兵不敢近。日晚乃投弓曰：“诸君但来见取，我<br /><br />&nbsp;&nbsp;&nbsp;&nbsp;义不降。”乃槛送建康，至石头而脱之。帝使待袁昂至俱入，曰：“使天下见二<br /><br />&nbsp;&nbsp;&nbsp;&nbsp;义士。”帝劳之曰：“射钩斩祛，昔人弗忌，卿勿以戮使断运，苟自嫌绝也。”<br /><br />&nbsp;&nbsp;&nbsp;&nbsp;谢曰：“小人如失主犬，后主饲之，便复为用。”帝笑而美之。俄而母卒，帝知<br /><br />&nbsp;&nbsp;&nbsp;&nbsp;其贫，赙给甚厚。仙V号泣谓弟仲艾曰：“蒙大造之恩，未获上报，今复荷殊<br /><br />&nbsp;&nbsp;&nbsp;&nbsp;泽，当与尔以心力自效耳。”天监四年，师侵魏，仙V每战，恒冠三军，与诸<br /><br />&nbsp;&nbsp;&nbsp;&nbsp;将论议，口未尝言功。人问其故，仙V曰：“大丈夫为时所知，当进不求名，<br /><br />&nbsp;&nbsp;&nbsp;&nbsp;退不逃罪，乃平生愿也，何功可论？”为南义阳太守，累破山蛮，郡境清谧。以<br /><br />&nbsp;&nbsp;&nbsp;&nbsp;功封县伯。迁司州刺史，进号贞威将军。魏豫州人白早生使以悬瓠来降，<br /><br />&nbsp;&nbsp;&nbsp;&nbsp;武帝使仙V赴之，又遣直阁将军武会超、马广率众为援。仙V进顿楚王城，<br /><br />&nbsp;&nbsp;&nbsp;&nbsp;遣副将齐苟儿助守悬瓠。魏中山王英攻悬瓠，执齐苟儿，进禽马广送洛阳，仙<br /><br />&nbsp;&nbsp;&nbsp;&nbsp;V不能救。会超等亦相次退散，魏军进据三关，仙V坐征还为云骑将军。十<br /><br />&nbsp;&nbsp;&nbsp;&nbsp;年，朐山人杀琅邪太守刘晰，以城降魏，诏假仙V节讨之。魏徐州刺史卢昶以<br /><br />&nbsp;&nbsp;&nbsp;&nbsp;众十余万赴焉。仙V累战破走之。进爵为侯，迁豫州刺史，加都督。仙V自<br /><br />&nbsp;&nbsp;&nbsp;&nbsp;为将及居州郡，能与士卒同劳逸。身衣不过布帛，所居无帏幕衾屏，行则饮食与<br /><br />&nbsp;&nbsp;&nbsp;&nbsp;厮养最下者同。其在边境，常单身潜入敌境，伺知壁垒村落险要处所，攻战多克<br /><br />&nbsp;&nbsp;&nbsp;&nbsp;捷，士卒亦甘心为用，帝雅爱仗之。卒于州，赠左卫将军，谥曰刚。初，仙V<br /><br />&nbsp;&nbsp;&nbsp;&nbsp;幼名仙婢，及长以婢名不典，乃以玉代女云。子岩夫嗣。<br /><br />&nbsp;&nbsp;&nbsp;&nbsp;昂子君正，字世忠，少聪敏。年数岁，父疾，昼夜不眠，专侍左右。家人劝<br /><br />&nbsp;&nbsp;&nbsp;&nbsp;令暂卧，答曰：“官既未差，眠亦不安。”历位太子庶子。君正美风仪，善自居<br /><br />&nbsp;&nbsp;&nbsp;&nbsp;处，以贵公子早得时誉。为豫章内史。性不信巫邪，有师万世荣称道术，为一郡<br /><br />&nbsp;&nbsp;&nbsp;&nbsp;巫长。君正在郡小疾，主簿熊岳荐之。师云：“须疾者衣为信命。”君正以所著<br /><br />&nbsp;&nbsp;&nbsp;&nbsp;襦与之，事竟取襦，云“神将送与北斗君。”君正使检诸身，于衣里获之，以为<br /><br />&nbsp;&nbsp;&nbsp;&nbsp;乱政，即刑于市而焚神，一郡无敢行巫。迁吴郡太守。侯景乱，率数百人随邵陵<br /><br />&nbsp;&nbsp;&nbsp;&nbsp;王纶赴援，及台城陷，还郡。君正当官莅事有名称，而蓄聚财产，服玩靡丽。贼<br /><br />&nbsp;&nbsp;&nbsp;&nbsp;遣张太墨攻之，新城戍主戴僧易劝令拒守，己以戍兵自外击之，君正不能决。吴<br /><br />&nbsp;&nbsp;&nbsp;&nbsp;人陆映公等惧不济，贼种族其家，劝之迎贼。君正性怯懦，乃送米及牛酒郊迎贼，<br /><br />&nbsp;&nbsp;&nbsp;&nbsp;贼掠夺其财物子女，因是感疾卒。子枢。<br /><br />&nbsp;&nbsp;&nbsp;&nbsp;枢，字践言，美容仪，性沉静，好学，手不释卷。家本显贵，赀产充积，而<br /><br />&nbsp;&nbsp;&nbsp;&nbsp;枢独处率素，傍无交往，非公事未尝出游，荣利之怀淡如也。侯景之乱，枢往吴<br /><br />&nbsp;&nbsp;&nbsp;&nbsp;郡省父疾，丁父忧。时四方扰乱，人求苟免，枢居丧以至孝闻。王僧辩平侯景，<br /><br />&nbsp;&nbsp;&nbsp;&nbsp;镇建邺，衣冠争往造请，枢杜门静居，不求闻达。绍泰中，历吏部尚书、吴兴郡<br /><br />&nbsp;&nbsp;&nbsp;&nbsp;太守。陈永定中，征为侍中，掌选，迁都官尚书，掌选如故。枢博学，明悉旧章。<br /><br />&nbsp;&nbsp;&nbsp;&nbsp;初，陈武帝长女永嗣公主，先适陈留太守钱蒇，生子睿主及畈⒆溆诹菏薄Ｎ<br /><br />&nbsp;&nbsp;&nbsp;&nbsp;帝受命，唯主追封。至是将葬，尚书请议加蒇驸马都尉，并赠罟佟Ｊ嘁樵唬<br /><br />&nbsp;&nbsp;&nbsp;&nbsp;昔王姬下嫁，必适诸侯。同姓为主，闻于《公羊》之说；车服不系，显于诗<br /><br />&nbsp;&nbsp;&nbsp;&nbsp;人之篇。汉氏初兴，列侯尚主，自斯以后，降嫔素族。驸马都尉，置由汉武。或<br /><br />&nbsp;&nbsp;&nbsp;&nbsp;以假诸功臣，或以加于戚属。是以魏曹植表驸马、奉车取为一号。《齐职仪》曰：<br /><br />&nbsp;&nbsp;&nbsp;&nbsp;“凡尚公主，必拜驸马都尉，魏、晋以来，因为瞻准。”盖以王姬之重，庶姓之<br /><br />&nbsp;&nbsp;&nbsp;&nbsp;轻，若不加其等级，宁可合卺而S？所以假驸马之位，乃崇于皇女也。今公主早<br /><br />&nbsp;&nbsp;&nbsp;&nbsp;薨，伉俪已绝，既无礼数致疑，何须驸马之授？案杜预尚晋宣帝第二女，晋武践<br /><br />&nbsp;&nbsp;&nbsp;&nbsp;阼而主已亡，泰始中追赠公主，元凯无复驸马之号。梁文帝女新安穆公主早薨，<br /><br />&nbsp;&nbsp;&nbsp;&nbsp;天监初，王氏无追拜之事。远近二例，足以校明，无劳此授。今宜追赠宁侯。<br /><br />&nbsp;&nbsp;&nbsp;&nbsp;时议以为当。天嘉三年，为吏部尚书，领丹阳尹。以葬父拜表自解，诏令葬<br /><br />&nbsp;&nbsp;&nbsp;&nbsp;讫停宅视郡事，服阕还职。时仆射到仲举虽参掌选事，铨衡汲引，并出于枢，举<br /><br />&nbsp;&nbsp;&nbsp;&nbsp;荐多会上旨。谨慎周密，清白自居，文武职司，鲜有游其门者。废帝即位，迁尚<br /><br />&nbsp;&nbsp;&nbsp;&nbsp;书左仆射，卒，谥曰简懿。有集十卷行于世。弟宪。<br /><br />&nbsp;&nbsp;&nbsp;&nbsp;宪，字德章，幼聪敏好学，有雅量。梁武帝修建庠序，别开五馆，其一馆在<br /><br />&nbsp;&nbsp;&nbsp;&nbsp;宪宅西，宪常招引诸生与之谈论，新义出人意表，同辈咸嗟服焉。大同八年，武<br /><br />&nbsp;&nbsp;&nbsp;&nbsp;帝撰《孔子正言章句》，诏下国学宣制旨义。宪时年十四，被召为《正言》生，<br /><br />&nbsp;&nbsp;&nbsp;&nbsp;祭酒到溉目送之，爱其神采。国子博士周弘正谓宪父君正曰：“贤子今兹欲策试<br /><br />&nbsp;&nbsp;&nbsp;&nbsp;不？”君正曰“未敢令试。”居数日，君正遣门客岑文豪与宪候弘正，会弘正将<br /><br />&nbsp;&nbsp;&nbsp;&nbsp;升讲坐，弟子毕集，乃延宪入室，授以麈尾，令宪竖义。时谢岐、何妥在坐，弘<br /><br />&nbsp;&nbsp;&nbsp;&nbsp;正谓曰：“二贤虽穷奥赜，得无惮此后生邪？”何、谢乃递起义端，深极理致，<br /><br />&nbsp;&nbsp;&nbsp;&nbsp;宪与往复数番，酬对闲敏。弘正谓妥曰：“恣卿所问，勿以童幼期之。”时观者<br /><br />&nbsp;&nbsp;&nbsp;&nbsp;重沓，宪神色自若，辩论有余，弘正亦起数难，终不能屈。因告文豪曰：“卿还<br /><br />&nbsp;&nbsp;&nbsp;&nbsp;谘袁吴郡，此郎已堪见代博士矣。”时生徒对策，多行贿赂，文豪请具束。君<br /><br />&nbsp;&nbsp;&nbsp;&nbsp;正曰：“我岂能用钱为儿买第邪？”学司衔之。及宪试，争起剧难，宪随问抗答，<br /><br />&nbsp;&nbsp;&nbsp;&nbsp;剖析如流。到溉顾宪曰：“袁君正其有后矣。”及君正将之吴郡，溉祖道于征虏<br /><br />&nbsp;&nbsp;&nbsp;&nbsp;亭，谓君正曰：“昨策生，萧敏孙、徐孝克非不解义，至于风神器局，去贤子远<br /><br />&nbsp;&nbsp;&nbsp;&nbsp;矣。”寻举高第，以贵公子选尚南沙公主，即梁简文帝女也。<br /><br />&nbsp;&nbsp;&nbsp;&nbsp;大同元年，释褐秘书郎，迁太子舍人。侯景寇逆，宪东之吴郡。寻丁父忧，<br /><br />&nbsp;&nbsp;&nbsp;&nbsp;哀毁过礼。陈武帝作相，除司徒户曹，初谒，遂抗礼长揖。中书令王劢谓宪曰：<br /><br />&nbsp;&nbsp;&nbsp;&nbsp;“卿何矫众，不拜录公？”宪曰：“于理不应致拜。”卫尉赵知礼曰：“袁生举<br /><br />&nbsp;&nbsp;&nbsp;&nbsp;止详中，故有陈、汝之风。”陈受命，授中书侍郎，兼散骑常侍。与黄门郎王瑜<br /><br />&nbsp;&nbsp;&nbsp;&nbsp;使齐，数年不遣，天嘉初乃还。太建三年，累迁御史中丞，羽林监。时豫章王叔<br /><br />&nbsp;&nbsp;&nbsp;&nbsp;英不奉法度，逼取人马，宪依事劾奏，免叔英。自是朝野严惮。宪详练朝章，尤<br /><br />&nbsp;&nbsp;&nbsp;&nbsp;明听断，至有狱情未尽而有司具法者，即伺闲为帝言之，所申理甚众。尝陪宴承<br /><br />&nbsp;&nbsp;&nbsp;&nbsp;香阁，宾退后，宣帝留宪与卫尉樊俊徙席山亭，谈宴终日。帝谓俊曰：“袁家故<br /><br />&nbsp;&nbsp;&nbsp;&nbsp;为有人。”其见重如此。自侍中迁吴郡太守，以父任固辞，改授南康内史。迁吏<br /><br />&nbsp;&nbsp;&nbsp;&nbsp;部尚书。宪以久居清显，累表自求解任，帝曰：“诸人在职，屡有谤书，卿处事<br /><br />&nbsp;&nbsp;&nbsp;&nbsp;已多，可谓清白，别相甄录，且勿致辞。”迁右仆射，参掌选事。先是宪长兄枢<br /><br />&nbsp;&nbsp;&nbsp;&nbsp;为左仆射，至是宪为右仆射，台省目枢为大仆射，宪为小仆射，朝廷荣之。及宣<br /><br />&nbsp;&nbsp;&nbsp;&nbsp;帝不豫，宪与吏部尚书毛喜俱受顾命。始兴王叔陵之肆逆也。宪指麾部分，预有<br /><br />&nbsp;&nbsp;&nbsp;&nbsp;力焉。后主被创病笃，执宪手曰：“我儿尚幼，后事委卿。”宪曰：“群情喁喁，<br /><br />&nbsp;&nbsp;&nbsp;&nbsp;冀圣躬康复，后事之委，未敢奉诏。”以功封建安县伯，领太子中庶子。寻除侍<br /><br />&nbsp;&nbsp;&nbsp;&nbsp;中、太子詹事。及太子加元服，行释奠礼，宪表请解职，不许。寻给扶二人。皇<br /><br />&nbsp;&nbsp;&nbsp;&nbsp;太子颇不率典训，宪手表陈谏十条，皆援引古今，言辞切直。太子虽外示容纳，<br /><br />&nbsp;&nbsp;&nbsp;&nbsp;心无悛改。后主欲立宠姬张贵妃子始安王为嗣，尝从容言之。吏部尚书蔡征顺旨<br /><br />&nbsp;&nbsp;&nbsp;&nbsp;称赞，宪厉色折之曰：“皇太子国家储副，亿兆宅心，卿是何人，轻言废立。”<br /><br />&nbsp;&nbsp;&nbsp;&nbsp;然是夏，竟废太子为吴兴王。后主知宪有规谏之事，答曰：“袁德章实骨鲠臣。”<br /><br />&nbsp;&nbsp;&nbsp;&nbsp;即日诏为尚书仆射。<br /><br />&nbsp;&nbsp;&nbsp;&nbsp;祯明三年，隋军来伐，隋将贺若弼进烧宫城北掖门，兵卫皆散走，朝士各藏，<br /><br />&nbsp;&nbsp;&nbsp;&nbsp;唯宪侍左右。后主谓曰：“我从来待卿不先余人，今日见卿，可谓岁寒知松柏后<br /><br />&nbsp;&nbsp;&nbsp;&nbsp;凋也。非唯由我无德，亦是江东衣冠道尽。”后主将避匿，宪正色曰：“北兵之<br /><br />&nbsp;&nbsp;&nbsp;&nbsp;入，必无所犯，大事如此，陛下安之？臣愿陛下依梁武见侯景故事以待之。”不<br /><br />&nbsp;&nbsp;&nbsp;&nbsp;从，因下榻驰去。宪从出后堂景阳殿，后主投井中，宪拜哭而出。及至长安，隋<br /><br />&nbsp;&nbsp;&nbsp;&nbsp;文帝嘉其雅操，下诏以为江表称首，授开府仪同三司、昌州刺史。开皇十四年，<br /><br />&nbsp;&nbsp;&nbsp;&nbsp;授晋王广府长史。十八年，卒，时年七十，赠大将军、安成郡公，谥曰简。<br /><br />&nbsp;&nbsp;&nbsp;&nbsp;长子承家，仕隋至秘书丞、国子司业。君正弟敬。<br /><br />&nbsp;&nbsp;&nbsp;&nbsp;敬，字子恭，纯素有风格。幼便笃学，老而无倦。仕梁位太子中舍人。魏克<br /><br />&nbsp;&nbsp;&nbsp;&nbsp;江陵，流寓岭表。陈武帝受禅，敬在广州依欧阳Q。Q卒，其子纥据州，将有异<br /><br />&nbsp;&nbsp;&nbsp;&nbsp;志，敬累谏不从。宣帝即位，遣章昭达讨纥，纥将败，恨不纳敬言。朝迁义之，<br /><br />&nbsp;&nbsp;&nbsp;&nbsp;征为太子中庶子。历左户、都官二尚书，太常卿，散骑常侍，金紫光禄大夫，加<br /><br />&nbsp;&nbsp;&nbsp;&nbsp;特进。至德三年，卒，谥靖德子。子元友嗣。敬弟泌。<br /><br />&nbsp;&nbsp;&nbsp;&nbsp;泌，字文洋，清正有干局，容体魁岸，志行修谨。仕梁历诸王府佐。侯景之<br /><br />&nbsp;&nbsp;&nbsp;&nbsp;乱，泌兄君正为吴郡太守，梁简文帝在东宫，板泌为东宫领直，令往吴中，召募<br /><br />&nbsp;&nbsp;&nbsp;&nbsp;士卒。及景围台城，泌率所领赴援。城陷，依鄱阳嗣王范。范卒，泌降景。景平，<br /><br />&nbsp;&nbsp;&nbsp;&nbsp;王僧辩表泌为富春太守，兼丹阳尹。贞阳侯明c位，以为侍中，使于齐。陈武帝<br /><br />&nbsp;&nbsp;&nbsp;&nbsp;受禅，泌自齐从梁永嘉王庄往王琳所。及庄称尊号，以泌为侍中、丞相长史。琳<br /><br />&nbsp;&nbsp;&nbsp;&nbsp;败，众皆散，唯泌轻舟送达于北境，属庄于御史中丞刘仲威，然后拜辞归陈请罪，<br /><br />&nbsp;&nbsp;&nbsp;&nbsp;文帝深义之。累迁通直散骑常侍，兼侍中，聘周。及宣帝入辅，以泌为司徒左长<br /><br />&nbsp;&nbsp;&nbsp;&nbsp;史，卒于官。临终戒其子芳华曰：“吾于朝廷素无功绩，瞑目之后，敛手足旋葬，<br /><br />&nbsp;&nbsp;&nbsp;&nbsp;无得受赠谥。”其子述泌遗意，朝廷不许，赠金紫光禄大夫，谥曰质。<br /><br />&nbsp;&nbsp;&nbsp;&nbsp;论曰：天长地久，四时代谢，灵化悠远，生不再来。所以据洪图而轻天下，<br /><br />&nbsp;&nbsp;&nbsp;&nbsp;吝寸阴而贱尺璧。夫义重于生，空传前诰，投躯徇主，罕遇其人。观夫宋、齐以<br /><br />&nbsp;&nbsp;&nbsp;&nbsp;还，袁门世蹈忠义，固知风霜之概、松筠其性乎！若无阳源之节，丹青夫何取贵？<br /><br />&nbsp;&nbsp;&nbsp;&nbsp;虽末路披猖，原心有本。彖之出处所蹈，实懋家风。粲执履之迹，近乎仁勇。<br /><br />&nbsp;&nbsp;&nbsp;&nbsp;古人所谓疾风劲草，岂此之谓乎？昔王经峻节，既被旌于晋世；粲之贞固，亦改<br /><br />&nbsp;&nbsp;&nbsp;&nbsp;葬于齐朝。其激厉之方，异代同符者矣。昂命属崩离，身逢危季，虽独夫丧德，<br /><br />&nbsp;&nbsp;&nbsp;&nbsp;臣节无改。拒梁武之命，义烈存焉。隆从兄之服，悌心高已。既而抗言储嗣，无<br /><br />&nbsp;&nbsp;&nbsp;&nbsp;忘直道；辞荣身后，有心黜殡。自初及末，无亏风范；从微至著，皆为称职，盖<br /><br />&nbsp;&nbsp;&nbsp;&nbsp;一代之名公也。枢风格峻整，宪仁义率由，韩子称“人臣委质，心无有二”，宪<br /><br />&nbsp;&nbsp;&nbsp;&nbsp;弗渝岁暮，良可称云。敬、泌立履之地，亦不为替矣。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,332625);">加入书签</a><a
                        href="332537.html">上一页</a>&larr;<a href="index.html">返回列表</a>&rarr;<a
                            href="332689.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "332537.html"; var next_page = "332689.html"; var index_page = "index.html"; var sortid = "9"; var article_id = "4204"; var chapter_id = "332625"; var articlename = "南史"; var chaptername = " 卷二十六 列传第十六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>