<!DOCTYPE html>
<html>
<head>
<meta charset="gbk" />
<title>南史- 卷五十 列传第四十-在线阅读-哈西文学网</title>
<meta name="keywords" content="李延寿，南史， 卷五十 列传第四十全文， 卷五十 列传第四十在线阅读 哈西文学网" />
<meta name="description" content="哈西文学网提供李延寿的南史  卷五十 列传第四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/334676.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/334676.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十 列传第四十</h1>
            <div class="link xb">
                <a href="334563.html">上一页</a>&larr;<a href="index.html">返回列表</a>&rarr;<a
                    href="334743.html">下一页</a></div>			
            <div id="BookText">&nbsp;&nbsp;&nbsp;&nbsp;○刘（弟Q族子显显从弟毂）明僧绍（子山宾）庾易（子黔娄於<br /><br />&nbsp;&nbsp;&nbsp;&nbsp;陵肩吾）刘虬（子之遴之亨虬从弟坦）<br /><br />&nbsp;&nbsp;&nbsp;&nbsp;刘，字子，沛郡相人，晋丹阳尹戳世孙也。祖弘之，给事中。父惠，<br /><br />&nbsp;&nbsp;&nbsp;&nbsp;临贺太守。笃志好学，博通训义。年五岁，闻舅孔熙先读《管宁传》，欣然欲<br /><br />&nbsp;&nbsp;&nbsp;&nbsp;读，舅更为说之，精意听受，曰：“此可及也。”宋大明四年，举秀才。兄j<br /><br />&nbsp;&nbsp;&nbsp;&nbsp;亦有名，先应州举。至是别驾东海王元曾与父惠书曰：“此岁贤子充秀，州闾<br /><br />&nbsp;&nbsp;&nbsp;&nbsp;可谓得人。”<br /><br />&nbsp;&nbsp;&nbsp;&nbsp;除奉朝请不就，兄弟三人共处蓬室一间，为风所倒，无以葺之。怡然自乐，<br /><br />&nbsp;&nbsp;&nbsp;&nbsp;习业不废。聚徒教授，常有数十。丹阳尹袁粲于后堂夜集，闻而请之，指听事前<br /><br />&nbsp;&nbsp;&nbsp;&nbsp;古柳树谓曰：“人谓此是刘尹时树，每想高风；今复见卿清德，可谓不衰矣。”<br /><br />&nbsp;&nbsp;&nbsp;&nbsp;荐为秘书郎，不见用。后拜安成王抚军行参军，公事免。素无宦情，自此不复<br /><br />&nbsp;&nbsp;&nbsp;&nbsp;仕。袁粲诛，微服往哭，并致赙助。<br /><br />&nbsp;&nbsp;&nbsp;&nbsp;齐高帝践阼，召入华林园谈语，问以政道。答曰：“政在《孝经》。宋氏<br /><br />&nbsp;&nbsp;&nbsp;&nbsp;所以亡，陛下所以得之是也。”帝咨嗟曰：“儒者之言，可宝万世。”又谓曰：<br /><br />&nbsp;&nbsp;&nbsp;&nbsp;“吾应天革命，物议以为何如？”曰：“陛下戒前轨之失，加之以宽厚，虽危<br /><br />&nbsp;&nbsp;&nbsp;&nbsp;可安；若循其覆辙，虽安必危。”及出，帝谓司徒褚彦回曰：“方直乃尔，学士<br /><br />&nbsp;&nbsp;&nbsp;&nbsp;故自过人。”敕使数入，而自非诏见，未尝到宫门。上欲用为中书郎，使<br /><br />&nbsp;&nbsp;&nbsp;&nbsp;吏部尚书何戢喻旨。戢谓曰：“上意欲以凤池相处，恨君资轻，可且就前除。<br /><br />&nbsp;&nbsp;&nbsp;&nbsp;少日当转国子博士，便即所授。”笑曰：“平生无荣进意，今闻得中书郎而拜<br /><br />&nbsp;&nbsp;&nbsp;&nbsp;记室，岂本心哉？”后以母老阙养，拜彭城郡丞，司徒褚彦回宣旨喻之，答曰：<br /><br />&nbsp;&nbsp;&nbsp;&nbsp;“自省无廊庙才，所愿唯保彭城丞耳。”上又以兼总明观祭酒，除豫章王骠骑<br /><br />&nbsp;&nbsp;&nbsp;&nbsp;记室参军，丞如故。终不就。武陵王晔为会稽太守，上欲令为晔讲，除会稽<br /><br />&nbsp;&nbsp;&nbsp;&nbsp;郡丞。学徒从之者转众。永明初，竟陵王子良请为征北司徒记室，与张融、王<br /><br />&nbsp;&nbsp;&nbsp;&nbsp;思远书曰：<br /><br />&nbsp;&nbsp;&nbsp;&nbsp;奉教使恭召，会当停公事。但念生平素抱，有乖恩顾。吾性拙人间，不习仕<br /><br />&nbsp;&nbsp;&nbsp;&nbsp;进，昔尝为行佐，便以不能及公事免黜，此眷者所共知也。量己审分，不敢期荣，<br /><br />&nbsp;&nbsp;&nbsp;&nbsp;夙婴贫困，加以疏懒，衣裳容发，有足骇者。中以亲老供养，褰裳徒步，脱尔逮<br /><br />&nbsp;&nbsp;&nbsp;&nbsp;今，二代一纪。先朝使其更自修正，勉励于阶级之次，见其a缕，或复赐以衣<br /><br />&nbsp;&nbsp;&nbsp;&nbsp;裳。袁、褚诸公，咸加劝励，终于不能自反也。一不复为，安可重为哉？昔人有<br /><br />&nbsp;&nbsp;&nbsp;&nbsp;以冠一免，不重加于首，每谓此得进止之仪。又上下年尊，益不愿居官次废晨昏<br /><br />&nbsp;&nbsp;&nbsp;&nbsp;也。先朝为此，曲申从许，故得连年不拜。既习此岁久，又齿长疾侵，岂宜摄齐<br /><br />&nbsp;&nbsp;&nbsp;&nbsp;河间之听，厕迹东平之僚？本无绝俗之操，亦非能偃蹇为高，此又听览所当深察<br /><br />&nbsp;&nbsp;&nbsp;&nbsp;者也。近初奉教，便自希得托迹客游之末，而固辞荣级，其故何邪？以古之王侯<br /><br />&nbsp;&nbsp;&nbsp;&nbsp;大人，或以此延四方之士，有追申、白而入楚，羡邹、枚而游梁；吾非敢叨夫曩<br /><br />&nbsp;&nbsp;&nbsp;&nbsp;贤，庶欲从九九之遗迹，既于闻道集泮不殊，而幸无职司拘碍，可得奉温酰<br /><br />&nbsp;&nbsp;&nbsp;&nbsp;展私计，志在此耳。<br /><br />&nbsp;&nbsp;&nbsp;&nbsp;除步兵校尉，不拜。姿状纤小，儒业冠于当时，都下士子贵游，莫不下席<br /><br />&nbsp;&nbsp;&nbsp;&nbsp;受业，当世推其大儒，以比古之曹、郑。性谦率，不以高名自居之，诣于人，唯<br /><br />&nbsp;&nbsp;&nbsp;&nbsp;一门生持胡床随后。主人未通，便坐门待答。住在檀桥，瓦屋数间，上皆穿漏，<br /><br />&nbsp;&nbsp;&nbsp;&nbsp;学徒敬慕，不敢指斥，呼为青溪焉。竟陵王子良亲往修谒。七年，表武帝为立<br /><br />&nbsp;&nbsp;&nbsp;&nbsp;馆，以杨烈桥故主第给之，生徒皆贺。曰：“室美岂为人哉，此华宇岂吾宅邪？<br /><br />&nbsp;&nbsp;&nbsp;&nbsp;幸可诏作讲堂，犹恐见害也。”未及徙居，遇疾。子良遣从学者彭城刘绘、顺<br /><br />&nbsp;&nbsp;&nbsp;&nbsp;阳范缜，将厨于宅营斋。及卒，门人受学者并吊服临送。<br /><br />&nbsp;&nbsp;&nbsp;&nbsp;有至性，祖母病疽经年，手持膏药，渍指为烂。母孔氏甚严明，谓亲戚曰：<br /><br />&nbsp;&nbsp;&nbsp;&nbsp;“阿称便是今世曾子。”称，小名也。年四十余，未有婚对。建元中，高帝与<br /><br />&nbsp;&nbsp;&nbsp;&nbsp;司徒褚彦回为娶王氏女。王氏穿壁挂履，土落孔氏床上，孔氏不悦。即出其<br /><br />&nbsp;&nbsp;&nbsp;&nbsp;妻。及居母忧，住墓下不出庐，足为之屈，杖不能起。此山常有鸲鹆鸟，在山<br /><br />&nbsp;&nbsp;&nbsp;&nbsp;三年不敢来，服释还家，此鸟乃至。梁武帝少时尝经伏膺，及天监元年下诏为<br /><br />&nbsp;&nbsp;&nbsp;&nbsp;立碑，谥曰贞简先生。所著文集行于世。初，讲《月令》毕，谓学生严植之曰：<br /><br />&nbsp;&nbsp;&nbsp;&nbsp;“江左以来，阴阳律数之学废矣，吾今讲此，曾不得其彷佛。”学者美其退让。<br /><br />&nbsp;&nbsp;&nbsp;&nbsp;时济阳蔡仲熊礼学博闻，谓人曰：“五音本在中土，故气韵调平。今既东南<br /><br />&nbsp;&nbsp;&nbsp;&nbsp;土气偏，故不能感动木石。”亦以为然。仲熊执经议论，往往与时宰不合，<br /><br />&nbsp;&nbsp;&nbsp;&nbsp;亦终不改操求同，故坎安唤，历年方至尚书左丞，当时恨其不遇。<br /><br />&nbsp;&nbsp;&nbsp;&nbsp;又东阳娄幼瑜，字季玉，著《礼捃拾》三十卷。<br /><br />&nbsp;&nbsp;&nbsp;&nbsp;弟Q，字子`，方轨正直，儒雅不及而文采过之。宋泰豫中，为明帝<br /><br />&nbsp;&nbsp;&nbsp;&nbsp;挽郎。齐建元初，为武陵王晔冠军征虏参军。晔与僚佐饮，自割鹅炙。Q曰：<br /><br />&nbsp;&nbsp;&nbsp;&nbsp;“应刃落俎，是膳夫之事。殿下亲执鸾刀，下官未敢安席。”因起请退。与友人<br /><br />&nbsp;&nbsp;&nbsp;&nbsp;会稽孔逖同舟入东，于塘上遇一女子，逖目送曰：“美而艳。”Q曰：“斯岂君<br /><br />&nbsp;&nbsp;&nbsp;&nbsp;子所宜言乎？非吾友也。”于是解裳自隔。或曰：“与友孔彻同舟入东，彻留目<br /><br />&nbsp;&nbsp;&nbsp;&nbsp;观岸上女子。Q举席自隔，不复同坐。兄夜隔壁呼Q，Q不答，方下床著衣立，<br /><br />&nbsp;&nbsp;&nbsp;&nbsp;然后应。怪其久，Q曰：“向束带未竟。”其立操如此。文惠太子召Q入侍东<br /><br />&nbsp;&nbsp;&nbsp;&nbsp;宫，每上事辄削草。寻署射声校尉，卒于官。<br /><br />&nbsp;&nbsp;&nbsp;&nbsp;时济阳江重欣亦清介，虽处暗室，如对严宾，而不及Q也。重欣位至射声校<br /><br />&nbsp;&nbsp;&nbsp;&nbsp;尉。<br /><br />&nbsp;&nbsp;&nbsp;&nbsp;显，字嗣芳，族子也。父i，字仲翔，博识强正，名行自居。幼为外祖臧<br /><br />&nbsp;&nbsp;&nbsp;&nbsp;质所鞠养。质既富盛，恒有音乐。质亡后，母没十许年，i每闻丝竹之声，未尝<br /><br />&nbsp;&nbsp;&nbsp;&nbsp;不[欷流涕。梁天监初，终于晋安内史。<br /><br />&nbsp;&nbsp;&nbsp;&nbsp;显幼而聪敏，六岁能诵《吕相绝秦》、贾谊《过秦》。琅邪王思远、吴国张<br /><br />&nbsp;&nbsp;&nbsp;&nbsp;融见而称赏，号曰神童。族伯儒学有重名，卒无嗣，齐武帝诏显为后，时年八<br /><br />&nbsp;&nbsp;&nbsp;&nbsp;岁。本名F，齐武以字难识，改名显。天监初，举秀才，解褐中军临川王行参军，<br /><br />&nbsp;&nbsp;&nbsp;&nbsp;俄署法曹。显博涉多通。任P尝得一篇缺简，文字零落，示诸人莫能识者，显见<br /><br />&nbsp;&nbsp;&nbsp;&nbsp;云是《古文尚书》所删逸篇。P检《周书》，果如其说。P因大相赏异。丁母忧，<br /><br />&nbsp;&nbsp;&nbsp;&nbsp;服阕，尚书令沈约时领太子少傅，引为少傅五官。约为丹阳尹，命驾造焉。于坐<br /><br />&nbsp;&nbsp;&nbsp;&nbsp;策显经史十事，显对其九。约曰：“老夫昏忘，不可受策；虽然，聊试数事，不<br /><br />&nbsp;&nbsp;&nbsp;&nbsp;可至十。”显问其五，约对其二。陆闻之击席喜曰：“刘郎子可谓差人，虽<br /><br />&nbsp;&nbsp;&nbsp;&nbsp;吾家平原诣张壮武，王粲谒伯喈，必无此对。”其为名流推赏如此。<br /><br />&nbsp;&nbsp;&nbsp;&nbsp;五兵尚书傅昭掌著作，撰国史，显自兼廷尉正，被引为佐。及革选尚书五都，<br /><br />&nbsp;&nbsp;&nbsp;&nbsp;显以法曹兼吏部郎。后为尚书仪曹郎。尝为《上朝诗》，沈约见而美之，命工书<br /><br />&nbsp;&nbsp;&nbsp;&nbsp;人题之于郊居宅壁。后兼中书通事舍人，再迁骠骑鄱阳王记室，兼中书舍人。后<br /><br />&nbsp;&nbsp;&nbsp;&nbsp;为中书郎，舍人如故。<br /><br />&nbsp;&nbsp;&nbsp;&nbsp;显与河东裴子野、南阳刘之遴、吴郡顾协连职禁中，递相师友，人莫不慕之。<br /><br />&nbsp;&nbsp;&nbsp;&nbsp;显博闻强记，过于顾。时波斯献生师子，帝问曰：“师子有何色？”显曰：“黄<br /><br />&nbsp;&nbsp;&nbsp;&nbsp;师子超，不及白师子超。”魏人送古器，有隐起字无识者，显案文读之无滞，考<br /><br />&nbsp;&nbsp;&nbsp;&nbsp;校年月，一字不差。武帝甚嘉焉。迁尚书左丞，除国子博士。时有沙门讼田，帝<br /><br />&nbsp;&nbsp;&nbsp;&nbsp;大署曰“贞”。有司未辩，遍问莫知。显曰：“贞字文为与上人。”帝因忌其能，<br /><br />&nbsp;&nbsp;&nbsp;&nbsp;出之。后为云麾邵陵王长史、寻阳太守。魏使李谐至闻之，恨不相识。叹曰：<br /><br />&nbsp;&nbsp;&nbsp;&nbsp;“梁德衰矣。善人国之纪也，而出之，无乃不可乎！”王迁镇郢州，除平西府谘<br /><br />&nbsp;&nbsp;&nbsp;&nbsp;议参军，久在府不得志。大同九年终于夏口，时年六十三。凡佐两府，并事骄王，<br /><br />&nbsp;&nbsp;&nbsp;&nbsp;人为之忧，而反见礼重。友人刘之遴启皇太子为之铭志，葬于秣陵县刘真长旧茔。<br /><br />&nbsp;&nbsp;&nbsp;&nbsp;子莠、恁、臻。臻早有名，载《北史》。<br /><br />&nbsp;&nbsp;&nbsp;&nbsp;显从弟珏，字仲宝。形貌短小，儒雅博洽，善辞翰，随湘东王在蕃十余年，<br /><br />&nbsp;&nbsp;&nbsp;&nbsp;宠寄甚深。当时文檄皆其所为。位吏部尚书、国子祭酒。魏克江陵，入长安。<br /><br />&nbsp;&nbsp;&nbsp;&nbsp;明僧绍，字休烈，平原鬲人，一字承烈。其先吴太伯之裔，百里奚子孟明，<br /><br />&nbsp;&nbsp;&nbsp;&nbsp;以名为姓，其后也。祖玩，州中从事。父略，给事中。僧绍明经有儒术，宋元嘉<br /><br />&nbsp;&nbsp;&nbsp;&nbsp;中，再举秀才，永光中，镇北府辟功曹，并不就。隐长广郡崂山，聚徒立学。魏<br /><br />&nbsp;&nbsp;&nbsp;&nbsp;克淮南，乃度江。<br /><br />&nbsp;&nbsp;&nbsp;&nbsp;升明中，齐高帝为太傅，教辟僧绍及顾欢、臧荣绪，以旌币之礼，征为记室<br /><br />&nbsp;&nbsp;&nbsp;&nbsp;参军，不至。僧绍弟庆符为青州，僧绍乏粮食，随庆符之郁洲，住m榆山，栖云<br /><br />&nbsp;&nbsp;&nbsp;&nbsp;精舍，欣玩水石，竟不一入州城。泰始季年，岷、益有山崩，淮水竭齐郡，僧绍<br /><br />&nbsp;&nbsp;&nbsp;&nbsp;窃谓其弟曰：“夫天地之气，不失其序，若夫阳伏而不泄，阴迫而不蒸，于是乎<br /><br />&nbsp;&nbsp;&nbsp;&nbsp;有山崩川竭之变。昔伊、洛竭而夏亡，河竭而殷亡，三川竭岐山崩而周亡，五山<br /><br />&nbsp;&nbsp;&nbsp;&nbsp;崩而汉亡。夫有国必依山川而为固，山川作变，不亡何待？今宋德如四代之季，<br /><br />&nbsp;&nbsp;&nbsp;&nbsp;尔志吾言而勿泄也。”竟如其言。<br /><br />&nbsp;&nbsp;&nbsp;&nbsp;齐建元元年冬，征为正员郎，称疾不就。其后帝与祖崔思书，令僧绍与庆符<br /><br />&nbsp;&nbsp;&nbsp;&nbsp;俱归。僧绍又曰：“不食周粟而食周薇，古犹发议，在今宁得息谈邪？聊以为笑。”<br /><br />&nbsp;&nbsp;&nbsp;&nbsp;庆符罢任，僧绍随归，住江乘摄山。僧绍闻沙门释僧远夙德，往候定林寺。高帝<br /><br />&nbsp;&nbsp;&nbsp;&nbsp;欲出寺见之，僧远问僧绍曰：“天子若来，居士若为相对？”僧绍曰：“山薮之<br /><br />&nbsp;&nbsp;&nbsp;&nbsp;人，政当凿坯以遁；若辞不获命，便当依戴公故事。”既而遁还摄山、建栖霞寺<br /><br />&nbsp;&nbsp;&nbsp;&nbsp;而居之，高帝甚以为恨。昔戴J高卧牖下，以山人之服加其身，僧绍故云。高帝<br /><br />&nbsp;&nbsp;&nbsp;&nbsp;后谓庆符曰：“卿兄高尚其事，亦尧之外臣。朕梦想幽人，固已勤矣。所谓<br /><br />&nbsp;&nbsp;&nbsp;&nbsp;‘迳路绝，风云通。”仍赐竹根如意、笋箨冠，隐者以为荣焉。勃海封延伯者，<br /><br />&nbsp;&nbsp;&nbsp;&nbsp;高行士也，闻之叹曰：“明居士身弥后而名弥先，亦宋、齐之儒仲也。”永明中，<br /><br />&nbsp;&nbsp;&nbsp;&nbsp;征国子博士不就，卒。<br /><br />&nbsp;&nbsp;&nbsp;&nbsp;僧绍长兄僧胤，能言玄，仕宋为江夏王义恭参军，王别为立榻，比之徐孺子。<br /><br />&nbsp;&nbsp;&nbsp;&nbsp;位冀州刺史。子慧照，元徽中，为齐高帝平南主簿，从拒桂阳，累至骠骑中兵参<br /><br />&nbsp;&nbsp;&nbsp;&nbsp;军，与荀伯玉对领直。建元元年，为巴州刺史，绥怀蛮蜒，上许为益州刺史，未<br /><br />&nbsp;&nbsp;&nbsp;&nbsp;迁卒。<br /><br />&nbsp;&nbsp;&nbsp;&nbsp;僧胤次弟僧皓，亦好学，宋大明中再使魏，于时新诛司空刘诞。孝武谓曰：<br /><br />&nbsp;&nbsp;&nbsp;&nbsp;“若问广陵之事，何以答之？”对曰：“周之管、蔡，汉之淮南。”帝大悦。及<br /><br />&nbsp;&nbsp;&nbsp;&nbsp;至魏，魏问曰：“卿衔此命，当缘上国无相逾者邪？”答曰：“聪明特达，举袂<br /><br />&nbsp;&nbsp;&nbsp;&nbsp;成帷，比屋之m，又无下仆。晏子所谓‘看国善恶。’故再辱此庭。”位至青州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;僧绍子元琳、仲璋、山宾并传家业，山宾最知名。<br /><br />&nbsp;&nbsp;&nbsp;&nbsp;山宾，字孝若，七岁能言去理。十三，博通经传，居丧尽礼。起家奉朝请。<br /><br />&nbsp;&nbsp;&nbsp;&nbsp;兄仲璋痼疾，家道屡空，山宾乃行干禄。后为广阳令，顷之去官。会诏使公卿举<br /><br />&nbsp;&nbsp;&nbsp;&nbsp;士，左卫将军江u上书荐山宾才堪理剧。齐明帝不重学，谓u曰：“闻山宾谈书<br /><br />&nbsp;&nbsp;&nbsp;&nbsp;不辍，何堪官邪？”遂不用。梁台建，累迁右军记室参军，掌吉礼。时初置《五<br /><br />&nbsp;&nbsp;&nbsp;&nbsp;经》博士，山宾首应其选。历中书侍郎，国子博士，太子率更令，中庶子。天监<br /><br />&nbsp;&nbsp;&nbsp;&nbsp;十五年，出为持节、都督缘淮诸军事、北兖州刺史。普通二年，征为太子右卫率，<br /><br />&nbsp;&nbsp;&nbsp;&nbsp;加给事中。迁御史中丞，以公事左迁黄门侍郎。四年，为散骑常侍。东宫新置学<br /><br />&nbsp;&nbsp;&nbsp;&nbsp;士，又以山宾居之。俄以本官兼国子祭酒。<br /><br />&nbsp;&nbsp;&nbsp;&nbsp;初，山宾在州，所部平陆县不稔，启出仓米以振百姓。后刺史检州曹，失簿，<br /><br />&nbsp;&nbsp;&nbsp;&nbsp;以山宾为耗损。有司追责，籍其宅入官。山宾不自理，更市地造宅。昭明太子闻<br /><br />&nbsp;&nbsp;&nbsp;&nbsp;筑室不就，有令曰：“明祭酒虽出抚大蕃，拥旌推毂，珥金拖紫，而恒事屡空。<br /><br />&nbsp;&nbsp;&nbsp;&nbsp;闻构宇未成，今送薄助。”并诒诗曰：“平仲古称奇，夷齐昔擅美，令则挺伊贤，<br /><br />&nbsp;&nbsp;&nbsp;&nbsp;东秦固多士。筑室非道傍，置宅归仁里。庚桑方有系，原生今易拟。必来三径人，<br /><br />&nbsp;&nbsp;&nbsp;&nbsp;将招《五经》士。”山宾性笃实，家中尝乏困，货所乘牛。既售受钱，乃谓买主<br /><br />&nbsp;&nbsp;&nbsp;&nbsp;曰：“此牛经患漏蹄，疗差已久，恐后脱发，无容不相语。”买主遽追取钱。处<br /><br />&nbsp;&nbsp;&nbsp;&nbsp;士阮孝绪闻之，叹曰：“此言足使还淳反朴，激薄停浇矣。”<br /><br />&nbsp;&nbsp;&nbsp;&nbsp;五年，又假节摄北兖州事，后卒官，赠侍中，谥曰质子。山宾累居学官，甚<br /><br />&nbsp;&nbsp;&nbsp;&nbsp;有训导之益，然性颇疏通接，于诸生多狎比，人皆爱之。所著《吉礼仪注》二百<br /><br />&nbsp;&nbsp;&nbsp;&nbsp;二十四卷，《礼仪》二十卷，《孝经丧服义》十五卷。<br /><br />&nbsp;&nbsp;&nbsp;&nbsp;子震，字兴道，亦传父业，位太子舍人，尚书祠部郎，余姚令。<br /><br />&nbsp;&nbsp;&nbsp;&nbsp;山宾弟少遐，字处默，亦知名，位都官尚书。简文谓人曰：“我不喜明得尚<br /><br />&nbsp;&nbsp;&nbsp;&nbsp;书，更喜朝廷得人。”后拜青州刺史。太清之乱，奔魏仕北齐，卒于太子中庶子。<br /><br />&nbsp;&nbsp;&nbsp;&nbsp;子罕，司空记室。<br /><br />&nbsp;&nbsp;&nbsp;&nbsp;明氏南度虽晚，并有名位，自宋至梁，为刺史者六人。<br /><br />&nbsp;&nbsp;&nbsp;&nbsp;庾易，字幼简，新野人也，徙居江陵。祖玫，巴郡太守。父道骥，安西参军。<br /><br />&nbsp;&nbsp;&nbsp;&nbsp;易志性恬静，不交外物，齐临川王映临州，表荐之，饷麦百斛。易谓使人曰：<br /><br />&nbsp;&nbsp;&nbsp;&nbsp;“走樵采麋鹿之伍，终其解之毛衣；驰骋日月之车，得保自耕之禄，于大王之恩<br /><br />&nbsp;&nbsp;&nbsp;&nbsp;亦已深矣。”辞不受，以文义自乐。安西长史袁彖钦其风，赠以鹿角书格、蚌盘、<br /><br />&nbsp;&nbsp;&nbsp;&nbsp;蚌研、白象牙笔。并赠诗曰：“白日清明，青云辽亮，昔闻巢、许，今睹台、尚。”<br /><br />&nbsp;&nbsp;&nbsp;&nbsp;易以连理几、竹翘书格报之。建武三年，诏征为司空主簿，不就，卒。子黔娄。<br /><br />&nbsp;&nbsp;&nbsp;&nbsp;黔娄，字子贞，一字贞正。少好学，多所讲诵。性至孝，不曾失色于人。南<br /><br />&nbsp;&nbsp;&nbsp;&nbsp;阳高士刘虬、宗测并叹异之。仕齐为编令，政有异绩。先是县境多猛兽暴，黔娄<br /><br />&nbsp;&nbsp;&nbsp;&nbsp;至，猛兽皆度往临沮界，时以为仁化所感。徙孱陵令，到县未旬，易在家遘疾，<br /><br />&nbsp;&nbsp;&nbsp;&nbsp;黔娄忽心惊，举身流汗，即日弃官归家。家人悉惊其忽至。时易疾始二日，医云<br /><br />&nbsp;&nbsp;&nbsp;&nbsp;欲知差剧，但尝粪甜苦。易泄利，黔娄辄取尝之，味转甜滑，心愈忧苦。至夕，<br /><br />&nbsp;&nbsp;&nbsp;&nbsp;每稽颡北辰，求以身代。俄闻空中有声曰：“征君寿命尽，不复可延。汝诚祷既<br /><br />&nbsp;&nbsp;&nbsp;&nbsp;至，政得至月末。”及晦而易亡。黔娄居丧过礼，庐于冢侧。梁台建，黔娄自西<br /><br />&nbsp;&nbsp;&nbsp;&nbsp;台尚书仪曹郎，为益州刺史邓元起表为府长史、巴西、梓潼二郡太守。及成都平，<br /><br />&nbsp;&nbsp;&nbsp;&nbsp;城中珍宝山积，元起悉分与僚佐，唯黔娄一无所取。元起恶其异众，厉声曰：<br /><br />&nbsp;&nbsp;&nbsp;&nbsp;“长史何独为高？”黔娄示不违之，请书数箧。寻除蜀郡太守，在职清素，百姓<br /><br />&nbsp;&nbsp;&nbsp;&nbsp;便之。元起死于蜀郡，部曲皆散，黔娄身营殡敛，携持丧柩归乡里。东宫建，以<br /><br />&nbsp;&nbsp;&nbsp;&nbsp;中军记室参军侍皇太子读，甚见知重。诏与太子中庶子殷钧、中舍人到洽、国子<br /><br />&nbsp;&nbsp;&nbsp;&nbsp;博士明山宾递日为太子讲《五经》义。迁散骑侍郎，卒。弟于陵。<br /><br />&nbsp;&nbsp;&nbsp;&nbsp;於陵，字子介，七岁能言玄理。及长，清警博学，有才思。齐随王子隆为荆<br /><br />&nbsp;&nbsp;&nbsp;&nbsp;州，召为主簿，使与谢I、宗抄撰群书。子隆代还，又以为送故主薄。子隆为<br /><br />&nbsp;&nbsp;&nbsp;&nbsp;明帝所害，僚吏畏避莫至，唯于陵与独留经理丧事。永元末，除东阳遂安令，<br /><br />&nbsp;&nbsp;&nbsp;&nbsp;为人吏所称。梁天监初，为建康狱平，迁尚书功论郎，待诏文德殿。后兼中书通<br /><br />&nbsp;&nbsp;&nbsp;&nbsp;事舍人，拜太子洗马。旧东宫官属通为清选，洗马掌文翰，尤其清者。近代用人，<br /><br />&nbsp;&nbsp;&nbsp;&nbsp;皆取甲族有才望者，时于陵与周舍并擢充此职。武帝曰：“官以人清，岂限甲族？”<br /><br />&nbsp;&nbsp;&nbsp;&nbsp;时论以为美。累迁中书黄门侍郎，舍人如故。后终于鸿胪卿。弟肩吾。<br /><br />&nbsp;&nbsp;&nbsp;&nbsp;肩吾，字慎之，八岁能赋诗，为兄于陵所友爱。初为晋安王国常侍，王每徙<br /><br />&nbsp;&nbsp;&nbsp;&nbsp;镇，肩吾常随府。在雍州被命与刘孝威、江伯摇、孔敬通、申子悦、徐防、徐ぁ<br /><br />&nbsp;&nbsp;&nbsp;&nbsp;王囿、孔铄、鲍至等十人抄撰众籍，丰其果馔，号高斋学士。王为皇太子，兼东<br /><br />&nbsp;&nbsp;&nbsp;&nbsp;宫通事舍人。后为安西湘东王中录事、谘议参军，太子率更令，中庶子。简文开<br /><br />&nbsp;&nbsp;&nbsp;&nbsp;文德省置学士，肩吾子信、徐ぷ恿辍⑽饪ふ懦す、北地傅弘、东海鲍至等充其<br /><br />&nbsp;&nbsp;&nbsp;&nbsp;选。齐永明中，王融、谢I、沈约文章始用四声，以为新变。至是转拘声韵，弥<br /><br />&nbsp;&nbsp;&nbsp;&nbsp;为丽靡，复逾往时。简文与湘东王书论之曰：<br /><br />&nbsp;&nbsp;&nbsp;&nbsp;比见京师文体，儒钝殊常，竞学浮疏，争事阐缓。既殊比兴，正背《风骚》。<br /><br />&nbsp;&nbsp;&nbsp;&nbsp;若夫六典三礼，所施则有地；吉凶嘉宾，用之则有所。未闻吟咏情性，反拟《内<br /><br />&nbsp;&nbsp;&nbsp;&nbsp;则》之篇；操笔写志，更模《酒诰》之作。迟迟春日，翻学《归藏》，湛湛江水，<br /><br />&nbsp;&nbsp;&nbsp;&nbsp;遂同《大传》。<br /><br />&nbsp;&nbsp;&nbsp;&nbsp;吾既拙于为文，不敢轻有掎摭，但以当世之作，历万古之才人，远则扬、马、<br /><br />&nbsp;&nbsp;&nbsp;&nbsp;曹、王，近则潘、陆、颜、谢，观其遣辞用心，子不相似。若以今文为是，则昔<br /><br />&nbsp;&nbsp;&nbsp;&nbsp;贤为非；若以昔贤可称，则今体宜弃。俱为盍各，则未之敢许。又时有效谢康乐、<br /><br />&nbsp;&nbsp;&nbsp;&nbsp;裴鸿胪文者，亦颇有惑焉。何者？谢客吐言天拔，出于自然，时有不拘，是其糟<br /><br />&nbsp;&nbsp;&nbsp;&nbsp;粕。裴氏乃是良史之才，了无篇什之美。是为学谢则不届其精华，但得其冗长；<br /><br />&nbsp;&nbsp;&nbsp;&nbsp;师裴则蔑绝其所长，唯得其所短。谢故巧不可阶，裴亦质不宜慕。故胸驰臆断之<br /><br />&nbsp;&nbsp;&nbsp;&nbsp;侣，好名忘实之类，决羽谢生，岂三千之可及；伏膺裴氏，惧两唐之不传。故玉<br /><br />&nbsp;&nbsp;&nbsp;&nbsp;徽金铣，反为拙目所嗤；《巴人下俚》，更合郢中之听。《阳春》高而不和，妙<br /><br />&nbsp;&nbsp;&nbsp;&nbsp;声绝而不寻。竟不精讨锱铢，覆量文质。有异巧心，终愧妍手。是以握瑜怀玉之<br /><br />&nbsp;&nbsp;&nbsp;&nbsp;士，瞻郑邦而知退；章甫翠履之人，望闽乡而叹息。诗既若此，笔又如之。徒以<br /><br />&nbsp;&nbsp;&nbsp;&nbsp;烟墨不言，受其驱染，纸札无情，任其摇襞。甚矣哉，文章横流，一至于此！<br /><br />&nbsp;&nbsp;&nbsp;&nbsp;至如近世谢I、沈约之诗，任P、陆之笔，斯文章之冠冕，述作之楷模。<br /><br />&nbsp;&nbsp;&nbsp;&nbsp;张士简之赋，周升逸之辩，亦成佳手，难可复遇。文章未坠，必有英绝，领袖之<br /><br />&nbsp;&nbsp;&nbsp;&nbsp;者，非弟而谁？每欲论之，无可与语，思吾子建，一共商榷。辨兹清浊，使如泾、<br /><br />&nbsp;&nbsp;&nbsp;&nbsp;渭，论兹月旦，类彼汝南。朱白既定，雌黄有别，使夫怀鼠知惭，滥竽自耻。相<br /><br />&nbsp;&nbsp;&nbsp;&nbsp;思不见，我劳如何！<br /><br />&nbsp;&nbsp;&nbsp;&nbsp;及简文即位，以肩吾为度支尚书。时上流蕃镇，并据州拒侯景，景矫诏遣肩<br /><br />&nbsp;&nbsp;&nbsp;&nbsp;吾使江州，喻当阳公大心。大心乃降贼，肩吾因逃入东。后贼宋子仙破会稽，购<br /><br />&nbsp;&nbsp;&nbsp;&nbsp;得肩吾欲杀之，先谓曰：“吾闻汝能作诗，今可即作，若能，将贷汝命。”肩吾<br /><br />&nbsp;&nbsp;&nbsp;&nbsp;操笔便成，辞采甚美，子仙乃释以为建昌令。仍间道奔江陵，历江州刺史，领义<br /><br />&nbsp;&nbsp;&nbsp;&nbsp;阳太守，封武康县侯。卒，赠散骑常侍、中书令。子信。<br /><br />&nbsp;&nbsp;&nbsp;&nbsp;刘虬，字灵预，一字德明，南阳涅阳人，晋豫州刺史乔七世孙也。徙居江陵。<br /><br />&nbsp;&nbsp;&nbsp;&nbsp;虬少而抗节好学，须得禄便隐。宋泰始中，仕至晋平王骠骑记室、当阳令。罢官<br /><br />&nbsp;&nbsp;&nbsp;&nbsp;归家，静处常服鹿皮袷，断谷，饵术及胡麻。齐建元初，豫章王嶷为荆州，教辟<br /><br />&nbsp;&nbsp;&nbsp;&nbsp;虬为别驾，与同郡宗测、新野庾易并遗书礼请之。虬等各修笺答而不应命。永明<br /><br />&nbsp;&nbsp;&nbsp;&nbsp;三年，刺史庐陵王子卿表虬及同郡宗测、宗尚之、庾易、刘昭五人，请加蒲车束<br /><br />&nbsp;&nbsp;&nbsp;&nbsp;帛之命。诏征为通直郎，不就。竟陵王致书通意，虬答曰：“虬四节卧疾病，三<br /><br />&nbsp;&nbsp;&nbsp;&nbsp;时营灌植，畅余阴于山泽，托暮情于鱼鸟，宁非唐、虞重恩，周、邵宏施。”虬<br /><br />&nbsp;&nbsp;&nbsp;&nbsp;精信释氏，衣粗布，礼佛长斋，注《法华经》，自讲佛义。以江陵西沙洲去人远，<br /><br />&nbsp;&nbsp;&nbsp;&nbsp;乃徙居之。建武二年，诏征国子博士，不就。其冬虬病，正昼有白云徘徊檐户之<br /><br />&nbsp;&nbsp;&nbsp;&nbsp;内，又有香气及磬声。其日卒，年五十八。虬子之遴。<br /><br />&nbsp;&nbsp;&nbsp;&nbsp;之遴，字思贞，八岁能属文。虬曰：“此儿必以文兴吾宗。”常谓诸子曰：<br /><br />&nbsp;&nbsp;&nbsp;&nbsp;“若比之颜氏，之遴得吾之文。”由是州里称之。时有沙门僧惠有异识，每诣虬<br /><br />&nbsp;&nbsp;&nbsp;&nbsp;必呼之遴小字曰：“僧伽福德儿。”握手而进之。<br /><br />&nbsp;&nbsp;&nbsp;&nbsp;年十五，举茂才，明经对策，沈约、任P见而异之。吏部尚书王瞻尝候任P，<br /><br />&nbsp;&nbsp;&nbsp;&nbsp;遇之遴在坐，P谓瞻曰：“此南阳刘之遴，学优未仕，水镜所宜甄擢。”即调为<br /><br />&nbsp;&nbsp;&nbsp;&nbsp;太学博士。P曰：“为之美谈，不如面试。”时张稷新除尚书仆射，托P为让表，<br /><br />&nbsp;&nbsp;&nbsp;&nbsp;P令之遴代作，操笔立成。P曰“荆南秀气，果有异才，后仕必当过仆。”御史<br /><br />&nbsp;&nbsp;&nbsp;&nbsp;中丞乐蔼，即之遴之舅，宪台奏弹，皆令之遴草焉。后为荆州中从事，梁简文临<br /><br />&nbsp;&nbsp;&nbsp;&nbsp;荆州，仍迁宣惠记室。之遴笃学明审，博览群籍，时刘显、韦棱并称强记，之遴<br /><br />&nbsp;&nbsp;&nbsp;&nbsp;每与讨论，咸不过也。累迁中书侍郎，后除南郡太守。武帝谓曰：“卿母年德并<br /><br />&nbsp;&nbsp;&nbsp;&nbsp;高，故令卿衣锦还乡，尽荣养之理。”转西中郎湘东王绎长史，太守如故。初，<br /><br />&nbsp;&nbsp;&nbsp;&nbsp;之遴在荆府，常寄居南郡，忽梦前太守袁彖谓曰：“卿后当为折臂太守，即居此<br /><br />&nbsp;&nbsp;&nbsp;&nbsp;中。”之遴后牛奔堕车折臂，右手偏直，不复得屈伸，书则以手就笔，叹曰：<br /><br />&nbsp;&nbsp;&nbsp;&nbsp;“岂黥而王乎？”周舍尝戏之曰：“虽复并坐可横，政恐陋巷无枕。”后连相两<br /><br />&nbsp;&nbsp;&nbsp;&nbsp;王，再为此郡，历秘书监。出为郢州行事，之遴意不愿出，固辞曰：“去岁命绝<br /><br />&nbsp;&nbsp;&nbsp;&nbsp;离巽，不敢东下；今年所忌又在西方。”武帝手敕曰：“朕闻妻子具孝衰于亲；<br /><br />&nbsp;&nbsp;&nbsp;&nbsp;爵禄具忠衰于君。卿既内足理，忘奉公之节。”遂为有司奏免。后为都官尚书、<br /><br />&nbsp;&nbsp;&nbsp;&nbsp;太常卿。<br /><br />&nbsp;&nbsp;&nbsp;&nbsp;之遴好古爱奇，在荆州聚古器数十百种，有一器似瓯可容一斛，上有金错字，<br /><br />&nbsp;&nbsp;&nbsp;&nbsp;时人无能知者。又献古器四种于东宫。其第一种，镂铜鸱夷}二枚，两耳有银镂，<br /><br />&nbsp;&nbsp;&nbsp;&nbsp;铭云：“建平二年造。”其第二种，金银错镂古二枚，有篆铭云：“秦容成侯<br /><br />&nbsp;&nbsp;&nbsp;&nbsp;适楚之岁造。”其第三种，外国澡灌一口，有铭云：“元封二年，龟兹国献。”<br /><br />&nbsp;&nbsp;&nbsp;&nbsp;其第四种，古制澡盘一枚，铭云：“初平二年造。”时鄱阳嗣王范得班固所撰<br /><br />&nbsp;&nbsp;&nbsp;&nbsp;《汉书》真本献东宫，皇太子令之遴与张缵、到溉、陆襄等参校异同，之遴录其<br /><br />&nbsp;&nbsp;&nbsp;&nbsp;异状数十事，其大略云：“案古本《汉书》称永平十六年五月二十一日己酉，郎<br /><br />&nbsp;&nbsp;&nbsp;&nbsp;班固；而今本无上书年月日子。又案古本《叙传》号为中篇，今本称为《叙传》，<br /><br />&nbsp;&nbsp;&nbsp;&nbsp;又今本《叙传》载班彪事行，而古本云‘彪自有传’。又今本《纪》及《表》、<br /><br />&nbsp;&nbsp;&nbsp;&nbsp;《志》、《列传》不相合为次；而古本相合为次，总成三十八卷。又今本《外戚》<br /><br />&nbsp;&nbsp;&nbsp;&nbsp;在《西域》后；古本《外戚》次《帝纪》下。又今本《高五子》、《文三王》、<br /><br />&nbsp;&nbsp;&nbsp;&nbsp;《景十三王》、《孝武六子》、《宣元六王》杂在诸传表中；古本《诸王》悉次<br /><br />&nbsp;&nbsp;&nbsp;&nbsp;《外戚》下，在《陈项传》上。又今本《韩彭英庐吴述》云：‘信惟饿隶，布实<br /><br />&nbsp;&nbsp;&nbsp;&nbsp;黥徒，越亦狗盗，芮尹江湖。云起龙骧，化为侯王。’古本述云：‘淮阴毅毅，<br /><br />&nbsp;&nbsp;&nbsp;&nbsp;伏剑周章，邦之杰子，实惟彭、英。化为侯王，云起龙骧。’又古本第三十七卷<br /><br />&nbsp;&nbsp;&nbsp;&nbsp;解音释义，以助雅诂；而今本无此卷也。”<br /><br />&nbsp;&nbsp;&nbsp;&nbsp;之遴好属文，多学古体，与河东裴子野、沛国刘显恒共讨论古籍，因为交好。<br /><br />&nbsp;&nbsp;&nbsp;&nbsp;时《周易》、《尚书》、《礼记》、《毛诗》并有武帝义疏，唯《左氏传》尚阙，<br /><br />&nbsp;&nbsp;&nbsp;&nbsp;之遴乃著《春秋大意》十科，《左氏》十科，《三传同异》十科。合三十事上之。<br /><br />&nbsp;&nbsp;&nbsp;&nbsp;帝大悦，诏答曰：“省所撰《春秋》义，比事论书，辞微旨远，编年之教，言阐<br /><br />&nbsp;&nbsp;&nbsp;&nbsp;义繁。丘明传洙、泗之风，公羊宗西河之学，铎椒之解不追，瑕丘之说无取。继<br /><br />&nbsp;&nbsp;&nbsp;&nbsp;踵胡母，仲舒云盛，因循《谷梁》，千秋最笃。张苍之传《左氏》，贾谊之袭荀<br /><br />&nbsp;&nbsp;&nbsp;&nbsp;卿，源本分镳，指归殊致，详略纷然，其来旧矣。昔在弱年，久经研味，一从遗<br /><br />&nbsp;&nbsp;&nbsp;&nbsp;置，迄将五纪。兼晚秋晷促，机事罕暇，夜分求衣，未遑披括。须待夏景，试欲<br /><br />&nbsp;&nbsp;&nbsp;&nbsp;推寻，若温故可求，别酬所问也。”<br /><br />&nbsp;&nbsp;&nbsp;&nbsp;始武帝于齐代为荆府谘议，时之遴父虬隐在百里洲，早相知闻。帝偶匮乏，<br /><br />&nbsp;&nbsp;&nbsp;&nbsp;遣就虬换谷百斛。之遴时在父侧，曰：“萧谘议踬士，云何能得舂，愿与其米。”<br /><br />&nbsp;&nbsp;&nbsp;&nbsp;虬从之。及帝即位，常怀之。侯景初以萧正德为帝，之遴时落景所，将使授玺绂。<br /><br />&nbsp;&nbsp;&nbsp;&nbsp;之遴预知，仍剃发披法服乃免。先是，平昌伏挺出家，之遴为诗嘲之曰：“《传》<br /><br />&nbsp;&nbsp;&nbsp;&nbsp;闻伏不斗，化为支道林。”及之遴遇乱，遂披染服，时人笑之。寻避难还乡，湘<br /><br />&nbsp;&nbsp;&nbsp;&nbsp;东王绎尝嫉其才学，闻其西上至夏口，乃密送药杀之。不欲使人知，乃自制志铭，<br /><br />&nbsp;&nbsp;&nbsp;&nbsp;厚其赙赠。前后文集五十卷。<br /><br />&nbsp;&nbsp;&nbsp;&nbsp;子三达，字三善，数岁能清言及属文。州将湘东王绎闻之，盛集宾客，召而<br /><br />&nbsp;&nbsp;&nbsp;&nbsp;试之。说义属诗，皆有理致。年十二，听江陵令贺革讲《礼》还，仍覆述，不遗<br /><br />&nbsp;&nbsp;&nbsp;&nbsp;一句。年十八卒。之遴深怀悼恨，乃题墓曰“梁妙士”以旌之。之遴弟之亨。<br /><br />&nbsp;&nbsp;&nbsp;&nbsp;之亨，字嘉会，年四岁，出后叔父嵩。及长好学，美风姿，善占对。武帝之<br /><br />&nbsp;&nbsp;&nbsp;&nbsp;临荆州，唯与虬谈。虬见之遴、之亨，帝曰：“之遴必以文章显，之亨当以功名<br /><br />&nbsp;&nbsp;&nbsp;&nbsp;著。”后州举秀才，除太学博士，仍代兄之遴为中书通事舍人。累迁步兵校尉，<br /><br />&nbsp;&nbsp;&nbsp;&nbsp;湘东王绎谘议参军，敕赐金策并赐诗焉。<br /><br />&nbsp;&nbsp;&nbsp;&nbsp;大通六年，出师南郑，诏湘东王节度诸军。之亨以司农卿为行台承制，途出<br /><br />&nbsp;&nbsp;&nbsp;&nbsp;本州北界，总督众军，杖节而西，楼船戈甲甚盛。老小缘岸观曰：“是前举秀才<br /><br />&nbsp;&nbsp;&nbsp;&nbsp;者。”乡部伟之。是行也，大致克复，军士有功皆录，唯之亨为兰钦所讼，执政<br /><br />&nbsp;&nbsp;&nbsp;&nbsp;因而陷之，故封赏不行，但复本位而已。久之，帝读《陈汤传》，恨其立功绝域<br /><br />&nbsp;&nbsp;&nbsp;&nbsp;而为文吏所抵。宦者张僧胤曰：“外闻论者，窃谓刘之亨似之。”帝感悟，乃封<br /><br />&nbsp;&nbsp;&nbsp;&nbsp;为临江子。固辞不拜。之亨美绩嘉声，在朱异之右。既不协，惧为所害，故美出<br /><br />&nbsp;&nbsp;&nbsp;&nbsp;之，以代之遴为安西湘东王绎长史、南郡太守。上问朱异曰：“之亨代兄喜不？<br /><br />&nbsp;&nbsp;&nbsp;&nbsp;兄弟因循，岂直大冯、小冯而已。”又谓尚书令何敬容曰：“荆州长史、南郡太<br /><br />&nbsp;&nbsp;&nbsp;&nbsp;守，皆是仆射出入。今者之亨便是九转。”在郡有异绩，吏人称之。卒，荆土怀<br /><br />&nbsp;&nbsp;&nbsp;&nbsp;之，不复称名，号为大南郡小南郡。<br /><br />&nbsp;&nbsp;&nbsp;&nbsp;子广德，亦好学，负才任气。承圣中，位湘东太守。魏平荆州，依于王纟林。<br /><br />&nbsp;&nbsp;&nbsp;&nbsp;纟林平，陈太建中，历河东太守，卒官。<br /><br />&nbsp;&nbsp;&nbsp;&nbsp;之亨弟之迟，位荆州中从事史。子仲威，少有志气，颇涉文史。梁承圣中，<br /><br />&nbsp;&nbsp;&nbsp;&nbsp;为中书侍郎。萧庄称尊号，以为御史中丞，随庄终邺中。<br /><br />&nbsp;&nbsp;&nbsp;&nbsp;坦，字德度，虬从弟也。仕齐历孱陵令，南中郎录事参军，所居以干济称。<br /><br />&nbsp;&nbsp;&nbsp;&nbsp;梁武帝起兵，时辅国将军杨公则为湘州刺史，帅师赴夏口。西朝议行州事者，坦<br /><br />&nbsp;&nbsp;&nbsp;&nbsp;求行，乃除辅国长史、长沙太守，行湘州刺史。坦尝在湘州，多旧恩，道迎者甚<br /><br />&nbsp;&nbsp;&nbsp;&nbsp;众。齐东昏遣安成太守刘希祖，破西台所选太守范僧简于平都，希祖移檄湘部，<br /><br />&nbsp;&nbsp;&nbsp;&nbsp;于是始兴内史王僧粲应之，湘部诸郡，悉皆蜂起。州人咸欲泛舟逃走，坦悉聚船<br /><br />&nbsp;&nbsp;&nbsp;&nbsp;焚之。前湘州镇军钟玄绍潜应僧粲，坦闻其谋，伪为不知，因理讼至夜，城门遂<br /><br />&nbsp;&nbsp;&nbsp;&nbsp;不闭以疑之。玄绍未及发，明旦诣坦问其故。久留与语，密遣亲兵收其家。玄绍<br /><br />&nbsp;&nbsp;&nbsp;&nbsp;在坐未起，而收兵已报具得其文书本末。玄绍即首伏，于坐斩之，焚其文书，余<br /><br />&nbsp;&nbsp;&nbsp;&nbsp;党悉无所问。梁天监初，论功封荔浦子。三年，迁西中郎长史、蜀郡太守，行益<br /><br />&nbsp;&nbsp;&nbsp;&nbsp;州事。未至蜀，道卒。<br /><br />&nbsp;&nbsp;&nbsp;&nbsp;论曰：刘弟兄，僧绍父子，并业盛专门，饰以儒行，持身之节，异夫苟得<br /><br />&nbsp;&nbsp;&nbsp;&nbsp;患失者焉。庾易、刘虬取高一代，其所以行己，事兼隐德，诸子学业之美，各著<br /><br />&nbsp;&nbsp;&nbsp;&nbsp;家声。显及之遴见嫉时主，或以非罪而斥，或以非疾而亡，异夫自古哲王屈己下<br /><br />&nbsp;&nbsp;&nbsp;&nbsp;贤之道，有以知武皇之不弘，元后之多忌，梁祚之不永也，不亦宜哉！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,334676);">加入书签</a><a
                        href="334563.html">上一页</a>&larr;<a href="index.html">返回列表</a>&rarr;<a
                            href="334743.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "334563.html"; var next_page = "334743.html"; var index_page = "index.html"; var sortid = "9"; var article_id = "4204"; var chapter_id = "334676"; var articlename = "南史"; var chaptername = " 卷五十 列传第四十"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>