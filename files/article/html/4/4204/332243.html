<!DOCTYPE html>
<html>
<head>
<meta charset="gbk" />
<title>南史- 卷二十一 列传第十一-在线阅读-哈西文学网</title>
<meta name="keywords" content="李延寿，南史， 卷二十一 列传第十一全文， 卷二十一 列传第十一在线阅读 哈西文学网" />
<meta name="description" content="哈西文学网提供李延寿的南史  卷二十一 列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/332243.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/332243.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 列传第十一</h1>
            <div class="link xb">
                <a href="331702.html">上一页</a>&larr;<a href="index.html">返回列表</a>&rarr;<a
                    href="332345.html">下一页</a></div>			
            <div id="BookText">&nbsp;&nbsp;&nbsp;&nbsp;○王弘（子锡锡弟僧达曾孙融弘弟子微微兄远远子僧v僧v子<br /><br />&nbsp;&nbsp;&nbsp;&nbsp;籍弘从孙瞻弘玄孙冲冲子瑜）<br /><br />&nbsp;&nbsp;&nbsp;&nbsp;王弘，字休元，琅邪临沂人也。曾祖导，晋丞相，祖洽，中领军，父，司<br /><br />&nbsp;&nbsp;&nbsp;&nbsp;徒。弘少好学，以清悟知名。弱冠为会稽王道子骠骑主簿。颇好积聚，财物布<br /><br />&nbsp;&nbsp;&nbsp;&nbsp;在人间，及薨，弘悉燔券书，一不收责，其余旧业，悉委诸弟。时内外多难，在<br /><br />&nbsp;&nbsp;&nbsp;&nbsp;丧者皆不得终其哀，唯弘征召一无所就。桓玄克建业，收道子付廷尉，臣吏莫敢<br /><br />&nbsp;&nbsp;&nbsp;&nbsp;瞻送，弘时尚居丧，独道侧拜辞，攀车涕泣，论者称焉。<br /><br />&nbsp;&nbsp;&nbsp;&nbsp;宋武帝召补镇军谘议参军，以功封华容县五等侯，累迁太尉左长史。从北征，<br /><br />&nbsp;&nbsp;&nbsp;&nbsp;前锋已平洛阳，而未遣九锡，弘衔使还都讽朝廷。时刘穆之掌留任，而旨乃从北<br /><br />&nbsp;&nbsp;&nbsp;&nbsp;来，穆之愧惧发病，遂卒。宋国建，为尚书仆射，掌选，领彭城太守。奏弹世子<br /><br />&nbsp;&nbsp;&nbsp;&nbsp;左卫率谢灵运，为军人桂兴淫其嬖妾，灵运杀兴，弃尸洪流，御史中丞王淮之曾<br /><br />&nbsp;&nbsp;&nbsp;&nbsp;不弹举。武帝答曰：“端右肃正风轨，诚副所期，自今以为永制。”于是免灵运<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;后迁江州刺史，省赋简役，百姓安之。永初元年，以佐命功，封华容县公。<br /><br />&nbsp;&nbsp;&nbsp;&nbsp;三年入朝，进号卫将军、开府仪同三司。帝因宴集曰：“我布衣，始望不至此。”<br /><br />&nbsp;&nbsp;&nbsp;&nbsp;傅亮之徒并撰辞，欲盛称功德。弘率尔对曰：“此所谓天命，求之不可得，推之<br /><br />&nbsp;&nbsp;&nbsp;&nbsp;不可去。”时称其简举。<br /><br />&nbsp;&nbsp;&nbsp;&nbsp;少帝景平二年，徐羡之等谋废立，召弘入朝。文帝即位，以定策安社稷，进<br /><br />&nbsp;&nbsp;&nbsp;&nbsp;位司空，封建安郡公，固辞见许。进号车骑大将军，开府、刺史如故。徐羡之等<br /><br />&nbsp;&nbsp;&nbsp;&nbsp;以废弑罪，将及诛，弘以非首谋，且弟昙首又为上所亲委。事将发，密使报弘。<br /><br />&nbsp;&nbsp;&nbsp;&nbsp;羡之既诛，迁侍中、司徒、扬州刺史、录尚书事，给班剑三十人。上西征谢晦，<br /><br />&nbsp;&nbsp;&nbsp;&nbsp;与彭城王义康居守，入住中书下省，引队仗出入，司徒府权置参军。元嘉五年春，<br /><br />&nbsp;&nbsp;&nbsp;&nbsp;大旱，弘引咎逊位。先是彭城王义康为荆州刺史，镇江陵，平陆令河南成粲与弘<br /><br />&nbsp;&nbsp;&nbsp;&nbsp;书，诫以盈满，兼陈彭城王宜入知朝政，竟陵、衡阳宜出据列藩。弘由是固自陈<br /><br />&nbsp;&nbsp;&nbsp;&nbsp;请。乃迁为卫将军、开府仪同三司。六年，弘又上表陈彭城王宜入辅，并求解州。<br /><br />&nbsp;&nbsp;&nbsp;&nbsp;义康由是代弘为司徒，与之分录。弘又辞分录。弘博练政体，留心庶事，斟酌时<br /><br />&nbsp;&nbsp;&nbsp;&nbsp;宜，每存优允。与八座丞郎疏曰：“同伍犯法，无人士不罪之科，然每至诘谪，<br /><br />&nbsp;&nbsp;&nbsp;&nbsp;辄有请诉。若常垂恩宥，则法废不行，依事纠责，则物以为苦。恐宜更为其制。”<br /><br />&nbsp;&nbsp;&nbsp;&nbsp;时议多不同，弘以为：<br /><br />&nbsp;&nbsp;&nbsp;&nbsp;谓之人士，便无庶人之坐；署为庶人，辄受人士之罚，不其颇欤？谓人士可<br /><br />&nbsp;&nbsp;&nbsp;&nbsp;不受同伍之谪，取罪其奴客，庸何伤邪？无奴客，可令输赎。有修身闾阎，与群<br /><br />&nbsp;&nbsp;&nbsp;&nbsp;小实隔，又或无奴僮为众所明者，官长二千石便亲临列上，依事遣判。<br /><br />&nbsp;&nbsp;&nbsp;&nbsp;又主守偷五疋，常偷四十疋，并加大辟。议者咸以为重。弘以为：<br /><br />&nbsp;&nbsp;&nbsp;&nbsp;小吏无知，临财易昧。或由疏慢，事蹈重科。宜进主守偷十疋，常偷五十疋<br /><br />&nbsp;&nbsp;&nbsp;&nbsp;死，四十疋降以补兵。至于官长以上，荷蒙荣禄，冒利五疋乃已为弘，士人至此，<br /><br />&nbsp;&nbsp;&nbsp;&nbsp;何容复加哀矜。且此辈人士可杀不可谪，谓宜奏闻，决之圣旨。<br /><br />&nbsp;&nbsp;&nbsp;&nbsp;文帝从弘议。弘又上言：“旧制，人年十三半役，十六全役。今四方无事，<br /><br />&nbsp;&nbsp;&nbsp;&nbsp;应存消息。请以十五至十六为半丁，十七为全丁。”从之。及弟昙首亡，文帝嗟<br /><br />&nbsp;&nbsp;&nbsp;&nbsp;悼不已，见弘流涕[欷，弘俭容而已。既而彭城王义康言于帝曰：“昙首既为家<br /><br />&nbsp;&nbsp;&nbsp;&nbsp;宝，又为国器，弘情不称，何也？”帝曰：“贤者意不可度。”其见体亮如此。<br /><br />&nbsp;&nbsp;&nbsp;&nbsp;九年，进位太保，领中书监，余如故。其年薨。赠太保、中书监，给节，加<br /><br />&nbsp;&nbsp;&nbsp;&nbsp;羽葆、鼓吹，增班剑为六十人。谥曰文昭公，配食武帝庙庭。弘既人望所宗，造<br /><br />&nbsp;&nbsp;&nbsp;&nbsp;次必存礼法。凡动止施为及书翰仪体，后人皆依放之，谓为王太保家法。虽历藩<br /><br />&nbsp;&nbsp;&nbsp;&nbsp;辅而不营财利，薨亡之后，家无余业。而轻率少威仪。客有疑其讳者，弘曰：<br /><br />&nbsp;&nbsp;&nbsp;&nbsp;“家讳与苏子高同。”性褊隘，人有忤意，辄加詈辱。少尝股h公城子野舍，及<br /><br />&nbsp;&nbsp;&nbsp;&nbsp;后当权，有人就弘求县。此人尝以h戏得罪，弘诘之曰：“君得钱会戏，何用禄<br /><br />&nbsp;&nbsp;&nbsp;&nbsp;为？”答曰：“不审公城子野何所在？”弘默然。自领选及当朝总录，将加荣爵<br /><br />&nbsp;&nbsp;&nbsp;&nbsp;于人者，每先呵责谴辱之，然后施行；若美相盼接语欣欢者，必无所谐。人问其<br /><br />&nbsp;&nbsp;&nbsp;&nbsp;故，答曰：“王爵既加于人，又相抚劳，便成与主分功，此所谓奸以事君者也。<br /><br />&nbsp;&nbsp;&nbsp;&nbsp;若求者绝官叙之分，既无以为惠，又不微借颜色，即大成怨府，亦鄙薄所不任。”<br /><br />&nbsp;&nbsp;&nbsp;&nbsp;问者悦伏。子锡嗣。<br /><br />&nbsp;&nbsp;&nbsp;&nbsp;锡，字寡光，位太子左卫率、江夏内史，高自位遇。太尉江夏王义恭当朝，<br /><br />&nbsp;&nbsp;&nbsp;&nbsp;锡箕踞大坐，殆无推敬。卒，子僧亮嗣，齐受禅，降爵为侯。僧亮弟僧衍，位侍<br /><br />&nbsp;&nbsp;&nbsp;&nbsp;中。僧衍弟僧达。<br /><br />&nbsp;&nbsp;&nbsp;&nbsp;僧达幼聪敏。弘为扬州时，僧达六七岁，遇有通讼者，窃览其辞，谓为有理。<br /><br />&nbsp;&nbsp;&nbsp;&nbsp;及大讼者亦进，弘意其小留左右，僧达为申理，暗诵不失一句。兄锡质讷乏风采。<br /><br />&nbsp;&nbsp;&nbsp;&nbsp;文帝闻僧达早慧，召见德阳殿，应对闲敏，上甚知之，妻以临川王义庆女。少好<br /><br />&nbsp;&nbsp;&nbsp;&nbsp;学，善属文，为太子舍人。坐属疾而于扬列桥观斗鸭，为有司所纠，原不问。<br /><br />&nbsp;&nbsp;&nbsp;&nbsp;性好鹰犬，与闾里少年相驰逐，又躬自屠牛。义庆闻之，令周旋沙门慧观造<br /><br />&nbsp;&nbsp;&nbsp;&nbsp;而观之，僧达陈书满席，与论文义，慧观酬答不暇，深相称美。诉家贫求郡，文<br /><br />&nbsp;&nbsp;&nbsp;&nbsp;帝欲以为秦郡。吏部郎庾仲文曰：“王弘子既不宜作秦郡，僧达亦不堪莅人。”<br /><br />&nbsp;&nbsp;&nbsp;&nbsp;乃止。迁太子洗马，母忧去职。与兄锡不协。锡罢临海郡还，送故及奉禄百万以<br /><br />&nbsp;&nbsp;&nbsp;&nbsp;上，僧达一夕令奴辇取无余。服阕，为宣城太守。性好游猎，而山郡无事，僧达<br /><br />&nbsp;&nbsp;&nbsp;&nbsp;肆意驰骋，或五日三日方归，受辞辩讼，多在猎所。人或逢不识，问府君所在。<br /><br />&nbsp;&nbsp;&nbsp;&nbsp;僧达且曰：“在近。”其后徙义兴。<br /><br />&nbsp;&nbsp;&nbsp;&nbsp;及元凶弑立，孝武发寻阳，沈庆之谓人曰：“王僧达必来赴义。”人问其所<br /><br />&nbsp;&nbsp;&nbsp;&nbsp;以，庆之曰：“虏马饮江，王出赴难，见其在先帝前议论开张，执意明决，以此<br /><br />&nbsp;&nbsp;&nbsp;&nbsp;言之，其必至也。”僧达寻至，孝武即以为长史。及即位，为尚书右仆射。僧达<br /><br />&nbsp;&nbsp;&nbsp;&nbsp;自负才地，三年间便望宰相。尝答诏曰：“亡父亡祖，司徒司空。”其自负若此。<br /><br />&nbsp;&nbsp;&nbsp;&nbsp;后为护军将军，不得志，乃求徐州，上不许。固陈，乃以为吴郡太守。时期岁五<br /><br />&nbsp;&nbsp;&nbsp;&nbsp;迁，弥不得意。吴郭西台寺多富沙门，僧达求须不称意，乃遣主簿顾旷率门义，<br /><br />&nbsp;&nbsp;&nbsp;&nbsp;劫寺内沙门竺法瑶得数百万。荆江夏反叛，加僧达置佐领兵。台符听置千人，而<br /><br />&nbsp;&nbsp;&nbsp;&nbsp;辄立三十队，队八十人。立宅于吴，多役功力，坐免官。后孝武独召见，R<br /><br />&nbsp;&nbsp;&nbsp;&nbsp;然了不陈逊，唯张目而视。及出，帝叹曰：“王僧达非狂，如何乃戴面向天子。”<br /><br />&nbsp;&nbsp;&nbsp;&nbsp;后颜师伯诣之，僧达慨然曰：“大丈夫宁当玉碎，安可以没没求活！”师伯不答，<br /><br />&nbsp;&nbsp;&nbsp;&nbsp;逡巡便退。<br /><br />&nbsp;&nbsp;&nbsp;&nbsp;初，僧达为太子洗马，在东宫爱念军人朱灵宝。及出为宣城，灵宝已长。僧<br /><br />&nbsp;&nbsp;&nbsp;&nbsp;达诈列死亡，寄宣城左永之籍，注以为子，改名元序。启文帝以为武陵国典卫令，<br /><br />&nbsp;&nbsp;&nbsp;&nbsp;又以补竟陵国典书令，建平国中军将军。孝建元年，事发，又加禁锢。表谢言不<br /><br />&nbsp;&nbsp;&nbsp;&nbsp;能因依左右，倾意权贵。上愈怒。僧达族子确少美姿容，僧达与之私款。确叔父<br /><br />&nbsp;&nbsp;&nbsp;&nbsp;休为永嘉太守，当将确之郡，僧达欲逼留之，确知其意，避不往。僧达潜于所住<br /><br />&nbsp;&nbsp;&nbsp;&nbsp;屋后作大l，欲诱确来别，杀埋之。从弟僧虔知其谋，禁呵乃止。御史中丞刘<br /><br />&nbsp;&nbsp;&nbsp;&nbsp;r奏请收案，上不许。二年，除太常，意尤不悦。顷之，上表解职，文旨抑扬。<br /><br />&nbsp;&nbsp;&nbsp;&nbsp;侍中何偃以其言不逊，启付南台，又坐免官。<br /><br />&nbsp;&nbsp;&nbsp;&nbsp;先是，何尚之致仕，复膺朝命，于宅设八关斋，大集朝士，自行香，次至僧<br /><br />&nbsp;&nbsp;&nbsp;&nbsp;达曰：“愿郎且放鹰犬，勿复游猎。”僧达答曰：“家养一老狗，放无处去已复<br /><br />&nbsp;&nbsp;&nbsp;&nbsp;还。”尚之失色。大明中，以归顺功，封宁陵县五等侯，累迁中书令。黄门郎路<br /><br />&nbsp;&nbsp;&nbsp;&nbsp;琼之，太后兄庆之孙也，宅与僧达门并。尝盛车服诣僧达，僧达将猎，已改服。<br /><br />&nbsp;&nbsp;&nbsp;&nbsp;琼之就坐，僧达了不与语，谓曰：“身昔门下驺人路庆之者，是君何亲？”遂焚<br /><br />&nbsp;&nbsp;&nbsp;&nbsp;琼之所坐床。太后怒，泣涕于帝曰：“我尚在而人陵之，我死后乞食矣。”帝曰：<br /><br />&nbsp;&nbsp;&nbsp;&nbsp;“琼之年少，无事诣王僧达门，见辱乃其宜耳。僧达贵公子，岂可以此加罪乎？”<br /><br />&nbsp;&nbsp;&nbsp;&nbsp;太后又谓帝曰：“我终不与王僧达俱生。”先是，南彭城蕃县人高^、沙门释昙<br /><br />&nbsp;&nbsp;&nbsp;&nbsp;标、道方等共相诳惑，自言有鬼神龙凤之端，常闻箫鼓音，与秣陵人蓝宕期等谋<br /><br />&nbsp;&nbsp;&nbsp;&nbsp;为乱，又结殿中将军苗乞食等起兵攻宫门。事发，凡党与死者数十人。僧达屡经<br /><br />&nbsp;&nbsp;&nbsp;&nbsp;犯忤，以为终无悛心，因高^事陷之，收付廷尉，于狱赐死。时年三十六。帝亦<br /><br />&nbsp;&nbsp;&nbsp;&nbsp;以为恨，谓江夏王义恭曰：“王僧达遂不免死，追思太保余烈，使人慨然。”于<br /><br />&nbsp;&nbsp;&nbsp;&nbsp;是诏太保华容文昭公门爵国姻，一不贬绝。时有苏宝者，名宝生，本寒门，有文<br /><br />&nbsp;&nbsp;&nbsp;&nbsp;义之美，官至南台侍御史、江宁令，坐知高^谋反，不即闻启，亦伏诛。<br /><br />&nbsp;&nbsp;&nbsp;&nbsp;僧达子道琰，徙新安。元徽中，为庐陵内史，未至郡，卒。子融。<br /><br />&nbsp;&nbsp;&nbsp;&nbsp;融，字元长，少而神明警慧。母临川太守谢惠宣女，性敦敏，教融书学。博<br /><br />&nbsp;&nbsp;&nbsp;&nbsp;涉有文才，从叔俭谓人曰：“此儿至四十，名位自然及祖。”<br /><br />&nbsp;&nbsp;&nbsp;&nbsp;举秀才，累迁太子舍人。以父宦不通，弱年便欲绍兴家业，启齐武帝求自试，<br /><br />&nbsp;&nbsp;&nbsp;&nbsp;迁秘书丞。从叔俭初有仪同之授，赠俭诗及书，俭甚奇之，笑谓人曰：“穰侯印<br /><br />&nbsp;&nbsp;&nbsp;&nbsp;讵便可解。”历丹阳丞，中书郎。永明末，武帝欲北侵，使毛惠秀画《汉武北伐<br /><br />&nbsp;&nbsp;&nbsp;&nbsp;图》，融因此上疏，开张北侵之议。图成，上置琅邪城射堂壁上，游幸辄观焉。<br /><br />&nbsp;&nbsp;&nbsp;&nbsp;九年，芳林园禊宴，使融为《曲水诗序》，当时称之。上以融才辩，使兼主客，<br /><br />&nbsp;&nbsp;&nbsp;&nbsp;接魏使房景高、宋弁。弁见融年少，问：“主客年几？”融曰：“五十之年，久<br /><br />&nbsp;&nbsp;&nbsp;&nbsp;逾其半。”景高又云：“在北闻主客《曲水诗序》胜延年，实愿一见。”融乃示<br /><br />&nbsp;&nbsp;&nbsp;&nbsp;之。后日，宋弁于瑶池堂谓融曰：“昔观相如《封禅》，以知汉武之德，今览王<br /><br />&nbsp;&nbsp;&nbsp;&nbsp;生《诗序》，用见齐主之盛。”融曰：“皇家盛明，岂直比踪汉武，更惭鄙制，<br /><br />&nbsp;&nbsp;&nbsp;&nbsp;无以远匹相如。”上以魏所送马不称，使融问之曰：“秦西冀北，实多骏骥，而<br /><br />&nbsp;&nbsp;&nbsp;&nbsp;魏之良马，乃驽不若，将旦旦信誓，有时而爽，o蔌之牧，遂不能嗣？”宋弁曰：<br /><br />&nbsp;&nbsp;&nbsp;&nbsp;“当是不习地土。”融曰：“周穆马迹遍于天下，若骐骝之性，因地而迁，则造<br /><br />&nbsp;&nbsp;&nbsp;&nbsp;父之策，有时而踬。”弁曰：“王主客何为勤勤于千里？”融曰：“卿国既异其<br /><br />&nbsp;&nbsp;&nbsp;&nbsp;优劣，聊复相访，若千里斯至，圣上当驾鼓车”。弁曰：“向意既须，必不能驾<br /><br />&nbsp;&nbsp;&nbsp;&nbsp;鼓车也。”融曰：“买死马之骨，亦以郭隗之故。”弁不能答。<br /><br />&nbsp;&nbsp;&nbsp;&nbsp;融躁于名利，自恃人地，三十内望为公辅。初为司徒法曹，诣王僧v，因遇<br /><br />&nbsp;&nbsp;&nbsp;&nbsp;沈昭略，未相识。昭略屡顾盼，谓主人曰：“是何年少？”融殊不平，谓曰：<br /><br />&nbsp;&nbsp;&nbsp;&nbsp;“仆出于扶桑，入于D谷，照耀天下，谁云不知，而卿此问？”昭略云：“不知<br /><br />&nbsp;&nbsp;&nbsp;&nbsp;许事，且食蛤蜊。”融曰：“物以群分，方以类聚，君长东隅，居然应嗜此族。”<br /><br />&nbsp;&nbsp;&nbsp;&nbsp;其高自标置如此。及为中书郎，尝抚案叹曰：“为尔寂寂，邓禹笑人。”行遇朱<br /><br />&nbsp;&nbsp;&nbsp;&nbsp;雀桁开，路人填塞，乃捶车壁曰：“车中乃可无七尺，车前岂可乏八驺。”及魏<br /><br />&nbsp;&nbsp;&nbsp;&nbsp;军动，竟陵王子良于东府募人，板融宁朔将军、军主。融文辞捷速，有所造作，<br /><br />&nbsp;&nbsp;&nbsp;&nbsp;援笔可待，子良特相友好。晚节大习骑马，招集江西伧楚数百人，并有干用，融<br /><br />&nbsp;&nbsp;&nbsp;&nbsp;特为谋主。<br /><br />&nbsp;&nbsp;&nbsp;&nbsp;武帝病笃暂绝，子良在殿内，太孙未入。融戎服绛衫，于中书省阁口断东宫<br /><br />&nbsp;&nbsp;&nbsp;&nbsp;仗不得进，欲矫诏立子良。诏草已立，上重苏，朝事委西昌侯鸾。梁武谓范云曰：<br /><br />&nbsp;&nbsp;&nbsp;&nbsp;“左手据天下图，右手刎其喉，愚夫不为。主上大渐，国家自有故事，道路籍籍，<br /><br />&nbsp;&nbsp;&nbsp;&nbsp;将有非常之举，卿闻之乎？”云不敢答。俄而帝崩，融乃处分以子良兵禁诸门，<br /><br />&nbsp;&nbsp;&nbsp;&nbsp;西昌侯闻，急驰到云龙门，不得进，乃曰：“有敕召我。”仍排而入，奉太孙登<br /><br />&nbsp;&nbsp;&nbsp;&nbsp;殿，命左右扶出子良，指麾音响如钟，殿内无不从命。融知不遂，乃释服还省，<br /><br />&nbsp;&nbsp;&nbsp;&nbsp;叹曰：“公误我。”郁林深怨融，即位十余日，收下廷尉狱。使中丞孔倚为奏<br /><br />&nbsp;&nbsp;&nbsp;&nbsp;曰：“融姿性刚险，立身浮竞，动迹惊群，抗言异类。近塞外微尘，苦救将领，<br /><br />&nbsp;&nbsp;&nbsp;&nbsp;遂招纳不逞，扇诱荒伧。狡弄威声，专行权利，反覆唇齿之间，倾动颊舌之内，<br /><br />&nbsp;&nbsp;&nbsp;&nbsp;威福自己，无所忌惮，诽谤朝政，历毁王公。谓己才流，无所推下，事暴远近，<br /><br />&nbsp;&nbsp;&nbsp;&nbsp;使融依源据答。”融辞曰：“囚实顽蔽，触行多愆。但夙忝门素，得奉教君子。<br /><br />&nbsp;&nbsp;&nbsp;&nbsp;爰自总发，迄将立年，州闾乡党，见许愚。过蒙大行皇帝奖育之恩，又荷文皇<br /><br />&nbsp;&nbsp;&nbsp;&nbsp;帝识擢之重，司徒公赐预士林，安陆王曲垂盼接，前后陈伐虏之计，亦仰简先朝。<br /><br />&nbsp;&nbsp;&nbsp;&nbsp;今段犬羊乍扰，令囚草撰符诏。及司徒宣敕招募，同例非一，实以戎事不小，不<br /><br />&nbsp;&nbsp;&nbsp;&nbsp;敢承教。续蒙军号，赐使招集，衔敕而行，非敢虚扇。且‘张弄威声’，应有形<br /><br />&nbsp;&nbsp;&nbsp;&nbsp;迹。‘专行权利’，又无赃贿。‘反覆唇齿之间’，未审悉与谁言？‘倾动颊舌<br /><br />&nbsp;&nbsp;&nbsp;&nbsp;之内’，不容都无主此。自上《甘露颂》及《银瓮启》、《三日诗序》、《接虏<br /><br />&nbsp;&nbsp;&nbsp;&nbsp;使语辞》，竭思称扬，得非诽谤。囚才分本劣，谬被策用，悚怍之情，夙宵兢惕，<br /><br />&nbsp;&nbsp;&nbsp;&nbsp;自循自省，并愧流言。伏惟明皇临宇，普天蒙泽，戊寅赦恩，轻重必宥，百日旷<br /><br />&nbsp;&nbsp;&nbsp;&nbsp;期，始蒙旬日，一介罪身，独婴宪劾。”融被收，朋友部曲，参问北寺，相继于<br /><br />&nbsp;&nbsp;&nbsp;&nbsp;道。请救于子良，子良不敢救。西昌侯固争不得。诏于狱赐死，时年二十七。临<br /><br />&nbsp;&nbsp;&nbsp;&nbsp;死叹曰：“我若不为百岁老母，当吐一言。”融意欲指斥帝在东宫时过失也。先<br /><br />&nbsp;&nbsp;&nbsp;&nbsp;是，太学生会稽魏准，以才学为融所赏，既欲奉子良，而准鼓成其事。太学生虞<br /><br />&nbsp;&nbsp;&nbsp;&nbsp;羲、丘国宾窃相谓曰：“竟陵才弱，王中书无断，败在眼中矣。”及融诛，召准<br /><br />&nbsp;&nbsp;&nbsp;&nbsp;入舍人省诘问，遂惧而死，举体皆青，时人以准胆破。融文集行于世。<br /><br />&nbsp;&nbsp;&nbsp;&nbsp;微，字景玄，弘弟光禄大夫孺之子也。少好学，善属文，工书，兼解音律及<br /><br />&nbsp;&nbsp;&nbsp;&nbsp;医方卜筮阴阳数术之事。宋文帝赐以名蓍。<br /><br />&nbsp;&nbsp;&nbsp;&nbsp;初为始兴王友，父忧去职。微素无宦情，服阕，除南平王铄右军谘议参军，<br /><br />&nbsp;&nbsp;&nbsp;&nbsp;仍为中书侍郎。时兄远免官历年，微叹曰：“我兄无事而屏废，我何得而叨忝逾<br /><br />&nbsp;&nbsp;&nbsp;&nbsp;分？”文帝即以远为光禄勋。微为文好古，言颇抑扬，袁淑见之，谓为诉屈。吏<br /><br />&nbsp;&nbsp;&nbsp;&nbsp;部尚书江湛举微为吏部郎，微确乎不拔。时论者或云微之见举，庐江何偃亦参其<br /><br />&nbsp;&nbsp;&nbsp;&nbsp;议。偃虑为微所咎，与之书自陈。微报书深言尘外之适。其从弟僧绰宣文帝旨使<br /><br />&nbsp;&nbsp;&nbsp;&nbsp;就职，因留之宿。微妙解天文，知当有大故，独与僧绰仰视，谓曰：“此上不欺<br /><br />&nbsp;&nbsp;&nbsp;&nbsp;人，非智者其孰能免之？”遂辞不就。寻有元凶之变。<br /><br />&nbsp;&nbsp;&nbsp;&nbsp;微常住门屋一间，寻书玩古，遂足不履地。终日端坐，床席皆生尘埃，唯当<br /><br />&nbsp;&nbsp;&nbsp;&nbsp;坐处独净。弟僧谦亦有才誉，为太子舍人，遇疾，微躬自处疗，而僧谦服药失度，<br /><br />&nbsp;&nbsp;&nbsp;&nbsp;遂卒。深自咎恨，发病不复自疗，哀痛僧谦不能已，以书告灵。僧谦卒后四旬而<br /><br />&nbsp;&nbsp;&nbsp;&nbsp;微终，遗令薄葬，不设W砉耐熘属，施五尺床为灵，二宿便毁，以常所弹琴<br /><br />&nbsp;&nbsp;&nbsp;&nbsp;置床上，何长史偃来，以琴与之。无子，家人遵之。所著文集传于世。赠秘书监。<br /><br />&nbsp;&nbsp;&nbsp;&nbsp;微兄远，字景舒，位光禄勋。时人谓远如屏风，屈曲从俗，能蔽风露。言能<br /><br />&nbsp;&nbsp;&nbsp;&nbsp;不乖物理也。<br /><br />&nbsp;&nbsp;&nbsp;&nbsp;远子僧v，字胤宗，幼聪悟，叔父微抚其首曰：“儿神明意用，当不作率尔<br /><br />&nbsp;&nbsp;&nbsp;&nbsp;人。”雅为从兄俭所重，每鸣笳列驺到其门候之，僧v辄称疾不前。俭曰：“此<br /><br />&nbsp;&nbsp;&nbsp;&nbsp;吾之所望于若人也。”世皆推俭之爱名德，而重僧v之不趋势也。未弱冠，频经<br /><br />&nbsp;&nbsp;&nbsp;&nbsp;忧，居丧至孝。服阕，发落略尽，殆不立冠帽。举秀才，为骠骑法曹，羸瘠不堪<br /><br />&nbsp;&nbsp;&nbsp;&nbsp;受命。雅好博古，善《老》、《庄》，不尚繁华。工草隶书，鼓琴。亭然独立，<br /><br />&nbsp;&nbsp;&nbsp;&nbsp;不交当世。沛国刘闻风而悦，上书荐之。为著作佐郎，迁司空祭酒，谢病不与<br /><br />&nbsp;&nbsp;&nbsp;&nbsp;公卿游。齐高帝谓王俭曰：“卿从可谓朝隐。”答曰：“臣从非敢妄同高人，直<br /><br />&nbsp;&nbsp;&nbsp;&nbsp;是爱闲多病耳。”经赠俭诗云：“汝家在市门，我家在南郭；汝家饶宾侣，我家<br /><br />&nbsp;&nbsp;&nbsp;&nbsp;多鸟雀。”俭时声高一代，宾客填门，僧v不为之屈，时人嘉之。稍迁晋安王文<br /><br />&nbsp;&nbsp;&nbsp;&nbsp;学，而陈郡哀利为友，时人以为妙选。齐武帝数阅武，僧v献《讲武赋》，王俭<br /><br />&nbsp;&nbsp;&nbsp;&nbsp;借观不与。竟陵王子良闻其工琴，于座取琴进之，不从命。永明末，为太子中舍<br /><br />&nbsp;&nbsp;&nbsp;&nbsp;人，在直属疾，不待对人辄去。中丞沈约弹之云：“肆情运气，不顾朝典，扬眉<br /><br />&nbsp;&nbsp;&nbsp;&nbsp;阔步，直辔高驱。”坐赎论。时何点、王思远之徒请交，并不降意。自天子至于<br /><br />&nbsp;&nbsp;&nbsp;&nbsp;侯伯，未尝与一人游。卒于黄门郎。子籍。<br /><br />&nbsp;&nbsp;&nbsp;&nbsp;籍，字文海，仕齐为余杭令，政化如神，善于`伏，自下莫能欺也。性颇<br /><br />&nbsp;&nbsp;&nbsp;&nbsp;不俭，俄然为百姓所讼。又为钱唐县，下车布政，咸谓数十年来未之有也。籍好<br /><br />&nbsp;&nbsp;&nbsp;&nbsp;学，有才气，为诗慕谢灵运。至其合也，殆无愧色。时人咸谓康乐之有王籍，如<br /><br />&nbsp;&nbsp;&nbsp;&nbsp;仲尼之有丘明，老聃之有严周。梁天监中，为轻车湘东王谘议参军，随府会稽郡。<br /><br />&nbsp;&nbsp;&nbsp;&nbsp;至若邪溪赋诗云：“蝉噪林逾静，鸟鸣山更幽。”刘孺见之，击节不能已已。以<br /><br />&nbsp;&nbsp;&nbsp;&nbsp;公事免。及为中散大夫，弥忽忽不乐，乃至徒行市道，不择交游。有时途中见相<br /><br />&nbsp;&nbsp;&nbsp;&nbsp;识，辄以笠伞覆面。后为作唐侯相，小邑寡事弥不乐，不理县事。人有讼者，鞭<br /><br />&nbsp;&nbsp;&nbsp;&nbsp;而遣之。未几而卒。籍又甚工草书，笔势遒放，盖孔琳之流亚也。湘东王集其文<br /><br />&nbsp;&nbsp;&nbsp;&nbsp;为十卷云。<br /><br />&nbsp;&nbsp;&nbsp;&nbsp;瞻，字思范，弘从孙也。祖柳，字休季，位光禄大夫、东亭侯。父猷，字世<br /><br />&nbsp;&nbsp;&nbsp;&nbsp;伦，位侍中、光禄大夫。瞻年六岁从师，时有伎经门过，同业皆出观，瞻独不视，<br /><br />&nbsp;&nbsp;&nbsp;&nbsp;习业如初。从父僧达闻而异之，谓其父猷曰：“大宗不衰，寄之此子。”年十二<br /><br />&nbsp;&nbsp;&nbsp;&nbsp;居父忧，以孝闻。服阕，袭封东亭侯。后颇好逸游，为闾里患，以轻薄称。及长，<br /><br />&nbsp;&nbsp;&nbsp;&nbsp;折节修士操，涉猎书记，善棋工射。历位骠骑将军王晏长史。晏诛，出为晋陵太<br /><br />&nbsp;&nbsp;&nbsp;&nbsp;守。洁己为政，妻子不免饥寒，时号廉平。王敬则作乱，瞻赴都，敬则经晋陵郡，<br /><br />&nbsp;&nbsp;&nbsp;&nbsp;人多附之。敬则败，台军讨贼党，瞻言愚人易动，不足穷法。齐明帝从之，所全<br /><br />&nbsp;&nbsp;&nbsp;&nbsp;万数。迁御史中丞。梁台建，为侍中、吏部尚书。性率亮，居选部，所举多行其<br /><br />&nbsp;&nbsp;&nbsp;&nbsp;意。颇嗜酒，每饮或弥日，而精神朗瞻，不废簿领。梁武每称瞻有三术：射、棋、<br /><br />&nbsp;&nbsp;&nbsp;&nbsp;酒也。卒，谥康侯。子长玄早卒。<br /><br />&nbsp;&nbsp;&nbsp;&nbsp;弘四弟：虞、柳、孺、昙首。虞，字林仲，位廷尉卿。虞子深，字景度，有<br /><br />&nbsp;&nbsp;&nbsp;&nbsp;美名，位新安太守。柳、孺事列于前，昙首别卷。<br /><br />&nbsp;&nbsp;&nbsp;&nbsp;冲，字长深，弘玄孙也。祖僧衍，位侍中。父茂璋，字胤光，仕梁位给事黄<br /><br />&nbsp;&nbsp;&nbsp;&nbsp;门侍郎。冲母，梁武帝妹新安公主，卒于齐世。武帝深钟爱冲，赐爵东安亭侯。<br /><br />&nbsp;&nbsp;&nbsp;&nbsp;累迁侍中，南郡太守。习于法令，政号平理，虽无赫赫之誉，久而见思。晓音乐，<br /><br />&nbsp;&nbsp;&nbsp;&nbsp;习歌舞，善与人交，贵游之中，声名籍甚。侯景之乱，元帝承制，冲求解南郡，<br /><br />&nbsp;&nbsp;&nbsp;&nbsp;让王僧辩，并献女伎十人，以助军赏。侯景平，授丹阳尹。魏平江陵，敬帝为太<br /><br />&nbsp;&nbsp;&nbsp;&nbsp;宰承制，以冲为左长史。绍泰中，累迁光禄大夫、尚书左仆射、开府仪同三司，<br /><br />&nbsp;&nbsp;&nbsp;&nbsp;给扶。陈武帝受禅，领太子少傅，加特进、左光禄大夫，领丹阳尹，参撰律令。<br /><br />&nbsp;&nbsp;&nbsp;&nbsp;帝以冲前代旧臣，特申长幼之敬。文帝即位，益加尊重，尝从幸司空徐度宅，宴<br /><br />&nbsp;&nbsp;&nbsp;&nbsp;筵之上赐以几。光大元年薨，年七十六，赠司空，谥曰元简。冲有子三十人，并<br /><br />&nbsp;&nbsp;&nbsp;&nbsp;致通官；第十二子`。<br /><br />&nbsp;&nbsp;&nbsp;&nbsp;`，字子瑛，沉静有器局，美风仪。梁元帝时，位太子中庶子。陈武帝入辅，<br /><br />&nbsp;&nbsp;&nbsp;&nbsp;以为司徒左长史。文帝即位，累迁太子中庶子、散骑常侍、侍中。父冲尝为`辞<br /><br />&nbsp;&nbsp;&nbsp;&nbsp;领中庶子，文帝顾冲曰：“所以久留`于承华，正欲使太子微有`风法耳。”宣<br /><br />&nbsp;&nbsp;&nbsp;&nbsp;帝即位，历中书令，吏部尚书。`性宽和，务清静，无所抑扬。迁尚书左仆射，<br /><br />&nbsp;&nbsp;&nbsp;&nbsp;加侍中，参选事。`居家笃睦，每岁时馈遗，遍及近亲。敦诱诸弟，禀其规训。<br /><br />&nbsp;&nbsp;&nbsp;&nbsp;卒，赠特进，谥曰光子。<br /><br />&nbsp;&nbsp;&nbsp;&nbsp;`弟瑜，字子，亦知名。美容仪。年三十官至侍中。永定元年使齐，以陈<br /><br />&nbsp;&nbsp;&nbsp;&nbsp;郡袁宪为副。齐以王琳故，囚之。齐文宣每行，载死囚以从，齐人呼曰供御囚。<br /><br />&nbsp;&nbsp;&nbsp;&nbsp;每佗怒，则召杀之。瑜及宪并危殆者数矣，齐仆射杨尊彦每救护之。天嘉二年还<br /><br />&nbsp;&nbsp;&nbsp;&nbsp;朝，复为侍中。卒，谥曰贞子。<br /><br />&nbsp;&nbsp;&nbsp;&nbsp;论曰：语云“不有君子，其能国乎！”晋自中原沸腾，介居江左，以一隅之<br /><br />&nbsp;&nbsp;&nbsp;&nbsp;地，抗衡上国，年移三百，盖有凭焉。其初谚云：“王与马，共天下。”盖王氏<br /><br />&nbsp;&nbsp;&nbsp;&nbsp;人伦之盛，实始是矣。及夫休元弟兄，并举栋梁之任，下逮世嗣，无亏文雅之风。<br /><br />&nbsp;&nbsp;&nbsp;&nbsp;其所以簪缨不替，岂徒然也！僧达猖狂成性，元长躁竞不止。（阙）</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,332243);">加入书签</a><a
                        href="331702.html">上一页</a>&larr;<a href="index.html">返回列表</a>&rarr;<a
                            href="332345.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331702.html"; var next_page = "332345.html"; var index_page = "index.html"; var sortid = "9"; var article_id = "4204"; var chapter_id = "332243"; var articlename = "南史"; var chaptername = " 卷二十一 列传第十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>