<!DOCTYPE html>
<html>
<head>
<meta charset="gbk" />
<title>南史- 卷三十三 列传第二十三-在线阅读-哈西文学网</title>
<meta name="keywords" content="李延寿，南史， 卷三十三 列传第二十三全文， 卷三十三 列传第二十三在线阅读 哈西文学网" />
<meta name="description" content="哈西文学网提供李延寿的南史  卷三十三 列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/333173.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/333173.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 列传第二十三</h1>
            <div class="link xb">
                <a href="333105.html">上一页</a>&larr;<a href="index.html">返回列表</a>&rarr;<a
                    href="333251.html">下一页</a></div>			
            <div id="BookText">&nbsp;&nbsp;&nbsp;&nbsp;○范泰（子晔）荀伯子（族子万秋）徐广（郗绍广兄子豁）郑鲜之<br /><br />&nbsp;&nbsp;&nbsp;&nbsp;裴松之（孙昭明曾孙子野）何承天（曾孙逊）<br /><br />&nbsp;&nbsp;&nbsp;&nbsp;范泰，字伯伦，顺阳人也。祖汪，晋安北将军，徐、兖二州刺史。父宁，豫<br /><br />&nbsp;&nbsp;&nbsp;&nbsp;章太守。并有名前代。<br /><br />&nbsp;&nbsp;&nbsp;&nbsp;泰初为太学博士，外弟荆州刺史王忱请为天门太守。忱嗜酒，醉辄累旬，及<br /><br />&nbsp;&nbsp;&nbsp;&nbsp;醒则俨然端肃。泰陈酒既伤生，所宜深诫，其言甚切。忱嗟叹久之，曰：“见规<br /><br />&nbsp;&nbsp;&nbsp;&nbsp;者众，未有若此者也。”或问忱，范泰何如谢邈，忱曰：“茂度漫。”又问何如<br /><br />&nbsp;&nbsp;&nbsp;&nbsp;殷觊，忱曰：“伯道易。”忱常有意立功，谓泰曰：“今城池既立，军甲亦充，<br /><br />&nbsp;&nbsp;&nbsp;&nbsp;将欲扫除中原，以申宿昔之志。伯道意锐，当令拥戈前驱；以君持重，欲相委留<br /><br />&nbsp;&nbsp;&nbsp;&nbsp;事，何如？”泰曰：“百年逋寇，前贤挫屈者多矣，功名虽贵，鄙生所不敢谋。”<br /><br />&nbsp;&nbsp;&nbsp;&nbsp;会忱病卒，召泰为骠骑谘议参军，迁中书郎。时会稽世子元显专权，内外百官请<br /><br />&nbsp;&nbsp;&nbsp;&nbsp;假，不复表闻，唯签元显而已。泰言以为非宜，元显不纳。以父忧去职，袭爵遂<br /><br />&nbsp;&nbsp;&nbsp;&nbsp;乡侯。<br /><br />&nbsp;&nbsp;&nbsp;&nbsp;桓玄辅晋，使御史中丞祖台之，奏泰及前司徒左长史王淮之、辅国将军司马<br /><br />&nbsp;&nbsp;&nbsp;&nbsp;之，并居丧无礼，泰坐废，徙丹徒。宋武帝义旗建，累迁黄门侍郎、御史中丞。<br /><br />&nbsp;&nbsp;&nbsp;&nbsp;坐议殷祠事谬，白衣领职。出为东阳太守。历侍中，度支尚书。时仆射陈郡谢混<br /><br />&nbsp;&nbsp;&nbsp;&nbsp;后进知名，武帝尝从容问混：“泰名辈谁比？”对曰：“王元一流人也。”徙为<br /><br />&nbsp;&nbsp;&nbsp;&nbsp;太常。初，司徒道规无子，养文帝。及道规薨，以兄道怜第二子义庆为嗣。武帝<br /><br />&nbsp;&nbsp;&nbsp;&nbsp;以道规素爱文帝，又令居重。及道规追封南郡公，应以先华容县公赐文帝。泰议<br /><br />&nbsp;&nbsp;&nbsp;&nbsp;以为“礼无二主”，由是文帝还本属。后加散骑常侍，为尚书兼司空，与右仆射<br /><br />&nbsp;&nbsp;&nbsp;&nbsp;袁湛授宋公九锡，随军到洛阳。武帝还彭城，与泰登城。泰有足疾，特命乘舆。<br /><br />&nbsp;&nbsp;&nbsp;&nbsp;泰好酒，不拘小节，通率任心。虽公坐，笑言不异私室，武帝甚赏爱之。然短于<br /><br />&nbsp;&nbsp;&nbsp;&nbsp;为政，故不得在政事官。武帝受命，议建国学，以泰领国子祭酒，泰上表陈奖进<br /><br />&nbsp;&nbsp;&nbsp;&nbsp;之道。时学竟不立。又言事者多以钱货减少，国用不足，欲更造五铢。泰又谏曰：<br /><br />&nbsp;&nbsp;&nbsp;&nbsp;臣闻为国拯弊，莫若务本。“百姓不足，君孰与足”？未有人贫而国富，本<br /><br />&nbsp;&nbsp;&nbsp;&nbsp;不足而末有余者也。故囊漏贮中，识者不吝，反裘负薪，存毛实难。王者不言有<br /><br />&nbsp;&nbsp;&nbsp;&nbsp;无，诸侯不说多少，食禄之家，不与百姓争利。故拔葵所以明政，织蒲谓之不仁。<br /><br />&nbsp;&nbsp;&nbsp;&nbsp;是以贵贱有章，职分无爽。今之所忧，在农人尚寡，仓廪未充，转运无已，资食<br /><br />&nbsp;&nbsp;&nbsp;&nbsp;者众，家无私积，难以御荒耳。夫货存贸易，不在少多，昔日之贵，今者之贱，<br /><br />&nbsp;&nbsp;&nbsp;&nbsp;彼此共之，其揆一也。但令官人均通，则无患不足。若使必资货广以收国用者，<br /><br />&nbsp;&nbsp;&nbsp;&nbsp;则龟贝之属，自古所行。寻铜之为器，在用也博矣，钟律所通者远，机衡所揆者<br /><br />&nbsp;&nbsp;&nbsp;&nbsp;大，夏鼎负《图》，实冠众瑞，晋铎呈象，亦启休征。器有要用，则贵贱同资；<br /><br />&nbsp;&nbsp;&nbsp;&nbsp;物有适宜，则家国共急。今毁必资之器，而为无施之钱，于货则功不补劳，在用<br /><br />&nbsp;&nbsp;&nbsp;&nbsp;则君人俱困，校之以实，损多益少。伏愿思可久之道，探欲速之情，弘山海之纳，<br /><br />&nbsp;&nbsp;&nbsp;&nbsp;择刍牧之说。<br /><br />&nbsp;&nbsp;&nbsp;&nbsp;景平初，加位特进，明年致仕，解国子祭酒。少帝在位，多诸愆失，泰上封<br /><br />&nbsp;&nbsp;&nbsp;&nbsp;事极谏。少帝虽不能纳，亦不加谴。徐羡之、傅亮等与泰素不平，及庐陵王义真、<br /><br />&nbsp;&nbsp;&nbsp;&nbsp;少帝见害，泰谓所亲曰：“吾观古今多矣，未有受遗顾托，而嗣君见杀，贤王婴<br /><br />&nbsp;&nbsp;&nbsp;&nbsp;戮者也。”<br /><br />&nbsp;&nbsp;&nbsp;&nbsp;元嘉二年，泰表贺元正，并陈旱灾，多所奖劝。拜表遂轻舟游东阳，任心行<br /><br />&nbsp;&nbsp;&nbsp;&nbsp;止，不关朝廷。有司劾奏之，文帝不问。时文帝虽当阳亲览，而羡之等犹执重权，<br /><br />&nbsp;&nbsp;&nbsp;&nbsp;泰复上表论得失，言及执事。诸子禁之，表竟不奏。三年，羡之伏诛，进位侍中、<br /><br />&nbsp;&nbsp;&nbsp;&nbsp;左光禄大夫、国子祭酒，领江夏王师，特进如故。上以泰先朝旧臣，恩礼甚重。<br /><br />&nbsp;&nbsp;&nbsp;&nbsp;以有脚疾，宴见之日，特听乘舆到坐。所陈时事，上每优容之。其年秋，旱蝗，<br /><br />&nbsp;&nbsp;&nbsp;&nbsp;又上表言：“有蝗之处，县官多课人捕之，无益于枯苗，有伤于杀害。又女人被<br /><br />&nbsp;&nbsp;&nbsp;&nbsp;宥，由来尚矣，谢晦妇女犹在尚方，匹妇一至，亦能有所感激。”书奏，上乃原<br /><br />&nbsp;&nbsp;&nbsp;&nbsp;谢晦妇女。时司徒王弘辅政，泰谓弘曰：“彭城王，帝之次弟，宜征还入朝，共<br /><br />&nbsp;&nbsp;&nbsp;&nbsp;参朝政。”弘纳其言。时旱灾未已，加以疾疫，泰又上表有所劝诫。<br /><br />&nbsp;&nbsp;&nbsp;&nbsp;泰博览篇籍，好为文章，爱奖后生，孜孜无倦。撰《古今善言》二十四篇及<br /><br />&nbsp;&nbsp;&nbsp;&nbsp;文集传于世。暮年事佛甚精，于宅西立o洹精舍。五年卒。初议赠开府，殷景仁<br /><br />&nbsp;&nbsp;&nbsp;&nbsp;曰：“泰素望不重，不可拟议台司。”竟不果。及葬，王弘抚棺哭曰：“君生平<br /><br />&nbsp;&nbsp;&nbsp;&nbsp;重殷铁，今以此为报。”追赠车骑将军，谥曰宣侯。第四子晔最知名。<br /><br />&nbsp;&nbsp;&nbsp;&nbsp;晔，字蔚宗，母如厕产之，额为砖所伤，故以砖为小字。出继从伯弘之，后<br /><br />&nbsp;&nbsp;&nbsp;&nbsp;袭封武兴县五等侯。少好学，善为文章，能隶书，晓音律。为秘书丞，父忧去职。<br /><br />&nbsp;&nbsp;&nbsp;&nbsp;服阕，为征南大将军檀道济司马，领新蔡太守。后为尚书吏部郎。<br /><br />&nbsp;&nbsp;&nbsp;&nbsp;元嘉元年，彭城太妃薨，将葬祖夕，僚故并集东府。晔与司徒左西属王深、<br /><br />&nbsp;&nbsp;&nbsp;&nbsp;及弟司徒祭酒广，夜中酣饮，开北牖听挽歌为乐。彭城王义康大怒，左迁宣城太<br /><br />&nbsp;&nbsp;&nbsp;&nbsp;守。不得志，乃删众家《后汉书》为一家之作，至于屈伸荣辱之际，未尝不致意<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;迁长沙王义欣镇军长史。兄皓为宜都太守，嫡母随在官亡，报之以疾，<br /><br />&nbsp;&nbsp;&nbsp;&nbsp;晔不时奔赴。及行，又携伎妾自随，为御史中丞刘损所奏。文帝爱其才，不罪也。<br /><br />&nbsp;&nbsp;&nbsp;&nbsp;服阕，累迁左卫将军、太子詹事。<br /><br />&nbsp;&nbsp;&nbsp;&nbsp;晔长不满七尺，肥黑，秃眉鬓，善弹琵琶，能为新声。上欲闻之，屡讽以微<br /><br />&nbsp;&nbsp;&nbsp;&nbsp;旨，晔伪若不晓，终不肯为。上尝宴饮劝适，谓晔曰：“我欲歌，卿可弹。”晔<br /><br />&nbsp;&nbsp;&nbsp;&nbsp;乃奉旨。上歌既毕，晔亦止弦。<br /><br />&nbsp;&nbsp;&nbsp;&nbsp;初，鲁国孔熙先博学有从横才志，文史星算，无不兼善。为员外散骑侍郎，<br /><br />&nbsp;&nbsp;&nbsp;&nbsp;不为时知，久不得调。初，熙先父默之为广州刺史，以赃货下廷尉，大将军彭城<br /><br />&nbsp;&nbsp;&nbsp;&nbsp;王义康保持之，故免。及义康被黜，熙先密怀报效，以晔意志不满，欲引之，无<br /><br />&nbsp;&nbsp;&nbsp;&nbsp;因进说。晔甥谢综雅为晔所知，熙先藉岭南遗财，家甚富足，乃倾身事综。始与<br /><br />&nbsp;&nbsp;&nbsp;&nbsp;综诸弟共博，故为拙行，以物输之，情意稍款。综乃引熙先与晔戏，熙先故为不<br /><br />&nbsp;&nbsp;&nbsp;&nbsp;敌，前后输晔物甚多。晔既利其财宝，又爱其文艺，遂与申莫逆之好。熙先始以<br /><br />&nbsp;&nbsp;&nbsp;&nbsp;微言动晔，晔不回。晔素有闺庭论议，朝野所知，故门胄虽华，而国家不与姻，<br /><br />&nbsp;&nbsp;&nbsp;&nbsp;以此激之曰：“丈人若谓朝廷相待厚者，何故不与丈人婚，为是门户不得邪？人<br /><br />&nbsp;&nbsp;&nbsp;&nbsp;作犬豕相遇，而丈人欲为之死，不亦惑乎？”晔默然不答，其意乃定。<br /><br />&nbsp;&nbsp;&nbsp;&nbsp;时晔与沈演之并为上所知待，每被见多同，晔若先至，必待演之；演之先至，<br /><br />&nbsp;&nbsp;&nbsp;&nbsp;常独被引，晔又以此为怨。晔累经义康府佐，见待素厚，及宣城之授，意好乖离。<br /><br />&nbsp;&nbsp;&nbsp;&nbsp;综为义康大将军记室参军，随镇豫章。综还，申义康意于晔，求解晚隙，复敦往<br /><br />&nbsp;&nbsp;&nbsp;&nbsp;好。晔既有逆谋，欲探时旨，乃言于上曰：“臣历观前史二汉故事，诸蕃王政以<br /><br />&nbsp;&nbsp;&nbsp;&nbsp;妖诅幸灾，便正大逆之罚。况义康奸心衅迹，彰著遐迩，而至今无恙，臣窃惑焉。<br /><br />&nbsp;&nbsp;&nbsp;&nbsp;且大梗常存，将成乱阶。”上不纳。<br /><br />&nbsp;&nbsp;&nbsp;&nbsp;熙先素善天文，云：“文帝必以非道晏驾，当由骨肉相残。江州应出天子。”<br /><br />&nbsp;&nbsp;&nbsp;&nbsp;以为义康当之。综父述亦为义康所遇，综弟约又是义康女夫，故文帝使综随从南<br /><br />&nbsp;&nbsp;&nbsp;&nbsp;上。既为熙先奖说，亦有酬报之心。<br /><br />&nbsp;&nbsp;&nbsp;&nbsp;广州人周灵甫有家兵部曲，熙先以六十万钱与之，使于广州合兵。灵甫一去<br /><br />&nbsp;&nbsp;&nbsp;&nbsp;不反。大将军府史仲承祖，义康旧所信念，屡衔命下都，亦潜结腹心，规有异志。<br /><br />&nbsp;&nbsp;&nbsp;&nbsp;闻熙先有诚，密相结纳。丹阳尹徐湛之素为义康所爱，虽为舅甥，恩过子弟，承<br /><br />&nbsp;&nbsp;&nbsp;&nbsp;祖因此结事湛之，告以密计。承祖南下，申义康意于萧思话及晔，云：“本欲与<br /><br />&nbsp;&nbsp;&nbsp;&nbsp;萧结婚，恨始意不果。与范本情不薄，中间相失，傍人为之耳。”有法略道人先<br /><br />&nbsp;&nbsp;&nbsp;&nbsp;为义康所养，粗被知待。又有王国寺法静尼出入义康家内，皆感激旧恩，规相拯<br /><br />&nbsp;&nbsp;&nbsp;&nbsp;拔，并与熙先往来。使法略罢道。法略本姓孙，改名景玄，以为臧质宁远参军。<br /><br />&nbsp;&nbsp;&nbsp;&nbsp;熙先善疗病兼能诊脉，法静尼妹夫许耀领队在台，宿卫殿省，尝有疾，因法<br /><br />&nbsp;&nbsp;&nbsp;&nbsp;静尼就熙先乞疗得损，因成周旋。熙先以耀胆干，因告逆谋，耀许为内应。豫章<br /><br />&nbsp;&nbsp;&nbsp;&nbsp;胡藩子遵世与法静甚款，亦密相酬和。法静尼南上，熙先遣婢采藻随之，付以笺<br /><br />&nbsp;&nbsp;&nbsp;&nbsp;书，陈说图谶。法静还，义康饷熙先铜匕铜镊袍段棋奁等物。熙先虑事泄，G<br /><br />&nbsp;&nbsp;&nbsp;&nbsp;采藻杀之。<br /><br />&nbsp;&nbsp;&nbsp;&nbsp;湛之又谓晔等：“臧质见与异常，质与萧思话款密，二人并受大将军眷遇，<br /><br />&nbsp;&nbsp;&nbsp;&nbsp;必无异同，不忧兵力不足，但当勿失机耳。”乃备相署置：湛之为抚军将军、扬<br /><br />&nbsp;&nbsp;&nbsp;&nbsp;州刺史，晔中军将军、南徐州刺史，熙先左卫将军。其余皆有选拟。凡素所不善<br /><br />&nbsp;&nbsp;&nbsp;&nbsp;及不附义康者，又有别簿，并入死目。熙先使弟休先豫为檄文，言贼臣赵伯符肆<br /><br />&nbsp;&nbsp;&nbsp;&nbsp;兵犯跸，祸流储宰，乃奉戴义康。又以既为大事，宜须义康意旨，乃作义康与湛<br /><br />&nbsp;&nbsp;&nbsp;&nbsp;之书，宣示同党。<br /><br />&nbsp;&nbsp;&nbsp;&nbsp;二十二年九月，征北将军衡阳王义季、右将军南平王铄出镇，上于虎帐冈祖<br /><br />&nbsp;&nbsp;&nbsp;&nbsp;道。晔等期以其日为乱，许耀侍上，扣刀以目晔，晔不敢视，俄而坐散，差互不<br /><br />&nbsp;&nbsp;&nbsp;&nbsp;得发。十一月，徐湛之上表告状，于是悉出檄书选事及同恶人名手迹。诏收综等，<br /><br />&nbsp;&nbsp;&nbsp;&nbsp;并皆款服，唯晔不首。上频使穷诘，乃曰：“熙先苟诬引臣。”熙先闻晔不服，<br /><br />&nbsp;&nbsp;&nbsp;&nbsp;笑谓殿中将军沈邵之曰：“凡诸处分、符檄书疏，皆晔所造及改定，云何方作此<br /><br />&nbsp;&nbsp;&nbsp;&nbsp;抵？”上示以晔墨迹，晔乃引罪。明日送晔付廷尉，入狱，然后知为湛之所发。<br /><br />&nbsp;&nbsp;&nbsp;&nbsp;熙先望风吐款，辞气不挠，上奇其才，使谓曰：“以卿之才而滞于集书省，<br /><br />&nbsp;&nbsp;&nbsp;&nbsp;理应有异志，此乃我负卿也。”熙先于狱中上书陈谢，并陈天文占候，诫上有骨<br /><br />&nbsp;&nbsp;&nbsp;&nbsp;肉相残之祸，其言深切。晔后与谢综等得隔壁，遥问综曰：“疑谁所告。”综曰：<br /><br />&nbsp;&nbsp;&nbsp;&nbsp;“不知。”晔乃称徐湛之小名曰：“乃是徐僮也。”在狱为诗曰：“祸福本无兆，<br /><br />&nbsp;&nbsp;&nbsp;&nbsp;性命归有极，必至定前期，谁能延一息？在生已可知，来缘忄画无识，好丑共一<br /><br />&nbsp;&nbsp;&nbsp;&nbsp;丘，何足异枉直！岂论东陵上，宁辨首山侧？虽无嵇生琴，庶同夏侯色。寄言生<br /><br />&nbsp;&nbsp;&nbsp;&nbsp;存子，此路行复即。”上有白团扇甚佳，送晔令书出诗赋美句。晔受旨援笔而书<br /><br />&nbsp;&nbsp;&nbsp;&nbsp;曰：“去白日之照照，袭长夜之悠悠。”上循览凄然。晔本谓入狱便死，而上穷<br /><br />&nbsp;&nbsp;&nbsp;&nbsp;其狱，遂经二旬，晔更有生望。狱吏因戏之曰：“外传詹事或当长系。”晔闻之<br /><br />&nbsp;&nbsp;&nbsp;&nbsp;惊喜。综、熙先笑之曰：“詹事尝共论事，无不攘袂_目，及在西池射堂上，跃<br /><br />&nbsp;&nbsp;&nbsp;&nbsp;马顾眄，自以为一世之雄，而今扰攘纷纭，畏死乃尔！设令今时赐以性命，人臣<br /><br />&nbsp;&nbsp;&nbsp;&nbsp;图主，何颜可以生存？”晔谓卫狱将曰：“惜哉，埋如此人！”将曰：“不忠之<br /><br />&nbsp;&nbsp;&nbsp;&nbsp;人，亦何足惜。”晔曰：“大将言是也。”<br /><br />&nbsp;&nbsp;&nbsp;&nbsp;及将诣市，晔最在前，于狱门顾谓综曰：“次第当以位邪？”综曰：“贼帅<br /><br />&nbsp;&nbsp;&nbsp;&nbsp;当为先。”在道语笑，初无惭耻。至市问综曰：“时欲至未？”综曰：“势不复<br /><br />&nbsp;&nbsp;&nbsp;&nbsp;久。”晔既食，又苦劝综，综曰：“此异疾笃，何事强饭。”晔家人悉至市，监<br /><br />&nbsp;&nbsp;&nbsp;&nbsp;刑职司问曰：“须相见不？”晔问综曰：“家人已来，幸得相见，将不暂别？”<br /><br />&nbsp;&nbsp;&nbsp;&nbsp;综曰：“别与不别，亦何所在？来必当号泣，正足乱人意。”晔曰：“号泣何关<br /><br />&nbsp;&nbsp;&nbsp;&nbsp;人，向见道边亲故相瞻望，吾意故欲相见。”于是呼前。晔妻先抚其子。回骂晔<br /><br />&nbsp;&nbsp;&nbsp;&nbsp;曰：“君不为百岁阿家，不感天子恩遇，身死固不足塞罪，奈何枉杀子孙？”晔<br /><br />&nbsp;&nbsp;&nbsp;&nbsp;干笑，云罪至而已。晔所生母对泣曰：“主上念汝无极，汝曾不能感恩，又不念<br /><br />&nbsp;&nbsp;&nbsp;&nbsp;我老，今日奈何！”仍以手击晔颈及颊。晔妻云：“罪人，阿家莫忆莫念。”妹<br /><br />&nbsp;&nbsp;&nbsp;&nbsp;及妓妾来别，晔乃悲泣流涟。综曰：“舅殊不及夏侯色。”晔收泪而已。综母以<br /><br />&nbsp;&nbsp;&nbsp;&nbsp;子弟自陷逆乱，独不出视。晔语综曰：“姊今不来，胜人多也。”晔转醉，子蔼<br /><br />&nbsp;&nbsp;&nbsp;&nbsp;亦醉，取地土及果皮以掷晔，呼为别驾数十声。晔问曰：“汝_我邪？”蔼曰：<br /><br />&nbsp;&nbsp;&nbsp;&nbsp;“今日何缘复_，但父子同死，不能不悲耳。”晔常谓死为灭，欲著无鬼论，<br /><br />&nbsp;&nbsp;&nbsp;&nbsp;至是与徐湛之书“当相讼地下”。其缪乱如此。又语人：“寄语何仆射，天下决<br /><br />&nbsp;&nbsp;&nbsp;&nbsp;无佛鬼，若有灵，自当相报。”收晔家，乐器服玩并皆珍丽，妓妾亦盛饰。母住<br /><br />&nbsp;&nbsp;&nbsp;&nbsp;止单陋，唯有二厨盛樵薪。弟子冬无被，叔父单布衣。<br /><br />&nbsp;&nbsp;&nbsp;&nbsp;晔及党与并伏诛，晔时年四十八。谢综弟纬徙广州。蔼子鲁连，吴兴昭公主<br /><br />&nbsp;&nbsp;&nbsp;&nbsp;外孙，请全生命，亦得远徙。孝武即位，乃还。<br /><br />&nbsp;&nbsp;&nbsp;&nbsp;晔性精微，有思致，触类多善，衣裳器服，莫不增损制度，世人皆法学之。<br /><br />&nbsp;&nbsp;&nbsp;&nbsp;撰《和香方》，其序之曰：“麝本多忌，过分必害。沉实易和，盈斤无伤。零藿<br /><br />&nbsp;&nbsp;&nbsp;&nbsp;虚燥，詹唐黏湿。甘松、苏合、安息、郁金、奈多、和罗之属，并被珍于外国，<br /><br />&nbsp;&nbsp;&nbsp;&nbsp;无取于中土。又枣膏昏钝，甲煎浅俗，非唯无助于馨烈，乃当弥增于尤疾也。”<br /><br />&nbsp;&nbsp;&nbsp;&nbsp;所言悉以比类朝士：麝本多忌，比庾仲文；零藿虚燥，比何尚之；詹唐黏湿，比<br /><br />&nbsp;&nbsp;&nbsp;&nbsp;沈演之；枣膏昏钝，比羊玄保；甲煎浅俗，比徐湛之；甘松苏合，比慧琳道人；<br /><br />&nbsp;&nbsp;&nbsp;&nbsp;沉实易和，以自比也。晔狱中与诸生侄书，以自序其略曰：<br /><br />&nbsp;&nbsp;&nbsp;&nbsp;吾少懒学问，年三十许，始有尚耳。自尔以来，转为心化，至于所通处，皆<br /><br />&nbsp;&nbsp;&nbsp;&nbsp;自得之胸怀。常谓情志所托，故当以意为主，以文传意。以意为主，则其旨必见；<br /><br />&nbsp;&nbsp;&nbsp;&nbsp;以文传意，则其辞不流。然后抽其芬芳，振其金石耳。观古今文人多不全了此处，<br /><br />&nbsp;&nbsp;&nbsp;&nbsp;年少中谢庄最有其分，手笔差易，于文不拘韵故也。吾思乃无定方，但多公家之<br /><br />&nbsp;&nbsp;&nbsp;&nbsp;言，少于事外远致，以此为恨，亦由无意于文名故也。<br /><br />&nbsp;&nbsp;&nbsp;&nbsp;本未开史书，政恒觉其不可解耳。既造《后汉》，转得统绪，详观古今著述<br /><br />&nbsp;&nbsp;&nbsp;&nbsp;及评论，殆少可意者。班氏最有高名，既任情无例，唯志可推耳。博赡可不及之，<br /><br />&nbsp;&nbsp;&nbsp;&nbsp;整理未必愧也。吾杂传论皆有精意深旨，至于《循吏》以下及《六夷》诸《序论》<br /><br />&nbsp;&nbsp;&nbsp;&nbsp;，笔势纵放，实天下之奇作。其中合者，往往不减《过秦篇》。尝共比方班氏所<br /><br />&nbsp;&nbsp;&nbsp;&nbsp;作，非但不愧之而已。欲遍作诸志，《前汉》可有者悉令备，虽事不必多，且使<br /><br />&nbsp;&nbsp;&nbsp;&nbsp;见文得尽。又欲因事就卷内发论，以正一代得失，意复不果。赞自是吾文杰思，<br /><br />&nbsp;&nbsp;&nbsp;&nbsp;殆无一字空设，奇变不穷，同合异体，乃自不知所以称之。此书行，故应有赏音<br /><br />&nbsp;&nbsp;&nbsp;&nbsp;者。纪传例为举其大略耳，诸细意甚多。自古体大而思精，未有此也。恐世人不<br /><br />&nbsp;&nbsp;&nbsp;&nbsp;能尽之，多贵古贱今，所以称情狂言耳。吾于音乐，听功不及自挥，但所精非雅<br /><br />&nbsp;&nbsp;&nbsp;&nbsp;声为可恨，然至于一绝处，亦复何异邪。其中体趣，言之不可尽。弦外之意，虚<br /><br />&nbsp;&nbsp;&nbsp;&nbsp;响之音，不知所从而来。亦尝以授人，士庶中未有一毫似者，此永不传矣。吾书<br /><br />&nbsp;&nbsp;&nbsp;&nbsp;虽小小有意，笔势不快，余竟不成就，每愧此名。<br /><br />&nbsp;&nbsp;&nbsp;&nbsp;晔自序并实，故存之。蔼幼而整洁，衣服竟岁未尝有尘点，死时年二十。晔<br /><br />&nbsp;&nbsp;&nbsp;&nbsp;少时，兄晏常云：“此儿进利，终破门户。”果如其言。<br /><br />&nbsp;&nbsp;&nbsp;&nbsp;初，何尚之处铨衡，自谓天下无滞才，及熙先就拘，帝诘尚之曰：“使孔熙<br /><br />&nbsp;&nbsp;&nbsp;&nbsp;先年三十犹作散骑侍郎，那不作贼？”熙先死后，又谓尚之曰：“孔熙先有美才，<br /><br />&nbsp;&nbsp;&nbsp;&nbsp;地胄犹可论，而翳迹仕流，岂非时匠失乎？”尚之曰：“臣昔谬得待罪选曹，诚<br /><br />&nbsp;&nbsp;&nbsp;&nbsp;无以濯污扬清；然君子之有智能，犹g凤之有文采，俟时而振羽翼，何患不出云<br /><br />&nbsp;&nbsp;&nbsp;&nbsp;霞之上？若熙先必蕴文采，自弃于污泥，终无论矣。”上曰：“昔有良才而不遇<br /><br />&nbsp;&nbsp;&nbsp;&nbsp;知己者，何尝不遗恨于后哉！”<br /><br />&nbsp;&nbsp;&nbsp;&nbsp;荀伯子，颍川颍阴人，晋骠骑将军羡之孙也。父猗，秘书郎。伯子少好学，<br /><br />&nbsp;&nbsp;&nbsp;&nbsp;博览经传，而通率好为杂语，遨游闾里，故以此失清途。解褐驸马都尉、奉朝请、<br /><br />&nbsp;&nbsp;&nbsp;&nbsp;员外散骑侍郎。著作郎徐广重其才学，举伯子及王韶之并为佐郎，同撰晋史及著<br /><br />&nbsp;&nbsp;&nbsp;&nbsp;桓玄等传。<br /><br />&nbsp;&nbsp;&nbsp;&nbsp;迁尚书祠部郎。义熙元年，上表称：“故太傅钜平侯羊祜勋参佐命，功盛平<br /><br />&nbsp;&nbsp;&nbsp;&nbsp;吴，而享嗣阙然，蒸尝莫寄。汉以萧何元功，故绝世辄绍，愚谓钜平之封，宜同<br /><br />&nbsp;&nbsp;&nbsp;&nbsp;国。故太尉广陵公陈淮，党翼孙秀，祸加淮南，窃飨大国，因罪为利。会西朝<br /><br />&nbsp;&nbsp;&nbsp;&nbsp;政刑失裁，中兴复因而不夺，今王道惟新，岂可不大判臧否？谓广陵之国，宜在<br /><br />&nbsp;&nbsp;&nbsp;&nbsp;削除。故太保卫本爵阳县公，既被横祸，乃进第秩，加赠兰陵，又转江夏。<br /><br />&nbsp;&nbsp;&nbsp;&nbsp;中朝公辅，多非理终，功德不殊，亦无缘独受偏赏。宜复本封，以正国章。”<br /><br />&nbsp;&nbsp;&nbsp;&nbsp;诏付门下。前散骑常侍江夏公卫_及颍川陈茂先各自陈先代勋，不伏贬降。诏皆<br /><br />&nbsp;&nbsp;&nbsp;&nbsp;付门下，并不施行。<br /><br />&nbsp;&nbsp;&nbsp;&nbsp;伯子为妻弟谢晦荐达，为尚书左丞，出补临川内史。车骑将军王弘称伯字<br /><br />&nbsp;&nbsp;&nbsp;&nbsp;“沉重不华，有平阳侯之风”。伯子常自矜藉荫之美，谓弘曰：“天下膏粱，唯<br /><br />&nbsp;&nbsp;&nbsp;&nbsp;使君与下官耳，宣明之徒，不足数也。”迁散骑常侍，又上表曰：“百官位次，<br /><br />&nbsp;&nbsp;&nbsp;&nbsp;陈留王在零陵王上，臣愚窃以为疑。昔武王克殷，封神农后于焦，黄帝后于祝，<br /><br />&nbsp;&nbsp;&nbsp;&nbsp;帝尧后于蓟，帝舜后于陈，夏后后于杞，殷后于宋。杞、陈并为列国，而蓟、祝、<br /><br />&nbsp;&nbsp;&nbsp;&nbsp;焦无闻。斯则褒崇所承，优于远代之显验也。是以《春秋》次序诸侯，宋居杞、<br /><br />&nbsp;&nbsp;&nbsp;&nbsp;陈之上，考之近代，事亦有征。晋泰始元年，诏赐山阳公刘康子弟一人爵关内侯，<br /><br />&nbsp;&nbsp;&nbsp;&nbsp;卫公姬署、宋侯孔绍子弟一人驸马都尉。又泰始三年，太常上言博士刘嘉等议，<br /><br />&nbsp;&nbsp;&nbsp;&nbsp;称卫公署于大晋在三恪之数，应降称侯。臣以为零陵王位宜在陈留之上。”从之。<br /><br />&nbsp;&nbsp;&nbsp;&nbsp;为御史中丞，莅职勤恪，有匪躬之称。立朝正色，众咸惮之。凡所奏劾，莫<br /><br />&nbsp;&nbsp;&nbsp;&nbsp;不深相诃毁，或延及祖祢，示其切直。又颇杂嘲戏，故世人以此非之。补司徒左<br /><br />&nbsp;&nbsp;&nbsp;&nbsp;长史，卒于东阳太守。文集传于世。<br /><br />&nbsp;&nbsp;&nbsp;&nbsp;子赤松，为尚书右丞，以徐湛之党，为元凶所杀。伯子族弟昶，字茂祖，与<br /><br />&nbsp;&nbsp;&nbsp;&nbsp;伯子绝服，元嘉初，以文义至中书郎。昶子万秋。<br /><br />&nbsp;&nbsp;&nbsp;&nbsp;万秋，字元宝，亦用才学自显。昶见释慧琳，谓曰：“昨万秋对策，欲以相<br /><br />&nbsp;&nbsp;&nbsp;&nbsp;示。”答曰：“此不须看。若非先见而答，贫道不能为；若先见而答，贫道奴皆<br /><br />&nbsp;&nbsp;&nbsp;&nbsp;能为。”昶曰：“此将不伤道德耶？”答曰：“大德所以不德。”乃相对笑，竟<br /><br />&nbsp;&nbsp;&nbsp;&nbsp;不看焉。万秋孝武初为晋陵太守，坐于郡立华林阁，置主衣、主书，下狱免。前<br /><br />&nbsp;&nbsp;&nbsp;&nbsp;废帝末，为御史中丞，卒官。<br /><br />&nbsp;&nbsp;&nbsp;&nbsp;徐广，字野人，东莞姑幕人也。父藻，都水使者。兄邈，太子前卫率。家世<br /><br />&nbsp;&nbsp;&nbsp;&nbsp;好学，至广尤精。百家数术，无不研览。家贫，未尝以产业为意，妻中山刘谧之<br /><br />&nbsp;&nbsp;&nbsp;&nbsp;女忿之，数以相让，广终不改。如此十数年，家道日弊，遂与广离。后晋孝武帝<br /><br />&nbsp;&nbsp;&nbsp;&nbsp;以广博学，除为秘书郎，校书秘阁，增置职僚。隆安中，尚书令王举为祠部郎。<br /><br />&nbsp;&nbsp;&nbsp;&nbsp;李太后崩，广议服曰：“太皇太后名位既正，体同皇极，理制备尽，情礼弥申。<br /><br />&nbsp;&nbsp;&nbsp;&nbsp;《阳秋》之义，母以子贵。既称夫人，礼服从正。故成风显夫人之号，昭公服三<br /><br />&nbsp;&nbsp;&nbsp;&nbsp;年之丧，子于父之所生，体尊义重。且礼祖不厌孙，固宜遂服无屈。而缘情立制，<br /><br />&nbsp;&nbsp;&nbsp;&nbsp;若嫌明文不存，则疑斯从重。谓应同于为祖母后，齐衰三年。”时从其议。及会<br /><br />&nbsp;&nbsp;&nbsp;&nbsp;稽王世子元显录尚书，欲使百僚致敬台内，使广立议，由是内外并执下官礼，广<br /><br />&nbsp;&nbsp;&nbsp;&nbsp;常为愧恨。<br /><br />&nbsp;&nbsp;&nbsp;&nbsp;义熙初，宋武帝使撰《车服仪注》，仍除镇军谘议参军，领记室，封乐成县<br /><br />&nbsp;&nbsp;&nbsp;&nbsp;五等侯。转员外散骑常侍，领著作郎。二年，尚书奏广撰成晋史。六年，迁骁骑<br /><br />&nbsp;&nbsp;&nbsp;&nbsp;将军。时有风雹为灾，广献言武帝，多所劝免。又转大司农，领著作郎，迁秘书<br /><br />&nbsp;&nbsp;&nbsp;&nbsp;监。<br /><br />&nbsp;&nbsp;&nbsp;&nbsp;初，桓玄篡位，安帝出宫，广陪列悲恸，哀动左右。及武帝受禅，恭帝逊位，<br /><br />&nbsp;&nbsp;&nbsp;&nbsp;广又哀感，涕泗交流。谢晦见之，谓曰：“徐公将无小过。”广收泪答曰：“身<br /><br />&nbsp;&nbsp;&nbsp;&nbsp;与君不同，君佐命兴王，逢千载嘉运。身世荷晋德，眷恋故主。”因更[欷。<br /><br />&nbsp;&nbsp;&nbsp;&nbsp;永初元年，诏除中散大夫。广言坟墓在晋陵丹徒，又生长京口，息道玄忝宰<br /><br />&nbsp;&nbsp;&nbsp;&nbsp;此邑，乞随之官，归终桑梓。许之，赠赐甚厚。性好读书，年过八十，犹岁读<br /><br />&nbsp;&nbsp;&nbsp;&nbsp;《五经》一遍。元嘉二年卒。广所撰《晋纪》四十二卷，义熙十二年成，表上之。<br /><br />&nbsp;&nbsp;&nbsp;&nbsp;又有《答礼问》百余条，行于世。<br /><br />&nbsp;&nbsp;&nbsp;&nbsp;时有高平郗绍，亦作《晋中兴书》，数以示何法盛。法盛有意图之，谓绍曰：<br /><br />&nbsp;&nbsp;&nbsp;&nbsp;“卿名位贵达，不复俟此延誉。我寒士，无闻于时，如袁宏、干宝之徒，赖有著<br /><br />&nbsp;&nbsp;&nbsp;&nbsp;述，流声于后。宜以为惠。”绍不与。至书成，在斋内厨中，法盛诣绍，绍不在，<br /><br />&nbsp;&nbsp;&nbsp;&nbsp;直入窃书。绍还失之，无复兼本，于是遂行何书。<br /><br />&nbsp;&nbsp;&nbsp;&nbsp;徐豁，字万同，广兄子也。父邈，晋太子前卫率。豁宋永嘉初，为尚书左丞、<br /><br />&nbsp;&nbsp;&nbsp;&nbsp;山阴令。精练法理，为时所推。元嘉初，为始兴太守，表陈三事。文帝嘉之，赐<br /><br />&nbsp;&nbsp;&nbsp;&nbsp;绢二百匹，谷一千斛。徙广州刺史，未拜，卒。<br /><br />&nbsp;&nbsp;&nbsp;&nbsp;郑鲜之，字道子，荥阳开封人，魏将作大匠浑之玄孙也。祖袭，大司农，经<br /><br />&nbsp;&nbsp;&nbsp;&nbsp;为江乘令，因居县境。父遵，尚书郎。<br /><br />&nbsp;&nbsp;&nbsp;&nbsp;鲜之下帷读书，绝交游之务。初为桓伟辅国主簿。先是，兖州刺史滕恬为丁<br /><br />&nbsp;&nbsp;&nbsp;&nbsp;零翟所没，尸丧不反。恬子羡仕宦不废，论者嫌之。桓玄在荆州，使群僚博议。<br /><br />&nbsp;&nbsp;&nbsp;&nbsp;鲜之议曰：“名教大极，忠孝而已。至乎变通抑引，每事辄殊。本而寻之，皆求<br /><br />&nbsp;&nbsp;&nbsp;&nbsp;心而遗迹。迹之所乘，遭遇或异。故圣人或就迹以助教，或因迹以成罪，屈申与<br /><br />&nbsp;&nbsp;&nbsp;&nbsp;夺，难可等齐，举其阡陌，皆可终言矣。天可逃乎？而伊尹废君；君可胁乎？而<br /><br />&nbsp;&nbsp;&nbsp;&nbsp;鬻拳见善；忠可愚乎？而箕子同仁。自此以还，殊实而齐声，异誉而等美者，不<br /><br />&nbsp;&nbsp;&nbsp;&nbsp;可胜言。令如滕羡情事者，或终身隐处，不关人事；或升朝理务，无讥前哲。通<br /><br />&nbsp;&nbsp;&nbsp;&nbsp;滕者则以无讥为证，塞滕者则以隐处为美。折其两中，则异同之情可见矣。夫圣<br /><br />&nbsp;&nbsp;&nbsp;&nbsp;人立教，犹言有礼无时，君子不行。有礼无时，政以事有变通，不可宗一故耳。”<br /><br />&nbsp;&nbsp;&nbsp;&nbsp;宋武帝起义兵，累迁御史中丞。性刚直，甚得司直之体。外甥刘毅权重当时，朝<br /><br />&nbsp;&nbsp;&nbsp;&nbsp;野莫不归附，鲜之尽心武帝，独不屈意于毅，毅甚恨焉。以与毅舅甥，制不相纠，<br /><br />&nbsp;&nbsp;&nbsp;&nbsp;使书侍御史丘洹奏弹毅，辄宥传诏罗道盛。诏无所问。时新制，长吏以父母疾去<br /><br />&nbsp;&nbsp;&nbsp;&nbsp;官，禁锢三年。山阴令沈淑任父疾去职，鲜之因此上议曰：“父母之疾而加以罪<br /><br />&nbsp;&nbsp;&nbsp;&nbsp;名，悖义疾理，莫此为大。谓宜从旧，于义为允。”从之。于是自二品以上，父<br /><br />&nbsp;&nbsp;&nbsp;&nbsp;母及为祖父母后者，坟墓崩毁及疾病，族属辄去，并不禁锢。刘毅当镇江陵，武<br /><br />&nbsp;&nbsp;&nbsp;&nbsp;帝会于江宁，朝士毕集。毅素好股h，于是会戏。帝与毅敛局各得其半，积钱隐<br /><br />&nbsp;&nbsp;&nbsp;&nbsp;人，毅呼帝并之。先掷得雉，帝甚不悦，良久乃答之，四坐倾属。既掷得卢，毅<br /><br />&nbsp;&nbsp;&nbsp;&nbsp;意大恶，谓帝曰：“知公不以大坐席与人。”鲜之大喜，徒跣绕床大叫，声声相<br /><br />&nbsp;&nbsp;&nbsp;&nbsp;续；毅甚不平，谓之曰：“此郑君何为者？”无复甥舅之敬。<br /><br />&nbsp;&nbsp;&nbsp;&nbsp;帝少事戎旅，不经涉学，及为宰相，颇慕风流。时或谈论，人皆依违不敢难。<br /><br />&nbsp;&nbsp;&nbsp;&nbsp;鲜之难必切至，未尝宽假。与帝言，要须帝理出，然后置之。帝有时惭恧变色，<br /><br />&nbsp;&nbsp;&nbsp;&nbsp;感其输情，时人谓为“格佞”。<br /><br />&nbsp;&nbsp;&nbsp;&nbsp;十二年，武帝北伐，以为右长史。鲜之曾祖晋江州长史哲墓在开封，求拜省，<br /><br />&nbsp;&nbsp;&nbsp;&nbsp;帝以骑送之。及入咸阳，帝遍视阿房、未央故地，凄怆动容，问鲜之秦、汉所以<br /><br />&nbsp;&nbsp;&nbsp;&nbsp;得丧。鲜之具以贾谊《过秦》对。帝曰：“及子婴而亡，已为晚矣。然观始皇为<br /><br />&nbsp;&nbsp;&nbsp;&nbsp;人，智足见是非，所任不得人，何也？”答曰：“夫佞言似忠，奸言似信，中人<br /><br />&nbsp;&nbsp;&nbsp;&nbsp;以上，乃可语上。始皇未及中人，所以暗于识士。”前至渭滨，帝复叹曰：“此<br /><br />&nbsp;&nbsp;&nbsp;&nbsp;地宁复有吕望邪？”鲜之曰：“昔叶公好龙而真龙见，燕昭市骨而骏足至。明公<br /><br />&nbsp;&nbsp;&nbsp;&nbsp;以旰食待士，岂患海内无人？”帝称善者久之。<br /><br />&nbsp;&nbsp;&nbsp;&nbsp;宋国初建，转奉常。赫连勃勃陷关中，武帝复欲北讨，鲜之表谏。及践阼，<br /><br />&nbsp;&nbsp;&nbsp;&nbsp;迁太常、都官尚书。时傅亮、谢晦位遇日隆，范泰尝众中让诮鲜之曰：“卿与傅、<br /><br />&nbsp;&nbsp;&nbsp;&nbsp;谢，俱从圣主有功关、洛，卿乃居僚首，今日答飒，去人辽远，何不肖之甚！”<br /><br />&nbsp;&nbsp;&nbsp;&nbsp;鲜之熟视不对。<br /><br />&nbsp;&nbsp;&nbsp;&nbsp;鲜之为人通率，在武帝坐，言无所隐晦，亦甚惮焉。而隐厚笃实，赡恤亲故，<br /><br />&nbsp;&nbsp;&nbsp;&nbsp;游行命驾，或不知所适，随御者所之。尤为武帝所狎。上曾内殿宴饮，朝贵毕至，<br /><br />&nbsp;&nbsp;&nbsp;&nbsp;唯不召鲜之。坐定，谓群臣曰：“郑鲜之必当自来。”俄而外启尚书郑鲜之诣神<br /><br />&nbsp;&nbsp;&nbsp;&nbsp;兽门求启事，帝大笑引入。其被遇如此。以从征功，封龙阳县五等子。景平中，<br /><br />&nbsp;&nbsp;&nbsp;&nbsp;徐、傅当权，出为豫章太守。时王弘为江州刺史，窃谓人曰：“郑公德素，先朝<br /><br />&nbsp;&nbsp;&nbsp;&nbsp;所礼，方于前代，钟元常、王景兴之流。今徐、傅出以为郡，抑当有以。”寻有<br /><br />&nbsp;&nbsp;&nbsp;&nbsp;废立事。元嘉三年，弘入为相，举鲜之为尚书右仆射。四年卒。文集行于世。子<br /><br />&nbsp;&nbsp;&nbsp;&nbsp;郑始安太守。<br /><br />&nbsp;&nbsp;&nbsp;&nbsp;裴松之，字世期，河东闻喜人也。祖昧，光禄大夫。父，正员外郎。<br /><br />&nbsp;&nbsp;&nbsp;&nbsp;松之博览坟籍，立身简素。年二十，拜殿中将军。此官直卫左右。晋孝武太<br /><br />&nbsp;&nbsp;&nbsp;&nbsp;元中，革选名家以参顾问，始用琅邪王茂之、会稽谢，皆南北之望。<br /><br />&nbsp;&nbsp;&nbsp;&nbsp;义熙初，为吴兴故彰令，在县有绩。入为尚书祠部郎。松之以世立私碑，有<br /><br />&nbsp;&nbsp;&nbsp;&nbsp;乖事实，上表陈之，以为“诸欲立碑者，宜悉令言上，为朝议所许，然后听之，<br /><br />&nbsp;&nbsp;&nbsp;&nbsp;庶可以防遏无征，显彰茂实。”由是普断。武帝北伐，领司州刺史，以松之为州<br /><br />&nbsp;&nbsp;&nbsp;&nbsp;主簿，转中从事。既克洛阳，松之居州行事。宋国初建，毛德祖使洛阳，武帝敕<br /><br />&nbsp;&nbsp;&nbsp;&nbsp;之曰：“裴松之廊庙之才，不宜久居边务，今召为太子洗马，与殷景仁同，可令<br /><br />&nbsp;&nbsp;&nbsp;&nbsp;知之。”时议立五庙乐，松之以妃臧氏庙用乐，亦宜与四庙同。除零陵内史，征<br /><br />&nbsp;&nbsp;&nbsp;&nbsp;为国子博士。元嘉三年，诛司徒徐羡之等，分遣大使巡行天下，并兼散骑常侍，<br /><br />&nbsp;&nbsp;&nbsp;&nbsp;班宣二十四条诏书。松之使湘州，甚得奉使之义，论者美之。转中书侍郎。上使<br /><br />&nbsp;&nbsp;&nbsp;&nbsp;注陈寿《三国志》，松之鸠集传记，广增异闻。既成奏之，上览之曰：“裴世期<br /><br />&nbsp;&nbsp;&nbsp;&nbsp;为不朽矣。”出为永嘉太守，勤血卩百姓，吏人便之。后为南琅邪太守，致仕，<br /><br />&nbsp;&nbsp;&nbsp;&nbsp;拜中散大夫。寻为国子博士，进太中大夫。使续成何承天国史，未及撰述，卒。<br /><br />&nbsp;&nbsp;&nbsp;&nbsp;子S，南中郎参军。松之所著文论及《晋记》，S注司马迁《史记》，并行<br /><br />&nbsp;&nbsp;&nbsp;&nbsp;于世。S子昭明。<br /><br />&nbsp;&nbsp;&nbsp;&nbsp;昭明少传儒史之业，宋泰始中为太学博士。有司奏太子婚，纳征用玉璧虎皮，<br /><br />&nbsp;&nbsp;&nbsp;&nbsp;未详何所准拟。昭明议：“《礼》‘纳征俪皮’。郑云：‘皮为庭实，鹿皮也’。<br /><br />&nbsp;&nbsp;&nbsp;&nbsp;晋太子纳妃注‘以虎皮二’。太元中，公主纳征，虎豹皮各一。此岂谓婚礼不详？<br /><br />&nbsp;&nbsp;&nbsp;&nbsp;王公之差，故取虎豹文蔚以尊其事。虎豹虽文，而征礼所不言；熊罴虽古，而婚<br /><br />&nbsp;&nbsp;&nbsp;&nbsp;礼所不及；璋虽美，或为用各异。今宜准经诰，凡诸僻谬，一皆详正。”于是<br /><br />&nbsp;&nbsp;&nbsp;&nbsp;有司参议，加璋豹熊罴皮各二。<br /><br />&nbsp;&nbsp;&nbsp;&nbsp;元徽中，出为长沙郡丞。罢任，刺史王蕴之谓曰：“卿清贫必无还资，湘中<br /><br />&nbsp;&nbsp;&nbsp;&nbsp;人士有须一礼之命者，我不爱也。”昭明曰：“下官忝为郡佐，不能光益上府，<br /><br />&nbsp;&nbsp;&nbsp;&nbsp;岂以鸿都之事，仰累清风？”历祠部通直郎。齐永明三年使魏，武帝谓曰：“以<br /><br />&nbsp;&nbsp;&nbsp;&nbsp;卿有将命之才，使还，当以一郡相赏。”还为始安内史，郡人龚玄宜云，神人与<br /><br />&nbsp;&nbsp;&nbsp;&nbsp;其玉印玉板书，不须笔，吹纸使成字。自称龚圣人，以此惑众，前后郡太守敬事<br /><br />&nbsp;&nbsp;&nbsp;&nbsp;之。昭明付狱案罪。及还，甚贫罄，武帝曰：“裴昭明当罢郡，还遂无宅，我不<br /><br />&nbsp;&nbsp;&nbsp;&nbsp;读书，不知古人中谁可比之？”迁射声校尉。九年复北使。建武初，为王玄邈安<br /><br />&nbsp;&nbsp;&nbsp;&nbsp;北长史、广陵太守。明帝以其在事无启奏，代还责之，昭明曰：“臣不欲竞执关<br /><br />&nbsp;&nbsp;&nbsp;&nbsp;键故耳。”昭明历郡皆清勤，常谓人曰：“人生何事须聚畜，一身之外亦复何须？<br /><br />&nbsp;&nbsp;&nbsp;&nbsp;子孙若不才，我聚彼散。若能自立，则不如一经。”故终身一不事产业。中兴二<br /><br />&nbsp;&nbsp;&nbsp;&nbsp;年卒。子子野。<br /><br />&nbsp;&nbsp;&nbsp;&nbsp;子野，字几原，生而母魏氏亡，为祖母殷氏所养。殷柔明有文义，以章句授<br /><br />&nbsp;&nbsp;&nbsp;&nbsp;之。年九岁，殷氏亡，泣血哀恸，家人异之。少好学，善属文，仕齐为江夏王行<br /><br />&nbsp;&nbsp;&nbsp;&nbsp;参军。遭父忧去职。初，父寝疾弥年，子野祷请备至，涕泗沾濡。父夜梦见其容，<br /><br />&nbsp;&nbsp;&nbsp;&nbsp;且召视如梦，俄而疾间，以为至孝所感。命著《孝感传》，固辞乃止。及居丧，<br /><br />&nbsp;&nbsp;&nbsp;&nbsp;每之墓所，草为之枯。有白兔白鸠，驯扰其侧。梁天监初，尚书仆射范云嘉其至<br /><br />&nbsp;&nbsp;&nbsp;&nbsp;行，将表奏之，会云卒，不果。乐安任P有盛名，为后进所慕，游其门者，P必<br /><br />&nbsp;&nbsp;&nbsp;&nbsp;推荐。子野于P为从中表，独不至，P亦恨焉，故不之善。久之兼廷尉正，时三<br /><br />&nbsp;&nbsp;&nbsp;&nbsp;官通署狱，子野尝不在，同僚辄署其名。奏有不允，子野从坐免职。或劝言请有<br /><br />&nbsp;&nbsp;&nbsp;&nbsp;司，可无咎，子野笑曰：“虽惭柳季之道，岂因讼以受服？”自此免黜久之，终<br /><br />&nbsp;&nbsp;&nbsp;&nbsp;无恨意。中书郎范缜与子野未遇，闻其行业而善焉。会迁国子博士，乃上表让之，<br /><br />&nbsp;&nbsp;&nbsp;&nbsp;有司以资历非次，不为通。后为诸暨令，在县不行鞭罚，人有争者，示之以理，<br /><br />&nbsp;&nbsp;&nbsp;&nbsp;百姓称悦，合境无讼。<br /><br />&nbsp;&nbsp;&nbsp;&nbsp;初，子野曾祖松之，宋元嘉中受诏续修何承天宋史，未成而卒，子野常欲继<br /><br />&nbsp;&nbsp;&nbsp;&nbsp;成先业。及齐永明末，沈约所撰《宋书》称“松之已后无闻焉”。子野更撰为<br /><br />&nbsp;&nbsp;&nbsp;&nbsp;《宋略》二十卷，其叙事评论多善，而云“戮淮南太守沈璞，以其不从义师故也”。<br /><br />&nbsp;&nbsp;&nbsp;&nbsp;约惧，徒跣谢之，请两释焉。叹其述作曰：“吾弗逮也。”兰陵萧琛言其评论可<br /><br />&nbsp;&nbsp;&nbsp;&nbsp;与《过秦》、《王命》分路扬镳。于是吏部尚书徐勉言之于武帝，以为著作郎，<br /><br />&nbsp;&nbsp;&nbsp;&nbsp;掌修国史及起居注。顷之，兼中书通事舍人，寻除通直员外，著作、舍人如故。<br /><br />&nbsp;&nbsp;&nbsp;&nbsp;敕又掌中书诏诰。<br /><br />&nbsp;&nbsp;&nbsp;&nbsp;时西北远边，有白题及滑国遣使由岷山道入贡，此二国历代弗宾，莫知所出。<br /><br />&nbsp;&nbsp;&nbsp;&nbsp;子野曰：“汉颍阴侯斩胡白题将一人，服虔注云：‘白题，胡名也。’又汉定远<br /><br />&nbsp;&nbsp;&nbsp;&nbsp;侯击虏，入滑，此其后乎。”时人服其博识。敕仍使撰《方国使图》，广述怀来<br /><br />&nbsp;&nbsp;&nbsp;&nbsp;之盛，自要服至于海表，凡二十国。子野与沛国刘显、南阳刘之遴、陈郡殷芸、<br /><br />&nbsp;&nbsp;&nbsp;&nbsp;陈留阮孝绪、吴郡顾协、京兆韦棱皆博学，深相赏好，显尤推重之。时长平侯萧<br /><br />&nbsp;&nbsp;&nbsp;&nbsp;劢、范阳张缵每讨论坟籍，咸折衷于子野。继母曹氏亡，居丧过礼，服阕，再迁<br /><br />&nbsp;&nbsp;&nbsp;&nbsp;员外郎。<br /><br />&nbsp;&nbsp;&nbsp;&nbsp;普通七年，大举北侵，敕子野为《移魏文》，受诏立成。武帝以其事体大，<br /><br />&nbsp;&nbsp;&nbsp;&nbsp;召尚书仆射徐勉、太子詹事周舍、鸿胪卿刘之遴、中书侍郎朱异集寿光殿以观之，<br /><br />&nbsp;&nbsp;&nbsp;&nbsp;时并叹服。武帝目子野曰：“其形虽弱，其文甚壮。”俄又敕为书喻魏相元叉。<br /><br />&nbsp;&nbsp;&nbsp;&nbsp;其夜受旨，子野谓可待旦方奏，未之为也，及五鼓，敕催令速上。子野徐起操笔，<br /><br />&nbsp;&nbsp;&nbsp;&nbsp;昧爽便就。及奏，武帝深嘉焉。自是诸符檄皆令具草。子野为文典而速，不尚靡<br /><br />&nbsp;&nbsp;&nbsp;&nbsp;丽，制多法古，与今文体异。当时或有诋诃者，及其末翕然重之。或问其为文速<br /><br />&nbsp;&nbsp;&nbsp;&nbsp;者，子野答云：“人皆成于手，我独成于心。”<br /><br />&nbsp;&nbsp;&nbsp;&nbsp;迁中书侍郎、鸿胪卿，领步兵校尉。子野在禁省十余年，默静自守，未尝有<br /><br />&nbsp;&nbsp;&nbsp;&nbsp;所请谒。外家及中表贫乏，所得奉悉给之。无宅，借官地二亩，起茅屋数间，妻<br /><br />&nbsp;&nbsp;&nbsp;&nbsp;子恒苦饥寒，唯以教诲为本，子侄祗畏，若奉严君。刘显常以师道推高之，末年<br /><br />&nbsp;&nbsp;&nbsp;&nbsp;深信释教，终身饭麦食蔬。中大通二年卒。先是，子野自占死期不过戊戌岁，是<br /><br />&nbsp;&nbsp;&nbsp;&nbsp;年自省移疾，谓同官刘之亨曰：“吾其逝矣。”遗命务存俭约。武帝悼惜，为之<br /><br />&nbsp;&nbsp;&nbsp;&nbsp;流涕。赠散骑常侍，即日举哀。先是，五等君及侍中以上乃有谥，及子野特以令<br /><br />&nbsp;&nbsp;&nbsp;&nbsp;望见嘉，赐谥贞子。<br /><br />&nbsp;&nbsp;&nbsp;&nbsp;子野少时集注《丧服》、续《裴氏家传》各二卷，抄合后汉事四十余卷。又<br /><br />&nbsp;&nbsp;&nbsp;&nbsp;敕撰《众僧传》二十卷，《百官九品》二卷，《附益谥法》一卷，《方国使图》<br /><br />&nbsp;&nbsp;&nbsp;&nbsp;一卷，文集二十卷，并行于世。又欲撰《齐梁春秋》，始草创，未就而卒。及葬，<br /><br />&nbsp;&nbsp;&nbsp;&nbsp;湘东王为之墓志铭，陈于藏内。邵陵王又立墓志，堙于羡道。羡道列志，自此始<br /><br />&nbsp;&nbsp;&nbsp;&nbsp;焉。子骞，官至通直郎。<br /><br />&nbsp;&nbsp;&nbsp;&nbsp;何承天，东海郯人也。五岁丧父。母徐广姊也，聪明博学，故承天幼渐训义。<br /><br />&nbsp;&nbsp;&nbsp;&nbsp;宋武起义初，抚军将军刘毅镇姑孰，板为行参军。毅尝出行，而鄢陵县吏陈满射<br /><br />&nbsp;&nbsp;&nbsp;&nbsp;鸟，箭误中直帅，虽不伤人，处法弃市。承天议曰：“狱贵情断，疑则从轻。昔<br /><br />&nbsp;&nbsp;&nbsp;&nbsp;有惊汉文帝乘舆马者，张释之劾以犯跸，罪止罚金。何者？明其无心于惊马也。<br /><br />&nbsp;&nbsp;&nbsp;&nbsp;故不以乘舆之重，加于异制。今满意在射鸟，非有心于中人。案律过误伤人三岁<br /><br />&nbsp;&nbsp;&nbsp;&nbsp;刑，况不伤乎？征罚可也。”宋台建，为尚书祠部郎，与傅亮共撰朝仪。谢晦镇<br /><br />&nbsp;&nbsp;&nbsp;&nbsp;江陵，请为南蛮长史。晦进号卫将军，转谘议参军，领记室。<br /><br />&nbsp;&nbsp;&nbsp;&nbsp;元嘉三年，晦将见讨，问计于承天，曰：“大小既殊，逆顺又异，境外求全，<br /><br />&nbsp;&nbsp;&nbsp;&nbsp;上计也。以腹心领兵戍义阳，将军率众于夏口一战。若败，即趋义阳，以出北境，<br /><br />&nbsp;&nbsp;&nbsp;&nbsp;此其次也。”晦良久曰：“荆楚用武之国，且当决战，走不晚也。”及晦下，承<br /><br />&nbsp;&nbsp;&nbsp;&nbsp;天留府不从。到彦之至马头，承天自诣归罪，见宥。后兼尚书左丞。<br /><br />&nbsp;&nbsp;&nbsp;&nbsp;吴兴余杭人薄道举为劫，制同籍期亲补兵。道举从弟代公、道生等并为劫大<br /><br />&nbsp;&nbsp;&nbsp;&nbsp;功亲，非应在补谪之例。法以代公等母存为期亲，则子宜随母补兵。承天议曰：<br /><br />&nbsp;&nbsp;&nbsp;&nbsp;“寻劫制，同籍期亲补兵，大功则不在例。妇人三从，既嫁从夫，夫死从子。今<br /><br />&nbsp;&nbsp;&nbsp;&nbsp;道举为劫，若其叔父尚存，制应补谪，妻子营居，固其宜也。但为劫之时，叔父<br /><br />&nbsp;&nbsp;&nbsp;&nbsp;已殁，代公、道生并是从弟，大功之亲，不合补谪。今若以叔母为期亲，令代公<br /><br />&nbsp;&nbsp;&nbsp;&nbsp;随母补兵，既乖大功不谪之制，又失妇人三从之道。由于主者守期亲之文，不辨<br /><br />&nbsp;&nbsp;&nbsp;&nbsp;男女之异。谓代公等母子并宜见原。”<br /><br />&nbsp;&nbsp;&nbsp;&nbsp;承天为性刚愎，不能屈意朝右，颇以所长侮同列，不为仆射殷景仁所平。出<br /><br />&nbsp;&nbsp;&nbsp;&nbsp;为衡阳内史。昔在西方与士人多不协，在郡又不公清，为州司所纠，被收系狱，<br /><br />&nbsp;&nbsp;&nbsp;&nbsp;会赦免。<br /><br />&nbsp;&nbsp;&nbsp;&nbsp;十六年，除著作佐郎，撰国史。承天年已老，而诸佐郎并名家年少。颍川荀<br /><br />&nbsp;&nbsp;&nbsp;&nbsp;伯子嘲之，常呼为奶母。承天曰：“卿当云凤凰将九子，奶母何言邪？”寻转太<br /><br />&nbsp;&nbsp;&nbsp;&nbsp;子率更令，著作如故。时丹阳溧阳丁况等久丧而不葬，承天议曰：“《礼》云<br /><br />&nbsp;&nbsp;&nbsp;&nbsp;‘还葬’，当谓荒俭一时，故许其称财而不求备。丁况三家数十年中葬辄无棺榇，<br /><br />&nbsp;&nbsp;&nbsp;&nbsp;实由浅情薄恩、同于禽兽者耳。窃以丁宝等同伍积年，未尝劝之以义，绳之以法。<br /><br />&nbsp;&nbsp;&nbsp;&nbsp;十六年冬，既无新科，又未申明旧制，有何严切，H然相纠。或由邻曲分争，以<br /><br />&nbsp;&nbsp;&nbsp;&nbsp;兴此言。如闻在东诸处，比例既多，江西、淮北尤为不少。若但谪此三人，殆无<br /><br />&nbsp;&nbsp;&nbsp;&nbsp;所肃，开其一端，则互相恐动。臣愚为况等三家，且可勿问，因此附定制旨：若<br /><br />&nbsp;&nbsp;&nbsp;&nbsp;人葬不如法，同伍当即纠言。三年除服之后，不得追相告引。”<br /><br />&nbsp;&nbsp;&nbsp;&nbsp;十九年，立国子学，以本官领国子博士。皇太子讲《孝经》，承天与中庶子<br /><br />&nbsp;&nbsp;&nbsp;&nbsp;颜延之同为执经。顷之，迁御史中丞。时魏军南伐，文帝访群臣捍御之略。承天<br /><br />&nbsp;&nbsp;&nbsp;&nbsp;上《安边论》，凡陈四事：其一，移远就近，以实内地；其二，浚复城隍，以增<br /><br />&nbsp;&nbsp;&nbsp;&nbsp;阻防；其三，纂偶车牛，以饰戎械；其四，计丁课仗，勿使有阙，文多不载。<br /><br />&nbsp;&nbsp;&nbsp;&nbsp;承天素好弈棋，颇用废事。又善弹筝。文帝赐以局子及银装筝。承天奉表陈<br /><br />&nbsp;&nbsp;&nbsp;&nbsp;谢，上答曰：“局子之赐，何必非张武之金邪。”承天博见古今，为一时所重。<br /><br />&nbsp;&nbsp;&nbsp;&nbsp;张永尝开玄武湖遇古冢，冢上得一铜斗，有柄。文帝以访朝士。承天曰：“此亡<br /><br />&nbsp;&nbsp;&nbsp;&nbsp;新威斗。王莽三公亡，皆赐之。一在冢外，一在冢内。时三台居江左者，唯甄邯<br /><br />&nbsp;&nbsp;&nbsp;&nbsp;为大司徒，必邯之墓。”俄而永又启冢内更得一斗，复有一石铭“大司徒甄邯之<br /><br />&nbsp;&nbsp;&nbsp;&nbsp;墓”。时帝每有疑议，必先访之，信命相望于道。承天性褊促，尝对主者厉声曰：<br /><br />&nbsp;&nbsp;&nbsp;&nbsp;“天何言哉，四年行焉，百物生焉。”文帝知之，应遣先戒曰：“善候何颜色，<br /><br />&nbsp;&nbsp;&nbsp;&nbsp;如其不悦，无须多陈。”二十四年，承天迁廷尉，未拜，上欲以为吏部郎，已受<br /><br />&nbsp;&nbsp;&nbsp;&nbsp;密旨，承天宣漏之，坐免官。卒于家，年七十八。<br /><br />&nbsp;&nbsp;&nbsp;&nbsp;先是《礼论》有八百卷，承天删减并合，以类相从，凡为三百卷，并《前传》<br /><br />&nbsp;&nbsp;&nbsp;&nbsp;、《杂语》、所《纂文》及文集，并传于世。又改定《元嘉历》，改漏刻用二十<br /><br />&nbsp;&nbsp;&nbsp;&nbsp;五箭，皆从之。曾孙逊。<br /><br />&nbsp;&nbsp;&nbsp;&nbsp;逊，字仲言，八岁能赋诗，弱冠，州举秀才。南乡范云见其对策，大相称赏，<br /><br />&nbsp;&nbsp;&nbsp;&nbsp;因结忘年交。谓所亲曰：“顷观文人，质则过儒，丽则伤俗，其能含清浊，中今<br /><br />&nbsp;&nbsp;&nbsp;&nbsp;古，见之何生矣。”沈约尝谓逊曰：“吾每读卿诗，一日三复，犹不能已。”其<br /><br />&nbsp;&nbsp;&nbsp;&nbsp;为名流所称如此。梁天监中，兼尚书水部郎，南平王引为宾客，掌记室事，后荐<br /><br />&nbsp;&nbsp;&nbsp;&nbsp;之武帝，与吴均俱进幸。后稍失意，帝曰：“吴均不均，何逊不逊。未若吾有朱<br /><br />&nbsp;&nbsp;&nbsp;&nbsp;异，信则异矣。”自是疏隔，希复得见。卒于仁威庐陵王记室。初，逊为南平王<br /><br />&nbsp;&nbsp;&nbsp;&nbsp;所知，深被恩礼，及闻逊卒，命迎其柩而殡藏焉，并饩其妻子。东海王僧孺集其<br /><br />&nbsp;&nbsp;&nbsp;&nbsp;文为八卷。初，逊文章与刘孝绰并见重，时谓之何、刘。梁元帝著论论之云：<br /><br />&nbsp;&nbsp;&nbsp;&nbsp;“诗多而能者沈约，少而能者谢I、何逊。”<br /><br />&nbsp;&nbsp;&nbsp;&nbsp;逊从叔n，字彦夷，亦以才著闻，宦游不达，作《拍张赋》以喻意。末云：<br /><br />&nbsp;&nbsp;&nbsp;&nbsp;“东方曼倩发愤于侏儒，遂与火头食子禀赐不殊。”位至台郎。<br /><br />&nbsp;&nbsp;&nbsp;&nbsp;时有会稽虞骞，工为五言，名与逊埒，官至王国侍郎。后又有会稽孔翁归、<br /><br />&nbsp;&nbsp;&nbsp;&nbsp;济阳江避并为南平王大司马府记室。翁归工为诗，避博学有思理，注《论语》、<br /><br />&nbsp;&nbsp;&nbsp;&nbsp;《孝经》。二人并有文集。<br /><br />&nbsp;&nbsp;&nbsp;&nbsp;论曰：夫令问令望，诗人所以作咏；有礼有法，前哲由斯播美。观夫范、荀<br /><br />&nbsp;&nbsp;&nbsp;&nbsp;二公，并以学业自著，而干时之誉，不期俱不为弘。虽才则有余，而望乃不足。<br /><br />&nbsp;&nbsp;&nbsp;&nbsp;蔚宗艺用，有过人之美，迹其行事，何利害之相倾。徐广动不违仁，义兼儒行。<br /><br />&nbsp;&nbsp;&nbsp;&nbsp;鲜之时称“格佞”，斯不佞矣。松之雅道为贵，实光载德。承天素训所资，无惭<br /><br />&nbsp;&nbsp;&nbsp;&nbsp;舅氏，美矣乎！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,333173);">加入书签</a><a
                        href="333105.html">上一页</a>&larr;<a href="index.html">返回列表</a>&rarr;<a
                            href="333251.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "333105.html"; var next_page = "333251.html"; var index_page = "index.html"; var sortid = "9"; var article_id = "4204"; var chapter_id = "333173"; var articlename = "南史"; var chaptername = " 卷三十三 列传第二十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>