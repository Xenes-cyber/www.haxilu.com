<!DOCTYPE html>
<html>
<head>
<meta charset="gbk" />
<title>南史- 卷十五 列传第五-在线阅读-哈西文学网</title>
<meta name="keywords" content="李延寿，南史， 卷十五 列传第五全文， 卷十五 列传第五在线阅读 哈西文学网" />
<meta name="description" content="哈西文学网提供李延寿的南史  卷十五 列传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331411.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331411.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 列传第五</h1>
            <div class="link xb">
                <a href="331382.html">上一页</a>&larr;<a href="index.html">返回列表</a>&rarr;<a
                    href="331437.html">下一页</a></div>			
            <div id="BookText">&nbsp;&nbsp;&nbsp;&nbsp;○刘穆之（曾孙祥从子秀之）徐羡之（从孙湛之湛之孙孝嗣孝嗣孙<br /><br />&nbsp;&nbsp;&nbsp;&nbsp;君）傅亮（族兄隆）檀道济（兄韶韶孙圭韶弟祗）<br /><br />&nbsp;&nbsp;&nbsp;&nbsp;刘穆之，字道和，小字道人，东莞莒人也，世居京口。初为琅邪府主簿，尝<br /><br />&nbsp;&nbsp;&nbsp;&nbsp;梦与宋武帝泛海遇大风，惊俯视船下，见二白龙挟船。既而至一山，山峰耸秀，<br /><br />&nbsp;&nbsp;&nbsp;&nbsp;意甚悦。<br /><br />&nbsp;&nbsp;&nbsp;&nbsp;及武帝克京城，从何无忌求府主簿，无忌进穆之。帝曰：“吾亦识之。”即<br /><br />&nbsp;&nbsp;&nbsp;&nbsp;驰召焉。时穆之闻京城有叫声，晨出陌头，属与信会，直视不言者久之，反室坏<br /><br />&nbsp;&nbsp;&nbsp;&nbsp;布裳为F，往见帝，帝谓曰““我始举大义，须一军吏甚急，谁堪其选？”穆之<br /><br />&nbsp;&nbsp;&nbsp;&nbsp;曰：“无见逾者。”帝笑曰：“卿能自屈，吾事济矣。”即于坐受署。<br /><br />&nbsp;&nbsp;&nbsp;&nbsp;从平建邺，诸大处分，皆仓卒立定，并穆之所建，遂动见谘询。穆之亦竭节<br /><br />&nbsp;&nbsp;&nbsp;&nbsp;尽诚，无所遗隐。时晋网宽弛，威禁不行，盛族豪家，负势陵纵；重以司马元显<br /><br />&nbsp;&nbsp;&nbsp;&nbsp;政令违舛，桓玄科条繁密。穆之斟酌时宜，随方矫正，不盈旬日，风俗顿改。<br /><br />&nbsp;&nbsp;&nbsp;&nbsp;迁尚书祠部郎，复为府主簿、记室、录事参军，领堂邑太守。以平桓玄功，<br /><br />&nbsp;&nbsp;&nbsp;&nbsp;封西华县五等子。及扬州刺史王谧薨，帝次应入辅。刘毅等不欲帝入，议以中领<br /><br />&nbsp;&nbsp;&nbsp;&nbsp;军谢混为扬州，或欲令帝于丹徒领州，以内事付仆射孟昶。遣尚书右丞皮沈以二<br /><br />&nbsp;&nbsp;&nbsp;&nbsp;议谘帝。沈先与穆之言，穆之伪如厕，即密疏白帝，言沈语不可从。帝既见沈，<br /><br />&nbsp;&nbsp;&nbsp;&nbsp;且令出外，呼穆之问焉。穆之曰：“公今日岂得居谦，遂为守蕃将邪？刘、孟诸<br /><br />&nbsp;&nbsp;&nbsp;&nbsp;公俱起布衣，共立大义，事乃一时相推，非宿定臣主分也。力敌势均，终相吞咀。<br /><br />&nbsp;&nbsp;&nbsp;&nbsp;扬州根本所系，不可假人。前授王谧，事出权道，今若复他授，便应受制于人。<br /><br />&nbsp;&nbsp;&nbsp;&nbsp;一失权柄，无由可得。公功高勋重，不可直置疑畏，便可入朝共尽同异。公至京<br /><br />&nbsp;&nbsp;&nbsp;&nbsp;邑，彼必不敢越公更授余人。”帝从其言，由是入辅。<br /><br />&nbsp;&nbsp;&nbsp;&nbsp;从广固还拒卢循，常居幕中画策。刘毅等疾之，每从容言其权重，帝愈信仗<br /><br />&nbsp;&nbsp;&nbsp;&nbsp;之。穆之外所闻见，大小必白，虽闾里言谑，皆一二以闻。帝每得人间委密消息<br /><br />&nbsp;&nbsp;&nbsp;&nbsp;以示聪明，皆由穆之。又爱宾游，坐客恒满，布耳目以为视听，故朝野同异，穆<br /><br />&nbsp;&nbsp;&nbsp;&nbsp;之莫不必知。虽亲昵短长，皆陈奏无隐。人或讥之，穆之曰：“我蒙公恩，义无<br /><br />&nbsp;&nbsp;&nbsp;&nbsp;隐讳，此张辽所以告关羽欲叛也。”<br /><br />&nbsp;&nbsp;&nbsp;&nbsp;帝举止施为，穆之皆下节度。帝书素拙，穆之曰：“此虽小事，然宣布四远，<br /><br />&nbsp;&nbsp;&nbsp;&nbsp;愿公小复留意。”帝既不能留意，又禀分有在，穆之乃曰：“公但纵笔为大字，<br /><br />&nbsp;&nbsp;&nbsp;&nbsp;一字径尺无嫌。大既足有所包，其势亦美。”帝从之，一纸不过六七字便满。<br /><br />&nbsp;&nbsp;&nbsp;&nbsp;穆之凡所荐达，不纳不止。常云：“我虽不及荀令君之举善，然不举不善。”<br /><br />&nbsp;&nbsp;&nbsp;&nbsp;穆之与朱龄石并便尺牍，尝于武帝坐与龄石并答书，自旦至日中，穆之得百函，<br /><br />&nbsp;&nbsp;&nbsp;&nbsp;龄石得八十函，而穆之应对无废。<br /><br />&nbsp;&nbsp;&nbsp;&nbsp;迁中军、太尉司马，加丹阳尹。帝西讨刘毅，以诸葛长人监留府，疑其难独<br /><br />&nbsp;&nbsp;&nbsp;&nbsp;任，留穆之辅之。加建威将军，置佐吏，配给实力。长人果有异谋，而犹豫不能<br /><br />&nbsp;&nbsp;&nbsp;&nbsp;发，屏人谓穆之曰：“悠悠之言，云太尉与我不平，何以至此？”穆之曰：“公<br /><br />&nbsp;&nbsp;&nbsp;&nbsp;溯流远伐，以老母弱子委节下，若一豪不尽，岂容若此。”长人意乃小安，穆之<br /><br />&nbsp;&nbsp;&nbsp;&nbsp;亦厚为之备。谓所亲曰：“贫贱常思富贵，富贵必践危机。今日思为丹徒布衣，<br /><br />&nbsp;&nbsp;&nbsp;&nbsp;不可得也。”帝还，长人伏诛。进前将军。帝西伐司马休之，中军将军道怜知留<br /><br />&nbsp;&nbsp;&nbsp;&nbsp;任，而事无大小，一决穆之。迁尚书左仆射，领选，将军、尹如故。帝北伐，留<br /><br />&nbsp;&nbsp;&nbsp;&nbsp;世子为中军将军、监太尉留府。转穆之左仆射、领监军中军二府军司，将军、尹、<br /><br />&nbsp;&nbsp;&nbsp;&nbsp;领选如故，甲仗五十人入殿，入居东城。<br /><br />&nbsp;&nbsp;&nbsp;&nbsp;穆之内总朝政，外供军旅，决断如流，事无壅滞。宾客辐凑，求诉百端，内<br /><br />&nbsp;&nbsp;&nbsp;&nbsp;外谘禀，盈阶满室。目览词讼，手答笺书，耳行听受，口并酬应，不相参涉，皆<br /><br />&nbsp;&nbsp;&nbsp;&nbsp;悉赡举。又言谈赏笑，弥日亘时，未尝倦苦。裁有闲暇，手自写书，寻览篇章，<br /><br />&nbsp;&nbsp;&nbsp;&nbsp;校定坟籍。性奢豪，食必方丈，旦辄为十人馔，未尝独餐。每至食时，客止十人<br /><br />&nbsp;&nbsp;&nbsp;&nbsp;以还，帐下依常下食，以此为常。尝白帝曰：“穆之家本贫贱，赡生多阙，叨忝<br /><br />&nbsp;&nbsp;&nbsp;&nbsp;以来，虽每存约损，而朝夕所须，微为过丰，此外无一豪负公”。<br /><br />&nbsp;&nbsp;&nbsp;&nbsp;义熙十三年卒。帝在长安，本欲顿驾关中，经略赵、魏，闻问惊恸，哀惋者<br /><br />&nbsp;&nbsp;&nbsp;&nbsp;数日。以根本虚，乃驰还彭城。以司马徐羡之代管留台，而朝廷大事常决于穆之<br /><br />&nbsp;&nbsp;&nbsp;&nbsp;者，并悉北谘穆之。前军府文武二万人，以三千配羡之建威府，余悉配世子中军<br /><br />&nbsp;&nbsp;&nbsp;&nbsp;府。追赠穆之开府仪同三司。帝又表天子曰：“臣闻崇贤旌善，王教所先，念功<br /><br />&nbsp;&nbsp;&nbsp;&nbsp;简劳，义深追远。故司勋执策，在勤必记，德之休明，没而弥著。故尚书左仆射、<br /><br />&nbsp;&nbsp;&nbsp;&nbsp;前将军臣穆之，爰自布衣，协佐义始，内竭谋猷，外勤庶政，密勿军国，心力俱<br /><br />&nbsp;&nbsp;&nbsp;&nbsp;尽。及登庸朝右，尹司京畿，敷赞百揆，翼新大猷。顷戎车远役，居中作捍，抚<br /><br />&nbsp;&nbsp;&nbsp;&nbsp;宁之勋，实洽朝野，识量局致，栋干之器也。方宣赞盛化，缉隆圣世，忠绩未究，<br /><br />&nbsp;&nbsp;&nbsp;&nbsp;远迩悼心。皇恩褒述，班同三事，荣哀既备，宠灵已泰。臣伏思寻，自义熙草创，<br /><br />&nbsp;&nbsp;&nbsp;&nbsp;艰患未弭，外虞既殷，内难亦荐，时屯世故，靡有宁岁。臣以寡乏，负荷国重，<br /><br />&nbsp;&nbsp;&nbsp;&nbsp;实赖穆之匡翼之勋。岂唯谠言嘉谋，溢于人听，若乃忠规密谟，潜虑帷幕，造膝<br /><br />&nbsp;&nbsp;&nbsp;&nbsp;诡辞，莫见其际。事隔于皇朝，功隐于视听者，不可胜纪。所以陈力一纪，遂克<br /><br />&nbsp;&nbsp;&nbsp;&nbsp;有成，出征入辅，幸不辱命。微夫人之左右，未有宁济其事者矣。履谦居寡，守<br /><br />&nbsp;&nbsp;&nbsp;&nbsp;之弥固，每议及封爵，辄深自抑绝。所以勋高当年，而茅土弗及，抚事永念，胡<br /><br />&nbsp;&nbsp;&nbsp;&nbsp;宁可昧。谓宜加赠正司，追甄土宇。俾忠贞之烈，不泯于身后，大赉所及，永旌<br /><br />&nbsp;&nbsp;&nbsp;&nbsp;于善人。臣契阔屯夷，旋观终始，金兰之分，义深情感，是以献其乃怀，布之朝<br /><br />&nbsp;&nbsp;&nbsp;&nbsp;听。”于是重赠侍中、司徒，封南昌县侯。及帝受禅，每叹忆之，曰：“穆之不<br /><br />&nbsp;&nbsp;&nbsp;&nbsp;死，当助我理天下。可谓‘人之云亡，邦国殄瘁。’”光禄大夫范泰对曰：“圣<br /><br />&nbsp;&nbsp;&nbsp;&nbsp;主在上，英彦满朝，穆之虽功著艰难，未容便关兴毁。”帝笑曰：“卿不闻骥J<br /><br />&nbsp;&nbsp;&nbsp;&nbsp;乎，贵日致千里耳。”帝后复曰：“穆之死，人轻易我。”其见思如此。以佐命<br /><br />&nbsp;&nbsp;&nbsp;&nbsp;元勋，追封南康郡公，谥曰文宣。<br /><br />&nbsp;&nbsp;&nbsp;&nbsp;穆之少时，家贫诞节，嗜酒食，不修拘检。好往妻兄家乞食，多见辱，不以<br /><br />&nbsp;&nbsp;&nbsp;&nbsp;为耻。其妻江嗣女，甚明识，每禁不令往江氏。后有庆会，属令勿来。穆之犹往，<br /><br />&nbsp;&nbsp;&nbsp;&nbsp;食毕求槟榔。江氏兄弟戏之曰：“槟榔消食，君乃常饥，何忽须此？”妻复截发<br /><br />&nbsp;&nbsp;&nbsp;&nbsp;市肴馔，为其兄弟以饷穆之，自此不对穆之梳沐。及穆之为丹阳尹，将召妻兄弟，<br /><br />&nbsp;&nbsp;&nbsp;&nbsp;妻泣而稽颡以致谢。穆之曰：“本不匿怨，无所致忧。”及至醉，穆之及令厨人<br /><br />&nbsp;&nbsp;&nbsp;&nbsp;以金贮槟榔一斛以进之。<br /><br />&nbsp;&nbsp;&nbsp;&nbsp;元嘉二十五年，车驾幸江宁，经穆之墓，诏致祭墓所。<br /><br />&nbsp;&nbsp;&nbsp;&nbsp;长子虑之嗣，卒。子邕嗣。先是郡县为封国者，内史、相并于国主称臣，去<br /><br />&nbsp;&nbsp;&nbsp;&nbsp;任便止。孝建中始革此制为下官致敬。河东王歆之尝为南康相，素轻邕。后歆之<br /><br />&nbsp;&nbsp;&nbsp;&nbsp;与邕俱豫元会并坐，邕嗜酒，谓歆之曰：“卿昔见臣，今能见劝一杯酒不？”歆<br /><br />&nbsp;&nbsp;&nbsp;&nbsp;之因滤镳└璐鹪唬骸拔粑汝作臣，今与汝比肩，既不劝汝酒，亦不愿汝年。”<br /><br />&nbsp;&nbsp;&nbsp;&nbsp;邕性嗜食疮痂，以为味似鳆鱼。尝诣孟灵休，灵休先患灸疮，痂落在床，邕取食<br /><br />&nbsp;&nbsp;&nbsp;&nbsp;之。灵休大惊，痂未落者，悉褫取饴邕。邕去，灵休与何勖书曰：“刘邕向顾见<br /><br />&nbsp;&nbsp;&nbsp;&nbsp;啖，遂举体流血。”南康国吏二百许人，不问有罪无罪，递与鞭，疮痂常以给膳。<br /><br />&nbsp;&nbsp;&nbsp;&nbsp;邕卒，子肜嗣。坐刀斫妻夺爵，以弟彪绍。齐建元初，降封南康县侯、虎贲<br /><br />&nbsp;&nbsp;&nbsp;&nbsp;中郎将。坐庙墓不修，削爵为羽林监。又坐与亡弟母杨别居，杨死不殡葬，崇圣<br /><br />&nbsp;&nbsp;&nbsp;&nbsp;寺尼慧首剃头为尼，以五百钱为买棺，以泥洹舆送葬，为有司奏，事寝不出。<br /><br />&nbsp;&nbsp;&nbsp;&nbsp;穆之中子式之，字延叔，为宣城、淮南二郡太守，犯赃货，扬州刺史王弘遣<br /><br />&nbsp;&nbsp;&nbsp;&nbsp;从事检校之。式之召从事谓曰：“还白使君，刘式之于国粗有微分，偷数百万钱<br /><br />&nbsp;&nbsp;&nbsp;&nbsp;何有，况不偷邪？”从事还白弘，由此得停。从征关洛有功，封德阳县五等侯。<br /><br />&nbsp;&nbsp;&nbsp;&nbsp;卒，谥曰恭。<br /><br />&nbsp;&nbsp;&nbsp;&nbsp;子r，字茂琳，始兴王浚为南徐州，以r为别驾。r性陵物护前。时浚征北<br /><br />&nbsp;&nbsp;&nbsp;&nbsp;府行参军吴郡顾迈轻薄有才能，浚待之厚。r乃折节事迈，迈以r与之款尽。浚<br /><br />&nbsp;&nbsp;&nbsp;&nbsp;所言密事，悉以语r。r与迈共进射堂下，忽顾左右索单衣帻，迈问其故，r曰：<br /><br />&nbsp;&nbsp;&nbsp;&nbsp;“公以家人待卿，言无不尽，卿外宣泄。我是公吏，何得不启白之。”浚大怒，<br /><br />&nbsp;&nbsp;&nbsp;&nbsp;启文帝徙迈广州。<br /><br />&nbsp;&nbsp;&nbsp;&nbsp;r性使气尚人，后为御史中丞，甚得志。弹萧惠开云：“非才非望，非勋非<br /><br />&nbsp;&nbsp;&nbsp;&nbsp;德。”弹王僧达云：“荫藉高华，人品冗末。”朝士莫不畏其笔端。转右卫将军。<br /><br />&nbsp;&nbsp;&nbsp;&nbsp;年位本在何偃前，孝武初，偃为吏部尚书，r图侍中不得。与偃同从郊祀，时偃<br /><br />&nbsp;&nbsp;&nbsp;&nbsp;乘车在前，r策驷居后，相去数十步。r蹋马及之，谓偃曰：“君辔何疾？”偃<br /><br />&nbsp;&nbsp;&nbsp;&nbsp;曰：“牛骏驭精，所以疾耳。”偃曰：“君马何迟？”曰“骐骥罗于羁绊，所以<br /><br />&nbsp;&nbsp;&nbsp;&nbsp;居后”。偃曰：“何不着鞭使致千里？”答曰：“一蹙自造青云，何至与驽马争<br /><br />&nbsp;&nbsp;&nbsp;&nbsp;路。”然甚不得意，谓所亲曰：“人仕宦，不出当入，不入当出，安能长居户限<br /><br />&nbsp;&nbsp;&nbsp;&nbsp;上？”因求益州。及行，甚不得意，至江陵，与颜竣书曰：“朱修之三世叛兵，<br /><br />&nbsp;&nbsp;&nbsp;&nbsp;一日居荆州，青油幕下，作谢宣明面目，向使斋帅以长刀引吾下席，于吾何有？<br /><br />&nbsp;&nbsp;&nbsp;&nbsp;政恐匈奴轻汉耳。”坐夺人妻为妾免官。后为吴兴太守，侍中何偃当案之云：<br /><br />&nbsp;&nbsp;&nbsp;&nbsp;“参伍时望。”r大怒曰：“我于时望何参伍之有？”遂与偃绝。族叔秀之为丹<br /><br />&nbsp;&nbsp;&nbsp;&nbsp;阳，r又与亲故书曰：“吾家黑面阿秀遂居刘安众处，朝廷不为多士。”其年疽<br /><br />&nbsp;&nbsp;&nbsp;&nbsp;发背，何偃亦发背痈。r疾已笃，闻偃亡，欢跃叫呼，于是亦卒。谥曰刚。<br /><br />&nbsp;&nbsp;&nbsp;&nbsp;祥，字显征，式之孙也。父岂攵，太宰从事中郎。祥少好文学，性韵刚疏，<br /><br />&nbsp;&nbsp;&nbsp;&nbsp;轻言肆行，不避高下。齐建元中，为正员郎。司徒褚彦回入朝，以腰扇鄣日，祥<br /><br />&nbsp;&nbsp;&nbsp;&nbsp;从侧过，曰：“作如此举止，羞面见人，扇障何益。”彦回曰：“寒士不逊。”<br /><br />&nbsp;&nbsp;&nbsp;&nbsp;祥曰：“不能杀袁、刘，安得免寒士。”永明初，撰《宋书》，讥斥禅代，尚书<br /><br />&nbsp;&nbsp;&nbsp;&nbsp;令王俭密以启闻，上衔而不问。为临川王骠骑从事中郎。祥兄整为广州，卒官。<br /><br />&nbsp;&nbsp;&nbsp;&nbsp;祥就整妻求还资，事闻朝廷。又于朝士多所贬忽。王奂为尚书仆射，祥与奂子融<br /><br />&nbsp;&nbsp;&nbsp;&nbsp;同载，行至中堂，见路人驱驴，祥曰：“驴，汝好为之，如汝人才，皆已令仆。”<br /><br />&nbsp;&nbsp;&nbsp;&nbsp;著《连珠》十五首，以寄其怀。其讥议者云：“希世之宝，违时必贱；伟俗之器，<br /><br />&nbsp;&nbsp;&nbsp;&nbsp;无圣则沦。是以明玉黜于楚岫，章甫穷于越人。”有以祥《连珠》启上。上令御<br /><br />&nbsp;&nbsp;&nbsp;&nbsp;史中丞任遐奏其过恶，付廷尉。上别遣敕祥曰：“我当原卿性命，令卿万里思愆。<br /><br />&nbsp;&nbsp;&nbsp;&nbsp;卿若能改革，当令卿得还。”乃徙广州。不得意，终日纵酒，少时卒。<br /><br />&nbsp;&nbsp;&nbsp;&nbsp;秀之，字道宝，穆之从父兄子也。祖爽，山阴令。父仲道，余姚令。秀之少<br /><br />&nbsp;&nbsp;&nbsp;&nbsp;孤贫。十岁时与诸儿戏前渚，忽有大蛇来，势甚猛，莫不颠沛惊呼，秀之独不动，<br /><br />&nbsp;&nbsp;&nbsp;&nbsp;众并异之。东海何承天雅相知器，以女妻之。兄钦之为朱龄石右军参军，随龄石<br /><br />&nbsp;&nbsp;&nbsp;&nbsp;败没。秀之哀戚不欢宴者十年。<br /><br />&nbsp;&nbsp;&nbsp;&nbsp;宋景平二年，除驸马都尉。元嘉中，再为建康令，政绩有声。孝武镇襄阳，<br /><br />&nbsp;&nbsp;&nbsp;&nbsp;以为抚军录事参军、襄阳令。襄阳有六门堰，良田数千顷，堰久决坏，公私废业。<br /><br />&nbsp;&nbsp;&nbsp;&nbsp;孝武遣秀之修复，雍部由是大丰。后除西戎校尉、梁、南秦二州刺史，加都督。<br /><br />&nbsp;&nbsp;&nbsp;&nbsp;汉川饥馑，秀之躬自俭约。先是汉川悉以绢为货，秀之限令用钱，百姓利之。<br /><br />&nbsp;&nbsp;&nbsp;&nbsp;二十七年，大举北侵，遣辅国将军杨文德、巴西梓潼二郡太守刘弘宗受秀之<br /><br />&nbsp;&nbsp;&nbsp;&nbsp;节度，震荡F陇。元凶弑逆，秀之即日起兵，求赴襄阳，司空南谯王义宣不许。<br /><br />&nbsp;&nbsp;&nbsp;&nbsp;事宁，迁益州刺史，折留奉禄二百八十万付梁州镇库，此外萧然。梁、益丰富，<br /><br />&nbsp;&nbsp;&nbsp;&nbsp;前后刺史莫不大营聚畜，多者致万金。所携宾僚并都下贫子，出为郡县，皆以苟<br /><br />&nbsp;&nbsp;&nbsp;&nbsp;得自资。秀之为政整肃，远近悦焉。南谯王义宣据荆州为逆，遣征兵于秀之，秀<br /><br />&nbsp;&nbsp;&nbsp;&nbsp;之斩其使。以起义功，封康乐县侯，徙丹阳尹。先是秀之从叔穆之为丹阳，与子<br /><br />&nbsp;&nbsp;&nbsp;&nbsp;弟听事上宴，听事柱有一穿，穆之谓子弟及秀之，汝等试以栗遥掷柱，入穿者后<br /><br />&nbsp;&nbsp;&nbsp;&nbsp;必得此郡。唯秀之独入焉，其言遂验。<br /><br />&nbsp;&nbsp;&nbsp;&nbsp;时赊买百姓物不还钱，秀之以为非宜，陈之甚切。虽纳其言，竟不用。迁尚<br /><br />&nbsp;&nbsp;&nbsp;&nbsp;书右仆射。时定制令，隶人杀长吏科，议者谓会赦宜以徙论。秀之以为“律文虽<br /><br />&nbsp;&nbsp;&nbsp;&nbsp;不显人杀官长之旨，若遇赦但止徙论，便与悠悠杀人曾无一异。人敬官长比之父<br /><br />&nbsp;&nbsp;&nbsp;&nbsp;母，行害之身虽遇赦，谓宜长付尚方，穷其天命，家口补兵”。从之。后为宁蛮<br /><br />&nbsp;&nbsp;&nbsp;&nbsp;校尉、雍州刺史，加都督。将征为左仆射，会卒。赠司空，谥忠成公。秀之野率<br /><br />&nbsp;&nbsp;&nbsp;&nbsp;无风采，而心力坚正。上以其莅官清洁，家无余财，赐钱二十万，布三百疋。传<br /><br />&nbsp;&nbsp;&nbsp;&nbsp;封至孙，齐受禅，国除。<br /><br />&nbsp;&nbsp;&nbsp;&nbsp;徐羡之，字宗文，东海郯人也。祖宁，尚书吏部郎。父祚之，上虞令。羡之<br /><br />&nbsp;&nbsp;&nbsp;&nbsp;为桓修抚军中兵参军，与宋武帝同府，深相亲结。武帝北伐，稍迁太尉左司马，<br /><br />&nbsp;&nbsp;&nbsp;&nbsp;掌留任，副贰刘穆之。帝议北伐，朝士多谏，唯羡之默然。或问何独不言，羡之<br /><br />&nbsp;&nbsp;&nbsp;&nbsp;曰：“今二方已平，拓地万里，唯有小羌未定。公寝食不安，何可轻豫其议？”<br /><br />&nbsp;&nbsp;&nbsp;&nbsp;穆之卒，帝欲用王弘代之。谢晦曰：“休元轻易，不若徐羡之。”乃以羡之为丹<br /><br />&nbsp;&nbsp;&nbsp;&nbsp;阳尹，总知留任，甲仗二十人出入，加尚书仆射。<br /><br />&nbsp;&nbsp;&nbsp;&nbsp;义熙十四年，军人朱兴妻周生子道扶，年三岁，先得痫病。周因其病，发掘<br /><br />&nbsp;&nbsp;&nbsp;&nbsp;地生埋之，为道扶姑双女所告，周弃市。羡之议曰：“自然之爱，豺狼犹仁，周<br /><br />&nbsp;&nbsp;&nbsp;&nbsp;之凶忍，宜加显戮。臣以为法律之外，尚弘通理，母之即刑，由子明法。为子之<br /><br />&nbsp;&nbsp;&nbsp;&nbsp;道，焉有自容之地？愚谓可特申之遐裔。”从之。<br /><br />&nbsp;&nbsp;&nbsp;&nbsp;及武帝即位，封南昌县公，位司空、录尚书事、扬州刺史。羡之起自布衣，<br /><br />&nbsp;&nbsp;&nbsp;&nbsp;又无术学，直以局度，一旦居廊庙，朝野推服，咸谓有宰臣之望。沉密寡言，不<br /><br />&nbsp;&nbsp;&nbsp;&nbsp;以忧喜见色。颇工弈棋，观戏常若未解，当世倍以此推之。傅亮、蔡郭尝言徐公<br /><br />&nbsp;&nbsp;&nbsp;&nbsp;晓万事，安异同。尝与傅亮、谢晦宴聚。亮、晦才学辩博，羡之风度详整，时然<br /><br />&nbsp;&nbsp;&nbsp;&nbsp;后言。郑鲜之叹曰：“观徐、傅言论，不复学问为长。”武帝不豫，加班剑三十<br /><br />&nbsp;&nbsp;&nbsp;&nbsp;人。宫车晏驾，与中书令傅亮、领军将军谢晦、镇北将军檀道济同被顾命。少帝<br /><br />&nbsp;&nbsp;&nbsp;&nbsp;诏羡之、亮率众宫内月一决狱。<br /><br />&nbsp;&nbsp;&nbsp;&nbsp;帝后失德，羡之等将谋废立，而庐陵王义真多过，不任四海。乃先废义真，<br /><br />&nbsp;&nbsp;&nbsp;&nbsp;然后废帝。时谢晦为领军，以府舍内屋败应修理，悉移家人出宅，聚将士于府内。<br /><br />&nbsp;&nbsp;&nbsp;&nbsp;檀道济以先朝旧将，威服殿省，且有兵众，召入朝告之谋。既废帝，侍中程道惠<br /><br />&nbsp;&nbsp;&nbsp;&nbsp;劝立皇子义恭，羡之不许。及文帝即位，改封南平郡公，固让加封。有司奏车驾<br /><br />&nbsp;&nbsp;&nbsp;&nbsp;依旧临华林园听讼，诏如先二公权讯。元嘉二年，羡之与傅亮归政，三奏乃见许。<br /><br />&nbsp;&nbsp;&nbsp;&nbsp;羡之仍逊位，退还私第。兄子佩之及程道惠、吴兴太守王韶之等，并谓非宜，敦<br /><br />&nbsp;&nbsp;&nbsp;&nbsp;劝甚苦。复奉诏摄任。<br /><br />&nbsp;&nbsp;&nbsp;&nbsp;三年正月，帝以羡之、亮、晦旬月间再肆丑毒，下诏暴其罪，诛之。尔日，<br /><br />&nbsp;&nbsp;&nbsp;&nbsp;诏召羡之至西门外，时谢晦弟骶粑黄门郎正直，报亮云：“殿中有异处分。”<br /><br />&nbsp;&nbsp;&nbsp;&nbsp;帝驰报羡之，羡之乘内人问讯车出郭，步走至新林，入陶灶中自缢而死，年六十<br /><br />&nbsp;&nbsp;&nbsp;&nbsp;三。羡之初不应召，上遣领军到彦之、右卫将军王华追讨。及死，野人以告，载<br /><br />&nbsp;&nbsp;&nbsp;&nbsp;尸付廷尉。<br /><br />&nbsp;&nbsp;&nbsp;&nbsp;初，羡之年少时，尝有一人来谓曰：“我是汝祖。”羡之拜。此人曰：“汝<br /><br />&nbsp;&nbsp;&nbsp;&nbsp;有贵相而有大厄，宜以钱二十八文埋宅四角，可以免灾。过此可位极人臣。”后<br /><br />&nbsp;&nbsp;&nbsp;&nbsp;羡之随亲之县，住在县内。尝暂出，而贼自后破县，县内人无免者，鸡犬亦尽，<br /><br />&nbsp;&nbsp;&nbsp;&nbsp;唯羡之在外获全。又随从兄履之为临海乐安县，尝行经山中，见黑龙长丈余，头<br /><br />&nbsp;&nbsp;&nbsp;&nbsp;有角，前两足皆具，无后足，曳尾而行。及拜司空，守关将入，彗星辰见危南。<br /><br />&nbsp;&nbsp;&nbsp;&nbsp;又当拜时，双鹤集太极殿东鸱尾鸣唤，竟以凶终。<br /><br />&nbsp;&nbsp;&nbsp;&nbsp;羡之兄钦之，位秘书监。钦之子佩之，轻薄好利，武帝以其姻戚，累加宠任，<br /><br />&nbsp;&nbsp;&nbsp;&nbsp;为丹阳尹。景平初，以羡之知权，颇豫政事，与王韶之、程道惠、中书舍人邢安<br /><br />&nbsp;&nbsp;&nbsp;&nbsp;泰、潘盛为党。时谢晦久病连灸，不堪见客。佩之等疑其托疾有异图，与韶之、<br /><br />&nbsp;&nbsp;&nbsp;&nbsp;道惠同载诣傅亮，称羡之意，欲令作诏诛之。亮曰：“己等三人同受顾命，岂可<br /><br />&nbsp;&nbsp;&nbsp;&nbsp;自相残戮？”佩之等乃止。羡之既诛，文帝特宥佩之，免官而已。其冬佩之谋反<br /><br />&nbsp;&nbsp;&nbsp;&nbsp;事发被诛。<br /><br />&nbsp;&nbsp;&nbsp;&nbsp;佩之弟逵之，尚武帝长女会稽宣公主，为彭城、沛二郡太守。武帝诸子并幼，<br /><br />&nbsp;&nbsp;&nbsp;&nbsp;以逵之姻戚，将大任之，欲先令立功。及讨司马休之，使统军为前锋，待克当即<br /><br />&nbsp;&nbsp;&nbsp;&nbsp;授荆州，于阵见害。追赠中书侍郎。子湛之。<br /><br />&nbsp;&nbsp;&nbsp;&nbsp;湛之，字孝源，幼孤，为武帝所爱。常与江夏王义恭寝食不离帝侧。永初三<br /><br />&nbsp;&nbsp;&nbsp;&nbsp;年，诏以公主一门嫡长，且湛之致节之胤，封枝江县侯。数岁与弟淳之共车行，<br /><br />&nbsp;&nbsp;&nbsp;&nbsp;牛奔车坏，左右人驰来赴之。湛之先令取弟，众咸叹其幼而有识。及长，颇涉文<br /><br />&nbsp;&nbsp;&nbsp;&nbsp;义，善自位待，事祖母及母以孝闻。<br /><br />&nbsp;&nbsp;&nbsp;&nbsp;元嘉中，以为黄门侍郎。祖母年老，辞以朝直不拜。后拜秘书监。会稽公主<br /><br />&nbsp;&nbsp;&nbsp;&nbsp;身居长嫡，为文帝所礼，家事大小必谘而后行。西征谢晦，使公主留止台内，总<br /><br />&nbsp;&nbsp;&nbsp;&nbsp;摄六宫，每有不得意，辄号哭，上甚惮之。初，武帝微时，贫陋过甚，尝自新洲<br /><br />&nbsp;&nbsp;&nbsp;&nbsp;伐荻，有纳布衣袄等，皆是敬皇后手自作。武帝既贵，以此衣付公主曰：“后世<br /><br />&nbsp;&nbsp;&nbsp;&nbsp;若有骄奢不节者，可以此衣示之。”湛之为大将军彭城王义康所爱，与刘湛等颇<br /><br />&nbsp;&nbsp;&nbsp;&nbsp;相附。及得罪，事连湛之。文帝大怒，将致大辟。湛之忧惧无计，以告公主。公<br /><br />&nbsp;&nbsp;&nbsp;&nbsp;主即日入宫，及见文帝，因号哭下床，不复施臣妾之礼。以锦囊盛武帝纳衣，掷<br /><br />&nbsp;&nbsp;&nbsp;&nbsp;地以示上曰：“汝家本贱贫，此是我母为汝父作此纳衣。今日有一顿饱食，便欲<br /><br />&nbsp;&nbsp;&nbsp;&nbsp;残害我儿子。”上亦号哭，湛之由此得全。<br /><br />&nbsp;&nbsp;&nbsp;&nbsp;再迁太子詹事，寻加侍中。湛之善尺牍，音辞流畅；贵戚豪强，产业甚厚，<br /><br />&nbsp;&nbsp;&nbsp;&nbsp;室宇园池，贵游莫及，伎乐之妙，冠绝一时。门生千余，皆三吴富人子，姿质端<br /><br />&nbsp;&nbsp;&nbsp;&nbsp;美，衣服鲜丽。每出入行游，途巷盈满。泥雨日，悉以后车载之。文帝每嫌其侈<br /><br />&nbsp;&nbsp;&nbsp;&nbsp;纵。时安成公何勖，无忌之子，临汝公孟灵休，昶之子也，并名奢豪，与湛之以<br /><br />&nbsp;&nbsp;&nbsp;&nbsp;肴膳器服车马相尚，都下为之语曰：“安成食，临汝饰。”湛之美兼何、孟。勖<br /><br />&nbsp;&nbsp;&nbsp;&nbsp;官至侍中，追谥荒公。灵休善弹棋，官至秘书监。<br /><br />&nbsp;&nbsp;&nbsp;&nbsp;湛之后迁丹阳尹，加散骑常侍，以公主忧不拜。过葬，复授前职。二十二年，<br /><br />&nbsp;&nbsp;&nbsp;&nbsp;范晔等谋反。湛之始与之同，后发其事，所陈多不尽，为晔等款辞所连。有司以<br /><br />&nbsp;&nbsp;&nbsp;&nbsp;湛之关豫逆党，事起积岁，末乃归闻，多有蔽匿，请免官削爵，付廷尉。上不许。<br /><br />&nbsp;&nbsp;&nbsp;&nbsp;湛之诣阙上疏请罪，以为“初通其谋，为诱引之辞，晔等并见怨咎，规相祸陷。<br /><br />&nbsp;&nbsp;&nbsp;&nbsp;又昔义康南出之始，敕臣入相伴慰，殷勤异意，颇形言旨。遗臣利刃，期以际会。<br /><br />&nbsp;&nbsp;&nbsp;&nbsp;臣苦相谏譬，深加拒塞，以为怨愤所至，不足为虞，便以关启，惧成虚妄。非为<br /><br />&nbsp;&nbsp;&nbsp;&nbsp;纳受，曲相蔽匿。又令申情范晔，释中间之憾，致怀萧思话，恨婚意未申。谓此<br /><br />&nbsp;&nbsp;&nbsp;&nbsp;侥幸，亦不宣达。陛下敦惜天伦，彰于四海，蕃禁优简，亲理咸通。又昔蒙眷顾，<br /><br />&nbsp;&nbsp;&nbsp;&nbsp;不容自绝，音翰信命，时相往来。或言少意多，旨深文浅，辞色之间，往往难测。<br /><br />&nbsp;&nbsp;&nbsp;&nbsp;臣顾惟心无邪悖，故不稍以自嫌，ff丹实，具如此启。臣虽驽下，情匪木石，<br /><br />&nbsp;&nbsp;&nbsp;&nbsp;岂不知丑点难婴，伏剑为易，而t然视息，忍此余生，实非苟吝微命，假延漏刻。<br /><br />&nbsp;&nbsp;&nbsp;&nbsp;诚以负戾灰灭，贻耻方来，贪及视息，少自披诉。乞蒙随放，伏待a@。”<br /><br />&nbsp;&nbsp;&nbsp;&nbsp;上优诏不许。<br /><br />&nbsp;&nbsp;&nbsp;&nbsp;二十四年，服阕，转中书令、太子詹事，出为南兖州刺史。善政俱肃，威惠<br /><br />&nbsp;&nbsp;&nbsp;&nbsp;并行。广陵旧有高楼，湛之更修整之，南望钟山。城北有陂泽，水物丰盛，湛之<br /><br />&nbsp;&nbsp;&nbsp;&nbsp;更起风亭、月观，吹台、琴室，果竹繁茂，花药成行。招集文士，尽游玩之适。<br /><br />&nbsp;&nbsp;&nbsp;&nbsp;时有沙门释惠休善属文，湛之与之甚厚。孝武命使还俗。本姓汤，位至扬州从事<br /><br />&nbsp;&nbsp;&nbsp;&nbsp;史。二十六年，湛之入为丹阳尹、领太子詹事。二十七年，魏太武帝至瓜步，湛<br /><br />&nbsp;&nbsp;&nbsp;&nbsp;之与皇太子分守石头。二十八年，鲁爽兄弟率部曲来奔，爽等轨子也，湛之以为<br /><br />&nbsp;&nbsp;&nbsp;&nbsp;庙算特所奖纳，不敢苟申私怨，乞屏田里，不许。转尚书仆射，领护军将军。时<br /><br />&nbsp;&nbsp;&nbsp;&nbsp;尚书令何尚之以湛之国戚，任遇隆重，欲以朝政推之。湛之以令事无不总，又以<br /><br />&nbsp;&nbsp;&nbsp;&nbsp;事归尚之。互相推委，御史中丞袁淑奏并免官。诏乃使湛之与尚之并受辞诉。尚<br /><br />&nbsp;&nbsp;&nbsp;&nbsp;之虽为令，而以朝事悉归湛之。<br /><br />&nbsp;&nbsp;&nbsp;&nbsp;初，刘湛伏诛，殷景仁卒。文帝任沈演之、庾仲文、范晔等。后又有江湛、<br /><br />&nbsp;&nbsp;&nbsp;&nbsp;何r之。自晔诛，仲文免，演之、r之并卒，至是江湛为吏部尚书，与湛之并居<br /><br />&nbsp;&nbsp;&nbsp;&nbsp;权要，世谓之江、徐。上每疾，湛之辄侍医药。二凶巫蛊事发，上欲废劭，赐浚<br /><br />&nbsp;&nbsp;&nbsp;&nbsp;死，而孝武无宠，故累出外藩，不得停都下。南平王铄、建平王宏并被爱，而铄<br /><br />&nbsp;&nbsp;&nbsp;&nbsp;妃即湛妹，湛之劝上立之，征铄自寿阳入朝。至又失旨。欲立宏，嫌其非次，议<br /><br />&nbsp;&nbsp;&nbsp;&nbsp;又不决。与湛之议，或连日累夕。每夜，使湛之自执烛绕壁检行，虑有窃听者。<br /><br />&nbsp;&nbsp;&nbsp;&nbsp;劭入弑之旦，其夕上与湛之屏人语，至晓犹未灭烛。湛之惊起趣北户，未及开，<br /><br />&nbsp;&nbsp;&nbsp;&nbsp;见害，时年四十四。孝武即位，追赠司空，谥曰忠烈公。子聿之为元凶所杀。聿<br /><br />&nbsp;&nbsp;&nbsp;&nbsp;之子孝嗣。<br /><br />&nbsp;&nbsp;&nbsp;&nbsp;孝嗣，字始昌。父被害，孝嗣在孕。母年少，欲更行，不愿有子。自床投地<br /><br />&nbsp;&nbsp;&nbsp;&nbsp;者无算，又以捣衣杵舂其腰，并服堕胎药，胎更坚。及生，故小字遗奴。幼而挺<br /><br />&nbsp;&nbsp;&nbsp;&nbsp;立。八岁袭爵枝江县公，见宋孝武，升阶流涕，迄于就席。帝甚爱之，尚康乐公<br /><br />&nbsp;&nbsp;&nbsp;&nbsp;主，拜驸马都尉。泰始中，以登殿不著i，为书侍御史蔡准所奏，罚金二两。<br /><br />&nbsp;&nbsp;&nbsp;&nbsp;孝嗣姑适东莞刘舍，舍兄藏为尚书左丞，孝嗣往诣之。藏退谓舍曰：“徐郎<br /><br />&nbsp;&nbsp;&nbsp;&nbsp;是令仆人，三十余可知，汝宜善自结。”升明中，为齐高帝骠骑从事中郎，带南<br /><br />&nbsp;&nbsp;&nbsp;&nbsp;彭城太守，转太尉谘议参军。齐建元初，累迁长史侍中。善趋步，闲容止，与太<br /><br />&nbsp;&nbsp;&nbsp;&nbsp;宰褚彦回相埒。尚书令王俭谓人曰：“徐孝嗣将来必为宰相。”转御史中丞。武<br /><br />&nbsp;&nbsp;&nbsp;&nbsp;帝问俭曰：“谁可继卿？”俭曰：“臣东都之日，其在徐孝嗣乎。”出为吴兴太<br /><br />&nbsp;&nbsp;&nbsp;&nbsp;守，俭赠孝嗣四言诗曰：“方轨叔茂，追清彦辅，柔亦不茹，刚亦不吐。”时人<br /><br />&nbsp;&nbsp;&nbsp;&nbsp;以比蔡子尼之行状也。在郡有能名。王俭亡，上征孝嗣为五兵尚书。其年，敕撰<br /><br />&nbsp;&nbsp;&nbsp;&nbsp;江左以来仪典，令谘受孝嗣。明年，迁太子詹事。从武帝幸方山。上曰：“朕经<br /><br />&nbsp;&nbsp;&nbsp;&nbsp;始此山之南，复为离宫，应有迈灵丘。”灵丘山湖，新林苑也。孝嗣答曰：“绕<br /><br />&nbsp;&nbsp;&nbsp;&nbsp;黄山，款牛首，乃盛汉之事。今江南未广，愿陛下少更留神。”上乃止。竟陵王<br /><br />&nbsp;&nbsp;&nbsp;&nbsp;子良甚善之。历吏部尚书，右军将军，领太子左卫率，台阁事多以委之。武帝崩，<br /><br />&nbsp;&nbsp;&nbsp;&nbsp;遗诏以为尚书右仆射。隆昌元年，为丹阳尹。明帝谋废郁林，遣左右莫智明以告<br /><br />&nbsp;&nbsp;&nbsp;&nbsp;孝嗣，孝嗣奉旨无所厘替，即还家草太后令。明帝入殿，孝嗣戎服随后。郁林既<br /><br />&nbsp;&nbsp;&nbsp;&nbsp;死，明帝须太后令，孝嗣于袖出而奏之，帝大悦。时议悉诛高、武子孙，孝嗣坚<br /><br />&nbsp;&nbsp;&nbsp;&nbsp;保持之，故得无恙。以废立功，封枝江县侯，甲仗五十人入殿。转左仆射。明帝<br /><br />&nbsp;&nbsp;&nbsp;&nbsp;即位，进爵为公，给班剑二十人，加兵百人。旧拜三公乃临轩，至是，帝特诏与<br /><br />&nbsp;&nbsp;&nbsp;&nbsp;陈显达、王晏并临轩拜授。时王晏为令，人情物望不及孝嗣，晏诛，转尚书令。<br /><br />&nbsp;&nbsp;&nbsp;&nbsp;孝嗣爱好文学，器量弘雅，不以权势自居，故见容明帝之世。初在率府，昼卧斋<br /><br />&nbsp;&nbsp;&nbsp;&nbsp;北壁下，梦两童子遽云：“移公床。”孝嗣惊起，闻壁有声，行数步而壁崩压床。<br /><br />&nbsp;&nbsp;&nbsp;&nbsp;建武四年，即本号开府仪同三司，让不受。<br /><br />&nbsp;&nbsp;&nbsp;&nbsp;时连年魏军动，国用虚乏，孝嗣表立屯田。帝已寝疾，兵事未已，竟不行。<br /><br />&nbsp;&nbsp;&nbsp;&nbsp;及崩，受遗托，重申开府之命，加中书监。永元初辅政，自尚书下省出住宫城南<br /><br />&nbsp;&nbsp;&nbsp;&nbsp;宅，不得还家。帝失德，孝嗣不敢谏。及江u诛，内怀忧恐，然未尝表色。<br /><br />&nbsp;&nbsp;&nbsp;&nbsp;始安王遥光反，众怀惶惑，见孝嗣入宫乃安。然群小用事，不能制也。时孝<br /><br />&nbsp;&nbsp;&nbsp;&nbsp;嗣以帝终乱天常，与沈文季俱在南掖门，欲要文季以门为应，四五目之。文季辄<br /><br />&nbsp;&nbsp;&nbsp;&nbsp;乱以他语，孝嗣乃止。进位司空，固让。求解丹阳尹，不许。孝嗣文人，不显同<br /><br />&nbsp;&nbsp;&nbsp;&nbsp;异，名位虽大，故得未及祸。虎贲中郎将许准有胆力，陈说事机，劝行废立。孝<br /><br />&nbsp;&nbsp;&nbsp;&nbsp;嗣迟疑，谓必无用干戈理，须少主出游，闭城门，召百僚集议废之。虽有此怀，<br /><br />&nbsp;&nbsp;&nbsp;&nbsp;终不能决。群小亦稍憎孝嗣，劝帝除之。其冬，孝嗣入华林省，遣茹法珍赐药。<br /><br />&nbsp;&nbsp;&nbsp;&nbsp;孝嗣容色不异，谓沈昭略曰：“始安事，吾欲以门应之，贤叔若同，无今日之恨。”<br /><br />&nbsp;&nbsp;&nbsp;&nbsp;少能饮酒，饮药至斗余方卒，乃下诏言诛之。于时凡被杀者，皆取其蝉冕，剥其<br /><br />&nbsp;&nbsp;&nbsp;&nbsp;衣服。众情素敬孝嗣，得无所侵。长子演，尚齐武帝女武康公主，位太子中庶子；<br /><br />&nbsp;&nbsp;&nbsp;&nbsp;第三子况，尚明帝女山阴公主，并拜驸马都尉，俱见杀。孝嗣之诛，众人惧，无<br /><br />&nbsp;&nbsp;&nbsp;&nbsp;敢至者，唯会稽魏温仁奔赴以私财营丧事。当时称之。<br /><br />&nbsp;&nbsp;&nbsp;&nbsp;初，孝嗣复故封，使故吏吴兴丘睿筮之，当传几世。睿曰：“恐不终尊身。”<br /><br />&nbsp;&nbsp;&nbsp;&nbsp;孝嗣容色甚恶，徐曰：“缘有此虑，故令卿决之。”中兴元年，和帝赠孝嗣太尉。<br /><br />&nbsp;&nbsp;&nbsp;&nbsp;二年，改葬宣德太后，诏增班剑四十人，加羽葆、鼓吹，谥曰文忠，改封余干县<br /><br />&nbsp;&nbsp;&nbsp;&nbsp;公。<br /><br />&nbsp;&nbsp;&nbsp;&nbsp;子绲，仕梁，位侍中，太常，信武将军，谥顷子。<br /><br />&nbsp;&nbsp;&nbsp;&nbsp;绲子君`，字怀简，幼聪朗好学，尤长丁部书，问无不对。善弦歌，为梁湘<br /><br />&nbsp;&nbsp;&nbsp;&nbsp;东王镇西谘议参军。颇好声色，侍妾数十，皆佩金翠，曳罗绮，服玩悉以金银。<br /><br />&nbsp;&nbsp;&nbsp;&nbsp;饮酒数升便醉，而闭门尽日酣歌。每遇欢谑，则饮至斗。有时载伎肆意游行，荆<br /><br />&nbsp;&nbsp;&nbsp;&nbsp;楚山川，靡不毕践。朋从游好，莫得见之。时襄阳鱼弘亦以豪侈称，于是府中谣<br /><br />&nbsp;&nbsp;&nbsp;&nbsp;曰：“北路鱼，南路徐。”然其服玩次于弘也。君`辩于辞令，湘东王尝出军，<br /><br />&nbsp;&nbsp;&nbsp;&nbsp;有人将妇从者。王曰：“才愧李陵，未能先诛女子；将非孙武，遂欲驱战妇人。”<br /><br />&nbsp;&nbsp;&nbsp;&nbsp;君`应声曰：“项籍壮士，犹有虞兮之爱；纪信成功，亦资姬人之力。”君`文<br /><br />&nbsp;&nbsp;&nbsp;&nbsp;冠一府，特有轻艳之才，新声巧变，人多讽习，竟卒于官。<br /><br />&nbsp;&nbsp;&nbsp;&nbsp;傅亮，字季友，北地灵州人，晋司隶校尉咸之玄孙也。父瑗，以学业知名，<br /><br />&nbsp;&nbsp;&nbsp;&nbsp;位至安成太守。瑗与郗超善。超常造瑗，见二子迪及亮。亮年四五岁，超令人解<br /><br />&nbsp;&nbsp;&nbsp;&nbsp;衣使持去，初无吝色。超谓瑗曰：“卿小儿才名位宦当远逾于兄，然保家终在大<br /><br />&nbsp;&nbsp;&nbsp;&nbsp;者。”迪字长猷，宋初终五兵尚书，赠太常。<br /><br />&nbsp;&nbsp;&nbsp;&nbsp;亮博涉经史，尤善文辞。义熙中，累迁中书黄门侍郎，直西省。宋武帝以其<br /><br />&nbsp;&nbsp;&nbsp;&nbsp;久直之勤劳，欲以为东阳郡。先以语迪，大喜告亮，亮不答，即驰见武帝，陈不<br /><br />&nbsp;&nbsp;&nbsp;&nbsp;乐出。帝笑曰：“谓卿须禄耳，能如此，甚协所望也。”以为太尉从事中郎，掌<br /><br />&nbsp;&nbsp;&nbsp;&nbsp;记室。宋国初建，除侍中，领世子中庶子，加中书令。从还寿阳，武帝有受禅意，<br /><br />&nbsp;&nbsp;&nbsp;&nbsp;而难于发言，乃集朝臣宴饮，从容曰：“桓玄暴篡，鼎命已移，我首唱大义，兴<br /><br />&nbsp;&nbsp;&nbsp;&nbsp;复皇室，今年时衰暮，欲归老京师。”群臣唯盛称功德，莫晓此意。亮悟旨。日<br /><br />&nbsp;&nbsp;&nbsp;&nbsp;晚宫门已闭，叩扉请见曰：“臣暂宜还都。”帝知意，无复他言，直云：“须几<br /><br />&nbsp;&nbsp;&nbsp;&nbsp;人自送？”亮曰：“须数十人。”于是奉辞。及出，夜见长星竟天，拊髀曰：<br /><br />&nbsp;&nbsp;&nbsp;&nbsp;“我常不信天文，今始验矣。”亮至都，即征帝入辅。<br /><br />&nbsp;&nbsp;&nbsp;&nbsp;永初元年，加太子詹事，封建城县公，入直中书省，专典诏命。以亮任总国<br /><br />&nbsp;&nbsp;&nbsp;&nbsp;权，听于省见客。神兽门外，每旦车常数百两。武帝登庸之始，文笔皆是参军滕<br /><br />&nbsp;&nbsp;&nbsp;&nbsp;演，北征广固，悉委长史王诞。自此之后至于受命，表策文诰，皆亮辞也。演字<br /><br />&nbsp;&nbsp;&nbsp;&nbsp;彦将，南阳西鄂人，位至秘书监。二年，加亮尚书仆射。及帝不豫，与徐羡之、<br /><br />&nbsp;&nbsp;&nbsp;&nbsp;谢晦并受顾命，给班剑二十人。少帝即位，进中书监、尚书令，领护军将军。<br /><br />&nbsp;&nbsp;&nbsp;&nbsp;少帝废，亮奉迎文帝。立行台于江陵城南，题曰大司马门，率行台百僚诣门<br /><br />&nbsp;&nbsp;&nbsp;&nbsp;拜表，威仪甚盛。文帝将下，引见亮，哭泣哀动左右。既而问义真及少帝薨废本<br /><br />&nbsp;&nbsp;&nbsp;&nbsp;末，悲号呜咽。侍侧者莫能仰视，亮流汗沾背不能答。于是布腹心于到彦之、王<br /><br />&nbsp;&nbsp;&nbsp;&nbsp;华等。及至都，徐羡之问帝可方谁？亮曰：“晋文、景以上人。”羡之曰：“必<br /><br />&nbsp;&nbsp;&nbsp;&nbsp;能明我赤心。”亮曰：“不然。”及文帝即位，加左光禄大夫、开府仪同三司。<br /><br />&nbsp;&nbsp;&nbsp;&nbsp;司空府文武即为左光禄府，进爵始兴郡公，固让进封。元嘉三年，帝将诛亮，先<br /><br />&nbsp;&nbsp;&nbsp;&nbsp;呼入见，省内密有报之者。亮辞以嫂病暂还，遣信报徐羡之，因乘车出郭门，骑<br /><br />&nbsp;&nbsp;&nbsp;&nbsp;马奔兄迪墓。屯骑校尉郭泓收之。初至广莫门，上亦使以诏谓曰：“以公江陵之<br /><br />&nbsp;&nbsp;&nbsp;&nbsp;诚，当使诸子无恙”。亮读诏讫曰：“亮受先帝布衣之眷，遂蒙顾托。黜昏立明，<br /><br />&nbsp;&nbsp;&nbsp;&nbsp;社稷之计。欲加之罪，其无辞乎？”于是伏诛，妻子流建安。亮之方贵，兄迪每<br /><br />&nbsp;&nbsp;&nbsp;&nbsp;深诫焉，而不能从。及见世路屯险，著论名曰《演慎》。及少帝失德，内怀忧惧。<br /><br />&nbsp;&nbsp;&nbsp;&nbsp;直宿禁中，睹夜蛾赴烛，作《感物赋》以寄意。初奉大驾，道路赋诗三首，其一<br /><br />&nbsp;&nbsp;&nbsp;&nbsp;篇有悔惧之辞。自知倾覆，求退无由，又作辛有、穆生、董仲道赞，称其见微之<br /><br />&nbsp;&nbsp;&nbsp;&nbsp;美云。<br /><br />&nbsp;&nbsp;&nbsp;&nbsp;隆，字伯祚，亮族兄也。曾祖，司徒属。父、祖并早卒。隆少孤贫，有学<br /><br />&nbsp;&nbsp;&nbsp;&nbsp;行。义熙初，年四十，为孟昶建威参军，累迁尚书左丞。以族弟亮为仆射，服<br /><br />&nbsp;&nbsp;&nbsp;&nbsp;不得相临，徙太子率更令。元嘉初，为御史中丞，甚得司直之体，转司徒左长史。<br /><br />&nbsp;&nbsp;&nbsp;&nbsp;会稽剡县人黄初妻赵持，杀息载妻王，遇赦。王有父母及男称女叶，依法徙赵二<br /><br />&nbsp;&nbsp;&nbsp;&nbsp;千里外。隆议曰：“礼律之兴，本之自然。求之情理，非从天堕，非从地出。父<br /><br />&nbsp;&nbsp;&nbsp;&nbsp;子至亲，分形同气，称之于载，即载之于赵。虽言三世，为体犹一。称虽创巨痛<br /><br />&nbsp;&nbsp;&nbsp;&nbsp;深，固无仇祖之义。向使石厚之子，日之孙，砥锋挺锷，不与二祖同戴天日，<br /><br />&nbsp;&nbsp;&nbsp;&nbsp;则石F、侯何得流名百代？旧令言杀人父母，徙之二千里外，不施父子孙<br /><br />&nbsp;&nbsp;&nbsp;&nbsp;祖明矣。赵当避王期功千里外耳。令亦云：凡流徙者，同籍亲近欲相随者听之。<br /><br />&nbsp;&nbsp;&nbsp;&nbsp;此又大通情体，因亲以教爱也。赵既流移，载为人子，何得不从？载从而称不行，<br /><br />&nbsp;&nbsp;&nbsp;&nbsp;岂名教所许？如此，称、赵竟不可分。赵虽内愧终身，称深痛没齿，孙祖之义，<br /><br />&nbsp;&nbsp;&nbsp;&nbsp;自不得以永绝，事理然也。”从之。出为义兴太守，有能名。拜左户尚书，坐正<br /><br />&nbsp;&nbsp;&nbsp;&nbsp;直受节假，对人未至委出，白衣领职。寻转太常，文帝以新撰《礼论》付隆，使<br /><br />&nbsp;&nbsp;&nbsp;&nbsp;更下意。隆表上五十二事。后致仕，拜光禄大夫，归老于家。手不释卷，博学多<br /><br />&nbsp;&nbsp;&nbsp;&nbsp;通，特精《三礼》。年八十三卒。<br /><br />&nbsp;&nbsp;&nbsp;&nbsp;檀道济，高平金乡人也，世居京口。少孤，居丧备礼，奉兄姊以和谨称。宋<br /><br />&nbsp;&nbsp;&nbsp;&nbsp;武帝建义，道济与兄韶祗等从平京城，俱参武帝建武将军事。累迁太尉参军，封<br /><br />&nbsp;&nbsp;&nbsp;&nbsp;作唐县男。义熙十二年，武帝北伐，道济为前锋，所至望风降服。径进洛阳，议<br /><br />&nbsp;&nbsp;&nbsp;&nbsp;者谓所获俘囚，应悉戮以为京观。道济曰：“伐罪吊人，正在今日。”皆释而遣<br /><br />&nbsp;&nbsp;&nbsp;&nbsp;之。于是中原感悦，归者甚众。长安平，以为琅邪内史。<br /><br />&nbsp;&nbsp;&nbsp;&nbsp;武帝受命，以佐命功，改封永修县公，位丹阳尹、护军将军。武帝不豫，给<br /><br />&nbsp;&nbsp;&nbsp;&nbsp;班剑二十人。出为镇北将军、南兖州刺史。徐羡之等谋废立，讽道济入朝，告以<br /><br />&nbsp;&nbsp;&nbsp;&nbsp;将废庐陵王义真，道济屡陈不可，竟不纳。将废帝夜，道济入领军府就谢晦，晦<br /><br />&nbsp;&nbsp;&nbsp;&nbsp;悚息不得眠。道济寝便睡熟，晦以此服之。<br /><br />&nbsp;&nbsp;&nbsp;&nbsp;文帝即位，给鼓吹一部，进封武陵郡公。固辞进封。道济素与王弘善，时被<br /><br />&nbsp;&nbsp;&nbsp;&nbsp;遇方深，道济弥相结附，每构羡之等，弘亦雅仗之。上将诛徐羡之等，召道济欲<br /><br />&nbsp;&nbsp;&nbsp;&nbsp;使西讨。王华曰：“不可。”上曰：“道济从人者也，曩非创谋，抚而使之，必<br /><br />&nbsp;&nbsp;&nbsp;&nbsp;将无虑。”道济至之明日，上诛羡之、亮。既而使道济与中领军到彦之前驱西伐。<br /><br />&nbsp;&nbsp;&nbsp;&nbsp;上问策于道济，对曰：“臣昔与谢晦同从北征，入关十策，晦有其九。才略明练，<br /><br />&nbsp;&nbsp;&nbsp;&nbsp;殆难与敌；然未尝孤军决胜，戎事恐非其长。臣悉晦智，晦悉臣勇。今奉王命外<br /><br />&nbsp;&nbsp;&nbsp;&nbsp;讨，必未阵而禽。”时晦本谓道济与羡之同诛，忽闻来上，遂不战自溃。事平，<br /><br />&nbsp;&nbsp;&nbsp;&nbsp;迁征南大将军、开府仪同三司、江州刺史。<br /><br />&nbsp;&nbsp;&nbsp;&nbsp;元嘉八年，到彦之侵魏，已平河南，复失之。道济都督征讨诸军事北略地，<br /><br />&nbsp;&nbsp;&nbsp;&nbsp;转战至济上。魏军盛，遂克滑台。道济时与魏军三十余战多捷，军至历城，以资<br /><br />&nbsp;&nbsp;&nbsp;&nbsp;运竭乃还。时人降魏者具说粮食已罄，于是士卒忧惧，莫有固志。道济夜唱筹量<br /><br />&nbsp;&nbsp;&nbsp;&nbsp;沙，以所余少米散其上。及旦，魏军谓资粮有余，故不复追。以降者妄，斩以徇。<br /><br />&nbsp;&nbsp;&nbsp;&nbsp;时道济兵寡弱，军中大惧。道济乃命军士悉甲，身自服乘舆，徐出外围。魏军惧<br /><br />&nbsp;&nbsp;&nbsp;&nbsp;有伏，不敢逼，乃归。道济虽不克定河南，全军而反，雄名大振。魏甚惮之，图<br /><br />&nbsp;&nbsp;&nbsp;&nbsp;之以禳鬼。还进位司空，镇寿阳。<br /><br />&nbsp;&nbsp;&nbsp;&nbsp;道济立功前朝，威名甚重。左右腹心并经百战，诸子又有才气，朝廷疑畏之。<br /><br />&nbsp;&nbsp;&nbsp;&nbsp;时人或目之曰：“安知非司马仲达也。”文帝寝疾累年，屡经危殆。领军刘湛贪<br /><br />&nbsp;&nbsp;&nbsp;&nbsp;执朝政，虑道济为异说。又彭城王义康亦虑宫车晏驾，道济不复可制。十二年，<br /><br />&nbsp;&nbsp;&nbsp;&nbsp;上疾笃，会魏军南伐，召道济入朝。其妻向氏曰：“夫高世之勋，道家所忌，今<br /><br />&nbsp;&nbsp;&nbsp;&nbsp;无事相召，祸其至矣。”及至，上已间。十三年春，将遣还镇，下渚未发，有似<br /><br />&nbsp;&nbsp;&nbsp;&nbsp;鹪鸟集船悲鸣。会上疾动，义康矫诏召入祖道，收付廷尉，及其子给事黄门侍郎<br /><br />&nbsp;&nbsp;&nbsp;&nbsp;植、司徒从事中郎粲、太子舍人混、征北主簿承伯、秘书郎中尊等八人并诛。时<br /><br />&nbsp;&nbsp;&nbsp;&nbsp;人歌曰：“可怜《白浮鸠》，枉杀檀江州。”道济死日，建邺地震白毛生。又诛<br /><br />&nbsp;&nbsp;&nbsp;&nbsp;司空参军薛肜、高进之，并道济心腹也。道济见收，愤怒气盛，目光如炬，俄尔<br /><br />&nbsp;&nbsp;&nbsp;&nbsp;间引饮一斛。乃脱帻投地，曰：“乃坏汝万里长城。”魏人闻之，皆曰“道济已<br /><br />&nbsp;&nbsp;&nbsp;&nbsp;死，吴子辈不足复惮”。自是频岁南伐，有饮马长江之志。文帝问殷景仁曰：<br /><br />&nbsp;&nbsp;&nbsp;&nbsp;“谁可继道济？”答曰：“道济以累有战功，故致威名，余但未任耳。”帝曰：<br /><br />&nbsp;&nbsp;&nbsp;&nbsp;“不然，昔李广在朝，匈奴不敢南望，后继者复有几人。”二十七年，魏军至瓜<br /><br />&nbsp;&nbsp;&nbsp;&nbsp;步，文帝登石头城望，甚有忧色。叹曰：“若道济在，岂至此！”<br /><br />&nbsp;&nbsp;&nbsp;&nbsp;韶字令孙，以桓玄功封巴丘县侯。从征广固，率所领先登，位琅邪内史。从<br /><br />&nbsp;&nbsp;&nbsp;&nbsp;讨卢循，以功更封宜阳县后，拜江州刺史，以罪免。<br /><br />&nbsp;&nbsp;&nbsp;&nbsp;韶嗜酒贪横，所莅无政绩。上嘉其合门从义，道济又有大功，故特见宠授。<br /><br />&nbsp;&nbsp;&nbsp;&nbsp;卒。子臻，字系宗，位员外郎，臻，子圭。<br /><br />&nbsp;&nbsp;&nbsp;&nbsp;圭，字伯玉，位沅南令。元徽中，王僧虔为吏部尚书，以圭为征北板行参军。<br /><br />&nbsp;&nbsp;&nbsp;&nbsp;圭诉僧虔求禄不得，与僧虔书曰：“仆一门虽谢文通，乃忝武达。群从姑叔，三<br /><br />&nbsp;&nbsp;&nbsp;&nbsp;媾帝姻，而令子侄饿死，遂不荷润。蝉腹龟肠，为日已久。饥彪能吓，人遽与肉，<br /><br />&nbsp;&nbsp;&nbsp;&nbsp;饿不噬，谁为落毛。虽复孤微，百世国士，姻媾位宦，亦不后物。尚书同堂姊<br /><br />&nbsp;&nbsp;&nbsp;&nbsp;为江夏王妃，檀同堂姑为南谯王妃；尚书伯为江州，檀祖亦为江州。仆于尚<br /><br />&nbsp;&nbsp;&nbsp;&nbsp;书人地本悬，至于婚宦皆不殊绝。今通塞虽异，犹忝气类，尚书何事为尔见苦。”<br /><br />&nbsp;&nbsp;&nbsp;&nbsp;僧虔报书曰：“吾与足下素无怨憾，何以相苦？直是意有左右耳。”乃用为安成<br /><br />&nbsp;&nbsp;&nbsp;&nbsp;郡丞。<br /><br />&nbsp;&nbsp;&nbsp;&nbsp;祗字，恭叔，与兄韶弟道济俱参义举，封西昌县侯，历位广陵相。义熙十年，<br /><br />&nbsp;&nbsp;&nbsp;&nbsp;亡命司马国[兄弟自北徐州界潜得过淮，因天阴暗，夜率百许人缘广陵城入，叫<br /><br />&nbsp;&nbsp;&nbsp;&nbsp;唤直上听事。祗被射伤股，语左右曰：“贼乘暗得入，欲掩我不备，但打五鼓惧<br /><br />&nbsp;&nbsp;&nbsp;&nbsp;之，晓必走矣。”贼闻鼓鸣，直谓为晓，乃奔散，追杀百余人。宋国初建，为领<br /><br />&nbsp;&nbsp;&nbsp;&nbsp;军。祗性矜豪，乐在外放恣，不愿内职。不得志，发疾不自疗。其年卒于广陵。<br /><br />&nbsp;&nbsp;&nbsp;&nbsp;谥曰威侯。传嗣至齐受禅，国除。<br /><br />&nbsp;&nbsp;&nbsp;&nbsp;论曰：自晋网不纲，主威莫树，乱基王室，毒被江左。宋武一朝创业，事属<br /><br />&nbsp;&nbsp;&nbsp;&nbsp;横流，改易紊章，归于平道。以建武、永平之风，变太元、隆安之俗，此盖宣公<br /><br />&nbsp;&nbsp;&nbsp;&nbsp;之为乎。其配飨清庙，岂徒然也？若夫怙才骄物，公旦其犹病诸，而以刘祥居之，<br /><br />&nbsp;&nbsp;&nbsp;&nbsp;斯亡亦为幸焉。秀之行己有道，可谓位无虚授。当徐、傅二公跪承顾托，若使死<br /><br />&nbsp;&nbsp;&nbsp;&nbsp;而可再，固当赴蹈为期。及至处权定机，当震主之地，甫欲攘抑后祸，御蔽身灾，<br /><br />&nbsp;&nbsp;&nbsp;&nbsp;使桐宫有卒追之痛，淮王非中雾之疾，若以社稷为存亡，则义异于此。湛之、孝<br /><br />&nbsp;&nbsp;&nbsp;&nbsp;嗣临机不决，既以败国，且以殒身，“反受其乱”，斯其效也。道济始因录用，<br /><br />&nbsp;&nbsp;&nbsp;&nbsp;故得忘瑕，晚困大名，以至颠覆。韶、祗克传胤嗣，其木雁之间乎？</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331411);">加入书签</a><a
                        href="331382.html">上一页</a>&larr;<a href="index.html">返回列表</a>&rarr;<a
                            href="331437.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331382.html"; var next_page = "331437.html"; var index_page = "index.html"; var sortid = "9"; var article_id = "4204"; var chapter_id = "331411"; var articlename = "南史"; var chaptername = " 卷十五 列传第五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>