<!DOCTYPE html>
<html>
<head>
<meta charset="gbk" />
<title>南史- 卷三十二 列传第二十二-在线阅读-哈西文学网</title>
<meta name="keywords" content="李延寿，南史， 卷三十二 列传第二十二全文， 卷三十二 列传第二十二在线阅读 哈西文学网" />
<meta name="description" content="哈西文学网提供李延寿的南史  卷三十二 列传第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/333105.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/333105.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 列传第二十二</h1>
            <div class="link xb">
                <a href="333012.html">上一页</a>&larr;<a href="index.html">返回列表</a>&rarr;<a
                    href="333173.html">下一页</a></div>			
            <div id="BookText">&nbsp;&nbsp;&nbsp;&nbsp;○张邵（子敷孙冲兄子畅畅子融融弟宝积徐文伯文伯从弟嗣伯）<br /><br />&nbsp;&nbsp;&nbsp;&nbsp;张邵，字茂宗，会稽太守裕之弟也。初为晋琅邪内史王诞龙骧府功曹，桓玄<br /><br />&nbsp;&nbsp;&nbsp;&nbsp;徙诞于广州，亲故皆离弃之，唯邵情礼弥谨，流涕追送。时寇乱年饥，邵又资馈<br /><br />&nbsp;&nbsp;&nbsp;&nbsp;其妻子。桓玄篡位，父敞先为尚书，以答事微谬，降为廷尉卿。及宋武帝讨桓玄，<br /><br />&nbsp;&nbsp;&nbsp;&nbsp;邵白敞表献忠款，帝大悦，命署寺门曰：“有犯张廷尉家者，军法论。”事平，<br /><br />&nbsp;&nbsp;&nbsp;&nbsp;以敞为吴郡太守。及王谧为扬州，召邵补主簿。<br /><br />&nbsp;&nbsp;&nbsp;&nbsp;刘毅位居亚相，好士爱才，当世莫不辐凑，唯邵不往。亲故怪而问之，邵曰：<br /><br />&nbsp;&nbsp;&nbsp;&nbsp;“主公命世人杰，何烦多问。”刘穆之言于帝，帝益亲之，转太尉参军，署长流<br /><br />&nbsp;&nbsp;&nbsp;&nbsp;贼曹。<br /><br />&nbsp;&nbsp;&nbsp;&nbsp;卢循至蔡洲，武帝至石头，使邵守南城。时百姓水际望贼，帝不解其意，以<br /><br />&nbsp;&nbsp;&nbsp;&nbsp;问邵。邵曰：“节钺未反，奔散之不暇，亦何暇观望，今当无复恐耳。”帝以邵<br /><br />&nbsp;&nbsp;&nbsp;&nbsp;勤练忧公，重补州主簿。邵悉心政事，精力绝人。及诛刘藩，邵时在西州直庐，<br /><br />&nbsp;&nbsp;&nbsp;&nbsp;即夜诫众曹曰：“大军当大讨，可各各条仓库及舟船人领，至晓取办。”旦日，<br /><br />&nbsp;&nbsp;&nbsp;&nbsp;帝求诸簿最，应时即至，怪问其速。诸曹答曰：“宿受张主簿处分。”帝曰：<br /><br />&nbsp;&nbsp;&nbsp;&nbsp;“张邵可谓同人忧虑矣。”九年，世子始开征虏府，以邵补录事参军，转号中军，<br /><br />&nbsp;&nbsp;&nbsp;&nbsp;迁谘议参军，领记室。<br /><br />&nbsp;&nbsp;&nbsp;&nbsp;十一年，武帝北伐，邵请见曰：“人生危脆，宜有远虑。若刘穆之邂逅不幸，<br /><br />&nbsp;&nbsp;&nbsp;&nbsp;谁可代之？尊业如此，若有不讳，则处分云何？”帝曰：“此自委穆之与卿耳。”<br /><br />&nbsp;&nbsp;&nbsp;&nbsp;青州刺史檀祗镇广陵，辄率众至滁中掩讨亡命，刘穆之虑其为变，议欲遣军。邵<br /><br />&nbsp;&nbsp;&nbsp;&nbsp;曰：“檀韶据中流，道济为军首，若有相疑之迹，则大府立危。不如逆遣慰劳，<br /><br />&nbsp;&nbsp;&nbsp;&nbsp;必无患也。”祗果不动。及穆之暴卒，朝廷b惧，便发诏以司马徐羡之代。邵<br /><br />&nbsp;&nbsp;&nbsp;&nbsp;独曰：“今诚急病，任终在徐；然世子无专行之义，宜须谘。”信反，方使世子<br /><br />&nbsp;&nbsp;&nbsp;&nbsp;出命曰：“朝廷及大府事悉谘徐司马，其余启还。”武帝善其临事不挠，得大臣<br /><br />&nbsp;&nbsp;&nbsp;&nbsp;节。十四年，世子改授荆州，邵谏曰：“储贰之重，四海所系，不宜外出，敢以<br /><br />&nbsp;&nbsp;&nbsp;&nbsp;死请。”世子竟不行。文帝为中郎将、荆州刺史，以邵为司马，领南郡相，众事<br /><br />&nbsp;&nbsp;&nbsp;&nbsp;悉决于邵。<br /><br />&nbsp;&nbsp;&nbsp;&nbsp;武帝受命，以佐命功封临沮伯。分荆州立湘州，以邵为刺史，将署府，邵以<br /><br />&nbsp;&nbsp;&nbsp;&nbsp;长沙内地，非用武之国，置府妨人，乖为政要。从之。荆州刺史谢晦反，遗书要<br /><br />&nbsp;&nbsp;&nbsp;&nbsp;邵，邵不发函，使呈文帝。<br /><br />&nbsp;&nbsp;&nbsp;&nbsp;元嘉五年，转征虏将军，领宁蛮校尉、雍州刺史，加都督。初，王华与邵不<br /><br />&nbsp;&nbsp;&nbsp;&nbsp;和，及华参要，亲旧为之危心。邵曰：“子陵方弘至公，岂以私隙害正义？”是<br /><br />&nbsp;&nbsp;&nbsp;&nbsp;任也，华实举之。及至襄阳，筑长围，修立堤堰，创田数千顷，公私充给。丹、<br /><br />&nbsp;&nbsp;&nbsp;&nbsp;淅二州蛮属为寇，邵诱其帅并出，因大会诛之，遣军掩其村落，悉禽。既失信群<br /><br />&nbsp;&nbsp;&nbsp;&nbsp;蛮，所在并起，水陆路断。七年，子敷至襄阳定省，当还都。群蛮欲断取之。会<br /><br />&nbsp;&nbsp;&nbsp;&nbsp;蠕蠕国献使下，蛮以为是敷，因掠之。邵坐降号扬烈将军。江夏王义恭镇江陵，<br /><br />&nbsp;&nbsp;&nbsp;&nbsp;以邵为抚军长史、持节、南蛮校尉。九年，坐在雍州营私畜，取赃货二百四十五<br /><br />&nbsp;&nbsp;&nbsp;&nbsp;万，下廷尉，免官削爵土。后为吴兴太守，卒。追复爵邑，谥曰简伯。邵临终遗<br /><br />&nbsp;&nbsp;&nbsp;&nbsp;命，祭以菜果，苇席为W车。诸子从焉。长子敷。<br /><br />&nbsp;&nbsp;&nbsp;&nbsp;敷，字景胤，生而母亡。年数岁问知之，虽童蒙便有感慕之色。至十岁许，<br /><br />&nbsp;&nbsp;&nbsp;&nbsp;求母遗物，而散施已尽，唯得一扇，乃缄录之。每至感思，辄开笥流涕。见从母，<br /><br />&nbsp;&nbsp;&nbsp;&nbsp;悲感哽咽。性整贵，风韵甚高，好读玄言，兼属文论。初，父邵使与高士南阳宗<br /><br />&nbsp;&nbsp;&nbsp;&nbsp;少文谈《系》《象》，往复数番。少文每欲屈，握麈尾叹曰：“吾道东矣。”于<br /><br />&nbsp;&nbsp;&nbsp;&nbsp;是名价日重。<br /><br />&nbsp;&nbsp;&nbsp;&nbsp;宋武帝闻其美，召见奇之，曰：“真千里驹也。”以为世子中军参军，数见<br /><br />&nbsp;&nbsp;&nbsp;&nbsp;接引。累迁江夏王义恭抚军记室参军。义恭就文帝求一学义沙门，会敷赴假还江<br /><br />&nbsp;&nbsp;&nbsp;&nbsp;陵，入辞文帝，令以后车载沙门往，谓曰：“道中可得言晤。”敷不奉诏，曰：<br /><br />&nbsp;&nbsp;&nbsp;&nbsp;“臣性不耐杂。”上甚不悦。迁正员中书郎。<br /><br />&nbsp;&nbsp;&nbsp;&nbsp;敷小名楂，父邵小名梨。文帝戏之曰：“楂何如梨？”答曰：“梨是百果之<br /><br />&nbsp;&nbsp;&nbsp;&nbsp;宗，楂何敢比也？”中书舍人狄当、周赳并管要务，以敷同省名家欲诣之。赳曰：<br /><br />&nbsp;&nbsp;&nbsp;&nbsp;“彼若不相容接，便不如勿往，讵可轻行？”当曰：“吾等并已员外郎矣，何忧<br /><br />&nbsp;&nbsp;&nbsp;&nbsp;不得共坐！”敷先旁设二床，去壁三四尺，二客就席，数呼左右曰：“移我远客。”<br /><br />&nbsp;&nbsp;&nbsp;&nbsp;赳等失色而去，其自标遇如此。善持音仪，尽详缓之致，与人别，执手曰：“念<br /><br />&nbsp;&nbsp;&nbsp;&nbsp;相闻。”余响久之不绝。张氏后进皆慕之，其源起自敷也。<br /><br />&nbsp;&nbsp;&nbsp;&nbsp;迁黄门侍郎，始兴王浚后将军司徒左长史，未拜，父在吴兴亡，成服凡十余<br /><br />&nbsp;&nbsp;&nbsp;&nbsp;日，始进水浆。葬毕，不进盐菜，遂毁瘠成疾。伯父茂芳每止譬之，辄更感恸，<br /><br />&nbsp;&nbsp;&nbsp;&nbsp;绝而复续。茂度曰：“我冀譬汝有益，但更甚耳。”自是不复往。未期而卒。孝<br /><br />&nbsp;&nbsp;&nbsp;&nbsp;武即位，诏旌其孝道，追赠侍中，改其所居称孝张里。敷弟柬，袭父封，位通直<br /><br />&nbsp;&nbsp;&nbsp;&nbsp;郎。柬勇力，手格猛兽，元凶以为辅国将军。孝武至新亭，柬出奔，坠淮死。子<br /><br />&nbsp;&nbsp;&nbsp;&nbsp;式嗣。弟冲。<br /><br />&nbsp;&nbsp;&nbsp;&nbsp;冲，字思约，出继伯父敷。冲母戴J女，有仪范，张氏内取则焉。冲少有至<br /><br />&nbsp;&nbsp;&nbsp;&nbsp;性，随从叔永为将帅，除盱台太守。永征彭城遇寒，军人足胫冻断者十七八，冲<br /><br />&nbsp;&nbsp;&nbsp;&nbsp;足指皆堕。齐永明八年，为假节，监青、冀二州行刺史事。冲父初卒，遗命“祭<br /><br />&nbsp;&nbsp;&nbsp;&nbsp;我必以乡土所产，无用牲物”。冲在镇，四时还吴国取果菜，每至A尝，辄流涕<br /><br />&nbsp;&nbsp;&nbsp;&nbsp;荐焉。仍转刺史。<br /><br />&nbsp;&nbsp;&nbsp;&nbsp;永元二年，为南兖州刺史，迁司州。裴叔业以寿春降魏，又迁冲南兖州刺史，<br /><br />&nbsp;&nbsp;&nbsp;&nbsp;并未拜。崔慧景事平，征建安王宝夤还都，以冲为舒州刺史，一岁之中，频授四<br /><br />&nbsp;&nbsp;&nbsp;&nbsp;州刺史，至是乃受任，封定襄侯。<br /><br />&nbsp;&nbsp;&nbsp;&nbsp;梁武帝起兵，手书喻意，又遣辩士说之，冲确然不回。东昏遣骁骑将军薛元<br /><br />&nbsp;&nbsp;&nbsp;&nbsp;嗣、制局监暨荣伯领兵及粮运送冲，使拒西师。元嗣等惩刘山阳之败，疑冲不敢<br /><br />&nbsp;&nbsp;&nbsp;&nbsp;进，停住夏首浦。闻梁武师将至，元嗣、荣伯相率入郢城。时竟陵太守房僧寄被<br /><br />&nbsp;&nbsp;&nbsp;&nbsp;代，还至郢，东昏敕僧寄留守鲁山，除骁骑将军。僧寄谓冲曰：“下官虽未荷朝<br /><br />&nbsp;&nbsp;&nbsp;&nbsp;廷深恩，实蒙先帝厚泽。荫其树者不折其枝，实欲微立尘效。”冲深相许诺，共<br /><br />&nbsp;&nbsp;&nbsp;&nbsp;结盟誓，分部拒守。遣军主孙乐祖数千人，助僧寄援鲁山岸立城垒。<br /><br />&nbsp;&nbsp;&nbsp;&nbsp;明年二月，梁武围鲁山城，遣军主曹景宗等过江攻郢城。冲中兵参军陈光静<br /><br />&nbsp;&nbsp;&nbsp;&nbsp;等间出击之，光静战死，冲固守不出。病将死，厉府僚以诚节，言终而卒。元嗣、<br /><br />&nbsp;&nbsp;&nbsp;&nbsp;荣伯与冲子孜及长史江夏程茂固守。东昏诏赠冲散骑常侍、护军将军。元嗣等处<br /><br />&nbsp;&nbsp;&nbsp;&nbsp;围城之中，无他经略，唯迎蒋子文及苏侯神，日禺中于州厅上祀以求福，铃铎声<br /><br />&nbsp;&nbsp;&nbsp;&nbsp;昼夜不止。又使子文导从登陴巡行，旦日辄复如之。识者知其将亡。僧寄病死，<br /><br />&nbsp;&nbsp;&nbsp;&nbsp;孙乐祖窘，以城降。郢被围二百余日，士庶病死者七八百家。鲁山陷后二日，程<br /><br />&nbsp;&nbsp;&nbsp;&nbsp;茂及元嗣等议降，使孜为书与梁武帝。冲故吏青州中从事房长瑜谓孜曰：“前使<br /><br />&nbsp;&nbsp;&nbsp;&nbsp;君忠贯昊天，操愈松竹，郎君但当端坐画一，以荷析薪。若天运不与，幅巾待命，<br /><br />&nbsp;&nbsp;&nbsp;&nbsp;以下从使君。今若随诸人之计，非唯郢州士女失高山之望，亦恐彼所不取也。”<br /><br />&nbsp;&nbsp;&nbsp;&nbsp;不从，卒以郢城降。时以冲及房僧寄比臧洪之被围也。赠僧寄益州刺史。<br /><br />&nbsp;&nbsp;&nbsp;&nbsp;畅，字少微，邵兄t子也。t少有操行，为晋琅邪王国郎中令。从王至洛，<br /><br />&nbsp;&nbsp;&nbsp;&nbsp;还京都，宋武帝封药酒一罂付t，使密加G毒，受命于道自饮而卒。畅少与从<br /><br />&nbsp;&nbsp;&nbsp;&nbsp;兄敷、演、镜齐名，为后进之秀。起家为太守徐佩之主簿，佩之被诛，畅驰出奔<br /><br />&nbsp;&nbsp;&nbsp;&nbsp;赴，制服尽哀，为论者所美。弟牧尝为a犬所伤，医云宜食虾蟆，牧甚难之。<br /><br />&nbsp;&nbsp;&nbsp;&nbsp;畅含笑先尝，牧因此乃食，创亦即愈。累迁太子中庶子。<br /><br />&nbsp;&nbsp;&nbsp;&nbsp;孝武镇彭城，畅为安北长史、沛郡太守。元嘉二十七年，魏太武南征，太尉<br /><br />&nbsp;&nbsp;&nbsp;&nbsp;江夏王义恭统诸军出镇彭城。太武亲率大众，去彭城数十里。彭城众力虽多，军<br /><br />&nbsp;&nbsp;&nbsp;&nbsp;食不足，义恭欲弃彭城南归，计议弥日不定。时历城众少食多，安北中兵参军沈<br /><br />&nbsp;&nbsp;&nbsp;&nbsp;庆之议，欲以车营为函箱，陈精兵为外翼，奉二王及妃媛直趋历城，分城兵配护<br /><br />&nbsp;&nbsp;&nbsp;&nbsp;军将军萧思话留守。太尉长史何勖不同，欲席卷奔郁洲，自海道还都。二议未决，<br /><br />&nbsp;&nbsp;&nbsp;&nbsp;更集群僚谋之。畅曰：“若历城、郁洲有可至之理，下官敢不高赞。今城内乏食，<br /><br />&nbsp;&nbsp;&nbsp;&nbsp;百姓咸有走情，但以关扃严固，欲去莫从耳。若一旦动脚，则各自散走，欲至所<br /><br />&nbsp;&nbsp;&nbsp;&nbsp;在，何由可得？今军食虽寡，朝夕犹未窘罄，岂有舍万安之术，而就危亡之道？<br /><br />&nbsp;&nbsp;&nbsp;&nbsp;若此计必用，下官请以颈血污君马迹。”孝武闻畅议，谓义恭曰：“张长史言不<br /><br />&nbsp;&nbsp;&nbsp;&nbsp;可异也。”义恭乃止。<br /><br />&nbsp;&nbsp;&nbsp;&nbsp;魏太武得至，仍登城南亚父冢，于戏马台立毡屋。先是队主蒯应见执，其日<br /><br />&nbsp;&nbsp;&nbsp;&nbsp;晡时，太武遣送应至小市门致意，求甘蔗及酒。孝武遣人送酒二器，甘蔗百挺，<br /><br />&nbsp;&nbsp;&nbsp;&nbsp;求骆驼。明日，太武又自上戏马台，复遣使至小市门求与孝武相见，遣送骆驼并<br /><br />&nbsp;&nbsp;&nbsp;&nbsp;致杂物，使于南门受之。畅于城上与魏尚书李孝伯语。孝伯问：“君何姓？”答<br /><br />&nbsp;&nbsp;&nbsp;&nbsp;云：“姓张。”孝伯曰：“张长史。”畅曰：“君何得见识？”孝伯曰：“君声<br /><br />&nbsp;&nbsp;&nbsp;&nbsp;名远闻，足使我知。”因言说久之。城内有具思者，尝在魏，义恭遣视，知是孝<br /><br />&nbsp;&nbsp;&nbsp;&nbsp;伯，乃开门进饷物。太武又求酒及甘橘，畅宣孝武旨，又致螺杯杂粽，南土所珍。<br /><br />&nbsp;&nbsp;&nbsp;&nbsp;太武复令孝伯传语曰：“魏主有诏借博具。”畅曰：“博具当为申致，有诏之言，<br /><br />&nbsp;&nbsp;&nbsp;&nbsp;政可施于彼国，何得称之于此？”孝伯曰：“邻国之君，何为不称诏于邻国之臣？”<br /><br />&nbsp;&nbsp;&nbsp;&nbsp;畅曰：“君之此称，尚不可闻于中华，况在诸王之贵，而独曰邻国之君邪？”孝<br /><br />&nbsp;&nbsp;&nbsp;&nbsp;伯曰：“魏主言太尉、镇军久阙南信，殊当忧邑，若欲遣信，当为护送。”畅曰：<br /><br />&nbsp;&nbsp;&nbsp;&nbsp;“此方间路甚多，不复以此劳魏主。”孝伯曰：“亦知有水路，似为白贼所断。”<br /><br />&nbsp;&nbsp;&nbsp;&nbsp;畅曰：“君著白衣，故称白贼邪？”孝伯大笑曰：“今之白贼亦不异黄巾、赤眉。”<br /><br />&nbsp;&nbsp;&nbsp;&nbsp;畅曰：“黄巾、赤眉似不在江南。”孝伯曰：“亦不离青、徐。”畅曰：“今者<br /><br />&nbsp;&nbsp;&nbsp;&nbsp;青、徐实为有贼，但非白贼耳。”又求博具，俄送与。太武又遣送毡及九种盐并<br /><br />&nbsp;&nbsp;&nbsp;&nbsp;胡豉，云“此诸盐各有所宜：白盐是魏主所食；黑者疗腹胀气懑，细刮取六铢，<br /><br />&nbsp;&nbsp;&nbsp;&nbsp;以酒服之；胡盐疗目痛；柔盐不用食，疗马脊创；赤盐、驳盐、臭盐、马齿盐四<br /><br />&nbsp;&nbsp;&nbsp;&nbsp;种，并不中食。胡鼓亦中啖。”又求黄甘，并云“魏主致意太尉、安北，何不<br /><br />&nbsp;&nbsp;&nbsp;&nbsp;遣人来至我间？彼此之情虽不可尽，要须见我小大，知我老少，观我为人。若诸<br /><br />&nbsp;&nbsp;&nbsp;&nbsp;佐不可遣，亦可使僮来。”畅又宣旨答曰：“魏主形状才力，久为来往所具，李<br /><br />&nbsp;&nbsp;&nbsp;&nbsp;尚书亲自衔命，不患彼此不尽。故不复遣信。”又云：“魏主恨向所送马殊不称<br /><br />&nbsp;&nbsp;&nbsp;&nbsp;意，安北若须大马，当更送之；脱须蜀马，亦有佳者。”畅曰：“安北不乏良驷，<br /><br />&nbsp;&nbsp;&nbsp;&nbsp;送自彼意，非此所求。”义恭又饷炬烛十挺，孝武亦致锦一匹。又曰：“知更须<br /><br />&nbsp;&nbsp;&nbsp;&nbsp;黄甘，诚非所吝，但会不足周彼一军。向给魏主，未应便乏，故不复重付。”太<br /><br />&nbsp;&nbsp;&nbsp;&nbsp;武复求甘蔗安石榴，畅曰：“石榴出自邺下，亦当非彼所乏。”孝伯曰：“君南<br /><br />&nbsp;&nbsp;&nbsp;&nbsp;土膏梁，何为著郑烤而著此，使将士云何？”畅曰：“膏粱之言，诚为多愧，<br /><br />&nbsp;&nbsp;&nbsp;&nbsp;但以不武，受命统军，戎阵之间，不容缓服。”太武又遣就二王借箜篌、琵琶、<br /><br />&nbsp;&nbsp;&nbsp;&nbsp;筝、笛等器及棋子。孝伯辞辩，亦北土之美，畅随宜应答，吐属如流，音韵详雅，<br /><br />&nbsp;&nbsp;&nbsp;&nbsp;风仪华润。孝伯及左右人并相视叹息。<br /><br />&nbsp;&nbsp;&nbsp;&nbsp;时魏声云当出襄阳，故以畅为南谯王义宣司空长史、南郡太守。<br /><br />&nbsp;&nbsp;&nbsp;&nbsp;三十年，元凶弑逆，义宣发哀之日，即便举兵。畅为元佐，位居僚首，哀容<br /><br />&nbsp;&nbsp;&nbsp;&nbsp;俯仰，荫映当时。举哀毕，改服著黄裤褶，出射堂简人。音姿容止，莫不瞩目，<br /><br />&nbsp;&nbsp;&nbsp;&nbsp;见者皆愿为尽命。事平，征为吏部尚书，封夷道县侯。<br /><br />&nbsp;&nbsp;&nbsp;&nbsp;义宣既有异图，蔡超等以畅人望，劝义宣留之。乃解南蛮校尉以授畅，加冠<br /><br />&nbsp;&nbsp;&nbsp;&nbsp;军将军，领丞相长史。畅遣门生荀僧宝下都，因颜竣陈义宣衅状。僧宝有私货，<br /><br />&nbsp;&nbsp;&nbsp;&nbsp;停巴陵不时下。会义宣起兵，津路断绝，僧宝遂不得去。义宣将为逆，遣嬖人翟<br /><br />&nbsp;&nbsp;&nbsp;&nbsp;灵宝告畅，畅陈必无此理，请以死保之。灵宝知畅不回，劝义宣杀以徇众，赖丞<br /><br />&nbsp;&nbsp;&nbsp;&nbsp;相司马竺超人得免。进号抚军，别立军部，以收人望。畅虽署文檄，而饮酒常醉，<br /><br />&nbsp;&nbsp;&nbsp;&nbsp;不省文书。随义宣东下。梁山战败，于乱兵自归，为军人所掠，衣服都尽。遇右<br /><br />&nbsp;&nbsp;&nbsp;&nbsp;将军王玄谟乘舆出营，畅已得败衣，因排玄谟上舆。玄谟意甚不悦，诸将请杀之，<br /><br />&nbsp;&nbsp;&nbsp;&nbsp;队主张世营救得免。执送都，下廷尉，寻见原。<br /><br />&nbsp;&nbsp;&nbsp;&nbsp;起为都官尚书，转侍中，代子淹领太子右卫率。孝武宴朝贤，畅亦在坐。何<br /><br />&nbsp;&nbsp;&nbsp;&nbsp;偃因醉曰：“张畅故是奇才，同义宣作贼，亦能无咎，非才何以致此？”畅乃厉<br /><br />&nbsp;&nbsp;&nbsp;&nbsp;声曰：“太初之时，谁黄其阁？”帝曰：“何事相苦。”初，元凶时，偃父尚之<br /><br />&nbsp;&nbsp;&nbsp;&nbsp;为元凶司空，义师至新林，门生皆逃，尚之父子与婢妾共洗黄阁，故畅讥之。<br /><br />&nbsp;&nbsp;&nbsp;&nbsp;孝建二年，出为会稽太守。卒，谥曰宣。畅爱弟子辑，临终遗命，与辑合坟，<br /><br />&nbsp;&nbsp;&nbsp;&nbsp;论者非之。<br /><br />&nbsp;&nbsp;&nbsp;&nbsp;畅弟悦，亦有美称，历侍中、临海王子顼前军长史、南郡太守。晋安王子勋<br /><br />&nbsp;&nbsp;&nbsp;&nbsp;建伪号，召拜为吏部尚书，与邓琬共辅伪政。事败，悦杀琬归降，复为太子中庶<br /><br />&nbsp;&nbsp;&nbsp;&nbsp;子。后拜雍州刺史。泰始六年，明帝于巴郡置三巴校尉，以悦补之，加持节、辅<br /><br />&nbsp;&nbsp;&nbsp;&nbsp;师将军，领巴郡太守。未拜卒。<br /><br />&nbsp;&nbsp;&nbsp;&nbsp;畅子浩，官至义阳王昶征北谘议参军。浩弟淹，黄门郎，封广晋县子，太子<br /><br />&nbsp;&nbsp;&nbsp;&nbsp;左卫率，东阳太守。逼郡吏烧臂照佛。百姓有罪，使礼佛赎愆，动至数千拜。坐<br /><br />&nbsp;&nbsp;&nbsp;&nbsp;免官禁锢。起为光禄勋，临川内史。后与晋安王子勋同逆，军败见杀。淹弟融。<br /><br />&nbsp;&nbsp;&nbsp;&nbsp;融，字思光，弱冠有名。道士同郡陆修静以白鹭羽麝麈尾扇遗之，曰：“此<br /><br />&nbsp;&nbsp;&nbsp;&nbsp;既异物，以奉异人。”解褐为宋新安王子鸾行参军。<br /><br />&nbsp;&nbsp;&nbsp;&nbsp;王母殷淑仪薨后，四月八日建斋并灌佛，僚佐≌叨嘀烈煌颍少不减五千，<br /><br />&nbsp;&nbsp;&nbsp;&nbsp;融独注“偾。帝不悦曰：“融殊贫，当序以佳禄。”出为封溪令。从叔永出<br /><br />&nbsp;&nbsp;&nbsp;&nbsp;后渚送之曰：“似闻朝旨，汝寻当还。”融曰：“不患不还，政恐还而复去。”<br /><br />&nbsp;&nbsp;&nbsp;&nbsp;及行，路经嶂，獠贼执融将杀食之。融神色不动，方作洛生咏，贼异之而不害<br /><br />&nbsp;&nbsp;&nbsp;&nbsp;也。浮海至交州，于海中遇风，终无惧色，方咏曰：“乾鱼自可还其本乡，肉脯<br /><br />&nbsp;&nbsp;&nbsp;&nbsp;复何为者哉。”又作《海赋》，文辞诡激，独与众异。后以示镇军将军顾之，<br /><br />&nbsp;&nbsp;&nbsp;&nbsp;之曰：“卿此赋实超玄虚，但恨不道盐耳。”融即求笔注曰：“漉沙构白，熬<br /><br />&nbsp;&nbsp;&nbsp;&nbsp;波出素，积雪中春，飞霜暑路。”此四句后所足也。之与融兄有恩好，之卒，<br /><br />&nbsp;&nbsp;&nbsp;&nbsp;融身负坟土。在南与交趾太守卞展善。展于岭南为人所杀，融挺身奔赴。<br /><br />&nbsp;&nbsp;&nbsp;&nbsp;举秀才，对策中第。为尚书殿中郎，不就，改为仪曹郎。寻请假奔叔父丧，<br /><br />&nbsp;&nbsp;&nbsp;&nbsp;道中罚干钱敬道鞭杖五十，寄系延陵狱。大明五年制，二品清官，行僮干杖，不<br /><br />&nbsp;&nbsp;&nbsp;&nbsp;得出十。为左丞孙缅所奏，免官。复位，摄祠部、仓部二曹。时领军刘艺剿溃<br /><br />&nbsp;&nbsp;&nbsp;&nbsp;融以祠部议，上应哭遥见从。又俗人忌以正月开太仓，融议不宜拘束小忌。寻<br /><br />&nbsp;&nbsp;&nbsp;&nbsp;兼掌正厨，见宰杀，回车径去，自表解职。再迁南阳王友。融父畅为丞相长史，<br /><br />&nbsp;&nbsp;&nbsp;&nbsp;义宣事难，畅将为王玄谟所杀，时玄谟子瞻为南阳王长史，融启求去官，不许。<br /><br />&nbsp;&nbsp;&nbsp;&nbsp;融家贫欲禄，乃与从叔征北将军永书曰：“融昔幼学，早训家风，虽则不敏，率<br /><br />&nbsp;&nbsp;&nbsp;&nbsp;以成性。布衣韦带，弱年所安；箪食瓢饮，不觉不乐。但世业清贫，人生多待。<br /><br />&nbsp;&nbsp;&nbsp;&nbsp;榛栗枣，女贽既长；束制禽鸟，男礼已大。勉身就官，十年七仕，不欲代耕，<br /><br />&nbsp;&nbsp;&nbsp;&nbsp;何至此事。昔求三吴一丞，虽属舛错，今闻南康缺守，愿得为之。融不知阶级，<br /><br />&nbsp;&nbsp;&nbsp;&nbsp;阶级亦可不知融，政以求丞不得，所以求郡，求郡不得，亦可复求丞。”又与吏<br /><br />&nbsp;&nbsp;&nbsp;&nbsp;部尚书王僧虔书曰：“融天地之逸人也，进不辨贵，退不知贱，实以家贫累积，<br /><br />&nbsp;&nbsp;&nbsp;&nbsp;孤寡伤心，八侄俱孤，二弟顿弱，岂能山海陋禄，申融情累。阮籍爱东平土风，<br /><br />&nbsp;&nbsp;&nbsp;&nbsp;融亦欣晋平闲外。”时议以融非御人才，竟不果。<br /><br />&nbsp;&nbsp;&nbsp;&nbsp;辟齐太傅掾，稍迁中书郎，非其所好。乞为中散大夫，不许。张氏自敷以来，<br /><br />&nbsp;&nbsp;&nbsp;&nbsp;并以理音辞、修仪范为事。至融风止诡越，坐常危膝，行则曳步，翘身仰首，意<br /><br />&nbsp;&nbsp;&nbsp;&nbsp;制甚多。见者惊异，聚观成市，而融了无惭色。随例同行，常稽迟不进。高帝素<br /><br />&nbsp;&nbsp;&nbsp;&nbsp;爱融，为太尉时，与融款接。见融常笑曰：“此人不可无一，不可有二。”即位<br /><br />&nbsp;&nbsp;&nbsp;&nbsp;后，手诏赐融衣曰：“见卿衣服粗故，诚乃素怀有本。交尔蓝缕，亦亏朝望。今<br /><br />&nbsp;&nbsp;&nbsp;&nbsp;送一通故衣，意谓虽故，乃胜新也。是吾所著，已令裁减，称卿之体；并履一量。”<br /><br />&nbsp;&nbsp;&nbsp;&nbsp;高帝出太极殿西室，融入问讯，弥时方登阶。及就席，上曰：“何乃迟为？”对<br /><br />&nbsp;&nbsp;&nbsp;&nbsp;曰：“自地升天，理不得速。”时魏主至淮而退，帝问：“何意忽来忽去？”未<br /><br />&nbsp;&nbsp;&nbsp;&nbsp;有答者，融时下坐，抗声曰：“以无道而来，见有道而去。”公卿咸以为捷。<br /><br />&nbsp;&nbsp;&nbsp;&nbsp;融善草书，常自美其能。帝曰：“卿书殊有骨力，但恨无二王法。”答曰：<br /><br />&nbsp;&nbsp;&nbsp;&nbsp;“非恨臣无二王法，亦恨二王无臣法。”融假还乡，诣王俭别。俭立此地举袂不<br /><br />&nbsp;&nbsp;&nbsp;&nbsp;前，融亦举手呼俭曰：“b曰‘王前’。”俭不得已趋就之。融曰：“使融不<br /><br />&nbsp;&nbsp;&nbsp;&nbsp;为慕势，而令君为趋士，岂不善乎？”常叹云：“不恨我不见古人，所恨古人又<br /><br />&nbsp;&nbsp;&nbsp;&nbsp;不见我。”融与吏部尚书何戢善，往诣戢，误通尚书刘澄。下车入门，乃曰：<br /><br />&nbsp;&nbsp;&nbsp;&nbsp;“非是。”至户望澄，又曰：“非是。”既造席视澄曰：“都自非是。”乃去，<br /><br />&nbsp;&nbsp;&nbsp;&nbsp;其为异如此。<br /><br />&nbsp;&nbsp;&nbsp;&nbsp;又为长沙王镇军，竟陵王征北谘议，并领记室，司徒从事中郎。永明二年，<br /><br />&nbsp;&nbsp;&nbsp;&nbsp;总明观讲，敕朝臣集听。融扶入就榻，私索酒饮之。事毕，乃长叹曰：“呜呼！<br /><br />&nbsp;&nbsp;&nbsp;&nbsp;仲尼独何人哉。”为御史中丞到炙奏免官，寻复职。融形貌短丑，精神清彻，<br /><br />&nbsp;&nbsp;&nbsp;&nbsp;王敬则见融革带宽，殆将至髀，谓曰：“革带太急。”融曰：“既非步吏，急带<br /><br />&nbsp;&nbsp;&nbsp;&nbsp;何为？”融假东出，武帝问融住在何处，答曰：“臣陆处无屋，舟居无水。”后<br /><br />&nbsp;&nbsp;&nbsp;&nbsp;上问其从兄绪，绪曰：“融近东出，未有居止，权牵小船于岸上住。”上大笑。<br /><br />&nbsp;&nbsp;&nbsp;&nbsp;后使融接对北使李道固，就席，道固顾而言曰：“张融是宋彭城长史张畅子不？”<br /><br />&nbsp;&nbsp;&nbsp;&nbsp;融辊揪弥，曰：“先君不幸，名达六夷。”豫章王大会宾僚，融食炙，始行毕，<br /><br />&nbsp;&nbsp;&nbsp;&nbsp;行炙人便去。融欲求盐蒜，口终不言，方摇食指，半日乃息。出入朝廷，皆拭目<br /><br />&nbsp;&nbsp;&nbsp;&nbsp;惊观之。<br /><br />&nbsp;&nbsp;&nbsp;&nbsp;八年，朝臣贺众瑞公事，融扶入拜起，复为有司所奏，见原。迁司徒兼右长<br /><br />&nbsp;&nbsp;&nbsp;&nbsp;史。竟陵张欣时为诸暨令，坐罪当死。欣时父兴世，讨宋南谯王义宣，官军欲杀<br /><br />&nbsp;&nbsp;&nbsp;&nbsp;融父畅，兴世以袍覆畅而坐之，以此得免。兴世卒，融著高履为负土成坟。至是，<br /><br />&nbsp;&nbsp;&nbsp;&nbsp;融启竟陵王子良，乞代欣时死。子良答曰：“此乃是长史美事，恐朝有常典，不<br /><br />&nbsp;&nbsp;&nbsp;&nbsp;得如长史所怀。”迁黄门郎，太子中庶子，司徒左长史。<br /><br />&nbsp;&nbsp;&nbsp;&nbsp;融有孝义，忌月三旬不听乐，事嫂甚谨。父畅临终谓诸子曰：“昔丞相事难，<br /><br />&nbsp;&nbsp;&nbsp;&nbsp;吾以不同将见杀，缘司马竺超人得活，尔等必报其子。”后超人孙微，冬月遭母<br /><br />&nbsp;&nbsp;&nbsp;&nbsp;丧居贫，融吊之，悉脱衣以为赙，披牛被而反。常以兄事微。豫章王嶷、竟陵王<br /><br />&nbsp;&nbsp;&nbsp;&nbsp;子良薨，自以身经佐吏，哭辄尽恸。建武四年，病卒。遗令建白砦揿迹不设祭，<br /><br />&nbsp;&nbsp;&nbsp;&nbsp;令人捉麈尾登屋复魂。曰：“吾生平所善，自当凌云一笑。三千买棺，无制新衾。<br /><br />&nbsp;&nbsp;&nbsp;&nbsp;左手执《孝经》、《老子》，右手执小品《法华经》。妾二人事哀毕，各遣还家。”<br /><br />&nbsp;&nbsp;&nbsp;&nbsp;曰：“吾生平之风调，何至使妇人行哭失声，不须暂停闺阁。”融玄义无师法，<br /><br />&nbsp;&nbsp;&nbsp;&nbsp;而神解过人，高谈鲜能抗拒。永明中遇疾，为《问律》，《自序》云：“吾文章<br /><br />&nbsp;&nbsp;&nbsp;&nbsp;之体，多为世人所惊，汝可师耳以心，不可使耳为心师也。夫文岂有常体，但以<br /><br />&nbsp;&nbsp;&nbsp;&nbsp;有体为常，政当有其体。丈夫当删《诗》、《书》，制礼乐，何至因循寄人篱下。”<br /><br />&nbsp;&nbsp;&nbsp;&nbsp;临卒，又戒其子曰：“手泽存焉，父书不读，况文音情，婉在其韵。吾意不然，<br /><br />&nbsp;&nbsp;&nbsp;&nbsp;别遗尔旨。吾文体英变，变而屡奇，岂吾天挺，盖不P家声。汝可号哭而看之。”<br /><br />&nbsp;&nbsp;&nbsp;&nbsp;融文集数十卷行于世，自名其集为《玉海》。司徒褚彦回问其故，融云：“盖玉<br /><br />&nbsp;&nbsp;&nbsp;&nbsp;以比德，海崇上善耳。”张氏前有敷、演、镜、畅，后有充、融、卷、稷。<br /><br />&nbsp;&nbsp;&nbsp;&nbsp;第六弟宝积，建武中，出为庐陵太守。时名流谢瀹、何点、陆惠晓、孔集<br /><br />&nbsp;&nbsp;&nbsp;&nbsp;融弟铁之舍。点造坐便曰：“今日可谓盛集，二五我兄弟之流，阿六张氏保家之<br /><br />&nbsp;&nbsp;&nbsp;&nbsp;子。”顾见王思远曰：“卿诈作善，非实得也。”二五，谓孔及融并第五。宝<br /><br />&nbsp;&nbsp;&nbsp;&nbsp;积永年元中为湘州行事，萧颖胄于江陵，乘腰舆诣颖胄，举动自若。颖胄问：<br /><br />&nbsp;&nbsp;&nbsp;&nbsp;“何至之晚？”答曰：“本朝危乱，四海横流，既不能为比干之死，实未忍为微<br /><br />&nbsp;&nbsp;&nbsp;&nbsp;子之去，是以至晚。”颖胄深以为善，即用为相府谘议。后位御史中丞。<br /><br />&nbsp;&nbsp;&nbsp;&nbsp;融与东海徐文伯兄弟厚。文伯字德秀，濮阳太守熙曾孙也。熙好黄、老，隐<br /><br />&nbsp;&nbsp;&nbsp;&nbsp;于秦望山，有道士过，求饮，留一瓠<卢瓜>与之，曰：“君子孙宜以道术救世，<br /><br />&nbsp;&nbsp;&nbsp;&nbsp;当得二千石。”熙开之，乃《扁鹊镜经》一卷，因精心学之，遂名震海内。生子<br /><br />&nbsp;&nbsp;&nbsp;&nbsp;秋夫，弥工其术，仕至射阳令。尝夜有鬼呻，声甚凄怆，秋夫问何须，答言姓某，<br /><br />&nbsp;&nbsp;&nbsp;&nbsp;家在东阳，患腰痛死。虽为鬼，痛犹难忍，请疗之。秋夫曰：“云何厝法？”鬼<br /><br />&nbsp;&nbsp;&nbsp;&nbsp;请为刍人，按孔穴针之。秋夫如言，为炙四处，又针肩井三处，设祭埋之。明日<br /><br />&nbsp;&nbsp;&nbsp;&nbsp;见一人谢恩，忽然不见。当世伏其通灵。秋夫生道度、叔响，皆能精其业。道度<br /><br />&nbsp;&nbsp;&nbsp;&nbsp;有脚疾不能行，宋文帝令乘小舆入殿，为诸皇子疗疾，无不绝验。位兰陵太守。<br /><br />&nbsp;&nbsp;&nbsp;&nbsp;宋文帝云：“天下有五绝，而皆出钱唐。”谓杜道鞠弹棋，范悦诗，褚欣远模书，<br /><br />&nbsp;&nbsp;&nbsp;&nbsp;褚胤围棋，徐道度疗疾也。<br /><br />&nbsp;&nbsp;&nbsp;&nbsp;道度生文伯，叔响生嗣伯。文伯亦精其业，兼有学行，倜傥不屈意于公卿，<br /><br />&nbsp;&nbsp;&nbsp;&nbsp;不以医自业。融谓文伯、嗣伯曰：“昔王微、嵇叔夜并学而不能，殷仲堪之徒故<br /><br />&nbsp;&nbsp;&nbsp;&nbsp;所不论。得之者由神明洞彻，然后可至，故非吾徒所及。且褚侍中澄当贵，亦能<br /><br />&nbsp;&nbsp;&nbsp;&nbsp;救人疾，卿此更成不达。”答曰：“唯达者知此可崇，不达者多以为深累，既鄙<br /><br />&nbsp;&nbsp;&nbsp;&nbsp;之，何能不耻之。”文伯为效与嗣伯相埒。宋孝武路太后病，众医不识。文伯诊<br /><br />&nbsp;&nbsp;&nbsp;&nbsp;之曰：“此石博小肠耳。”乃为水剂消石汤，病即愈。除鄱阳王常侍，遗以千金，<br /><br />&nbsp;&nbsp;&nbsp;&nbsp;旬日恩意隆重。宋明帝宫人患腰痛牵心，每至辄气欲绝，众医以为肉症。文伯曰：<br /><br />&nbsp;&nbsp;&nbsp;&nbsp;“此发症。”以油投之，即吐得物如发。稍引之长三尺，头已成蛇能动，挂门上<br /><br />&nbsp;&nbsp;&nbsp;&nbsp;适尽一发而已，病都差。宋后废帝出乐游苑门，逢一妇人有娠，帝亦善诊之，曰：<br /><br />&nbsp;&nbsp;&nbsp;&nbsp;“此腹是女也。”问文伯，曰：“腹有两子，一男一女，男左边，青黑，形小于<br /><br />&nbsp;&nbsp;&nbsp;&nbsp;女。”帝性急，便欲使剖。文伯恻然曰：“若刀斧恐其变异，请针之立落。”便<br /><br />&nbsp;&nbsp;&nbsp;&nbsp;写足太阴，补手阳明，胎便应针而落。两儿相续出，如其言。<br /><br />&nbsp;&nbsp;&nbsp;&nbsp;子雄，亦传家业，尤工诊察，位奉朝请。能清言，多为贵游所善。事母孝谨，<br /><br />&nbsp;&nbsp;&nbsp;&nbsp;母终，毁瘠几至自灭。俄而兄亡，扶杖临丧，抚膺一恸，遂以哀卒。<br /><br />&nbsp;&nbsp;&nbsp;&nbsp;嗣伯，字叔绍，亦有孝行，善清言，位正员郎，诸府佐，弥为临川王映所重。<br /><br />&nbsp;&nbsp;&nbsp;&nbsp;时直阁将军房伯玉服五石散十许剂，无益，更患冷，夏日常}衣。嗣伯为诊之，<br /><br />&nbsp;&nbsp;&nbsp;&nbsp;曰：“卿伏热，应须以水发之，非冬月不可。”至十一月，冰雪大盛，令二人夹<br /><br />&nbsp;&nbsp;&nbsp;&nbsp;捉伯玉，解衣坐石，取冷水从头浇之，尽二十斛。伯玉口噤气绝，家人啼哭请止。<br /><br />&nbsp;&nbsp;&nbsp;&nbsp;嗣伯遣人执杖防阁，敢有谏者挝之。又尽水百斛，伯玉始能动，而见背上彭彭有<br /><br />&nbsp;&nbsp;&nbsp;&nbsp;气。俄而起坐，曰：“热不可忍，乞冷饮。”嗣伯以水与之，一饮一升，病都差。<br /><br />&nbsp;&nbsp;&nbsp;&nbsp;自尔恒发热，冬月犹单衤军衫，体更肥壮。<br /><br />&nbsp;&nbsp;&nbsp;&nbsp;常有妪人患滞冷，积年不差。嗣伯为诊之曰：“此尸注也，当取死人枕煮服<br /><br />&nbsp;&nbsp;&nbsp;&nbsp;之乃愈。”于是往古冢中取枕，枕已一边腐缺，服之即差。后秣陵人张景，年十<br /><br />&nbsp;&nbsp;&nbsp;&nbsp;五，腹胀而黄，众医不能疗，以问嗣伯。嗣伯曰：“此石Y耳，极难疗。当死<br /><br />&nbsp;&nbsp;&nbsp;&nbsp;人枕煮之。”依语煮枕，以汤投之，得大利并Y虫，头坚如石，五升，病即差。<br /><br />&nbsp;&nbsp;&nbsp;&nbsp;后沈僧翼患眼痛，又多见鬼物，以问嗣伯。嗣伯曰：“邪气入肝，可觅死人枕煮<br /><br />&nbsp;&nbsp;&nbsp;&nbsp;服之。竟，可埋枕于故处。”如其言又愈。王晏问之曰：“三病不同，而皆用死<br /><br />&nbsp;&nbsp;&nbsp;&nbsp;人枕而俱差，何也？”答曰：“尸注者，鬼气伏而未起，故令人沉滞。得死人枕<br /><br />&nbsp;&nbsp;&nbsp;&nbsp;投之，魂气飞越，不得复附体，故尸注可差。石Y者，久Y也，医疗既僻，<br /><br />&nbsp;&nbsp;&nbsp;&nbsp;Y中转坚，世间药不能遣，所以须鬼物驱之然后可散，故令煮死人枕也。夫邪<br /><br />&nbsp;&nbsp;&nbsp;&nbsp;气入肝，故使眼痛而见魍魉，应须邪物以钩之，故用死人枕也。气因枕去，故令<br /><br />&nbsp;&nbsp;&nbsp;&nbsp;埋于冢间也。”又春月出南篱间戏，闻笪屋中有呻声。嗣伯曰：“此病甚重，更<br /><br />&nbsp;&nbsp;&nbsp;&nbsp;二日不疗必死。”乃往视，见一老姥称体痛，而处处有<黑敢>黑无数。嗣伯还煮<br /><br />&nbsp;&nbsp;&nbsp;&nbsp;斗余汤送令服之，服讫痛势愈甚，跳投床者无数。须臾所<黑敢>处皆拔出钉，长<br /><br />&nbsp;&nbsp;&nbsp;&nbsp;寸许。以膏涂诸疮口，三日而复，云“此名钉疽也”。<br /><br />&nbsp;&nbsp;&nbsp;&nbsp;时又有薛伯宗善徙痈疽，公孙泰患背，伯宗为气封之，徙置斋前柳树上。明<br /><br />&nbsp;&nbsp;&nbsp;&nbsp;旦痈消，树边便起一瘤如拳大。稍稍长二十余日，瘤大脓烂，出黄赤汁斗余，树<br /><br />&nbsp;&nbsp;&nbsp;&nbsp;为之痿损。<br /><br />&nbsp;&nbsp;&nbsp;&nbsp;论曰：有晋自宅淮海，张氏无乏贤良。及宋、齐之间，雅道弥盛。其前则云<br /><br />&nbsp;&nbsp;&nbsp;&nbsp;敷、演、镜、畅，盖其尤著者也。然景胤敬爱之道，少微立履所由，其殆优矣。<br /><br />&nbsp;&nbsp;&nbsp;&nbsp;思光行己卓越，非常俗所遵，齐高帝所云“不可有二，不可无一”，斯言其几得<br /><br />&nbsp;&nbsp;&nbsp;&nbsp;矣。徐氏妙理通灵，盖非常所至，虽古之和、鹊，何以加兹。融与文伯款好，故<br /><br />&nbsp;&nbsp;&nbsp;&nbsp;附之云尔。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,333105);">加入书签</a><a
                        href="333012.html">上一页</a>&larr;<a href="index.html">返回列表</a>&rarr;<a
                            href="333173.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "333012.html"; var next_page = "333173.html"; var index_page = "index.html"; var sortid = "9"; var article_id = "4204"; var chapter_id = "333105"; var articlename = "南史"; var chaptername = " 卷三十二 列传第二十二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>