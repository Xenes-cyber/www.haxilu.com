<!DOCTYPE html>
<html>
<head>
<meta charset="gbk" />
<title>南史- 卷五十三 列传第四十三-在线阅读-哈西文学网</title>
<meta name="keywords" content="李延寿，南史， 卷五十三 列传第四十三全文， 卷五十三 列传第四十三在线阅读 哈西文学网" />
<meta name="description" content="哈西文学网提供李延寿的南史  卷五十三 列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/334878.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/334878.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 列传第四十三</h1>
            <div class="link xb">
                <a href="334811.html">上一页</a>&larr;<a href="index.html">返回列表</a>&rarr;<a
                    href="334931.html">下一页</a></div>			
            <div id="BookText">&nbsp;&nbsp;&nbsp;&nbsp;◎梁武帝诸子<br /><br />&nbsp;&nbsp;&nbsp;&nbsp;武帝八男。丁贵嫔生昭明太子统、简文皇帝、庐陵威王续。阮修容生孝元皇<br /><br />&nbsp;&nbsp;&nbsp;&nbsp;帝。吴淑媛生豫章王综。董昭仪生南康简王绩。丁充华生邵陵携王纶。葛修容生<br /><br />&nbsp;&nbsp;&nbsp;&nbsp;武陵王纪。<br /><br />&nbsp;&nbsp;&nbsp;&nbsp;昭明太子统，字德施，小字维摩，武帝长子也。以齐中兴元年九月生于襄阳。<br /><br />&nbsp;&nbsp;&nbsp;&nbsp;武帝既年垂强仕，方有冢嗣；时徐元瑜降；而续又荆州使至，云：“萧颖胄暴卒。”<br /><br />&nbsp;&nbsp;&nbsp;&nbsp;时人谓之三庆。少日而建邺平，识者知天命所集。<br /><br />&nbsp;&nbsp;&nbsp;&nbsp;天监元年十一月，立为皇太子。时年幼，依旧于内，拜东宫官属，文武皆入<br /><br />&nbsp;&nbsp;&nbsp;&nbsp;直永福省。五年五月庚戌，出居东宫。太子生而聪睿，三岁受《孝经》、《论语》，<br /><br />&nbsp;&nbsp;&nbsp;&nbsp;五岁遍读《五经》，悉通讽诵。性仁孝，自出宫，恒思恋不乐。帝知之，每五日<br /><br />&nbsp;&nbsp;&nbsp;&nbsp;一朝，多便留永福省，或五日三日乃还宫。八年九月，于寿安殿讲《孝经》，尽<br /><br />&nbsp;&nbsp;&nbsp;&nbsp;通大义。讲毕，亲临释奠于国学。年十二，于内省见狱官将谳事。问左右曰：<br /><br />&nbsp;&nbsp;&nbsp;&nbsp;“是皂衣何为者？”曰：“廷尉官属”。召视其书，曰：“是皆可念，我得判否？”<br /><br />&nbsp;&nbsp;&nbsp;&nbsp;有司以统幼，绐之曰：“得。”其狱皆刑罪上，统皆署杖五十。有司抱具狱，不<br /><br />&nbsp;&nbsp;&nbsp;&nbsp;知所为，具言于帝，帝笑而从之。自是数使听讼，每有欲宽纵者，即使太子决之。<br /><br />&nbsp;&nbsp;&nbsp;&nbsp;建康县谳诬人诱口，狱翻，县以太子仁爱，故轻当杖四十。令曰：“彼若得罪，<br /><br />&nbsp;&nbsp;&nbsp;&nbsp;便合家孥戮，今纵不以其罪罪之，岂可轻罚而已？可付冶十年。”<br /><br />&nbsp;&nbsp;&nbsp;&nbsp;十四年正月朔旦，帝临轩，冠太子于太极殿。旧制太子著远游冠、金蝉翠q<br /><br />&nbsp;&nbsp;&nbsp;&nbsp;缨，至是诏加金博山。太子美姿容，善举止，读书数行并下，过目皆忆。每游宴<br /><br />&nbsp;&nbsp;&nbsp;&nbsp;祖道，赋诗至十数韵，或作剧韵，皆属思便成，无所点易。帝大弘佛教，亲自讲<br /><br />&nbsp;&nbsp;&nbsp;&nbsp;说。太子亦素信三宝，遍览众经。乃于宫内别立慧义殿，专为法集之所，招引名<br /><br />&nbsp;&nbsp;&nbsp;&nbsp;僧。自立《三谛法义》。普通元年四月，甘露降于慧义殿，咸以为至德所感。时<br /><br />&nbsp;&nbsp;&nbsp;&nbsp;俗稍奢，太子欲以己率物，服御朴素，身衣浣衣，膳不兼肉。<br /><br />&nbsp;&nbsp;&nbsp;&nbsp;三年十一月，始兴王薨。旧事以东宫礼绝傍亲，书翰并依常仪。太子以<br /><br />&nbsp;&nbsp;&nbsp;&nbsp;为疑，命仆刘孝绰议其事。孝绰议曰：“案张镜撰《东宫仪记》，称‘三朝发哀<br /><br />&nbsp;&nbsp;&nbsp;&nbsp;者，逾月不举乐；鼓吹寝奏，服限亦然’。寻傍绝之义，义在去服，服虽可夺，<br /><br />&nbsp;&nbsp;&nbsp;&nbsp;情岂无悲？铙歌辍奏，良亦为此。既有悲情，宜称兼慕，卒哭之后，依常举乐，<br /><br />&nbsp;&nbsp;&nbsp;&nbsp;称悲竟，此理例相符。谓犹应兼慕，请至卒哭。”仆射徐勉、左率周舍、家令陆<br /><br />&nbsp;&nbsp;&nbsp;&nbsp;襄并同孝绰议。太子令曰：“张镜《仪记》云，‘依《士礼》，终服月称慕悼’。<br /><br />&nbsp;&nbsp;&nbsp;&nbsp;又云‘凡三朝发哀者，逾月不举’。刘仆议云，‘傍绝之义，义在去服，服虽可<br /><br />&nbsp;&nbsp;&nbsp;&nbsp;夺，情岂无悲？卒哭之后，依常举乐，称悲竟，此理例相符’。寻情悲之说，非<br /><br />&nbsp;&nbsp;&nbsp;&nbsp;止卒哭之后，缘情为论，此自难一也。用张镜之‘举乐’，弃张镜之‘称悲’。<br /><br />&nbsp;&nbsp;&nbsp;&nbsp;一镜之言，取舍有异，此自难二也。陆家令止云‘多历年所’，恐非事证。虽复<br /><br />&nbsp;&nbsp;&nbsp;&nbsp;累稔所用，意常未安。近亦尝以此问外，由来立意，谓犹应有慕悼之言。张岂不<br /><br />&nbsp;&nbsp;&nbsp;&nbsp;知举乐为大，称悲事小？所以用小而忽大，良亦有以。至如元正六佾，事为国章，<br /><br />&nbsp;&nbsp;&nbsp;&nbsp;虽情或未安，而礼不可废。铙吹军乐，比之亦然，书疏方之，事则成小，差可缘<br /><br />&nbsp;&nbsp;&nbsp;&nbsp;心。声乐自外，书疏自内，乐自他，书自己。刘仆之议，即情未安。可令诸贤更<br /><br />&nbsp;&nbsp;&nbsp;&nbsp;共详衷。”司农卿明山宾、步兵校尉朱异议，称“慕悼之辞，宜终服月”。于是<br /><br />&nbsp;&nbsp;&nbsp;&nbsp;付典书遵用，以为永准。七年十一月，贵嫔有疾，太子还永福省，朝夕侍疾，衣<br /><br />&nbsp;&nbsp;&nbsp;&nbsp;不解带。及薨，步从丧还宫，至殡，水浆不入口，每哭辄恸绝。武帝敕中书舍人<br /><br />&nbsp;&nbsp;&nbsp;&nbsp;顾协宣旨曰：“毁不灭性，圣人之制，不胜丧比于不孝。有我在，那得自毁如此。<br /><br />&nbsp;&nbsp;&nbsp;&nbsp;可即强进饮粥。”太子奉敕，乃进数合，自是至葬，日进麦粥一升。武帝又敕曰：<br /><br />&nbsp;&nbsp;&nbsp;&nbsp;“闻汝所进过少，转就羸瘦。我比更无余病，政为汝如此，胸中亦填塞成疾。故<br /><br />&nbsp;&nbsp;&nbsp;&nbsp;应强加粥，不俟我恒尔悬心。”虽屡奉敕劝逼，终丧日止一溢，不尝菜果之<br /><br />&nbsp;&nbsp;&nbsp;&nbsp;味。体素壮，腰带十围，至是减削过半。每入朝，士庶见者莫不下泣。<br /><br />&nbsp;&nbsp;&nbsp;&nbsp;太子自加元服，帝便使省万机，内外百司奏事者填塞于前。太子明于庶事，<br /><br />&nbsp;&nbsp;&nbsp;&nbsp;每所奏谬误巧妄，皆即辩析，示其可否，徐令改正，未尝弹纠一人。平断法狱，<br /><br />&nbsp;&nbsp;&nbsp;&nbsp;多所全宥，天下皆称仁。性宽和容众，喜愠不形于色。引纳才学之士，赏爱无倦。<br /><br />&nbsp;&nbsp;&nbsp;&nbsp;恒自讨论坟籍，或与学士商榷古今，继以文章著述，率以为常。于时东宫有书几<br /><br />&nbsp;&nbsp;&nbsp;&nbsp;三万卷，名才并集，文学之盛，晋、宋以来未之有也。性爱山水，于玄圃穿筑，<br /><br />&nbsp;&nbsp;&nbsp;&nbsp;更立亭馆，与朝士名素者游其中。尝泛舟后池，番禺侯轨盛称此中宜奏女乐。太<br /><br />&nbsp;&nbsp;&nbsp;&nbsp;子不答，咏左思《招隐诗》云：“何必丝与竹，山水有清音。”轨惭而止。出宫<br /><br />&nbsp;&nbsp;&nbsp;&nbsp;二十余年，不畜音声。未薨少时，敕赐太乐女伎一部，略非所好。<br /><br />&nbsp;&nbsp;&nbsp;&nbsp;普通中，大军北侵，都下米贵。太子因命菲衣减膳。每霖雨积雪，遗腹心左<br /><br />&nbsp;&nbsp;&nbsp;&nbsp;右周行闾巷，视贫困家及有流离道路，以米密加振赐，人十石。又出主衣绢帛，<br /><br />&nbsp;&nbsp;&nbsp;&nbsp;年常多作襦裤，各三千领，冬月以施寒者，不令人知。若死亡无可敛，则为备棺<br /><br />&nbsp;&nbsp;&nbsp;&nbsp;。每闻远近百姓赋役勤苦，辄敛容变色。常以户口未实，重于劳扰。吴郡屡以<br /><br />&nbsp;&nbsp;&nbsp;&nbsp;水灾不熟，有上言当漕大渎，以泻浙江。中大通二年春，诏遣前交州刺史王弈假<br /><br />&nbsp;&nbsp;&nbsp;&nbsp;节，发吴、吴兴、信义三郡人丁就役。太子上疏曰：“伏闻当遣王弈等，上东三<br /><br />&nbsp;&nbsp;&nbsp;&nbsp;郡人丁开漕沟渠，导泄震泽，使吴兴一境无复水灾，暂劳永逸，必获后利。未萌<br /><br />&nbsp;&nbsp;&nbsp;&nbsp;难睹，窃有愚怀。所闻吴兴累年失收，人颇流移，吴郡十城，亦不全熟，唯信义<br /><br />&nbsp;&nbsp;&nbsp;&nbsp;去秋有稔，复非恒役之民。今日东境谷稼犹贵，劫盗屡起，所在有司，皆不闻奏。<br /><br />&nbsp;&nbsp;&nbsp;&nbsp;今征戍未归，强丁疏少，此虽小举，窃恐难合。吏一呼门，动为人蠹。又出丁之<br /><br />&nbsp;&nbsp;&nbsp;&nbsp;处，远近不一，比得齐集，已妨蚕农。去年称为丰岁，公私未能足食，如复今兹<br /><br />&nbsp;&nbsp;&nbsp;&nbsp;失业，虑恐为弊更深。且草窃多伺候人间虚实，若善人从役，则抄盗弥增。吴兴<br /><br />&nbsp;&nbsp;&nbsp;&nbsp;未受其益，内地已离其弊。不审可得权停此功，待优实以不？”武帝优诏以喻焉。<br /><br />&nbsp;&nbsp;&nbsp;&nbsp;太子孝谨天至，每入朝，未五鼓便守城门，开东宫，虽燕居内殿，一坐一起，<br /><br />&nbsp;&nbsp;&nbsp;&nbsp;恒向西南面。台宿被召当入，危坐达旦。三年三月，游后池，乘雕文舸摘芙蓉。<br /><br />&nbsp;&nbsp;&nbsp;&nbsp;姬人荡舟，没溺而得出，因动股，恐贻帝忧，深诫不言，以寝疾闻。武帝敕看问，<br /><br />&nbsp;&nbsp;&nbsp;&nbsp;辄自力手书启。及稍笃，左右欲启闻，犹不许，曰：“云何令至尊知我如此恶？”<br /><br />&nbsp;&nbsp;&nbsp;&nbsp;因便呜咽。四月乙巳，暴恶，驰启武帝，比至已薨，时年三十一。帝临哭尽哀，<br /><br />&nbsp;&nbsp;&nbsp;&nbsp;诏敛以衮冕，谥曰昭明。五月庚寅，葬安宁陵，诏司徒左长史王筠为哀册文。朝<br /><br />&nbsp;&nbsp;&nbsp;&nbsp;野惋愕，都下男女奔走宫门，号泣满路。四方m庶及疆徼之人，闻丧者哀恸。<br /><br />&nbsp;&nbsp;&nbsp;&nbsp;太子性仁恕，见在宫禁防捉荆子者，问之，云以清道驱人。太子恐复致痛，<br /><br />&nbsp;&nbsp;&nbsp;&nbsp;使捉手板代之。频食中得蝇虫之属，密置边，恐厨人获罪，不令人知。又见<br /><br />&nbsp;&nbsp;&nbsp;&nbsp;后阁小儿摊戏，后属有狱牒，摊者法，士人结流徒，庶人结徒。太子曰：“私钱<br /><br />&nbsp;&nbsp;&nbsp;&nbsp;自戏，不犯公物，此科太重。”令注刑止三岁，士人免官。狱牒应死者必降长徒，<br /><br />&nbsp;&nbsp;&nbsp;&nbsp;自此以下莫不减半。所著文集二十卷，又撰古今典诰文言为《正序》十卷，五言<br /><br />&nbsp;&nbsp;&nbsp;&nbsp;诗之善者为《英华集》二十卷，《文选》三十卷。<br /><br />&nbsp;&nbsp;&nbsp;&nbsp;薨后，长子东中郎将南徐州刺史华容公欢封豫章郡王，次子枝江公誉封河东<br /><br />&nbsp;&nbsp;&nbsp;&nbsp;郡王，曲江公察封岳阳郡王，s封武昌郡王，鉴封义阳郡王，各三千户。女悉同<br /><br />&nbsp;&nbsp;&nbsp;&nbsp;正主。蔡妃供侍，一同常仪，唯别立金华宫为异。帝既废嫡立庶，海内g<口沓>，<br /><br />&nbsp;&nbsp;&nbsp;&nbsp;故各封诸子大郡，以慰其心。岳阳王察流涕受拜，累日不食。<br /><br />&nbsp;&nbsp;&nbsp;&nbsp;初，丁贵嫔薨，太子遣人求得善墓地。将斩草，有卖地者因阉人俞三副求市，<br /><br />&nbsp;&nbsp;&nbsp;&nbsp;若得三百万，许以百万与之。三副密启武帝，言太子所得地，不如今所得地于帝<br /><br />&nbsp;&nbsp;&nbsp;&nbsp;吉，帝末年多忌，便命市之。葬毕，有道士善图墓，云“地不利长子，若厌伏或<br /><br />&nbsp;&nbsp;&nbsp;&nbsp;可申延”。乃为蜡鹅及诸物埋墓侧长子位。有宫监鲍邈之、魏雅者，二人初并为<br /><br />&nbsp;&nbsp;&nbsp;&nbsp;太子所爱，邈之晚见疏于雅，密启武帝云：“雅为太子厌祷。”帝密遣检掘，果<br /><br />&nbsp;&nbsp;&nbsp;&nbsp;得鹅等物。大惊，将穷其事。徐勉固谏得止，于是唯诛道士，由是太子迄终以此<br /><br />&nbsp;&nbsp;&nbsp;&nbsp;惭慨，故其嗣不立。后邵陵王临丹阳郡，因邈之与乡人争婢，议以为诱略之罪牒<br /><br />&nbsp;&nbsp;&nbsp;&nbsp;宫，简文追感太子冤，挥泪诛之。邈之兄子僧隆为宫直，前未知邈之侄，即日驱<br /><br />&nbsp;&nbsp;&nbsp;&nbsp;出。先是人间谣曰：“鹿子开城门，城门鹿子开，当开复未开，使我心徘徊。城<br /><br />&nbsp;&nbsp;&nbsp;&nbsp;中诸少年，逐欢归去来。”鹿子开者，反语为来子哭，云帝哭也。欢前为南徐州，<br /><br />&nbsp;&nbsp;&nbsp;&nbsp;太子果薨，遣中书舍人臧厥追欢，于崇正殿解发临哭。欢既嫡孙，次应嗣位，而<br /><br />&nbsp;&nbsp;&nbsp;&nbsp;迟疑未决。帝既新有天下，恐不可以少主主大业，又以心衔，故意在晋安王，犹<br /><br />&nbsp;&nbsp;&nbsp;&nbsp;豫自四月上旬至五月二十一日方决。欢止封豫章王还任。往谣言“心徘徊”者，<br /><br />&nbsp;&nbsp;&nbsp;&nbsp;未定也。“城中诸少年，逐欢归去来”。复还徐方之象也。欢字孟孙，位云麾将<br /><br />&nbsp;&nbsp;&nbsp;&nbsp;军、江州刺史。薨，谥安王。子栋嗣。<br /><br />&nbsp;&nbsp;&nbsp;&nbsp;栋，字元吉。及简文见废，侯景奉以为主。栋方与妃张氏锄葵，而法驾奄至，<br /><br />&nbsp;&nbsp;&nbsp;&nbsp;栋惊不知所为，泣而升辇。及即位，升武德殿，H有回风从地涌起，翻飞华盖。<br /><br />&nbsp;&nbsp;&nbsp;&nbsp;径出端门，时人知其不终。于是年号天正，追尊昭明太子曰昭明皇帝，安王为安<br /><br />&nbsp;&nbsp;&nbsp;&nbsp;皇帝，金华敬妃蔡氏为敬皇后，太后王氏为皇太后，妃为皇后。未几，行禅让礼，<br /><br />&nbsp;&nbsp;&nbsp;&nbsp;栋封淮阴王，及二弟桥、停并锁于密室。景败走，兄弟相扶出，逢杜∮诘溃<br /><br />&nbsp;&nbsp;&nbsp;&nbsp;∪テ渌。弟曰：“今日免横死矣。”栋曰：“倚伏难知，吾犹有惧。”初，王<br /><br />&nbsp;&nbsp;&nbsp;&nbsp;僧辩之为都督，将发，谘元帝曰：“平贼之后，嗣君万福，未审有何仪注？”帝<br /><br />&nbsp;&nbsp;&nbsp;&nbsp;曰：“六门之内，自极兵威。”僧辨曰：“平贼之谋，臣为己任；成济之事，请<br /><br />&nbsp;&nbsp;&nbsp;&nbsp;别举人。”由是帝别敕宣猛将军朱买臣，使行忍酷。会简文已被害，栋等与买臣<br /><br />&nbsp;&nbsp;&nbsp;&nbsp;遇，见呼往船共饮，未竟，并沉于水。<br /><br />&nbsp;&nbsp;&nbsp;&nbsp;河东王誉，字重孙，普通二年，封枝江县公。中大通三年，改封河东郡王。<br /><br />&nbsp;&nbsp;&nbsp;&nbsp;累迁南中郎将、湘州刺史。未几，侯景寇建邺，誉入援，至青草湖，台城没，有<br /><br />&nbsp;&nbsp;&nbsp;&nbsp;诏班师。誉还湘镇。时元帝军于武城，新除雍州刺史张缵密报元帝曰：“河东起<br /><br />&nbsp;&nbsp;&nbsp;&nbsp;兵，岳阳聚米，将来袭江陵。”元帝甚惧，沉米断缆而归。因遣谘议周弘直至誉<br /><br />&nbsp;&nbsp;&nbsp;&nbsp;所，督其粮众。誉曰：“各自军府，何忽疑人。”使三反，誉并不从。元帝大怒，<br /><br />&nbsp;&nbsp;&nbsp;&nbsp;遣世子方等征之，反为誉败死。又令信州刺史鲍泉讨誉，并陈示祸福。誉谓曰：<br /><br />&nbsp;&nbsp;&nbsp;&nbsp;“欲前即前，无所多说。”泉军于石椁寺，誉逆击不利而还。泉进军橘洲，誉攻<br /><br />&nbsp;&nbsp;&nbsp;&nbsp;之又见败，于是遂围之，誉幼而骁勇，马上用弩，兼有胆气，能抚士卒，甚得众<br /><br />&nbsp;&nbsp;&nbsp;&nbsp;心。元帝又遣领军王僧辩代鲍泉攻誉。誉将溃围而出，会其麾下将慕容华引僧辩<br /><br />&nbsp;&nbsp;&nbsp;&nbsp;入城，遂被执。谓守者曰：“勿杀我，得一见七官，申此谗贼，死无恨。”主者<br /><br />&nbsp;&nbsp;&nbsp;&nbsp;曰：“奉令不许。”遂斩首，送荆镇。元帝返其首以葬焉。初，誉之将败，引镜<br /><br />&nbsp;&nbsp;&nbsp;&nbsp;照面，不见其头。又见长人盖屋，两手据地啖其脐。又见白狗大如驴，从城出，<br /><br />&nbsp;&nbsp;&nbsp;&nbsp;不知所在。誉甚恶之，俄而城陷。<br /><br />&nbsp;&nbsp;&nbsp;&nbsp;豫章王综，字世谦，武帝第二子也。天监三年，封豫章郡王。累迁北中郎将、<br /><br />&nbsp;&nbsp;&nbsp;&nbsp;南徐州刺史。入为侍中、镇右将军。<br /><br />&nbsp;&nbsp;&nbsp;&nbsp;初，综母吴淑媛在齐东昏宫，宠在潘、余之亚。及得幸于武帝，七月而生综，<br /><br />&nbsp;&nbsp;&nbsp;&nbsp;宫中多疑之。淑媛宠衰怨望。及综年十四五，恒梦一年少肥壮，自挈其首对综，<br /><br />&nbsp;&nbsp;&nbsp;&nbsp;如此非一，综转成长，心惊不已。频密问淑媛曰：“梦何所如？”梦既不一，淑<br /><br />&nbsp;&nbsp;&nbsp;&nbsp;媛问梦中形色，颇类东昏。因密报之曰：“汝七月日生儿，安得比诸皇子？汝今<br /><br />&nbsp;&nbsp;&nbsp;&nbsp;太子次弟，幸保富贵勿泄。”综相抱哭，每日夜恒泫泣。又每静室闭户。藉地被<br /><br />&nbsp;&nbsp;&nbsp;&nbsp;发席藁。轻财好士，分施不辍，唯留身上故衣，外斋接客，分粗服。厨库恒致罄<br /><br />&nbsp;&nbsp;&nbsp;&nbsp;乏。常于内斋布沙于地，终日跣行，足下生胝，日能行三百里。尝有人士姓王，<br /><br />&nbsp;&nbsp;&nbsp;&nbsp;以屯踬投告，综于时大乏，唯有眠床，故皂复帐，即下付之。其降意下士，以伺<br /><br />&nbsp;&nbsp;&nbsp;&nbsp;风云之会，诸侯王妃主及外人并知此怀，唯武帝不疑。及长有才学，善属文。武<br /><br />&nbsp;&nbsp;&nbsp;&nbsp;帝御诸子以礼，朝见不甚数。综恒怨不见知，每出蕃，淑媛恒随之至镇。时年十<br /><br />&nbsp;&nbsp;&nbsp;&nbsp;五，尚裸袒嬉戏于前，昼夜无别。妃袁氏，尚书令昂之女也。淑媛恒节其宿止，<br /><br />&nbsp;&nbsp;&nbsp;&nbsp;遇袁妃尤不以道，内外咸有秽声。<br /><br />&nbsp;&nbsp;&nbsp;&nbsp;综后在徐州，政刑酷暴。又有勇力，制及奔马，扌暴杀驹犊。常阴服微行，<br /><br />&nbsp;&nbsp;&nbsp;&nbsp;著乌丝布帽。夜出无有期度，招引道士，探求数术。性聪敏多通，每武帝有敕疏<br /><br />&nbsp;&nbsp;&nbsp;&nbsp;至，辄忿恚形于颜色。帝性严，群臣不敢轻言得失，凡综所行，弗之知也。于徐<br /><br />&nbsp;&nbsp;&nbsp;&nbsp;州还，频裁表陈便宜，求经略边境。帝并优敕答之。徐州所有纟柬树，并令斩杀，<br /><br />&nbsp;&nbsp;&nbsp;&nbsp;以帝小名练故。累致意尚书仆射徐勉，求出镇襄阳。勉未敢言，因是怒勉，饷以<br /><br />&nbsp;&nbsp;&nbsp;&nbsp;白围扇，图《伐檀》之诗，言其贿也。在西州，于别室岁时设席，祠齐氏七庙。<br /><br />&nbsp;&nbsp;&nbsp;&nbsp;又累微行至曲阿拜齐明帝陵。然犹无以自信，闻俗说以生者血沥死者骨渗，即为<br /><br />&nbsp;&nbsp;&nbsp;&nbsp;父子。综乃私发齐东昏墓，出其骨，沥血试之。既有征矣，在西州生次男月余日，<br /><br />&nbsp;&nbsp;&nbsp;&nbsp;沥杀之。既瘗，夜遣人发取其骨又试之，其酷忍如此。每对东宫及诸王辞色不恭<br /><br />&nbsp;&nbsp;&nbsp;&nbsp;逊。尝改岁后，问讯临川王宏，出至中阁，登宏羊车次，遗粪而出。居都下所为<br /><br />&nbsp;&nbsp;&nbsp;&nbsp;多如此者。普通四年，为都督、南兖州刺史。颇勤于事，而不见宾客。其辞讼则<br /><br />&nbsp;&nbsp;&nbsp;&nbsp;隔帘理之。方幅出行，垂帷于舆，每云恶人识其面也。<br /><br />&nbsp;&nbsp;&nbsp;&nbsp;初，齐故建安王萧宝寅在魏，综求得北来道人释法鸾，使入北通问于宝寅，<br /><br />&nbsp;&nbsp;&nbsp;&nbsp;谓为叔父。襄阳人梁话母死，法鸾说综厚赐之，言终可任使。综遗话钱五万。及<br /><br />&nbsp;&nbsp;&nbsp;&nbsp;葬毕，引在左右。法鸾在广陵，往来通魏尤数，每舍淮阴苗文宠家。言文宠于综，<br /><br />&nbsp;&nbsp;&nbsp;&nbsp;综引为国常侍。六年，魏将元法僧以彭城降，帝使综都督众军，权镇彭城，并摄<br /><br />&nbsp;&nbsp;&nbsp;&nbsp;徐州府事。武帝晓别玄象，知当更有败军失将，恐综为北所擒，手敕综令拔军。<br /><br />&nbsp;&nbsp;&nbsp;&nbsp;每使居前，勿在人后。综恐帝觉，与魏安丰王元延明相持，夜潜与梁话、苗文宠<br /><br />&nbsp;&nbsp;&nbsp;&nbsp;三骑开北门，涉汴河，遂奔萧城。自称队主，见延明而拜。延明坐之，问其名氏，<br /><br />&nbsp;&nbsp;&nbsp;&nbsp;不答，曰：“殿下问人，有见识者。”延明召使视之，曰：“豫章王也。”延明<br /><br />&nbsp;&nbsp;&nbsp;&nbsp;喜，下地执其手，答其拜，送于洛阳。及旦，斋内诸阁犹闭不开，众莫知所以，<br /><br />&nbsp;&nbsp;&nbsp;&nbsp;唯见城外魏军叫曰：“汝豫章王昨夜已来在我军中。”城中既失王所在，众军乃<br /><br />&nbsp;&nbsp;&nbsp;&nbsp;退，不得还者甚众。湘州益阳人任焕常有骓马，乘之退走。焕脚为抄所伤，人马<br /><br />&nbsp;&nbsp;&nbsp;&nbsp;俱弊，焕于桥下歇，抄复至。焕脚痛不复得上马，于是向马泣曰：“骓子，我于<br /><br />&nbsp;&nbsp;&nbsp;&nbsp;此死矣。”马因跪其前脚，焕乃得上马，遂免难。综长史江革、太府卿祖骱悴<br /><br />&nbsp;&nbsp;&nbsp;&nbsp;为魏军所禽，武帝闻之惊骇。综至魏，位侍中、司空、高平公、丹阳王，梁话、<br /><br />&nbsp;&nbsp;&nbsp;&nbsp;苗文宠并为光禄大夫。综改名缵，字德文，追服齐东昏斩衰，魏太后及群臣并吊。<br /><br />&nbsp;&nbsp;&nbsp;&nbsp;八月，有司奏削爵土，绝其属籍，改子直姓悖氏。未及旬日，有诏复属籍，<br /><br />&nbsp;&nbsp;&nbsp;&nbsp;封直永新侯。久之乃策免吴淑媛，俄遇鸩而卒，有诏复其品秩，谥曰敬，使直主<br /><br />&nbsp;&nbsp;&nbsp;&nbsp;其丧。<br /><br />&nbsp;&nbsp;&nbsp;&nbsp;及萧宝寅据长安反，综复去洛阳欲奔之。魏法，度河桥不得乘马，综乘马而<br /><br />&nbsp;&nbsp;&nbsp;&nbsp;行，桥吏执之送洛阳。魏孝庄初，历位司徒、太尉，尚帝姊寿阳长公主。陈庆之<br /><br />&nbsp;&nbsp;&nbsp;&nbsp;之至洛也，送综启求还。时吴淑媛尚在，敕使以综小时衣寄之。信未达而庆之败。<br /><br />&nbsp;&nbsp;&nbsp;&nbsp;未几，终于魏。初，综在魏不得志，尝作《听钟鸣》、《悲落叶》以申其志，当<br /><br />&nbsp;&nbsp;&nbsp;&nbsp;时莫不悲之。后梁人盗其柩来奔，武帝犹以子礼y葬陵次。<br /><br />&nbsp;&nbsp;&nbsp;&nbsp;直，字思方，位晋陵太守，沙州刺史。<br /><br />&nbsp;&nbsp;&nbsp;&nbsp;南康简王绩，字世谨，小字四果，武帝第四子也。天监七年，封南康郡王。<br /><br />&nbsp;&nbsp;&nbsp;&nbsp;十年，为南徐州刺史。时年七岁，主者有受货洗改解书，长史王僧孺弗之觉，绩<br /><br />&nbsp;&nbsp;&nbsp;&nbsp;见而诘之，便即首服，众咸欢其聪警。十七年，为都督、南兖州刺史，在州以善<br /><br />&nbsp;&nbsp;&nbsp;&nbsp;政称。寻有诏征还，百姓曹乐等三百七十人诣阙上表，称绩尤异一十五条，乞留<br /><br />&nbsp;&nbsp;&nbsp;&nbsp;为州任。优诏许之。普通四年，征为侍中、云麾将军，领石头戍军事。五年，出<br /><br />&nbsp;&nbsp;&nbsp;&nbsp;为江州刺史。丁董淑媛忧，居丧过礼，固求解职。乃征授安右将军，领石头戍军<br /><br />&nbsp;&nbsp;&nbsp;&nbsp;事。寻加护军。羸瘠，不亲视事。大通三年，因感疾薨于任。赠开府仪同三司，<br /><br />&nbsp;&nbsp;&nbsp;&nbsp;谥曰简。绩寡玩好，少嗜欲，居无仆妾，躬事俭约。所有租秩，悉寄天府。及薨<br /><br />&nbsp;&nbsp;&nbsp;&nbsp;后，少府有南康国无名钱数千万。子会理嗣。<br /><br />&nbsp;&nbsp;&nbsp;&nbsp;会理，字长才，少聪慧，好文史。年十一而孤，特为武帝所爱，衣服礼秩与<br /><br />&nbsp;&nbsp;&nbsp;&nbsp;正王不殊。十五为湘州刺史，多信左右。行事刘纳每禁之，会理心不平，证以赃<br /><br />&nbsp;&nbsp;&nbsp;&nbsp;货，收送建邺。纳叹曰：“我一见天子，使汝等知。”会理厚送资粮，数遣慰喻。<br /><br />&nbsp;&nbsp;&nbsp;&nbsp;令心腹于青草湖为盗，杀纳百口俱尽。累迁都督、南兖州刺史。太清元年，督众<br /><br />&nbsp;&nbsp;&nbsp;&nbsp;军北侵，至彭城，为魏师所败，退归本镇。二年，侯景围城，会理入援。会北徐<br /><br />&nbsp;&nbsp;&nbsp;&nbsp;州刺史封山侯正表，将应其兄正德，外托赴援，实谋袭广陵。会理击破之，方得<br /><br />&nbsp;&nbsp;&nbsp;&nbsp;进路。台城陷，会理归镇。侯景遣前临江太守董绍先以武帝手敕召会理。其僚佐<br /><br />&nbsp;&nbsp;&nbsp;&nbsp;曰：“绍先书岂天子意？”咸劝拒之。会理用其典签范子鸾计，曰：“天子年尊，<br /><br />&nbsp;&nbsp;&nbsp;&nbsp;受制贼虏，今有手敕召我入朝，臣子之心，岂得违背？且处江北，功业难成，不<br /><br />&nbsp;&nbsp;&nbsp;&nbsp;若身赴京都，图之肘腋。”遂纳绍先。绍先入，以乌幡麾众，单马遣之至都。景<br /><br />&nbsp;&nbsp;&nbsp;&nbsp;以为司空兼尚书令。虽在寇手，每思匡复，与西乡侯欢等潜布腹心，要结壮士。<br /><br />&nbsp;&nbsp;&nbsp;&nbsp;时范阳祖皓斩董绍先，据广陵城起义，期以会理为内应。皓败，辞相连及。侯景<br /><br />&nbsp;&nbsp;&nbsp;&nbsp;矫诏免会理官，犹以白衣领尚书令。是冬，景往晋熙，都下虚弱，会理复与柳敬<br /><br />&nbsp;&nbsp;&nbsp;&nbsp;礼及北兖州司马成钦谋之。敬礼曰：“举大事必有所资，今无寸兵，安可以动？”<br /><br />&nbsp;&nbsp;&nbsp;&nbsp;会理曰：“湖熟有吾故旧三千余人，昨来相知，克期响集。计贼守兵不过千人，<br /><br />&nbsp;&nbsp;&nbsp;&nbsp;若大兵外攻，吾等内应，直取王伟，事必有成。纵景后归，无能为也。”敬礼曰：<br /><br />&nbsp;&nbsp;&nbsp;&nbsp;“善”。于时百姓厌贼，咸思用命。建安侯贲以谋告王伟，伟遂收会理及其弟通<br /><br />&nbsp;&nbsp;&nbsp;&nbsp;理。时有钱唐褚冕，会理之旧，亦囚于省。问事之所起，考掠千计，终无所言。<br /><br />&nbsp;&nbsp;&nbsp;&nbsp;会理隔壁闻之，遥曰：“褚郎，卿岂不为吾致此邪？然勿言。”王伟害会理等，<br /><br />&nbsp;&nbsp;&nbsp;&nbsp;冕竟以不服，伟赦之。会理弟通理，字仲宣，位太子洗马，封祈阳侯，至是亦遇<br /><br />&nbsp;&nbsp;&nbsp;&nbsp;害。<br /><br />&nbsp;&nbsp;&nbsp;&nbsp;通理弟V理，字季英。生十旬而简王薨，至三岁能言，见内人分散，涕泣相<br /><br />&nbsp;&nbsp;&nbsp;&nbsp;送，问其故，或曰：“此简王宫人丧毕去耳。”V理便号泣，悲不自胜。诸宫人<br /><br />&nbsp;&nbsp;&nbsp;&nbsp;见之，莫不哀感。为之停者三人。服阕见武帝，升殿，又悲不自胜，帝为之收涕，<br /><br />&nbsp;&nbsp;&nbsp;&nbsp;谓左右曰：“此儿大，必为奇士。”大同八年，封安乐县侯。V理慷慨慕立功名，<br /><br />&nbsp;&nbsp;&nbsp;&nbsp;每读书见忠臣烈士，未尝不废卷叹曰：“一生之内，当无愧古人。”博览多识，<br /><br />&nbsp;&nbsp;&nbsp;&nbsp;有文才。尝祭孔文举墓，并为立碑，制文甚美。及侯景内寇，V理聚客赴南兖州，<br /><br />&nbsp;&nbsp;&nbsp;&nbsp;随兄会理入援。及城陷，又随会理还广陵，因入齐为质乞师。行二日，会景遣董<br /><br />&nbsp;&nbsp;&nbsp;&nbsp;绍先据广陵，遂追获之，防严不得与兄相见。乃伪请先还都，入辞母，因谓其姊<br /><br />&nbsp;&nbsp;&nbsp;&nbsp;固安主曰：“兄若至，愿使善为计自勉，勿顾以为念。前途亦思立效，但未知天<br /><br />&nbsp;&nbsp;&nbsp;&nbsp;命何如耳？”至都，以魏降人元贞忠正，可以托孤，乃以玉柄扇赠之。贞怪不受，<br /><br />&nbsp;&nbsp;&nbsp;&nbsp;V理曰：“后当见忆。”会祖皓起兵，V理奔长芦，为景所害。元贞始悟其前言，<br /><br />&nbsp;&nbsp;&nbsp;&nbsp;往收葬焉。<br /><br />&nbsp;&nbsp;&nbsp;&nbsp;庐陵威王续，字世，武帝第五子也。天监八年，封庐陵王。少英果，膂力<br /><br />&nbsp;&nbsp;&nbsp;&nbsp;绝人，驰射应发命中。武帝叹曰：“此我之任城也。”尝驰射于帝前，续中两獐，<br /><br />&nbsp;&nbsp;&nbsp;&nbsp;冠于诸人。帝大悦。中大通二年，为都督、雍州刺史、宁蛮校尉。大同元年，迁<br /><br />&nbsp;&nbsp;&nbsp;&nbsp;江州刺史，又为骠骑将军、开府仪同三司。又为都督、荆州刺史。薨，赠司空，<br /><br />&nbsp;&nbsp;&nbsp;&nbsp;谥曰威。<br /><br />&nbsp;&nbsp;&nbsp;&nbsp;始元帝母阮修容得幸，由丁贵嫔之力，故元帝与简文相得，而与庐陵王少相<br /><br />&nbsp;&nbsp;&nbsp;&nbsp;狎，长相谤。元帝之临荆州，有宫人李桃儿者，以才慧得进，及还，以李氏行。<br /><br />&nbsp;&nbsp;&nbsp;&nbsp;时行宫户禁重，续具状以闻。元帝泣对使诉于简文，简文和之不得。元帝犹惧，<br /><br />&nbsp;&nbsp;&nbsp;&nbsp;送李氏还荆州，世所谓西归内人者。自是二王书问不通。及续薨，元帝时为江州，<br /><br />&nbsp;&nbsp;&nbsp;&nbsp;闻问，入阁而跃，盐之破。寻自江州复为荆州，荆州人迎于我境，帝数而遣之，<br /><br />&nbsp;&nbsp;&nbsp;&nbsp;吏人失望。<br /><br />&nbsp;&nbsp;&nbsp;&nbsp;续多聚马仗，蓄养雄，耽色爱财，极意收敛，仓储库藏盈溢。临终有启，<br /><br />&nbsp;&nbsp;&nbsp;&nbsp;遣中隶事参军谢宣融送所上金银器千余件，武帝始知其富。以为财多德寡，因问<br /><br />&nbsp;&nbsp;&nbsp;&nbsp;宣融曰：“王金尽于此乎？”宣融曰：“此之谓多，安可加也。夫王之过如日月<br /><br />&nbsp;&nbsp;&nbsp;&nbsp;蚀，欲令陛下知之，故终而不隐。”帝意乃解。世子凭以非前诛死，次子应嗣。<br /><br />&nbsp;&nbsp;&nbsp;&nbsp;应不慧，王薨，至内库阅珍物，见金铤，问左右曰：“此可食不？”答曰：“不<br /><br />&nbsp;&nbsp;&nbsp;&nbsp;可。”应曰：“既不可食，并特乞汝。”他皆此类。<br /><br />&nbsp;&nbsp;&nbsp;&nbsp;邵陵携王纶，字世调，小字六真，武帝第六子也。少聪颖，博学，善属文，<br /><br />&nbsp;&nbsp;&nbsp;&nbsp;尤工尺笺。天监十三年，封邵陵郡王。普通五年，以西中郎将权摄南徐州事。在<br /><br />&nbsp;&nbsp;&nbsp;&nbsp;州轻险躁虐，喜怒不恒，车服c拟，肆行非法。遨游市里，杂于厮隶。尝问卖<br /><br />&nbsp;&nbsp;&nbsp;&nbsp;<鱼旦>者曰：“刺史何如？”对者言其躁虐，纶怒，令吞<鱼旦>以死。自是百姓惶骇，<br /><br />&nbsp;&nbsp;&nbsp;&nbsp;道路以目。尝逢丧车，夺孝子服而著之，匍匐号叫。签帅惧罪，密以闻。帝始严<br /><br />&nbsp;&nbsp;&nbsp;&nbsp;责，纶不能改，于是遣代。纶悖慢逾甚，乃取一老公短瘦类帝者，加以衮冕，置<br /><br />&nbsp;&nbsp;&nbsp;&nbsp;之高坐，朝以为君，自陈无罪。使就坐剥褫，捶之于庭。忽作新棺木，贮司马崔<br /><br />&nbsp;&nbsp;&nbsp;&nbsp;会意，以[车挽歌为送葬之法，使妪乘车悲号。会意不堪，轻骑还都以闻。帝<br /><br />&nbsp;&nbsp;&nbsp;&nbsp;恐其奔逸，以禁兵取之，将于狱赐尽。昭明太子流涕固谏，得免，免官削爵土还<br /><br />&nbsp;&nbsp;&nbsp;&nbsp;第。大通元年，复封爵。中大通四年，为扬州刺史。纶素骄纵，欲盛器服，遣人<br /><br />&nbsp;&nbsp;&nbsp;&nbsp;就市赊卖锦采丝布数百疋，拟与左右职局防阁为绛衫、内人帐幔。百姓并关闭邸<br /><br />&nbsp;&nbsp;&nbsp;&nbsp;店不出。台续使少府市采，经时不能得，敕责府丞何智通具以闻，因被责还第。<br /><br />&nbsp;&nbsp;&nbsp;&nbsp;恒遣心腹马容戴子高、戴瓜、李撤、赵智英等于路寻何智通，于白马巷逢之，以<br /><br />&nbsp;&nbsp;&nbsp;&nbsp;槊刺之，刃出于背。智通以血书壁作“邵陵”字乃绝，遂知之。帝悬钱百万购贼，<br /><br />&nbsp;&nbsp;&nbsp;&nbsp;有西州游军将宋鹊子条姓名以启，敕遣舍人诸昙粲领斋仗五百人围纶第，于内人<br /><br />&nbsp;&nbsp;&nbsp;&nbsp;槛中禽瓜、撤、智英。子高骁勇，窬墙突围，遂免。智通子敞之割炙食之，即载<br /><br />&nbsp;&nbsp;&nbsp;&nbsp;出新亭，四面火炙之焦熟，敞车载钱设盐蒜，雇百姓食撤一脔，赏钱一千。徒党<br /><br />&nbsp;&nbsp;&nbsp;&nbsp;并母肉遂尽。纶锁在第，舍人诸昙粲并主帅领仗身守视。免为庶人。经三旬乃脱<br /><br />&nbsp;&nbsp;&nbsp;&nbsp;锁，顷之复封爵。后预饯衡州刺史元庆和，于座赋诗十二韵，末云“方同广川国，<br /><br />&nbsp;&nbsp;&nbsp;&nbsp;寂寞久无声”。大为武帝赏，曰：“汝人才如此，何虑其无声？”旬日间，拜郢<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;太清二年，位中卫将军、开府仪同三司。侯景构逆，加征讨大都督，率众讨<br /><br />&nbsp;&nbsp;&nbsp;&nbsp;景。将发，帝诫曰：“侯景小竖，颇习行阵，未可以一战即殄，当以岁月图之。”<br /><br />&nbsp;&nbsp;&nbsp;&nbsp;纶发白下，中江而浪起，有物荡舟将覆，识者尤异之。及次钟离，景已度采石，<br /><br />&nbsp;&nbsp;&nbsp;&nbsp;纶乃昼夜兼道，旋军入赴。济江，中流风起，人马溺者十一二。遂率西丰公大春、<br /><br />&nbsp;&nbsp;&nbsp;&nbsp;新淦公大成等步骑三万发京口，将军赵伯超请从径路直指钟山，出其不意，纶从<br /><br />&nbsp;&nbsp;&nbsp;&nbsp;之。众军奄至，贼徒大骇，分为三道攻纶，纶大破之。翌日，贼又来攻，日晚贼<br /><br />&nbsp;&nbsp;&nbsp;&nbsp;稍退。南安侯骏以数十骑驰之，贼回拒骏，骏部乱，贼因逼大军，大军溃。纶至<br /><br />&nbsp;&nbsp;&nbsp;&nbsp;钟山战败，奔还京口。军主霍俊见获，贼送于城下，逼云已禽邵陵王。俊伪许之，<br /><br />&nbsp;&nbsp;&nbsp;&nbsp;乃曰：“王小失利，政为粮尽还京口。俊为托逻所获，非军败也。”贼以刀背殴<br /><br />&nbsp;&nbsp;&nbsp;&nbsp;其髀，俊色不变，贼义而舍之。俊，中书舍人灵超子也。三年正月，纶与东扬州<br /><br />&nbsp;&nbsp;&nbsp;&nbsp;刺史大连等入援至骠骑洲，进位司空。台城陷，纶奔禹穴，东土皆附。临城公大<br /><br />&nbsp;&nbsp;&nbsp;&nbsp;连惧将害己，乃图之。纶觉乃去。至寻阳，寻阳公大心欲以州让之，不受。<br /><br />&nbsp;&nbsp;&nbsp;&nbsp;大宝元年，纶至郢州，刺史南平王恪让州于纶，纶不受。乃上纶为假黄铖、<br /><br />&nbsp;&nbsp;&nbsp;&nbsp;都督中外诸军事。纶于是置百官，改听事为正阳殿，内外斋省悉题署焉。而数有<br /><br />&nbsp;&nbsp;&nbsp;&nbsp;变怪，祭城隍神，将烹牛，有赤蛇绕牛口出。南浦施安幄帐，无何风起，飘没于<br /><br />&nbsp;&nbsp;&nbsp;&nbsp;江。于时元帝围河东王誉于长沙既久，誉请救于纶，纶欲往救之，为军粮不继遂<br /><br />&nbsp;&nbsp;&nbsp;&nbsp;止。乃与元帝书曰：“道之斯美，以和为贵，况天时地利不及人和。岂可手足肱<br /><br />&nbsp;&nbsp;&nbsp;&nbsp;支，自相屠害？即日大敌犹强，天仇未雪。余尔昆弟，在外三人，如不匡救，安<br /><br />&nbsp;&nbsp;&nbsp;&nbsp;用臣子？如使逆寇未除，家祸仍构，料今访古，未或弗亡。夫征战之理，义在克<br /><br />&nbsp;&nbsp;&nbsp;&nbsp;胜。至于骨肉之战，愈胜愈酷，捷则非功，败则有丧，劳兵损义，亏失多矣。侯<br /><br />&nbsp;&nbsp;&nbsp;&nbsp;景之军所以未窥江外者，政为蕃屏盘固，宗镇强密。若自相鱼肉，是谓代景行师，<br /><br />&nbsp;&nbsp;&nbsp;&nbsp;景便不劳兵力，坐致成效。丑徒闻此，何快如之！”元帝复书，陈誉有罪不可解<br /><br />&nbsp;&nbsp;&nbsp;&nbsp;围之状。纶省书流涕曰：“天下之事，一至于斯！”左右闻之，莫不掩泣。于是<br /><br />&nbsp;&nbsp;&nbsp;&nbsp;大修器甲，将讨侯景。元帝闻其盛，乃遣王僧辩帅舟师一万以逼纶。纶将刘龙武<br /><br />&nbsp;&nbsp;&nbsp;&nbsp;等降僧辩，纶遂与子踬等十余人轻舟走武昌。沙门法磬与纶有旧，藏之岩石之下。<br /><br />&nbsp;&nbsp;&nbsp;&nbsp;时纶长史韦质、司马姜伟先在外，闻纶败，驰往迎。元帝复遣将徐文盛追攻之。<br /><br />&nbsp;&nbsp;&nbsp;&nbsp;纶复收卒屯于齐昌郡，将引魏军共攻南阳。侯景将任约袭纶，纶败走。定州刺史<br /><br />&nbsp;&nbsp;&nbsp;&nbsp;田龙祖迎纶，纶惧为所执，复归齐昌。行收兵至汝南，魏所署汝南城主李素孝者，<br /><br />&nbsp;&nbsp;&nbsp;&nbsp;纶之故吏，开城纳之。纶乃修复城池，收集士卒，将攻竟陵。魏闻之，遣大将杨<br /><br />&nbsp;&nbsp;&nbsp;&nbsp;忠、仪同侯几通攻破城，执纶，纶不为屈。通乃卧大鼓，使纶坐上杀之，投于江<br /><br />&nbsp;&nbsp;&nbsp;&nbsp;岸，经日色不变，鸟兽莫敢近。时飞雪飘零，尸横道路，周回数步，独不沾洒。<br /><br />&nbsp;&nbsp;&nbsp;&nbsp;旧主帅安陆人郝破敌敛之于襄阳。葬之日，黄雪雾糅，唯冢圹所独不下雪。杨忠<br /><br />&nbsp;&nbsp;&nbsp;&nbsp;知而悔焉，使以太牢往祭殡焉。百姓怜之，为立祠庙。岳阳王察遣迎丧，葬于襄<br /><br />&nbsp;&nbsp;&nbsp;&nbsp;阳望楚山南，赠太宰，谥曰安。后元帝议追加谥，尚书左丞刘珏议，《谥法》<br /><br />&nbsp;&nbsp;&nbsp;&nbsp;“怠政交外曰携”。从之。<br /><br />&nbsp;&nbsp;&nbsp;&nbsp;纶任情卓越，轻财爱士，不竞人利，府无储积。闻有辄求，既得即散，士亦<br /><br />&nbsp;&nbsp;&nbsp;&nbsp;以此归之。初镇京口，大造器甲，既涉声论，投之于江。及后出征，戎备颇阙，<br /><br />&nbsp;&nbsp;&nbsp;&nbsp;乃叹曰：“吾昔造仗，本备非常，无事涉疑，遂使零散。今日讨抄，卒无所资。”<br /><br />&nbsp;&nbsp;&nbsp;&nbsp;初，昭明之薨，简文入居抚监，纶不谓德举，而云“时无豫章，故以次立”。及<br /><br />&nbsp;&nbsp;&nbsp;&nbsp;庐陵之没，纶觖望滋甚，于是伏兵于莽，用伺车驾。而台舍人张僧胤知之，其谋<br /><br />&nbsp;&nbsp;&nbsp;&nbsp;颇泄。又纶献曲阿酒百器，上以赐寺人，饮之而毙。上乃不自安，颇加卫士，以<br /><br />&nbsp;&nbsp;&nbsp;&nbsp;警宫内。于是传者诸相疑阻，而纶亦不惧。武帝竟不能有所废黜，卒至宗室争竞，<br /><br />&nbsp;&nbsp;&nbsp;&nbsp;为天下笑。<br /><br />&nbsp;&nbsp;&nbsp;&nbsp;长子坚，字长白，大同元年，以例封汝南侯。亦善草隶，性颇庸短，尝与所<br /><br />&nbsp;&nbsp;&nbsp;&nbsp;亲书，题云“嗣王”。其人得书大骇，执以谏坚，坚曰：“前言戏耳。”人曰：<br /><br />&nbsp;&nbsp;&nbsp;&nbsp;“不愿以此为戏耳。”侯景围城，坚屯太阳门，终日h饮，不抚军政。吏士有功，<br /><br />&nbsp;&nbsp;&nbsp;&nbsp;未尝申理；疫疠所加，亦不存恤，士咸愤怨。太清三年，坚书佐董勋华、白昙朗<br /><br />&nbsp;&nbsp;&nbsp;&nbsp;等以坚私室酝酿，亟有烹宰，不相沾及，忿恨。夜遣贼登楼，城遂陷，坚遇害。<br /><br />&nbsp;&nbsp;&nbsp;&nbsp;弟确。<br /><br />&nbsp;&nbsp;&nbsp;&nbsp;确，字仲正，少骁勇，有文才，尤工楷隶，公家碑碣皆使书之。除秘书丞，<br /><br />&nbsp;&nbsp;&nbsp;&nbsp;武帝谓曰：“为汝能文，所以特有此授。”大同二年，封为正阶侯，复徙封永安。<br /><br />&nbsp;&nbsp;&nbsp;&nbsp;常在第中习骑射，学兵法，时人以为狂。左右或进谏，确曰：“听吾为国家破贼，<br /><br />&nbsp;&nbsp;&nbsp;&nbsp;使汝知之。”钟山之役，确所向披靡，群贼惮之。确每临阵对敌，意甚详赡，带<br /><br />&nbsp;&nbsp;&nbsp;&nbsp;甲据鞍，自朝及夕，驰骤往返，不以为劳，诸将服其壮勇。军败，贼使负h，<br /><br />&nbsp;&nbsp;&nbsp;&nbsp;不之知也。确因隙自拔，得达朱方。及后侯景乞盟，惮确及赵威方在外，虑为后<br /><br />&nbsp;&nbsp;&nbsp;&nbsp;患，启求召确入城。诏乃召确为南中郎将、广州刺史。确知此盟多贰，城必沦没，<br /><br />&nbsp;&nbsp;&nbsp;&nbsp;欲先遣赵威方入，确因南奔。纶闻之，逼确使入。确犹不肯，纶流涕谓曰：“汝<br /><br />&nbsp;&nbsp;&nbsp;&nbsp;欲反邪！”时台使周石珍在坐，确曰：“侯景虽云欲去，而不解长围，以意而推，<br /><br />&nbsp;&nbsp;&nbsp;&nbsp;其事可见。今召我入，未见益也。”石珍曰：“敕旨如此，侯岂得辞？”确执意<br /><br />&nbsp;&nbsp;&nbsp;&nbsp;犹坚，纶大怒，谓赵伯超曰：“谯州，卿为我斩之。当赍首赴阙。”伯超挥刃眄<br /><br />&nbsp;&nbsp;&nbsp;&nbsp;曰：“我识君耳，刀岂识君？”确流涕而出，遂入城。及景背盟复围城，城陷，<br /><br />&nbsp;&nbsp;&nbsp;&nbsp;确排闼入启。时武帝方寝，确曰：“城已陷矣。”帝曰：“犹可一战不？”对曰：<br /><br />&nbsp;&nbsp;&nbsp;&nbsp;“人心不可。臣向格战不禁，缒下仅得至此。”武帝叹曰：“自我得之，自我失<br /><br />&nbsp;&nbsp;&nbsp;&nbsp;之，亦复何恨，幸不累子孙。”乃使确为慰劳文，谓曰：“尔速去谓汝父，无以<br /><br />&nbsp;&nbsp;&nbsp;&nbsp;二宫为念。”及出见景，景爱其膂力，恒令在左右。后从景仰见飞鸢，群贼争射<br /><br />&nbsp;&nbsp;&nbsp;&nbsp;不中，确射之应弦即落。贼徒忿嫉，咸劝除之。先是纶遣典签唐法隆密导确，确<br /><br />&nbsp;&nbsp;&nbsp;&nbsp;谓使者曰：“侯景轻f，可一夫力致。确不惜死，欲手刃之。卿还启家王，愿<br /><br />&nbsp;&nbsp;&nbsp;&nbsp;勿以一子为念。”后与景猎钟山，同逐禽，引弓将射景，弦断不得发，贼觉杀之。<br /><br />&nbsp;&nbsp;&nbsp;&nbsp;武陵王纪，字世询，武帝第八子也。少而宽和，喜怒不形于色，勤学有文才。<br /><br />&nbsp;&nbsp;&nbsp;&nbsp;天监十三年，封武陵王。寻授扬州刺史。中书诏成，武帝加四句曰：“贞白俭素，<br /><br />&nbsp;&nbsp;&nbsp;&nbsp;是其清也；临财能让，是其廉也；知法不犯，是其慎也；庶事无留，是其勤也。”<br /><br />&nbsp;&nbsp;&nbsp;&nbsp;纪特为帝爱，故先作牧扬州。大同三年，为都督、益州刺史。以路远固辞，帝曰：<br /><br />&nbsp;&nbsp;&nbsp;&nbsp;“天下方乱，唯益州可免，故以处汝，汝其勉之。”纪[欷，既出复入。帝曰：<br /><br />&nbsp;&nbsp;&nbsp;&nbsp;“汝尝言我老，我犹再见汝还益州也。”纪在蜀，开建宁、越`，贡献方物，十<br /><br />&nbsp;&nbsp;&nbsp;&nbsp;倍前人。朝嘉其绩，加开府仪同三司。<br /><br />&nbsp;&nbsp;&nbsp;&nbsp;初，天监中，震太阳门，成字曰：“绍宗梁位唯武王。”解者以武陵王，于<br /><br />&nbsp;&nbsp;&nbsp;&nbsp;是朝野属意焉。及侯景陷台城，上甲侯韶西上至硖，出武帝密敕，加纪侍中、假<br /><br />&nbsp;&nbsp;&nbsp;&nbsp;黄铖、都督征讨诸军事、骠骑大将军、太尉、承制。大宝元年六月辛酉，纪乃移<br /><br />&nbsp;&nbsp;&nbsp;&nbsp;告诸州征镇，遣世子圆照领二蜀精兵三万，受湘东王绎节度。绎命圆照且顿白帝，<br /><br />&nbsp;&nbsp;&nbsp;&nbsp;未许东下。七月甲辰，湘东王绎遣鲍检报纪以武帝崩问。十一月壬寅，纪总戎将<br /><br />&nbsp;&nbsp;&nbsp;&nbsp;发益镇，绎使胡智监至蜀，以书止之曰：“蜀中斗绝，易动难安，弟可镇之，吾<br /><br />&nbsp;&nbsp;&nbsp;&nbsp;自当灭贼。”又别纸云：“地拟孙、刘，各安境界；情深鲁、卫，书信恒通。”<br /><br />&nbsp;&nbsp;&nbsp;&nbsp;二年四月乙丑，纪乃c号于蜀，改年曰天正，暗与萧栋同名。识者尤之，以<br /><br />&nbsp;&nbsp;&nbsp;&nbsp;为于文“天”为二人，“正”为一止，言各一年而止也。纪又立子圆照为皇太子，<br /><br />&nbsp;&nbsp;&nbsp;&nbsp;圆正为西阳王，圆满竟陵王，圆普南谯王，圆肃宜都王。以巴西、梓潼二郡太守<br /><br />&nbsp;&nbsp;&nbsp;&nbsp;永丰侯治征西大将军、益州刺史，封秦郡王。司马王僧略、直兵参军徐怦并固<br /><br />&nbsp;&nbsp;&nbsp;&nbsp;谏，皆杀之。僧略，僧辩弟；怦，勉从子也。以谏，且以怦与将帅书云“事事往<br /><br />&nbsp;&nbsp;&nbsp;&nbsp;人口具”，以为反于己，诛之。永丰侯痔驹唬骸巴醪豢艘印７蛏迫耍国之基也，<br /><br />&nbsp;&nbsp;&nbsp;&nbsp;今乃诛之，不亡何待？”又谓所亲曰：“昔桓玄年号大亨，识者为谓‘二月了’，<br /><br />&nbsp;&nbsp;&nbsp;&nbsp;而玄之败实在仲春。今年曰天正，在文为‘一止’，其能久乎！”丁卯，元帝遣<br /><br />&nbsp;&nbsp;&nbsp;&nbsp;万州刺史宋r袭圆照于白帝，圆照弟圆正时为西阳太守，召至，锁于省内。<br /><br />&nbsp;&nbsp;&nbsp;&nbsp;初，杨乾运求为梁州刺史不得，纪以为潼州刺史。杨法深求为黎州刺史亦不<br /><br />&nbsp;&nbsp;&nbsp;&nbsp;得，以为沙州刺史。二憾不获所请，各遣使通西魏。及闻魏军侵蜀，纪遣其将谯<br /><br />&nbsp;&nbsp;&nbsp;&nbsp;淹回军赴援，魏将尉迟迥逼涪水，杨乾运降之。迥即趋成都。<br /><br />&nbsp;&nbsp;&nbsp;&nbsp;五月己巳，纪次西陵，军容甚盛。元帝命护军将军陆法和立二城于峡口，名<br /><br />&nbsp;&nbsp;&nbsp;&nbsp;七胜城，锁江以断峡。时陆纳未平，蜀军复逼，元帝甚忧。法和告急，旬日相继。<br /><br />&nbsp;&nbsp;&nbsp;&nbsp;元帝乃拔任约于狱，以为晋安王司马，撤禁兵以配之。并遣宣猛将军刘惫苍嘉<br /><br />&nbsp;&nbsp;&nbsp;&nbsp;赴。六月，纪筑连城，攻绝铁锁。元帝复于狱拔谢答仁为步兵校尉，配众一旅上<br /><br />&nbsp;&nbsp;&nbsp;&nbsp;赴。纪之将发也，江水可揭，前部不得行。及登舟，无雨而水长六尺。刘孝胜喜<br /><br />&nbsp;&nbsp;&nbsp;&nbsp;曰：“殆天赞也。”将至峡，有黑龙负舟，其将帅咸谓天助。及顿兵日久，频战<br /><br />&nbsp;&nbsp;&nbsp;&nbsp;不利，师老粮尽，智力俱殚。又魏人入剑阁，成都虚弱，忧懑不知所为。先是，<br /><br />&nbsp;&nbsp;&nbsp;&nbsp;元帝已平侯景，执所俘馘，频遣报纪。世子圆照镇巴东，留执不遣。启纪云：<br /><br />&nbsp;&nbsp;&nbsp;&nbsp;“侯景未平，宜急征讨。已闻荆镇为景所灭，疾下大军。”纪谓为实然，故仍率<br /><br />&nbsp;&nbsp;&nbsp;&nbsp;众沿江急进。于路方知侯景已平，便有悔色，召圆照责之。圆照曰：“侯景虽诛，<br /><br />&nbsp;&nbsp;&nbsp;&nbsp;江陵未服，宜速平荡。”纪亦以既居尊位，宣言于众，敢谏者死。蜀中将卒日夜<br /><br />&nbsp;&nbsp;&nbsp;&nbsp;思归。所署江州刺史王开业进曰：“宜还救根本，更思后图。”诸将佥以为然。<br /><br />&nbsp;&nbsp;&nbsp;&nbsp;圆照、刘孝胜独言不可，纪乃止。既而闻王琳将至，潜遣将军侯睿傍险出法和后，<br /><br />&nbsp;&nbsp;&nbsp;&nbsp;临水筑垒御琳及法和。元帝书遗纪，遣光州刺史郑安中往喻意于纪，许其还蜀，<br /><br />&nbsp;&nbsp;&nbsp;&nbsp;专制捶健＜筒淮用，报书如家人礼。既而侯睿为任约、谢答仁所破，又陆纳平，<br /><br />&nbsp;&nbsp;&nbsp;&nbsp;诸军并西赴，元帝乃与纪书曰：“甚苦大智！季月烦暑，流金铄石，聚蚊成雷，<br /><br />&nbsp;&nbsp;&nbsp;&nbsp;封狐千里。以兹玉体，辛苦行阵，乃眷西顾，我劳如何！自獯丑凭陵，羯胡叛换，<br /><br />&nbsp;&nbsp;&nbsp;&nbsp;吾年为一日之长，属有平乱之功，膺此乐推，事归当璧。傥遣使乎，良所希也。<br /><br />&nbsp;&nbsp;&nbsp;&nbsp;如曰不然，于此投笔。友于兄弟，分形共气，兄肥弟瘦，无复相代之期；让枣推<br /><br />&nbsp;&nbsp;&nbsp;&nbsp;梨，长罢欢愉之日，上林静拱，闻四鸟之哀鸣；宣室披图，嗟万始之长逝。心乎<br /><br />&nbsp;&nbsp;&nbsp;&nbsp;爱矣，书不尽言。”大智，纪别字也。帝又为诗曰：“回首望荆门，惊流且雷奔，<br /><br />&nbsp;&nbsp;&nbsp;&nbsp;四鸟嗟长别，三声悲夜猿。”圆正在狱中连句曰：“水长二江急，云生三峡昏，<br /><br />&nbsp;&nbsp;&nbsp;&nbsp;愿贳淮南罪，思报阜陵恩。”帝看诗而泣。纪频败，知不振，遣署度支尚书乐奉<br /><br />&nbsp;&nbsp;&nbsp;&nbsp;业，往江陵论和缉之计。元帝知纪必破，遂拒而不许，于是两岸十余城遂俱降。<br /><br />&nbsp;&nbsp;&nbsp;&nbsp;游击将军樊猛率所领至纪所，纪在船中绕床而走，以金掷猛等曰：“此顾卿送我<br /><br />&nbsp;&nbsp;&nbsp;&nbsp;一见七官，卿必当富贵。”猛曰：“天子何由可见。杀足下，此金何之？”犹不<br /><br />&nbsp;&nbsp;&nbsp;&nbsp;敢逼，围而守之。法和驰启，上密敕樊猛曰：“生还不成功也。”猛率甲士祝文<br /><br />&nbsp;&nbsp;&nbsp;&nbsp;简、张天成拔刃升舟，犹左右奔掷。第五子圆满驰来就父，纪首既落，圆满躯亦<br /><br />&nbsp;&nbsp;&nbsp;&nbsp;分。法和收太子圆照兄弟三人，问圆照曰：“阿郎何以至此？”圆照曰：“失计，<br /><br />&nbsp;&nbsp;&nbsp;&nbsp;愿为公作奴。”法和叱遣之。<br /><br />&nbsp;&nbsp;&nbsp;&nbsp;圆照，字明周，中大同初，为益州东斋郎、宋宁、宋兴二郡太守。远镇诸王<br /><br />&nbsp;&nbsp;&nbsp;&nbsp;世子皆在建邺质守，帝特爱纪，故遣以副纪。纪之构衅，悉其谋也。次弟圆正先<br /><br />&nbsp;&nbsp;&nbsp;&nbsp;见锁在江陵，及纪既以兵终，元帝使谓曰：“西军已败，汝父不知存亡。”意欲<br /><br />&nbsp;&nbsp;&nbsp;&nbsp;使其自裁。而圆正既奉此问，便号哭尽哀。以祸难之兴皆由圆照，于是唯哭世子，<br /><br />&nbsp;&nbsp;&nbsp;&nbsp;言不绝声。上谓圆正闻问悲感，必应自杀，频看知不能死，又付廷尉狱，及见圆<br /><br />&nbsp;&nbsp;&nbsp;&nbsp;照曰：“阿兄，何乃乱人骨肉，使酷痛如此！”圆照更无所言，唯云计误。并命<br /><br />&nbsp;&nbsp;&nbsp;&nbsp;绝食于狱，齿臂啖之，十三日死，天下闻而悲之。<br /><br />&nbsp;&nbsp;&nbsp;&nbsp;圆正，字明允，纪第二子。美风仪，善谈论，宽和好施，爱接士人。封江安<br /><br />&nbsp;&nbsp;&nbsp;&nbsp;侯。历西阳太守，有惠政。既居上流，人附者甚众。及侯景作逆，圆正收兵众且<br /><br />&nbsp;&nbsp;&nbsp;&nbsp;一万，后遂跋扈中流，不从王命。及景破，复谋入蜀。元帝将图之，署为平南将<br /><br />&nbsp;&nbsp;&nbsp;&nbsp;军。及至弗见，使南平嗣王恪等醉而囚之。<br /><br />&nbsp;&nbsp;&nbsp;&nbsp;时纪称梁王。及纪败死，为有司奏请绝纪属籍，元帝许之，赐姓饕餮氏。纪<br /><br />&nbsp;&nbsp;&nbsp;&nbsp;最为武帝所爱。武帝诸子罕登公位，唯纪以功业显著，先启黄扉。兄邵陵王纶屡<br /><br />&nbsp;&nbsp;&nbsp;&nbsp;以罪黜，心每不平。及闻纪为征西，纶抚枕叹曰：“武陵有何功业，而位仍前我？<br /><br />&nbsp;&nbsp;&nbsp;&nbsp;朝廷愦愦，似不知人。”武帝闻之，大怒曰“武陵有恤人拓境之勋，汝有何绩？”<br /><br />&nbsp;&nbsp;&nbsp;&nbsp;太清初，帝思之，使善画者张僧繇至蜀图其状。在蜀十七年，南开宁州、越`，<br /><br />&nbsp;&nbsp;&nbsp;&nbsp;西通资陵、吐谷浑。内修耕桑盐铁之功，外通商贾远方之利，故能殖其财用，器<br /><br />&nbsp;&nbsp;&nbsp;&nbsp;甲殷积。马八千匹，上足者置之内厩，开寝殿以通之，日落，辄出步马。便骑射，<br /><br />&nbsp;&nbsp;&nbsp;&nbsp;尤工舞槊。九日讲武，躬领幢队。及闻国难，谓僚佐曰：“七官文士，岂能匡济？”<br /><br />&nbsp;&nbsp;&nbsp;&nbsp;既东下，黄金一斤为饼，百饼为r，至有百r；银五倍之，其他锦Y缯采称是。<br /><br />&nbsp;&nbsp;&nbsp;&nbsp;每战则悬金帛以示将士，终不赏赐。宁州刺史陈知祖请散金银募勇士，不听，恸<br /><br />&nbsp;&nbsp;&nbsp;&nbsp;哭而去。自是人有离心，莫肯为用。纪颇学观占，善风角，亦知不复能济。瞻望<br /><br />&nbsp;&nbsp;&nbsp;&nbsp;气色，叹吒天道，椎床声闻于外。有请事者，以疾辞不见。既死，埋于沙洲，不<br /><br />&nbsp;&nbsp;&nbsp;&nbsp;封无榇。元帝以刘孝胜付廷尉，寻免之。<br /><br />&nbsp;&nbsp;&nbsp;&nbsp;初，纪将c号，祆怪不一，内寝柏殿柱绕节生花，其茎四十有六，[靡可爱，<br /><br />&nbsp;&nbsp;&nbsp;&nbsp;状似荷花。识者曰：“王敦祆花，非佳事也。”时蜀知星人说纪曰：“官若东下，<br /><br />&nbsp;&nbsp;&nbsp;&nbsp;当用申年，太白出西，从之为利。申岁发蜀，酉年入荆，不可失也。”发蜀之岁，<br /><br />&nbsp;&nbsp;&nbsp;&nbsp;太白在西，比及明年，则已东出矣。<br /><br />&nbsp;&nbsp;&nbsp;&nbsp;论曰：甚矣，谗佞之为巧也！夫言附正直，迹在恭敬，悦目会心，无施不可。<br /><br />&nbsp;&nbsp;&nbsp;&nbsp;至乃离父子，间兄弟，废楚嫡，疏汉嗣，可为太息，良非一途。以昭明之亲之贤，<br /><br />&nbsp;&nbsp;&nbsp;&nbsp;梁武帝之爱之信，谤言一及，至死不能自明，况于下此者也。综处秦政之疑，怀<br /><br />&nbsp;&nbsp;&nbsp;&nbsp;负尺之志，肆行狂悖，卒致奔亡。庐陵多财为累，雄心自立，未及骋暴，早没为<br /><br />&nbsp;&nbsp;&nbsp;&nbsp;幸。南康为政有方，居丧以礼，惜乎早夭，不拯危季。邵陵少而险躁，人道顿亡，<br /><br />&nbsp;&nbsp;&nbsp;&nbsp;晚致勤王，其殆优矣。武陵地居势胜，卒致倾覆，才轻志大，能无及乎？</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,334878);">加入书签</a><a
                        href="334811.html">上一页</a>&larr;<a href="index.html">返回列表</a>&rarr;<a
                            href="334931.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "334811.html"; var next_page = "334931.html"; var index_page = "index.html"; var sortid = "9"; var article_id = "4204"; var chapter_id = "334878"; var articlename = "南史"; var chaptername = " 卷五十三 列传第四十三"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>