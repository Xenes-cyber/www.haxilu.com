<!DOCTYPE html>
<html>
<head>
<meta charset="gbk" />
<title>南史- 卷二 宋本纪中第二-在线阅读-哈西文学网</title>
<meta name="keywords" content="李延寿，南史， 卷二 宋本纪中第二全文， 卷二 宋本纪中第二在线阅读 哈西文学网" />
<meta name="description" content="哈西文学网提供李延寿的南史  卷二 宋本纪中第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331118.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331118.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 宋本纪中第二</h1>
            <div class="link xb">
                <a href="331085.html">上一页</a>&larr;<a href="index.html">返回列表</a>&rarr;<a
                    href="331153.html">下一页</a></div>			
            <div id="BookText">&nbsp;&nbsp;&nbsp;&nbsp;太祖文皇帝，讳义隆，小字车儿，武帝第三子也。晋义熙三年生于京口。十<br /><br />&nbsp;&nbsp;&nbsp;&nbsp;一年，封彭城县公。永初元年，封宜都郡王，位镇西将军、荆州刺史，加都督，<br /><br />&nbsp;&nbsp;&nbsp;&nbsp;时年十四。长七尺五寸，博涉经史，善隶书。是岁来朝，会武帝当听讼，仍遣上<br /><br />&nbsp;&nbsp;&nbsp;&nbsp;讯建康狱囚，辩断称旨，武帝甚悦。景平初，有黑龙见西方，五色云随之。二年，<br /><br />&nbsp;&nbsp;&nbsp;&nbsp;江陵城上有紫云。望气者皆以为帝王之符，当在西方。其年少帝废，百官议所立。<br /><br />&nbsp;&nbsp;&nbsp;&nbsp;徐羡之、傅亮等以祯符所集，备法驾奉迎，入奉皇统。行台至江陵，尚书令傅亮<br /><br />&nbsp;&nbsp;&nbsp;&nbsp;奉表进玺绂，州府佐吏并称臣，请题榜诸门，一依宫省，上皆不许。教州、府、<br /><br />&nbsp;&nbsp;&nbsp;&nbsp;国纲纪，宥所统内见刑。是时，司空徐羡之等新有弑害，及銮驾西迎，人怀疑惧，<br /><br />&nbsp;&nbsp;&nbsp;&nbsp;惟长史王昙首、司马王华、南蛮校尉到彦之共期朝臣未有异志。帝曰：“诸公受<br /><br />&nbsp;&nbsp;&nbsp;&nbsp;遗，不容背贰；且劳臣旧将，内外充满，今兵力又足以制物，夫何所疑！”甲戌，<br /><br />&nbsp;&nbsp;&nbsp;&nbsp;乃发江陵，命王华知州府，留镇陕西。令到彦之监襄阳。车驾在道，有黑龙跃负<br /><br />&nbsp;&nbsp;&nbsp;&nbsp;上所乘舟，左右莫不失色。上谓王昙首曰：“此乃夏禹所以受天命，我何德以堪<br /><br />&nbsp;&nbsp;&nbsp;&nbsp;之？”及至都，群臣迎拜于新亭。先谒初宁陵，还次中堂，百官奉玺绂，冲让未<br /><br />&nbsp;&nbsp;&nbsp;&nbsp;受，劝请数四，乃从之。<br /><br />&nbsp;&nbsp;&nbsp;&nbsp;元嘉元年秋八月丁酉，皇帝即位于中堂，备法驾入宫，御太极前殿，大赦，<br /><br />&nbsp;&nbsp;&nbsp;&nbsp;改元，文武赐位二等。戊戌，拜太庙。诏追复庐陵王先封，奉迎灵柩。辛丑，谒<br /><br />&nbsp;&nbsp;&nbsp;&nbsp;临川烈武王陵。癸卯，进司空徐羡之位司徒，江州刺史王弘位司空，尚书令傅亮<br /><br />&nbsp;&nbsp;&nbsp;&nbsp;左光禄大夫、开府仪同三司。甲辰，追尊所生胡婕妤为章皇太后，封皇弟义恭为<br /><br />&nbsp;&nbsp;&nbsp;&nbsp;江夏王，义宣为竟陵王，义季为衡阳王。己酉，减荆、湘二州今年税布之半。<br /><br />&nbsp;&nbsp;&nbsp;&nbsp;九月丙子，立妃袁氏为皇后。<br /><br />&nbsp;&nbsp;&nbsp;&nbsp;是岁，魏太武皇帝始光元年。<br /><br />&nbsp;&nbsp;&nbsp;&nbsp;二年春正月丙寅，司徒徐羡之、尚书令傅亮奉表归政，上始亲览万机。辛未，<br /><br />&nbsp;&nbsp;&nbsp;&nbsp;祀南郊，大赦。<br /><br />&nbsp;&nbsp;&nbsp;&nbsp;秋八月乙酉，骠骑将军、南徐州刺史彭城王义康以本号开府仪同三司，改授<br /><br />&nbsp;&nbsp;&nbsp;&nbsp;司空王弘车骑大将军、开府仪同三司。<br /><br />&nbsp;&nbsp;&nbsp;&nbsp;冬十一月庚午，以武都王世子杨玄为北秦州刺史，袭封武都王。<br /><br />&nbsp;&nbsp;&nbsp;&nbsp;是岁，赫连屈丐死。<br /><br />&nbsp;&nbsp;&nbsp;&nbsp;三年春正月丙寅，司徒徐羡之、尚书令傅亮有罪伏诛。遣中领军到彦之、征<br /><br />&nbsp;&nbsp;&nbsp;&nbsp;北将军檀道济讨荆州刺史谢晦，上亲率六师西征。大赦。丁卯，以江州刺史王弘<br /><br />&nbsp;&nbsp;&nbsp;&nbsp;为司徒、录尚书事。<br /><br />&nbsp;&nbsp;&nbsp;&nbsp;二月戊午，以金紫光禄大夫王敬弘为尚书左仆射，豫章太守郑鲜之为右仆射。<br /><br />&nbsp;&nbsp;&nbsp;&nbsp;戊辰，到彦之、檀道济大破谢晦于隐矶。丙子，车驾自芜湖反旆。己卯，禽晦于<br /><br />&nbsp;&nbsp;&nbsp;&nbsp;延头，送都伏诛。夏五月乙未，以征北将军、南兖州刺史檀道济为征南大将军、<br /><br />&nbsp;&nbsp;&nbsp;&nbsp;开府仪同三司、江州刺史。乙巳，骠骑大将军、凉州牧大且渠蒙逊改为车骑大将<br /><br />&nbsp;&nbsp;&nbsp;&nbsp;军。诏大使巡行四方，观省风俗。丙午，临延贤堂听讼，自是每岁三讯。秋，旱<br /><br />&nbsp;&nbsp;&nbsp;&nbsp;且蝗。<br /><br />&nbsp;&nbsp;&nbsp;&nbsp;冬十二月，前吴郡太守徐佩之谋反，伏诛。<br /><br />&nbsp;&nbsp;&nbsp;&nbsp;四年春正月乙亥朔，曲赦建邺百里内。辛巳，祀南郊。<br /><br />&nbsp;&nbsp;&nbsp;&nbsp;二月乙卯，行幸丹徒，谒京陵。<br /><br />&nbsp;&nbsp;&nbsp;&nbsp;三月丙子，宴丹徒宫，帝乡父老咸与焉。蠲丹徒今年租布，原五岁刑以下。<br /><br />&nbsp;&nbsp;&nbsp;&nbsp;丁亥，车驾还宫。戊子，尚书右仆射郑鲜之卒。壬寅，采富阳令诸葛阐议，禁断<br /><br />&nbsp;&nbsp;&nbsp;&nbsp;夏至日五丝命缕之属。夏五月，都下疾疫，遣使存问，给医药，死无家属者，赐<br /><br />&nbsp;&nbsp;&nbsp;&nbsp;以棺器。<br /><br />&nbsp;&nbsp;&nbsp;&nbsp;六月癸卯朔，日有蚀之。<br /><br />&nbsp;&nbsp;&nbsp;&nbsp;五年春正月乙亥，诏以阴阳愆序，求谠言。甲申，临玄武馆阅武。戊子，都<br /><br />&nbsp;&nbsp;&nbsp;&nbsp;下大火，遣使巡慰振恤。<br /><br />&nbsp;&nbsp;&nbsp;&nbsp;夏六月庚戌，司徒王弘降为卫将军、开府仪同三司。都下大水。乙卯，遣使<br /><br />&nbsp;&nbsp;&nbsp;&nbsp;检行振赡。十二月，天竺国遣使朝贡。<br /><br />&nbsp;&nbsp;&nbsp;&nbsp;是岁，魏神元年，太武皇帝伐赫连昌，灭之。乞伏炽盘死。<br /><br />&nbsp;&nbsp;&nbsp;&nbsp;六年春正月辛丑，祀南郊。癸丑，以荆州刺史彭城王义康为司徒、录尚书事。<br /><br />&nbsp;&nbsp;&nbsp;&nbsp;三月丁巳，立皇子劭为皇太子。戊午，大赦，赐文武位一等。<br /><br />&nbsp;&nbsp;&nbsp;&nbsp;夏四月癸亥，以尚书左仆射王敬弘为尚书令，丹阳尹临川王义庆为尚书左仆<br /><br />&nbsp;&nbsp;&nbsp;&nbsp;射，吏部尚书江夷为右仆射。<br /><br />&nbsp;&nbsp;&nbsp;&nbsp;五月壬辰朔，日有蚀之。<br /><br />&nbsp;&nbsp;&nbsp;&nbsp;秋七月，百济国遣使朝贡。<br /><br />&nbsp;&nbsp;&nbsp;&nbsp;冬十一月己丑朔，日有蚀之，星昼见。<br /><br />&nbsp;&nbsp;&nbsp;&nbsp;十二月，河西、河南国并遣使朝贡。<br /><br />&nbsp;&nbsp;&nbsp;&nbsp;七年春二月壬戌，雪且雷。<br /><br />&nbsp;&nbsp;&nbsp;&nbsp;三月戊子，遣右将军到彦之侵魏。<br /><br />&nbsp;&nbsp;&nbsp;&nbsp;夏六月己卯，封氐杨难当为武都王。<br /><br />&nbsp;&nbsp;&nbsp;&nbsp;冬十月戊午，立钱署，铸四铢钱。戊寅，魏克金墉城。<br /><br />&nbsp;&nbsp;&nbsp;&nbsp;十一月癸未，又克虎牢。壬辰，遣征南大将军檀道济拒魏，右将军到彦之自<br /><br />&nbsp;&nbsp;&nbsp;&nbsp;滑台奔退。十二月，都下火，延烧于太社北墙。<br /><br />&nbsp;&nbsp;&nbsp;&nbsp;是岁，冯跋死。倭、百济、呵罗单、林邑、呵罗他、师子等国并遣使朝贡。<br /><br />&nbsp;&nbsp;&nbsp;&nbsp;吴兴、晋陵、义兴大水，遣使巡行振恤。<br /><br />&nbsp;&nbsp;&nbsp;&nbsp;八年春二月辛酉，魏克滑台。癸酉，檀道济引军还。自是河南复亡。<br /><br />&nbsp;&nbsp;&nbsp;&nbsp;三月，大雩。<br /><br />&nbsp;&nbsp;&nbsp;&nbsp;夏六月乙丑，大赦，旱故。又大雩。<br /><br />&nbsp;&nbsp;&nbsp;&nbsp;闰六月乙巳，遣使省行狱讼，简息徭役。<br /><br />&nbsp;&nbsp;&nbsp;&nbsp;九年春二月辛卯，诏曰：“故太傅长沙景王、故大司马临川烈武王、故司徒<br /><br />&nbsp;&nbsp;&nbsp;&nbsp;南康文宣公穆之、卫将军华容公弘、征南大将军永修公道济、故左将军龙阳侯镇<br /><br />&nbsp;&nbsp;&nbsp;&nbsp;恶，或履道广深，执德冲邈；或雅量高劭，风鉴明远；或识准弘正，才略开迈。<br /><br />&nbsp;&nbsp;&nbsp;&nbsp;咸文德以弘帝载，武功以隆景业。而太常未铭，从祀阙享，寤寐属虑，永言兴怀。<br /><br />&nbsp;&nbsp;&nbsp;&nbsp;便宜配祭庙庭，勒功天府。”三月庚戌，进卫将军王弘为太保。丁巳，加江州刺<br /><br />&nbsp;&nbsp;&nbsp;&nbsp;史檀道济为司空。<br /><br />&nbsp;&nbsp;&nbsp;&nbsp;夏五月壬申，新除太保王弘薨。<br /><br />&nbsp;&nbsp;&nbsp;&nbsp;六月癸未，置积射、强弩将军官。乙未，以征西将军、沙州刺史吐谷浑慕<br /><br />&nbsp;&nbsp;&nbsp;&nbsp;Y为征西大将军、西秦河二州刺史、陇西王。壬寅，以抚军将军江夏王义恭为<br /><br />&nbsp;&nbsp;&nbsp;&nbsp;征北将军、开府仪同三司、南兖州刺史。<br /><br />&nbsp;&nbsp;&nbsp;&nbsp;秋七月庚午，以领军将军殷景仁为尚书仆射。<br /><br />&nbsp;&nbsp;&nbsp;&nbsp;冬十二月庚寅，立皇子绍为卢陵王，奉孝献王祀；江夏王义恭子朗为南丰王，<br /><br />&nbsp;&nbsp;&nbsp;&nbsp;奉营阳王祀。<br /><br />&nbsp;&nbsp;&nbsp;&nbsp;是岁，魏延和元年。<br /><br />&nbsp;&nbsp;&nbsp;&nbsp;十年春正月甲寅，改封竟陵王义宣为南谯王。己未，大赦。<br /><br />&nbsp;&nbsp;&nbsp;&nbsp;夏，林邑、^婆娑州、诃罗单国并遣使朝贡。<br /><br />&nbsp;&nbsp;&nbsp;&nbsp;秋七月戊戌，曲赦益、梁、秦三州。<br /><br />&nbsp;&nbsp;&nbsp;&nbsp;冬十一月，氐杨难当据有梁州。是月，且渠蒙逊死。<br /><br />&nbsp;&nbsp;&nbsp;&nbsp;十一年夏四月，梁、秦二州刺史萧思话破氐，梁州平。<br /><br />&nbsp;&nbsp;&nbsp;&nbsp;五月丁卯，曲赦梁、南秦二州剑阁以北。戊寅，以大且渠茂虔为征西大将军、<br /><br />&nbsp;&nbsp;&nbsp;&nbsp;凉州刺史，封河西王。<br /><br />&nbsp;&nbsp;&nbsp;&nbsp;是岁，林邑、扶南、诃罗单国并遣使朝贡。<br /><br />&nbsp;&nbsp;&nbsp;&nbsp;十二年春正月辛酉，大赦。辛未，祀南郊。癸酉，封冯弘为燕王。<br /><br />&nbsp;&nbsp;&nbsp;&nbsp;夏四月丙辰，诏内外举士。都下地震。<br /><br />&nbsp;&nbsp;&nbsp;&nbsp;六月，禁酒。师子国遣使朝贡。丹阳、淮南、吴、吴兴、义兴大水，都下乘<br /><br />&nbsp;&nbsp;&nbsp;&nbsp;船。己酉，以徐、豫、南兖三州，会稽宣城二郡米谷百万斛，赐五郡遭水人。<br /><br />&nbsp;&nbsp;&nbsp;&nbsp;秋七月辛酉，^婆娑达、扶南国并遣使朝贡。<br /><br />&nbsp;&nbsp;&nbsp;&nbsp;八月乙亥，原除遭水郡诸逋负。<br /><br />&nbsp;&nbsp;&nbsp;&nbsp;九月，蜀贼张寻为寇。<br /><br />&nbsp;&nbsp;&nbsp;&nbsp;是岁，魏太延元年。<br /><br />&nbsp;&nbsp;&nbsp;&nbsp;十三年春正月癸丑朔，上有疾，不朝会。<br /><br />&nbsp;&nbsp;&nbsp;&nbsp;三月己未，诛司空、江州刺史檀道济。庚申，大赦。<br /><br />&nbsp;&nbsp;&nbsp;&nbsp;夏六月，高丽、武都等国并遣使朝贡。秋七月己未，零陵王太妃殂，追崇为<br /><br />&nbsp;&nbsp;&nbsp;&nbsp;晋皇后，葬以晋礼。<br /><br />&nbsp;&nbsp;&nbsp;&nbsp;九月癸丑，立皇子浚为始兴王、骏为武陵王。是岁，冯弘奔高丽。<br /><br />&nbsp;&nbsp;&nbsp;&nbsp;十四年春正月辛卯，祀南郊，大赦。戊戌，凤凰二见于都下，众鸟随之，改<br /><br />&nbsp;&nbsp;&nbsp;&nbsp;其地曰凤凰里。<br /><br />&nbsp;&nbsp;&nbsp;&nbsp;夏四月，蜀贼张寻、赵广降，迁之建邺。<br /><br />&nbsp;&nbsp;&nbsp;&nbsp;冬十二月辛酉，初停贺雪。河南、河西、诃罗单国并遣使朝贡。<br /><br />&nbsp;&nbsp;&nbsp;&nbsp;十五年春正月，以平东将军吐谷浑慕延为镇西将军、秦河二州刺史，封陇西<br /><br />&nbsp;&nbsp;&nbsp;&nbsp;王。<br /><br />&nbsp;&nbsp;&nbsp;&nbsp;秋七月辛未，地震。新作东宫。<br /><br />&nbsp;&nbsp;&nbsp;&nbsp;是岁，武都、河南、高丽、倭、扶南、林邑等国并遣使朝贡。立儒学馆于北<br /><br />&nbsp;&nbsp;&nbsp;&nbsp;郊，命雷次宗居之。<br /><br />&nbsp;&nbsp;&nbsp;&nbsp;十六年春正月戊寅，阅武于北郊。庚寅，进彭城王义康为大将军、领司徒，<br /><br />&nbsp;&nbsp;&nbsp;&nbsp;以开府仪同三司、江夏王义恭为司空。<br /><br />&nbsp;&nbsp;&nbsp;&nbsp;夏六月己酉，改封陇西王吐谷浑慕延为河南王。<br /><br />&nbsp;&nbsp;&nbsp;&nbsp;秋八月庚子，立皇子铄为南平王。九月，魏灭且渠茂虔。<br /><br />&nbsp;&nbsp;&nbsp;&nbsp;冬十二月乙亥，皇太子冠，大赦。<br /><br />&nbsp;&nbsp;&nbsp;&nbsp;是岁，武都、河南、林邑、高丽等国并遣使朝贡。上好儒雅，又命丹阳尹何<br /><br />&nbsp;&nbsp;&nbsp;&nbsp;尚之立玄学，著作佐郎何承天立史学，司徒参军谢元立文学，各聚门徒，多就业<br /><br />&nbsp;&nbsp;&nbsp;&nbsp;者。江左风俗，于斯为美，后言政化，称元嘉焉。<br /><br />&nbsp;&nbsp;&nbsp;&nbsp;十七年夏四月戊午朔，日有蚀之。<br /><br />&nbsp;&nbsp;&nbsp;&nbsp;秋七月壬子，皇后袁氏崩。<br /><br />&nbsp;&nbsp;&nbsp;&nbsp;八月，徐、兖、青、冀四州大水，遣使振恤。<br /><br />&nbsp;&nbsp;&nbsp;&nbsp;九月壬子，葬袁皇后于长宁陵。<br /><br />&nbsp;&nbsp;&nbsp;&nbsp;冬十月戊午，前丹阳尹刘湛有罪伏诛。大赦，文武赐爵一级。以大将军、领<br /><br />&nbsp;&nbsp;&nbsp;&nbsp;司徒、录尚书事彭城王义康为江州刺史，大将军如故。甲戌，以司空、江夏王义<br /><br />&nbsp;&nbsp;&nbsp;&nbsp;恭为司徒、录尚书事。十一月，尚书仆射、扬州刺史殷景仁卒。<br /><br />&nbsp;&nbsp;&nbsp;&nbsp;十二月癸亥，以光禄大夫王球为尚书仆射。戊辰，武都、河南、百济等国并<br /><br />&nbsp;&nbsp;&nbsp;&nbsp;遣使朝贡。是岁，魏太平真君元年。<br /><br />&nbsp;&nbsp;&nbsp;&nbsp;十八年春三月庚子，雨雹。戊申，置尚书删定郎官。<br /><br />&nbsp;&nbsp;&nbsp;&nbsp;夏五月壬午，卫将军南兖州刺史临川王义庆、征北将军南徐州刺史南谯王义<br /><br />&nbsp;&nbsp;&nbsp;&nbsp;宣，并开府仪同三司。甲申，河水泛溢，害居人。<br /><br />&nbsp;&nbsp;&nbsp;&nbsp;六月戊辰，遣使巡行赈赡。<br /><br />&nbsp;&nbsp;&nbsp;&nbsp;冬十一月戊子，尚书仆射王球卒。己亥，以丹阳尹孟为尚书仆射。氏杨难<br /><br />&nbsp;&nbsp;&nbsp;&nbsp;当寇汉川。<br /><br />&nbsp;&nbsp;&nbsp;&nbsp;十二月，晋宁太守爨松子举兵反，宁州刺史徐循讨平之。<br /><br />&nbsp;&nbsp;&nbsp;&nbsp;是岁，河南、肃特、高丽、苏摩黎、林邑等国并遣使来朝贡。<br /><br />&nbsp;&nbsp;&nbsp;&nbsp;十九年夏四月甲戌，上以久疾愈，始奉初祠，大赦。<br /><br />&nbsp;&nbsp;&nbsp;&nbsp;五月庚寅，梁秦二州刺史刘真道、龙骧将军裴方明破杨难当，仇池平。闰月，<br /><br />&nbsp;&nbsp;&nbsp;&nbsp;都下水，遣使巡行赈恤。<br /><br />&nbsp;&nbsp;&nbsp;&nbsp;六月，以大且渠无讳为征西大将军、凉州刺史，封河西王。<br /><br />&nbsp;&nbsp;&nbsp;&nbsp;秋七月甲戌晦，日有蚀之。<br /><br />&nbsp;&nbsp;&nbsp;&nbsp;九月丙辰，有客星在北斗，因为彗，入文昌，贯五车，扫毕，拂天节，经天<br /><br />&nbsp;&nbsp;&nbsp;&nbsp;苑，季冬乃灭。<br /><br />&nbsp;&nbsp;&nbsp;&nbsp;冬十二月丙申，诏奉圣之胤，速议承袭。及令修庙，四时飨祀。并命蠲近墓<br /><br />&nbsp;&nbsp;&nbsp;&nbsp;五家供洒扫，栽松柏六百株。<br /><br />&nbsp;&nbsp;&nbsp;&nbsp;是岁，蠕蠕、河南、扶南、婆皇国并遣使朝贡。西凉武昭王孙李宝始归于魏。<br /><br />&nbsp;&nbsp;&nbsp;&nbsp;二十年春正月辛亥，祀南郊。<br /><br />&nbsp;&nbsp;&nbsp;&nbsp;二月甲申，阅武于白下。魏军克仇池。<br /><br />&nbsp;&nbsp;&nbsp;&nbsp;夏四月甲午，立皇子诞为广陵王。<br /><br />&nbsp;&nbsp;&nbsp;&nbsp;秋七月癸丑，以杨文德为征西将军、北秦州刺史，封武都王。<br /><br />&nbsp;&nbsp;&nbsp;&nbsp;冬十月，雷。<br /><br />&nbsp;&nbsp;&nbsp;&nbsp;十二月壬午，置藉田。<br /><br />&nbsp;&nbsp;&nbsp;&nbsp;是岁，河西、高丽、百济、倭国并遣使朝贡。自去岁至是，诸州郡水旱伤稼。<br /><br />&nbsp;&nbsp;&nbsp;&nbsp;人大饥，遣使开仓赈恤。<br /><br />&nbsp;&nbsp;&nbsp;&nbsp;二十一年春正月己亥，南徐、南兖、南豫州、扬州之浙江西，并禁酒。辛酉，<br /><br />&nbsp;&nbsp;&nbsp;&nbsp;亲耕藉田。大赦。<br /><br />&nbsp;&nbsp;&nbsp;&nbsp;二月己丑，司徒、录尚书事江夏王义恭进位太尉，领司徒。辛卯，立皇子宏<br /><br />&nbsp;&nbsp;&nbsp;&nbsp;为建平王。秋八月戊辰，以荆州刺史衡阳王义季为征北大将军、开府仪同三司、<br /><br />&nbsp;&nbsp;&nbsp;&nbsp;南兖州刺史。九月甲辰，以大且渠安周为征西将军、凉州刺史，封河西王。<br /><br />&nbsp;&nbsp;&nbsp;&nbsp;冬十月己亥，命刺史郡守修东耕。丙子，雷且电。<br /><br />&nbsp;&nbsp;&nbsp;&nbsp;二十二年春正月辛卯朔，改用御史中丞何承天《元嘉新历》。二月甲戌，立<br /><br />&nbsp;&nbsp;&nbsp;&nbsp;皇子t为东海王，昶为义阳王。秋七月己未，以尚书仆射孟为左仆射，中护军<br /><br />&nbsp;&nbsp;&nbsp;&nbsp;何尚之为右仆射。<br /><br />&nbsp;&nbsp;&nbsp;&nbsp;九月己未，开酒禁。癸酉，宴于武帐堂，上将行，敕诸子且勿食，至会所赐<br /><br />&nbsp;&nbsp;&nbsp;&nbsp;馔。日旰，食不至，有饥色。上诫之曰：“汝曹少长丰佚，不见百姓艰难，今使<br /><br />&nbsp;&nbsp;&nbsp;&nbsp;尔识有饥苦，知以节俭期物。”冬十二月乙未，太子詹事范晔谋反，及党与皆伏<br /><br />&nbsp;&nbsp;&nbsp;&nbsp;诛。丁酉，免大将军彭城王义康为庶人，绝属籍。<br /><br />&nbsp;&nbsp;&nbsp;&nbsp;是冬，浚淮，起湖熟废田千余顷。<br /><br />&nbsp;&nbsp;&nbsp;&nbsp;二十三年夏四月丁未，大赦。<br /><br />&nbsp;&nbsp;&nbsp;&nbsp;六月癸未朔，日有蚀之。交州刺史檀和之伐林邑国，克之。<br /><br />&nbsp;&nbsp;&nbsp;&nbsp;是岁，大有年。筑北堤，立玄武湖于乐游苑北，兴景阳山于华林园，役重人<br /><br />&nbsp;&nbsp;&nbsp;&nbsp;怨。<br /><br />&nbsp;&nbsp;&nbsp;&nbsp;二十四年春正月甲戌，大赦，赐文武位一等。、夏四月，河、济俱清。<br /><br />&nbsp;&nbsp;&nbsp;&nbsp;六月，都下疫疠，使巡省给医药。以货贵，制大钱，一当两。秋八月乙未，<br /><br />&nbsp;&nbsp;&nbsp;&nbsp;徐州刺史衡阳王义季薨。冬十一月甲寅，立皇子浑为汝阴王。是岁，徐、兖、青、<br /><br />&nbsp;&nbsp;&nbsp;&nbsp;冀四州大水。<br /><br />&nbsp;&nbsp;&nbsp;&nbsp;二十五年春闰二月己酉，大搜于宣武场。<br /><br />&nbsp;&nbsp;&nbsp;&nbsp;三月庚辰，校猎。<br /><br />&nbsp;&nbsp;&nbsp;&nbsp;夏四月乙巳，新作阊阖、广莫二门，改先广莫门曰承明，开阳门曰津阳。<br /><br />&nbsp;&nbsp;&nbsp;&nbsp;五月乙卯，罢当两大钱。<br /><br />&nbsp;&nbsp;&nbsp;&nbsp;六月庚戌，零陵王司马元瑜薨。丙寅，加荆州刺史南谯王义宣位司空。<br /><br />&nbsp;&nbsp;&nbsp;&nbsp;八月甲子，立皇子为淮阳王。<br /><br />&nbsp;&nbsp;&nbsp;&nbsp;九月辛未，以尚书右仆射何尚之为左仆射。<br /><br />&nbsp;&nbsp;&nbsp;&nbsp;冬，青州城南远望，见地中如水，有影，谓之“地镜。”<br /><br />&nbsp;&nbsp;&nbsp;&nbsp;二十六年春正月辛已，祀南郊。<br /><br />&nbsp;&nbsp;&nbsp;&nbsp;二月己亥，幸丹徒，谒京陵。<br /><br />&nbsp;&nbsp;&nbsp;&nbsp;三月丁巳，宴于丹徒宫，大赦。复丹徒县侨旧今岁租布之半，行所经过，蠲<br /><br />&nbsp;&nbsp;&nbsp;&nbsp;田租之半。癸亥，使祭晋故司空忠肃公何无忌墓。<br /><br />&nbsp;&nbsp;&nbsp;&nbsp;壬午，至自丹徒。丙戌，婆皇国，壬辰，婆达国，并遣使朝贡。<br /><br />&nbsp;&nbsp;&nbsp;&nbsp;冬十月庚子，改封广陵王诞为随郡王。癸卯，彗星见于太微。甲辰，以扬州<br /><br />&nbsp;&nbsp;&nbsp;&nbsp;刺史始兴王浚为征北将军、开府仪同三司、徐兖二州刺史。<br /><br />&nbsp;&nbsp;&nbsp;&nbsp;二十七年春正月辛卯，百济国遣使朝贡。<br /><br />&nbsp;&nbsp;&nbsp;&nbsp;二月，魏军攻县瓠。以军兴，减百官奉禄三分之一。<br /><br />&nbsp;&nbsp;&nbsp;&nbsp;三月乙丑，淮南太守诸葛阐求减奉禄，同内百官，于是诸州郡县丞尉并悉同<br /><br />&nbsp;&nbsp;&nbsp;&nbsp;减。戊寅，罢国子学。<br /><br />&nbsp;&nbsp;&nbsp;&nbsp;秋七月庚午，遣宁朔将军王玄谟拒魏，太尉江夏王义恭出次彭城，总统诸军。<br /><br />&nbsp;&nbsp;&nbsp;&nbsp;冬十一月丁未，大赦。<br /><br />&nbsp;&nbsp;&nbsp;&nbsp;十二月庚午，魏太武帝率大众至瓜步，声欲度江，都下震惧，咸荷担而立。<br /><br />&nbsp;&nbsp;&nbsp;&nbsp;壬午，内外戒严，缘江六七百里舳舻相接。始议北侵，朝士多有不同。至是，帝<br /><br />&nbsp;&nbsp;&nbsp;&nbsp;登烽火楼极望，不悦。谓江湛曰：“北伐之计，同议者少，今日士庶劳怨，不得<br /><br />&nbsp;&nbsp;&nbsp;&nbsp;无惭。贻大夫之忧，在予过矣。”甲申，使馈百牢于魏。<br /><br />&nbsp;&nbsp;&nbsp;&nbsp;二十八年春正月丁亥，魏太武帝自瓜步退归，俘广陵居人万余家以北。徐、<br /><br />&nbsp;&nbsp;&nbsp;&nbsp;豫、青、冀、二兖六州杀略不可胜算，所过州郡，赤地无余。<br /><br />&nbsp;&nbsp;&nbsp;&nbsp;二月甲戌，降太尉、领司徒江夏王义恭为骠骑将军、开府仪同三司。壬午，<br /><br />&nbsp;&nbsp;&nbsp;&nbsp;幸瓜步。是日，解严。<br /><br />&nbsp;&nbsp;&nbsp;&nbsp;三月乙酉，车驾还宫。丙申，拜初宁陵。大旱。<br /><br />&nbsp;&nbsp;&nbsp;&nbsp;夏四月癸酉，婆达国遣使朝贡。己卯，彗星见于昴。是月，都下疾疫，使巡<br /><br />&nbsp;&nbsp;&nbsp;&nbsp;省给医药。<br /><br />&nbsp;&nbsp;&nbsp;&nbsp;五月乙酉，亡命司马顺则自号齐王，据梁邹城。丁巳，婆皇国，戊戌，河南<br /><br />&nbsp;&nbsp;&nbsp;&nbsp;国，并遣使朝贡。戊申，以尚书左仆射何尚之为尚书令，太子詹事徐湛之为左仆<br /><br />&nbsp;&nbsp;&nbsp;&nbsp;射，护军将军。壬子，彗星见太微中，对帝坐。<br /><br />&nbsp;&nbsp;&nbsp;&nbsp;秋七月甲辰，进安东将军倭王绥济为安东大将军。<br /><br />&nbsp;&nbsp;&nbsp;&nbsp;八月癸亥，梁邹平，斩司马顺则。是秋，猛兽入郭内，为灾。<br /><br />&nbsp;&nbsp;&nbsp;&nbsp;冬十月癸亥，高丽国遣使朝贡。<br /><br />&nbsp;&nbsp;&nbsp;&nbsp;十一月壬寅，曲赦二兖、徐、豫、青、冀六州，徙彭城流人于瓜步，淮西流<br /><br />&nbsp;&nbsp;&nbsp;&nbsp;人于姑孰，合万许家。<br /><br />&nbsp;&nbsp;&nbsp;&nbsp;是岁，魏正平元年。<br /><br />&nbsp;&nbsp;&nbsp;&nbsp;二十九年春正月甲午，诏经寇六州，仍逢灾涝，可量加赦赡。<br /><br />&nbsp;&nbsp;&nbsp;&nbsp;二月乙卯，雷且雪。戊午，立皇子休仁为建安王。、三月壬午，大风拔木，<br /><br />&nbsp;&nbsp;&nbsp;&nbsp;都下火。<br /><br />&nbsp;&nbsp;&nbsp;&nbsp;夏四月戊午，诃罗单国遣使朝贡。<br /><br />&nbsp;&nbsp;&nbsp;&nbsp;秋七月壬辰，改封汝阴王浑为武昌王，淮阳王为湘东王。丁酉，省大司农、<br /><br />&nbsp;&nbsp;&nbsp;&nbsp;太子仆、廷尉监官。<br /><br />&nbsp;&nbsp;&nbsp;&nbsp;九月乙亥，以平西将军吐谷浑拾寅为安西将军、秦河二州刺史，封河南王。<br /><br />&nbsp;&nbsp;&nbsp;&nbsp;冬十一月壬寅，扬州刺史庐陵王绍薨。<br /><br />&nbsp;&nbsp;&nbsp;&nbsp;十二月戊辰，黄雾四塞。辛未，以南兖州刺史江夏王义恭为大将军、南徐州<br /><br />&nbsp;&nbsp;&nbsp;&nbsp;刺史，录尚书如故。<br /><br />&nbsp;&nbsp;&nbsp;&nbsp;是岁，魏中常侍宗爱构逆，太武皇帝崩。乃奉南安王余为帝，改元为承平。<br /><br />&nbsp;&nbsp;&nbsp;&nbsp;后又贼余。于是殿中尚书长孙渴侯、尚书陆丽奉皇孙，是为文成皇帝，改元曰兴<br /><br />&nbsp;&nbsp;&nbsp;&nbsp;安。<br /><br />&nbsp;&nbsp;&nbsp;&nbsp;三十年春正月乙亥朔，会群臣于太极前殿。有青黑气从东南来，覆映宫上。<br /><br />&nbsp;&nbsp;&nbsp;&nbsp;戊寅，以司空、荆州刺史南谯王义宣为司徒、中军将军、扬州刺史。壬午，以南<br /><br />&nbsp;&nbsp;&nbsp;&nbsp;徐州刺史始兴王浚为卫将军、开府仪同三司、荆州刺史。戊子，使江州刺史武陵<br /><br />&nbsp;&nbsp;&nbsp;&nbsp;王骏统众军伐西阳蛮。<br /><br />&nbsp;&nbsp;&nbsp;&nbsp;二月甲子，元凶劭构逆，帝崩于合殿，时年四十七。谥景皇帝，庙号中宗。<br /><br />&nbsp;&nbsp;&nbsp;&nbsp;三月癸巳，葬长宁陵。孝武帝践阼，追改谥曰文帝，庙号太祖。<br /><br />&nbsp;&nbsp;&nbsp;&nbsp;帝聪明仁厚，雅重文儒，躬勤政事，孜孜无怠。加以在位日久，惟简靖为心。<br /><br />&nbsp;&nbsp;&nbsp;&nbsp;于时政平讼理，朝野悦睦。自江左之政，所未有也。又性存俭约，不好奢侈。车<br /><br />&nbsp;&nbsp;&nbsp;&nbsp;府令尝以辇す剩请改易之；又辇席旧以乌皮缘故，欲代以紫皮。上以竹の粗<br /><br />&nbsp;&nbsp;&nbsp;&nbsp;于坏，紫色贵，并不听改。其率素如此云。<br /><br />&nbsp;&nbsp;&nbsp;&nbsp;世祖孝武皇帝，讳骏，字休龙，小字道人，文帝第三子也。元嘉七年八月庚<br /><br />&nbsp;&nbsp;&nbsp;&nbsp;午夜生，有光照室。少机颖，神明爽发，读书七行俱下，才藻甚美。雄决爱武，<br /><br />&nbsp;&nbsp;&nbsp;&nbsp;长于骑射。<br /><br />&nbsp;&nbsp;&nbsp;&nbsp;十二年，立为武陵王，二十二年，累迁雍州刺史。自晋江左以来，襄阳未有<br /><br />&nbsp;&nbsp;&nbsp;&nbsp;皇子重镇，时文帝欲经略关、河，故有此授。及魏太武大举至淮南，时帝镇彭城，<br /><br />&nbsp;&nbsp;&nbsp;&nbsp;魏使尚书李孝伯至，帝遣长史张畅与语，而帝改服观之。孝伯目帝不辍，及出，<br /><br />&nbsp;&nbsp;&nbsp;&nbsp;谓人曰：“张侯侧有人风骨视瞻，非常士也。”二十八年，为都督、江州刺史。<br /><br />&nbsp;&nbsp;&nbsp;&nbsp;时缘江蛮为寇，文帝遣太子步兵校尉沈庆之等伐之，使上总统众军。<br /><br />&nbsp;&nbsp;&nbsp;&nbsp;三十年正月，出次西阳之五洲。会元凶弑逆，上率众入讨。荆州刺史南谯王<br /><br />&nbsp;&nbsp;&nbsp;&nbsp;义宣、雍州刺史臧质并举义兵。<br /><br />&nbsp;&nbsp;&nbsp;&nbsp;三月乙未，建牙于军门。是时多不悉旧仪，有一翁斑白，自称少从武帝征伐，<br /><br />&nbsp;&nbsp;&nbsp;&nbsp;颇悉其事，因使指麾，事毕，忽失所在。自冬至春，常东北风，连阴不霁。其日<br /><br />&nbsp;&nbsp;&nbsp;&nbsp;牙立之后，风转而西南，景色开霁，有紫云二，荫于牙上。<br /><br />&nbsp;&nbsp;&nbsp;&nbsp;四月辛酉，上次溧洲。丙寅，次江宁。丁卯，大将军江夏王义恭来奔，奉表<br /><br />&nbsp;&nbsp;&nbsp;&nbsp;上尊号。戊辰，上至新亭。己巳，即皇帝位，大赦，改文帝号谥。以大将军江夏<br /><br />&nbsp;&nbsp;&nbsp;&nbsp;王义恭为太尉、南徐州刺史。庚午，以荆州刺史南谯王义宣为中书监、丞相、扬<br /><br />&nbsp;&nbsp;&nbsp;&nbsp;州刺史，并录尚书六条事。以安东将军随王诞为卫将军、荆州刺史。加雍州刺史<br /><br />&nbsp;&nbsp;&nbsp;&nbsp;臧质车骑将军，并开府仪同三司。以江州刺史、抚军将军萧思话为尚书左仆射。<br /><br />&nbsp;&nbsp;&nbsp;&nbsp;壬申，以征虏将军王僧达为右仆射。改新亭为中兴亭。<br /><br />&nbsp;&nbsp;&nbsp;&nbsp;夏五月乙亥，辅国将军朱修之克东府。丙申，克建邺，二凶及同逆并伏诛。<br /><br />&nbsp;&nbsp;&nbsp;&nbsp;庚辰，诏分遣大使巡省方俗。是日解严。辛巳，幸东府城。甲申，尊所生路淑媛<br /><br />&nbsp;&nbsp;&nbsp;&nbsp;为皇太后。乙酉，立妃王氏为皇后。壬辰，以太尉江夏王义恭为太傅，领大司马。<br /><br />&nbsp;&nbsp;&nbsp;&nbsp;甲午，谒初宁陵，曲赦建邺二百里内，并蠲今年租税。戊戌，以抚军将军南平王<br /><br />&nbsp;&nbsp;&nbsp;&nbsp;铄为司空，建平王宏为尚书左仆射。<br /><br />&nbsp;&nbsp;&nbsp;&nbsp;六月丙午，车驾还宫。初置殿门及上阁门屯兵。庚午，以丹阳尹褚湛之为尚<br /><br />&nbsp;&nbsp;&nbsp;&nbsp;书右仆射。庚申，诏有司论功班赏各有差。辛酉，安西将军、西秦河二州刺史吐<br /><br />&nbsp;&nbsp;&nbsp;&nbsp;谷浑拾寅进号镇西大将军、开府仪同三司。辛未，改封南谯王义宣为南郡王，随<br /><br />&nbsp;&nbsp;&nbsp;&nbsp;王诞为竟陵王。闰月丙子，遣兼散骑常侍乐询等十五人巡行风俗。庚申，加太傅<br /><br />&nbsp;&nbsp;&nbsp;&nbsp;江夏王义恭录尚书事。<br /><br />&nbsp;&nbsp;&nbsp;&nbsp;以荆州刺史竟陵王诞为侍中、骠骑大将军、开府仪同三司、扬州刺史。甲申，<br /><br />&nbsp;&nbsp;&nbsp;&nbsp;蠲寻阳西阳郡租布三年。是月，置卫尉官。<br /><br />&nbsp;&nbsp;&nbsp;&nbsp;秋七月辛丑朔，日有蚀之。辛酉，诏崇俭约，禁淫侈。己巳，司空南平王铄<br /><br />&nbsp;&nbsp;&nbsp;&nbsp;薨，以侍中南郡王世子恢为尚书右仆射。<br /><br />&nbsp;&nbsp;&nbsp;&nbsp;冬十月癸未，听讼于阅武堂。<br /><br />&nbsp;&nbsp;&nbsp;&nbsp;十一月丙辰，停台省众官朔望问讯。丙寅，高丽国遣使朝贡。<br /><br />&nbsp;&nbsp;&nbsp;&nbsp;十二月甲戌，省都水使者官，置水衡令官。癸未，以将置东宫，省太子率更<br /><br />&nbsp;&nbsp;&nbsp;&nbsp;令、步兵、翊军校尉、旅贲中郎将、冗从仆射、左右积弩将军官。中庶子、中舍<br /><br />&nbsp;&nbsp;&nbsp;&nbsp;人、庶子、舍人、洗马各减旧员之半。<br /><br />&nbsp;&nbsp;&nbsp;&nbsp;孝建元年春正月己亥朔，祀南郊，大赦，改元。壬戌，更铸四铢钱。丙寅，<br /><br />&nbsp;&nbsp;&nbsp;&nbsp;立皇子子业为皇太子，赐天下为父后者爵一级。是月，起正光殿。<br /><br />&nbsp;&nbsp;&nbsp;&nbsp;二月庚子，豫州刺史鲁爽，车骑将军、江州刺史臧质，丞相、荆州刺史南郡<br /><br />&nbsp;&nbsp;&nbsp;&nbsp;王义宣，兖州刺史徐道宝举兵反。壬午，曲赦豫州。<br /><br />&nbsp;&nbsp;&nbsp;&nbsp;三月癸亥，内外戒严。<br /><br />&nbsp;&nbsp;&nbsp;&nbsp;夏五月甲寅，义宣等攻梁山，左卫将军王玄谟大破之。己未，解严。癸亥，<br /><br />&nbsp;&nbsp;&nbsp;&nbsp;以吴兴太守刘延孙为尚书右仆射。<br /><br />&nbsp;&nbsp;&nbsp;&nbsp;六月戊辰，臧质走至武昌，为人所斩，传首建邺。甲戌，抚军将军柳元景进<br /><br />&nbsp;&nbsp;&nbsp;&nbsp;号抚军大将军，及镇北大将军沈庆之并开府仪同三司。癸未，罢南蛮校尉官。戊<br /><br />&nbsp;&nbsp;&nbsp;&nbsp;子，省录尚书官。庚寅，义宣于江陵赐死。<br /><br />&nbsp;&nbsp;&nbsp;&nbsp;秋七月丙申朔，日有蚀之，既。丙辰，大赦，赐文武爵一级。<br /><br />&nbsp;&nbsp;&nbsp;&nbsp;冬十月戊寅，诏开建仲尼庙，制同诸侯之礼，详择爽垲，厚给祭秩。<br /><br />&nbsp;&nbsp;&nbsp;&nbsp;十一月癸卯，复置都水使者官。始课南徐州侨人租。<br /><br />&nbsp;&nbsp;&nbsp;&nbsp;是岁，魏兴光元年。<br /><br />&nbsp;&nbsp;&nbsp;&nbsp;二年春二月己丑，婆皇国遣使朝贡。丙寅，以南兖州刺史沈庆之为左光禄大<br /><br />&nbsp;&nbsp;&nbsp;&nbsp;夫、开府仪同三司。<br /><br />&nbsp;&nbsp;&nbsp;&nbsp;夏四月壬申，河南国遣使朝贡。<br /><br />&nbsp;&nbsp;&nbsp;&nbsp;五月乙未，荧惑入南斗。戊戌，以湘州刺史刘遵考为尚书右仆射。<br /><br />&nbsp;&nbsp;&nbsp;&nbsp;六月甲子，以国哀除释，大赦。<br /><br />&nbsp;&nbsp;&nbsp;&nbsp;秋七月癸巳，立皇弟休v为山阳王、休茂为海陵王、休业为鄱阳王。己酉，<br /><br />&nbsp;&nbsp;&nbsp;&nbsp;脖国遣使朝贡。<br /><br />&nbsp;&nbsp;&nbsp;&nbsp;八月庚申，雍州刺史武昌王浑有罪，废为庶人，自杀。辛酉，斤陀利国遣使<br /><br />&nbsp;&nbsp;&nbsp;&nbsp;朝贡。三吴饥，诏所在振贷。<br /><br />&nbsp;&nbsp;&nbsp;&nbsp;九月丁亥，阅武于宣武场。<br /><br />&nbsp;&nbsp;&nbsp;&nbsp;冬十月壬午，以扬州刺史竟陵王诞为司空、南徐州刺史，以尚书左仆射建平<br /><br />&nbsp;&nbsp;&nbsp;&nbsp;王宏为尚书令。<br /><br />&nbsp;&nbsp;&nbsp;&nbsp;十一月辛亥，高丽国遣使朝贡。<br /><br />&nbsp;&nbsp;&nbsp;&nbsp;是岁，魏太安元年。<br /><br />&nbsp;&nbsp;&nbsp;&nbsp;三年春正月庚寅，立皇弟休范为顺阳郡王，休若为巴陵郡王。戊戌，立皇子<br /><br />&nbsp;&nbsp;&nbsp;&nbsp;子尚为西阳郡王。辛丑，祀南郊。以骠骑将军建昌忠公到彦之，卫将军、左光禄<br /><br />&nbsp;&nbsp;&nbsp;&nbsp;大夫新建文宣侯王华，豫宁文侯王昙首配飨文帝庙庭。壬子，皇太子纳妃。甲寅，<br /><br />&nbsp;&nbsp;&nbsp;&nbsp;大赦。群臣上礼。<br /><br />&nbsp;&nbsp;&nbsp;&nbsp;二月丁丑，制朔望临西堂，接群下，受奏事。<br /><br />&nbsp;&nbsp;&nbsp;&nbsp;闰三月癸酉，鄱阳王休业薨。<br /><br />&nbsp;&nbsp;&nbsp;&nbsp;夏四月甲子，初禁人车及酒肆器用铜。<br /><br />&nbsp;&nbsp;&nbsp;&nbsp;五月辛酉，制荆、徐、兖、豫、雍、青、冀七州统内，家有马一匹者，蠲复<br /><br />&nbsp;&nbsp;&nbsp;&nbsp;一丁。<br /><br />&nbsp;&nbsp;&nbsp;&nbsp;秋九月壬戌，以丹阳尹刘遵考为尚书左仆射。<br /><br />&nbsp;&nbsp;&nbsp;&nbsp;冬十月丙午，太傅江夏王义恭进位太宰，领司徒。<br /><br />&nbsp;&nbsp;&nbsp;&nbsp;大明元年春正月辛亥朔，大赦，改元。庚午，都下雨水。辛未，遣使检行，<br /><br />&nbsp;&nbsp;&nbsp;&nbsp;赐以樵米。<br /><br />&nbsp;&nbsp;&nbsp;&nbsp;三月壬戌，制大臣加班剑者不得入宫城门。<br /><br />&nbsp;&nbsp;&nbsp;&nbsp;夏四月，都下疾疫。丙申，遣使巡，赐给医药。死而无收敛者，官为敛埋。<br /><br />&nbsp;&nbsp;&nbsp;&nbsp;五月，吴兴、义兴大水，人饥。乙卯，遣使开仓振恤。癸酉，听讼于华林园。<br /><br />&nbsp;&nbsp;&nbsp;&nbsp;自是，非巡狩军役，则车驾岁三临讯。丙寅，芳香琴堂东西有双桔连理，景阳楼<br /><br />&nbsp;&nbsp;&nbsp;&nbsp;上层西南梁砑溆凶掀，清暑殿西薨鸱尾中央生嘉禾，一株五茎。改景阳楼为庆<br /><br />&nbsp;&nbsp;&nbsp;&nbsp;云楼，清暑殿为嘉禾殿，芳香琴堂为连理堂。乙亥，以辅国将军梁瑾葱为河州刺<br /><br />&nbsp;&nbsp;&nbsp;&nbsp;史，封宕昌王。<br /><br />&nbsp;&nbsp;&nbsp;&nbsp;秋七月辛未，土断雍州诸侨郡县。<br /><br />&nbsp;&nbsp;&nbsp;&nbsp;九月，建康、秣陵二县各置都官从事一人，司水、火、劫、盗。<br /><br />&nbsp;&nbsp;&nbsp;&nbsp;冬十月甲辰，以百济王余庆为镇东大将军。<br /><br />&nbsp;&nbsp;&nbsp;&nbsp;十二月丁亥，改封顺阳王休范为桂阳王。<br /><br />&nbsp;&nbsp;&nbsp;&nbsp;二年春正月辛亥，祀南郊。丙辰，复郡县田秩，并九亲禄奉。壬戌，拜初宁<br /><br />&nbsp;&nbsp;&nbsp;&nbsp;陵。<br /><br />&nbsp;&nbsp;&nbsp;&nbsp;二月丙戌，卫将军、尚书令建平王宏以本号开府仪同三司，以丹阳尹褚湛之<br /><br />&nbsp;&nbsp;&nbsp;&nbsp;为尚书左仆射。<br /><br />&nbsp;&nbsp;&nbsp;&nbsp;三月丁未，尚书令建平王宏薨。乙卯，以田农要月，命太官停杀牛。<br /><br />&nbsp;&nbsp;&nbsp;&nbsp;夏四月甲申，立皇子子绥为安陆王。辛丑，地震。<br /><br />&nbsp;&nbsp;&nbsp;&nbsp;六月戊寅，增置吏部尚书一人，省五兵尚书官。丁亥，加左光禄大夫何尚之<br /><br />&nbsp;&nbsp;&nbsp;&nbsp;开府仪同三司。<br /><br />&nbsp;&nbsp;&nbsp;&nbsp;秋八月丙戌，中书令王僧达下狱死。<br /><br />&nbsp;&nbsp;&nbsp;&nbsp;九月壬戌，襄阳大水，遣使巡行振恤。庚午，置武卫将军、武骑常侍官。<br /><br />&nbsp;&nbsp;&nbsp;&nbsp;冬十二月己亥，制诸王及妃主庶姓位从公者，丧事听设凶门，余悉断。<br /><br />&nbsp;&nbsp;&nbsp;&nbsp;是岁，河南、高丽、林邑等国并遣使朝贡。<br /><br />&nbsp;&nbsp;&nbsp;&nbsp;三年春正月己丑，以领军将军柳元景为尚书令。<br /><br />&nbsp;&nbsp;&nbsp;&nbsp;二月乙卯，以扬州所统六郡为王畿，以东扬州为扬州。甲子，复置廷尉监官。<br /><br />&nbsp;&nbsp;&nbsp;&nbsp;夏四月乙卯，司空、南兖州刺史竟陵王诞有罪，贬爵。诞不受命，据广陵反。<br /><br />&nbsp;&nbsp;&nbsp;&nbsp;以沈庆之为车骑大将军、开府仪同三司、南兖州刺史，讨诞。<br /><br />&nbsp;&nbsp;&nbsp;&nbsp;秋八月己巳，克广陵城，斩诞，悉诛城内男丁，以女口为军赏。是日解严。<br /><br />&nbsp;&nbsp;&nbsp;&nbsp;辛未，大赦。丙子，以丹阳尹刘秀之为尚书右仆射。丙戌，加南兖州刺史沈庆之<br /><br />&nbsp;&nbsp;&nbsp;&nbsp;位司空。<br /><br />&nbsp;&nbsp;&nbsp;&nbsp;九月壬辰，于玄武湖北立上林苑。甲午，移南郊坛于牛头山，以正阳位。<br /><br />&nbsp;&nbsp;&nbsp;&nbsp;冬十一月甲子，立皇后蚕宫于西郊。<br /><br />&nbsp;&nbsp;&nbsp;&nbsp;十二月辛酉，置谒者仆射官。<br /><br />&nbsp;&nbsp;&nbsp;&nbsp;是岁，婆皇、河西、高丽、肃慎等国各遣使朝贡。西城献马。<br /><br />&nbsp;&nbsp;&nbsp;&nbsp;四年春正月辛未，祀南郊。甲戌，宕昌国遣使朝贡。乙亥，亲耕藉田，大赦。<br /><br />&nbsp;&nbsp;&nbsp;&nbsp;庚寅，立皇子子勋为晋安王，子房为寻阳王，子顼为历阳王，子鸾为襄阳王。<br /><br />&nbsp;&nbsp;&nbsp;&nbsp;三月甲申，皇后亲桑于西郊。<br /><br />&nbsp;&nbsp;&nbsp;&nbsp;夏四月丙午，诏四时供限，详减太半。辛亥，太宰江夏王义恭等表请封岱宗，<br /><br />&nbsp;&nbsp;&nbsp;&nbsp;诏不从。<br /><br />&nbsp;&nbsp;&nbsp;&nbsp;辛酉，诏以都下疾疫，遣使存问，并给医药，其亡者随宜赈恤。<br /><br />&nbsp;&nbsp;&nbsp;&nbsp;五月丙戌，尚书左仆射褚湛之卒。<br /><br />&nbsp;&nbsp;&nbsp;&nbsp;秋七月甲戌，光禄大夫、开府仪同三司何尚之薨。<br /><br />&nbsp;&nbsp;&nbsp;&nbsp;八月，雍州大水，甲寅，遣加赈恤。<br /><br />&nbsp;&nbsp;&nbsp;&nbsp;九月丁亥，改封襄阳王子鸾为新安王。<br /><br />&nbsp;&nbsp;&nbsp;&nbsp;冬十月庚寅，遣新除司空沈庆之讨缘江蛮。<br /><br />&nbsp;&nbsp;&nbsp;&nbsp;十一月戊辰，改细作署令为左右御府令。丙戌，复置大司农官。<br /><br />&nbsp;&nbsp;&nbsp;&nbsp;十二月辛丑，幸廷尉寺，宥系囚。魏遣使通和。丁未，幸建康县，原放狱囚。<br /><br />&nbsp;&nbsp;&nbsp;&nbsp;倭国遣使朝贡。<br /><br />&nbsp;&nbsp;&nbsp;&nbsp;是岁，魏和平元年。<br /><br />&nbsp;&nbsp;&nbsp;&nbsp;五年春正月戊午朔，华雪降，散为六出。上悦，以为瑞。<br /><br />&nbsp;&nbsp;&nbsp;&nbsp;二月癸巳，阅武，军幢以下，普加班锡，多所原宥。<br /><br />&nbsp;&nbsp;&nbsp;&nbsp;三月甲戌，行幸江乘，遣祭故太保王弘、光禄大夫王昙首墓。<br /><br />&nbsp;&nbsp;&nbsp;&nbsp;夏四月癸巳，改封西阳王子尚为豫章王。丙申，加尚书令柳元景左光禄大夫、<br /><br />&nbsp;&nbsp;&nbsp;&nbsp;开府仪同三司。丙午，雍州刺史海陵王休茂杀司马庾深之，举兵反。参军尹玄庆<br /><br />&nbsp;&nbsp;&nbsp;&nbsp;起义，斩之，传首建邺。<br /><br />&nbsp;&nbsp;&nbsp;&nbsp;五月，起明堂于国学南丙巳之地。癸亥，制帝室期亲，官非禄官者，月给钱<br /><br />&nbsp;&nbsp;&nbsp;&nbsp;十万。<br /><br />&nbsp;&nbsp;&nbsp;&nbsp;秋七月丁卯，高丽国遣使朝贡。庚午，曲赦雍州。<br /><br />&nbsp;&nbsp;&nbsp;&nbsp;八月戊子，立皇子子仁为永嘉王，子真为始安王。己丑，诏以来岁修葺庠序，<br /><br />&nbsp;&nbsp;&nbsp;&nbsp;旌延国胄。庚寅，制方镇所假白板郡县，年限依台除，食禄三分之一，不给送故。<br /><br />&nbsp;&nbsp;&nbsp;&nbsp;卫将军东海王t以本号开府仪同三司。<br /><br />&nbsp;&nbsp;&nbsp;&nbsp;九月甲寅，日有蚀之。丁卯，行幸琅邪郡，原遣囚系。庚午，河、济清。<br /><br />&nbsp;&nbsp;&nbsp;&nbsp;闰月丙申，初立驰道，自阊阖门至于朱雀门，又自承明门至于玄武湖。壬寅，<br /><br />&nbsp;&nbsp;&nbsp;&nbsp;改封历阳王子顼为临海王。<br /><br />&nbsp;&nbsp;&nbsp;&nbsp;冬十月甲寅，以南徐州刺史刘延孙为尚书左仆射。<br /><br />&nbsp;&nbsp;&nbsp;&nbsp;十二月壬申，以领军将军刘遵考为尚书右仆射。甲戊，制天下人户岁输布四<br /><br />&nbsp;&nbsp;&nbsp;&nbsp;匹。<br /><br />&nbsp;&nbsp;&nbsp;&nbsp;六年春正月辛卯，祀南郊。是日，又宗祀文皇帝于明堂，以配上帝。大赦。<br /><br />&nbsp;&nbsp;&nbsp;&nbsp;乙未，置五官中郎将、左右中郎将官。<br /><br />&nbsp;&nbsp;&nbsp;&nbsp;二月乙卯，复百官禄。<br /><br />&nbsp;&nbsp;&nbsp;&nbsp;三月庚寅，立皇子子元为邵陵王。壬寅，以倭世子兴为安东将军、倭国王。<br /><br />&nbsp;&nbsp;&nbsp;&nbsp;夏四月庚申，新作大航门。<br /><br />&nbsp;&nbsp;&nbsp;&nbsp;五月丙戌，置凌室于覆舟山，修藏冰之礼。<br /><br />&nbsp;&nbsp;&nbsp;&nbsp;六月辛酉，尚书左仆射刘延孙卒。<br /><br />&nbsp;&nbsp;&nbsp;&nbsp;秋七月甲申，地震，有声如雷，兖州尤甚，于是鲁郡山摇者二。乙未，立皇<br /><br />&nbsp;&nbsp;&nbsp;&nbsp;子子云为晋陵王。<br /><br />&nbsp;&nbsp;&nbsp;&nbsp;八月乙丑，置清台令官。<br /><br />&nbsp;&nbsp;&nbsp;&nbsp;九月，制沙门致敬人主。乙未，以尚书右仆射刘遵考为左仆射，以丹阳尹王<br /><br />&nbsp;&nbsp;&nbsp;&nbsp;僧朗为右仆射。<br /><br />&nbsp;&nbsp;&nbsp;&nbsp;冬十月丁卯，诏上林苑内士庶丘墓欲还合葬者，勿禁。<br /><br />&nbsp;&nbsp;&nbsp;&nbsp;十一月己卯，陈留王曹虔秀薨。<br /><br />&nbsp;&nbsp;&nbsp;&nbsp;七年春正月癸未，诏克日于玄武湖大阅水师，并巡江右，讲武校猎。丁亥，<br /><br />&nbsp;&nbsp;&nbsp;&nbsp;以右卫将军颜师伯为尚书左仆射。<br /><br />&nbsp;&nbsp;&nbsp;&nbsp;二月甲寅，车驾巡南豫、南兖二州。丁巳，校猎乌江。己未，登乌江县六合<br /><br />&nbsp;&nbsp;&nbsp;&nbsp;山。壬戌，大赦，行幸所经，无出今年租布，赐人爵一级，女子百户牛酒，郡守<br /><br />&nbsp;&nbsp;&nbsp;&nbsp;邑宰及人夫从搜者，普加沾赉。又诏蠲历阳郡租输三年，遣使巡慰，问人疾苦。<br /><br />&nbsp;&nbsp;&nbsp;&nbsp;癸亥，行幸尉氏，观温泉。壬申，车驾至都，拜二庙，乃还宫。<br /><br />&nbsp;&nbsp;&nbsp;&nbsp;夏四月甲子，诏自今非临军战阵，一不得专杀；其罪人重辟者，皆依旧先上<br /><br />&nbsp;&nbsp;&nbsp;&nbsp;须报，有司严加听察，犯者以杀人罪论。<br /><br />&nbsp;&nbsp;&nbsp;&nbsp;五月丙子，诏自今刺史、守宰动人兴军，皆须守诏施行；惟边隅外警及奸衅<br /><br />&nbsp;&nbsp;&nbsp;&nbsp;内发，变起仓卒者，不从此例。<br /><br />&nbsp;&nbsp;&nbsp;&nbsp;六月戊申，蠕蠕、高丽等国并遣使朝贡。<br /><br />&nbsp;&nbsp;&nbsp;&nbsp;秋七月乙亥，进高丽王高琏位车骑大将军、开府仪同三司。<br /><br />&nbsp;&nbsp;&nbsp;&nbsp;八月乙丑，立皇子子孟为淮南王、子产为临贺王。车驾幸建康、秣陵县讯狱<br /><br />&nbsp;&nbsp;&nbsp;&nbsp;囚。<br /><br />&nbsp;&nbsp;&nbsp;&nbsp;九月庚寅，以南徐州刺史新安王子鸾为兼司徒。乙未，幸廷尉讯狱囚。丙申，<br /><br />&nbsp;&nbsp;&nbsp;&nbsp;立皇子子嗣为东平王。<br /><br />&nbsp;&nbsp;&nbsp;&nbsp;冬十月壬寅，皇太子冠，赐王公以下帛各有差。戊申，车驾巡南豫州。奉太<br /><br />&nbsp;&nbsp;&nbsp;&nbsp;后以行。癸丑，行幸江宁县讯狱囚。加车骑将军、扬州刺史豫章王子尚开府仪同<br /><br />&nbsp;&nbsp;&nbsp;&nbsp;三司。癸亥，以开府仪同三司东海王t为司空，加中军将军义阳王昶开府仪同三<br /><br />&nbsp;&nbsp;&nbsp;&nbsp;司。己巳，校猎于姑孰。<br /><br />&nbsp;&nbsp;&nbsp;&nbsp;十一月丙子，曲赦南豫州殊死以下。巡幸所经，详减今岁田租。乙酉，诏祭<br /><br />&nbsp;&nbsp;&nbsp;&nbsp;晋大司马桓温、征西将军毛璩墓。上于行所讯溧阳、永世、丹阳县囚。癸巳，祀<br /><br />&nbsp;&nbsp;&nbsp;&nbsp;梁山，大阅水师，于中江，有白雀二集华盖，有司奏改元为神雀，诏不许。乙未，<br /><br />&nbsp;&nbsp;&nbsp;&nbsp;原放行狱徒系。浙江东诸郡大旱。十二月壬寅，遣使开仓赈恤，听受杂物当租。<br /><br />&nbsp;&nbsp;&nbsp;&nbsp;丙午，行幸历阳。甲寅，大赦，赐历阳郡女子百户牛酒，蠲郡租十年。己未，加<br /><br />&nbsp;&nbsp;&nbsp;&nbsp;太宰江夏王义恭尚书令。于博望梁山立双阙。癸未，至自历阳。<br /><br />&nbsp;&nbsp;&nbsp;&nbsp;八年春正月辛巳，祀南郊。是日，还宗祀文帝于明堂。甲戌，诏曰：“东境<br /><br />&nbsp;&nbsp;&nbsp;&nbsp;去岁不稔，宜广商货，远近贩鬻米粟者，可停道中杂税。其以仗自防，悉勿禁。”<br /><br />&nbsp;&nbsp;&nbsp;&nbsp;夏闰五月壬寅，以太宰江夏王义恭领太尉。庚申，帝崩于玉烛殿，时年三十五。<br /><br />&nbsp;&nbsp;&nbsp;&nbsp;七月丙午，葬于丹阳秣陵县岩山景宁陵。<br /><br />&nbsp;&nbsp;&nbsp;&nbsp;帝末年为长夜之饮，每旦寝兴，盥漱毕，仍复命饮，俄顷数斗，凭几<br /><br />&nbsp;&nbsp;&nbsp;&nbsp;睡，若大醉者。或外有奏事，便肃然整容，无复酒色。外内服其神明，莫敢弛惰。<br /><br />&nbsp;&nbsp;&nbsp;&nbsp;前废帝，讳子业，小字法师，孝武帝长子也。元嘉二十六年正月甲申生。孝<br /><br />&nbsp;&nbsp;&nbsp;&nbsp;武镇寻阳，帝留都下。三十年，孝武入伐，元凶囚帝于侍中下省，将加害者数矣，<br /><br />&nbsp;&nbsp;&nbsp;&nbsp;卒得无恙。及孝武践阼，立为皇太子。始未之东宫，中庶子、二率并入直永福省。<br /><br />&nbsp;&nbsp;&nbsp;&nbsp;大明二年，出居东宫。七年，加元服。<br /><br />&nbsp;&nbsp;&nbsp;&nbsp;八年闰五月庚午，孝武崩，其日，太子即皇帝位，大赦。加骠骑大将军柳元<br /><br />&nbsp;&nbsp;&nbsp;&nbsp;景尚书令。<br /><br />&nbsp;&nbsp;&nbsp;&nbsp;甲子，置录尚书官。以太宰江夏王义恭录尚书事，加骠骑大将军柳元景开府<br /><br />&nbsp;&nbsp;&nbsp;&nbsp;仪同三司。秋七月庚戌，婆皇国遣使朝贡。崇皇太后为太皇太后，皇后曰皇太后。<br /><br />&nbsp;&nbsp;&nbsp;&nbsp;乙卯，罢南北二驰道，改孝建以来所变制度，还依元嘉。丙辰，追崇献妃为献皇<br /><br />&nbsp;&nbsp;&nbsp;&nbsp;后。<br /><br />&nbsp;&nbsp;&nbsp;&nbsp;八月乙丑，皇太后崩。<br /><br />&nbsp;&nbsp;&nbsp;&nbsp;九月乙卯，文穆皇后y葬景宁陵。<br /><br />&nbsp;&nbsp;&nbsp;&nbsp;冬十二月乙酉，以尚书右仆射颜师伯为尚书仆射。壬辰，以王畿诸郡为扬州，<br /><br />&nbsp;&nbsp;&nbsp;&nbsp;以扬州为东扬州。癸巳，加车骑将军、扬州刺史豫章王子尚位司徒。<br /><br />&nbsp;&nbsp;&nbsp;&nbsp;去岁及是岁，东诸郡大旱，甚者米一斗数百，都下亦至百余，饿死者十六七。<br /><br />&nbsp;&nbsp;&nbsp;&nbsp;孝建以来，又立钱署铸钱，百姓因此盗铸，钱转伪小，商货不行。<br /><br />&nbsp;&nbsp;&nbsp;&nbsp;景和元年春正月乙未朔，大赦，改元为永光。乙巳，省诸州台传。<br /><br />&nbsp;&nbsp;&nbsp;&nbsp;二月乙丑，减州郡县田禄之半。庚寅，铸二铢钱。<br /><br />&nbsp;&nbsp;&nbsp;&nbsp;夏五月，魏文成皇帝崩。<br /><br />&nbsp;&nbsp;&nbsp;&nbsp;秋八月庚午，以尚书仆射颜师伯为左仆射，吏部尚书王景文为右仆射。癸酉，<br /><br />&nbsp;&nbsp;&nbsp;&nbsp;帝自率宿卫兵诛太宰江夏王义恭、尚书令柳元景、左仆射颜师伯、廷尉刘德愿。<br /><br />&nbsp;&nbsp;&nbsp;&nbsp;改元为景和。甲戌，以司徒、扬州刺史豫章王子尚领尚书令。乙亥，帝释素服，<br /><br />&nbsp;&nbsp;&nbsp;&nbsp;御锦衣。以始兴公沈庆之为太尉。庚辰，以石头城为长乐宫，东府城为未央宫。<br /><br />&nbsp;&nbsp;&nbsp;&nbsp;甲申，以北邸为建章宫，南第为长杨宫。己丑，复立南北二驰道。<br /><br />&nbsp;&nbsp;&nbsp;&nbsp;九月癸巳，幸湖熟，奏鼓吹。戊戌，还宫。帝自以为昔在东宫，不为孝武所<br /><br />&nbsp;&nbsp;&nbsp;&nbsp;爱，及即位，将掘景宁陵，太史言于帝不利而止。乃纵粪于陵，肆骂孝武帝为<br /><br />&nbsp;&nbsp;&nbsp;&nbsp;“齄奴”，又遣发殷贵嫔墓，忿其为孝武所宠；初，贵嫔薨，武帝为造新安寺，<br /><br />&nbsp;&nbsp;&nbsp;&nbsp;乃遣坏之。又欲诛诸远近僧尼。辛丑，免南徐州刺史新安王子鸾为庶人，赐死。<br /><br />&nbsp;&nbsp;&nbsp;&nbsp;丁未，加卫将军湘东王开府仪同三司。己酉，车驾讨徐州刺史义阳王昶，内外<br /><br />&nbsp;&nbsp;&nbsp;&nbsp;戒严，昶奔魏。戊午，解严。开百姓铸钱。<br /><br />&nbsp;&nbsp;&nbsp;&nbsp;冬十月癸亥，曲赦徐州。丁卯，东阳太守王藻下狱死。以文帝第十女新蔡公<br /><br />&nbsp;&nbsp;&nbsp;&nbsp;主为贵嫔夫人，改姓谢氏。加武贲l戟，鸾辂龙旗，出警入跸。<br /><br />&nbsp;&nbsp;&nbsp;&nbsp;矫言公主薨，空设丧事焉。乙酉，以豫州刺史山阳王休v为镇军大将军、开<br /><br />&nbsp;&nbsp;&nbsp;&nbsp;府仪同三司。十一月壬辰，宁朔将军何迈下狱死。癸巳，杀新除太尉沈庆之。壬<br /><br />&nbsp;&nbsp;&nbsp;&nbsp;寅，立皇后路氏，四厢奏乐。曲赦扬、南徐二州。丁未，皇子生，少府刘蒙之子<br /><br />&nbsp;&nbsp;&nbsp;&nbsp;也。大赦，贼污淫盗，悉皆原荡，赐为父后者爵一级。壬子，以护军将军建安王<br /><br />&nbsp;&nbsp;&nbsp;&nbsp;休仁为骠骑大将军、开府仪同三司。戊午，南平王敬猷、庐陵王敬先、安南侯敬<br /><br />&nbsp;&nbsp;&nbsp;&nbsp;渊并赐死。<br /><br />&nbsp;&nbsp;&nbsp;&nbsp;时帝凶悖日甚，诛杀相继，内外百官，不保首领。先是，讹言湘中出天子，<br /><br />&nbsp;&nbsp;&nbsp;&nbsp;帝将南巡荆、湘以厌之，期旦诛除四叔，然后发引。是夜湘东王与左右阮佃夫、<br /><br />&nbsp;&nbsp;&nbsp;&nbsp;王道隆、李道儿密结帝左右寿寂之、姜产之等十一人，谋共废帝。先是，帝好游<br /><br />&nbsp;&nbsp;&nbsp;&nbsp;华林园竹林堂，使妇人裸身相逐，有一妇人不从命，斩之。经少时，夜梦游后堂，<br /><br />&nbsp;&nbsp;&nbsp;&nbsp;有一女子骂曰：“帝悖虐不道，明年不及熟矣。”帝怒，于宫中求得似所梦者一<br /><br />&nbsp;&nbsp;&nbsp;&nbsp;人戮之。其夕复梦所戮女骂曰：“汝枉杀我，已诉上帝。”至是，巫觋云“此堂<br /><br />&nbsp;&nbsp;&nbsp;&nbsp;有鬼。”帝与山阴公主及六宫彩女数百人随群巫捕鬼，屏除侍卫，帝亲自射之。<br /><br />&nbsp;&nbsp;&nbsp;&nbsp;事毕，将奏靡靡之声，寿寂之怀刀直入，姜产之为副，诸姬迸逸，废帝亦走。追<br /><br />&nbsp;&nbsp;&nbsp;&nbsp;及之，大呼：“寂！寂！”如此者三，手不能举，乃崩于华光殿，时年十七。太<br /><br />&nbsp;&nbsp;&nbsp;&nbsp;皇太后令奉湘东王纂承皇统。于是葬帝于丹阳秣陵县南郊坛西。<br /><br />&nbsp;&nbsp;&nbsp;&nbsp;帝蜂目鸟喙，长颈锐下，幼而狷急，在东宫每为孝武所责。孝武西巡，帝启<br /><br />&nbsp;&nbsp;&nbsp;&nbsp;参承起居，书迹不谨，上诘让之曰：“书不长进，此是一条耳。闻汝比素业都懈，<br /><br />&nbsp;&nbsp;&nbsp;&nbsp;狷戾日甚，何以顽固乃尔！”初践阼，受玺绂，R然无哀容。蔡兴宗退而叹曰：<br /><br />&nbsp;&nbsp;&nbsp;&nbsp;“昔鲁昭不戚，叔孙请死，国家之祸，其在此乎？”帝始犹难诸大臣及戴法兴等，<br /><br />&nbsp;&nbsp;&nbsp;&nbsp;既杀法兴，诸大臣莫不震慑。于是又诛群公，元、凯以下，皆被殴捶牵曳，内外<br /><br />&nbsp;&nbsp;&nbsp;&nbsp;危惧，殿省骚然。太后疾笃，遣呼帝，帝曰：“病人间多鬼，可畏，那可往！”<br /><br />&nbsp;&nbsp;&nbsp;&nbsp;太后怒，语侍者曰：“将刀来破我腹，那得生宁馨儿！”及太后崩后数日，帝梦<br /><br />&nbsp;&nbsp;&nbsp;&nbsp;太后谓曰：“汝不仁不孝，本无人君之相，子尚愚悖如此，亦非运祚所及。孝武<br /><br />&nbsp;&nbsp;&nbsp;&nbsp;险虐灭道，怨结人神，儿子虽多，并无天命；大命所归，应还文帝之子。”故帝<br /><br />&nbsp;&nbsp;&nbsp;&nbsp;聚诸叔都下，虑在外为患。<br /><br />&nbsp;&nbsp;&nbsp;&nbsp;山阴公主淫恣过度，谓帝曰：“妾与陛下虽男女有殊，俱托体先帝，陛下后<br /><br />&nbsp;&nbsp;&nbsp;&nbsp;宫数百，妾惟驸马一人，事不均平，一何至此！”帝乃为立面首左右三十人，进<br /><br />&nbsp;&nbsp;&nbsp;&nbsp;爵会稽郡长公主，秩同郡王，汤沐邑二千户，给鼓吹一部，加班剑二十人。帝每<br /><br />&nbsp;&nbsp;&nbsp;&nbsp;出，公主与朝臣常共陪辇。<br /><br />&nbsp;&nbsp;&nbsp;&nbsp;帝少好读书，颇识古事，粗有文才，自造《孝武帝诔》及杂篇章，往往有辞<br /><br />&nbsp;&nbsp;&nbsp;&nbsp;采。以魏武有发丘中郎将、摸金校尉，乃置此二官，以建安王休仁、山阳王休v<br /><br />&nbsp;&nbsp;&nbsp;&nbsp;领之，其余事迹，分见诸列传。<br /><br />&nbsp;&nbsp;&nbsp;&nbsp;论曰：文帝幼年特秀，自禀君德。及正位南面，历年长久。纲维备举，条禁<br /><br />&nbsp;&nbsp;&nbsp;&nbsp;明密，罚有恒科，爵无滥品。故能内清外晏，四海谧如。而授将遣师，事乖分阃。<br /><br />&nbsp;&nbsp;&nbsp;&nbsp;才谢光武，而遥制兵略，至于攻战日时，咸听成旨，虽覆师丧旅，将非韩、白，<br /><br />&nbsp;&nbsp;&nbsp;&nbsp;而延寇蹙境，抑此之由。及至言泄衾衽，难结凶竖，虽祸生非虑，盖亦有以而然。<br /><br />&nbsp;&nbsp;&nbsp;&nbsp;夫尽人命以自养，盖惟桀、纣之行。观夫大明之世，其将尽人命乎！虽周公之才<br /><br />&nbsp;&nbsp;&nbsp;&nbsp;之美，亦当终之以乱，由此言之，得殁亦为幸矣。至如废帝之事，行著于篇，假<br /><br />&nbsp;&nbsp;&nbsp;&nbsp;以中才之君，有一于此，足以致B，况乎兼斯众恶，不亡其可得乎！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331118);">加入书签</a><a
                        href="331085.html">上一页</a>&larr;<a href="index.html">返回列表</a>&rarr;<a
                            href="331153.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331085.html"; var next_page = "331153.html"; var index_page = "index.html"; var sortid = "9"; var article_id = "4204"; var chapter_id = "331118"; var articlename = "南史"; var chaptername = " 卷二 宋本纪中第二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>