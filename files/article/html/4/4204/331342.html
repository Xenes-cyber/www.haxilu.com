<!DOCTYPE html>
<html>
<head>
<meta charset="gbk" />
<title>南史- 卷八 梁本纪下第八-在线阅读-哈西文学网</title>
<meta name="keywords" content="李延寿，南史， 卷八 梁本纪下第八全文， 卷八 梁本纪下第八在线阅读 哈西文学网" />
<meta name="description" content="哈西文学网提供李延寿的南史  卷八 梁本纪下第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331342.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331342.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 梁本纪下第八</h1>
            <div class="link xb">
                <a href="331309.html">上一页</a>&larr;<a href="index.html">返回列表</a>&rarr;<a
                    href="331350.html">下一页</a></div>			
            <div id="BookText">&nbsp;&nbsp;&nbsp;&nbsp;太宗简文皇帝，讳纲，字世赞，小字六通，武帝第三子，昭明太子母弟也。<br /><br />&nbsp;&nbsp;&nbsp;&nbsp;天监二年十月丁未，生于显阳殿。五年，封晋安王。普通四年，累迁都督、雍州<br /><br />&nbsp;&nbsp;&nbsp;&nbsp;刺史。中大通三年，被征入朝，未至，而昭明太子谓左右曰：“我梦与晋安王对<br /><br />&nbsp;&nbsp;&nbsp;&nbsp;奕扰道，我以班剑授之，王还，当有此加乎？”四月，昭明太子薨。五月丙申，<br /><br />&nbsp;&nbsp;&nbsp;&nbsp;立晋安王为皇太子。七月乙亥，临轩策拜。以修缮东宫，权居东府。四年九月，<br /><br />&nbsp;&nbsp;&nbsp;&nbsp;移还东宫。<br /><br />&nbsp;&nbsp;&nbsp;&nbsp;太清三年，台城陷，太子坐永福省见侯景，神色自若，无惧容。五月丙辰，<br /><br />&nbsp;&nbsp;&nbsp;&nbsp;帝崩。辛巳，太子即皇帝位，大赦。癸未，追尊穆贵嫔为皇太后，追谥妃王氏为<br /><br />&nbsp;&nbsp;&nbsp;&nbsp;简皇后。<br /><br />&nbsp;&nbsp;&nbsp;&nbsp;六月丙戌，以南康王会理为司空。丁亥，立宣城王大器为皇太子。壬辰，立<br /><br />&nbsp;&nbsp;&nbsp;&nbsp;当阳公大心为寻阳郡王，石城公大款为江夏郡王，宁国公大临为南海郡王，临城<br /><br />&nbsp;&nbsp;&nbsp;&nbsp;公大连为南郡王，西丰公大春为安陆郡王，新涂公大成为山阳郡王，临湘公大封<br /><br />&nbsp;&nbsp;&nbsp;&nbsp;为宜都郡王，高唐公大庄为新兴郡王。<br /><br />&nbsp;&nbsp;&nbsp;&nbsp;秋七月甲寅，广州刺史元景仲谋应侯景，西江督护陈霸先攻之。景仲自杀。<br /><br />&nbsp;&nbsp;&nbsp;&nbsp;霸先迎定州刺史萧勃为刺史。庚午，以司空南康王会理为兼尚书令。是月，九江<br /><br />&nbsp;&nbsp;&nbsp;&nbsp;大饥，人相食者十四五。八月癸卯，征东大将军、开府仪同三司、南徐州刺史萧<br /><br />&nbsp;&nbsp;&nbsp;&nbsp;藻薨。丙午，侯景矫诏：“仪同三司位比正公，自今悉不加将军，以为定准。”<br /><br />&nbsp;&nbsp;&nbsp;&nbsp;冬十月丁未，地震。是月，百济国遣使朝贡，见城寺荒芜，哭于阙下。<br /><br />&nbsp;&nbsp;&nbsp;&nbsp;大宝元年春正月辛亥朔，大赦，改元。丁巳，天雨黄沙。己未，西魏克安陆，<br /><br />&nbsp;&nbsp;&nbsp;&nbsp;执司州刺史柳仲礼，尽有汉东地。丙寅，月昼见于东方。癸酉，前江都令祖皓起<br /><br />&nbsp;&nbsp;&nbsp;&nbsp;义兵于广陵。二月癸未，侯景攻下广陵，皓见害。乙巳，以尚书仆射王克为左仆<br /><br />&nbsp;&nbsp;&nbsp;&nbsp;射，丙午，侯景逼帝幸西州。<br /><br />&nbsp;&nbsp;&nbsp;&nbsp;夏五月丙辰，东魏静帝逊位于齐。庚午，开府仪同三司鄱阳王范薨。自春迄<br /><br />&nbsp;&nbsp;&nbsp;&nbsp;夏大旱，人相食，都下尤甚。<br /><br />&nbsp;&nbsp;&nbsp;&nbsp;六月庚子，前司州刺史羊鸦仁自尚书省出奔江陵。<br /><br />&nbsp;&nbsp;&nbsp;&nbsp;秋七月戊辰，贼行台任约寇江州，刺史寻阳王大心以州降之。<br /><br />&nbsp;&nbsp;&nbsp;&nbsp;八月甲午，湘东王绎遣领军将军王僧辩逼郢州，邵陵王纶弃郢州走。<br /><br />&nbsp;&nbsp;&nbsp;&nbsp;九月乙亥，侯景自进位相国，封二十郡为汉王。<br /><br />&nbsp;&nbsp;&nbsp;&nbsp;冬十月乙未，景又逼帝幸西州曲宴，自加宇宙大将军、都督六合诸军事。立<br /><br />&nbsp;&nbsp;&nbsp;&nbsp;皇子大钧为西阳郡王，大威为武宁郡王，大球为建安郡王，大昕为义安郡王，大<br /><br />&nbsp;&nbsp;&nbsp;&nbsp;挚为绥建郡王，大圜为乐梁郡王。壬寅，侯景害司空南康王会理。<br /><br />&nbsp;&nbsp;&nbsp;&nbsp;十一月，任约进据西阳，分兵寇齐昌，执衡阳王献送都下，害之。湘东王绎<br /><br />&nbsp;&nbsp;&nbsp;&nbsp;遣前宁州刺史徐文盛拒约，南郡王前中兵参军张彪起义于会稽若邪山，攻破浙东<br /><br />&nbsp;&nbsp;&nbsp;&nbsp;诸县。<br /><br />&nbsp;&nbsp;&nbsp;&nbsp;二年春二月，邵陵王纶走至安陆董城，为魏所攻，见杀。<br /><br />&nbsp;&nbsp;&nbsp;&nbsp;三月庚戌，魏文帝崩。<br /><br />&nbsp;&nbsp;&nbsp;&nbsp;夏闰四月，侯景围巴陵。<br /><br />&nbsp;&nbsp;&nbsp;&nbsp;六月乙巳，解围宵遁。<br /><br />&nbsp;&nbsp;&nbsp;&nbsp;秋七月，景还至建邺。<br /><br />&nbsp;&nbsp;&nbsp;&nbsp;八月戊午，景遣伪卫尉卿彭俊、厢公王僧贵入殿，废帝为晋安王。害皇太子<br /><br />&nbsp;&nbsp;&nbsp;&nbsp;大器、寻阳王大心、西阳王大钧、武宁王大威、建安王大球、义安王大昕及寻阳<br /><br />&nbsp;&nbsp;&nbsp;&nbsp;王诸子二十余人。矫为帝诏，以为次当支庶，宜归正嫡，禅位于豫章王栋。使吕<br /><br />&nbsp;&nbsp;&nbsp;&nbsp;季略送诏，令帝写之。帝书至“先皇念神器之重，思社稷之固，越升非次，遂主<br /><br />&nbsp;&nbsp;&nbsp;&nbsp;震方”，呜咽不能自止，贼众皆为掩泣。乃幽帝于永福省，栋即位，改元天正。<br /><br />&nbsp;&nbsp;&nbsp;&nbsp;使害南海王大临于吴郡、南郡王大连于姑孰、安陆王大春于会稽、新兴王大庄于<br /><br />&nbsp;&nbsp;&nbsp;&nbsp;京口。<br /><br />&nbsp;&nbsp;&nbsp;&nbsp;冬十月壬寅，帝崩于永福省，时年四十九。贼伪谥曰明皇帝，庙称高宗。明<br /><br />&nbsp;&nbsp;&nbsp;&nbsp;年三月己丑，王僧辩平侯景，率百官奉梓宫升朝堂。元帝追崇为简文皇帝，庙号<br /><br />&nbsp;&nbsp;&nbsp;&nbsp;太宗。四月乙丑，葬庄陵。<br /><br />&nbsp;&nbsp;&nbsp;&nbsp;帝幼而聪睿，六岁便能属文。武帝弗之信，于前面试，帝揽笔立成文。武帝<br /><br />&nbsp;&nbsp;&nbsp;&nbsp;叹曰：“常以东阿为虚，今则信矣。”及长，器宇宽弘，未尝见喜愠色，尊严若<br /><br />&nbsp;&nbsp;&nbsp;&nbsp;神。方颐丰下，须鬓如画，直发委地，双眉翠色。项毛左旋，连钱入背。手执玉<br /><br />&nbsp;&nbsp;&nbsp;&nbsp;如意，不相分辨。眄睐则目光烛人。读书十行俱下，辞藻艳发，博综群言，善谈<br /><br />&nbsp;&nbsp;&nbsp;&nbsp;玄理。自十一便能亲庶务，历试藩政，所在称美。性恭孝，居穆贵嫔忧，哀毁骨<br /><br />&nbsp;&nbsp;&nbsp;&nbsp;立，所坐席沾湿尽烂。在襄阳拜表侵魏，遣长史柳津、司马董当门、壮武将军杜<br /><br />&nbsp;&nbsp;&nbsp;&nbsp;怀宝、振远将军曹义宗等进军克南阳、新野等郡，拓地千余里。及居监抚，多所<br /><br />&nbsp;&nbsp;&nbsp;&nbsp;弘宥，文案簿领，纤豪必察。弘纳文学之士，赏接无倦，尝于玄圃述武帝所制<br /><br />&nbsp;&nbsp;&nbsp;&nbsp;《五经讲疏》，听者倾朝野。雅好赋诗，其自序云：“七岁有诗癖，长而不倦。”<br /><br />&nbsp;&nbsp;&nbsp;&nbsp;然帝文伤于轻靡，时号“宫体”。所著《昭明太子传》五卷，《诸王传》三十卷，<br /><br />&nbsp;&nbsp;&nbsp;&nbsp;《礼大义》二十卷，《长春义记》一百卷，《法宝连璧》三百卷，《谢客文泾谓》<br /><br />&nbsp;&nbsp;&nbsp;&nbsp;三卷，《玉简》五十卷，《光明符》十二卷，《易林》十七卷，《灶经》二卷，<br /><br />&nbsp;&nbsp;&nbsp;&nbsp;《沐浴经》三卷，《马槊谱》一卷，《棋品》五卷，《弹棋谱》一卷，新增《白<br /><br />&nbsp;&nbsp;&nbsp;&nbsp;泽图》五卷，《如意方》十卷，文集一百卷，并行于世。<br /><br />&nbsp;&nbsp;&nbsp;&nbsp;初即位，制年号将曰“文明”，以外制强臣，取《周易》“内文明而外柔顺”<br /><br />&nbsp;&nbsp;&nbsp;&nbsp;之义。恐贼觉，乃改为大宝。虽在蒙尘，尚引诸儒论道说义，披寻坟史，未尝暂<br /><br />&nbsp;&nbsp;&nbsp;&nbsp;释。及见南康王会理诛，知不久，指所居殿谓舍人殷不害曰：“庞涓死此下。”<br /><br />&nbsp;&nbsp;&nbsp;&nbsp;又曰：“吾昨梦吞土，试思之。”不害曰：“昔重耳馈块，卒反晋国，陛下所梦，<br /><br />&nbsp;&nbsp;&nbsp;&nbsp;将符是乎？”帝曰：“傥幽冥有征，冀斯言不妄。”初，景纳帝女溧阳公主，公<br /><br />&nbsp;&nbsp;&nbsp;&nbsp;主有美色，景惑之，妨于政事。王伟每以为言，景以告主，主出恶言。伟知之，<br /><br />&nbsp;&nbsp;&nbsp;&nbsp;惧见谗，乃谋废帝而后间主。苦劝行杀，以绝众心。废后，王伟乃与彭俊、王修<br /><br />&nbsp;&nbsp;&nbsp;&nbsp;纂进觞于帝曰：“丞相以陛下幽忧既久，使臣上寿。”帝笑曰：“已禅帝位，何<br /><br />&nbsp;&nbsp;&nbsp;&nbsp;得言陛下？此寿酒将不尽此乎？”于是俊等并赍酒肴、曲项琵琶，与帝极饮。帝<br /><br />&nbsp;&nbsp;&nbsp;&nbsp;知将见杀，乃尽酣，谓曰：“不图为乐，一至于斯。”既醉而寝，伟乃出，俊进<br /><br />&nbsp;&nbsp;&nbsp;&nbsp;土囊，王修纂坐上，乃崩。竟协于梦。伟撤户扉为棺，迁殡于城北酒库中。<br /><br />&nbsp;&nbsp;&nbsp;&nbsp;帝自幽絷之后，贼乃撤内外侍卫，使突骑围守，墙垣悉有枳棘。无复纸，乃<br /><br />&nbsp;&nbsp;&nbsp;&nbsp;书壁及板鄣为文。自序云：“有梁正士兰陵萧世赞，立身行道，终始若一。风雨<br /><br />&nbsp;&nbsp;&nbsp;&nbsp;如晦，鸡鸣不已。弗欺暗室，岂况三光？数至于此，命也如何！”又为文数百篇。<br /><br />&nbsp;&nbsp;&nbsp;&nbsp;崩后，王伟观之，恶其辞切，即使刮去。有随伟入者，诵其连珠三首，诗四篇，<br /><br />&nbsp;&nbsp;&nbsp;&nbsp;绝句五篇，文并凄怆云。<br /><br />&nbsp;&nbsp;&nbsp;&nbsp;世祖孝元皇帝，讳绎，字世诚，小字七符，武帝第七子也。初，武帝梦眇目<br /><br />&nbsp;&nbsp;&nbsp;&nbsp;僧执香炉，称托生王宫。既而帝母在采女次侍，始褰户幔，有风回裾，武帝意感<br /><br />&nbsp;&nbsp;&nbsp;&nbsp;幸之。采女梦月堕怀中，遂孕。天监七年八月丁巳生帝，举室中非常香，有紫胞<br /><br />&nbsp;&nbsp;&nbsp;&nbsp;之异。武帝奇之，因赐采女姓阮，进为修容。十三年，封湘东王。太清元年，累<br /><br />&nbsp;&nbsp;&nbsp;&nbsp;迁为镇西将军、都督、荆州刺史。<br /><br />&nbsp;&nbsp;&nbsp;&nbsp;三年三月，侯景陷建邺。四月，世子方等至自建邺，知台城不守。帝命栅江<br /><br />&nbsp;&nbsp;&nbsp;&nbsp;陵城，周回七十里。镇西长史王冲等拜笺请为太尉、都督中外诸军事，承制主盟。<br /><br />&nbsp;&nbsp;&nbsp;&nbsp;帝不许，曰：“吾于天下不贱，宁俟都督之名；帝子之尊，何藉上台之位。议者<br /><br />&nbsp;&nbsp;&nbsp;&nbsp;可斩！”投笔流泪。冲等重请，不从。又请为司空，以主诸侯，亦弗听。乃开镇<br /><br />&nbsp;&nbsp;&nbsp;&nbsp;西府，辟天下士。<br /><br />&nbsp;&nbsp;&nbsp;&nbsp;是月，帝征兵于湘州刺史河东王誉，誉拒命。寻上甲侯韶自建邺至，宣三月<br /><br />&nbsp;&nbsp;&nbsp;&nbsp;十五日密诏，授帝位假黄钺、大都督中外诸军事、司徒、承制。于是立行台于南<br /><br />&nbsp;&nbsp;&nbsp;&nbsp;郡而置官司焉。<br /><br />&nbsp;&nbsp;&nbsp;&nbsp;七月，遣世子方等讨河东王誉，军败，死之。又遣镇兵将军鲍泉讨誉。<br /><br />&nbsp;&nbsp;&nbsp;&nbsp;九月乙卯，雍州刺史岳阳王举兵寇江陵，其将杜⌒值芾唇担遁走。鲍<br /><br />&nbsp;&nbsp;&nbsp;&nbsp;泉攻湘州，未克；又遣左卫将军王僧辩代将。<br /><br />&nbsp;&nbsp;&nbsp;&nbsp;及简文帝即位，改元为大宝元年。帝以简文制于贼臣，卒不遵用。正月，使<br /><br />&nbsp;&nbsp;&nbsp;&nbsp;少子方晷质于魏，魏不受质而结为兄弟。<br /><br />&nbsp;&nbsp;&nbsp;&nbsp;四月，克湘州，斩誉，湘州平。雍州刺史岳阳王自称梁王，蕃于魏，魏遣<br /><br />&nbsp;&nbsp;&nbsp;&nbsp;兵助伐襄阳。先是，邵陵王纶书已言凶事，秘之，以待湘州之捷。是月壬寅，始<br /><br />&nbsp;&nbsp;&nbsp;&nbsp;命陈莹报武帝崩问，帝哭于正寝。<br /><br />&nbsp;&nbsp;&nbsp;&nbsp;六月，江夏王大款、山阳王大成、宜都王大封自信安来奔。<br /><br />&nbsp;&nbsp;&nbsp;&nbsp;九月辛酉，以前郢州刺史南平王恪为中卫将军、尚书令、开府仪同三司。改<br /><br />&nbsp;&nbsp;&nbsp;&nbsp;封大款为临川郡王，大成为桂阳郡王，大封为汝南郡王。<br /><br />&nbsp;&nbsp;&nbsp;&nbsp;十一月甲子，南平王恪等奉笺进位相国，总百揆。帝不从。<br /><br />&nbsp;&nbsp;&nbsp;&nbsp;二年三月，侯景悉兵西上。<br /><br />&nbsp;&nbsp;&nbsp;&nbsp;闰四月，景遣其将宋子仙、任约袭郢州，执刺史方诸。庚戌，领军王僧辩屯<br /><br />&nbsp;&nbsp;&nbsp;&nbsp;师巴陵。<br /><br />&nbsp;&nbsp;&nbsp;&nbsp;五月癸未，帝遣将胡僧v、陆法和援巴陵。<br /><br />&nbsp;&nbsp;&nbsp;&nbsp;六月，僧v等击破景将任约军，禽约，景解围宵遁。以王僧辩为征东将军、<br /><br />&nbsp;&nbsp;&nbsp;&nbsp;开府仪同三司、尚书令，帅众追景，所至皆捷。进围郢州，获贼将宋子仙等。<br /><br />&nbsp;&nbsp;&nbsp;&nbsp;九月，盘盘国献驯象。<br /><br />&nbsp;&nbsp;&nbsp;&nbsp;十月辛丑朔，紫云如盖临江陵城。是月，简文帝崩，开府仪同三司王僧辩等<br /><br />&nbsp;&nbsp;&nbsp;&nbsp;奉表劝进。<br /><br />&nbsp;&nbsp;&nbsp;&nbsp;帝奉讳，大临三日，百官缟素，答表不许。司空南平王恪率宗室，领军将军<br /><br />&nbsp;&nbsp;&nbsp;&nbsp;胡僧v率群僚，江州别驾张佚率吏人，并奉笺劝进。帝固让。<br /><br />&nbsp;&nbsp;&nbsp;&nbsp;十一月乙亥，僧辩又奉表劝进，又不从。时巨寇尚存，帝未欲即位，而四方<br /><br />&nbsp;&nbsp;&nbsp;&nbsp;表劝，前后相属，乃下令断表。<br /><br />&nbsp;&nbsp;&nbsp;&nbsp;承圣元年二月，王僧辩众军发自寻阳，帝驰檄四方，购获景及逆者，封万户<br /><br />&nbsp;&nbsp;&nbsp;&nbsp;开国公，绢布五万疋。<br /><br />&nbsp;&nbsp;&nbsp;&nbsp;三月，僧辩等平景，传首江陵。戊子，以贼平告明堂、太社。己丑，僧辩等<br /><br />&nbsp;&nbsp;&nbsp;&nbsp;又表劝进曰：<br /><br />&nbsp;&nbsp;&nbsp;&nbsp;众军以今月戊子，总集建康，贼景鸟伏兽穷，频击频挫，奸竭诈尽，深沟自<br /><br />&nbsp;&nbsp;&nbsp;&nbsp;固。臣等分勒武旅，百道同趋，突骑短兵，犀函铁盾。结队千群，持戟百万，止<br /><br />&nbsp;&nbsp;&nbsp;&nbsp;纣七步，围项三重，轰然大溃，群凶四灭。京师少长，俱称万岁。长安酒食，于<br /><br />&nbsp;&nbsp;&nbsp;&nbsp;此价高。九县云开，六合清朗，矧伊黔首，谁不载跃！<br /><br />&nbsp;&nbsp;&nbsp;&nbsp;伏惟陛下咀痛茹哀，婴愤忍酷。自紫庭绛阙，胡尘四起，荚好，冀马云<br /><br />&nbsp;&nbsp;&nbsp;&nbsp;屯，泣血临兵，尝胆誓众。而吴、楚一家，方与七国俱反；管、蔡流言，又以三<br /><br />&nbsp;&nbsp;&nbsp;&nbsp;监作乱。西凉义众，阻秦塞而不通；并州遗黎，跨飞狐而见绝。豺狼当路，非止<br /><br />&nbsp;&nbsp;&nbsp;&nbsp;一人，鲸鲵不枭，倏焉五载。英武克振，怨耻并雪，永寻霜露，伊何可胜。臣等<br /><br />&nbsp;&nbsp;&nbsp;&nbsp;辄依故实，奉修社庙，使者持节，分告园陵。嗣后升遐，龙未殡；承华掩曜，<br /><br />&nbsp;&nbsp;&nbsp;&nbsp;梓宫莫测。并即随由备办，礼具凶荒，四海同哀，六军袒哭。圣情孝友，理当感<br /><br />&nbsp;&nbsp;&nbsp;&nbsp;恸。<br /><br />&nbsp;&nbsp;&nbsp;&nbsp;日者，百司岳牧，仰祈宸鉴。以锡之功，既归有道；当璧之礼，允属圣明。<br /><br />&nbsp;&nbsp;&nbsp;&nbsp;而优诏谦冲，杳然凝邈，飞龙可跻，而《乾》爻在四，帝阍云叫，而阊阖未开。<br /><br />&nbsp;&nbsp;&nbsp;&nbsp;讴歌再驰，是用翘首。所以越人固执，熏丹穴以求君；周人乐推，逾岐山而事主。<br /><br />&nbsp;&nbsp;&nbsp;&nbsp;汉王不即位，无以贵功臣，光武止萧王，岂谓绍宗庙？黄帝迷于襄城，尚访御人<br /><br />&nbsp;&nbsp;&nbsp;&nbsp;之道；放勋寂于姑射，犹使俎有归。<br /><br />&nbsp;&nbsp;&nbsp;&nbsp;伊此傥来，岂圣人所欲？帝王所应，不获已而然。伏读玺书，寻讽制旨，领<br /><br />&nbsp;&nbsp;&nbsp;&nbsp;怀物外，未奉慈衷。陛下日角龙颜之姿，表于徇齐之日；彤云素灵之瑞，基于应<br /><br />&nbsp;&nbsp;&nbsp;&nbsp;物之初。博学则大哉无所与名，深言则晔乎文章之观。忠为令德，孝实动天。加<br /><br />&nbsp;&nbsp;&nbsp;&nbsp;以英威茂略，雄图武算，指麾则丹浦不战，顾眄则阪泉自荡。地维绝而重纽，天<br /><br />&nbsp;&nbsp;&nbsp;&nbsp;柱倾而更植。凿河津于孟门，百川复启，补穹仪以五石，万物再生。纵陛下拂<br /><br />&nbsp;&nbsp;&nbsp;&nbsp;衣而游广城，登稚蕉去东土，群臣安得仰诉，兆庶何所归仁？况郊祀配天，<br /><br />&nbsp;&nbsp;&nbsp;&nbsp;篚礼旷，斋宫清庙，匏竹不陈。仰望鸾舆，匪朝伊夕，瞻言法驾，载渴且饥。<br /><br />&nbsp;&nbsp;&nbsp;&nbsp;岂可久稽众议，有旷彝则？旧邦凯复，函、洛已平。高奴、栎阳，宫馆虽毁；浊<br /><br />&nbsp;&nbsp;&nbsp;&nbsp;河清渭，佳气犹存。皋门有亢，甘泉四敞，土圭测景，仙人承露。斯盖九州之赤<br /><br />&nbsp;&nbsp;&nbsp;&nbsp;县，六合之枢机。博士捧图书而稍还，太常定礼仪其已立，岂得不扬清警而赴名<br /><br />&nbsp;&nbsp;&nbsp;&nbsp;都，具玉銮而旋正寝！昔东周既迁，镐京遂其不复，长安一乱，郏、洛永以为居。<br /><br />&nbsp;&nbsp;&nbsp;&nbsp;夏后以万国朝诸侯，文王以六州匡天下。方之迹基百里，剑杖三尺，以残楚之地，<br /><br />&nbsp;&nbsp;&nbsp;&nbsp;抗拒六戎，一旅之卒，剪夷三叛，坦然大定，御辩东归。解五牛于冀州，秣六马<br /><br />&nbsp;&nbsp;&nbsp;&nbsp;于谯郡，缅求前古，其可得欤？对扬天命，无所让德，有理存焉，敢重祈奏。<br /><br />&nbsp;&nbsp;&nbsp;&nbsp;帝尚未从。辛卯，宣猛将军朱买臣奉帝密旨，害豫章王栋及其二弟桥、停<br /><br />&nbsp;&nbsp;&nbsp;&nbsp;四月乙巳，益州刺史、新除假黄钺、太尉武陵王纪c位于蜀，年号天正。帝遣兼<br /><br />&nbsp;&nbsp;&nbsp;&nbsp;司空萧泰、祠部尚书乐子云拜谒茔陵，修复社庙。丁巳，下令解严。<br /><br />&nbsp;&nbsp;&nbsp;&nbsp;五月庚午，司空南平王恪及宗室王侯、大都督王僧辩等，复拜表上尊号。帝<br /><br />&nbsp;&nbsp;&nbsp;&nbsp;犹固让。甲申，以开府仪同三司、江州刺史王僧辩为司徒。乙酉，斩贼左仆射王<br /><br />&nbsp;&nbsp;&nbsp;&nbsp;伟、尚书吕季略、少府卿周石珍、舍人严于江陵市，乃下令赦境内。齐将潘乐、<br /><br />&nbsp;&nbsp;&nbsp;&nbsp;辛术等攻秦郡，王僧辩遣将杜∷е诰苤。以陈霸先为征北大将军、开府仪同三<br /><br />&nbsp;&nbsp;&nbsp;&nbsp;司、徐州刺史。齐人贺平侯景。<br /><br />&nbsp;&nbsp;&nbsp;&nbsp;八月，武陵王纪率巴、蜀之众东下，遣护军将军陆法和屯巴峡以拒之。<br /><br />&nbsp;&nbsp;&nbsp;&nbsp;九月甲戌，司空南平王恪薨。<br /><br />&nbsp;&nbsp;&nbsp;&nbsp;十月乙未，前梁州刺史萧循自魏至江陵，以为平北将军、开府仪同三司。戊<br /><br />&nbsp;&nbsp;&nbsp;&nbsp;申，执湘州刺史王琳于殿内。庚戌，琳长史陆纳及其将潘乌累等举兵反，攻陷湘<br /><br />&nbsp;&nbsp;&nbsp;&nbsp;州。是月，四方征镇王公卿士复劝进，表三上，乃许之。<br /><br />&nbsp;&nbsp;&nbsp;&nbsp;冬十一月丙子，皇帝即位于江陵，改太清六年为承圣元年。逋租宿责，并许<br /><br />&nbsp;&nbsp;&nbsp;&nbsp;弘宥。孝子顺孙，悉皆赐爵。长徒锁士，特加原宥。禁锢夺劳，一皆旷荡。是日，<br /><br />&nbsp;&nbsp;&nbsp;&nbsp;帝不升正殿，公卿陪列而已。时有两日俱见。己卯，立王太子方矩为皇太子，改<br /><br />&nbsp;&nbsp;&nbsp;&nbsp;名元良。立皇子方智为晋安郡王，方略为始安郡王。追尊所生妣阮修容为文宣太<br /><br />&nbsp;&nbsp;&nbsp;&nbsp;后。改谥忠壮太子为武烈太子，封武烈子庄为永嘉王。是月，陆纳遣将军潘乌累<br /><br />&nbsp;&nbsp;&nbsp;&nbsp;等破衡州刺史丁道贵于渌口，道贵走零陵。<br /><br />&nbsp;&nbsp;&nbsp;&nbsp;十二月，陆纳分兵袭巴陵，湘州刺史萧循击走之。天门山获野人，出山三日<br /><br />&nbsp;&nbsp;&nbsp;&nbsp;而死。星陨吴郡。淮南有野象数百，坏人室庐。宣城郡猛兽暴食人。是岁，魏废<br /><br />&nbsp;&nbsp;&nbsp;&nbsp;帝元年。<br /><br />&nbsp;&nbsp;&nbsp;&nbsp;二年春正月乙丑，诏王僧辩讨陆纳。戊寅，以吏部尚书王褒为尚书仆射。己<br /><br />&nbsp;&nbsp;&nbsp;&nbsp;卯，江夏宫南门钥牡飞。<br /><br />&nbsp;&nbsp;&nbsp;&nbsp;三月庚寅，有两龙见湘州西江。<br /><br />&nbsp;&nbsp;&nbsp;&nbsp;夏五月甲申，魏大将尉迟迥进兵逼巴西，潼州刺史杨乾运以城纳迥。己丑，<br /><br />&nbsp;&nbsp;&nbsp;&nbsp;武陵王纪军至西陵。<br /><br />&nbsp;&nbsp;&nbsp;&nbsp;六月乙卯，王僧辩平湘州。<br /><br />&nbsp;&nbsp;&nbsp;&nbsp;秋七月，武陵王纪众大溃，见杀。<br /><br />&nbsp;&nbsp;&nbsp;&nbsp;八月戊戌，尉迟迥平蜀。<br /><br />&nbsp;&nbsp;&nbsp;&nbsp;九月，齐遣郭元建及将邢杲远、步大汗萨、东方老，帅众顿合肥。<br /><br />&nbsp;&nbsp;&nbsp;&nbsp;冬十一月辛酉，僧辩留镇姑孰，豫州刺史侯据东关垒，征吴兴太守裴之横<br /><br />&nbsp;&nbsp;&nbsp;&nbsp;帅众继之。戊戌，以尚书左仆射王褒为左仆射，湘东太守张绾为右仆射。<br /><br />&nbsp;&nbsp;&nbsp;&nbsp;十二月，宿豫土人东方光据城归北，齐江西州郡皆起兵应之。<br /><br />&nbsp;&nbsp;&nbsp;&nbsp;三年春正月，魏帝为相安定公所废，而立齐王廓，是为恭帝元年。<br /><br />&nbsp;&nbsp;&nbsp;&nbsp;三月，主衣库见黑蛇长丈许，数十小蛇随之，举头高丈余南望，俄失所在。<br /><br />&nbsp;&nbsp;&nbsp;&nbsp;帝又与宫人幸玄洲苑，复见大蛇盘屈于前，群小蛇绕之，并黑色。帝恶之，宫人<br /><br />&nbsp;&nbsp;&nbsp;&nbsp;曰：“此非怪也，恐是钱龙。”帝敕所司即日取数千万钱镇于蛇处以厌之。因设<br /><br />&nbsp;&nbsp;&nbsp;&nbsp;法会，赦囚徒，振穷乏，退居栖心省。又有蛇从屋堕落帝帽上，忽然便失。又龙<br /><br />&nbsp;&nbsp;&nbsp;&nbsp;光殿上所御肩舆复见小蛇萦屈舆中，以头驾夹膝前金龙头上，见人走去，逐之不<br /><br />&nbsp;&nbsp;&nbsp;&nbsp;及。城濠中龙腾出，焕烂五色，竦跃入云，六七小龙相随飞去。群鱼腾跃，坠死<br /><br />&nbsp;&nbsp;&nbsp;&nbsp;于陆道。龙处为窟若数百斛图。旧大城上常有紫气，至时稍复消歇。甲辰，以司<br /><br />&nbsp;&nbsp;&nbsp;&nbsp;徒王僧辩为太尉、车骑大将军。戊申，以护军将军、郢州刺史陆法和为司徒。<br /><br />&nbsp;&nbsp;&nbsp;&nbsp;夏四月癸酉，以征北大将军、开府仪同三司陈霸先为司空。<br /><br />&nbsp;&nbsp;&nbsp;&nbsp;六月癸未，有黑气如龙见于殿内。<br /><br />&nbsp;&nbsp;&nbsp;&nbsp;秋九月辛卯，帝于龙光殿述《老子》义。先是，魏使宇文仁恕来聘，齐使又<br /><br />&nbsp;&nbsp;&nbsp;&nbsp;至江陵，帝接仁恕有阙，魏相安定公憾焉。乙巳，使柱国万纽于谨来攻。<br /><br />&nbsp;&nbsp;&nbsp;&nbsp;冬十月丙寅，魏军至襄阳，梁王萧率众会之。丁卯，停讲，内外戒严，舆<br /><br />&nbsp;&nbsp;&nbsp;&nbsp;驾出行城栅，大风拔木。丙子，续讲，百僚戎服以听。诏征王僧辩。<br /><br />&nbsp;&nbsp;&nbsp;&nbsp;十一月甲申，幸津阳门讲武，置南北两城主。帝亲观阅，风雨总集，部分未<br /><br />&nbsp;&nbsp;&nbsp;&nbsp;交，旗帜飘乱，帝趣驾而回，无复次序。风雨随息，众窃惊焉。乙酉，以领军胡<br /><br />&nbsp;&nbsp;&nbsp;&nbsp;僧v为都督城东城北诸军事，右仆射张绾为副；左仆射王褒都督城西城南诸军事，<br /><br />&nbsp;&nbsp;&nbsp;&nbsp;直殿省元景亮为副。丁亥，魏军至栅下。丙申，征广州刺史王琳入援。丁酉，大<br /><br />&nbsp;&nbsp;&nbsp;&nbsp;风，城内火烧居人数千家。以为失在妇人，斩首尸之。<br /><br />&nbsp;&nbsp;&nbsp;&nbsp;是日，帝犹赋诗无废。以胡僧v为开府仪同三司。庚子，信州刺史徐世谱、<br /><br />&nbsp;&nbsp;&nbsp;&nbsp;晋安王司马任约军次马头岸。是夜，有流星坠城中。帝援蓍筮之，卦成，取龟式<br /><br />&nbsp;&nbsp;&nbsp;&nbsp;验之，因抵于地曰：“吾若死此下，岂非命乎？”因裂帛为书催僧辩曰：“吾忍<br /><br />&nbsp;&nbsp;&nbsp;&nbsp;死待公，可以至矣。”戊申，胡僧v、朱买臣等出战，买臣败绩。辛亥，魏军大<br /><br />&nbsp;&nbsp;&nbsp;&nbsp;攻，帝出枇杷门亲临阵督战。僧v中流矢薨，军败，反者斩西门守卒以纳魏军。<br /><br />&nbsp;&nbsp;&nbsp;&nbsp;帝见执，如梁王萧营，甚见诘辱。他日，乃见魏仆射长孙俭，谲俭云：“埋金<br /><br />&nbsp;&nbsp;&nbsp;&nbsp;千斤于城内，欲以相赠。”俭乃将帝入城，帝因述相辱状，谓俭曰：“向聊相<br /><br />&nbsp;&nbsp;&nbsp;&nbsp;谲，欲言耳；岂有天子自埋金乎？”俭乃留帝于主衣库。<br /><br />&nbsp;&nbsp;&nbsp;&nbsp;十二月丙辰，徐世谱、任约退戍巴陵。辛未，魏人戕帝。明年四月，梁王方<br /><br />&nbsp;&nbsp;&nbsp;&nbsp;智承制，追尊为元皇帝，庙号世祖。<br /><br />&nbsp;&nbsp;&nbsp;&nbsp;帝聪悟俊朗，天才英发，出言为论，音响若钟。年五六岁，武帝尝问所读书，<br /><br />&nbsp;&nbsp;&nbsp;&nbsp;对曰：“能诵《曲礼》。”武帝使诵之，即诵上篇。左右莫不惊叹。初生患眼，<br /><br />&nbsp;&nbsp;&nbsp;&nbsp;医疗必增，武帝自下意疗之，遂盲一目。乃忆先梦，弥加愍爱。及长好学，博极<br /><br />&nbsp;&nbsp;&nbsp;&nbsp;群书。武帝尝问曰：“孙策在江东，于时年几？”答曰：“十七。”武帝曰：<br /><br />&nbsp;&nbsp;&nbsp;&nbsp;“正是汝年。”帝性不好声色，颇慕高名，为荆州刺史，起州学宣尼庙。尝置儒<br /><br />&nbsp;&nbsp;&nbsp;&nbsp;林参军一人，劝学从事二人，生三十人，加禀饩。帝工书善画，自图宣尼像，为<br /><br />&nbsp;&nbsp;&nbsp;&nbsp;之赞而书之，时人谓之“三绝”。<br /><br />&nbsp;&nbsp;&nbsp;&nbsp;与裴子野、刘显、萧子云、张缵及当时才秀为布衣交。常自比诸葛亮、桓温，<br /><br />&nbsp;&nbsp;&nbsp;&nbsp;惟缵许焉。<br /><br />&nbsp;&nbsp;&nbsp;&nbsp;性好矫饰，多猜忌，于名无所假人。微有胜己者，必加毁害。帝姑义兴昭长<br /><br />&nbsp;&nbsp;&nbsp;&nbsp;公主子王铨兄弟八九人有盛名。帝妒害其美，遂改宠姬王氏兄王珩名琳，以同其<br /><br />&nbsp;&nbsp;&nbsp;&nbsp;父名。忌刘之遴学，使人鸩之。如此者甚众，虽骨肉亦遍被其祸。始居文宣太后<br /><br />&nbsp;&nbsp;&nbsp;&nbsp;忧，依丁兰作木母。及武帝崩，秘丧逾年，乃发凶问。方刻檀为像，置于百福殿<br /><br />&nbsp;&nbsp;&nbsp;&nbsp;内，事之甚谨。朝夕进蔬食，动静必启闻，迹其虚矫如此。<br /><br />&nbsp;&nbsp;&nbsp;&nbsp;性爱书籍，既患目，多不自执卷。置读书左右，番次上直，昼夜为常，略无<br /><br />&nbsp;&nbsp;&nbsp;&nbsp;休已，虽睡，卷犹不释。五人各伺一更，恒致达晓。常眠熟大鼾，左右有睡，读<br /><br />&nbsp;&nbsp;&nbsp;&nbsp;失次第，或偷卷度纸。<br /><br />&nbsp;&nbsp;&nbsp;&nbsp;帝必惊觉，更令追读，加以楚。虽戎略殷凑，机务繁多，军书羽檄，文<br /><br />&nbsp;&nbsp;&nbsp;&nbsp;章诏诰，点毫便就，殆不游手。常曰：“我韬于文士，愧于武夫。”论者以为得<br /><br />&nbsp;&nbsp;&nbsp;&nbsp;言。<br /><br />&nbsp;&nbsp;&nbsp;&nbsp;始在寻阳，梦人曰：“天下将乱，王必维之。”又背生黑子，巫媪见曰：<br /><br />&nbsp;&nbsp;&nbsp;&nbsp;“此大贵不可言。”初，武帝敕贺革为帝府谘议，使讲《三礼》。革西上，意甚<br /><br />&nbsp;&nbsp;&nbsp;&nbsp;不悦，过别御史中丞江革。<br /><br />&nbsp;&nbsp;&nbsp;&nbsp;江革告之曰：“吾尝梦主上遍见诸子，至湘东王，脱帽授之。此人后必当璧，<br /><br />&nbsp;&nbsp;&nbsp;&nbsp;卿其行乎。”革颔之。及太清之祸，遂膺归运。自侯景之难，州郡太半入魏，自<br /><br />&nbsp;&nbsp;&nbsp;&nbsp;巴陵以下至建康，缘以长江为限。荆州界北尽武宁。西拒峡口；自岭以南，复为<br /><br />&nbsp;&nbsp;&nbsp;&nbsp;萧勃所据。文轨所同，千里而近，人户著籍，不盈三万。中兴之盛，尽于是矣。<br /><br />&nbsp;&nbsp;&nbsp;&nbsp;武陵之平，议者欲因其舟舰迁都建邺，宗懔、黄罗汉皆楚人，不愿移，帝及胡僧<br /><br />&nbsp;&nbsp;&nbsp;&nbsp;v亦俱未欲动。仆射王褒、左户尚书周弘正骤言即楚非便。宗懔及御史大夫刘懿<br /><br />&nbsp;&nbsp;&nbsp;&nbsp;以为建邺王气已尽，且渚宫洲已满百，于是乃留。寻而岁星在井，荧惑守心。帝<br /><br />&nbsp;&nbsp;&nbsp;&nbsp;观之慨然而谓朝臣文武曰：“吾观玄象，将恐有贼。但吉凶在我，运数由天，避<br /><br />&nbsp;&nbsp;&nbsp;&nbsp;之何益？”及魏军逼，阍人朱买臣按剑进曰：“惟有斩宗懔、黄罗汉，可以谢天<br /><br />&nbsp;&nbsp;&nbsp;&nbsp;下。”帝曰：“曩实吾意，宗、黄何罪？”二人退入于人中。<br /><br />&nbsp;&nbsp;&nbsp;&nbsp;及魏人烧栅，买臣、谢答仁劝帝乘暗溃围出就任约。帝素不便驰马，曰：<br /><br />&nbsp;&nbsp;&nbsp;&nbsp;“事必无成，徒增辱耳。”答仁又求自将，帝以问仆射王褒。褒曰：“答仁，侯<br /><br />&nbsp;&nbsp;&nbsp;&nbsp;景之党，岂是可信？成彼之勋，不如降也。”乃聚图书十余万卷尽烧之。答仁又<br /><br />&nbsp;&nbsp;&nbsp;&nbsp;请守子城，收兵可得五千人。帝然之，即授城内大都督，以帝鼓吹给之，配以公<br /><br />&nbsp;&nbsp;&nbsp;&nbsp;主。既而又召王褒谋之，答仁请入不得，欧血而去。遂使皇太子、王褒出质请降。<br /><br />&nbsp;&nbsp;&nbsp;&nbsp;有顷，黄门郎裴政犯门而出。帝乘白马素衣出东门，抽剑击阖曰：“萧世诚一至<br /><br />&nbsp;&nbsp;&nbsp;&nbsp;此乎！”魏师至凡二十八日，征兵四方，未至而城见克。<br /><br />&nbsp;&nbsp;&nbsp;&nbsp;在幽逼，求酒饮之，制诗四绝。其一曰：“南风且绝唱，西陵最可悲，今日<br /><br />&nbsp;&nbsp;&nbsp;&nbsp;还蒿里，终非封禅时。”其二曰：“人世逢百六，天道异贞恒，何言异蝼蚁，一<br /><br />&nbsp;&nbsp;&nbsp;&nbsp;旦损d鹏。”其三曰：“松风侵晓哀，霜雾当夜来，寂寥千载后，谁畏轩辕台？”<br /><br />&nbsp;&nbsp;&nbsp;&nbsp;其四曰：“夜长无岁月，安知秋与春？原陵五树杏，空得动耕人。”梁王遣尚<br /><br />&nbsp;&nbsp;&nbsp;&nbsp;书傅准监行刑，帝谓之曰：“卿幸为我宣行。”准捧诗，流泪不能禁，进土囊而<br /><br />&nbsp;&nbsp;&nbsp;&nbsp;殒之。梁王使以布缠尸，敛以蒲席，束以白茅，以车一乘，葬于津阳门外。<br /><br />&nbsp;&nbsp;&nbsp;&nbsp;愍怀太子元良及始安王方略等，皆见害。徐世谱、任约自马头走巴陵。约后降于<br /><br />&nbsp;&nbsp;&nbsp;&nbsp;齐。将军裴畿、畿弟机并被害。谢答仁三人相抱，俱见屠。汝南王大封、尚书左<br /><br />&nbsp;&nbsp;&nbsp;&nbsp;仆射王褒以下，并为俘以归长安。乃选百姓男女数万口，分为奴婢，小弱者皆杀<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;帝于伎术无所不该，尝不得南信，筮之，遇《剥》之《艮》。曰“南信已至，<br /><br />&nbsp;&nbsp;&nbsp;&nbsp;今当遣左右季心往看”。果如所说，宾客咸惊其妙。凡所占决皆然。初从刘景受<br /><br />&nbsp;&nbsp;&nbsp;&nbsp;相术。因讯以年，答曰：“未至五十，当有小厄，禳之可免。”帝自勉曰：“苟<br /><br />&nbsp;&nbsp;&nbsp;&nbsp;有期会，禳之何益？”及是四十七矣。特多禁忌，墙壁崩倒，屋宇倾颓，年月不<br /><br />&nbsp;&nbsp;&nbsp;&nbsp;便，终不修改。庭草芜没，令鞭去之，其慎护如此。著《孝德传》、《忠臣传》<br /><br />&nbsp;&nbsp;&nbsp;&nbsp;各三十卷，《丹阳尹传》十卷，注《汉书》一百十五卷，《周易讲疏》十卷，<br /><br />&nbsp;&nbsp;&nbsp;&nbsp;《内典博要》百卷，《连山》三十卷、《词林》三卷，《玉韬》、《金楼子》、<br /><br />&nbsp;&nbsp;&nbsp;&nbsp;《补阙子》各十卷，《老子讲疏》四卷，《怀旧传》二卷，《古今全德志》、<br /><br />&nbsp;&nbsp;&nbsp;&nbsp;《荆南地记》、《贡职图》、《古今同姓名录》一卷，《筮经》十二卷，《式赞》<br /><br />&nbsp;&nbsp;&nbsp;&nbsp;三卷，文集五十卷。<br /><br />&nbsp;&nbsp;&nbsp;&nbsp;初，承圣二年三月，有二龙自南郡城西升天，百姓聚观，五采分明。江陵故<br /><br />&nbsp;&nbsp;&nbsp;&nbsp;老窃相泣曰：“昔年龙出建康淮，而天下大乱，今复有焉，祸至无日矣。”帝闻<br /><br />&nbsp;&nbsp;&nbsp;&nbsp;而恶之，逾年而遘祸。又江陵先有九十九洲，古老相承云：“洲满百，当出天子。”<br /><br />&nbsp;&nbsp;&nbsp;&nbsp;桓玄之为荆州刺史，内怀篡逆之心，乃遣凿破一洲，以应百数。随而崩散，竟无<br /><br />&nbsp;&nbsp;&nbsp;&nbsp;所成。宋文帝为宜都王，在藩，一洲自立，俄而文帝纂统。后遇元凶之祸，此洲<br /><br />&nbsp;&nbsp;&nbsp;&nbsp;还没。太清末，枝江杨之阁浦复生一洲，群公上疏称庆，明年而帝即位。承圣末，<br /><br />&nbsp;&nbsp;&nbsp;&nbsp;其洲与大岸相通，惟九十九云。<br /><br />&nbsp;&nbsp;&nbsp;&nbsp;敬皇帝，讳方智，字慧相，小字法真，元帝第九子也。太清三年，封兴梁侯。<br /><br />&nbsp;&nbsp;&nbsp;&nbsp;承圣元年，封晋安郡王。二年，出为江州刺史。三年十一月，魏克江陵，太尉王<br /><br />&nbsp;&nbsp;&nbsp;&nbsp;僧辩、司空陈霸先定议，以帝为梁王、太宰、承制。<br /><br />&nbsp;&nbsp;&nbsp;&nbsp;四年二月癸丑，于江州奉迎至建邺，入居朝堂。以太尉王僧辩为中书监、录<br /><br />&nbsp;&nbsp;&nbsp;&nbsp;尚书、骠骑大将军、都督中外诸军事，加司空陈霸先班剑二十人。以湘州刺史萧<br /><br />&nbsp;&nbsp;&nbsp;&nbsp;循为太尉，广州刺史萧勃为司徒。<br /><br />&nbsp;&nbsp;&nbsp;&nbsp;三月，齐遣其上党王高涣送贞阳侯萧明来主梁嗣，至东关，遣吴兴太守裴之<br /><br />&nbsp;&nbsp;&nbsp;&nbsp;横拒之。<br /><br />&nbsp;&nbsp;&nbsp;&nbsp;与战，败绩，死之。<br /><br />&nbsp;&nbsp;&nbsp;&nbsp;四月，司徒陆法和以郢州附齐，遣江州刺史侯讨之。<br /><br />&nbsp;&nbsp;&nbsp;&nbsp;七月辛丑，僧辩纳贞阳侯萧明，自采石济江。甲辰，入建邺。丙午，即伪位。<br /><br />&nbsp;&nbsp;&nbsp;&nbsp;年号天成，以帝为皇太子。司空陈霸先袭杀王僧辩，黜萧明而奉帝焉。<br /><br />&nbsp;&nbsp;&nbsp;&nbsp;绍泰元年秋九月丙午，皇帝即位。冬十月己巳，大赦，改元。以贞阳侯萧明<br /><br />&nbsp;&nbsp;&nbsp;&nbsp;为司徒，封建安郡公。壬子，加司空陈霸先尚书令、都督中外诸军事。震州刺史<br /><br />&nbsp;&nbsp;&nbsp;&nbsp;杜龛举兵，攻信武将军陈`于长城，义兴太守韦载应之。癸丑，以太尉萧循为太<br /><br />&nbsp;&nbsp;&nbsp;&nbsp;保，以司徒萧明为太傅，司徒萧勃为太尉，以镇南将军王琳为车骑将军、开府仪<br /><br />&nbsp;&nbsp;&nbsp;&nbsp;同三司。戊午，尊所生夏贵妃为皇太后，立妃王氏为皇后。辛未，司空陈霸先东<br /><br />&nbsp;&nbsp;&nbsp;&nbsp;讨韦载，降之。丙子，南豫州刺史任约、谯、秦二州刺史徐嗣徽举兵据石头反。<br /><br />&nbsp;&nbsp;&nbsp;&nbsp;十一月庚辰，齐安州刺史翟子崇、楚州刺史柳达摩率众赴任约，入石头。<br /><br />&nbsp;&nbsp;&nbsp;&nbsp;十二月庚戌，任约、徐嗣徽等至采石迎齐援。丙辰，遣猛烈将军侯安都于江<br /><br />&nbsp;&nbsp;&nbsp;&nbsp;宁邀击，败之，约、嗣徽等奔江西。庚申，翟子崇等降，并放还北。<br /><br />&nbsp;&nbsp;&nbsp;&nbsp;太平元年春正月戊寅，大赦。追赠谥简文帝诸子。封故永安侯确子后为邵陵<br /><br />&nbsp;&nbsp;&nbsp;&nbsp;王，奉携王后。癸未，震州刺史杜龛降，诏赐死，赦吴兴都。己亥，以太保宜丰<br /><br />&nbsp;&nbsp;&nbsp;&nbsp;侯萧循袭封鄱阳王。<br /><br />&nbsp;&nbsp;&nbsp;&nbsp;东扬州刺史张彪围临海太守王怀振于剡岩。<br /><br />&nbsp;&nbsp;&nbsp;&nbsp;二月庚戌，遣周文育、陈`袭会稽讨彪，彪败走。以中卫将军临川王大款即<br /><br />&nbsp;&nbsp;&nbsp;&nbsp;本号开府仪同三司。丙辰，若邪村人斩张彪，传首建邺，赦东扬州。甲子，以东<br /><br />&nbsp;&nbsp;&nbsp;&nbsp;土经杜龛、张彪之乱，遣大使巡省。是月，齐人来聘，使侍中王廓报聘。<br /><br />&nbsp;&nbsp;&nbsp;&nbsp;三月壬午，班下远近，并杂用今古钱。戊戌，齐将萧轨出栅口，向梁山，陈<br /><br />&nbsp;&nbsp;&nbsp;&nbsp;霸先大败之。夏四月壬申，侯安都轻兵袭齐行台司马恭于历阳，大破之。<br /><br />&nbsp;&nbsp;&nbsp;&nbsp;五月癸未，太傅建安公萧明薨。庚寅，齐军水步入丹阳县，内外纂严。<br /><br />&nbsp;&nbsp;&nbsp;&nbsp;六月壬子，齐军至玄武湖西北。乙卯，陈霸先大破齐军。戊午，大赦。辛酉，<br /><br />&nbsp;&nbsp;&nbsp;&nbsp;解严。<br /><br />&nbsp;&nbsp;&nbsp;&nbsp;秋七月丙子，司空陈霸先进位司徒。丁亥，以开府仪同三司侯为司空。八<br /><br />&nbsp;&nbsp;&nbsp;&nbsp;月己酉，太保鄱阳王循薨。<br /><br />&nbsp;&nbsp;&nbsp;&nbsp;九月壬寅，大赦改元。司徒陈霸先进位丞相、录尚书事，改封义兴郡公。加<br /><br />&nbsp;&nbsp;&nbsp;&nbsp;中权将军王冲开府仪同三司，以吏部尚书王通为尚书右仆射。<br /><br />&nbsp;&nbsp;&nbsp;&nbsp;冬十月乙亥，魏相安定公薨。<br /><br />&nbsp;&nbsp;&nbsp;&nbsp;十一月，起云龙、神武门。<br /><br />&nbsp;&nbsp;&nbsp;&nbsp;十二月壬申，进太尉萧勃为太保。甲午，封前寿昌令刘睿为汝阴王，前镇西<br /><br />&nbsp;&nbsp;&nbsp;&nbsp;法曹行参军萧W为巴陵王，奉宋、齐二代后。庚子，魏恭帝逊位于周。<br /><br />&nbsp;&nbsp;&nbsp;&nbsp;二年春正月壬寅，诏求鲁国孔氏族为奉圣侯，并缮庙堂，供备祀典。又诏诸<br /><br />&nbsp;&nbsp;&nbsp;&nbsp;州各置中正。旧放举选，不得辄承单状序官，皆须中正押上，然后量授。其选中<br /><br />&nbsp;&nbsp;&nbsp;&nbsp;正，每求耆德该悉，以他官领之。以开府仪同三司王琳为司空，以尚书右仆射王<br /><br />&nbsp;&nbsp;&nbsp;&nbsp;通为左仆射。<br /><br />&nbsp;&nbsp;&nbsp;&nbsp;二月庚午，遣领军将军徐度入东关。太保、广州刺史萧勃举兵反，诏平西将<br /><br />&nbsp;&nbsp;&nbsp;&nbsp;军周文育、平南将军侯安都等南讨。戊子，徐度至合肥，烧齐船舶三千艘。癸巳，<br /><br />&nbsp;&nbsp;&nbsp;&nbsp;周文育军于巴山。获萧勃伪帅欧阳Q。<br /><br />&nbsp;&nbsp;&nbsp;&nbsp;三月甲寅，德州刺史陈法武、前衡州刺史谭远于始兴攻杀萧勃。<br /><br />&nbsp;&nbsp;&nbsp;&nbsp;夏四月癸酉，曲赦江、广、衡三州，并督内为贼所拘逼者。己卯，铸四柱钱，<br /><br />&nbsp;&nbsp;&nbsp;&nbsp;一当二十。齐遣使通和。壬辰，改四柱钱，一当十。丙申，复用细钱。<br /><br />&nbsp;&nbsp;&nbsp;&nbsp;五月乙巳，平西将军周文育进号镇南将军，平南将军侯安都进号镇北将军，<br /><br />&nbsp;&nbsp;&nbsp;&nbsp;并开府仪同三司。戊辰，余孝顷遣使诣丞相府求降。<br /><br />&nbsp;&nbsp;&nbsp;&nbsp;秋八月，加丞相陈霸先殊礼。<br /><br />&nbsp;&nbsp;&nbsp;&nbsp;九月，周冢宰宇文护杀闵帝。丞相陈霸先改授相国。封陈国公。<br /><br />&nbsp;&nbsp;&nbsp;&nbsp;冬十月戊辰，进陈国公爵为王。辛未，帝逊位于陈。陈受命，奉帝为江阴王，<br /><br />&nbsp;&nbsp;&nbsp;&nbsp;薨于外邸，时年十六，追谥敬皇帝。<br /><br />&nbsp;&nbsp;&nbsp;&nbsp;论曰：帝王之位，天下之重职，文武之道，守国所常遵。其于行用，义均水<br /><br />&nbsp;&nbsp;&nbsp;&nbsp;火，相资则可，专任成乱。观夫有梁诸帝，皆一之而已。简文文明之姿，禀乎天<br /><br />&nbsp;&nbsp;&nbsp;&nbsp;授，粤自支庶，入居明两，经国之算，其道弗闻。《宫体》所传，且变朝野，虽<br /><br />&nbsp;&nbsp;&nbsp;&nbsp;主虚号，何救灭亡？元帝居势胜之地，启中兴之业。既雪仇耻，且应天人。而内<br /><br />&nbsp;&nbsp;&nbsp;&nbsp;积猜忍，外崇矫饰，攀号之节，忍酷于逾年；定省之制，申情于木偶。竟而雍州<br /><br />&nbsp;&nbsp;&nbsp;&nbsp;引寇，衅起河东之戮；益部亲寻，事习邵陵之窘。悖辞屈于僧辩，残虐极于圆正，<br /><br />&nbsp;&nbsp;&nbsp;&nbsp;不义不昵，若斯之甚。而复谋无经远，心劳志大，近舍宗国，远迫强邻；外弛藩<br /><br />&nbsp;&nbsp;&nbsp;&nbsp;篱，内崇讲肆，卒于溘至戕陨，方追始皇之迹。虽复文籍满腹，何救社庙之墟？<br /><br />&nbsp;&nbsp;&nbsp;&nbsp;历观书契以来，盖亦废兴代有，未见三叶遘愍，顿若萧宗之酷。敬皇以此冲年，<br /><br />&nbsp;&nbsp;&nbsp;&nbsp;当斯颓运，将不高揖，其可得乎？初，武帝末年，都下用钱，每百皆除其九，谓<br /><br />&nbsp;&nbsp;&nbsp;&nbsp;为九佰，竟而有侯景之乱。及江陵将覆，每百复除六文，称为六佰。识者以为九<br /><br />&nbsp;&nbsp;&nbsp;&nbsp;者阳九，六者百六，盖符历数，非人事也。<br /><br />&nbsp;&nbsp;&nbsp;&nbsp;善乎，郑文贞公论之曰：高祖固天攸纵，聪明稽古，道亚生知，学为博物，<br /><br />&nbsp;&nbsp;&nbsp;&nbsp;允文允武，多艺多才。爰自诸生，有不羁之度，属昏凶肆虐，天伦及祸，纠合义<br /><br />&nbsp;&nbsp;&nbsp;&nbsp;旅，将雪家冤。曰纣可伐，不期而会，龙跃樊、汉，电击湘、郢。剪离德如振槁，<br /><br />&nbsp;&nbsp;&nbsp;&nbsp;取独夫如拾遗，其雄才大略，固无得而称矣。既县白旗之首，方应皇天之眷，布<br /><br />&nbsp;&nbsp;&nbsp;&nbsp;德施惠，悦近来远。开荡荡之王道，革靡靡之商俗。大修文教，盛饰礼容。鼓扇<br /><br />&nbsp;&nbsp;&nbsp;&nbsp;玄风，阐扬儒业。介胄仁义，折冲尊俎，声振寰宇，泽流遐裔，干戈载戢，凡数<br /><br />&nbsp;&nbsp;&nbsp;&nbsp;十年，济济焉，洋洋焉，魏、晋以来，未有若斯之成也。然不能息末敦本，斫雕<br /><br />&nbsp;&nbsp;&nbsp;&nbsp;为朴，慕名好事，崇尚浮华，抑扬孔、墨，流连释、老。或终夜不寝，或日旰不<br /><br />&nbsp;&nbsp;&nbsp;&nbsp;食，非弘道以利物，惟饰智以惊愚。且心未遗荣，虚厕苍头之伍，高谈脱屣，终<br /><br />&nbsp;&nbsp;&nbsp;&nbsp;恋黄屋之尊。夫人之大欲，在乎饮食男女，至于轩冕殿堂，非有切身之急。高祖<br /><br />&nbsp;&nbsp;&nbsp;&nbsp;屏除嗜欲，眷恋轩冕，得其所难，而滞于所易，可谓神有所不达，智有所不通矣。<br /><br />&nbsp;&nbsp;&nbsp;&nbsp;逮夫精华稍竭，凤德已衰，惑于听受，权在奸佞，储后百辟，莫能尽言。险躁之<br /><br />&nbsp;&nbsp;&nbsp;&nbsp;心，暮年逾甚，见利而动，愎谏违卜。开门揖盗，弃好即仇，衅起萧墙，祸成戎、<br /><br />&nbsp;&nbsp;&nbsp;&nbsp;羯，身殒非命，灾被亿兆。衣冠毙锋镝之下，老幼粉戎马之足。瞻彼黍离，痛深<br /><br />&nbsp;&nbsp;&nbsp;&nbsp;周庙；永言麦秀，悲甚殷墟。自古以安为危，既成而败，颠覆之速，书契所未闻<br /><br />&nbsp;&nbsp;&nbsp;&nbsp;也。易曰：“天之所助者顺，人之所助者信。”高祖之遇斯屯剥，不得其死，盖<br /><br />&nbsp;&nbsp;&nbsp;&nbsp;动而之险，不由信顺，失天人之助，其能免于此乎？太宗敏睿过人，神采秀发，<br /><br />&nbsp;&nbsp;&nbsp;&nbsp;多闻博达，富赡词藻。然文艳用寡，华而不实，体穷淫丽，义罕疏通，哀思之音，<br /><br />&nbsp;&nbsp;&nbsp;&nbsp;遂移风俗，以此而贞万国，异乎周诵、汉庄矣！我生不辰，载离多难，桀逆构扇，<br /><br />&nbsp;&nbsp;&nbsp;&nbsp;巨猾滔天，始同牖里之拘，终类望夷之祸。悠悠苍昊，其可问哉！昔国步初屯，<br /><br />&nbsp;&nbsp;&nbsp;&nbsp;兵缠魏阙，群后释位，投袂勤王。元帝以盘石之宗，受分陕之任，属君亲之难，<br /><br />&nbsp;&nbsp;&nbsp;&nbsp;居连率之长。不能抚剑尝胆，枕戈泣血，躬先士卒，致命前驱，遂乃拥众逡巡，<br /><br />&nbsp;&nbsp;&nbsp;&nbsp;内怀觖望，坐观国变，以为身幸。不急莽、卓之诛，先行昆弟之戮。<br /><br />&nbsp;&nbsp;&nbsp;&nbsp;又沉猜忍酷，多行无礼，骋智辩以饰非，肆忿戾以害物。爪牙重将，心膂谋<br /><br />&nbsp;&nbsp;&nbsp;&nbsp;臣，或顾眄以就拘囚，或一言而反菹醢，朝之君子，相顾懔然。自谓安若泰山，<br /><br />&nbsp;&nbsp;&nbsp;&nbsp;算无遗策，怵于邪说，即安荆楚。虽元恶克翦，社稷未宁，而西邻责言，祸败旋<br /><br />&nbsp;&nbsp;&nbsp;&nbsp;及。斯乃上灵降鉴，此焉假乎，天道人事，其可诬乎？其笃志艺文，采浮华而弃<br /><br />&nbsp;&nbsp;&nbsp;&nbsp;忠信；戎昭果毅，先骨肉而后寇仇。口诵《六经》，心通百氏，有仲尼之学，有<br /><br />&nbsp;&nbsp;&nbsp;&nbsp;公旦之才，适足以益其骄矜，增其祸患，何补金陵之覆没，何救江陵之灭亡哉！<br /><br />&nbsp;&nbsp;&nbsp;&nbsp;敬帝遭家不造，绍兹屯运，征伐有所自出，政刑不由于己。时无伊、霍之辅，焉<br /><br />&nbsp;&nbsp;&nbsp;&nbsp;得不为高让欤！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331342);">加入书签</a><a
                        href="331309.html">上一页</a>&larr;<a href="index.html">返回列表</a>&rarr;<a
                            href="331350.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331309.html"; var next_page = "331350.html"; var index_page = "index.html"; var sortid = "9"; var article_id = "4204"; var chapter_id = "331342"; var articlename = "南史"; var chaptername = " 卷八 梁本纪下第八"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>