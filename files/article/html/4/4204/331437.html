<!DOCTYPE html>
<html>
<head>
<meta charset="gbk" />
<title>南史- 卷十六 列传第六-在线阅读-哈西文学网</title>
<meta name="keywords" content="李延寿，南史， 卷十六 列传第六全文， 卷十六 列传第六在线阅读 哈西文学网" />
<meta name="description" content="哈西文学网提供李延寿的南史  卷十六 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331437.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331437.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 列传第六</h1>
            <div class="link xb">
                <a href="331411.html">上一页</a>&larr;<a href="index.html">返回列表</a>&rarr;<a
                    href="331466.html">下一页</a></div>			
            <div id="BookText">&nbsp;&nbsp;&nbsp;&nbsp;○王镇恶朱龄石（弟超石）毛修之（孙惠素）傅弘之朱修之王玄<br /><br />&nbsp;&nbsp;&nbsp;&nbsp;谟（子瞻从弟玄象玄载玄邈）<br /><br />&nbsp;&nbsp;&nbsp;&nbsp;王镇恶，北海剧人也。祖猛，仕苻坚，任兼将相。父休，为河东太守。镇恶<br /><br />&nbsp;&nbsp;&nbsp;&nbsp;以五月生，家人以俗忌，欲令出继疏宗。猛曰：“此非常儿。昔孟尝君恶月生而<br /><br />&nbsp;&nbsp;&nbsp;&nbsp;相齐，是儿亦将兴吾门矣。”故名为镇恶。年十三而苻氏败，寓食渑池人李方家。<br /><br />&nbsp;&nbsp;&nbsp;&nbsp;方善遇之，谓方曰：“若遭英雄主，要取万户侯，当厚相报。”方曰：“君丞相<br /><br />&nbsp;&nbsp;&nbsp;&nbsp;孙，人材如此，何患不富贵，至时愿见用为本县令足矣。”后随叔父曜归晋，客<br /><br />&nbsp;&nbsp;&nbsp;&nbsp;荆州。颇读诸子兵书，喜论军国大事。骑射非长，而从横善果断。宋武帝伐广固，<br /><br />&nbsp;&nbsp;&nbsp;&nbsp;镇恶时为天门郡临澧令。人或荐之武帝，召与语，异焉，因留宿。旦谓诸佐曰：<br /><br />&nbsp;&nbsp;&nbsp;&nbsp;“镇恶王猛孙，所谓将门有将。”即以署前部贼曹。拒卢循有功，封博陆县五等<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;武帝谋讨刘毅，镇恶曰：“公若有事西楚，请给百舸为前驱。”及西讨，转<br /><br />&nbsp;&nbsp;&nbsp;&nbsp;镇恶参军事，使率龙骧将军蒯恩百舸前发。镇恶受命，便昼夜兼行，扬声刘兖州<br /><br />&nbsp;&nbsp;&nbsp;&nbsp;上。毅谓为信，不知见袭。镇恶去江陵城二十里，舍船步上，蒯恩军在前，镇恶<br /><br />&nbsp;&nbsp;&nbsp;&nbsp;次之，舸留一二人，对舸岸上竖旗安鼓。语所留人曰：“计我将至城，便长严令<br /><br />&nbsp;&nbsp;&nbsp;&nbsp;后有大军状。又分队在后，令烧江津船。镇恶径前袭城，津戍及百姓皆言刘藩实<br /><br />&nbsp;&nbsp;&nbsp;&nbsp;上，晏然不疑。将至城，逢毅要将朱显之驰前问藩所在，军人答云“在后”。及<br /><br />&nbsp;&nbsp;&nbsp;&nbsp;至军后不见藩，又望见江津船舰被烧而鼓声甚盛，知非藩上，便跃马告毅，令闭<br /><br />&nbsp;&nbsp;&nbsp;&nbsp;城门。镇恶亦驰进得入城，便因风放火，烧大城南门及东门。又遣人以诏及赦并<br /><br />&nbsp;&nbsp;&nbsp;&nbsp;武帝手书凡三函示毅，毅皆烧不视。金城内亦未信帝自来。及短兵接战，镇恶军<br /><br />&nbsp;&nbsp;&nbsp;&nbsp;人与毅下将或是父兄子弟中表亲亲，且斗且语，知武帝在后，人情离懈。初，毅<br /><br />&nbsp;&nbsp;&nbsp;&nbsp;常所乘马在城外不得入，仓卒无马，使就子肃取马，肃不与。朱显之谓曰：“人<br /><br />&nbsp;&nbsp;&nbsp;&nbsp;取汝父而惜马，汝走欲何之？”夺马以授毅，从大城东门出奔牛牧佛寺自缢。镇<br /><br />&nbsp;&nbsp;&nbsp;&nbsp;恶身被五箭，手所执槊于手中破折。江陵平后二十日，大军方至，以功封汉寿县<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;及武帝北伐，为镇西谘议，行龙骧将军，领前锋。将发，前将军刘穆之谓曰：<br /><br />&nbsp;&nbsp;&nbsp;&nbsp;“昔晋文王委蜀于邓艾，今亦委卿以关中，卿其勉之。”镇恶曰：“吾等因托风<br /><br />&nbsp;&nbsp;&nbsp;&nbsp;云，并蒙抽擢，今咸阳不克，誓不济江。三秦若定，而公九锡不至，亦卿之责矣。”<br /><br />&nbsp;&nbsp;&nbsp;&nbsp;镇恶入贼境，战无不捷。破虎牢及柏谷坞。进次渑池，造故人李方家。升堂见母，<br /><br />&nbsp;&nbsp;&nbsp;&nbsp;厚加酬赉，即授方渑池令。方轨径据潼关，将士乏食，乃亲到弘农督人租。百姓<br /><br />&nbsp;&nbsp;&nbsp;&nbsp;竞送义粟，军食复振。<br /><br />&nbsp;&nbsp;&nbsp;&nbsp;初，武帝与镇恶等期，若克洛阳，须待大军，未可轻前。既而镇恶等至潼关，<br /><br />&nbsp;&nbsp;&nbsp;&nbsp;为伪大将军姚绍所拒不得进，驰告武帝求粮援。时帝军入河，魏军屯河岸，军不<br /><br />&nbsp;&nbsp;&nbsp;&nbsp;得进。帝呼所遣人开舫北户指河上军示之曰：“我语令勿进而深入，岸上如此，<br /><br />&nbsp;&nbsp;&nbsp;&nbsp;何由得遣军？”镇恶既得义租，绍又病死，伪抚军将军姚赞代绍守险，众力犹盛。<br /><br />&nbsp;&nbsp;&nbsp;&nbsp;武帝至湖城，赞引退。大军次潼关，谋进取计。镇恶请率水军自河入渭，直至渭<br /><br />&nbsp;&nbsp;&nbsp;&nbsp;桥。镇恶所乘皆蒙冲小舰，行船者悉在舰内，溯渭而进，舰外不见有行船人。北<br /><br />&nbsp;&nbsp;&nbsp;&nbsp;土素无舟楫，莫不惊以为神。镇恶既至，令将士食毕，便弃船登岸。渭水流急，<br /><br />&nbsp;&nbsp;&nbsp;&nbsp;诸舰悉逐流去。镇恶抚慰士卒曰：“此是长安城北门外，去家万里，而舫乘衣粮<br /><br />&nbsp;&nbsp;&nbsp;&nbsp;并已逐流，唯宜死战，可立大功。”乃身先士卒。<br /><br />&nbsp;&nbsp;&nbsp;&nbsp;即陷长安城。城内六万余户，镇恶抚慰初附，号令严肃。于灞上奉迎，武帝<br /><br />&nbsp;&nbsp;&nbsp;&nbsp;劳之曰：“成吾霸业者真卿也。”谢曰：“此明公之威，诸将之力。”帝笑曰：<br /><br />&nbsp;&nbsp;&nbsp;&nbsp;“卿欲学冯异邪？”时关中丰全，镇恶性贪，收敛子女玉帛不可胜计。帝以其功<br /><br />&nbsp;&nbsp;&nbsp;&nbsp;大不问。时有白帝言镇恶藏姚泓伪辇，有异志。帝使觇之，知镇恶剔取饰辇金银，<br /><br />&nbsp;&nbsp;&nbsp;&nbsp;弃辇于垣侧，帝乃安。帝留第二子桂阳公义真为安西将军、雍秦二州刺史，镇长<br /><br />&nbsp;&nbsp;&nbsp;&nbsp;安。镇恶以征虏将军领安西司马、冯翊太守，委以I御之任。<br /><br />&nbsp;&nbsp;&nbsp;&nbsp;及大军东还，赫连勃勃逼北地。义真遣中兵参军沈田子拒之。虏甚盛，田子<br /><br />&nbsp;&nbsp;&nbsp;&nbsp;退屯刘因堡，遣使还报镇恶。镇恶对田子使，谓安西长史王修曰：“公以十岁儿<br /><br />&nbsp;&nbsp;&nbsp;&nbsp;付吾等，当共思竭力，今拥兵不进，贼何由得平？”使反言之，田子甚惧。王猛<br /><br />&nbsp;&nbsp;&nbsp;&nbsp;之相苻坚也，北人以方诸葛亮。入关之功，又镇恶为首，时论者深惮之。田子i<br /><br />&nbsp;&nbsp;&nbsp;&nbsp;柳之捷，威震三辅，而与镇恶争功。武帝将归，留田子与镇恶，私谓田子曰：<br /><br />&nbsp;&nbsp;&nbsp;&nbsp;“钟会不得遂其乱者，为有卫等也。语曰：‘猛兽不如群狐。’卿等十余人何<br /><br />&nbsp;&nbsp;&nbsp;&nbsp;惧王镇恶。”故二人常有猜心。时镇恶师于泾上，与田子俱会傅弘之垒，田子求<br /><br />&nbsp;&nbsp;&nbsp;&nbsp;屏人，因斩之幕下，并兄基、弟鸿、遵、深、从弟昭、朗，凡七人。弘之奔告义<br /><br />&nbsp;&nbsp;&nbsp;&nbsp;真。义真率王智、王修被甲登横门以察其变。俄而田子至，言镇恶反。修执田子，<br /><br />&nbsp;&nbsp;&nbsp;&nbsp;以专戮斩焉。是岁，义熙十四年正月十五日也。追赠左将军、青州刺史。及帝受<br /><br />&nbsp;&nbsp;&nbsp;&nbsp;命，追封龙阳县侯，谥曰壮。传国至曾孙睿，齐受禅，国除。<br /><br />&nbsp;&nbsp;&nbsp;&nbsp;朱龄石，字伯儿，沛郡沛人也。世为将，伯父宪及斌并为西中郎袁真将佐。<br /><br />&nbsp;&nbsp;&nbsp;&nbsp;桓温伐真于寿阳，真以宪兄弟潜通温，并杀之。龄石父绰逃归温。寿阳平，真已<br /><br />&nbsp;&nbsp;&nbsp;&nbsp;死，绰辄发棺戮尸。温怒将斩之，温弟冲请得免。绰受冲更生之恩，事冲如父。<br /><br />&nbsp;&nbsp;&nbsp;&nbsp;位西阳、广平太守。及冲薨，绰欧血而死。<br /><br />&nbsp;&nbsp;&nbsp;&nbsp;龄石少好武，不事崖检。舅淮南蒋氏才劣，龄石使舅卧听事，翦纸方寸帖着<br /><br />&nbsp;&nbsp;&nbsp;&nbsp;舅枕，以刀子县掷之，相去八九尺，百掷百中。舅畏龄石，终不敢动。舅头有大<br /><br />&nbsp;&nbsp;&nbsp;&nbsp;瘤，龄石伺眠密割之，即死。<br /><br />&nbsp;&nbsp;&nbsp;&nbsp;武帝克京城，以为建武参军。从至江乘将战，龄石言世受桓氏恩，不容以兵<br /><br />&nbsp;&nbsp;&nbsp;&nbsp;刃相向，乞在军后。帝义而许之。以为镇军参军，迁武康令。县人姚系祖专为劫，<br /><br />&nbsp;&nbsp;&nbsp;&nbsp;郡县畏不能讨。龄石至县，伪与厚，召为参军。系祖恃强，乃出应召。龄石斩之，<br /><br />&nbsp;&nbsp;&nbsp;&nbsp;掩其家，悉杀其兄弟，由是一部得清。后领中兵。龄石有武干，又练吏职，帝甚<br /><br />&nbsp;&nbsp;&nbsp;&nbsp;亲委之。平卢循有功，为西阳太守。<br /><br />&nbsp;&nbsp;&nbsp;&nbsp;义熙九年，徙益州刺史，为元帅伐蜀。初，帝与龄石密谋进取，曰：“刘敬<br /><br />&nbsp;&nbsp;&nbsp;&nbsp;宣往年出黄武，无功而退。贼谓我今应从外水往，而料我当出其不意犹从内水来<br /><br />&nbsp;&nbsp;&nbsp;&nbsp;也，必重兵守涪城以备内道。若向黄武，正堕其计。今以大众自外水取成都，疑<br /><br />&nbsp;&nbsp;&nbsp;&nbsp;兵出内水，此制敌之奇也。”而虑此声先驰，贼审虚实，别有函封付龄石，署曰<br /><br />&nbsp;&nbsp;&nbsp;&nbsp;至白帝乃开。诸军虽进，未知处分。至白帝发书，曰：“众军悉从外水取成都；<br /><br />&nbsp;&nbsp;&nbsp;&nbsp;臧熹、朱枚于中水取广汉；使羸弱乘高舰十余，由内水向黄武。”谯纵果备内水，<br /><br />&nbsp;&nbsp;&nbsp;&nbsp;使其大将谯道福戍涪城，遣其秦州刺史侯晖、仆射谯诜等屯彭摸，夹水为城。十<br /><br />&nbsp;&nbsp;&nbsp;&nbsp;年六月，龄石至彭摸。七月，龄石率刘钟、蒯恩等于北城斩侯晖、谯诜。朱枚至<br /><br />&nbsp;&nbsp;&nbsp;&nbsp;广汉，复破谯道福别军。谯纵奔涪城，巴西人王志斩送之，并获道福，斩于军门。<br /><br />&nbsp;&nbsp;&nbsp;&nbsp;帝之伐蜀，将谋元帅，乃举龄石。众咸谓龄石资名尚轻，虑不克办。论者甚众，<br /><br />&nbsp;&nbsp;&nbsp;&nbsp;帝不从。乃分大军之半，令猛将劲卒悉以配之。臧熹，敬皇后弟也，亦命受其节<br /><br />&nbsp;&nbsp;&nbsp;&nbsp;度。及战克捷，众咸服帝知人，又美龄石善于事。以平蜀功，封丰城侯。十四年，<br /><br />&nbsp;&nbsp;&nbsp;&nbsp;桂阳公义真被征，以龄石为雍州刺史，督关中诸军事。龄石至长安，义真乃发。<br /><br />&nbsp;&nbsp;&nbsp;&nbsp;义真败于青泥，龄石亦举城奔走见杀。传国至孙，齐受禅，国除。<br /><br />&nbsp;&nbsp;&nbsp;&nbsp;龄石弟超石，亦果锐。虽出自将家，兄弟并闲尺牍。桓谦为卫将军，以补行<br /><br />&nbsp;&nbsp;&nbsp;&nbsp;参军。后为武帝徐州主簿，收迎桓谦身首，躬营殡葬。义熙十二年北伐，超石前<br /><br />&nbsp;&nbsp;&nbsp;&nbsp;锋入河。时军人缘河南岸牵百丈。有漂度北岸者，辄为魏军所杀略。帝遣白直队<br /><br />&nbsp;&nbsp;&nbsp;&nbsp;主丁J率七百人及车百乘于河北岸为却月阵，两头抱河，车置七仗士。事毕，<br /><br />&nbsp;&nbsp;&nbsp;&nbsp;使竖一长白尽Ｎ壕不解其意，并未动。帝先命超石戒严，白炯染伲超石赴之，<br /><br />&nbsp;&nbsp;&nbsp;&nbsp;并赍大弩百张，一车益二十人，设彭排于辕上。魏军见营阵立，乃进围营。超石<br /><br />&nbsp;&nbsp;&nbsp;&nbsp;先以弱弓小箭射之，魏军四面俱至。魏明元皇帝又遣南平公长孙嵩三万骑肉薄攻<br /><br />&nbsp;&nbsp;&nbsp;&nbsp;营，于是百弩俱发。魏军既多，弩不能制。超石初行，别赍大槌并千余张槊，乃<br /><br />&nbsp;&nbsp;&nbsp;&nbsp;断槊三四尺以槌之，一槊辄洞贯三四人。魏军不能当，遂溃。大军进克蒲坂，以<br /><br />&nbsp;&nbsp;&nbsp;&nbsp;超石为河东太守。后除中书侍郎，封兴平县五等侯。关中乱，帝遣超石慰劳河洛，<br /><br />&nbsp;&nbsp;&nbsp;&nbsp;与龄石俱没赫连勃勃，见杀。<br /><br />&nbsp;&nbsp;&nbsp;&nbsp;毛修之，字敬文，荥阳阳武人也。祖武生、伯父璩并益州刺史。父瑾，梁、<br /><br />&nbsp;&nbsp;&nbsp;&nbsp;秦二州刺史。修之仕桓玄为屯骑校尉，随玄西奔。玄欲奔汉川，修之诱令入蜀。<br /><br />&nbsp;&nbsp;&nbsp;&nbsp;冯迁斩玄于枚洄洲，修之故频加荣爵。<br /><br />&nbsp;&nbsp;&nbsp;&nbsp;及父瑾为谯纵所杀，帝表修之为龙骧将军，配兵遣奔赴。时益州刺史鲍陋不<br /><br />&nbsp;&nbsp;&nbsp;&nbsp;肯进讨，修之言状，帝乃令冠军将军刘敬宣伐蜀，无功而退。谯纵由此送修之父<br /><br />&nbsp;&nbsp;&nbsp;&nbsp;伯及中表丧柩，口累并得还。<br /><br />&nbsp;&nbsp;&nbsp;&nbsp;后刘毅西镇江陵，以为卫军司马、南郡太守。修之虽为毅将佐，而深结于帝，<br /><br />&nbsp;&nbsp;&nbsp;&nbsp;及毅败见宥。时遣朱龄石伐蜀，修之固求行。帝虑修之至蜀多所诛杀，且土人既<br /><br />&nbsp;&nbsp;&nbsp;&nbsp;与毛氏有嫌，亦当以死自固。不许。修之不信鬼神，所至必焚房庙。时蒋山庙中<br /><br />&nbsp;&nbsp;&nbsp;&nbsp;有好牛马，并夺取之。累迁相国右司马，行司州事。戍洛阳，修立城垒。武帝至，<br /><br />&nbsp;&nbsp;&nbsp;&nbsp;履行善之，赐衣服玩好，当时评直二千万。王镇恶死，修之代为安西司马。桂阳<br /><br />&nbsp;&nbsp;&nbsp;&nbsp;公义真败，为赫连勃勃所禽。及赫连昌灭，入魏。修之在洛，敬事嵩高道士寇谦<br /><br />&nbsp;&nbsp;&nbsp;&nbsp;之。谦之为魏太武帝信敬，营护之，故不死。修之尝为羊羹荐魏尚书，尚书以为<br /><br />&nbsp;&nbsp;&nbsp;&nbsp;绝味，献之太武，大悦。以为太官令，被宠，遂为尚书、光禄大夫，封南郡公，<br /><br />&nbsp;&nbsp;&nbsp;&nbsp;太官令、尚书如常。<br /><br />&nbsp;&nbsp;&nbsp;&nbsp;后朱修之俘于魏亦见宠。修之问朱修之，南国当权者为谁，答云殷景仁。修<br /><br />&nbsp;&nbsp;&nbsp;&nbsp;之笑曰：“吾昔在南，殷尚幼少，我归罪之日，便当巾x到门。”经年不忍问家<br /><br />&nbsp;&nbsp;&nbsp;&nbsp;消息，久之乃访焉。修之具答，并云：“贤子元矫甚能自处。”修之悲不得言，<br /><br />&nbsp;&nbsp;&nbsp;&nbsp;直视良久，乃长叹曰：“呜呼！”自此一不复及。初，北人去来言修之劝魏侵边，<br /><br />&nbsp;&nbsp;&nbsp;&nbsp;并教以在南礼制，文帝甚疑责之。朱修之后得还，具相申理，上意乃释。修之在<br /><br />&nbsp;&nbsp;&nbsp;&nbsp;魏多妻妾，男女甚众，身遂死于魏。<br /><br />&nbsp;&nbsp;&nbsp;&nbsp;孙惠素，仕齐为少府卿。性至孝，母服除后，更修母所住处床帐屏帷，每月<br /><br />&nbsp;&nbsp;&nbsp;&nbsp;朝十五向帷悲泣，傍人为之感伤，终身如此。惠素吏才强济，而临事清刻。敕市<br /><br />&nbsp;&nbsp;&nbsp;&nbsp;铜官碧青一千二百斤供御画，用钱六十五万。有谗惠素纳利，武帝怒。敕尚书评<br /><br />&nbsp;&nbsp;&nbsp;&nbsp;价，贵二十八万余，有司奏，伏诛。死后家徒四壁，武帝后知无罪，甚悔恨之。<br /><br />&nbsp;&nbsp;&nbsp;&nbsp;傅弘之，字仲度，北地泥阳人也。傅氏旧属灵州，汉末失土，寄冯翊，置泥<br /><br />&nbsp;&nbsp;&nbsp;&nbsp;阳、富平二县，废灵州，故傅氏悉属泥阳。晋武帝太康三年复立灵州县，傅氏还<br /><br />&nbsp;&nbsp;&nbsp;&nbsp;属灵州。弘之高祖祗，晋司徒，后封灵州公。不欲封本县，故祗一门还属泥阳。<br /><br />&nbsp;&nbsp;&nbsp;&nbsp;曾祖畅，秘书丞，没石勒。生子洪。晋穆帝永和中，石氏乱，度江。洪生梁州刺<br /><br />&nbsp;&nbsp;&nbsp;&nbsp;史歆，歆生弘之。少倜傥有大志，历位太尉行参军。宋武帝北伐，弘之与扶风太<br /><br />&nbsp;&nbsp;&nbsp;&nbsp;守沈田子等七军自武关入。弘之素习骑乘，于姚泓驰道内戏马，甚有姿制，羌胡<br /><br />&nbsp;&nbsp;&nbsp;&nbsp;观者数千，并叹称善。留为桂阳公义真雍州中从事史。及义真东归，赫连勃勃倾<br /><br />&nbsp;&nbsp;&nbsp;&nbsp;国追蹑，于青泥大战，弘之躬贯甲胄，气冠三军，军败陷没，不为之屈。时天大<br /><br />&nbsp;&nbsp;&nbsp;&nbsp;寒裸弘之，弘之叫骂见杀。<br /><br />&nbsp;&nbsp;&nbsp;&nbsp;朱修之，字恭祖，义阳平氏人也。曾祖焘，晋平西将军。祖序，豫州刺史。<br /><br />&nbsp;&nbsp;&nbsp;&nbsp;父谌，益州刺史。<br /><br />&nbsp;&nbsp;&nbsp;&nbsp;修之初为州主簿，宋元嘉中，累迁司徒从事中郎。文帝谓曰：“卿曾祖昔为<br /><br />&nbsp;&nbsp;&nbsp;&nbsp;王导丞相中郎，卿今又为王弘中郎，可谓不忝尔祖矣。”后随右军到彦之北侵。<br /><br />&nbsp;&nbsp;&nbsp;&nbsp;彦之自河南回，修之留戍滑台，被魏将安颉攻围。粮尽，将士熏鼠食之。修之初<br /><br />&nbsp;&nbsp;&nbsp;&nbsp;围既久，母常悲忧。忽一旦乳汁惊出，母号恸告家人曰：“我年老非复有乳汁时，<br /><br />&nbsp;&nbsp;&nbsp;&nbsp;今如此，儿必没矣。”魏果以其日克滑台，囚之。<br /><br />&nbsp;&nbsp;&nbsp;&nbsp;太武嘉其固守之节，以为云中镇将，妻以宗室女。修之潜谋南归，妻疑之，<br /><br />&nbsp;&nbsp;&nbsp;&nbsp;每流涕谓曰：“观君无停意，何不告我以实，义不相负。”修之深嘉其义而不告<br /><br />&nbsp;&nbsp;&nbsp;&nbsp;也。及太武伐冯弘，修之及同没人邢怀明并从。又有徐卓者亦没魏，复欲率南人<br /><br />&nbsp;&nbsp;&nbsp;&nbsp;窃发，事泄见诛。修之、怀明惧祸，同奔冯弘，不见礼。停一年，会宋使至。修<br /><br />&nbsp;&nbsp;&nbsp;&nbsp;之名位素显，传诏见便拜。彼国敬传诏，呼为天子边人。见传诏致敬，乃始礼之。<br /><br />&nbsp;&nbsp;&nbsp;&nbsp;时魏屡伐黄龙，弘遣使求救，修之乃使传诏说而遣之。泛海，未至东莱，舫<br /><br />&nbsp;&nbsp;&nbsp;&nbsp;折，风猛，海师虑向海北，垂长索，舫乃正。海师视上有鸟飞，知去岸不远。须<br /><br />&nbsp;&nbsp;&nbsp;&nbsp;臾至东莱。及至，以为黄门侍郎。孝武初，累迁宁蛮校尉、雍州刺史，加都督。<br /><br />&nbsp;&nbsp;&nbsp;&nbsp;修之政在宽简，士庶悦附。及荆州刺史南郡王义宣反，檄修之举兵。雍土时饥，<br /><br />&nbsp;&nbsp;&nbsp;&nbsp;修之伪与之同，既而遣使陈情于孝武，孝武嘉之，以为荆州刺史，加都督。义宣<br /><br />&nbsp;&nbsp;&nbsp;&nbsp;乃闻修之不同，更以鲁秀为雍州刺史，击襄阳。修之命断马鞍山道，秀不得前乃<br /><br />&nbsp;&nbsp;&nbsp;&nbsp;退。修之率众向江陵，竺超已执义宣。修之至，于狱杀之。以功封南昌县侯。<br /><br />&nbsp;&nbsp;&nbsp;&nbsp;修之立身清约，百城贶赠，一无所受。唯以蛮人宜存抚纳，有饷皆受，得辄<br /><br />&nbsp;&nbsp;&nbsp;&nbsp;与佐史赌之，未尝入己。去镇之日，秋毫无犯。计在州以来，然油及私牛马食官<br /><br />&nbsp;&nbsp;&nbsp;&nbsp;谷草，以私钱六十万偿之。而俭刻无润，薄于恩情，姊在乡里，饥寒不立，修之<br /><br />&nbsp;&nbsp;&nbsp;&nbsp;贵为刺史，未曾供赡。往姊家，姊为设菜羹粗饭以激之，修之曰：“此是贫家好<br /><br />&nbsp;&nbsp;&nbsp;&nbsp;食，进之致饱。”先是，新野庾彦达为益州刺史，携姊之镇，资给供奉，中分秩<br /><br />&nbsp;&nbsp;&nbsp;&nbsp;禄，西土称焉。<br /><br />&nbsp;&nbsp;&nbsp;&nbsp;修之后拜左户尚书、领军将军。至建邺，牛奔坠车折脚，辞尚书，徙崇宪太<br /><br />&nbsp;&nbsp;&nbsp;&nbsp;仆，仍加特进、金紫光禄大夫。脚疾不堪独行见，特给扶侍。卒，谥贞侯。<br /><br />&nbsp;&nbsp;&nbsp;&nbsp;王玄谟，字彦德，太原祁人也。六世祖宏，河东太守、绵竹侯。以从叔司徒<br /><br />&nbsp;&nbsp;&nbsp;&nbsp;允之难，弃官北居新兴，仍为新兴、雁门太守。其《自序》云尔。祖牢，仕慕容<br /><br />&nbsp;&nbsp;&nbsp;&nbsp;氏为上谷太守，随慕容德居青州。父秀，早卒。<br /><br />&nbsp;&nbsp;&nbsp;&nbsp;玄谟幼而不群，世父蕤有知人鉴，常笑曰：“此儿气概高亮，有太尉彦云之<br /><br />&nbsp;&nbsp;&nbsp;&nbsp;风。”宋武帝临徐州，辟为从事史，与语异之。少帝末，谢晦为荆州，请为南蛮<br /><br />&nbsp;&nbsp;&nbsp;&nbsp;行参军、武宁太守。晦败，以非大帅见原。元嘉中，补长沙王义欣镇军中兵参军，<br /><br />&nbsp;&nbsp;&nbsp;&nbsp;领汝阴太守。每陈北侵之谋，上谓殷景仁曰：“闻王玄谟陈说，使人有封狼居胥<br /><br />&nbsp;&nbsp;&nbsp;&nbsp;意。”后为兴安侯义宾辅国司马、彭城太守。义宾薨，玄谟上表，以彭城要兼水<br /><br />&nbsp;&nbsp;&nbsp;&nbsp;陆，请以皇子抚临州政，乃以孝武出镇。及大举北侵，以玄谟为宁朔将军。前锋<br /><br />&nbsp;&nbsp;&nbsp;&nbsp;入河，受辅国将军萧斌节度。军至`x，玄谟进向滑台，围城二百余日。魏<br /><br />&nbsp;&nbsp;&nbsp;&nbsp;太武自来救之，众号百万，鼓@动天地。玄谟之行也，众力不少，器械精严，而<br /><br />&nbsp;&nbsp;&nbsp;&nbsp;专仗所见，多行杀戮。初围城，城内多茅屋，众求以火箭烧之。玄谟曰：“损亡<br /><br />&nbsp;&nbsp;&nbsp;&nbsp;军实。”不听。城中即撤坏之，空地为窟室。及魏救将至，众请发车为营，又不<br /><br />&nbsp;&nbsp;&nbsp;&nbsp;从。将士并怀离怨。又营货利，一匹布责人八百梨，以此倍失人心。及太武军至，<br /><br />&nbsp;&nbsp;&nbsp;&nbsp;乃夜遁，麾下散亡略尽。萧斌将斩之，沈庆之固谏曰：“佛狸威震天下，控弦百<br /><br />&nbsp;&nbsp;&nbsp;&nbsp;万，岂玄谟所当？杀战将以自弱，非良计也。”斌乃止。初，玄谟始将见杀，梦<br /><br />&nbsp;&nbsp;&nbsp;&nbsp;人告曰：“诵《观世音》千遍则免。”玄谟梦中曰：“何可竟也。”仍见授，既<br /><br />&nbsp;&nbsp;&nbsp;&nbsp;觉诵之，且得千遍。明日将刑，诵之不辍。忽传唱停刑，遣代守`x江夏王<br /><br />&nbsp;&nbsp;&nbsp;&nbsp;义恭为征讨都督，以`x沙城不可守，召令还。为魏军所追，大破之，流矢<br /><br />&nbsp;&nbsp;&nbsp;&nbsp;中臂。二十八年正月，还至历城。义恭与玄谟书曰：“闻因败为成，臂上金创，<br /><br />&nbsp;&nbsp;&nbsp;&nbsp;将非金印之征邪？”<br /><br />&nbsp;&nbsp;&nbsp;&nbsp;元凶弑立，以玄谟为冀州刺史。孝武伐逆，玄谟遣济南太守垣护之等将兵赴<br /><br />&nbsp;&nbsp;&nbsp;&nbsp;义。事平，除徐州刺史，加都督。及南郡王义宣与江州刺史臧质反，朝廷假玄谟<br /><br />&nbsp;&nbsp;&nbsp;&nbsp;辅国将军，为前锋南讨，拜豫州刺史。质寻至，大破之。加都督，封曲江县侯。<br /><br />&nbsp;&nbsp;&nbsp;&nbsp;中军司马刘冲之白孝武，言玄谟在梁山与义宣通谋。检虽无实，上意不能明，使<br /><br />&nbsp;&nbsp;&nbsp;&nbsp;有司奏玄谟没匿所得贼宝物，虚张战簿，与徐州刺史垣护之并免官。<br /><br />&nbsp;&nbsp;&nbsp;&nbsp;寻为宁蛮校尉、雍州刺史，加都督。雍士多诸侨寓，玄谟上言所统侨郡无有<br /><br />&nbsp;&nbsp;&nbsp;&nbsp;境土，新旧错乱，租课不时，宜加并合。见许。乃省并郡县，自此便之。百姓当<br /><br />&nbsp;&nbsp;&nbsp;&nbsp;时不愿属籍。其年，玄谟又令九品以上租，使贫富相通，境内莫不嗟怨。人间讹<br /><br />&nbsp;&nbsp;&nbsp;&nbsp;言玄谟欲反。时柳元景当权，元景弟僧景为新城太守，以元景之势，制令雍土南<br /><br />&nbsp;&nbsp;&nbsp;&nbsp;阳顺阳上庸新城诸郡并发兵，欲讨玄谟。玄谟令内外晏然，以解众惑，驰启孝武，<br /><br />&nbsp;&nbsp;&nbsp;&nbsp;具陈本末。帝知其虚，驰遣主书吴喜公慰抚之。又答曰：“玄谟启明白之日，七<br /><br />&nbsp;&nbsp;&nbsp;&nbsp;十老公反欲何求？聊复为笑，想足以申卿眉头耳。”玄谟性严，未曾妄笑，时人<br /><br />&nbsp;&nbsp;&nbsp;&nbsp;言玄谟眉头未曾申，故以此见戏。<br /><br />&nbsp;&nbsp;&nbsp;&nbsp;后为金紫光禄大夫，领太常。及建明堂，以本官领起部尚书，又领北选。孝<br /><br />&nbsp;&nbsp;&nbsp;&nbsp;武狎侮群臣，各有称目，多须者谓之羊，短长肥瘦皆有比拟。颜师伯o垂齿，号<br /><br />&nbsp;&nbsp;&nbsp;&nbsp;之曰衄，刘秀之俭吝，常呼为老a。黄门侍郎宗灵秀躯体肥壮，拜起艰难，每一<br /><br />&nbsp;&nbsp;&nbsp;&nbsp;集会，辄于坐赐灵秀器服饮食，前后相系，欲其占谢倾踣，以为欢笑。又刻木作<br /><br />&nbsp;&nbsp;&nbsp;&nbsp;灵秀父光禄勋叔献像送其家听事。柳元景、垣护之虽并北人，而玄谟独受老伧之<br /><br />&nbsp;&nbsp;&nbsp;&nbsp;目。凡诸称谓，四方书疏亦如之。尝为玄谟作《四时诗》曰：“堇茹供春膳，粟<br /><br />&nbsp;&nbsp;&nbsp;&nbsp;浆充夏餐，包酱调秋菜，白醋解冬寒。”又宠一昆仑奴子名白主，常在左右，令<br /><br />&nbsp;&nbsp;&nbsp;&nbsp;以杖击群臣。自柳元景以下皆罹其毒。<br /><br />&nbsp;&nbsp;&nbsp;&nbsp;玄谟寻迁徐州刺史，加都督。时北土灾馑，乃散私谷十万斛牛千头以赈之。<br /><br />&nbsp;&nbsp;&nbsp;&nbsp;孝武崩，与群公俱被顾命。时朝政多门，玄谟以严直不容，徙青、冀二州刺史，<br /><br />&nbsp;&nbsp;&nbsp;&nbsp;加都督。少帝诛颜师伯、柳元景等，狂悖滋甚，以领军征玄谟，子侄咸劝称疾。<br /><br />&nbsp;&nbsp;&nbsp;&nbsp;玄谟曰：“避难苟免，既乖事君之节，且吾荷先朝厚恩，弥不得逡巡。”及至，<br /><br />&nbsp;&nbsp;&nbsp;&nbsp;屡表谏诤，又流涕请缓刑去杀，以安元元之意，少帝大怒。<br /><br />&nbsp;&nbsp;&nbsp;&nbsp;明帝即位，礼遇益崇。时四方反叛，玄谟领水军前锋南讨，以脚疾未差，听<br /><br />&nbsp;&nbsp;&nbsp;&nbsp;乘舆出入。寻除车骑大将军、江州刺史，副司徒建安王休仁于赭圻，赐以诸葛亮<br /><br />&nbsp;&nbsp;&nbsp;&nbsp;甬袖铠。顷之，以为左光禄大夫、开府仪同三司，领护军将军，迁南豫州刺史，<br /><br />&nbsp;&nbsp;&nbsp;&nbsp;加都督。薨年八十二，谥曰庄公。<br /><br />&nbsp;&nbsp;&nbsp;&nbsp;子深早卒，深子缋嗣。<br /><br />&nbsp;&nbsp;&nbsp;&nbsp;深弟宽，泰始初，为随郡太守。逢四方反，父玄谟在建邺，宽弃郡自归。以<br /><br />&nbsp;&nbsp;&nbsp;&nbsp;母在西，为贼所执，请西行，遂袭破随郡，收其母。事平，明帝嘉之，使图宽形<br /><br />&nbsp;&nbsp;&nbsp;&nbsp;以上。齐永明元年，为太常，坐于宅杀牛，免官。后卒于光禄大夫。<br /><br />&nbsp;&nbsp;&nbsp;&nbsp;宽弟瞻，字明远，一字叔鸾。负气R俗，好贬裁人物。仕宋为王府参军。<br /><br />&nbsp;&nbsp;&nbsp;&nbsp;尝诣刘彦节，直登榻曰：“君侯是公孙，仆是公子，引满促膝，唯余二人。”彦<br /><br />&nbsp;&nbsp;&nbsp;&nbsp;节外迹虽酬之，意甚不悦。齐豫章王嶷少时，早与瞻友。瞻常候嶷高论，齐武帝<br /><br />&nbsp;&nbsp;&nbsp;&nbsp;时在大床寝，瞻谓嶷曰：“帐中人物亦复随人寝兴。”嶷言次忽问王景文兄楷贤<br /><br />&nbsp;&nbsp;&nbsp;&nbsp;愚何如殷道矜，瞻曰：“卿遂复言他人兄邪。”武帝笑称嶷小名多王：“汝兄愚，<br /><br />&nbsp;&nbsp;&nbsp;&nbsp;那得忽来王参军此句”。瞻曰：“直恐如卿来谈。”武帝衔之，未尝形色。后历<br /><br />&nbsp;&nbsp;&nbsp;&nbsp;黄门侍郎。及齐建元初，瞻为永嘉太守，诣阙跪拜不如仪。武帝知之，召入东宫，<br /><br />&nbsp;&nbsp;&nbsp;&nbsp;仍送付廷尉杀之。命左右启高帝曰：“父辱子死。王瞻傲朝廷，臣辄已收之。”<br /><br />&nbsp;&nbsp;&nbsp;&nbsp;高帝曰：“此何足计。”及闻瞻已死，乃默无言。<br /><br />&nbsp;&nbsp;&nbsp;&nbsp;玄谟从弟玄象，位下邳太守。好发冢，地无完椁。人间垣内有小冢，坟上殆<br /><br />&nbsp;&nbsp;&nbsp;&nbsp;平，每朝日初升，见一女子立冢上，近视则亡。或以告玄象，便命发之。有一棺<br /><br />&nbsp;&nbsp;&nbsp;&nbsp;尚全，有金蚕、铜人以百数。剖棺见一女子，年可二十，姿质若生，卧而言曰：<br /><br />&nbsp;&nbsp;&nbsp;&nbsp;“我东海王家女应生，资财相奉，幸勿见害。”女臂有玉钏，破冢者斩臂取之，<br /><br />&nbsp;&nbsp;&nbsp;&nbsp;于是女复死。玄谟时为徐州刺史，以事上闻，玄象坐免郡。<br /><br />&nbsp;&nbsp;&nbsp;&nbsp;玄载，字彦休，玄谟从弟也。父蕤，东莞太守。玄载仕宋，位益州刺史。沈<br /><br />&nbsp;&nbsp;&nbsp;&nbsp;攸之之难，玄载起义，送诚于齐高帝，封鄂县子。齐建元元年，为左户尚书。永<br /><br />&nbsp;&nbsp;&nbsp;&nbsp;明四年，位兖州刺史，卒官。谥烈子。<br /><br />&nbsp;&nbsp;&nbsp;&nbsp;玄载弟玄邈，字彦远，仕宋位青州刺史。齐高帝之镇淮阴，为宋明帝所疑，<br /><br />&nbsp;&nbsp;&nbsp;&nbsp;乃北劝魏，遣书结玄邈。玄邈长史房叔安进曰：“夫布衣韦带之士，衔一餐而不<br /><br />&nbsp;&nbsp;&nbsp;&nbsp;忘，义使之然也。今将军居方州之重，托君臣之义，无故举忠孝而弃之，三齐之<br /><br />&nbsp;&nbsp;&nbsp;&nbsp;士宁蹈东海死耳，不敢随将军也。”玄邈意乃定。仍使叔安使建邺，发高帝谋。<br /><br />&nbsp;&nbsp;&nbsp;&nbsp;高帝于路执之，并求玄邈表。叔安答曰：“寡君使表上天子，不上将军。且仆之<br /><br />&nbsp;&nbsp;&nbsp;&nbsp;所言，利国家而不利将军，无所应问。”荀伯玉劝杀之，高帝曰：“物各为主，<br /><br />&nbsp;&nbsp;&nbsp;&nbsp;无所责也。”玄邈罢州还，高帝途中要之，玄邈严军直过。还都，启宋明帝，称<br /><br />&nbsp;&nbsp;&nbsp;&nbsp;高帝有异谋，高帝不恨也。升明中，高帝引为骠骑司马、泰山太守。玄邈甚惧，<br /><br />&nbsp;&nbsp;&nbsp;&nbsp;高帝待之如初。再迁西戎校尉、梁、南秦二州刺史，封河阳县侯，兄弟同时为方<br /><br />&nbsp;&nbsp;&nbsp;&nbsp;伯。齐建元初，亡命李乌奴作乱梁部。玄邈使人伪降乌奴，告之曰：“王使君兵<br /><br />&nbsp;&nbsp;&nbsp;&nbsp;弱，携爱妾二人已去矣。”乌奴喜，轻兵袭州城，玄邈奇兵破之。高帝闻之曰：<br /><br />&nbsp;&nbsp;&nbsp;&nbsp;“玄邈果不负吾。”延兴元年，为中护军。明帝使玄邈往江州杀晋安王子懋，玄<br /><br />&nbsp;&nbsp;&nbsp;&nbsp;邈苦辞不行。及遣王广之往广陵取安陆王子敬，玄邈不得已奉旨。建武中，卒于<br /><br />&nbsp;&nbsp;&nbsp;&nbsp;护军，赠雍州刺史，谥壮侯。<br /><br />&nbsp;&nbsp;&nbsp;&nbsp;叔安，字子仁，清河人。高帝即位，怀其忠正，时为益州司马、宁蜀太守，<br /><br />&nbsp;&nbsp;&nbsp;&nbsp;就拜前将军。方用为梁州，会病卒。帝叹曰：“叔安节义，古人中求之耳，恨不<br /><br />&nbsp;&nbsp;&nbsp;&nbsp;至方伯而终。”子长瑜，亦有义行，永明中，为州中从事。<br /><br />&nbsp;&nbsp;&nbsp;&nbsp;论曰：自晋室播迁，来宅扬、越，关边遥阻，F、陇遐荒，区甸分其内外，<br /><br />&nbsp;&nbsp;&nbsp;&nbsp;山河判其表里。桓温一代英人，志移晋鼎，自非兵屈灞上，战衄枋头，则光宅之<br /><br />&nbsp;&nbsp;&nbsp;&nbsp;运，中年允集。宋武帝崛起布衣，非藉人誉，一旦驱率乌合，奄兴霸绪，功虽有<br /><br />&nbsp;&nbsp;&nbsp;&nbsp;余而德犹未洽。非树奇功于难立，震大威于四海，则不能成配天之业，一异同之<br /><br />&nbsp;&nbsp;&nbsp;&nbsp;心。故须外积武功，以收人望。及金墉请吏，元勋既立，心欲挂旆龙门，折冲冀、<br /><br />&nbsp;&nbsp;&nbsp;&nbsp;赵，跨功桓氏，取高昔人。方复观兵崤、渭，陈师天险。及灵威薄震，重关自辟，<br /><br />&nbsp;&nbsp;&nbsp;&nbsp;故知英算所包，先胜而后战也。王镇恶推锋直指，前无强阵，为宋方叔，其壮矣<br /><br />&nbsp;&nbsp;&nbsp;&nbsp;乎！朱龄石、超石、毛修之、傅弘之等，以归众难固之情，逢英勇乘机之运，以<br /><br />&nbsp;&nbsp;&nbsp;&nbsp;至颠陷，为不幸矣。修之滑台之守，有疏勒之难，苟诚节在焉，所在为重，其取<br /><br />&nbsp;&nbsp;&nbsp;&nbsp;荣大国，岂徒然哉！终假道自归，首丘之义也。玄谟封狼之心，虽简帝念；然天<br /><br />&nbsp;&nbsp;&nbsp;&nbsp;方相魏，人岂能支？宋氏以三吴之弱卒，当八州之劲勇，欲以邀胜，不亦难乎！<br /><br />&nbsp;&nbsp;&nbsp;&nbsp;蹙境亡师，固其宜也。观夫庆之言，可谓达于时变。瞻傲恨不悔，卒至亡躯，然<br /><br />&nbsp;&nbsp;&nbsp;&nbsp;齐武追恨鱼服，匹夫惧矣。玄邈行己之度，有士君子之风乎！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331437);">加入书签</a><a
                        href="331411.html">上一页</a>&larr;<a href="index.html">返回列表</a>&rarr;<a
                            href="331466.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331411.html"; var next_page = "331466.html"; var index_page = "index.html"; var sortid = "9"; var article_id = "4204"; var chapter_id = "331437"; var articlename = "南史"; var chaptername = " 卷十六 列传第六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>