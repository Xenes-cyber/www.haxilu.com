<!DOCTYPE html>
<html>
<head>
<meta charset="gbk" />
<title>南史- 卷五 齐本纪下第五-在线阅读-哈西文学网</title>
<meta name="keywords" content="李延寿，南史， 卷五 齐本纪下第五全文， 卷五 齐本纪下第五在线阅读 哈西文学网" />
<meta name="description" content="哈西文学网提供李延寿的南史  卷五 齐本纪下第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331227.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331227.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五 齐本纪下第五</h1>
            <div class="link xb">
                <a href="331189.html">上一页</a>&larr;<a href="index.html">返回列表</a>&rarr;<a
                    href="331257.html">下一页</a></div>			
            <div id="BookText">&nbsp;&nbsp;&nbsp;&nbsp;废帝郁林王，讳昭业，字元尚，小字法身，文惠太子长子也。高帝为相王，<br /><br />&nbsp;&nbsp;&nbsp;&nbsp;镇东府，时年五岁，床前戏。高帝方令左右拔白发，问之曰：“儿言我谁耶？”<br /><br />&nbsp;&nbsp;&nbsp;&nbsp;答曰：“太翁。”高帝笑谓左右曰：“岂有为人作曾祖而拔白发者乎？”即掷镜、<br /><br />&nbsp;&nbsp;&nbsp;&nbsp;镊。其后问讯，高帝指示宾客曰：“我基于此四世矣。”及武帝即位，封为南郡<br /><br />&nbsp;&nbsp;&nbsp;&nbsp;王，时年十岁。<br /><br />&nbsp;&nbsp;&nbsp;&nbsp;永明五年十一月戊子，冠于东宫崇正殿。其日小会，赐王公以下帛各有差，<br /><br />&nbsp;&nbsp;&nbsp;&nbsp;给南郡王扶二人。<br /><br />&nbsp;&nbsp;&nbsp;&nbsp;七年，有司奏给班剑二十人，鼓吹一部。高选友、学，礼绝群王。十一年，<br /><br />&nbsp;&nbsp;&nbsp;&nbsp;给皂轮三望车。文惠太子薨，立南郡王为皇太孙，居东宫。<br /><br />&nbsp;&nbsp;&nbsp;&nbsp;其年七月戊寅，武帝崩，皇太孙即帝位。大赦。<br /><br />&nbsp;&nbsp;&nbsp;&nbsp;八月壬午，诏称遗诏，以护军将军武陵王晔为卫将军，征南大将军陈显达即<br /><br />&nbsp;&nbsp;&nbsp;&nbsp;本号，并开府仪同三司。以尚书左仆射西昌侯鸾为尚书令，右仆射王晏为左仆射，<br /><br />&nbsp;&nbsp;&nbsp;&nbsp;吏部尚书徐孝嗣为右仆射。癸未，加司徒竟陵王子良位太傅，增班剑三十人。蠲<br /><br />&nbsp;&nbsp;&nbsp;&nbsp;除三调及众逋在今年七月三十日以前者。省御府及无用池田邸冶，减关市征税。<br /><br />&nbsp;&nbsp;&nbsp;&nbsp;先是，每有蠲原之诏，多无事实，督责如故。是时西昌侯鸾任知朝政，天下咸望<br /><br />&nbsp;&nbsp;&nbsp;&nbsp;风来苏，至此恩信两行，海内莫不欣然。<br /><br />&nbsp;&nbsp;&nbsp;&nbsp;九月辛酉，追尊文惠皇太子为世宗文皇帝。<br /><br />&nbsp;&nbsp;&nbsp;&nbsp;冬十月壬寅，尊皇太孙太妃为皇太后，立皇后何氏。<br /><br />&nbsp;&nbsp;&nbsp;&nbsp;十一月庚戌，魏人来聘。辛亥，立临汝公昭文为新安王、曲江公昭秀为临海<br /><br />&nbsp;&nbsp;&nbsp;&nbsp;王，皇弟昭粲为永嘉王。<br /><br />&nbsp;&nbsp;&nbsp;&nbsp;隆昌元年春正月丁未，大赦，改元。加太傅竟陵王子良殊礼。镇军将军西昌<br /><br />&nbsp;&nbsp;&nbsp;&nbsp;侯鸾即本号为大将军。给鼓吹一部，亲兵五百人。以领军鄱阳王锵为尚书右仆射。<br /><br />&nbsp;&nbsp;&nbsp;&nbsp;诏百僚极陈得失。又诏王公以下各举所知。辛亥，祀南郊，宥隆昌元年以来流人。<br /><br />&nbsp;&nbsp;&nbsp;&nbsp;戊午，拜崇安陵。甲戌，使司徒参军刘缕赣谖骸<br /><br />&nbsp;&nbsp;&nbsp;&nbsp;二月辛卯，祀明堂。<br /><br />&nbsp;&nbsp;&nbsp;&nbsp;夏四月辛巳，卫将军、开府仪同三司武陵王晔薨。戊子，太傅竟陵王子良薨。<br /><br />&nbsp;&nbsp;&nbsp;&nbsp;丁酉，以骠骑将军庐陵王子卿为卫将军，尚书右仆射鄱阳王锵为骠骑将军，并开<br /><br />&nbsp;&nbsp;&nbsp;&nbsp;府仪同三司。<br /><br />&nbsp;&nbsp;&nbsp;&nbsp;闰月丁卯，以镇军大将军西昌侯鸾即本号开府仪同三司。<br /><br />&nbsp;&nbsp;&nbsp;&nbsp;五月甲戌朔，日有蚀之。<br /><br />&nbsp;&nbsp;&nbsp;&nbsp;秋七月癸巳，皇太后令废帝为郁林王。<br /><br />&nbsp;&nbsp;&nbsp;&nbsp;帝少美容止，好隶书，武帝特所锺爱，敕皇孙手书不得妄出以贵之。进退音<br /><br />&nbsp;&nbsp;&nbsp;&nbsp;吐，甚有令誉。生而为竟陵文宣王所摄养，常在袁妃间。竟陵王移住西州，帝亦<br /><br />&nbsp;&nbsp;&nbsp;&nbsp;随住焉。性甚辩慧，哀乐过人。接对宾客，皆款曲周至。矫情饰诈，阴怀鄙慝。<br /><br />&nbsp;&nbsp;&nbsp;&nbsp;与左右无赖群小二十许人，共衣食，同卧起。妃何氏择其中美貌者，皆与交欢。<br /><br />&nbsp;&nbsp;&nbsp;&nbsp;密就富市人求钱，无敢不与。及竟陵王移西邸，帝独住西州，每夜辄开后堂阁，<br /><br />&nbsp;&nbsp;&nbsp;&nbsp;与诸不逞小人，至诸营署中淫宴。凡诸小人，并逆加爵位，皆疏官名号于黄纸，<br /><br />&nbsp;&nbsp;&nbsp;&nbsp;使各囊盛以带之，许南面之日，即便施行。又别作龠钩，兼善效人书，每私出还，<br /><br />&nbsp;&nbsp;&nbsp;&nbsp;辄扃龠，封题如故，故人无知者，师史仁祖、侍书胡天翼闻之，相与谋曰：“若<br /><br />&nbsp;&nbsp;&nbsp;&nbsp;言之二宫，则其事未易，若于营署为异人所殴打，及犬物所伤，岂直罪止一身，<br /><br />&nbsp;&nbsp;&nbsp;&nbsp;亦当尽室及祸。年各已七十，余生宁足吝邪？”数日中，二人相系自杀，二宫不<br /><br />&nbsp;&nbsp;&nbsp;&nbsp;知也。武帝以暨阳县寒人给事中綦母珍之代仁祖，剡县寒人马澄代天翼。文惠太<br /><br />&nbsp;&nbsp;&nbsp;&nbsp;子每禁其起居，节其用度。帝谓豫章王妃庾氏曰：“阿婆，佛法言有福生帝王家，<br /><br />&nbsp;&nbsp;&nbsp;&nbsp;今见作天王，便是大罪，左右主帅，动见拘执，不如市边屠酤富儿百倍。”文惠<br /><br />&nbsp;&nbsp;&nbsp;&nbsp;太子自疾及薨，帝侍疾及居丧，哀容号毁。旁人见者，莫不呜咽。裁还私室，即<br /><br />&nbsp;&nbsp;&nbsp;&nbsp;欢笑酣饮，备食甘滋。葬毕，立为皇太孙。问讯太妃，截壁为阁，于太妃房内往<br /><br />&nbsp;&nbsp;&nbsp;&nbsp;何氏间，每入辄弥时不出。武帝往东宫，帝迎拜号恸，绝而复苏，武帝自下舆抱<br /><br />&nbsp;&nbsp;&nbsp;&nbsp;持之，宠爱日隆。又在西州令女巫杨氏祷祀，速求天位。及文惠薨，谓由杨氏之<br /><br />&nbsp;&nbsp;&nbsp;&nbsp;力。倍加敬信，呼杨婆。宋氏以来，人间有《杨婆儿哥》，盖此征也。武帝有疾，<br /><br />&nbsp;&nbsp;&nbsp;&nbsp;又令杨氏日夜祷祈，令宫车早晏驾。时何妃在西州，武帝未崩数日，疾稍危，与<br /><br />&nbsp;&nbsp;&nbsp;&nbsp;何氏书，纸中央作一大“喜”字，而作三十六小“喜”字绕之。侍武帝疾，忧容<br /><br />&nbsp;&nbsp;&nbsp;&nbsp;惨戚，言发泪下。武帝每言及存亡，帝辄哽咽不自胜。武帝以此谓为必能负荷大<br /><br />&nbsp;&nbsp;&nbsp;&nbsp;业，谓曰：“五年中一委宰相，汝勿厝意；五年以后，勿复委人。若自作无成，<br /><br />&nbsp;&nbsp;&nbsp;&nbsp;无所多恨。”临崩，执帝手曰：“阿奴，若忆翁，当好作。”如此再而崩。大敛<br /><br />&nbsp;&nbsp;&nbsp;&nbsp;始毕，乃悉呼武帝诸伎，备奏众乐，诸伎虽畏威从事，莫不哽咽流涕。<br /><br />&nbsp;&nbsp;&nbsp;&nbsp;素好狗马，即位未逾旬，便毁武帝所起招婉殿，以材赐阉人徐龙驹，于其处<br /><br />&nbsp;&nbsp;&nbsp;&nbsp;为马　３燮镒孤恚面P并伤，称疾不出者数日。多聚名鹰快犬，以粱肉奉之。<br /><br />&nbsp;&nbsp;&nbsp;&nbsp;及武帝梓宫下渚，帝于端门内奉辞，`c车未出端门，便称疾还内。裁入阁，<br /><br />&nbsp;&nbsp;&nbsp;&nbsp;即于内奏胡伎，@铎之声，震响内外。时司空王敬则问新除射声校尉萧坦之曰：<br /><br />&nbsp;&nbsp;&nbsp;&nbsp;“便如此，不当匆匆邪？”坦之曰：“此政是内人哭响彻耳。”自山陵之后，便<br /><br />&nbsp;&nbsp;&nbsp;&nbsp;于阁内乘内人车问讯，往皇后所生母宋氏间，因微服游走市里。又多往文帝崇安<br /><br />&nbsp;&nbsp;&nbsp;&nbsp;陵隧中，与群小共作诸鄙亵掷途赌跳、放鹰走狗杂狡狯。<br /><br />&nbsp;&nbsp;&nbsp;&nbsp;帝既失道，朝事大小，皆决之西昌侯鸾，鸾有谏，多不见从。极意赏赐左右，<br /><br />&nbsp;&nbsp;&nbsp;&nbsp;动至百数十万。每见钱曰：“我昔思汝一个不得，今日得用汝未？”武帝聚钱上<br /><br />&nbsp;&nbsp;&nbsp;&nbsp;库五亿万，斋库亦出三亿万，金银布帛不可称计。即位未期岁，所用已过半，皆<br /><br />&nbsp;&nbsp;&nbsp;&nbsp;赐与诸不逞群小。取诸宝器以相击剖破碎之，以为笑乐。及至废黜，府库悉空。<br /><br />&nbsp;&nbsp;&nbsp;&nbsp;其在内，常裸袒，著红紫锦绣新衣、锦帽、红YT，杂采袒服。好斗鸡，密<br /><br />&nbsp;&nbsp;&nbsp;&nbsp;买鸡至数千价。武帝御物甘草杖，宫人寸断用之。徐龙驹为后宫舍人，日夜在六<br /><br />&nbsp;&nbsp;&nbsp;&nbsp;宫房内。帝与文帝幸姬霍氏淫通，改姓徐氏，龙驹劝长留宫内，声云度霍氏为尼，<br /><br />&nbsp;&nbsp;&nbsp;&nbsp;以余人代之。皇后亦淫乱，斋阁通夜洞开，内外淆杂，无复分别。中书舍人綦母<br /><br />&nbsp;&nbsp;&nbsp;&nbsp;珍之、朱隆之，直阁将军曹道刚、周奉叔并为之羽翼。西昌侯鸾屡谏不纳。既而<br /><br />&nbsp;&nbsp;&nbsp;&nbsp;尼媪外入，颇传异语，乃疑鸾有异志。中书令何胤以皇后从叔见亲，使直殿省。<br /><br />&nbsp;&nbsp;&nbsp;&nbsp;常随后呼胤为三父。与胤谋诛鸾，令胤受事，胤不敢当，依违杜谏，乃止。又谋<br /><br />&nbsp;&nbsp;&nbsp;&nbsp;出鸾于西州，中敕用事，不复关谘。鸾虑变，先使萧谌、坦之等于省诛曹道刚、<br /><br />&nbsp;&nbsp;&nbsp;&nbsp;朱隆之等，率兵自尚书省入云龙门，戎服加朱衣于上。比入门，三失履，王晏、<br /><br />&nbsp;&nbsp;&nbsp;&nbsp;徐孝嗣、萧坦之、陈显达、王广之、沈文季系进。帝在寿昌殿，裸身与霍氏相对，<br /><br />&nbsp;&nbsp;&nbsp;&nbsp;闻外有变，使闭内殿诸房阁，令阉人登兴光楼望，还报云：“见一人戎服，从数<br /><br />&nbsp;&nbsp;&nbsp;&nbsp;百人，急装，在西钟楼下。”须臾，萧谌领兵先入宫，帝走向爱姬徐氏房，拔剑<br /><br />&nbsp;&nbsp;&nbsp;&nbsp;自刺不入，以帛缠颈，舆接出延德殿。谌初入殿，宿卫将士皆卫，执弓盾欲战，<br /><br />&nbsp;&nbsp;&nbsp;&nbsp;谌曰：“所取自有人，卿等不须动。”宿卫信之。及帝出，各欲自奋，帝竟无一<br /><br />&nbsp;&nbsp;&nbsp;&nbsp;言，出西弄，遇弑，年二十二。舁尸出徐龙驹宅，殡葬以王礼。霍氏及广昌君宋<br /><br />&nbsp;&nbsp;&nbsp;&nbsp;并赐死，余党亦见诛。<br /><br />&nbsp;&nbsp;&nbsp;&nbsp;先是，文惠太子立楼馆于钟山下，号曰“东田”，太子屡游幸之。“东田”<br /><br />&nbsp;&nbsp;&nbsp;&nbsp;反语为“颠童”也。武帝又于青溪立宫，号曰：“旧宫”，反之“穷厩”也。果<br /><br />&nbsp;&nbsp;&nbsp;&nbsp;以轻狷而至于穷。又武帝时有小史姓皇名太子，武帝曰：“皇太子非名之谓”，<br /><br />&nbsp;&nbsp;&nbsp;&nbsp;于是移点于外，易名为犬子。处士何点曰：“太子者，天地之所悬，三才之所系，<br /><br />&nbsp;&nbsp;&nbsp;&nbsp;今化而为犬，不得立矣。”既而文惠太子薨，郁林、海陵相继废黜，此其验也。<br /><br />&nbsp;&nbsp;&nbsp;&nbsp;永明中，百姓忽着破后帽，始自建业，流于四远，贵贱翕然服之，此服祆也。帽<br /><br />&nbsp;&nbsp;&nbsp;&nbsp;自萧谌之家，其流遂远，天意若曰：武穆、文昭皆当灭，而谌亦诛死之效焉。<br /><br />&nbsp;&nbsp;&nbsp;&nbsp;废帝海陵恭王，讳昭文，字季尚，文惠太子第二子也。永明四年，封临汝公，<br /><br />&nbsp;&nbsp;&nbsp;&nbsp;郁林王即位，改封新安王。及郁林废，西昌侯鸾奉帝纂统。<br /><br />&nbsp;&nbsp;&nbsp;&nbsp;延兴元年秋七月丁酉，皇帝即位，大赦，改元，赐文武位二等。以镇军大将<br /><br />&nbsp;&nbsp;&nbsp;&nbsp;军西昌侯鸾为骠骑大将军、开府仪同三司、录尚书事、都督、扬州刺史，加班剑<br /><br />&nbsp;&nbsp;&nbsp;&nbsp;为三十人，封宣城郡公，出镇东城。以尚书左仆射王晏为尚书令，以丹阳尹徐孝<br /><br />&nbsp;&nbsp;&nbsp;&nbsp;嗣为左仆射，以领军将军沈文季为右仆射，以车骑大将军陈显达为司空，以骠骑<br /><br />&nbsp;&nbsp;&nbsp;&nbsp;大将军鄱阳王锵为司徒。命宣城公鸾甲仗百人入殿，陈显达、王晏、徐孝嗣、萧<br /><br />&nbsp;&nbsp;&nbsp;&nbsp;谌各五十人入殿。<br /><br />&nbsp;&nbsp;&nbsp;&nbsp;八月壬辰，魏人来聘。甲午，以前司空王敬则为太尉。辛丑，复置南蛮校尉<br /><br />&nbsp;&nbsp;&nbsp;&nbsp;官。甲辰，诏使者观省风俗。<br /><br />&nbsp;&nbsp;&nbsp;&nbsp;九月癸未，诛新除司徒鄱阳王锵、中军大将军随王子隆。遣平西将军王广之<br /><br />&nbsp;&nbsp;&nbsp;&nbsp;诛南兖州刺史安陆王子敬。于是江州刺史晋安王子懋起兵。遣中护军王玄邈讨诛<br /><br />&nbsp;&nbsp;&nbsp;&nbsp;之。乙酉，又诛湘州刺史南平王锐、郢州刺史晋熙王M、南豫州刺史宜都王铿。<br /><br />&nbsp;&nbsp;&nbsp;&nbsp;丁亥，以卫将军庐陵王子卿为司徒，以抚军将军桂阳王铄为中军将军、开府仪同<br /><br />&nbsp;&nbsp;&nbsp;&nbsp;三司。<br /><br />&nbsp;&nbsp;&nbsp;&nbsp;冬十月丁酉，加宣城公鸾黄钺，进授都督中外诸军事、太傅，领大将军、扬<br /><br />&nbsp;&nbsp;&nbsp;&nbsp;州刺史，加殊礼，进爵为王。戊戌，诛新除中军将军桂阳王铄、抚军将军衡阳王<br /><br />&nbsp;&nbsp;&nbsp;&nbsp;钧、侍中秘书监江夏王锋、镇军将军建安王子真、左将军巴陵王子伦。是时宣城<br /><br />&nbsp;&nbsp;&nbsp;&nbsp;王鸾辅政，帝起居皆谘而后行。思食蒸鱼菜，太官令答无录公命，竟不与。辛亥，<br /><br />&nbsp;&nbsp;&nbsp;&nbsp;皇太后令废帝为海陵王，使宣城王入纂皇统。<br /><br />&nbsp;&nbsp;&nbsp;&nbsp;建武元年，诏海陵王依汉东海王故事，给虎贲、旄头、画轮车，设钟宫<br /><br />&nbsp;&nbsp;&nbsp;&nbsp;县。十一月，称王有疾，数遣御师往视，乃殒之。给温明秘器，敛以兖冕之服，<br /><br />&nbsp;&nbsp;&nbsp;&nbsp;大鸿胪监护丧事。葬给`c车，九旒大辂，黄屋左纛，前后部羽葆、鼓吹，挽<br /><br />&nbsp;&nbsp;&nbsp;&nbsp;歌二部，依东海王故事，谥曰恭。<br /><br />&nbsp;&nbsp;&nbsp;&nbsp;先是武帝立禅灵寺于都下，当世以为壮观，天意若曰：“禅”者禅也，“灵”<br /><br />&nbsp;&nbsp;&nbsp;&nbsp;者神明之目，武帝晏驾而鼎业倾移也。永明世，市里小儿以铁相击于地，谓之<br /><br />&nbsp;&nbsp;&nbsp;&nbsp;“斗凿”。“凿”之为言“族”也，至是宗室族灭矣。又武帝时以燕支为朱衣，<br /><br />&nbsp;&nbsp;&nbsp;&nbsp;朝士皆服之，及明帝以宗子入纂，此又夺朱之效也。时又多以生纱为帽，半其裙<br /><br />&nbsp;&nbsp;&nbsp;&nbsp;而析之，号曰“倚劝”。先是人间语好云“扰攘建武”，至是朝士劝进，实为忽<br /><br />&nbsp;&nbsp;&nbsp;&nbsp;遽，“倚劝”“扰攘”之言，于是验矣。<br /><br />&nbsp;&nbsp;&nbsp;&nbsp;高宗明皇帝，讳鸾，字景栖，始安贞王道生之子也，小字玄度。少孤，高帝<br /><br />&nbsp;&nbsp;&nbsp;&nbsp;抚育过诸子。宋泰豫元年，为安吉令，有严能之名。升明中，累迁淮南、宣城二<br /><br />&nbsp;&nbsp;&nbsp;&nbsp;郡太守，进号辅国将军。高帝践阼，封西昌侯，位郢州刺史。永明元年，为侍中，<br /><br />&nbsp;&nbsp;&nbsp;&nbsp;领骁骑将军。王子侯旧乘缠帷车，帝独乘下帷，仪从如素士。公事混挠，贩食人<br /><br />&nbsp;&nbsp;&nbsp;&nbsp;担火误烧牛鼻，豫章王以白武帝，帝笑焉。转为散骑常侍、左卫将军，清道而行。<br /><br />&nbsp;&nbsp;&nbsp;&nbsp;十年，累迁尚书左仆射，领右卫将军。武帝遗诏为侍中、尚书令。寻加镇军将军，<br /><br />&nbsp;&nbsp;&nbsp;&nbsp;给班剑二十人。隆昌元年，即本号为大将军，给鼓吹一部，亲兵五百人。寻加中<br /><br />&nbsp;&nbsp;&nbsp;&nbsp;书监、开府仪同三司。<br /><br />&nbsp;&nbsp;&nbsp;&nbsp;海陵王立，为骠骑大将军、录尚书事、扬州刺史，加都督，增班剑为三十人。<br /><br />&nbsp;&nbsp;&nbsp;&nbsp;封宣城郡公，镇东府城。给兵五千人，钱二百万，布千匹。九江事难，假黄钺，<br /><br />&nbsp;&nbsp;&nbsp;&nbsp;事宁，表送之。寻加黄钺、都督中外诸军事、太傅、领大将军、扬州牧，增班剑<br /><br />&nbsp;&nbsp;&nbsp;&nbsp;为四十人，给幢络三望车。前后部羽葆、鼓吹。剑履上殿，入朝不趋，赞拜不名。<br /><br />&nbsp;&nbsp;&nbsp;&nbsp;置左右长史、司马、从事中郎、掾、属各四人，封宣城王。未拜，太后令废海陵<br /><br />&nbsp;&nbsp;&nbsp;&nbsp;王，以上入纂高帝为第三子，群臣三请，乃受命。<br /><br />&nbsp;&nbsp;&nbsp;&nbsp;建武元年冬十月癸亥，皇帝即位。大赦，改元，文武赐位二等。以太尉王敬<br /><br />&nbsp;&nbsp;&nbsp;&nbsp;则为大司马，以司空陈显达为太尉。乙丑，诏断远近上礼。丁卯，诏“自今雕文<br /><br />&nbsp;&nbsp;&nbsp;&nbsp;篆刻，岁时光新，可悉停省。藩牧守宰，或有荐献，事非任土，严加禁断。”十<br /><br />&nbsp;&nbsp;&nbsp;&nbsp;一月壬申，日有蚀之。帝宿沐浴，不御内。其日，洁斋蔬食，断朝务，屏人，单<br /><br />&nbsp;&nbsp;&nbsp;&nbsp;衣危坐，以至事毕。追尊始安贞王为景皇，妃江氏为懿后，别立寝庙，号陵<br /><br />&nbsp;&nbsp;&nbsp;&nbsp;曰修安。封桂阳王铄等诸王子皆为列侯。凡诸王侯得罪者，诸子皆复属籍。又诏<br /><br />&nbsp;&nbsp;&nbsp;&nbsp;遣大使观省四方。癸酉，革永明之制，依晋、宋旧典。太子以师礼敬少傅。甲戌，<br /><br />&nbsp;&nbsp;&nbsp;&nbsp;进大司马寻阳公王敬则等十三人爵邑各有差。省新林苑，先是百姓地者，悉以还<br /><br />&nbsp;&nbsp;&nbsp;&nbsp;主。废南蛮校尉官。己卯，追崇妃刘氏为敬皇后，号陵曰兴安。庚辰，立皇子宝<br /><br />&nbsp;&nbsp;&nbsp;&nbsp;义为晋安王，宝玄为江夏王，宝源为庐陵王，宝寅为建安王，宝融为随郡王，宝<br /><br />&nbsp;&nbsp;&nbsp;&nbsp;攸为南平王。甲申，断官长贡献及私饷遗。以安陆昭王缅第二子宝y袭封安陆<br /><br />&nbsp;&nbsp;&nbsp;&nbsp;王。丁亥，诏细作、中署、材官、车府，凡诸工可悉开番假，递令休息。戊子，<br /><br />&nbsp;&nbsp;&nbsp;&nbsp;立皇子宝卷为皇太子，赐天下为父后者爵一级。己丑，诏东宫肇建，远近或有庆<br /><br />&nbsp;&nbsp;&nbsp;&nbsp;礼，可悉断之。永明中，御史中丞沈深表：“百官年登七十者，皆令致仕，并穷<br /><br />&nbsp;&nbsp;&nbsp;&nbsp;困私门”。庚子，诏“自缙绅年及，可一遵永明七年以前铨叙之科。”十二月庚<br /><br />&nbsp;&nbsp;&nbsp;&nbsp;戌，宣德太仆刘朗之、游击将军刘璩之子，坐不赡给兄子，致使随母他嫁，免官，<br /><br />&nbsp;&nbsp;&nbsp;&nbsp;禁锢终身，付之乡论。<br /><br />&nbsp;&nbsp;&nbsp;&nbsp;是岁，魏孝文皇帝迁都洛阳。<br /><br />&nbsp;&nbsp;&nbsp;&nbsp;二年春正月辛未，降都下系囚殊死以下。诏王公以下各举所知。内外群僚各<br /><br />&nbsp;&nbsp;&nbsp;&nbsp;进忠言，无有所讳。魏攻豫、司、徐、梁四州。壬申，遣镇军将军王广督司州，<br /><br />&nbsp;&nbsp;&nbsp;&nbsp;右卫将军萧坦之督徐州，尚书右仆射沈文季督豫州，以拒魏。己卯，诏都下二县，<br /><br />&nbsp;&nbsp;&nbsp;&nbsp;有毁发坟垅，随宜修理。乙未，魏军攻钟离，徐州刺史萧惠休破之。丙申，加太<br /><br />&nbsp;&nbsp;&nbsp;&nbsp;尉陈显达使持节、都督西北道诸军事。丁酉，内外纂严。<br /><br />&nbsp;&nbsp;&nbsp;&nbsp;三月己未，司州刺史萧诞与众军攻败魏军。诏雍、豫、司、南兖、徐五州遭<br /><br />&nbsp;&nbsp;&nbsp;&nbsp;遇兵戎之家，悉停今年税调。丙寅，停青州麦租。魏军自寿春退。<br /><br />&nbsp;&nbsp;&nbsp;&nbsp;甲申，解严。<br /><br />&nbsp;&nbsp;&nbsp;&nbsp;夏四月己亥朔，亲录三百里内狱讼，自外委州郡讯察，三署徒隶，原遣有差。<br /><br />&nbsp;&nbsp;&nbsp;&nbsp;魏军围汉中，梁州刺史萧懿拒退之。<br /><br />&nbsp;&nbsp;&nbsp;&nbsp;五月甲午，寝庙成，诏监作长帅赐位一等。<br /><br />&nbsp;&nbsp;&nbsp;&nbsp;六月壬戌，诛领军萧谌、西阳王子明、南海王子罕、邵陵王子贞。<br /><br />&nbsp;&nbsp;&nbsp;&nbsp;秋九月己丑，改封南平王宝攸为邵陵王，蜀郡王子文为西阳王，广汉王子峻<br /><br />&nbsp;&nbsp;&nbsp;&nbsp;为衡阳王，临海王昭秀为巴陵王，永嘉王昭粲为桂阳王。<br /><br />&nbsp;&nbsp;&nbsp;&nbsp;冬十月癸卯，诏罢东田，毁光兴楼，并诏水衡量省御乘。乙卯，纳皇太子妃<br /><br />&nbsp;&nbsp;&nbsp;&nbsp;褚氏，大赦，王公以下班赐各有差，断四方上礼。<br /><br />&nbsp;&nbsp;&nbsp;&nbsp;十二月丁酉，诏晋帝诸陵，悉皆修理，并增守卫。吴、晋陵失稔之乡，蠲三<br /><br />&nbsp;&nbsp;&nbsp;&nbsp;调有差。<br /><br />&nbsp;&nbsp;&nbsp;&nbsp;三年春正月丁酉，以阴平王杨炅子崇祖为沙州刺史，封阴平王。二月己巳，<br /><br />&nbsp;&nbsp;&nbsp;&nbsp;诏申明守长六周之制，事竟不行。乙酉，诏以去岁魏攻缘边诸州郡，将士有临阵<br /><br />&nbsp;&nbsp;&nbsp;&nbsp;及病死者，并送还本土。<br /><br />&nbsp;&nbsp;&nbsp;&nbsp;三月壬午，诏车府乘舆有金银饰者，皆剔除之。<br /><br />&nbsp;&nbsp;&nbsp;&nbsp;夏四月，魏军攻司州，栎城戍主魏僧椿髌浦。<br /><br />&nbsp;&nbsp;&nbsp;&nbsp;冬闰十二月戊寅，皇太子冠，赐王公以下帛各有差，为父后者赐爵一级，断<br /><br />&nbsp;&nbsp;&nbsp;&nbsp;远近上礼。<br /><br />&nbsp;&nbsp;&nbsp;&nbsp;四年春正月庚午，大赦。庚寅，诏“人产子者，蠲其父母调役一年，又赐米<br /><br />&nbsp;&nbsp;&nbsp;&nbsp;十斛。新婚者，蠲夫役一年”。壬辰，诛尚书令王晏。二月以尚书左仆射徐孝嗣<br /><br />&nbsp;&nbsp;&nbsp;&nbsp;为尚书令。秋八月甲午，追尊景皇所生王氏为恭太后。魏军攻沔北，冬十月，又<br /><br />&nbsp;&nbsp;&nbsp;&nbsp;逼司、雍二州。甲戌，遣太子中庶子萧衍、右军司马张稷御之。十一月丙辰，以<br /><br />&nbsp;&nbsp;&nbsp;&nbsp;氐杨灵珍为北秦刺史，封仇池公、武都王。<br /><br />&nbsp;&nbsp;&nbsp;&nbsp;十二月丁丑，遣度支尚书崔慧景率众救雍州。<br /><br />&nbsp;&nbsp;&nbsp;&nbsp;永泰元年春正月癸未朔，大赦。中军大将军徐孝嗣即本号开府仪同三司。沔<br /><br />&nbsp;&nbsp;&nbsp;&nbsp;北诸郡为魏所攻，相继亡败。新野太守刘思忌随宜应接，食尽，煮土为粥，而救<br /><br />&nbsp;&nbsp;&nbsp;&nbsp;兵不至，城被克，死之。乙巳，遣太尉陈显达持节救雍州。<br /><br />&nbsp;&nbsp;&nbsp;&nbsp;丁未，诛河东王铉、临贺王子岳、西阳王子文、衡阳王子峻、南康王子琳、<br /><br />&nbsp;&nbsp;&nbsp;&nbsp;永阳王子珉、湘东王子建、南郡王子夏、巴陵王昭秀、桂阳王昭粲。二月癸丑，<br /><br />&nbsp;&nbsp;&nbsp;&nbsp;遣左卫将军萧惠休假节援寿阳。辛未，豫州刺史裴叔业败魏军于淮北。<br /><br />&nbsp;&nbsp;&nbsp;&nbsp;三月丙午，蠲雍州遇魏军之县租布。戊申，诏增仲尼祭秩。上以疾患不瘳，<br /><br />&nbsp;&nbsp;&nbsp;&nbsp;望气者云宜改元。夏四月甲寅，大赦，改元，文武赐位二等。己未，立武陵昭王<br /><br />&nbsp;&nbsp;&nbsp;&nbsp;子子坦为衡阳王。丁丑，大司马会稽太守王敬则举兵反。<br /><br />&nbsp;&nbsp;&nbsp;&nbsp;五月壬午，遣辅国将军刘山阳率军东讨。乙酉，斩敬则，传首建邺，曲赦浙<br /><br />&nbsp;&nbsp;&nbsp;&nbsp;东吴、晋陵等七郡。<br /><br />&nbsp;&nbsp;&nbsp;&nbsp;秋七月己酉，帝崩于正福殿，年四十七。遗诏：“徐孝嗣可重申八命，中书<br /><br />&nbsp;&nbsp;&nbsp;&nbsp;监、本官悉如故。沈文季可尚书左仆射，常侍、护军如故。江u可右仆射，江祀<br /><br />&nbsp;&nbsp;&nbsp;&nbsp;可侍中，刘暄可卫尉卿。军政大事委陈太尉。内外众事无大小委徐孝嗣、遥光、<br /><br />&nbsp;&nbsp;&nbsp;&nbsp;坦之、江u；其大事与沈文季、江祀、刘暄参怀。心腹之任，可委刘悛、萧惠休、<br /><br />&nbsp;&nbsp;&nbsp;&nbsp;崔慧景。”群臣上谥曰明皇帝，庙号高宗，葬兴安陵。<br /><br />&nbsp;&nbsp;&nbsp;&nbsp;帝明审有吏才，持法无所借。制御亲幸，臣下肃清。驱使寒人，不得用四幅<br /><br />&nbsp;&nbsp;&nbsp;&nbsp;伞。大存俭约，罢武帝所起新林苑，以地还百姓。废文惠太子所起东田，斥卖之。<br /><br />&nbsp;&nbsp;&nbsp;&nbsp;永明中，舆辇舟乘，悉剔取金银，还主衣库，以牙角代之。尝用皂荚，讫，授余<br /><br />&nbsp;&nbsp;&nbsp;&nbsp;泺与左右。曰：“此犹堪明日用。”太官进御食，有裹蒸，帝十字画之，曰：<br /><br />&nbsp;&nbsp;&nbsp;&nbsp;“可四片破之，余充晚食。”而武帝掖庭中宫殿服御，一无所改。其俭约如此。<br /><br />&nbsp;&nbsp;&nbsp;&nbsp;性猜忌，亟行诛戮。信道术，用计数。每出行幸，先占利害。简于出入，将<br /><br />&nbsp;&nbsp;&nbsp;&nbsp;南则诡言之西，将东则诡言之北，皆不以实，竟不南郊。初有疾，无辍听览，群<br /><br />&nbsp;&nbsp;&nbsp;&nbsp;臣莫知。及疾笃，敕台省府署文簿求白鱼以为药，外始知之。身衣绛衣，服饰皆<br /><br />&nbsp;&nbsp;&nbsp;&nbsp;赤，以为厌胜。巫觋云“后湖水头经过宫内，致帝有疾”。帝乃自至太官行水沟，<br /><br />&nbsp;&nbsp;&nbsp;&nbsp;左右启“太官无此水则不立”。决意塞之，欲南引淮流，会崩，事寝。<br /><br />&nbsp;&nbsp;&nbsp;&nbsp;废帝东昏侯，讳宝卷，字智藏，明帝第二子也。本名明贤，明帝辅政后改焉。<br /><br />&nbsp;&nbsp;&nbsp;&nbsp;建武元年，立为皇太子。<br /><br />&nbsp;&nbsp;&nbsp;&nbsp;永泰元年七月己酉，明帝崩，太子即皇帝位。<br /><br />&nbsp;&nbsp;&nbsp;&nbsp;八月庚申，镇北将军晋安王宝义进号征北大将军、开府仪同三司。<br /><br />&nbsp;&nbsp;&nbsp;&nbsp;冬十月己未，诏删省律科。癸亥，诏萧坦之、江u更直殿省，总监宿卫。辛<br /><br />&nbsp;&nbsp;&nbsp;&nbsp;未，诏刘暄、江u更直延明殿省。<br /><br />&nbsp;&nbsp;&nbsp;&nbsp;十一月戊子，立皇后褚氏。庚寅，尚书令徐孝嗣议：“王侯贵人昏，连卺以<br /><br />&nbsp;&nbsp;&nbsp;&nbsp;真银杯，盖出近俗。又牢烛侈缋，亦亏曩制。今除金银连锁，自余新器，悉用埏<br /><br />&nbsp;&nbsp;&nbsp;&nbsp;陶，牢烛华侈，亦宜停之。”奏可。<br /><br />&nbsp;&nbsp;&nbsp;&nbsp;永元元年春正月戊寅朔，大赦，改元。辛卯，祀南郊。丁酉，改封随王宝融<br /><br />&nbsp;&nbsp;&nbsp;&nbsp;为南康王，安陆王宝y为湘东王，竟陵王昭胄为巴陵王。<br /><br />&nbsp;&nbsp;&nbsp;&nbsp;二月，太尉陈显达败绩于马圈。<br /><br />&nbsp;&nbsp;&nbsp;&nbsp;夏四月丙午朔，魏孝文皇帝崩。己巳，立皇子诵为皇太子，大赦，赐为父后<br /><br />&nbsp;&nbsp;&nbsp;&nbsp;者爵一级。五月癸亥，加抚军大将军始安王遥光开府仪同三司。<br /><br />&nbsp;&nbsp;&nbsp;&nbsp;六月甲子，诏原雍州今年三调。<br /><br />&nbsp;&nbsp;&nbsp;&nbsp;秋七月辛未，淮水变赤如血。丙戌，杀尚书右仆射江u、侍中江祀。地震，<br /><br />&nbsp;&nbsp;&nbsp;&nbsp;自此至来岁，昼夜不止，小屋多坏。丁亥，都下大水，死者甚众。赐死者材器，<br /><br />&nbsp;&nbsp;&nbsp;&nbsp;并加振恤。<br /><br />&nbsp;&nbsp;&nbsp;&nbsp;八月乙巳，蠲遇水资财漂荡者今年调税。又诏为马圈战亡将士举哀。丙辰，<br /><br />&nbsp;&nbsp;&nbsp;&nbsp;扬州刺史始安王遥光据东府反。诏曲赦都下，中外戒严，遣领军将军萧坦之致讨。<br /><br />&nbsp;&nbsp;&nbsp;&nbsp;戊午，斩遥光，传首。己巳，以尚书令徐孝嗣为司空，以领军萧坦之为尚书左仆<br /><br />&nbsp;&nbsp;&nbsp;&nbsp;射。<br /><br />&nbsp;&nbsp;&nbsp;&nbsp;闰月丙子，以江陵公宝览为始安王。<br /><br />&nbsp;&nbsp;&nbsp;&nbsp;九月甲辰，杀尚书左仆射萧坦之，右卫将军曹武。戊午，杀领军将军刘暄。<br /><br />&nbsp;&nbsp;&nbsp;&nbsp;壬戌，以频杀大臣，大赦。<br /><br />&nbsp;&nbsp;&nbsp;&nbsp;冬十月乙未，诛尚书令新除司空徐孝嗣、右仆射新除镇军将军沈文季。庚子，<br /><br />&nbsp;&nbsp;&nbsp;&nbsp;以吴兴太守萧惠休为尚书右仆射。辛丑，以侍中王亮为左仆射。<br /><br />&nbsp;&nbsp;&nbsp;&nbsp;十一月丙辰，太尉、江州刺史陈显达举兵反于寻阳。乙丑，加护军将军崔慧<br /><br />&nbsp;&nbsp;&nbsp;&nbsp;景平南将军，督众军南讨。<br /><br />&nbsp;&nbsp;&nbsp;&nbsp;十二月甲申，陈显达至都，宫城严警。己酉，斩显达，传其首。余党尽平。<br /><br />&nbsp;&nbsp;&nbsp;&nbsp;二年春正月庚午，诏讨豫州刺史裴叔业。<br /><br />&nbsp;&nbsp;&nbsp;&nbsp;二月己丑，叔业病死，兄子植以寿春降魏。<br /><br />&nbsp;&nbsp;&nbsp;&nbsp;三月乙卯，命平西将军崔慧景攻寿春。夏四月丙午，尚书右仆射萧惠休卒。<br /><br />&nbsp;&nbsp;&nbsp;&nbsp;丁未，崔慧景于广陵反，举兵内向。壬子，命右卫将军左兴盛督都下水步众军御<br /><br />&nbsp;&nbsp;&nbsp;&nbsp;之。南徐州刺史江夏王宝玄以京城纳慧景。乙卯，遣中领军王莹率众军屯北篱门。<br /><br />&nbsp;&nbsp;&nbsp;&nbsp;壬戌，慧景至，莹等败绩。甲子，慧景入建邺，台城内闭门拒守。豫州刺史萧懿<br /><br />&nbsp;&nbsp;&nbsp;&nbsp;兴兵入援。己巳，以懿为尚书右仆射。<br /><br />&nbsp;&nbsp;&nbsp;&nbsp;夏四月癸酉，慧景弃众走，斩之。诏曲赦都下及南徐、南兖二州。乙亥，以<br /><br />&nbsp;&nbsp;&nbsp;&nbsp;新除尚书右仆射萧懿为尚书令。丙子，以中领军王莹为尚书右仆射。<br /><br />&nbsp;&nbsp;&nbsp;&nbsp;五月己酉，江夏王宝玄伏诛。壬子，赦。己丑，曲赦都下及徐、兖二州。<br /><br />&nbsp;&nbsp;&nbsp;&nbsp;六月庚寅，车驾于乐游苑内会，如三元，都下放女人观。<br /><br />&nbsp;&nbsp;&nbsp;&nbsp;秋七月甲辰夜，宫内火，唯东阁内明帝旧殿数区及太极以南得存，余皆荡尽。<br /><br />&nbsp;&nbsp;&nbsp;&nbsp;冬十月己亥，杀尚书令萧懿。<br /><br />&nbsp;&nbsp;&nbsp;&nbsp;十一月甲寅，西中郎长史萧颖胄起兵于荆州。十二月，雍州刺史萧衍起兵于<br /><br />&nbsp;&nbsp;&nbsp;&nbsp;襄阳。<br /><br />&nbsp;&nbsp;&nbsp;&nbsp;是岁，魏宣武皇帝景明元年。<br /><br />&nbsp;&nbsp;&nbsp;&nbsp;三年春正月丙申朔，日有蚀之。帝与宫人于阅武堂元会，皇后正位，阉人行<br /><br />&nbsp;&nbsp;&nbsp;&nbsp;仪，帝戎服临视。丁酉，以骠骑大将军晋安王宝义为司徒，以新除抚军将军建安<br /><br />&nbsp;&nbsp;&nbsp;&nbsp;王宝寅为车骑将军、开府仪同三司。乙巳，长星见，竟天。辛亥，祀南郊，大赦，<br /><br />&nbsp;&nbsp;&nbsp;&nbsp;诏百官陈谠言。<br /><br />&nbsp;&nbsp;&nbsp;&nbsp;二月丙寅，乾和殿西厢火。壬午，诏遣羽林兵征雍州，中外纂严。始内横吹<br /><br />&nbsp;&nbsp;&nbsp;&nbsp;五部于殿内，昼夜奏之。壬戌，蚩尤旗见。<br /><br />&nbsp;&nbsp;&nbsp;&nbsp;三月乙巳，南康王宝融即皇帝位于江陵。癸丑，遣平西将军陈伯之西征。<br /><br />&nbsp;&nbsp;&nbsp;&nbsp;六月，萧颖胄弟颖孚起兵庐陵。戊子，赦江州安成、庐陵二郡。<br /><br />&nbsp;&nbsp;&nbsp;&nbsp;秋七月癸巳，曲赦荆、雍二州。雍州刺史张欣泰、前南谯太守王灵秀率石头<br /><br />&nbsp;&nbsp;&nbsp;&nbsp;文武奉建安王宝寅向台，至杜姥宅，宫门闭，乃散走。丙辰，龙斗于建康淮，激<br /><br />&nbsp;&nbsp;&nbsp;&nbsp;水五里。<br /><br />&nbsp;&nbsp;&nbsp;&nbsp;八月辛卯，以太子左率李居士总督西讨诸军事，屯新亭。<br /><br />&nbsp;&nbsp;&nbsp;&nbsp;九月甲辰，萧衍至南豫州，辅国将军、监南豫州事申胄军二万人于姑孰奔归。<br /><br />&nbsp;&nbsp;&nbsp;&nbsp;丙辰，李居士与衍军战于新亭，见败。<br /><br />&nbsp;&nbsp;&nbsp;&nbsp;冬十月甲戌，王珍国又战败于朱雀航，戊寅，宁朔将军徐元瑜以东府城降。<br /><br />&nbsp;&nbsp;&nbsp;&nbsp;青、冀二州刺史桓和入卫，屯东宫，寻亦降衍，于是闭宫城门自守。<br /><br />&nbsp;&nbsp;&nbsp;&nbsp;十二月丙寅，新除雍州刺史王珍国、侍中张稷率兵入殿杀帝，时年十九。<br /><br />&nbsp;&nbsp;&nbsp;&nbsp;帝在东宫，便好弄，不喜书学，明帝亦不以为非，但勖以家人之行令。太子<br /><br />&nbsp;&nbsp;&nbsp;&nbsp;求一日再入朝，发诏不许，使三日一朝。在宫尝夜捕鼠达旦，以为笑乐。明帝临<br /><br />&nbsp;&nbsp;&nbsp;&nbsp;崩，属后事，以隆昌为戒，曰：“作事不可在人后。”故委任群小，诛诸宰臣，<br /><br />&nbsp;&nbsp;&nbsp;&nbsp;无不如意。性讷涩少言，不与朝士接。欲速葬，恶灵在太极殿，徐孝嗣固争，得<br /><br />&nbsp;&nbsp;&nbsp;&nbsp;逾月。每当哭，辄云喉痛。太中大夫羊阐入临，无发，号恸俯仰，帻遂脱地，帝<br /><br />&nbsp;&nbsp;&nbsp;&nbsp;辍哭大笑，谓宦者王宝孙曰：“此谓秃N啼来乎？”自江u、始安王遥光等诛后，<br /><br />&nbsp;&nbsp;&nbsp;&nbsp;无所忌惮，日夜于后堂戏马，鼓噪为乐。合夕，便击金鼓吹角，令左右数百人叫，<br /><br />&nbsp;&nbsp;&nbsp;&nbsp;杂以羌胡横吹诸伎。常以五更就卧，至晡乃起。王侯以下节朔朝见，晡后方前，<br /><br />&nbsp;&nbsp;&nbsp;&nbsp;或际暗遣出。台阁案奏，月数十日乃报，或不知所在。阉竖以纸包裹鱼肉还家，<br /><br />&nbsp;&nbsp;&nbsp;&nbsp;并是五省黄案。二年元会，食后方出，朝贺裁竟，便还殿西序寝，自巳至申，百<br /><br />&nbsp;&nbsp;&nbsp;&nbsp;僚陪位，皆僵仆菜色。比起就会，匆遽而罢。<br /><br />&nbsp;&nbsp;&nbsp;&nbsp;太子所生母黄贵嫔早亡，令潘妃母养之。拜潘氏为贵妃，乘卧舆，帝骑马从<br /><br />&nbsp;&nbsp;&nbsp;&nbsp;后，著织成F褶，金薄帽，执七宝缚槊。又有金银校具，锦绣诸帽数十种，各有<br /><br />&nbsp;&nbsp;&nbsp;&nbsp;名字。戎服急装缚F，上著绛衫，以为常服，不变寒暑。陵冒雨雪，不避坑井。<br /><br />&nbsp;&nbsp;&nbsp;&nbsp;驰骋渴乏，辄下马解取腰边蠡器，酌水饮之，复上驰去。马乘具用锦绣处，患为<br /><br />&nbsp;&nbsp;&nbsp;&nbsp;雨所湿，织杂采珠为覆蒙，备诸雕巧。教黄门五六十人为骑客，又选营署无赖小<br /><br />&nbsp;&nbsp;&nbsp;&nbsp;人善走者为逐马鹰犬。左右数百人，常以自随，奔走往来，略不暇息。置射雉场<br /><br />&nbsp;&nbsp;&nbsp;&nbsp;二百九十六处，翳中帷帐及步障，皆袷以绿红锦，金银镂弩牙，玳瑁帖箭。每出，<br /><br />&nbsp;&nbsp;&nbsp;&nbsp;辄与鹰犬队主徐令孙、媒翳队主俞灵韵齐马而走，左右争逐之。又甚有筋力，牵<br /><br />&nbsp;&nbsp;&nbsp;&nbsp;弓至三斛五斗。能担幢，初学担幢，每倾倒，在幢杪者，必致l伤。其后，白虎<br /><br />&nbsp;&nbsp;&nbsp;&nbsp;幢七丈五尺，齿上担之，折齿不倦。担幢诸校具服饰，皆自制之，缀以金华玉镜<br /><br />&nbsp;&nbsp;&nbsp;&nbsp;众宝。舍人、主书及至左右主帅，并皆侍侧，逞诸变态，曾无愧颜。始欲骑马，<br /><br />&nbsp;&nbsp;&nbsp;&nbsp;未习其事，俞灵韵为作木马，人在其中，行动进退，随意所适，其后遂为善骑。<br /><br />&nbsp;&nbsp;&nbsp;&nbsp;陈显达卒，渐出游走。不欲令人见之，驱斥百姓，唯置空宅而已。是时率一<br /><br />&nbsp;&nbsp;&nbsp;&nbsp;月二十余出，既住无定处，尉司常虑得罪，东行驱西，南行驱北，应旦出，夜便<br /><br />&nbsp;&nbsp;&nbsp;&nbsp;驱逐，吏司奔驱，叫呼盈路。打鼓踢围，鼓声所闻，便应奔走，临时驱迫，衣不<br /><br />&nbsp;&nbsp;&nbsp;&nbsp;暇披，乃至徒跣走出，犯禁者应手格杀。百姓无复作业。终日路隅，从万春门由<br /><br />&nbsp;&nbsp;&nbsp;&nbsp;东宫以东至郊外，数十里皆空家尽室。巷陌县幔为高障，置人防守，谓之“屏除”。高障之内，设部伍羽仪，复有数部，皆奏鼓吹羌胡伎，鼓角横吹。夜反火光照<br /><br />&nbsp;&nbsp;&nbsp;&nbsp;天。每三四更中，鼓声四出，幡戟横路，百姓喧走，士庶莫辨。或于市肆左侧过<br /><br />&nbsp;&nbsp;&nbsp;&nbsp;亲幸家，环绕宛转，周遍都下，老小震惊，啼号塞道，处处禁断，不知所过。疾<br /><br />&nbsp;&nbsp;&nbsp;&nbsp;患困笃者，悉扛移之。无人扛者，扶匐道侧，吏司又加捶打，绝命者相系。从骑<br /><br />&nbsp;&nbsp;&nbsp;&nbsp;及左右因之入富家，取物无不荡尽。工商莫不废业，樵苏由之路断。至于乳妇昏<br /><br />&nbsp;&nbsp;&nbsp;&nbsp;姻之家，移产寄室，或舆病弃尸，不得殡葬。有弃病人于青溪边者，吏惧为监司<br /><br />&nbsp;&nbsp;&nbsp;&nbsp;所问，推置水中，泥覆其面，须臾便死，遂失骸骨。前魏兴太守王敬宾新死未敛，<br /><br />&nbsp;&nbsp;&nbsp;&nbsp;家人被驱，不得留视。及家人还，鼠食两眼都尽。如此非一。又尝至沈公城，有<br /><br />&nbsp;&nbsp;&nbsp;&nbsp;一妇人当产不去，帝入其家，问：“何独在？”答曰：“临产不得去。”因剖腹<br /><br />&nbsp;&nbsp;&nbsp;&nbsp;看男女。又长秋卿王儇病笃，不听停家，死于路边。丹阳尹王志被驱急，狼狈步<br /><br />&nbsp;&nbsp;&nbsp;&nbsp;走，惟将二门生自随，藏朱雀航南酒垆中，夜方得羽仪而归。喜游猎，不避危险。<br /><br />&nbsp;&nbsp;&nbsp;&nbsp;至蒋山定林寺，一沙门病不能去，藏于草间，为军人所得，应时杀之。左右韩晖<br /><br />&nbsp;&nbsp;&nbsp;&nbsp;光曰：“老道人可念。”帝曰：“汝见獐鹿亦不射邪？”仍百箭俱发。故贵人富<br /><br />&nbsp;&nbsp;&nbsp;&nbsp;室者，皆数处立宅，以为避围之舍。每还宫，常至三更，百姓然后得反。禁断又<br /><br />&nbsp;&nbsp;&nbsp;&nbsp;不即通，处处屯咽，或泥涂灌注，或冰冻严结，老幼啼号，不可闻见。时人以其<br /><br />&nbsp;&nbsp;&nbsp;&nbsp;所围处号为“长围”。及建康城见围，亦名长围，识者以为谶焉。<br /><br />&nbsp;&nbsp;&nbsp;&nbsp;三年，殿内火。合夕便发，其时帝犹未还，宫内诸房阁已闭，内人不得出，<br /><br />&nbsp;&nbsp;&nbsp;&nbsp;外人又不敢辄开，比及开，死者相枕。领军将军王莹率众救火，太极殿得全。内<br /><br />&nbsp;&nbsp;&nbsp;&nbsp;外叫唤，声动天地。帝三更中方还，先至东宫，虑有乱，不敢便入，参觇审无异，<br /><br />&nbsp;&nbsp;&nbsp;&nbsp;乃归。其后出游，火又烧璇仪、曜灵等十余殿及柏寝，北至华林，西至秘阁，三<br /><br />&nbsp;&nbsp;&nbsp;&nbsp;千余间皆尽。左右赵鬼能读《西京赋》，云“柏梁既灾，建章是营”。于是大起<br /><br />&nbsp;&nbsp;&nbsp;&nbsp;诸殿，芳乐、芳德、仙华、大兴、含德、清曜、安寿等殿，又别为潘妃起神仙、<br /><br />&nbsp;&nbsp;&nbsp;&nbsp;永寿、玉寿三殿，皆币饰以金璧。其玉寿中作飞仙帐，四面绣绮，窗间尽画神仙。<br /><br />&nbsp;&nbsp;&nbsp;&nbsp;又作七贤，皆以美女侍侧。凿金银为书字，灵兽、神禽、风云、华炬，为之玩饰。<br /><br />&nbsp;&nbsp;&nbsp;&nbsp;椽桷之端，悉垂铃佩。江左旧物，有古玉律数枚，悉裁以钿笛。庄严寺有玉九子<br /><br />&nbsp;&nbsp;&nbsp;&nbsp;铃，外国寺佛面有光相，禅灵寺塔诸宝珥，皆剥取以施潘妃殿饰。性急暴，所作<br /><br />&nbsp;&nbsp;&nbsp;&nbsp;便欲速成，造殿未施梁桷，便于地画之。唯须宏丽，不知精密。酷不别画，但取<br /><br />&nbsp;&nbsp;&nbsp;&nbsp;绚曜而已，故诸匠赖此得不用情。又凿金为莲华以帖地，令潘妃行其上，曰：<br /><br />&nbsp;&nbsp;&nbsp;&nbsp;“此步步生莲华也。”涂壁皆以麝香，锦幔珠帘，穷极绮丽。絷役工匠，自夜达<br /><br />&nbsp;&nbsp;&nbsp;&nbsp;晓，犹不副速，乃剔取诸寺佛刹殿藻井、仙人、骑兽以充足之。武帝兴光楼上施<br /><br />&nbsp;&nbsp;&nbsp;&nbsp;青漆，世人谓之“青楼”，帝曰：“武帝不巧，何不纯用琉璃。”潘氏服御，极<br /><br />&nbsp;&nbsp;&nbsp;&nbsp;选珍宝，主衣库旧物，不复周用，贵市人间金银宝物，价皆数倍。虎珀钏一只，<br /><br />&nbsp;&nbsp;&nbsp;&nbsp;直百七十万。都下酒租，皆折输金，以供杂用。犹不能足，下扬、南徐二州桥桁<br /><br />&nbsp;&nbsp;&nbsp;&nbsp;塘埭丁计功为直，敛取见钱，供太乐主衣杂费。由是所在塘渎，悉皆隳废。又订<br /><br />&nbsp;&nbsp;&nbsp;&nbsp;出雄雉头、鹤氅、白鹭\，百品千条，无复穷已。亲幸小人，因缘为奸，科一输<br /><br />&nbsp;&nbsp;&nbsp;&nbsp;十。又各就州县求为人输，准取见直，不为输送。守宰惧威，口不得道，须物之<br /><br />&nbsp;&nbsp;&nbsp;&nbsp;处，以复重求。如此相仍，前后不息，百姓困尽，号泣道路。少府太官，凡诸市<br /><br />&nbsp;&nbsp;&nbsp;&nbsp;买，事皆急速，催求相系。吏司奔驰，遇便虏夺，市廛离散，商旅靡依。<br /><br />&nbsp;&nbsp;&nbsp;&nbsp;又以阅武堂为芳乐苑，穷奇极丽。当暑种树，朝种夕死，死而复种，率无一<br /><br />&nbsp;&nbsp;&nbsp;&nbsp;生。于是征求人家，望树便取，毁彻墙屋，以移置之。大树合抱，亦皆移掘，插<br /><br />&nbsp;&nbsp;&nbsp;&nbsp;叶系华，取玩俄顷，铲取细草，来植阶庭，烈日之中，至便焦燥。纷纭往还，无<br /><br />&nbsp;&nbsp;&nbsp;&nbsp;复已极。山石皆涂以采色，跨池水立紫阁诸楼，壁上画男女私亵之像。明帝时多<br /><br />&nbsp;&nbsp;&nbsp;&nbsp;聚金宝，至是金以为泥，不足周用，令富室卖金，不问多少，限以贱价，又不还<br /><br />&nbsp;&nbsp;&nbsp;&nbsp;直。张欣泰尝谓舍人裴长穆曰：“宫殿何事顿尔！夫以秦之富，起一阿房而灭。<br /><br />&nbsp;&nbsp;&nbsp;&nbsp;今不及秦一郡，而顿起数十阿房，其危殆矣。”答曰：“非不悦子之道，顾言不<br /><br />&nbsp;&nbsp;&nbsp;&nbsp;用耳。”潘妃放恣，威行远近。父宝庆与诸小共逞奸毒，富人悉诬为罪，田宅赀<br /><br />&nbsp;&nbsp;&nbsp;&nbsp;财，莫不启乞。<br /><br />&nbsp;&nbsp;&nbsp;&nbsp;或云寄附隐藏，复加收没，计一家见陷，祸及亲邻。又虑后患，男口必杀。<br /><br />&nbsp;&nbsp;&nbsp;&nbsp;明帝之崩，竟不一日蔬食，居处衣服，无改平常。潘妃生女，百日而亡，制斩衰<br /><br />&nbsp;&nbsp;&nbsp;&nbsp;杖，衣悉粗布。群小来吊，盘旋地坐，举手受执蔬膳，积旬不听音伎。左右直<br /><br />&nbsp;&nbsp;&nbsp;&nbsp;长阉竖王宝孙诸人，共营肴羞，云为天子解菜。<br /><br />&nbsp;&nbsp;&nbsp;&nbsp;又于苑中立店肆，模大市，日游市中，杂所货物，与宫人阉竖共为裨贩。以<br /><br />&nbsp;&nbsp;&nbsp;&nbsp;潘妃为市令，自为市吏录事，将斗者就潘妃罚之。帝小有得失，潘则与杖，乃敕<br /><br />&nbsp;&nbsp;&nbsp;&nbsp;虎贲威仪不得进大荆子，阁内不得进实中荻。虽畏潘氏，而窃与诸姊妹淫通。每<br /><br />&nbsp;&nbsp;&nbsp;&nbsp;游走，潘氏乘小舆，宫人皆露T，着绿丝，帝自戎服骑马从后。又开渠立埭，<br /><br />&nbsp;&nbsp;&nbsp;&nbsp;躬自引船，埭上设店，坐而屠肉。于时百姓歌云：“阅武堂，种杨柳，至尊屠肉，<br /><br />&nbsp;&nbsp;&nbsp;&nbsp;潘妃酤酒。”<br /><br />&nbsp;&nbsp;&nbsp;&nbsp;又偏信蒋侯神，迎来入宫，昼夜祈祷。左右朱光尚诈云见神，动辄谘启，并<br /><br />&nbsp;&nbsp;&nbsp;&nbsp;云降福。始安之平，遂加位相国，末又号为“灵帝”，车服羽仪，一依王者。又<br /><br />&nbsp;&nbsp;&nbsp;&nbsp;曲信小祠，日有十数，师巫魔媪，迎送纷纭。光尚辄托云神意。范云谓光尚曰：<br /><br />&nbsp;&nbsp;&nbsp;&nbsp;“君是天子要人，当思百全计。”光尚曰：“至尊不可谏正，当托鬼神以达意耳。”<br /><br />&nbsp;&nbsp;&nbsp;&nbsp;后东入乐游，人马忽惊，以问光尚，光尚曰：“向见先帝大_，不许数出。”帝<br /><br />&nbsp;&nbsp;&nbsp;&nbsp;大怒，拔刀与光尚等寻觅，既不见处，乃缚菰为明帝形，北向斩之，县首苑门。<br /><br />&nbsp;&nbsp;&nbsp;&nbsp;上自永元以后，魏每来伐，继以内难，扬、南徐二州人丁，三人取两，以此<br /><br />&nbsp;&nbsp;&nbsp;&nbsp;为率。远郡悉令上米，准行一人五十斛，输米既毕，就役如故。又先是诸郡役人，<br /><br />&nbsp;&nbsp;&nbsp;&nbsp;多依人士为附隶，谓之“属名”。又东境役苦，百姓多注籍诈病，遣外医巫，在<br /><br />&nbsp;&nbsp;&nbsp;&nbsp;所检占诸属名，并取病身。凡属名多不合，役止避小小假，并是役荫之家。凡注<br /><br />&nbsp;&nbsp;&nbsp;&nbsp;病者，或已积年，皆摄充将役。又追责病者租布，随其年岁多少。衔命之人，皆<br /><br />&nbsp;&nbsp;&nbsp;&nbsp;给货赂，随意纵舍。又横调征求，皆出百姓。<br /><br />&nbsp;&nbsp;&nbsp;&nbsp;群小以陈显达下数日便败，崔慧景围城正得十日，及萧衍师至，亦谓为然。<br /><br />&nbsp;&nbsp;&nbsp;&nbsp;裹粮食、樵刍，凡所须物，为百日备。帝谓茹法珍曰：“须来至白门前，当一决。”<br /><br />&nbsp;&nbsp;&nbsp;&nbsp;及至近郊，乃聚兵为固守计，召王候分置尚书都坐及殿省。尚书旧事，悉充纸铠。<br /><br />&nbsp;&nbsp;&nbsp;&nbsp;使冠军将军王珍国领三万人据大桁，莫有斗志，遣王宝孙督战，呼为王伥子。宝<br /><br />&nbsp;&nbsp;&nbsp;&nbsp;孙切骂诸将帅，直阁将军席豪发愤突阵死。豪，骁将也，既毙，众军于是土崩。<br /><br />&nbsp;&nbsp;&nbsp;&nbsp;军人从朱雀观上自投及赴淮水死者无数。于是闭城自守，城内军事委王珍国。兖<br /><br />&nbsp;&nbsp;&nbsp;&nbsp;州刺史张稷入卫，以稷为副，实甲犹七万人。<br /><br />&nbsp;&nbsp;&nbsp;&nbsp;帝着乌帽裤褶，备羽仪，登南掖门临望。又虚设铠马斋仗千人，皆张弓拔白，<br /><br />&nbsp;&nbsp;&nbsp;&nbsp;出东掖门，称蒋王出荡。又受刀敕等教著五音儿衣，登城望战。还与御刀左右及<br /><br />&nbsp;&nbsp;&nbsp;&nbsp;六宫于华光殿立军垒，以金玉为铠仗，亲自临阵，诈被创势，以板饨去，以<br /><br />&nbsp;&nbsp;&nbsp;&nbsp;此厌胜。又于阅武堂设牙门军顿，每夜严警。帝于殿内骑马，从凤庄门入徽明门，<br /><br />&nbsp;&nbsp;&nbsp;&nbsp;马被银莲叶具装，铠杂羽孔翠寄生，逐马左右，卫从昼眠夜起如平常。闻外鼓吹<br /><br />&nbsp;&nbsp;&nbsp;&nbsp;叫声，被大红袍，登景阳楼望，弩几中之。众皆怠怨，不为致力，募兵出战，至<br /><br />&nbsp;&nbsp;&nbsp;&nbsp;城门数十步，皆坐甲而归。虑城外有伏兵，乃烧城傍诸府署，六门之内皆尽。城<br /><br />&nbsp;&nbsp;&nbsp;&nbsp;中阁道、西掖门内，相聚为市，贩死牛马肉。萧衍长围既立，堑栅严固，然后出<br /><br />&nbsp;&nbsp;&nbsp;&nbsp;荡，屡战不捷。<br /><br />&nbsp;&nbsp;&nbsp;&nbsp;帝尤惜金钱，不肯赏赐，茹法珍叩头请之，帝曰：“贼来独取我邪，何为就<br /><br />&nbsp;&nbsp;&nbsp;&nbsp;我求物？”，后堂储数百具榜，启为城防，帝曰：“拟作殿。”竟不与。城防巧<br /><br />&nbsp;&nbsp;&nbsp;&nbsp;手，而悉令作殿，昼夜不休。又催御府细作三百人精仗，须围解以拟屏除。金银<br /><br />&nbsp;&nbsp;&nbsp;&nbsp;雕镂杂物，倍急于常。法珍、虫儿又说帝曰：“大臣不留意，使围不解，宜悉诛<br /><br />&nbsp;&nbsp;&nbsp;&nbsp;之。”珍国、张稷惧祸，乃谋应萧衍，以计告后阁舍人钱强。强许之，密令游荡<br /><br />&nbsp;&nbsp;&nbsp;&nbsp;主崔叔智夜开云龙门，稷及珍国勒兵入殿，分军又从西上阁入后宫，御刀丰勇之<br /><br />&nbsp;&nbsp;&nbsp;&nbsp;为内应。是夜，帝在含德殿。吹笙歌作《女儿子》，卧未熟，闻兵入，趋出北户，<br /><br />&nbsp;&nbsp;&nbsp;&nbsp;欲还后宫。清曜阁已闭，阉人禁防黄泰平刀伤其膝，仆地，顾曰：“奴反邪！”<br /><br />&nbsp;&nbsp;&nbsp;&nbsp;直后张齐斩首，送萧衍。宣德太后令依汉海昏侯故事，追封东昏侯。<br /><br />&nbsp;&nbsp;&nbsp;&nbsp;和帝，讳宝融，字智昭，明帝第八子也。建武元年，封随郡王。永元元年，<br /><br />&nbsp;&nbsp;&nbsp;&nbsp;改封南康王，出为西中郎将、荆州刺史，督九州军事。<br /><br />&nbsp;&nbsp;&nbsp;&nbsp;二年十一月甲寅，长史萧颖胄奉王举兵。其日太白及辰星俱见西方。乙卯，<br /><br />&nbsp;&nbsp;&nbsp;&nbsp;教纂严。丙辰，以雍州刺史萧衍为使持节、都督前锋诸军事。戊午，衍表劝进。<br /><br />&nbsp;&nbsp;&nbsp;&nbsp;十二月乙亥，群僚劝进，并不许。壬辰，骁骑将军夏侯自建邺至江陵，称<br /><br />&nbsp;&nbsp;&nbsp;&nbsp;宣德太后令：“西中郎将南康王宜纂承皇祚，光临亿兆，可且封宣城王、相国、<br /><br />&nbsp;&nbsp;&nbsp;&nbsp;荆州牧，加黄钺，置僚属。”三年正月乙巳，王受命，大赦，唯梅虫儿、茹法珍<br /><br />&nbsp;&nbsp;&nbsp;&nbsp;等不在例。是日，长星见，竟天。甲寅，建牙于城南。二月己巳，群僚上尊号，<br /><br />&nbsp;&nbsp;&nbsp;&nbsp;立宗庙及南北郊。<br /><br />&nbsp;&nbsp;&nbsp;&nbsp;中兴元年春三月乙巳，皇帝即位，大赦，改永元三年为中兴，文武赐位二等。<br /><br />&nbsp;&nbsp;&nbsp;&nbsp;是夜彗星竟天。以相国左长史萧颖胄为尚书令，加雍州刺史萧衍尚书左仆射、都<br /><br />&nbsp;&nbsp;&nbsp;&nbsp;督征讨诸军。以晋安王宝义为司空，庐陵王宝源为车骑将军、开府仪同三司。丙<br /><br />&nbsp;&nbsp;&nbsp;&nbsp;午，有司奏封庶人宝卷为零陵侯，诏不许；又奏为涪陵王，诏可。<br /><br />&nbsp;&nbsp;&nbsp;&nbsp;夏四月戊辰，诏凡东讨众军及诸向义之众，普复除五年。<br /><br />&nbsp;&nbsp;&nbsp;&nbsp;秋七月丁卯，鲁山城主孙乐祖以城降。己未，郢城主薛元嗣降。<br /><br />&nbsp;&nbsp;&nbsp;&nbsp;八月丙子，平西将军陈伯之降。<br /><br />&nbsp;&nbsp;&nbsp;&nbsp;九月己未，诏假黄钺萧衍，若定京邑，得以便宜从事。<br /><br />&nbsp;&nbsp;&nbsp;&nbsp;冬十一月壬寅，尚书令、镇军将军萧颖胄卒。<br /><br />&nbsp;&nbsp;&nbsp;&nbsp;十二月丙寅，建康城平。己巳，宣德皇太后令，以征东大将军萧衍为大司马、<br /><br />&nbsp;&nbsp;&nbsp;&nbsp;录尚书、骠骑大将军、扬州刺史，封建安郡公，依晋武陵王遵承制故事。壬申，<br /><br />&nbsp;&nbsp;&nbsp;&nbsp;改封建安王宝寅为鄱阳王。癸酉，以司徒、扬州刺史晋安王宝义为太尉，领司徒。<br /><br />&nbsp;&nbsp;&nbsp;&nbsp;乙酉，以尚书右仆射王莹为左仆射。<br /><br />&nbsp;&nbsp;&nbsp;&nbsp;二年春正月戊戌，宣德皇太后临朝，入居内殿。壬寅，大司马萧衍都督中外<br /><br />&nbsp;&nbsp;&nbsp;&nbsp;诸军事，加殊礼。己酉，以大司马长史王亮为守尚书令。甲寅，加大司马萧衍位<br /><br />&nbsp;&nbsp;&nbsp;&nbsp;相国，梁公，备九锡礼。<br /><br />&nbsp;&nbsp;&nbsp;&nbsp;二月壬戌，诛湘东王宝y。丙戌，进梁公萧衍爵为王。<br /><br />&nbsp;&nbsp;&nbsp;&nbsp;三月辛丑，鄱阳王宝寅奔魏。诛邵陵王宝攸、晋熙王宝嵩、桂阳王宝贞。庚<br /><br />&nbsp;&nbsp;&nbsp;&nbsp;戌，车驾东归至姑孰。丙辰，逊位于梁。丁巳，庐陵王宝源薨。<br /><br />&nbsp;&nbsp;&nbsp;&nbsp;四月辛酉，禅诏至，皇太后逊居外宫。梁受命，奉帝为巴陵王，宫于姑孰。<br /><br />&nbsp;&nbsp;&nbsp;&nbsp;戊辰，巴陵王殂，年十五。追尊为齐和帝。葬恭安陵。<br /><br />&nbsp;&nbsp;&nbsp;&nbsp;初，梁武帝欲以南海郡为巴陵国邑而迁帝焉，以问范云，云俯首未对。沈约<br /><br />&nbsp;&nbsp;&nbsp;&nbsp;曰：“今古殊事，魏武所云，不可慕虚名而受实祸”。梁武颔之。于是遣郑伯禽<br /><br />&nbsp;&nbsp;&nbsp;&nbsp;进以生金，帝曰：“我死不须金，醇酒足矣。”乃引饮一升，伯禽就加摺焉。先<br /><br />&nbsp;&nbsp;&nbsp;&nbsp;是，文惠太子与才人共赋七言诗，句后辄云“愁和帝”至是其言方验。又永明中，<br /><br />&nbsp;&nbsp;&nbsp;&nbsp;望气者云新林、娄湖、青溪并有天子气，于其处大起楼苑宫观，武帝屡游幸以应<br /><br />&nbsp;&nbsp;&nbsp;&nbsp;之。又起旧宫于青溪，以弭其气。而明帝旧居东府城西，延兴末，明帝龙飞，至<br /><br />&nbsp;&nbsp;&nbsp;&nbsp;是梁武帝众军城于新林，而武帝旧宅亦在征虏。<br /><br />&nbsp;&nbsp;&nbsp;&nbsp;百姓皆著下屋白纱帽，而反裙覆顶。东昏曰：“裙应在下，今更在上，不祥。”<br /><br />&nbsp;&nbsp;&nbsp;&nbsp;命断之。于是百姓皆反裙向下，此服祆也。帽者，首之所寄，今而向下，天意若<br /><br />&nbsp;&nbsp;&nbsp;&nbsp;曰，元首方为猥贱乎？东昏又令左右作逐鹿帽，形甚窄狭，后果有逐鹿之事。东<br /><br />&nbsp;&nbsp;&nbsp;&nbsp;昏宫里又作散叛发，反髻根向后，百姓争学之，及东昏狂惑，天下散叛矣。东昏<br /><br />&nbsp;&nbsp;&nbsp;&nbsp;又与群小别立帽，骞其口而舒两翅，名曰“凤度三桥”。裙向后，总而结之，名<br /><br />&nbsp;&nbsp;&nbsp;&nbsp;曰“反缚黄丽”。东昏与刀敕之徒亲自著之，皆用金宝，凿以璧。又作著调帽，<br /><br />&nbsp;&nbsp;&nbsp;&nbsp;镂以金玉，间以孔翠，此皆天意。梁武帝旧宅在三桥，而“凤度”之名，凤翔之<br /><br />&nbsp;&nbsp;&nbsp;&nbsp;验也。“黄丽”者“皇离”，为日而反缚之，东昏戮死之应也。“调”者，梁武<br /><br />&nbsp;&nbsp;&nbsp;&nbsp;帝至都，而风俗和调。先是百姓及朝士，皆以方帛填胸，名曰“假两”，此又服<br /><br />&nbsp;&nbsp;&nbsp;&nbsp;祆。假非正名也，储两而假之，明不得真也。东昏诛，其子废为庶人，假两之意<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;论曰：郁林地居长嫡，瑕衅未彰，而武皇之心，不变周道，故得保兹守器，<br /><br />&nbsp;&nbsp;&nbsp;&nbsp;正位尊极。既而愆鄙内作，兆自宫闱，虽为害未远，而足倾社稷。郭璞称永昌之<br /><br />&nbsp;&nbsp;&nbsp;&nbsp;名，有二日之象，隆昌之号，实亦同焉。明帝越自支庶，任当负荷，乘机而作，<br /><br />&nbsp;&nbsp;&nbsp;&nbsp;大致歼夷，流涕行诛，非云义举，事苟非安，能无内愧？既而自树本枝，根胤孤<br /><br />&nbsp;&nbsp;&nbsp;&nbsp;弱，贻厥所授，属在凶愚。用覆宗p，亦其理也。夫名以行义，往贤垂范，备<br /><br />&nbsp;&nbsp;&nbsp;&nbsp;而之禅，术士诫之；东昏以“卷”名，“藏”以终之，其兆先征，盖亦天所命矣。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331227);">加入书签</a><a
                        href="331189.html">上一页</a>&larr;<a href="index.html">返回列表</a>&rarr;<a
                            href="331257.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331189.html"; var next_page = "331257.html"; var index_page = "index.html"; var sortid = "9"; var article_id = "4204"; var chapter_id = "331227"; var articlename = "南史"; var chaptername = " 卷五 齐本纪下第五"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>