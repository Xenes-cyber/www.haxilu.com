<!DOCTYPE html>
<html>
<head>
<meta charset="gbk" />
<title>南史- 卷二十二 列传第十二-在线阅读-哈西文学网</title>
<meta name="keywords" content="李延寿，南史， 卷二十二 列传第十二全文， 卷二十二 列传第十二在线阅读 哈西文学网" />
<meta name="description" content="哈西文学网提供李延寿的南史  卷二十二 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/332345.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/332345.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十二 列传第十二</h1>
            <div class="link xb">
                <a href="332243.html">上一页</a>&larr;<a href="index.html">返回列表</a>&rarr;<a
                    href="332411.html">下一页</a></div>			
            <div id="BookText">&nbsp;&nbsp;&nbsp;&nbsp;○王昙首（子僧绰孙俭曾孙骞骞子规骞弟┳映醒瞪<br /><br />&nbsp;&nbsp;&nbsp;&nbsp;绰弟僧虔僧虔子慈慈子泰慈弟志志弟子筠志弟彬寂）<br /><br />&nbsp;&nbsp;&nbsp;&nbsp;王昙首，太保弘之弟也。幼有素尚，兄弟分财，昙首唯取图书而已。辟琅邪<br /><br />&nbsp;&nbsp;&nbsp;&nbsp;王大司马属。从府公修复洛阳园陵，与从弟球俱诣宋武帝，帝曰：“并膏梁世德，<br /><br />&nbsp;&nbsp;&nbsp;&nbsp;乃能屈志戎旅？”昙首答曰：“既从神武，自使懦夫立志。”时谢晦在坐曰：<br /><br />&nbsp;&nbsp;&nbsp;&nbsp;“仁者果有勇。”帝悦。及至彭城，大会戏马台，赋诗，昙首文先成。帝问弘曰：<br /><br />&nbsp;&nbsp;&nbsp;&nbsp;“卿弟何如卿？”答曰：“若但如下官，门户何寄？”帝大笑。昙首有智局，喜<br /><br />&nbsp;&nbsp;&nbsp;&nbsp;愠不见于色，闺门内雍雍如也。手不执金玉，妇女亦不得以为饰玩。自非禄赐，<br /><br />&nbsp;&nbsp;&nbsp;&nbsp;一毫不受于人。为文帝镇西长史，武帝谓文帝曰：“昙首辅相子也，汝可每事谘<br /><br />&nbsp;&nbsp;&nbsp;&nbsp;之。”及文帝被迎，入奉大统，议者皆致疑，昙首与到彦之、从兄华并劝上行，<br /><br />&nbsp;&nbsp;&nbsp;&nbsp;上犹未许。昙首固陈，并言天人符应。上乃下，率府州文武严兵自卫，台所遣百<br /><br />&nbsp;&nbsp;&nbsp;&nbsp;官众力不得近部伍。中兵参军朱容子抱刀在平乘户外，不解带者累旬。及即位，<br /><br />&nbsp;&nbsp;&nbsp;&nbsp;谓昙首曰：“非宋昌独见，无以致此。”以昙首为侍中，领骁骑将军，容子为右<br /><br />&nbsp;&nbsp;&nbsp;&nbsp;军将军。诛徐羡之等及平谢晦，皆昙首及华力也。<br /><br />&nbsp;&nbsp;&nbsp;&nbsp;元嘉四年，车驾出北堂，使三更竟开广莫门。南台云：“应须白兽幡、银字<br /><br />&nbsp;&nbsp;&nbsp;&nbsp;启”。不肯开。尚书左丞羊玄保奏免御史中丞傅隆，旨下。昙首曰：“既无异敕，<br /><br />&nbsp;&nbsp;&nbsp;&nbsp;又阙幡启，虽称上旨，不异单刺。元嘉元年、二年，虽有再开门例，此乃前事之<br /><br />&nbsp;&nbsp;&nbsp;&nbsp;违。今之守旧，未为非礼。其不请白兽幡、银字启，致开门不时，由尚书相承之<br /><br />&nbsp;&nbsp;&nbsp;&nbsp;失，亦合纠正。”上特无问，更立科条。迁太子詹事，侍中如故。自谢晦平后，<br /><br />&nbsp;&nbsp;&nbsp;&nbsp;上欲封昙首等，会集，举酒劝之，因拊御床曰：“此坐非卿兄弟，无复今日。”<br /><br />&nbsp;&nbsp;&nbsp;&nbsp;出诏以示之。昙首曰：“岂可因国之灾，以为身幸。陛下虽欲私臣，当如直史何？”<br /><br />&nbsp;&nbsp;&nbsp;&nbsp;封事遂寝。时弘录尚书事，又为扬州刺史。昙首为上所亲委，任兼两宫。彭城王<br /><br />&nbsp;&nbsp;&nbsp;&nbsp;义康与弘并录，意常怏怏，又欲得扬州。以昙首居中分其权任，愈不悦。昙首固<br /><br />&nbsp;&nbsp;&nbsp;&nbsp;乞吴郡，文帝曰：“岂有欲建大厦而遣其栋梁？贤兄比屡称疾，固辞州任，将来<br /><br />&nbsp;&nbsp;&nbsp;&nbsp;若相申许，此处非卿而谁？”时弘久疾，屡逊位，不许。义康谓宾客曰：“王公<br /><br />&nbsp;&nbsp;&nbsp;&nbsp;久疾不起，神州讵合卧临？”昙首劝弘减府兵力之半，以配义康，乃悦。七年卒，<br /><br />&nbsp;&nbsp;&nbsp;&nbsp;时年三十七。文帝临恸，叹曰：“王詹事所疾不救，国之衰也。”中书舍人周赳<br /><br />&nbsp;&nbsp;&nbsp;&nbsp;侍侧曰：“王家欲衰，贤者先殒。”上曰：“直是我家衰耳。”赠光禄大夫。九<br /><br />&nbsp;&nbsp;&nbsp;&nbsp;年，以预诛徐羡之等谋，追封豫宁县侯，谥曰文。孝武即位，配飨文帝庙庭。子<br /><br />&nbsp;&nbsp;&nbsp;&nbsp;僧绰嗣。<br /><br />&nbsp;&nbsp;&nbsp;&nbsp;僧绰幼有大成之度，众便以国器许之。好学，练悉朝典。年十三，文帝引见，<br /><br />&nbsp;&nbsp;&nbsp;&nbsp;拜便流涕哽咽，上亦悲不自胜。袭封豫宁县侯，尚文帝长女东阳献公主。初为江<br /><br />&nbsp;&nbsp;&nbsp;&nbsp;夏王义恭司徒参军。累迁尚书吏部郎，参掌大选，究识流品，任举咸尽其分。僧<br /><br />&nbsp;&nbsp;&nbsp;&nbsp;绰深沉有局度，不以才能高人。父昙首与王华并被任遇，华子新建侯嗣，才劣，<br /><br />&nbsp;&nbsp;&nbsp;&nbsp;位遇亦轻。僧绰尝谓中书侍郎蔡兴宗曰：“弟名位与新建齐，弟超至今日，盖姻<br /><br />&nbsp;&nbsp;&nbsp;&nbsp;戚所致也。”迁侍中，时年二十九。始兴王浚尝问其年，僧绰自嫌早达，逡巡良<br /><br />&nbsp;&nbsp;&nbsp;&nbsp;久乃答，其谦退若此。元嘉末，文帝颇以后事为念，大相付托，朝政大小皆参焉。<br /><br />&nbsp;&nbsp;&nbsp;&nbsp;从兄微，清介士也，惧其太盛，劝令损抑。僧绰乃求吴郡及广州，并不许。会巫<br /><br />&nbsp;&nbsp;&nbsp;&nbsp;蛊事泄，上先召僧绰具言之。及将废立，使寻求前朝旧典。劭于东宫夜飨将士，<br /><br />&nbsp;&nbsp;&nbsp;&nbsp;僧绰密以启闻。上又令撰汉、魏以来废诸王故事送与江湛。徐湛之欲立随王诞，<br /><br />&nbsp;&nbsp;&nbsp;&nbsp;江湛欲立南平王铄，文帝欲立建平王宏，议久不决。诞妃即湛之女，铄妃湛妹也。<br /><br />&nbsp;&nbsp;&nbsp;&nbsp;僧绰曰：“建立之事，仰由圣怀。臣谓惟宜速断，几事难密，不可使难生虑表，<br /><br />&nbsp;&nbsp;&nbsp;&nbsp;取笑千载。”上曰：“卿可谓能断大事，此事不可不殷勤；且庶人始亡，人将谓<br /><br />&nbsp;&nbsp;&nbsp;&nbsp;我无复慈爱之道。”僧绰曰：“恐千载之后，言陛下惟能裁弟，不能裁儿。”上<br /><br />&nbsp;&nbsp;&nbsp;&nbsp;默然。江湛出阁谓僧绰曰：“卿向言将不伤直邪？”僧绰曰：“弟亦恨君不直。”<br /><br />&nbsp;&nbsp;&nbsp;&nbsp;及劭弑逆，江湛在尚书上省，闻变曰：“不用王僧绰言至此。”劭立，转僧绰吏<br /><br />&nbsp;&nbsp;&nbsp;&nbsp;部尚书。及检文帝巾箱及湛家书疏，得僧绰所启飨士并废诸王事，乃收害焉。因<br /><br />&nbsp;&nbsp;&nbsp;&nbsp;此陷北第诸侯王，以为与僧绰有异志。孝武即位，追赠金紫光禄大夫，谥曰愍侯。<br /><br />&nbsp;&nbsp;&nbsp;&nbsp;初，太社西空地，本吴时丁奉宅，孙皓流徙其家。江左初，为周、苏峻宅，后<br /><br />&nbsp;&nbsp;&nbsp;&nbsp;为袁悦宅，又为章武王司马秀宅，皆以凶终；及给臧焘，亦频遇祸，故世称凶地。<br /><br />&nbsp;&nbsp;&nbsp;&nbsp;僧绰尝谓宅无吉凶，请以为第，始造，未及居而败。子俭。<br /><br />&nbsp;&nbsp;&nbsp;&nbsp;俭，字仲宝，生而僧绰遇害，为叔父僧虔所养。数岁，袭爵豫宁县侯。拜受<br /><br />&nbsp;&nbsp;&nbsp;&nbsp;茅上，流涕呜咽。幼笃学，手不释卷。宾客或相称美，僧虔曰：“我不患此儿无<br /><br />&nbsp;&nbsp;&nbsp;&nbsp;名，政恐名太盛耳。”乃手书崔子玉《座右铭》以贻之。丹阳尹袁粲闻其名，及<br /><br />&nbsp;&nbsp;&nbsp;&nbsp;见之曰：“宰相之门也。栝柏豫章虽小，已有栋梁气矣，终当任人家国事。”言<br /><br />&nbsp;&nbsp;&nbsp;&nbsp;之宋明帝，选尚阳羡公主，拜驸马都尉。帝以俭嫡母武康主同太初巫蛊事，不可<br /><br />&nbsp;&nbsp;&nbsp;&nbsp;以为妇姑，欲开冢离葬。俭因人自陈，密以死请，故事不行。年十八，解褐秘书<br /><br />&nbsp;&nbsp;&nbsp;&nbsp;郎，太子舍人，超迁秘书丞。依《七略》撰《七志》四十卷，表献之。又撰定<br /><br />&nbsp;&nbsp;&nbsp;&nbsp;《元徽四部书目》。母忧，服阕，为司徒右长史。晋令，公府长史著朝服，宋大<br /><br />&nbsp;&nbsp;&nbsp;&nbsp;明以来著朱衣。俭上言宜复旧制，时议不许。<br /><br />&nbsp;&nbsp;&nbsp;&nbsp;及苍梧暴虐，俭告袁粲求外出，引晋新安主婿王献之任吴兴为例，补义兴太<br /><br />&nbsp;&nbsp;&nbsp;&nbsp;守。升明二年，为长史兼侍中，以父终此职，固让。先是齐高帝为相，欲引时贤<br /><br />&nbsp;&nbsp;&nbsp;&nbsp;参赞大业。时谢F为长史，帝夜召F，却人与语，久之，F无言。唯有二小儿捉<br /><br />&nbsp;&nbsp;&nbsp;&nbsp;烛，帝虑F难之，仍取烛遣儿，F又无言，帝乃呼左右。俭素知帝雄异，后请间<br /><br />&nbsp;&nbsp;&nbsp;&nbsp;言于帝曰：“功高不赏，古来非一，以公今日位地，欲北面居人臣，可乎？”帝<br /><br />&nbsp;&nbsp;&nbsp;&nbsp;正色裁之，而神采内和。俭因又曰：“俭蒙公殊眄，所以吐所难吐，何赐拒之深。<br /><br />&nbsp;&nbsp;&nbsp;&nbsp;宋以景和、元徽之淫虐，非公岂复宁济；但人情浇薄，不能持久，公若小复推迁，<br /><br />&nbsp;&nbsp;&nbsp;&nbsp;则人望去矣，岂唯大业永沦，七尺岂可得保？”帝笑曰：“卿言不无理。”俭又<br /><br />&nbsp;&nbsp;&nbsp;&nbsp;曰：“公今名位，故是经常宰相，宜礼绝群后，微示变革。当先令褚公知之，俭<br /><br />&nbsp;&nbsp;&nbsp;&nbsp;请衔命。”帝曰：“我当自往。”经少日，帝自造彦回，款言移晷，乃谓曰：<br /><br />&nbsp;&nbsp;&nbsp;&nbsp;“我梦应得官。”彦回曰：“今授始尔，恐一二年间未容便移。且吉梦未必便在<br /><br />&nbsp;&nbsp;&nbsp;&nbsp;旦夕。”帝还告俭，俭曰：“褚是未达理。”虞整时为中书舍人，甚闲辞翰，俭<br /><br />&nbsp;&nbsp;&nbsp;&nbsp;乃自报整，使作诏。及高帝为太尉，引俭为右长史，寻转左，专见任用。大典将<br /><br />&nbsp;&nbsp;&nbsp;&nbsp;行，礼仪诏策，皆出于俭，褚彦回唯为禅诏，又使俭参怀定之。齐台建，迁尚书<br /><br />&nbsp;&nbsp;&nbsp;&nbsp;右仆射，领吏部，时年二十八。多所引进。时客有姓谭者，诣俭求官，俭谓曰：<br /><br />&nbsp;&nbsp;&nbsp;&nbsp;“齐桓灭谭，那得有君？”答曰：“谭子奔莒，所以有仆。”俭赏其善据，卒得<br /><br />&nbsp;&nbsp;&nbsp;&nbsp;职焉。高帝尝从容谓俭曰：“我今日当以青溪为鸿沟。”对曰：“天应人顺，庶<br /><br />&nbsp;&nbsp;&nbsp;&nbsp;无楚、汉之事。”时朝仪草创，衣服制则未有定准。俭议曰：“汉景六年，梁王<br /><br />&nbsp;&nbsp;&nbsp;&nbsp;入朝，中郎谒者，金貂出入殿门。左思《魏都赋》云‘蔼蔼列侍，金貂齐光’，<br /><br />&nbsp;&nbsp;&nbsp;&nbsp;此藩国侍臣有貂之明文。晋《百官表》云‘太尉参军四人，朝服武冠’，此又宰<br /><br />&nbsp;&nbsp;&nbsp;&nbsp;府之明文。”又疑百僚敬齐公之礼，俭又曰：“晋王受命，劝进云，‘冲等眷眷’，<br /><br />&nbsp;&nbsp;&nbsp;&nbsp;称名则应尽礼。”而世子礼秩未定，俭又曰：“《春秋》曹世子来朝，待以上公<br /><br />&nbsp;&nbsp;&nbsp;&nbsp;之礼，下其君一等。今齐公九命，礼冠列蕃，世子亦宜异数。”并从之。世子镇<br /><br />&nbsp;&nbsp;&nbsp;&nbsp;石头城，仍以为世子宫，俭又曰：“鲁有灵光殿，汉之前例也。听事为崇光殿，<br /><br />&nbsp;&nbsp;&nbsp;&nbsp;外斋为宣德殿，以散骑常侍张绪为世子詹事，车服悉依东宫制度。”<br /><br />&nbsp;&nbsp;&nbsp;&nbsp;高帝践阼，与俭议佐命功臣，从容谓曰：“卿谋谟之功，莫与为二，卿止二<br /><br />&nbsp;&nbsp;&nbsp;&nbsp;千户，意以为少。赵充国犹能自举西零之任，况卿与我情期异常。”俭曰：“昔<br /><br />&nbsp;&nbsp;&nbsp;&nbsp;宋祖创业，佐命诸公，开国不过二千，以臣比之，唯觉超越。”上笑曰：“张良<br /><br />&nbsp;&nbsp;&nbsp;&nbsp;辞侯，何以过此。”建元元年，改封南昌县公。时都下舛难，且多奸盗，上欲立<br /><br />&nbsp;&nbsp;&nbsp;&nbsp;符伍，家家以相检括。俭谏曰：“京师翼翼，四方是凑，必也持符，于事既烦，<br /><br />&nbsp;&nbsp;&nbsp;&nbsp;理成不旷，谢安所谓‘不尔何以为京师’。”乃止。是岁，有司奏定郊殷之礼，<br /><br />&nbsp;&nbsp;&nbsp;&nbsp;俭以为宜以今年十月殷祭宗庙，自此以后，五年再殷祭。二年正月上辛，有事南<br /><br />&nbsp;&nbsp;&nbsp;&nbsp;郊，即以其日还祭明堂，又用次辛，飨祀北郊而并无配。从之。明年转左仆射，<br /><br />&nbsp;&nbsp;&nbsp;&nbsp;领选如故。初，宋明帝紫极殿珠帘绮柱，饰以金玉，江左所未有。高帝欲以其材<br /><br />&nbsp;&nbsp;&nbsp;&nbsp;起宣阳门，俭与褚彦回及叔父僧虔连名表谏，上手诏酬纳。宋世宫门外六门城设<br /><br />&nbsp;&nbsp;&nbsp;&nbsp;竹篱，是年初，有发白虎樽言“白门三重门，竹篱穿不完”。上感其言，改立都<br /><br />&nbsp;&nbsp;&nbsp;&nbsp;墙。俭又谏，上答曰：“吾欲后世无以加也。”朝廷初基，制度草创，俭问无不<br /><br />&nbsp;&nbsp;&nbsp;&nbsp;决。上每曰“《诗》云‘惟岳降神，生甫及申’，今天为我生俭也。”其年固请<br /><br />&nbsp;&nbsp;&nbsp;&nbsp;解选，见许。<br /><br />&nbsp;&nbsp;&nbsp;&nbsp;帝幸乐游宴集，谓俭曰：“卿好音乐，孰与朕同？”俭曰：“沐浴唐风，事<br /><br />&nbsp;&nbsp;&nbsp;&nbsp;兼比屋，亦既在齐，不知肉味。”帝称善。后幸华林宴集，使各效伎艺。褚彦回<br /><br />&nbsp;&nbsp;&nbsp;&nbsp;弹琵琶，王僧虔、柳世隆弹琴，沈文季歌《子夜来》，张敬儿舞。俭曰：“臣无<br /><br />&nbsp;&nbsp;&nbsp;&nbsp;所解，唯知诵书。”因跪上前诵相如《封禅书》。上笑曰：“此盛德之事，吾何<br /><br />&nbsp;&nbsp;&nbsp;&nbsp;以堪之。”后上使陆澄诵《孝经》，起自“仲尼居”，俭曰：“澄所谓博而寡要，<br /><br />&nbsp;&nbsp;&nbsp;&nbsp;臣请诵之。”乃诵《君子之事上章》。上曰：“善，张子布更觉非奇也。”于是<br /><br />&nbsp;&nbsp;&nbsp;&nbsp;王敬则脱朝服袒，以绛纠髻，奋臂拍张，叫动左右。上不悦曰：“岂闻三公如此？”<br /><br />&nbsp;&nbsp;&nbsp;&nbsp;答曰：“臣以拍张，故得三公，不可忘拍张。”时以为名答。俭寻以本官领太子<br /><br />&nbsp;&nbsp;&nbsp;&nbsp;詹事，加兵三百人。时皇太子妃薨，左卫将军沈文季经为宫臣，未详服不。俭议<br /><br />&nbsp;&nbsp;&nbsp;&nbsp;曰：“汉、魏以来，宫僚先备臣隶之节，具体在三。存既尽敬，亡岂无服？昔庾<br /><br />&nbsp;&nbsp;&nbsp;&nbsp;翼丧妻，王允、滕含犹谓府吏宜有小君之服，况臣节之重。宜依旧君之妻齐衰三<br /><br />&nbsp;&nbsp;&nbsp;&nbsp;月而除。”<br /><br />&nbsp;&nbsp;&nbsp;&nbsp;上崩，遗诏以俭为侍中、尚书令、镇军。每上朝，令史恒有三五十人随上，<br /><br />&nbsp;&nbsp;&nbsp;&nbsp;谘事辩析，未尝壅滞。褚彦回时为司徒、录尚书，笑谓俭曰：“观令判断甚乐。”<br /><br />&nbsp;&nbsp;&nbsp;&nbsp;俭曰：“所以得厝私怀，实由禀明公不言之化。”武帝即位，给班剑二十人，进<br /><br />&nbsp;&nbsp;&nbsp;&nbsp;号卫将军，掌选事。时有司以前代嗣位，或仍前郊年，或别为郊始，晋、宋以来，<br /><br />&nbsp;&nbsp;&nbsp;&nbsp;未有画一。俭议曰：“晋明帝太宁三年南郊，其年九月崩；成帝即位，明年改元，<br /><br />&nbsp;&nbsp;&nbsp;&nbsp;亦郊。简文咸安二年南郊，其年七月崩；孝武即位，明年改元，亦郊。宋元嘉三<br /><br />&nbsp;&nbsp;&nbsp;&nbsp;十年正月南郊，二月崩；孝武嗣位，明年亦郊。此二代明例，差可依放。今圣明<br /><br />&nbsp;&nbsp;&nbsp;&nbsp;系业，幽显宅心，言化则频郊非嫌，语事则元号初改，燎登配，孝敬兼遂。谓<br /><br />&nbsp;&nbsp;&nbsp;&nbsp;明年正月宜飨礼二郊，虞祭明堂。自兹以后，依旧间岁。”有司又以明年正月上<br /><br />&nbsp;&nbsp;&nbsp;&nbsp;辛应南郊，而立春在上辛后，郊在立春前为疑。俭曰：“宋景平元年正月三日辛<br /><br />&nbsp;&nbsp;&nbsp;&nbsp;丑南郊，其月十一日立春；元嘉十六年正月六日辛未南郊，其月八日立春，此近<br /><br />&nbsp;&nbsp;&nbsp;&nbsp;世明例也。”并从之。永明二年，领丹阳尹。三年，领国子祭酒，又领太子少傅。<br /><br />&nbsp;&nbsp;&nbsp;&nbsp;旧太子敬二傅同，至是朝议接少傅以宾友礼。<br /><br />&nbsp;&nbsp;&nbsp;&nbsp;宋时国学颓废，未暇修复。宋明帝泰始六年，置总明观以集学士，或谓之东<br /><br />&nbsp;&nbsp;&nbsp;&nbsp;观，置东观祭酒一人，总明访举郎二人；儒、玄、文、史四科，科置学士十人，<br /><br />&nbsp;&nbsp;&nbsp;&nbsp;其余令史以下各有差。是岁，以国学既立，省总明观，于俭宅开学士馆，以总明<br /><br />&nbsp;&nbsp;&nbsp;&nbsp;四部书充之。又诏俭以家为府。四年，以本官领吏部。先是宋孝武好文章，天下<br /><br />&nbsp;&nbsp;&nbsp;&nbsp;悉以文采相尚，莫以专经为业。俭弱年便留意《三礼》，尤善《春秋》，发言吐<br /><br />&nbsp;&nbsp;&nbsp;&nbsp;论，造次必于儒教，由是衣冠翕然，并尚经学，儒教于此大兴。何承天《礼论》<br /><br />&nbsp;&nbsp;&nbsp;&nbsp;三百卷，俭抄为八帙，又别抄条目为十三卷。朝仪旧典，晋、宋来施行故事，撰<br /><br />&nbsp;&nbsp;&nbsp;&nbsp;次谙忆，无遗漏者。所以当朝理事，断决如流。每博议引证，先儒罕有其例，八<br /><br />&nbsp;&nbsp;&nbsp;&nbsp;坐丞郎，无能异者。令史谘事，宾客满席，俭应接铨序，傍无留滞。十日一还，<br /><br />&nbsp;&nbsp;&nbsp;&nbsp;监试诸生，巾卷在庭，剑卫令史，仪容甚盛。作解散帻，斜插簪，朝野慕之，相<br /><br />&nbsp;&nbsp;&nbsp;&nbsp;与放效。俭常谓人曰，“江左风流宰相，惟有谢安”，盖自况也。武帝深委仗之，<br /><br />&nbsp;&nbsp;&nbsp;&nbsp;士流选用，奏无不可。<br /><br />&nbsp;&nbsp;&nbsp;&nbsp;五年，俭即本号开府仪同三司，固让。六年，重申前命。先是诏俭三日一还<br /><br />&nbsp;&nbsp;&nbsp;&nbsp;朝，尚书令史出谘事，上以往来烦数，诏俭还尚书下省，月听十日出外。俭启求<br /><br />&nbsp;&nbsp;&nbsp;&nbsp;解选，上不许。七年，乃上表固请，见许，改领中书监，参掌选事。其年疾，上<br /><br />&nbsp;&nbsp;&nbsp;&nbsp;亲临视。薨，年三十八。诏卫军文武及台所给兵仗，悉停侍葬。又诏追赠太尉，<br /><br />&nbsp;&nbsp;&nbsp;&nbsp;加羽葆、鼓吹，增班剑为六十人，葬礼依太宰文简公褚彦回故事。谥文宪公。俭<br /><br />&nbsp;&nbsp;&nbsp;&nbsp;寡嗜欲，唯以经国为务，车服尘素，家无遗财。手笔典裁，为当时所重。少便有<br /><br />&nbsp;&nbsp;&nbsp;&nbsp;宰臣之志，赋诗云：“稷契匡虞夏，伊吕翼商周。”及生子，字曰玄成，取仍世<br /><br />&nbsp;&nbsp;&nbsp;&nbsp;作相之义。撰《古今丧服集记》并文集，并行于世。梁武帝受禅，诏为俭立碑，<br /><br />&nbsp;&nbsp;&nbsp;&nbsp;降爵为侯。<br /><br />&nbsp;&nbsp;&nbsp;&nbsp;俭弟逊，宋升明中为丹阳丞，告刘彦节事，不蒙封赏。建元初，为晋陵太守，<br /><br />&nbsp;&nbsp;&nbsp;&nbsp;有怨言。俭虑为祸，因褚彦回启闻，中丞陆澄依事举奏。诏以俭竭诚佐命，特降<br /><br />&nbsp;&nbsp;&nbsp;&nbsp;刑书宥逊，远徙永嘉郡，于道伏诛。长子骞嗣。<br /><br />&nbsp;&nbsp;&nbsp;&nbsp;骞，字思寂，本字玄成，与齐高帝偏讳同，故改焉。性凝简，慕乐广为人，<br /><br />&nbsp;&nbsp;&nbsp;&nbsp;未尝言人之短。诸女子侄皆嫔王尚主，朔望来归，辎Z填咽，非所欲也，敕岁中<br /><br />&nbsp;&nbsp;&nbsp;&nbsp;不过一称见。尝从容谓诸子曰：“吾家本素族，自可依流平进，不须苟求也。”<br /><br />&nbsp;&nbsp;&nbsp;&nbsp;历黄门郎、司徒右长史。不事产业，有旧墅在钟山八十余顷，与诸宅及故旧共佃<br /><br />&nbsp;&nbsp;&nbsp;&nbsp;之。常谓人曰：“我不如郑公业，有田四百顷，而食常不周。”以此为愧。永元<br /><br />&nbsp;&nbsp;&nbsp;&nbsp;末，召为侍中，不拜。三年春，枉矢昼见西方，长十余丈。骞曰：“此除旧布新<br /><br />&nbsp;&nbsp;&nbsp;&nbsp;之象也。”及梁武起兵，骞曰：“天时人事，其在此乎？”梁武霸府建，引为大<br /><br />&nbsp;&nbsp;&nbsp;&nbsp;司马谘议参军，迁侍中。及帝受禅，降封为侯。历位度支尚书，中书令。武帝于<br /><br />&nbsp;&nbsp;&nbsp;&nbsp;钟山西造大爱敬寺，骞旧墅在寺侧者，即王导赐田也。帝遣主书宣旨，就骞市之，<br /><br />&nbsp;&nbsp;&nbsp;&nbsp;欲以施寺。答云：“此田不卖；若敕取，所不敢言。”酬对又脱略。帝怒，遂付<br /><br />&nbsp;&nbsp;&nbsp;&nbsp;市评田价，以直逼还之。由是忤旨，出为吴兴太守。骞性侈于味而俭于服，颇以<br /><br />&nbsp;&nbsp;&nbsp;&nbsp;多忌为累。又惰于接物，虽主书宣敕，或过时不见。才望不及弟，特以俭之<br /><br />&nbsp;&nbsp;&nbsp;&nbsp;嫡，故不弃于时。┪尚书左丞仆射，当朝用事，骞自中书令为郡，邑邑不乐，<br /><br />&nbsp;&nbsp;&nbsp;&nbsp;在郡卧不视事。征复为度支尚书，加给事中，领射声校尉。以母忧去职。普通三<br /><br />&nbsp;&nbsp;&nbsp;&nbsp;年卒，年四十九。赠侍中、金紫光禄大夫，谥曰安。子规。<br /><br />&nbsp;&nbsp;&nbsp;&nbsp;规，字威明，八岁丁所生母忧，居丧有至性。齐太尉徐孝嗣每见必为流涕，<br /><br />&nbsp;&nbsp;&nbsp;&nbsp;称曰“孝童”。叔父┮嗌钇髦刂，常曰：“此儿吾家千里驹也。”年十二，<br /><br />&nbsp;&nbsp;&nbsp;&nbsp;略通《五经》大义。及长，遂博涉有口辩。为本州迎主簿。起家秘书郎，累迁太<br /><br />&nbsp;&nbsp;&nbsp;&nbsp;子洗马。天监十二年，改造太极殿毕，规献《新殿赋》，其辞甚工。后为晋安王<br /><br />&nbsp;&nbsp;&nbsp;&nbsp;纲云麾谘议参军，久之，为新安太守。父忧去职，服阕，袭封南昌县侯。除中书<br /><br />&nbsp;&nbsp;&nbsp;&nbsp;黄门侍郎，敕与陈郡殷芸、琅邪王锡、范阳张缅同侍东宫，俱为昭明太子所礼。<br /><br />&nbsp;&nbsp;&nbsp;&nbsp;湘东王绎时为丹阳尹，与朝士宴集，属规为酒令。规从容曰：“江左以来，未有<br /><br />&nbsp;&nbsp;&nbsp;&nbsp;兹举。”特进萧琛、金紫光禄大夫傅昭在坐，并谓为知言。朱异尝因酒卿规，规<br /><br />&nbsp;&nbsp;&nbsp;&nbsp;责以无礼。普通初，陈庆之北侵，陷洛阳，百僚称庆。规退曰：“可吊也，又何<br /><br />&nbsp;&nbsp;&nbsp;&nbsp;贺焉？道家有云：非为功难，成功难也。昔桓温得而复失，宋武竟无成功。我孤<br /><br />&nbsp;&nbsp;&nbsp;&nbsp;军无援，深入寇境，将为乱阶。”俄见覆没。<br /><br />&nbsp;&nbsp;&nbsp;&nbsp;六年，武帝于文德殿饯广州刺史元景隆，诏群臣赋诗，同用五十韵。规援笔<br /><br />&nbsp;&nbsp;&nbsp;&nbsp;立奏，其文又美，武帝嘉焉，即日授侍中。后为晋安王长史。王立为太子，仍为<br /><br />&nbsp;&nbsp;&nbsp;&nbsp;散骑常侍、太子中庶子，侍东宫。太子赐以所服貂蝉，并降令书，悦是举也。寻<br /><br />&nbsp;&nbsp;&nbsp;&nbsp;为吴郡太守，主书芮珍宗家在吴，前守宰皆倾意附之。至是珍宗假还，规遇之甚<br /><br />&nbsp;&nbsp;&nbsp;&nbsp;薄。珍宗还都，密奏规不理郡事。俄征为左户尚书。郡境千余人诣阙请留，表三<br /><br />&nbsp;&nbsp;&nbsp;&nbsp;奏不许。求于郡树碑，许之。<br /><br />&nbsp;&nbsp;&nbsp;&nbsp;规常以门宗贵盛，恒思减退。后为太子中庶子，领步兵校尉，辞疾不拜，遂<br /><br />&nbsp;&nbsp;&nbsp;&nbsp;于钟山宋熙寺筑室居焉。卒，赠光禄大夫，谥曰文。皇太子出临哭，与湘东王绎<br /><br />&nbsp;&nbsp;&nbsp;&nbsp;令曰：“王威明风韵遒上，神峰标映，千里绝迹，百尺无枝，实俊人也。一尔过<br /><br />&nbsp;&nbsp;&nbsp;&nbsp;隙，永归长夜，金刀掩芒，长淮绝涸。去岁冬中，已伤刘子，今兹寒孟，复悼王<br /><br />&nbsp;&nbsp;&nbsp;&nbsp;生。俱往之伤，信非虚说。”规集《后汉》众家异同，注《续汉书》二百卷。文<br /><br />&nbsp;&nbsp;&nbsp;&nbsp;集二十卷。子褒，魏克江陵入长安。<br /><br />&nbsp;&nbsp;&nbsp;&nbsp;，字思晦，骞弟也。年数岁而风神警拔，有成人之度。时父俭作宰相，<br /><br />&nbsp;&nbsp;&nbsp;&nbsp;宾客盈门，见┰唬骸肮才公望，复在此矣。”弱冠选尚淮南长公主，拜驸马<br /><br />&nbsp;&nbsp;&nbsp;&nbsp;都尉，历秘书丞。齐明帝诏求选士，始安王遥光荐┘岸海王僧孺。除┢<br /><br />&nbsp;&nbsp;&nbsp;&nbsp;从事中郎，天监中，历位侍中，吏部尚书，领国子祭酒。门贵与物隔，不能留心<br /><br />&nbsp;&nbsp;&nbsp;&nbsp;寒素，颇称刻薄。后为尚书左仆射，领国子祭酒。卒，谥曰靖。子承、训，并通<br /><br />&nbsp;&nbsp;&nbsp;&nbsp;显。<br /><br />&nbsp;&nbsp;&nbsp;&nbsp;承，字安期，初为秘书郎，累迁中书黄门侍郎，兼国子博士。时膏腴贵游，<br /><br />&nbsp;&nbsp;&nbsp;&nbsp;咸以文学相尚，罕以经术为业，唯承独好儒业。迁长史兼侍中，俄转国子祭酒。<br /><br />&nbsp;&nbsp;&nbsp;&nbsp;承祖俭、父，皆为此职，三世为国师，前代未之有。久之，出为东阳太守。<br /><br />&nbsp;&nbsp;&nbsp;&nbsp;政存宽惠，吏人悦之。卒郡，谥曰章。承性简贵，有风格。右卫朱异当朝用事，<br /><br />&nbsp;&nbsp;&nbsp;&nbsp;每休下，车马填门。有魏郡申英者，门寒才俊，好危言高论以忤权右。尝指异门<br /><br />&nbsp;&nbsp;&nbsp;&nbsp;曰：“此中辐凑，皆为利往，能不至者，唯大小王东阳耳。”小东阳即承弟稚也。<br /><br />&nbsp;&nbsp;&nbsp;&nbsp;时唯承兄弟及褚翔不至异门，世并称之。<br /><br />&nbsp;&nbsp;&nbsp;&nbsp;训，字怀范，生而紫胞，师媪云“法当贵”。幼聪警，有识量。僧正惠超见<br /><br />&nbsp;&nbsp;&nbsp;&nbsp;而奇之，谓门人罗智国曰：“四郎眉目疏朗，举动和韵，此是兴门户者。”智国<br /><br />&nbsp;&nbsp;&nbsp;&nbsp;以白，┮嘣唬骸安蛔够业，其在文殊。”文殊，训小字也。年十三，<br /><br />&nbsp;&nbsp;&nbsp;&nbsp;┩觯忧毁，家人莫识。十六，召见文德殿，应对爽彻，上目送久之，谓朱异<br /><br />&nbsp;&nbsp;&nbsp;&nbsp;曰：“可谓相门有相。”初补国子生，问说师袁昂。昂曰：“久籍高名，有劳虚<br /><br />&nbsp;&nbsp;&nbsp;&nbsp;想，及观容止，若披云雾。”俄而诸袁子弟来，昂谓诸助教曰：“我儿出十数，<br /><br />&nbsp;&nbsp;&nbsp;&nbsp;若有一子如此，实无所恨。”射策，除秘书郎，累迁秘书丞。尝诗云：“旦]匡<br /><br />&nbsp;&nbsp;&nbsp;&nbsp;世功，萧曹佐氓俗。”追祖俭之志也。后拜侍中，入见武帝。帝问何敬容曰：<br /><br />&nbsp;&nbsp;&nbsp;&nbsp;“褚彦回年几为宰相？”敬容曰：“少过三十。”上曰：“今之王训，无谢彦回。”<br /><br />&nbsp;&nbsp;&nbsp;&nbsp;训美容仪，善进止，文章为后进领袖。年二十六卒，谥温子。<br /><br />&nbsp;&nbsp;&nbsp;&nbsp;僧虔，金紫光禄大夫僧绰弟也。父昙首，与兄弟集会子孙，任其戏适。僧达<br /><br />&nbsp;&nbsp;&nbsp;&nbsp;跳下地作彪子。时僧虔累十二博棋，既不坠落，亦不重作。僧绰采蜡烛珠为凤皇，<br /><br />&nbsp;&nbsp;&nbsp;&nbsp;僧达夺取打坏，亦复不惜。伯父弘叹曰：“僧达俊爽，当不减人；然亡吾家者，<br /><br />&nbsp;&nbsp;&nbsp;&nbsp;终此子也。僧虔必至公，僧绰当以名义见美。”或云僧虔采烛珠为凤皇，弘称其<br /><br />&nbsp;&nbsp;&nbsp;&nbsp;长者云。<br /><br />&nbsp;&nbsp;&nbsp;&nbsp;僧虔弱冠，雅善隶书，宋文帝见其书素扇，叹曰：“非唯迹逾子敬，方当器<br /><br />&nbsp;&nbsp;&nbsp;&nbsp;雅过之。”为太子舍人，退默少交接，与袁淑、谢庄善，淑每叹之曰：“卿文情<br /><br />&nbsp;&nbsp;&nbsp;&nbsp;鸿丽，学解深拔，而韬光潜实，物莫之窥，虽魏阳元之射，王汝南之骑，无以加<br /><br />&nbsp;&nbsp;&nbsp;&nbsp;焉。”迁司徒左西属。兄僧绰为宋元凶所害，亲宾咸劝之逃，僧虔泣曰：“吾兄<br /><br />&nbsp;&nbsp;&nbsp;&nbsp;奉国以忠贞，抚我以慈爱，今日之事，苦不见及耳。若同归九泉，犹羽化也。”<br /><br />&nbsp;&nbsp;&nbsp;&nbsp;孝武初，出为武陵太守，携诸子侄。兄子俭中途得病，僧虔为废寝食，同行客慰<br /><br />&nbsp;&nbsp;&nbsp;&nbsp;喻之。僧虔曰：“昔马援子侄之间，一情不异；邓攸于弟子，更逾所生，吾实怀<br /><br />&nbsp;&nbsp;&nbsp;&nbsp;其心，诚未异古。亡兄之胤，不宜忽诸，若此儿不救，便当回舟谢职。”还为中<br /><br />&nbsp;&nbsp;&nbsp;&nbsp;书郎，再迁太子中庶子。孝武欲擅书名，僧虔不敢显迹，大明世常用拙笔书，以<br /><br />&nbsp;&nbsp;&nbsp;&nbsp;此见容。后为御史中丞，领骁骑将军。甲族由来多不居宪台，王氏分枝，居乌衣<br /><br />&nbsp;&nbsp;&nbsp;&nbsp;者，位宦微减。僧虔为此官，乃曰：“此是乌衣诸郎坐处，我亦可试为耳。”泰<br /><br />&nbsp;&nbsp;&nbsp;&nbsp;始中，为吴兴太守。始王献之善书，为吴兴郡，及僧虔工书，又为郡，论者称之。<br /><br />&nbsp;&nbsp;&nbsp;&nbsp;徙会稽太守。中书舍人阮佃夫家在东，请假归，客劝僧虔以佃夫要幸，宜加礼接。<br /><br />&nbsp;&nbsp;&nbsp;&nbsp;僧虔曰：“我立身有素，岂能曲意此辈？彼若见恶，当拂衣去耳。”佃夫言于宋<br /><br />&nbsp;&nbsp;&nbsp;&nbsp;明帝，使御史中丞孙缸嗌虔，坐免官。寻以白衣领侍中。元徽中，为吏部尚书，<br /><br />&nbsp;&nbsp;&nbsp;&nbsp;寻加散骑常侍，转右仆射。升明二年，为尚书令。尝为飞白书，题尚书省壁曰：<br /><br />&nbsp;&nbsp;&nbsp;&nbsp;“圆行方止，物之定质，修之不已则溢，高之不已则栗，驰之不已则踬，引之不<br /><br />&nbsp;&nbsp;&nbsp;&nbsp;已则迭，是故去之宜疾。”当时嗟赏，以比《坐右铭》。兄子俭每觐见，辄勖以<br /><br />&nbsp;&nbsp;&nbsp;&nbsp;前言往行、忠贞止足之道。<br /><br />&nbsp;&nbsp;&nbsp;&nbsp;雅好文史，解音律，以朝廷礼乐，多违正典，人间竞造新声。时齐高帝辅政，<br /><br />&nbsp;&nbsp;&nbsp;&nbsp;僧虔上表请正声乐，高帝乃使侍中萧惠基调正清商音律。齐受命，转侍中、丹阳<br /><br />&nbsp;&nbsp;&nbsp;&nbsp;尹。郡县狱相承有上汤杀囚，僧虔上言：“汤本救疾，而实行冤暴，若罪必入重，<br /><br />&nbsp;&nbsp;&nbsp;&nbsp;自有正刑，若去恶宜疾，则应先启，岂有死生大命，而潜制下邑？”上纳其言而<br /><br />&nbsp;&nbsp;&nbsp;&nbsp;止。文惠太子镇雍州，有盗发古冢者，相传云是楚王冢，大获宝物：玉履、玉屏<br /><br />&nbsp;&nbsp;&nbsp;&nbsp;风、竹简书、青丝纶。简广数分，长二尺，皮节如新。有得十余简以示僧虔，云<br /><br />&nbsp;&nbsp;&nbsp;&nbsp;是科斗书《考工记》，《周官》所阙文也。高帝素善书，笃好不已，与僧虔赌书<br /><br />&nbsp;&nbsp;&nbsp;&nbsp;毕，谓曰：“谁为第一？”对曰：“臣书第一，陛下亦第一。”帝笑曰：“卿可<br /><br />&nbsp;&nbsp;&nbsp;&nbsp;谓善自为谋。”或云帝问：“我书何如卿？”答曰：“臣正书第一，草书第二；<br /><br />&nbsp;&nbsp;&nbsp;&nbsp;陛下草书第二，而正书第三。臣无第三，陛下无第一。”帝大笑曰：“卿善为辞；<br /><br />&nbsp;&nbsp;&nbsp;&nbsp;然天下有道，丘不与易也。”帝示僧虔古迹十一卷，就求能书人名。僧虔得人间<br /><br />&nbsp;&nbsp;&nbsp;&nbsp;所有卷中所无者：吴大皇帝、景帝、归命侯书，桓玄书，及王丞相导、领军洽、<br /><br />&nbsp;&nbsp;&nbsp;&nbsp;中书令珉、张芝、索靖、卫伯儒、张翼十一卷，奏之。又上羊欣所撰《能书人名》<br /><br />&nbsp;&nbsp;&nbsp;&nbsp;一卷。<br /><br />&nbsp;&nbsp;&nbsp;&nbsp;迁湘州刺史，侍中如故。清简不营财产，百姓安之。武帝即位，以风疾欲陈<br /><br />&nbsp;&nbsp;&nbsp;&nbsp;解，迁侍中、左光禄大夫。开府仪同三司。僧虔少时，群从并会，客有相之云：<br /><br />&nbsp;&nbsp;&nbsp;&nbsp;“僧虔年位最高，仕当至公，余人莫及。”及此授，僧虔谓兄子俭曰：“汝任重<br /><br />&nbsp;&nbsp;&nbsp;&nbsp;于朝，行当有八命之礼，我若复此授，一门有二台司，实所畏惧。”乃固辞，上<br /><br />&nbsp;&nbsp;&nbsp;&nbsp;优而许之。客问其故，僧虔曰：“吾荣位已过，无以报国，岂容更受高爵，方贻<br /><br />&nbsp;&nbsp;&nbsp;&nbsp;官谤邪？”俭既为朝宰，起长梁斋，制度小过，僧虔视之不悦，竟不入户。俭即<br /><br />&nbsp;&nbsp;&nbsp;&nbsp;日毁之。永明三年薨，时年六十。追赠司空，侍中如故。谥简穆。<br /><br />&nbsp;&nbsp;&nbsp;&nbsp;僧虔颇解星文。夜坐见豫章分野当有事故，时僧虔子慈为豫章内史，虑有公<br /><br />&nbsp;&nbsp;&nbsp;&nbsp;事。少时而僧虔薨，弃郡奔赴。时有前将军陈天福，坐讨唐宇之于钱唐，掠夺百<br /><br />&nbsp;&nbsp;&nbsp;&nbsp;姓财物弃市。先是天福将行，令家人豫作寿冢，未至东，又信催速就。冢成而得<br /><br />&nbsp;&nbsp;&nbsp;&nbsp;罪，因以葬焉。又宋世光禄大夫刘镇之年三十许，病笃，已办凶具。既而疾愈，<br /><br />&nbsp;&nbsp;&nbsp;&nbsp;因畜棺以为寿，九十余乃亡，此器方用。因此而言，天道未易知也。<br /><br />&nbsp;&nbsp;&nbsp;&nbsp;僧虔论书云：“宋文帝书，自言可比王子敬。时议者云，‘天然胜羊欣，功<br /><br />&nbsp;&nbsp;&nbsp;&nbsp;夫少于欣’。王平南保右军叔，过江右军之前以为最。亡曾祖领军，右军云：<br /><br />&nbsp;&nbsp;&nbsp;&nbsp;‘弟书遂不减吾。’变古制，今惟右军。领军不尔，至今犹法钟、张。亡从祖中<br /><br />&nbsp;&nbsp;&nbsp;&nbsp;书令书，子敬云：‘弟书如骑骡，V骁恒欲度骅骝前。’庾征西翼书，少时与右<br /><br />&nbsp;&nbsp;&nbsp;&nbsp;军齐名，右军后进，庾犹不分。在荆州与都下人书云：‘小儿辈贱家鸡，皆学逸<br /><br />&nbsp;&nbsp;&nbsp;&nbsp;少书，须吾下当比之。’张翼，王右军VV自书表，晋穆帝令翼写题后答，右军<br /><br />&nbsp;&nbsp;&nbsp;&nbsp;当时不别，久后方悟，云‘小人几欲乱真’。张芝、索靖、韦诞、钟会、二卫，<br /><br />&nbsp;&nbsp;&nbsp;&nbsp;并得名前代，无以辨其优劣，唯见其笔力惊异耳。张澄当时亦呼有意。郗终虏<br /><br />&nbsp;&nbsp;&nbsp;&nbsp;亚于右军。郗嘉宾草亚于二王，紧媚其父。恒玄自谓右军之流，论者以比孔琳之。<br /><br />&nbsp;&nbsp;&nbsp;&nbsp;谢安亦入能书录，亦自重，为子敬书嵇康诗。羊欣书见重一时，亲受子敬。行书<br /><br />&nbsp;&nbsp;&nbsp;&nbsp;尤善，正乃不称名。孔琳之书，天然纵放，极有笔力，规矩恐在羊欣后。丘道护<br /><br />&nbsp;&nbsp;&nbsp;&nbsp;与羊欣俱面受子敬，故当在欣后。范晔与萧思话同师羊欣，后小叛，既失故步，<br /><br />&nbsp;&nbsp;&nbsp;&nbsp;为复小有意耳。萧思话书，羊欣之影，风流趋好，殆当不减，笔力恨弱。谢综书，<br /><br />&nbsp;&nbsp;&nbsp;&nbsp;其舅云，紧生起是得赏也，恨少媚好。谢灵运书乃不伦，遇其合时，亦得入流。<br /><br />&nbsp;&nbsp;&nbsp;&nbsp;贺道力书亚丘道护。庾昕学右军，亦欲乱真矣。”僧虔尝自书让尚书令表，辞制<br /><br />&nbsp;&nbsp;&nbsp;&nbsp;既雅，笔迹又丽，时人以比子敬《崇贤》。吴郡顾宝先卓越多奇，自以伎能，僧<br /><br />&nbsp;&nbsp;&nbsp;&nbsp;虔乃作飞白以示之。宝先曰：“下官今为飞白屈矣。”僧虔著《书赋》，俭为注<br /><br />&nbsp;&nbsp;&nbsp;&nbsp;序甚工。<br /><br />&nbsp;&nbsp;&nbsp;&nbsp;僧虔宋世尝有书诫子曰：“知汝恨吾未许汝学，欲自悔厉，或以阖棺自欺，<br /><br />&nbsp;&nbsp;&nbsp;&nbsp;或更择美业，且得有慨，亦慰穷生。但亟闻斯唱，未睹其实，吾未信汝，非徒然<br /><br />&nbsp;&nbsp;&nbsp;&nbsp;也。往年有意于史，取《三国志》聚置床头，百日许，复徙业就玄。汝曾未窥其<br /><br />&nbsp;&nbsp;&nbsp;&nbsp;题目，未辨其指归，而终日自欺人，人不受汝欺也。由吾不学，无以为训，然重<br /><br />&nbsp;&nbsp;&nbsp;&nbsp;华无严父，放勋无令子，亦各由己耳。汝辈窃议，亦当云‘阿越不学，何忽自课’？汝见其一耳，不全尔也。设令吾学如马、郑，亦复甚胜，复倍不如，今亦必大<br /><br />&nbsp;&nbsp;&nbsp;&nbsp;减，致之有由，从身上来也。汝今壮年，自勤数倍，许胜劣及吾耳。吾在世虽乏<br /><br />&nbsp;&nbsp;&nbsp;&nbsp;德素，要复推排人间十许年，故是一旧物，人或以比数汝耳。即化之后，若自无<br /><br />&nbsp;&nbsp;&nbsp;&nbsp;调度，谁复知汝事者。舍中亦有少负令誉、弱冠越超清级者，于时王家门中，优<br /><br />&nbsp;&nbsp;&nbsp;&nbsp;者龙凤，劣犹虎豹。失荫之后，岂龙虎之议？况吾不能为汝荫，政应各自努力耳。<br /><br />&nbsp;&nbsp;&nbsp;&nbsp;或有身经三公，蔑尔无闻，布衣寒素，轻相屈体，父子贵贱殊，兄弟声名异，何<br /><br />&nbsp;&nbsp;&nbsp;&nbsp;也？体尽读数百卷书耳。吾今悔无所及，欲以前车诫尔后乘也。汝年入立境，方<br /><br />&nbsp;&nbsp;&nbsp;&nbsp;应从宦，兼有室累，何处复得下帷如王郎时邪？各尔身己切，岂复关吾邪！鬼唯<br /><br />&nbsp;&nbsp;&nbsp;&nbsp;知爱深松茂柏，宁知子弟毁誉事。因汝有感，故略叙胸怀。”子慈。<br /><br />&nbsp;&nbsp;&nbsp;&nbsp;慈，字伯宝。年八岁，外祖宋太宰江夏王义恭迎之内斋，施宝物恣所取，慈<br /><br />&nbsp;&nbsp;&nbsp;&nbsp;取素琴石砚及《孝子图》而已，义恭善之。袁淑见其幼，时抚其背曰：“叔慈内<br /><br />&nbsp;&nbsp;&nbsp;&nbsp;润也。”少与从弟俭共书学。谢凤子超宗尝候僧虔，仍往东斋诣慈。慈正学书，<br /><br />&nbsp;&nbsp;&nbsp;&nbsp;未即放笔，超宗曰：“卿书何如虔公？”慈曰：“慈书比大人，如鸡之比凤。”<br /><br />&nbsp;&nbsp;&nbsp;&nbsp;超宗狼狈而退。十岁时，与蔡兴宗子约入寺礼佛，正遇沙门忏，约戏慈曰：“众<br /><br />&nbsp;&nbsp;&nbsp;&nbsp;僧今日可谓虔虔。”慈应声曰：“卿如此，何以兴蔡氏之宗。”历位吴郡太守，<br /><br />&nbsp;&nbsp;&nbsp;&nbsp;大司马长史，侍中，领步兵校尉，司徒左长史。慈患脚，齐武帝敕王晏：“慈有<br /><br />&nbsp;&nbsp;&nbsp;&nbsp;微疾，不能骑，听乘车在仗后。”江左以来少例也。慈妻刘彦节女，子观尚武帝<br /><br />&nbsp;&nbsp;&nbsp;&nbsp;长女吴县公主，修妇礼，姑未尝交答。江夏王锋为南徐州，王妃，慈女也，以慈<br /><br />&nbsp;&nbsp;&nbsp;&nbsp;为东海太守，行南徐州府州事。还为冠军将军、庐陵王中军长史，未拜，永明九<br /><br />&nbsp;&nbsp;&nbsp;&nbsp;年卒。赠太常，谥懿。子泰。<br /><br />&nbsp;&nbsp;&nbsp;&nbsp;泰，字仲通，幼敏悟。年数岁时，祖母集诸孙侄，散枣栗于床，群儿竞之，<br /><br />&nbsp;&nbsp;&nbsp;&nbsp;泰独不取。问其故，对曰：“不取自当得赐。”由是中表异之。少好学，手所抄<br /><br />&nbsp;&nbsp;&nbsp;&nbsp;写二千许卷。及长，通和温雅，家人不见喜愠之色。姊夫齐江夏王锋为齐明帝所<br /><br />&nbsp;&nbsp;&nbsp;&nbsp;害，外生萧子友并孤弱，泰资给抚训，逾于子侄。梁天监元年为秘书丞。自齐永<br /><br />&nbsp;&nbsp;&nbsp;&nbsp;元之末，后宫火延烧秘书，图书散乱殆尽。泰表校定缮写，武帝从之。历中书侍<br /><br />&nbsp;&nbsp;&nbsp;&nbsp;郎，掌吏部，仍即真。自过江，吏部郎不复典大选，令史以下，小人求竞者辐凑<br /><br />&nbsp;&nbsp;&nbsp;&nbsp;前后，少能称职。泰为之，不为贵贱请属易意，天下称平。转黄门侍郎，每预朝<br /><br />&nbsp;&nbsp;&nbsp;&nbsp;宴，刻烛赋诗，文不加点，帝深赏叹。沈约常曰：“王有养、炬，谢有览、举。”<br /><br />&nbsp;&nbsp;&nbsp;&nbsp;养，泰小字，炬，筠小字也。始革大理，以泰为廷尉卿，再历侍中，后为都官尚<br /><br />&nbsp;&nbsp;&nbsp;&nbsp;书。泰能接人士，故每愿其居选官。顷之，为吏部尚书，衣冠属望。未及选举，<br /><br />&nbsp;&nbsp;&nbsp;&nbsp;仍疾，改除散骑常侍、左骁骑将军，未拜，卒，谥夷。子廓。<br /><br />&nbsp;&nbsp;&nbsp;&nbsp;志，字次道，慈之弟也。九岁，居所生母忧，哀容毁瘠，为中表所异。弱冠，<br /><br />&nbsp;&nbsp;&nbsp;&nbsp;选尚宋孝武女安固公主，拜驸马都尉。褚彦回为司徒，引志为主簿。谓其父僧虔<br /><br />&nbsp;&nbsp;&nbsp;&nbsp;曰：“朝廷之恩，本为殊特，所可光荣，在屈贤子。”累迁宣城内史，清谨有恩<br /><br />&nbsp;&nbsp;&nbsp;&nbsp;惠。郡人张倪、吴庆争田，经年不决。志到官，父老相谓曰：“王府君有德政，<br /><br />&nbsp;&nbsp;&nbsp;&nbsp;吾乡里乃有如此争。”倪、庆因相携请罪，所讼地遂成闲田。后为东阳太守，郡<br /><br />&nbsp;&nbsp;&nbsp;&nbsp;狱有重囚十余，冬至日，悉遣还家，过节皆反，唯一人失期。志曰：“此自太守<br /><br />&nbsp;&nbsp;&nbsp;&nbsp;事，主者勿忧。”明旦果至，以妇孕。吏人益叹服之。为吏部尚书，在选以和理<br /><br />&nbsp;&nbsp;&nbsp;&nbsp;称。崔慧景平，以例加右军将军，封临汝侯。固让，改领右卫将军。及梁武军至，<br /><br />&nbsp;&nbsp;&nbsp;&nbsp;城内杀东昏，百僚署名送首。志叹曰：“冠虽弊，可加足乎？”因取庭树叶捣<br /><br />&nbsp;&nbsp;&nbsp;&nbsp;之，伪闷不署名。梁武览笺无志署，心嘉之，弗以让也。霸府开，为骠骑大将军<br /><br />&nbsp;&nbsp;&nbsp;&nbsp;长史。梁台建，位散骑常侍、中书令。天监初，为丹阳尹，为政清静。都下有寡<br /><br />&nbsp;&nbsp;&nbsp;&nbsp;妇无子，姑亡举责以敛，葬既而无以还之。志愍其义，以俸钱偿焉。时年饥，每<br /><br />&nbsp;&nbsp;&nbsp;&nbsp;旦为粥于郡门以赋百姓，众悉称惠。常怀止足，谓诸子侄曰：“谢庄在宋孝武时，<br /><br />&nbsp;&nbsp;&nbsp;&nbsp;位止中书令，吾自视岂可过之？”三年，为散骑常侍、中书令，因多谢病，简通<br /><br />&nbsp;&nbsp;&nbsp;&nbsp;宾客。九年，还为散骑常侍、金紫光禄大夫，卒。<br /><br />&nbsp;&nbsp;&nbsp;&nbsp;志善槁隶，当时以为楷法。齐游击将军徐希秀亦号能书，常谓志为“书圣”。<br /><br />&nbsp;&nbsp;&nbsp;&nbsp;志家居建康禁中里马粪巷。父僧虔门风宽恕，志尤厚，所历不以罪咎劾人。门<br /><br />&nbsp;&nbsp;&nbsp;&nbsp;下客尝盗脱志车衣糁，志知而不问，待之如初。宾客游其门者，专盖其过而称<br /><br />&nbsp;&nbsp;&nbsp;&nbsp;其善。兄弟子侄皆笃实谦和，时人号马粪诸王为长者。普通四年，志改葬，武帝<br /><br />&nbsp;&nbsp;&nbsp;&nbsp;厚赙赠之，谥曰安。<br /><br />&nbsp;&nbsp;&nbsp;&nbsp;有五子：缉、休、N、操、素。<br /><br />&nbsp;&nbsp;&nbsp;&nbsp;志弟揖，位太中大夫，揖子筠。<br /><br />&nbsp;&nbsp;&nbsp;&nbsp;筠，字元礼，一字德柔，幼而警悟，七岁能属文。年十六，为《芍药赋》，<br /><br />&nbsp;&nbsp;&nbsp;&nbsp;其辞甚美。及长，清静好学，与从兄泰齐名。沈约见筠，以为似外祖袁粲，谓仆<br /><br />&nbsp;&nbsp;&nbsp;&nbsp;射张稷曰：“王郎非唯额类袁公，风韵都欲相似。”稷曰：“袁公见人辄矜严，<br /><br />&nbsp;&nbsp;&nbsp;&nbsp;王郎见人必娱笑。唯此一条，不能酷似。”仕为尚书殿中郎，王氏过江以来，未<br /><br />&nbsp;&nbsp;&nbsp;&nbsp;有居郎署，或劝不就，筠曰：“陆平原东南之秀，王文度独步江东。吾得比踪昔<br /><br />&nbsp;&nbsp;&nbsp;&nbsp;人，何所多恨？”乃欣然就职。沈约每见筠文咨嗟，尝谓曰：“昔蔡伯喈见王仲<br /><br />&nbsp;&nbsp;&nbsp;&nbsp;宣，称曰王公之孙，吾家书籍悉当相与。仆虽不敏，请附斯言。自谢I诸贤零落，<br /><br />&nbsp;&nbsp;&nbsp;&nbsp;平生意好殆绝，不谓疲暮复逢于君。”约于郊居宅阁斋，请筠为草木十咏，书之<br /><br />&nbsp;&nbsp;&nbsp;&nbsp;壁。皆直写文辞，不加篇题。约谓人曰：“此诗指物程形，无假题署。”约制<br /><br />&nbsp;&nbsp;&nbsp;&nbsp;《郊居赋》，构思积时，犹未都毕，示筠草。筠读至“雌霓（五的反）连蜷”，<br /><br />&nbsp;&nbsp;&nbsp;&nbsp;约抚掌欣\曰：“仆常恐人呼为霓（五兮反）。”次至“坠石q星”及“冰悬<br /><br />&nbsp;&nbsp;&nbsp;&nbsp;啥带坻”，筠皆击节称赞。约曰：“知音者希，真赏殆绝，所以相要，政在<br /><br />&nbsp;&nbsp;&nbsp;&nbsp;此数句耳。”筠又尝为诗呈约，约即报书叹咏，以为后进擅美。筠又能用强韵，<br /><br />&nbsp;&nbsp;&nbsp;&nbsp;每公宴并作，辞必妍靡。约尝启上言，晚来名家，无先筠者。又于御筵谓王志曰：<br /><br />&nbsp;&nbsp;&nbsp;&nbsp;“贤弟子文章之美，可谓后来独步。谢I常见语云，‘好诗圆美，流转如弹丸’。<br /><br />&nbsp;&nbsp;&nbsp;&nbsp;近见其数首，方知此言为实。”<br /><br />&nbsp;&nbsp;&nbsp;&nbsp;累迁太子洗马，中舍人，并掌东宫管记。昭明太子爱文学士，常与筠及刘孝<br /><br />&nbsp;&nbsp;&nbsp;&nbsp;绰、陆、到洽、殷钧等游宴玄圃，太子独执筠袖，抚孝绰肩曰：“所谓左把<br /><br />&nbsp;&nbsp;&nbsp;&nbsp;浮丘袖，右拍洪崖肩。”其见重如此。筠又与殷钧以方雅见礼。后为中书郎，奉<br /><br />&nbsp;&nbsp;&nbsp;&nbsp;敕制开善寺宝志法师碑文，辞甚丽逸。又敕撰《中书表奏》三十卷，及所上赋颂，<br /><br />&nbsp;&nbsp;&nbsp;&nbsp;都为一集。后为太子家令，复掌管记。普通元年，以母忧去职。筠有孝性，毁瘠<br /><br />&nbsp;&nbsp;&nbsp;&nbsp;过礼。中大通二年，为司徒左长史。三年，昭明太子薨，敕制哀策文，复见嗟赏。<br /><br />&nbsp;&nbsp;&nbsp;&nbsp;寻出为临海太守，在郡侵刻，还资有芒至紧常他物称是。为有司奏，不调累年。<br /><br />&nbsp;&nbsp;&nbsp;&nbsp;后历秘书监，太府卿，度支尚书，司徒左长史。及简文即位，为太子詹事。筠家<br /><br />&nbsp;&nbsp;&nbsp;&nbsp;累千金，性俭啬，外服粗弊，所乘牛尝饲以青草。及遇乱，旧宅先为贼焚，乃寓<br /><br />&nbsp;&nbsp;&nbsp;&nbsp;居国子祭酒萧子云宅。夜忽有盗攻，惧坠井，卒，时年六十九。家人十二口同遇<br /><br />&nbsp;&nbsp;&nbsp;&nbsp;害，人弃尸积于空井中。<br /><br />&nbsp;&nbsp;&nbsp;&nbsp;筠状貌寝小，长不满六尺。性弘厚，不以艺能高人。而少擅才名，与刘孝绰<br /><br />&nbsp;&nbsp;&nbsp;&nbsp;见重当时。其《自序》云：“余少好抄书，老而弥笃，虽偶见瞥观，皆即疏记。<br /><br />&nbsp;&nbsp;&nbsp;&nbsp;后重省览，欢兴弥深。习与性成，不觉笔倦。自年十三四，建武二年乙亥，至梁<br /><br />&nbsp;&nbsp;&nbsp;&nbsp;大同六年，四十六载矣。幼年读《五经》，皆七八十遍。爱《左氏春秋》，吟讽<br /><br />&nbsp;&nbsp;&nbsp;&nbsp;常为口实。广略去取，凡三过五抄，余《经》及《周官》、《仪礼》、《国语》、<br /><br />&nbsp;&nbsp;&nbsp;&nbsp;《尔雅》、《山海经》、《本草》并再抄，子史诸集皆一遍。未尝倩人假手，并<br /><br />&nbsp;&nbsp;&nbsp;&nbsp;躬自抄录，大小百余卷。不足传之好事，盖以备遗忘而已。”又与诸儿书，论家<br /><br />&nbsp;&nbsp;&nbsp;&nbsp;门集云：“史传称安平崔氏及汝南应氏，并累叶有文才，所以范蔚宗云崔氏雕龙。<br /><br />&nbsp;&nbsp;&nbsp;&nbsp;然不过父子两三世耳，非有七叶之中，名德重光，爵位相继，人人有集，如吾门<br /><br />&nbsp;&nbsp;&nbsp;&nbsp;者也。沈少傅约常语人云：‘吾少好百家之言，身为四代之史。自开辟以来，未<br /><br />&nbsp;&nbsp;&nbsp;&nbsp;有爵位蝉联、文才相继如王氏之盛也。’汝等仰观堂构，思各努力。”筠自撰其<br /><br />&nbsp;&nbsp;&nbsp;&nbsp;文章，以一官为一集，自《洗马》、《中书》、《中庶》、《吏部》、《左佐》、<br /><br />&nbsp;&nbsp;&nbsp;&nbsp;《临海》、《太府》各十卷，《尚书》三十卷，凡一百卷，行于世。子祥，仕陈<br /><br />&nbsp;&nbsp;&nbsp;&nbsp;位黄门侍郎。揖弟彬。<br /><br />&nbsp;&nbsp;&nbsp;&nbsp;彬，字思文，好文章，习篆隶，与志齐名。时人为之语曰：“三真六草，为<br /><br />&nbsp;&nbsp;&nbsp;&nbsp;天下宝。”齐武帝起旧宫，彬献赋，文辞典丽。尚齐高帝女临海长公主，拜驸马<br /><br />&nbsp;&nbsp;&nbsp;&nbsp;都尉。仕齐，历太子中庶子，徙永嘉太守。卜室于积谷山，有终焉之志。梁天监<br /><br />&nbsp;&nbsp;&nbsp;&nbsp;中，历吏部尚书、秘书监。卒，谥惠。彬立身清白，推贤接士，有士君子风。彬<br /><br />&nbsp;&nbsp;&nbsp;&nbsp;弟寂。<br /><br />&nbsp;&nbsp;&nbsp;&nbsp;寂，字子玄，性迅动，好文章。读《范滂传》，未尝不叹悒。王融败后，宾<br /><br />&nbsp;&nbsp;&nbsp;&nbsp;客多归之。齐建武初，欲献《中兴颂》，兄志谓曰：“汝膏粱年少，何患不达？<br /><br />&nbsp;&nbsp;&nbsp;&nbsp;不镇之以静，将恐贻讥。”寂乃止。位秘书郎。卒年二十一。<br /><br />&nbsp;&nbsp;&nbsp;&nbsp;论曰：王昙首之才器，王僧绰之忠直，其世禄不替也，岂徒然哉！仲宝雅道<br /><br />&nbsp;&nbsp;&nbsp;&nbsp;自居，早怀伊、吕之志，竟而逢时遇主，自致宰辅之隆，所谓衣冠礼乐，尽在是<br /><br />&nbsp;&nbsp;&nbsp;&nbsp;矣。齐有人焉，于斯为盛。其余文雅儒素，各禀家风，箕裘不坠，亦云美矣。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,332345);">加入书签</a><a
                        href="332243.html">上一页</a>&larr;<a href="index.html">返回列表</a>&rarr;<a
                            href="332411.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "332243.html"; var next_page = "332411.html"; var index_page = "index.html"; var sortid = "9"; var article_id = "4204"; var chapter_id = "332345"; var articlename = "南史"; var chaptername = " 卷二十二 列传第十二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>