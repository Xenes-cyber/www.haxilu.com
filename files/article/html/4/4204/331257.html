<!DOCTYPE html>
<html>
<head>
<meta charset="gbk" />
<title>南史- 卷六 梁本纪上第六-在线阅读-哈西文学网</title>
<meta name="keywords" content="李延寿，南史， 卷六 梁本纪上第六全文， 卷六 梁本纪上第六在线阅读 哈西文学网" />
<meta name="description" content="哈西文学网提供李延寿的南史  卷六 梁本纪上第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331257.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331257.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 梁本纪上第六</h1>
            <div class="link xb">
                <a href="331227.html">上一页</a>&larr;<a href="index.html">返回列表</a>&rarr;<a
                    href="331309.html">下一页</a></div>			
            <div id="BookText">&nbsp;&nbsp;&nbsp;&nbsp;梁高祖武皇帝，讳衍，字叔达，小字练儿，南兰陵中都里人。姓萧氏，与齐<br /><br />&nbsp;&nbsp;&nbsp;&nbsp;同承淮阴令整。整生皇高祖_，位济阴太守。_生皇曾祖副子，位州治中从<br /><br />&nbsp;&nbsp;&nbsp;&nbsp;事。副子生皇祖道赐，位南台治书侍御史。道赐生皇考，讳顺之，字文纬，于齐<br /><br />&nbsp;&nbsp;&nbsp;&nbsp;高帝为始族弟。<br /><br />&nbsp;&nbsp;&nbsp;&nbsp;皇考外甚清和，而内怀英气，与齐高少而款狎。尝共登金牛山，路侧有枯骨<br /><br />&nbsp;&nbsp;&nbsp;&nbsp;纵横，齐高谓皇考曰：“周文王以来，几年当复有掩此枯骨者乎？”言之懔然动<br /><br />&nbsp;&nbsp;&nbsp;&nbsp;色。皇考由此知齐高有大志，常相随逐。齐高每外讨，皇考常为军副。及北讨，<br /><br />&nbsp;&nbsp;&nbsp;&nbsp;薛索儿夜遣人入营，提刀径至齐高眠床，皇考手刃之。频为齐高镇军司马、长史。<br /><br />&nbsp;&nbsp;&nbsp;&nbsp;时宋帝昏虐，齐高谋出外，皇考以为一旦奔亡，则危几不测，不如因人之欲，<br /><br />&nbsp;&nbsp;&nbsp;&nbsp;行伊、霍之事。齐高深然之。历黄门郎，安西长史，吴郡内史，所经皆著名。吴<br /><br />&nbsp;&nbsp;&nbsp;&nbsp;郡张绪常称：“文武兼资，有德有行，吾敬萧顺之。”袁粲之据石头，黄回与之<br /><br />&nbsp;&nbsp;&nbsp;&nbsp;通谋。皇考闻难作，率家兵据朱雀桥，回觇人还告曰：“朱雀桥南一长者，英威<br /><br />&nbsp;&nbsp;&nbsp;&nbsp;毅然，坐胡床南向”。回曰：“萧顺之也。”遂不敢出。时微皇考，石头几不据<br /><br />&nbsp;&nbsp;&nbsp;&nbsp;矣。及齐高创造皇业，推锋决胜，莫不垂拱仰成焉。齐建元末，齐高从容谓皇考<br /><br />&nbsp;&nbsp;&nbsp;&nbsp;曰：“当令阿玉解扬州相授。”玉，豫章王嶷小名也。齐武帝在东宫，皇考尝问<br /><br />&nbsp;&nbsp;&nbsp;&nbsp;讯，及退，齐武指皇考谓嶷曰：“非此翁，吾徒无以致今日。”及即位，深相忌<br /><br />&nbsp;&nbsp;&nbsp;&nbsp;惮，故不居台辅。以参豫佐命，封临湘县侯。历位侍中，卫尉，太子詹事，领军<br /><br />&nbsp;&nbsp;&nbsp;&nbsp;将军，丹阳尹，赠镇北将军，谥曰懿。<br /><br />&nbsp;&nbsp;&nbsp;&nbsp;帝以宋孝武大明元年、岁次甲辰、生于秣陵县同夏里三桥宅。初，皇妣张氏<br /><br />&nbsp;&nbsp;&nbsp;&nbsp;尝梦抱日，已而有娠，遂产帝。帝生而有异光，状貌殊特，日角龙颜，重岳虎顾，<br /><br />&nbsp;&nbsp;&nbsp;&nbsp;舌文八字，项有浮光，身映日无影，两胯骈骨，项上隆起，有文在右手曰“武”。<br /><br />&nbsp;&nbsp;&nbsp;&nbsp;帝为儿时，能蹈空而行。及长，博学多通，好筹略，有文武才干。所居室中，常<br /><br />&nbsp;&nbsp;&nbsp;&nbsp;若云气，人或遇者，礼辄肃然。初为卫军王俭东阁祭酒，俭一见深相器异，请为<br /><br />&nbsp;&nbsp;&nbsp;&nbsp;户曹属。谓庐江何宪曰：“此萧郎三十内当作侍中，出此则贵不可言。”竟陵王<br /><br />&nbsp;&nbsp;&nbsp;&nbsp;子良开西邸，招文学，帝与沈约、谢I、王融、萧琛、范云、任P、陆等并<br /><br />&nbsp;&nbsp;&nbsp;&nbsp;游焉。号曰“八友”。融俊爽，识鉴过人，尤敬异帝，每谓所亲曰：“宰制天下，<br /><br />&nbsp;&nbsp;&nbsp;&nbsp;必在此人。”累迁随王镇西谘议参军。行经牛渚，逢风，入泊龙渎。有一老人谓<br /><br />&nbsp;&nbsp;&nbsp;&nbsp;帝曰：“君龙行虎步，相不可言，天下方乱，安之者其在君乎？”问其名氏，忽<br /><br />&nbsp;&nbsp;&nbsp;&nbsp;然不见。寻以皇考艰去职，归建邺。及齐武帝不豫，竟陵王子良以帝及兄懿、王<br /><br />&nbsp;&nbsp;&nbsp;&nbsp;融、刘绘、王思远、顾敝、范云等为帐内军主。融欲因帝晏驾立子良，帝曰：<br /><br />&nbsp;&nbsp;&nbsp;&nbsp;“夫立，非常之事，必待非常之人，融才非负图，视其败也”。范云曰：“忧国<br /><br />&nbsp;&nbsp;&nbsp;&nbsp;家者，惟有王中书。”帝曰：“忧国欲为周、召？欲为竖、刁邪？”懿曰：“直<br /><br />&nbsp;&nbsp;&nbsp;&nbsp;哉史鱼，何其木强也！”<br /><br />&nbsp;&nbsp;&nbsp;&nbsp;初，皇考之薨，不得志，事见《齐鱼复侯传》。至是，郁林失德，齐明帝作<br /><br />&nbsp;&nbsp;&nbsp;&nbsp;辅，将为废立计。帝欲助齐明，倾齐武之嗣，以雪心耻。齐明亦知之，每与帝谋。<br /><br />&nbsp;&nbsp;&nbsp;&nbsp;时齐明将追随王，恐不从，又以王敬则在会稽，恐为变，以问帝。帝曰：“随王<br /><br />&nbsp;&nbsp;&nbsp;&nbsp;虽有美名，其实庸劣，既无智谋之士，爪牙惟仗司马垣历生、武陵太守卞白龙耳。<br /><br />&nbsp;&nbsp;&nbsp;&nbsp;此并惟利是与，若啖以显职，无不载驰。随王止须折简耳。敬则志安江东，穷其<br /><br />&nbsp;&nbsp;&nbsp;&nbsp;富贵，宜选美女以娱其心。”齐明曰：“亦吾意也。”即征历生为太子左卫率，<br /><br />&nbsp;&nbsp;&nbsp;&nbsp;白龙游击将军，并至。续召随王至都，赐自尽。<br /><br />&nbsp;&nbsp;&nbsp;&nbsp;豫州刺史崔慧景既齐武旧臣，不自安，齐明忧之。乃起帝镇寿阳，外声备魏，<br /><br />&nbsp;&nbsp;&nbsp;&nbsp;实防慧景。师次长濑，慧景惧罪，白服来迎，帝抚而宥之。将军房伯玉、徐玄庆<br /><br />&nbsp;&nbsp;&nbsp;&nbsp;并曰：“慧景反迹既彰，实是见贼，我曹武将，譬如x上鹰，将军一言见命，便<br /><br />&nbsp;&nbsp;&nbsp;&nbsp;即制之。”帝笑曰：“其如掌中婴儿，杀之不武。”于是曲意和释之，慧景遂安。<br /><br />&nbsp;&nbsp;&nbsp;&nbsp;隆昌元年，拜中书侍郎，迁黄门侍郎。建武二年，魏将王肃、刘昶攻司州刺史萧<br /><br />&nbsp;&nbsp;&nbsp;&nbsp;诞甚急。齐明遣左卫将军王广之赴救，帝为偏帅隶广之。行次熨斗洲，有人长八<br /><br />&nbsp;&nbsp;&nbsp;&nbsp;尺余，容貌衣冠皓然皆白，缘江呼曰：“萧王大贵。”帝既屡有征祥，心益自负。<br /><br />&nbsp;&nbsp;&nbsp;&nbsp;时去诞百里，众军以魏军盛，莫敢前。帝欲大振威略，谓诸将曰：“今屯下梁之<br /><br />&nbsp;&nbsp;&nbsp;&nbsp;城，塞凿岘之险，守雉脚之路，据贤首之山，以通西关，以临贼垒，三方掎角，<br /><br />&nbsp;&nbsp;&nbsp;&nbsp;出其不备，破贼必矣。”广之等不从。后遣徐玄庆进据贤首山，魏绝其粮道，众<br /><br />&nbsp;&nbsp;&nbsp;&nbsp;惧，莫敢援之，惟帝独奋请先进。于是广之益帝精甲，衔枚夜前。失道，望见如<br /><br />&nbsp;&nbsp;&nbsp;&nbsp;持两炬者，随之果得道，径上贤首山，广之军因得前。魏军来胁，帝坚壁不进。<br /><br />&nbsp;&nbsp;&nbsp;&nbsp;时王肃自攻城，一鼓而退。刘昶有疑心，帝因与书，间成其隙。一旦，有风从西<br /><br />&nbsp;&nbsp;&nbsp;&nbsp;北起，阵云随之来，当肃营，寻而风回云转，还向西北。帝曰：“此所谓归气，<br /><br />&nbsp;&nbsp;&nbsp;&nbsp;魏师遁矣。”令军中曰：“望麾而进，听鼓而动。”肃乃倾壁十万，阵于水北，<br /><br />&nbsp;&nbsp;&nbsp;&nbsp;帝扬麾鼓噪，响振山谷，敢死之士，执短兵先登，长戟翼之。城中见援至，因出<br /><br />&nbsp;&nbsp;&nbsp;&nbsp;军攻魏栅，魏军表里受敌，因大崩。肃、昶单骑走，斩获千计，流血绛野。得肃、<br /><br />&nbsp;&nbsp;&nbsp;&nbsp;昶巾箱中。魏帝敕曰：“闻萧衍善用兵，勿与争锋，待吾至；若能禽此人，则江<br /><br />&nbsp;&nbsp;&nbsp;&nbsp;东吾有也。”以功封建阳县男。<br /><br />&nbsp;&nbsp;&nbsp;&nbsp;寻为司州刺史。有沙门自称僧粒谓帝曰：“君项有伏龙，非人臣也。”复<br /><br />&nbsp;&nbsp;&nbsp;&nbsp;求，莫知所之。帝在州，甚有威名。尝有人饷马，帝不受，饷者密以马系斋柱而<br /><br />&nbsp;&nbsp;&nbsp;&nbsp;去。帝出见马，答书殷勤，缚之马首，令人驱出城外，马自还都。为太子中庶子，<br /><br />&nbsp;&nbsp;&nbsp;&nbsp;领四厢直。出镇石头。齐明性猜忌，帝避时嫌，解遣部曲，常乘折角小牛车。齐<br /><br />&nbsp;&nbsp;&nbsp;&nbsp;明每称帝清俭，勖励朝臣。<br /><br />&nbsp;&nbsp;&nbsp;&nbsp;四年，魏孝文帝自率大众逼雍州，刺史曹武度沔守樊城。武，旧齐武腹心，<br /><br />&nbsp;&nbsp;&nbsp;&nbsp;齐明忌之。欲使后弟刘暄为雍州，暄不愿出外，因江u得留。<br /><br />&nbsp;&nbsp;&nbsp;&nbsp;齐明帝拟帝雍州，受密旨出顿，声为军事发遣。又命五兵尚书崔慧景、征南<br /><br />&nbsp;&nbsp;&nbsp;&nbsp;将军陈显达相续援襄阳。慧景与帝进行邓城，魏孝文帅十余万骑奄至，慧景引退。<br /><br />&nbsp;&nbsp;&nbsp;&nbsp;帝止之，不从，于是大败。帝帅众拒战，独得全军。及魏军退，以帝为辅国将军，<br /><br />&nbsp;&nbsp;&nbsp;&nbsp;监雍州事。<br /><br />&nbsp;&nbsp;&nbsp;&nbsp;先是，雍州相传樊城有王气，至是谣言更甚。及齐明崩，遗诏以帝为都督、<br /><br />&nbsp;&nbsp;&nbsp;&nbsp;雍州刺史。时扬州刺史始安王遥光、尚书令徐孝嗣、右仆射江u、右将军萧坦之、<br /><br />&nbsp;&nbsp;&nbsp;&nbsp;侍中江祀、卫尉刘暄更直内省，分日帖敕，世所谓“六贵”。又有御刀茹法珍、<br /><br />&nbsp;&nbsp;&nbsp;&nbsp;梅虫儿、丰勇之等八人，号为“八要”。及舍人王暄之等四十余人，皆口擅王言，<br /><br />&nbsp;&nbsp;&nbsp;&nbsp;权行国宪。帝谓张弘策曰：“政出多门，乱其阶矣。当今避祸，惟有此地，勤行<br /><br />&nbsp;&nbsp;&nbsp;&nbsp;仁义，可坐作西伯；但诸弟在都，恐离时患，须与益州图之耳。”时上长兄懿罢<br /><br />&nbsp;&nbsp;&nbsp;&nbsp;益州还，仍行郢州事。乃使弘策诣郢，陈计于懿，语在《懿传》。言既不从，弘<br /><br />&nbsp;&nbsp;&nbsp;&nbsp;策还，帝乃召弟伟及，是岁至襄阳。乃潜造器械，多伐竹木，沉于檀溪，密<br /><br />&nbsp;&nbsp;&nbsp;&nbsp;为舟装之备。时帝所住斋常有气，五色回转，状若蟠龙。季秋出九日台，忽暴风<br /><br />&nbsp;&nbsp;&nbsp;&nbsp;起，烟尘四合，帝所居独白日清朗，其上紫云腾起，形如伞盖，望者莫不异焉。<br /><br />&nbsp;&nbsp;&nbsp;&nbsp;寻而大臣相次诛戮。永元二年冬，懿又被害。信至，帝密召长史王茂、中兵吕僧<br /><br />&nbsp;&nbsp;&nbsp;&nbsp;珍、别驾柳庆远、功曹史吉士瞻等谋之。既定，以十一月乙巳召僚佐集于厅事，<br /><br />&nbsp;&nbsp;&nbsp;&nbsp;告以举兵。是日建牙，出檀溪竹木装舸舰，旬日大办。百姓愿从者，得铁马五千<br /><br />&nbsp;&nbsp;&nbsp;&nbsp;匹，甲士三万人。<br /><br />&nbsp;&nbsp;&nbsp;&nbsp;先是，东昏以刘山阳为巴西太守，使过荆州就行事萧颖胄以袭襄阳。帝知其<br /><br />&nbsp;&nbsp;&nbsp;&nbsp;谋，乃遣参军王天武、庞庆国诣江陵，遍与州府人书论军事。天武既发，帝谓谘<br /><br />&nbsp;&nbsp;&nbsp;&nbsp;议参军张弘策曰：“今日天武坐收天下矣。荆州得天武至，必回遑无计，若不见<br /><br />&nbsp;&nbsp;&nbsp;&nbsp;同，取之如拾地芥耳。断三峡，据巴、蜀，分兵定湘中，便全有上流。以此威声，<br /><br />&nbsp;&nbsp;&nbsp;&nbsp;临九派，断彭蠡，传檄江南，风之靡草，不足比也，政小引日月耳。江陵本惮襄<br /><br />&nbsp;&nbsp;&nbsp;&nbsp;阳人，加唇亡齿寒，必不孤立，宁得不暗见同邪？挟荆、雍之兵，扫定东夏，韩、<br /><br />&nbsp;&nbsp;&nbsp;&nbsp;白重出，不能为计，况以无算之昏主，役御刀应敕之徒哉！”及山阳至巴陵，帝<br /><br />&nbsp;&nbsp;&nbsp;&nbsp;复令天武赍书与颖胄兄弟。去后，帝谓张弘策曰：“用兵之道，攻心为上，攻城<br /><br />&nbsp;&nbsp;&nbsp;&nbsp;次之；心战为上，兵战次之，今日是也。近遣天武往州府，人皆有书，今段止有<br /><br />&nbsp;&nbsp;&nbsp;&nbsp;两封，与行事兄弟，云‘一二天武口具’。及问天武，口无所说。天武是行事心<br /><br />&nbsp;&nbsp;&nbsp;&nbsp;膂，彼闻必谓行事与天武共隐其事，则人人生疑。山阳惑于众口，判相嫌贰，则<br /><br />&nbsp;&nbsp;&nbsp;&nbsp;行事进退无以自明，是驰两空函定一州矣。”山阳至江安，闻之，果疑不止。柳<br /><br />&nbsp;&nbsp;&nbsp;&nbsp;忱劝斩天武，送首山阳，颖胄乃谓天武曰：“天下之事，县之在卿，今就卿借头，<br /><br />&nbsp;&nbsp;&nbsp;&nbsp;以诈山阳；昔樊于期亦以头借荆轲。”于是斩之，送首山阳，山阳信之，驰入城，<br /><br />&nbsp;&nbsp;&nbsp;&nbsp;将逾阈，县门发，折其车辕，投车而走，中兵参军陈秀拔戟逐之，斩于门外，传<br /><br />&nbsp;&nbsp;&nbsp;&nbsp;首于帝。仍以南康王尊号之议来告，且曰：“时有未利，当须来年二月。遽便进<br /><br />&nbsp;&nbsp;&nbsp;&nbsp;兵，恐非庙算。”帝答曰：“今坐甲十万，粮用自竭，若顿兵十旬，必生悔吝。<br /><br />&nbsp;&nbsp;&nbsp;&nbsp;且太白出西方，仗义而动，天时人谋，有何不利？昔武王伐纣，行逆太岁，复须<br /><br />&nbsp;&nbsp;&nbsp;&nbsp;待年月乎？”竟陵太守曹景宗遣杜思冲劝帝迎南康，都襄阳，时正尊号，帝不从。<br /><br />&nbsp;&nbsp;&nbsp;&nbsp;王茂又私于张弘策曰：“今以南康置人手中，彼挟天子以令诸侯，节下前去为人<br /><br />&nbsp;&nbsp;&nbsp;&nbsp;所使，此岂岁寒之计？”弘策言之于帝，帝曰：“若前途大事不捷，故自兰艾同<br /><br />&nbsp;&nbsp;&nbsp;&nbsp;焚；若功业克建，谁敢不从？岂是碌碌受人处分！”于沔南立新野郡，以集新附。<br /><br />&nbsp;&nbsp;&nbsp;&nbsp;三年二月，南康王为相国，以帝为征东将军。戊申，帝发襄阳。自冬积霰，<br /><br />&nbsp;&nbsp;&nbsp;&nbsp;至是开霁，士卒咸悦。帝遂留弟伟守襄阳城，谓曰：“当置心于襄阳人腹中，推<br /><br />&nbsp;&nbsp;&nbsp;&nbsp;诚信之，勿有疑也。天下一家，乃当相见。”遂移檄建邺，阐扬威武。及至竟陵，<br /><br />&nbsp;&nbsp;&nbsp;&nbsp;命长史王茂与太守曹景宗为前军，中兵参军张法安守竟陵城。茂、景宗帅众济岸，<br /><br />&nbsp;&nbsp;&nbsp;&nbsp;进顿九里。其日，郢州刺史张冲迎战，茂等大破之。荆州遣冠军将军邓元起、军<br /><br />&nbsp;&nbsp;&nbsp;&nbsp;主王世兴、田安等会大军于夏口。帝筑汉口城以守鲁山，命水军主张惠绍、朱思<br /><br />&nbsp;&nbsp;&nbsp;&nbsp;远等游遏中江，绝郢、鲁二城信使。时张冲死，其众推军主薛元嗣及冲长史程茂<br /><br />&nbsp;&nbsp;&nbsp;&nbsp;为主。<br /><br />&nbsp;&nbsp;&nbsp;&nbsp;三月乙巳，南康王即帝位于江陵。遥废东昏为涪陵王，以帝为尚书左仆射，<br /><br />&nbsp;&nbsp;&nbsp;&nbsp;加征东大将军、都督征讨诸军，假黄钺。西台又遣冠军将军萧颖达领兵来会。四<br /><br />&nbsp;&nbsp;&nbsp;&nbsp;月，帝出沔，命王茂、萧颖达等逼郢城。五月己酉，帝移屯汉南。是日，有紫云<br /><br />&nbsp;&nbsp;&nbsp;&nbsp;如盖，荫于垒幕。甲寅，东昏遣宁朔将军吴子阳、光子衿等十三军救郢州，进据<br /><br />&nbsp;&nbsp;&nbsp;&nbsp;巴口。七月，帝命王茂帅军主曹仲宗、康绚、武会超等潜师袭加湖，将逼子阳。<br /><br />&nbsp;&nbsp;&nbsp;&nbsp;水涸不通舰，子衿喜。其夜流星坠其城，四更中无雨而水暴长，众军乘流齐进，<br /><br />&nbsp;&nbsp;&nbsp;&nbsp;鼓噪攻之，俄而大溃，子阳等窜走，众尽溺于江。王茂虏其余而旋。郢、鲁二城<br /><br />&nbsp;&nbsp;&nbsp;&nbsp;相视夺气。<br /><br />&nbsp;&nbsp;&nbsp;&nbsp;先是，东昏遣冠军将军陈伯之镇江州，为子阳等声援。帝谓诸将曰：“夫征<br /><br />&nbsp;&nbsp;&nbsp;&nbsp;讨未必须实力，所听威声耳。今加湖之败，谁不服。陈武牙即伯之之子，狼狈<br /><br />&nbsp;&nbsp;&nbsp;&nbsp;奔归，彼间人情，理当凶惧。我谓九江传檄可定也。”因命搜所获俘囚，得伯之<br /><br />&nbsp;&nbsp;&nbsp;&nbsp;幢主苏隆之，厚加赏赐，使致命焉。<br /><br />&nbsp;&nbsp;&nbsp;&nbsp;戊午，鲁山城主孙乐祖降。己未夜，郢城有数百毛人逾堞且泣，因投黄鹄矶，<br /><br />&nbsp;&nbsp;&nbsp;&nbsp;盖城之精也。及旦，其城主程茂、薛元嗣遣参军朱晓求降。帝谓曰：“城中自可<br /><br />&nbsp;&nbsp;&nbsp;&nbsp;不识天命，何意恒骂？”晓曰：“明公未之思耳，桀犬何尝不吠尧？”初，郢城<br /><br />&nbsp;&nbsp;&nbsp;&nbsp;之闭，将佐文武男女口十余万人，疾疫流肿死者十七八。及城开，帝并加隐恤，<br /><br />&nbsp;&nbsp;&nbsp;&nbsp;其死者命给棺。<br /><br />&nbsp;&nbsp;&nbsp;&nbsp;东昏闻郢城没，乃为城守计，简二尚方二冶囚徒以配军。其不可活者，于朱<br /><br />&nbsp;&nbsp;&nbsp;&nbsp;雀门内日斩百余人。尚书令王亮苦谏，不从。陈伯之遣苏隆之反命，求未便进军。<br /><br />&nbsp;&nbsp;&nbsp;&nbsp;帝曰：“伯之此言，意怀首鼠，可及其犹豫逼之。”乃命邓元起即日沿流。八月，<br /><br />&nbsp;&nbsp;&nbsp;&nbsp;天子遣兼黄门郎苏回劳军。帝登舟，命诸军以次进路，留上庸太守韦睿守郢城，<br /><br />&nbsp;&nbsp;&nbsp;&nbsp;行州事。邓元起将至寻阳，陈伯之犹惧，乃收兵退保湖口，留其子武牙守盆城。<br /><br />&nbsp;&nbsp;&nbsp;&nbsp;及帝至，乃束甲请罪。<br /><br />&nbsp;&nbsp;&nbsp;&nbsp;九月，天子诏帝平定东夏，以便宜从事。前军之次芜湖，南豫州刺史申胄弃<br /><br />&nbsp;&nbsp;&nbsp;&nbsp;姑孰走，至是大军进据之。自发雍州，帝所乘舰恒有两龙导引，左右莫不见者。<br /><br />&nbsp;&nbsp;&nbsp;&nbsp;缘道奉迎百姓，皆如挟纩。仍遣曹景宗、萧颖达领马步进顿江宁。东昏遣征虏将<br /><br />&nbsp;&nbsp;&nbsp;&nbsp;军李居士迎战，景宗击走之。于是王茂、邓元起、吕僧珍进据赤鼻逻，曹景宗、<br /><br />&nbsp;&nbsp;&nbsp;&nbsp;陈伯之为游兵。是日，新亭城主江道林率兵出战，众军禽之于阵。大军次新林，<br /><br />&nbsp;&nbsp;&nbsp;&nbsp;建康士庶倾都而至，送款或以血为书。命王茂进据越城，曹景宗据皂荚桥，邓元<br /><br />&nbsp;&nbsp;&nbsp;&nbsp;起据道士墩，陈伯之据篱门。道林余众退屯航南，迫之，因复散走，退保朱雀，<br /><br />&nbsp;&nbsp;&nbsp;&nbsp;凭淮自固。时李居士犹据新亭垒，请东昏烧南岸邑屋，以开战场。自大航以西，<br /><br />&nbsp;&nbsp;&nbsp;&nbsp;新亭以北，荡然矣。<br /><br />&nbsp;&nbsp;&nbsp;&nbsp;十月，东昏石头军主朱僧勇归降。东昏又遣征虏将军王珍国列阵于航南大路，<br /><br />&nbsp;&nbsp;&nbsp;&nbsp;悉配精手利器，尚十余万。阉人王伥子持白虎幡督诸军。王茂、曹景宗等掎角奔<br /><br />&nbsp;&nbsp;&nbsp;&nbsp;之，珍国之众，一时土崩，众军退至宣阳门。李居士以新亭垒，徐元瑜以东府城<br /><br />&nbsp;&nbsp;&nbsp;&nbsp;降，石头、白下诸军并宵溃。壬午，帝镇石头，命众军围六门。东昏悉焚门内，<br /><br />&nbsp;&nbsp;&nbsp;&nbsp;驱逼营署官府并入城，有众二十万，青州刺史桓和绐东昏出战，因降。先是，俗<br /><br />&nbsp;&nbsp;&nbsp;&nbsp;语谓密相欺变者为“和欺”。于是虫儿、法珍等曰：“今日败于桓和，可谓和欺<br /><br />&nbsp;&nbsp;&nbsp;&nbsp;矣。”帝命诸军筑长围。<br /><br />&nbsp;&nbsp;&nbsp;&nbsp;初，众军既逼，东昏遣军主左僧庆镇京口，常僧景镇庆陵，李叔献屯瓜步。<br /><br />&nbsp;&nbsp;&nbsp;&nbsp;及申胄自姑孰奔归，又使屯破墩，以为东北声援。至是帝遣晓喻，并降。帝乃遣<br /><br />&nbsp;&nbsp;&nbsp;&nbsp;弟辅国将军秀镇京口，辅国将军恢屯破墩，从弟宁朔将军景镇广陵。呈郡太守蔡<br /><br />&nbsp;&nbsp;&nbsp;&nbsp;夤弃郡赴降。<br /><br />&nbsp;&nbsp;&nbsp;&nbsp;十二月丙寅，兼卫尉张稷、北徐州刺史王珍国斩东昏，其夜以黄油裹首送军。<br /><br />&nbsp;&nbsp;&nbsp;&nbsp;帝命吕僧珍、张弥勒兵封府库及图籍。帝乃入，收嬖妾潘妃诛之，及凶党王暄之<br /><br />&nbsp;&nbsp;&nbsp;&nbsp;以下四十八人属吏。<br /><br />&nbsp;&nbsp;&nbsp;&nbsp;以宫女二千人，分赉将士。宣德皇后令追废涪陵王为东昏侯，授帝中书监、<br /><br />&nbsp;&nbsp;&nbsp;&nbsp;大司马、录尚书、骠骑大将军、都督、扬州刺史，封建安郡公，食邑万户，给班<br /><br />&nbsp;&nbsp;&nbsp;&nbsp;剑四十人，黄钺、侍中、征讨诸军事并如故。依晋武陵王遵承制故事，百僚致敬。<br /><br />&nbsp;&nbsp;&nbsp;&nbsp;己卯，帝入屯阅武堂，下令大赦。丙戌，入镇殿内。是日，凤皇集建邺。又下令：<br /><br />&nbsp;&nbsp;&nbsp;&nbsp;“凡昏制谬赋淫刑滥役，外可详检前源，悉皆除荡。其主守散失，诸所损耗，精<br /><br />&nbsp;&nbsp;&nbsp;&nbsp;立科条，咸从原例。”丁亥，遣豫州刺史李元履以兵五千慰劳东方十二郡。<br /><br />&nbsp;&nbsp;&nbsp;&nbsp;二年正月辛卯，下令：“通检尚书众曹，东昏时诸诤讼失理、及主者淹停不<br /><br />&nbsp;&nbsp;&nbsp;&nbsp;时施行者，精加讯辩，依事议奏。其义师临阵致命，疾病死亡者，并加葬敛，收<br /><br />&nbsp;&nbsp;&nbsp;&nbsp;恤遣孤。”甲午，天子遣兼侍中席阐文、兼黄门侍郎乐法才慰劳都下。追赠皇祖<br /><br />&nbsp;&nbsp;&nbsp;&nbsp;散骑常侍、左光禄大夫，皇考侍中、丞相。乙未，下令：“朱雀之捷，逆徒送死<br /><br />&nbsp;&nbsp;&nbsp;&nbsp;者，特许家人殡葬；若无亲属，或有贫苦，二县长尉即为埋掩。建康城内不达天<br /><br />&nbsp;&nbsp;&nbsp;&nbsp;命，自取沦灭，亦同此科。”又下令减损浮费，自非奉粢盛，修绂冕，习礼乐之<br /><br />&nbsp;&nbsp;&nbsp;&nbsp;容，缮甲兵之备，此外一皆禁绝。御府中署，量宜罢省，命外详为条格。戊戌，<br /><br />&nbsp;&nbsp;&nbsp;&nbsp;宣德皇后临朝，入居内殿，拜帝大司马，解承制，百僚致敬如前。丁亥，诏进帝<br /><br />&nbsp;&nbsp;&nbsp;&nbsp;都督中外诸军事。剑履上殿，入朝不趋，赞拜不名，加前后部羽葆、鼓吹，置左<br /><br />&nbsp;&nbsp;&nbsp;&nbsp;右长史、司马、从事中郎、掾、属各四人，并依旧辟士，余并如故。甲寅，齐帝<br /><br />&nbsp;&nbsp;&nbsp;&nbsp;进帝位相国，总百揆，封十郡为梁公，备九锡之礼；加远游冠，绿F绶，位在<br /><br />&nbsp;&nbsp;&nbsp;&nbsp;诸王上。策曰：<br /><br />&nbsp;&nbsp;&nbsp;&nbsp;上天不造，难钟皇室。世祖以休明早崩，世宗以仁德不嗣。高宗袭统，宸居<br /><br />&nbsp;&nbsp;&nbsp;&nbsp;弗永，虽夙夜劬劳，而隆平不洽。嗣君昏暴，书契弗睹，朝权国柄，委之君孽。<br /><br />&nbsp;&nbsp;&nbsp;&nbsp;剿戮忠贤，诛残台辅，含冤抱痛，噍类靡余。公藉昏明之期，因兆庶之愿，爰率<br /><br />&nbsp;&nbsp;&nbsp;&nbsp;群后，翊成中兴。宗社之危已固，天人之望允塞，此实公纽我绝纲，大造皇家者<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;永明季年，边隙大启。荆河连率，招引戎荒。公受言本朝，轻兵赴袭，排危<br /><br />&nbsp;&nbsp;&nbsp;&nbsp;冒险，刚柔递用，坦然一方，还成藩服，此又公之功也。在昔隆昌，洪基已谢，<br /><br />&nbsp;&nbsp;&nbsp;&nbsp;高宗虑深社稷，将行权道。公定策帷帐，激扬大节，废帝立王，谋猷深著，此又<br /><br />&nbsp;&nbsp;&nbsp;&nbsp;公之功也。建武阐业，厥猷虽远，戎狄内侵，凭陵关塞，司部危逼，沦陷指期。<br /><br />&nbsp;&nbsp;&nbsp;&nbsp;公总兵外讨，卷甲长鹜，焚庐毁帐，胡哭言归，此又公之功也。樊、汉阽切，羽<br /><br />&nbsp;&nbsp;&nbsp;&nbsp;书续至。公星言鞠旅，禀命徂征，拯我边危，重获安堵，此又公之功也。汉南迥<br /><br />&nbsp;&nbsp;&nbsp;&nbsp;弱，咫尺涂堋９作藩爰始，因资靡托，练兵训卒，搜狩有序，俾我危城，翻为<br /><br />&nbsp;&nbsp;&nbsp;&nbsp;强镇，此又公之功也。永元纪号，瞻乌已及，虽废昏有典，而伊、霍难行。公首<br /><br />&nbsp;&nbsp;&nbsp;&nbsp;建大策，爰立明圣，义逾邑纶，勋高代入，此又公之功也。文王之风，虽被江、<br /><br />&nbsp;&nbsp;&nbsp;&nbsp;汉，京邑蠢蠢，洇为洪流。公投袂万里，事惟拯溺，义声所覃，无思不韪，此又<br /><br />&nbsp;&nbsp;&nbsp;&nbsp;公之功也。鲁城、夏I，梗据中流，乘山置垒，萦川自固。公御此乌集，陵兹地<br /><br />&nbsp;&nbsp;&nbsp;&nbsp;险，费无遗矢，战未穷兵，践华之固，相望俱拔，此又公之功也。惟此群凶，同<br /><br />&nbsp;&nbsp;&nbsp;&nbsp;恶相济，缘江负险，蚁聚淮湖。桴饕涣伲应时褫溃，此又公之功也。奸孽震皇，<br /><br />&nbsp;&nbsp;&nbsp;&nbsp;复怀举斧，畜兵九派，用拟勤王。公棱威直指，势逾风电，旌旆小临，全州稽服，<br /><br />&nbsp;&nbsp;&nbsp;&nbsp;此又公之功也。姑孰冲要，密迩京畿，凶徒炽聚，断塞津路。公兵威所震，望旗<br /><br />&nbsp;&nbsp;&nbsp;&nbsp;自骇，此又公之功也。群竖猖狂，志在借一，豕突淮澹武骑如云。公爰命英勇，<br /><br />&nbsp;&nbsp;&nbsp;&nbsp;因机骋锐，气冠阪泉，势逾洹水，此又公之功也。琅邪、石首，襟带固，新垒、<br /><br />&nbsp;&nbsp;&nbsp;&nbsp;东墉，金汤是。凭险作守，兵食兼资，风激电骇，莫不震垒，城复于隍，于<br /><br />&nbsp;&nbsp;&nbsp;&nbsp;是乎在，此又公之功也。独夫昏洌凭城靡惧，鼓钟U，R若有余，<br /><br />&nbsp;&nbsp;&nbsp;&nbsp;狎是邪孽，忌斯冠冕，凶狡因之，将逞孥戮。公奇谋密运，威略潜回，忠勇之徒，<br /><br />&nbsp;&nbsp;&nbsp;&nbsp;得申厥效，白旗宣室，未之或比，此又公之功也。<br /><br />&nbsp;&nbsp;&nbsp;&nbsp;公有拯亿兆之勋，重之以明德。爰初厉志，服道儒门，濯缨来仕，清猷映世。<br /><br />&nbsp;&nbsp;&nbsp;&nbsp;时运艰难，宗社危殆，昆冈已燎，玉石同焚。驱率貔貅，抑扬霆电，义等南巢，<br /><br />&nbsp;&nbsp;&nbsp;&nbsp;功齐牧野。若夫禹功寂寞，微管谁嗣？拯其将鱼，驱其袒发，解兹乱网，理此棼<br /><br />&nbsp;&nbsp;&nbsp;&nbsp;丝，复礼衽席，反乐河海。永平故事，闻之者叹息；司隶旧章，见之者陨涕。请<br /><br />&nbsp;&nbsp;&nbsp;&nbsp;我人命，还之斗极。悯悯缙绅，重符戴天之庆；哀哀黔首，复蒙履地之恩。德逾<br /><br />&nbsp;&nbsp;&nbsp;&nbsp;于嵩、岱，功邻于造物。超哉邈矣，越无得而言焉。<br /><br />&nbsp;&nbsp;&nbsp;&nbsp;朕又闻之：畴庸命德，建侯作屏，咸用克固四维，永隆万叶。是以二南流化，<br /><br />&nbsp;&nbsp;&nbsp;&nbsp;九伯斯征，王道淳洽，刑厝罔用。惟公经纶天地，宁济区夏。道冠乎伊、稷；赏<br /><br />&nbsp;&nbsp;&nbsp;&nbsp;薄于桓、文。岂所以宪章齐、鲁，长辔宇宙。敬惟前烈，朕甚惧焉。今进授相国，<br /><br />&nbsp;&nbsp;&nbsp;&nbsp;改扬州刺史为牧，以豫州之梁郡、历阳，南徐州之义兴，扬州之淮南、宣城、吴、<br /><br />&nbsp;&nbsp;&nbsp;&nbsp;吴兴、会稽、新安、东阳十郡，封公为梁公。锡兹白土，苴以白茅，爰定尔邦，<br /><br />&nbsp;&nbsp;&nbsp;&nbsp;用建冢社。在昔旦、]，入居保佑，逮于毕、毛，亦作卿士，任兼内外，礼实宜<br /><br />&nbsp;&nbsp;&nbsp;&nbsp;之。今命使持节、兼太尉王亮授相国扬州牧印绶、梁公玺绂；使持节、兼司空王<br /><br />&nbsp;&nbsp;&nbsp;&nbsp;志授梁公茅土，金虎符第一至第五左，竹使符第一至第十左。相国位冠群后，任<br /><br />&nbsp;&nbsp;&nbsp;&nbsp;总百司，恒典彝数，宜与事革。其以相国总百揆，去录尚书之号，上所假节、侍<br /><br />&nbsp;&nbsp;&nbsp;&nbsp;中貂蝉、中书监印、中外都督大司马印绶、建安公印策，骠骑大将军如故。<br /><br />&nbsp;&nbsp;&nbsp;&nbsp;又加公九锡，其敬听后命：以公礼律兼修，刑德备举，哀矜折狱，罔不用情；<br /><br />&nbsp;&nbsp;&nbsp;&nbsp;是用锡公大辂、戎辂各一，玄牡二驷。公劳心稼穑，念在人天，丕崇务本，惟谷<br /><br />&nbsp;&nbsp;&nbsp;&nbsp;是宝；是用锡公兖冕之服，赤舄副焉。公熔钧所被，变《风》以《雅》，易俗陶<br /><br />&nbsp;&nbsp;&nbsp;&nbsp;人，载和邦国；是用锡公轩县之乐，六佾之。公文德广覃，义声远洽，椎髻<br /><br />&nbsp;&nbsp;&nbsp;&nbsp;首，夷歌请吏；是用锡公朱户以居。公扬清抑浊，官方有序，多士聿兴，《<br /><br />&nbsp;&nbsp;&nbsp;&nbsp;朴》流咏；是用锡公纳陛以登。公正色御下，以身范物，式遏不虞，折冲惟远；<br /><br />&nbsp;&nbsp;&nbsp;&nbsp;是用锡公虎贲之士三百人。公威同夏日，志清奸宄，放命圮族，刑兹罔赦；是用<br /><br />&nbsp;&nbsp;&nbsp;&nbsp;锡公a钺各一。公跨蹑嵩溟，陵厉区宇，譬诸日月，容光必至；是用锡公彤弓一、<br /><br />&nbsp;&nbsp;&nbsp;&nbsp;彤矢百，卢弓十、卢矢千。公永言惟孝，至感通神，恭严祀典，祭有余敬；是用<br /><br />&nbsp;&nbsp;&nbsp;&nbsp;锡公鬯一卣，圭瓒副焉。梁国置丞相以下，一遵旧式。钦哉，其敬循往策，祗<br /><br />&nbsp;&nbsp;&nbsp;&nbsp;服大礼，对扬天眷，用膺多福，以弘我太祖之休命。<br /><br />&nbsp;&nbsp;&nbsp;&nbsp;帝固辞，府僚劝进，不许。<br /><br />&nbsp;&nbsp;&nbsp;&nbsp;二月辛酉，府僚重请曰：“近以朝命蕴策，冒奏丹诚，奉被还令，未蒙虚受，<br /><br />&nbsp;&nbsp;&nbsp;&nbsp;缙绅JJ，深所未达。盖闻受金于府，通人之弘致；高蹈海隅，匹夫之小节。是<br /><br />&nbsp;&nbsp;&nbsp;&nbsp;以履乘石而周公不以为疑，赠玉璜而太公不以为让。况世哲继轨，先德在人，经<br /><br />&nbsp;&nbsp;&nbsp;&nbsp;纶草昧，叹深微管。加以朱方之役，荆河是依，班师振旅，大造王室。虽复累茧<br /><br />&nbsp;&nbsp;&nbsp;&nbsp;救宋，重胝存楚，居今观古，曾何足云？而惑甚盗钟，功疑不赏，皇天后土，不<br /><br />&nbsp;&nbsp;&nbsp;&nbsp;胜其酷。是以玉马骏奔，表微子之去；金板出地，告龙逄之冤。明公据鞍号哭，<br /><br />&nbsp;&nbsp;&nbsp;&nbsp;厉三军之志；独居掩涕，激义士之心。故能使海若登o，罄图效祉，山戎、孤竹，<br /><br />&nbsp;&nbsp;&nbsp;&nbsp;束马景从。伐罪吊人，一匡静乱，匪叨天功，实勤濡足。龟玉不毁，谁之功欤？<br /><br />&nbsp;&nbsp;&nbsp;&nbsp;独为君子，将使伊、周何地？”于是始受相国、梁公之命。命焚东昏淫奢异服六<br /><br />&nbsp;&nbsp;&nbsp;&nbsp;十二种于都街。齐帝追赠梁公夫人为梁国妃。<br /><br />&nbsp;&nbsp;&nbsp;&nbsp;乙丑，南兖州队主陈文兴于宣武城内凿井，得玉镂骐麟、金镂玉璧、水精环<br /><br />&nbsp;&nbsp;&nbsp;&nbsp;各二。又凤凰见建康县桐下里。宣德皇后称美符瑞，归于相国府。丙寅，诏梁国<br /><br />&nbsp;&nbsp;&nbsp;&nbsp;依旧选诸要职，悉依天朝之制。帝上表，以“前代选官，皆立选簿，请自今选曹，<br /><br />&nbsp;&nbsp;&nbsp;&nbsp;精加隐括，依旧立簿，使冠履无爽，名实不违，庶人识涯澹造请自息。且闻中<br /><br />&nbsp;&nbsp;&nbsp;&nbsp;间立格，甲族以二十登仕，后门以过立试吏，岂所以弘奖风流，希向后进？此实<br /><br />&nbsp;&nbsp;&nbsp;&nbsp;巨蠹，尤宜刊革”。诏依表施行。丙戌，诏进梁公爵为王，以豫州之南谯、庐江、<br /><br />&nbsp;&nbsp;&nbsp;&nbsp;江州之寻阳、郢州之武昌、西阳、南徐州之南琅邪、南东海、晋陵、扬州之临海、<br /><br />&nbsp;&nbsp;&nbsp;&nbsp;永嘉十郡益梁国，并前为二十郡。其相国、扬州牧、骠骑大将军如故。帝固辞，<br /><br />&nbsp;&nbsp;&nbsp;&nbsp;有诏断表。相国左长史王莹等率百僚敦请。<br /><br />&nbsp;&nbsp;&nbsp;&nbsp;三月癸巳，受梁王之命。下令赦国内殊死以下，鳏寡孤独不能自存者，赐谷<br /><br />&nbsp;&nbsp;&nbsp;&nbsp;五斛，府州所统亦同蠲荡。丙午，齐帝命帝冕十有二旒，建天子旌旗，出警入跸，<br /><br />&nbsp;&nbsp;&nbsp;&nbsp;乘金根车，驾六马，备五时副车，置旄头云，乐八佾，设钟宫县，王妃、<br /><br />&nbsp;&nbsp;&nbsp;&nbsp;王子、王女爵命之号，一如旧仪。丙辰，齐帝下诏禅位，即安姑孰。<br /><br />&nbsp;&nbsp;&nbsp;&nbsp;四月辛酉，宣德皇后令曰：“西诏至，帝宪章前代，敬禅神器于梁，明可临<br /><br />&nbsp;&nbsp;&nbsp;&nbsp;轩，遣使恭授玺绂，未亡人便归于别宫。”壬戌，策曰：<br /><br />&nbsp;&nbsp;&nbsp;&nbsp;咨尔梁王，惟昔邃古之载，肇有生灵。皇雄、大庭之辟，赫胥、尊卢之后，<br /><br />&nbsp;&nbsp;&nbsp;&nbsp;斯并龙图鸟迹以前，慌惚杳冥之世，固无得而详焉。洎乎农、轩、炎、之代，<br /><br />&nbsp;&nbsp;&nbsp;&nbsp;放勋、重华之主，莫不以大道君万姓，公器御八，居之如执朽索，去之若释重<br /><br />&nbsp;&nbsp;&nbsp;&nbsp;负。一驾汾阳，便有然之志；暂适箕岭，即动让王之心。故知戴黄屋、服玉玺，<br /><br />&nbsp;&nbsp;&nbsp;&nbsp;非所以示贵称尊；乘大辂、建旌旗，盖欲令归趣有地。是故忘己而字兆庶，徇物<br /><br />&nbsp;&nbsp;&nbsp;&nbsp;而君四海。及于菁华内竭，畚橇外劳，则抚兹归运，惟能是与。四百告终，有汉<br /><br />&nbsp;&nbsp;&nbsp;&nbsp;所以高揖；黄德既谢，魏氏所以乐推。爰及晋、宋，亦弘斯典。我太祖《握河》<br /><br />&nbsp;&nbsp;&nbsp;&nbsp;受历，应符启运，二叶重光，三圣系轨。嗣君丧德，昏弃纪度，毁紊天网，凋绝<br /><br />&nbsp;&nbsp;&nbsp;&nbsp;地纽。是以谷满川枯，山飞鬼哭，七庙已危，人神无主。惟王体兹上哲，明圣在<br /><br />&nbsp;&nbsp;&nbsp;&nbsp;躬，端冕而协邕熙，推锋而拯涂炭，武功与日车并运，文教与鹏翼齐举。固以幽<br /><br />&nbsp;&nbsp;&nbsp;&nbsp;显宅心，讴讼斯属；岂徒桴鼓播地，卿云丛天而已哉！至于昼睹争明，夜飞枉矢，<br /><br />&nbsp;&nbsp;&nbsp;&nbsp;除旧之征必显，更姓之符允集。今便仰祗乾象，俯从人愿，敬禅神器，授帝位于<br /><br />&nbsp;&nbsp;&nbsp;&nbsp;尔躬。大祚告穷，天禄永终。于戏，王允执其中，式遵前典，以副昊天之望。<br /><br />&nbsp;&nbsp;&nbsp;&nbsp;上帝而临亿兆，格文祖而膺大业，以传无疆之祚，岂不盛与！并命玺书，遣兼太<br /><br />&nbsp;&nbsp;&nbsp;&nbsp;保、中书监、兼尚书令王亮，兼太尉、中书令王志奉皇帝玺绂，受终之礼，一依<br /><br />&nbsp;&nbsp;&nbsp;&nbsp;唐、虞故事。<br /><br />&nbsp;&nbsp;&nbsp;&nbsp;帝抗表陈让，表不获通。于是齐百官豫章王元琳等八百一十九人，及梁台侍<br /><br />&nbsp;&nbsp;&nbsp;&nbsp;中范云等一百一十七人，并上表劝进，帝谦让不受。是日，太史令蒋道秀陈天文<br /><br />&nbsp;&nbsp;&nbsp;&nbsp;符谶六十四条，事并明著，群臣重表固请，乃从之。<br /><br />&nbsp;&nbsp;&nbsp;&nbsp;天监元年夏四月丙寅，皇帝即位于南郊，设坛柴燎告天曰：<br /><br />&nbsp;&nbsp;&nbsp;&nbsp;皇帝臣衍，敢用玄牡，昭告于皇皇后帝。齐氏以历运斯既，否终则亨；钦若<br /><br />&nbsp;&nbsp;&nbsp;&nbsp;天应，以命于衍。夫任是司牧，惟能是授。天命不于常，帝王非一族。唐谢虞受，<br /><br />&nbsp;&nbsp;&nbsp;&nbsp;汉替魏升，爰及晋、宋，宪章在昔，咸以君德驭四海，元功子万姓。故能大庇氓<br /><br />&nbsp;&nbsp;&nbsp;&nbsp;黎，光宅区宇。齐代云季，世主昏凶，狡焉群慝，是崇是长，肆厥奸回暴乱，以<br /><br />&nbsp;&nbsp;&nbsp;&nbsp;播虐于我有邦。俾九服八荒之内，连率岳牧之君，蹶角顿颡，匡救无术。衍投袂<br /><br />&nbsp;&nbsp;&nbsp;&nbsp;星言，推锋万里，厉其挂冠之情，用拯兆庶之切，遂因时来，宰司邦国，济物康<br /><br />&nbsp;&nbsp;&nbsp;&nbsp;世，实有厥劳。而晷纬呈祥，川岳效祉，代终之符既显，革运之期已萃。殊俗百<br /><br />&nbsp;&nbsp;&nbsp;&nbsp;蛮，重译献款，人神远迩，罔不和会。于是群公卿士，咸致厥诚，并以皇乾降命，<br /><br />&nbsp;&nbsp;&nbsp;&nbsp;难以谦拒。衍自惟匪德，辞不获遂，仰迫上玄之眷，俯惟亿兆之心。宸极不可久<br /><br />&nbsp;&nbsp;&nbsp;&nbsp;旷，人神不可乏主，遂藉乐推，膺此嘉祚。以兹寡薄，临驭万方，顾求夙志，永<br /><br />&nbsp;&nbsp;&nbsp;&nbsp;言祗惕。敬简元辰，恭兹大礼，升坛受禅，告类上帝，克播休祉，以弘盛烈，式<br /><br />&nbsp;&nbsp;&nbsp;&nbsp;传厥后，用永保于我有梁，惟明灵是飨。<br /><br />&nbsp;&nbsp;&nbsp;&nbsp;礼毕，有诏放观。乃备法驾还建康宫，临太极前殿。大赦，改元，赐人爵二<br /><br />&nbsp;&nbsp;&nbsp;&nbsp;级，文武位二等。鳏寡孤独不能自存者，人谷五斛；逋布、口钱、宿责勿复收。<br /><br />&nbsp;&nbsp;&nbsp;&nbsp;其犯乡论清议、赃@淫盗，一皆荡涤，洗除前注，与之更始。封齐帝为巴陵王，<br /><br />&nbsp;&nbsp;&nbsp;&nbsp;全食一郡，载天子旌旗，乘五时副车，行齐正朔，郊祀天地，礼乐制度，皆用齐<br /><br />&nbsp;&nbsp;&nbsp;&nbsp;典。以齐宣德皇后为齐文帝妃，齐帝后王氏为巴陵王妃，齐代王侯封爵，悉皆降<br /><br />&nbsp;&nbsp;&nbsp;&nbsp;省。其效著艰难者，别有后命。惟宋汝阴王不在除例。劫贼余口没在台府者，悉<br /><br />&nbsp;&nbsp;&nbsp;&nbsp;皆蠲放。诸流徙之家，并听还本。以兼尚书令王亮为尚书令，兼尚书右仆射沈约<br /><br />&nbsp;&nbsp;&nbsp;&nbsp;为尚书仆射。封皇弟中护军宏为临川王，南徐州刺史秀为安成王，雍州刺史伟为<br /><br />&nbsp;&nbsp;&nbsp;&nbsp;建安王，右卫将军恢为鄱阳王，荆州刺史为始兴王。自郡王以下，列爵为县<br /><br />&nbsp;&nbsp;&nbsp;&nbsp;六等。皇弟、皇子封郡王，二千户；王之庶子为县侯，五百户，谓之诸侯；功臣<br /><br />&nbsp;&nbsp;&nbsp;&nbsp;爵邑无定科。凤凰集南兰陵。丁卯，诏凡后宫、乐府、西解、暴室诸如此例被幽<br /><br />&nbsp;&nbsp;&nbsp;&nbsp;逼者，一皆放遣。若衰老不能自存者，官给禀食。戊辰，遗巴陵王钱二百万，绢<br /><br />&nbsp;&nbsp;&nbsp;&nbsp;布各千疋，绵二千斤。车骑将军高丽王高云进号车骑大将军，镇东大将军百济王<br /><br />&nbsp;&nbsp;&nbsp;&nbsp;余太进号征东大将军，镇东大将军倭王武进号征东将军。己巳，巴陵王殂于姑孰，<br /><br />&nbsp;&nbsp;&nbsp;&nbsp;追谥为齐和帝，终礼一依故事。<br /><br />&nbsp;&nbsp;&nbsp;&nbsp;庚午，诏分遣内侍，周省四方，观政听谣，访贤举滞。其有田野不辟，狱讼<br /><br />&nbsp;&nbsp;&nbsp;&nbsp;无章，忘公徇私，侵渔是务者，悉随事以闻。若怀宝迷邦，蕴奇待价，蓄响藏真，<br /><br />&nbsp;&nbsp;&nbsp;&nbsp;不求闻达，各依名腾奏，罔或遗隐。又诏曰：“金作赎刑，有闻自昔，入缣以免，<br /><br />&nbsp;&nbsp;&nbsp;&nbsp;施于中代。永言叔季，偷薄成风，婴愆入罪，厥涂匪一。死者不可复生，刑者无<br /><br />&nbsp;&nbsp;&nbsp;&nbsp;因自反，由此而望滋实，庸可致乎？可依周、汉旧典，有罪入赎，外详为条格，<br /><br />&nbsp;&nbsp;&nbsp;&nbsp;以时奏闻。”辛未，以新除谢沐公萧宝义为巴陵王，以奉齐祀。复南兰陵武进县，<br /><br />&nbsp;&nbsp;&nbsp;&nbsp;依前代之科。征新除相国军谘祭酒谢F为侍中、左光禄大夫、开府仪同三司。改<br /><br />&nbsp;&nbsp;&nbsp;&nbsp;南东海为兰陵郡，土断南徐州诸侨郡县。癸酉，诏“于公车府谤木、肺石傍各置<br /><br />&nbsp;&nbsp;&nbsp;&nbsp;一函。若肉食莫言，山阿欲有横议，投谤木函。若从我江、汉，功在可策，犀兕<br /><br />&nbsp;&nbsp;&nbsp;&nbsp;徒弊，龙蛇方县；次身才高妙，摈压莫通，怀傅、吕之术，抱屈、贾之叹，其理<br /><br />&nbsp;&nbsp;&nbsp;&nbsp;有然，受困包匦；夫大政侵小，豪门陵贱，百姓已穷，九重莫达，若欲自申，<br /><br />&nbsp;&nbsp;&nbsp;&nbsp;并可投肺石函。”甲戌，诏断远近上庆礼。<br /><br />&nbsp;&nbsp;&nbsp;&nbsp;闰月丁酉，以行宕昌王梁弥邕为安西将军、河凉二州刺史，正封宕昌王。壬<br /><br />&nbsp;&nbsp;&nbsp;&nbsp;寅，诏以宪纲日弛，渐以为俗，令端右以风闻奏事，依元熙旧制。有司奏，追尊<br /><br />&nbsp;&nbsp;&nbsp;&nbsp;皇考为文皇帝，庙号太祖，皇妣张氏为献皇后，陵曰建陵，郗氏为德皇后，陵曰<br /><br />&nbsp;&nbsp;&nbsp;&nbsp;修陵。<br /><br />&nbsp;&nbsp;&nbsp;&nbsp;五月乙亥夜，盗入南北掖，烧神武门、总章观，害卫尉卿张弘策。<br /><br />&nbsp;&nbsp;&nbsp;&nbsp;戊子，江州刺史陈伯之举兵反。以领军将军王茂为征南将军、江州刺史，率<br /><br />&nbsp;&nbsp;&nbsp;&nbsp;众讨之。<br /><br />&nbsp;&nbsp;&nbsp;&nbsp;六月庚戌，封北秦州刺史杨绍先为武都王。是月陈伯之奔魏，江州平。前益<br /><br />&nbsp;&nbsp;&nbsp;&nbsp;州刺史刘季连据成都反。<br /><br />&nbsp;&nbsp;&nbsp;&nbsp;秋七月丁巳朔，日有蚀之。<br /><br />&nbsp;&nbsp;&nbsp;&nbsp;八月戊戌，置建康三官。癸卯，鸾鸟见乐游苑。乙巳，平北将军、西凉州刺<br /><br />&nbsp;&nbsp;&nbsp;&nbsp;史象舒彭进号安西将军，封邓至王。丁未，命中书监王莹等八人参定律令。诏尚<br /><br />&nbsp;&nbsp;&nbsp;&nbsp;书郎依昔奏事。交州献能歌鹦鹉，诏不纳。林邑、干陀利国各遣使朝贡。<br /><br />&nbsp;&nbsp;&nbsp;&nbsp;冬十一月己未，立小庙。甲子，立皇子统为皇太子，赐天下为父后者爵一级。<br /><br />&nbsp;&nbsp;&nbsp;&nbsp;十二月，大雪，深三尺。<br /><br />&nbsp;&nbsp;&nbsp;&nbsp;是岁大旱，米斗五千，人多饿死。<br /><br />&nbsp;&nbsp;&nbsp;&nbsp;二年春正月乙卯，以尚书仆射沈约为左仆射，吏部尚书范云为右仆射。辛酉，<br /><br />&nbsp;&nbsp;&nbsp;&nbsp;祀南郊，降死罪以下囚。庚辰，以仇池公杨灵珍为北梁州刺史，封仇池王。<br /><br />&nbsp;&nbsp;&nbsp;&nbsp;夏四月癸卯，尚书删定郎蔡法度上《梁律》二十卷，《令》三十卷，《科》<br /><br />&nbsp;&nbsp;&nbsp;&nbsp;四十卷。<br /><br />&nbsp;&nbsp;&nbsp;&nbsp;五月，尚书右仆射范云卒。乙丑，益州刺史邓元起克成都，曲赦益州。<br /><br />&nbsp;&nbsp;&nbsp;&nbsp;六月丁亥，以新除左光禄大夫谢F为司徒、尚书令。甲午，以中书监王莹为<br /><br />&nbsp;&nbsp;&nbsp;&nbsp;尚书右仆射。是夏，多疠疫。<br /><br />&nbsp;&nbsp;&nbsp;&nbsp;秋七月，扶南、龟兹、中天竺国各遣使朝贡。<br /><br />&nbsp;&nbsp;&nbsp;&nbsp;冬十月，皇子纲生，降都下死罪以下囚。<br /><br />&nbsp;&nbsp;&nbsp;&nbsp;十一月乙卯，雷电，大雨，晦。<br /><br />&nbsp;&nbsp;&nbsp;&nbsp;三年春正月癸丑，以尚书右仆射王莹为左仆射，太子詹事柳次右仆射。<br /><br />&nbsp;&nbsp;&nbsp;&nbsp;二月，魏克梁州。<br /><br />&nbsp;&nbsp;&nbsp;&nbsp;三月，陨霜杀草。<br /><br />&nbsp;&nbsp;&nbsp;&nbsp;夏五月丁巳，以扶南王忄乔陈如^耶跋摩为安南将军。<br /><br />&nbsp;&nbsp;&nbsp;&nbsp;六月丙子，诏分遣使巡察州部，视人冤酷。癸未，大赦。<br /><br />&nbsp;&nbsp;&nbsp;&nbsp;秋七月甲子，立皇子综为豫章王。<br /><br />&nbsp;&nbsp;&nbsp;&nbsp;八月，魏克司州。<br /><br />&nbsp;&nbsp;&nbsp;&nbsp;九月壬子，以河南王世子伏连筹为镇西将军、西秦、河二州刺史，封河南王。<br /><br />&nbsp;&nbsp;&nbsp;&nbsp;北天竺国遣使朝贡。<br /><br />&nbsp;&nbsp;&nbsp;&nbsp;冬十一月甲子，诏除赎罪科。<br /><br />&nbsp;&nbsp;&nbsp;&nbsp;是岁，魏正始元年。<br /><br />&nbsp;&nbsp;&nbsp;&nbsp;四年春正月癸卯，诏“自今九流常选，年未三十，不通一经，不得解褐，若<br /><br />&nbsp;&nbsp;&nbsp;&nbsp;有才同甘、颜，勿限年次”。置《五经》博士各一人。有司奏：吴令唐佣铸盘龙<br /><br />&nbsp;&nbsp;&nbsp;&nbsp;火炉、翔凤砚盖。诏禁锢终身。丙午，省《凤凰衔书伎》。戊申，诏“往代多命<br /><br />&nbsp;&nbsp;&nbsp;&nbsp;宫人帷宫观郊之礼，非所以仰虔苍昊，自今停止”。辛亥，祀南郊，大赦。<br /><br />&nbsp;&nbsp;&nbsp;&nbsp;二月，初置胄子律博士。壬午，遣卫尉卿杨公则率宿卫兵塞洛口。壬辰，交<br /><br />&nbsp;&nbsp;&nbsp;&nbsp;州刺史李凯据州反，长史李讨平之，曲赦交州。是月立建兴苑于秣陵建兴里。<br /><br />&nbsp;&nbsp;&nbsp;&nbsp;夏四月丁巳，以行宕昌王梁弥博为安西将军、河凉二州刺史，正封宕昌王。<br /><br />&nbsp;&nbsp;&nbsp;&nbsp;六月庚戌，立孔子庙。<br /><br />&nbsp;&nbsp;&nbsp;&nbsp;冬十月，使中军将军、扬州刺史临川王宏都督北讨诸军事侵魏。以兴师费用，<br /><br />&nbsp;&nbsp;&nbsp;&nbsp;王公以下各上国租及田谷以助军资。<br /><br />&nbsp;&nbsp;&nbsp;&nbsp;是岁大穰，米斛三十。<br /><br />&nbsp;&nbsp;&nbsp;&nbsp;五年春正月丁卯朔，诏“凡诸郡国旧族邦内无在朝位者，选官搜括，使郡有<br /><br />&nbsp;&nbsp;&nbsp;&nbsp;一人”。乙亥，起前司徒谢F为中书监、司徒。甲申，立皇子纲为晋安王。<br /><br />&nbsp;&nbsp;&nbsp;&nbsp;三月丙寅朔，日有蚀之。<br /><br />&nbsp;&nbsp;&nbsp;&nbsp;夏四月甲寅，初立诏狱。诏建康县置三官，与廷尉三官分掌狱事，号建康为<br /><br />&nbsp;&nbsp;&nbsp;&nbsp;南狱，廷尉为北狱。<br /><br />&nbsp;&nbsp;&nbsp;&nbsp;五月，置集雅馆以招远学。<br /><br />&nbsp;&nbsp;&nbsp;&nbsp;秋七月乙丑，邓至国遣使朝贡。<br /><br />&nbsp;&nbsp;&nbsp;&nbsp;八月辛酉，作东宫。<br /><br />&nbsp;&nbsp;&nbsp;&nbsp;九月，临川王宏军至洛口，大溃，所亡万计，宏单骑而归。<br /><br />&nbsp;&nbsp;&nbsp;&nbsp;冬十一月甲子，都下地震，生白毛。乙丑，以师出淹时，大赦。魏人乘胜攻<br /><br />&nbsp;&nbsp;&nbsp;&nbsp;钟离。<br /><br />&nbsp;&nbsp;&nbsp;&nbsp;十二月癸卯，司徒谢F薨。<br /><br />&nbsp;&nbsp;&nbsp;&nbsp;六年春三月庚申，陨霜杀草。是月，有三象入建邺。<br /><br />&nbsp;&nbsp;&nbsp;&nbsp;夏四月壬辰，置左右骁骑、左右游击将军官。癸巳，曹景宗、韦睿等破魏师<br /><br />&nbsp;&nbsp;&nbsp;&nbsp;于邵阳洲，斩获万计。己酉，以江州刺史王茂为尚书右仆射。丁巳，以扬州刺史<br /><br />&nbsp;&nbsp;&nbsp;&nbsp;临川王宏为骠骑大将军、开府仪同三司，以右光禄大夫沈约为尚书左仆射。<br /><br />&nbsp;&nbsp;&nbsp;&nbsp;五月己巳，置中卫、中权将军，改骁骑为云骑，游击为游骑。<br /><br />&nbsp;&nbsp;&nbsp;&nbsp;秋八月戊子，赦。戊戌，都下大水。<br /><br />&nbsp;&nbsp;&nbsp;&nbsp;九月乙亥，改阅武堂为德阳堂，听讼堂为仪贤堂。<br /><br />&nbsp;&nbsp;&nbsp;&nbsp;冬闰十月乙丑，以开府临川王宏为司徒，以行太子太傅；尚书左仆射沈约为<br /><br />&nbsp;&nbsp;&nbsp;&nbsp;尚书令，以行太子少傅；吏部尚书袁昂为兼尚书右仆射。甲申，以左光禄大夫夏<br /><br />&nbsp;&nbsp;&nbsp;&nbsp;侯详为左仆射。<br /><br />&nbsp;&nbsp;&nbsp;&nbsp;十二月丙辰，左仆射夏侯详卒。<br /><br />&nbsp;&nbsp;&nbsp;&nbsp;七年春正月戊子，以元树为恒、朔二州都督，封魏郡王。戊戌，诏作神龙、<br /><br />&nbsp;&nbsp;&nbsp;&nbsp;仁兽阙于端门、大司马门外。<br /><br />&nbsp;&nbsp;&nbsp;&nbsp;二月乙卯，新作国门于越城南。乙丑，增置镇卫将军以下为十品，以法日数；<br /><br />&nbsp;&nbsp;&nbsp;&nbsp;凡二十四班，以法气序；不登十品，别有八班，以象八风；又置施外国将军二十<br /><br />&nbsp;&nbsp;&nbsp;&nbsp;四班，合一百九号。庚午，诏于州郡县置州望、郡宗、乡豪各一人，专掌搜荐。<br /><br />&nbsp;&nbsp;&nbsp;&nbsp;乙亥，以车骑大将军高丽王高云为抚东大将军、开府仪同三司。夏四月乙卯，以<br /><br />&nbsp;&nbsp;&nbsp;&nbsp;皇太子纳妃故，赦大辟以下，颁赐朝臣及近侍各有差。<br /><br />&nbsp;&nbsp;&nbsp;&nbsp;五月，都下大水。戊子，诏兰陵县建、修二陵周回五里内居人赐复终身。己<br /><br />&nbsp;&nbsp;&nbsp;&nbsp;亥，诏复置宗正、太仆、大匠、鸿胪，又增太府、太舟，仍先为十二卿，及置朱<br /><br />&nbsp;&nbsp;&nbsp;&nbsp;衣直阁将军官。<br /><br />&nbsp;&nbsp;&nbsp;&nbsp;六月辛酉，改陵监为令。<br /><br />&nbsp;&nbsp;&nbsp;&nbsp;秋八月丁巳，皇子绎生，赦大辟以下未结正者。<br /><br />&nbsp;&nbsp;&nbsp;&nbsp;九月壬辰，置童子奉车郎。癸巳，立皇子绩为南康王。<br /><br />&nbsp;&nbsp;&nbsp;&nbsp;冬十月丙寅，以吴兴太守张稷为尚书左仆射。丙子，诏大举北侵。丁丑，魏<br /><br />&nbsp;&nbsp;&nbsp;&nbsp;县瓠镇主白皂生、豫州刺史胡逊以城内属。<br /><br />&nbsp;&nbsp;&nbsp;&nbsp;是岁，魏永平元年。<br /><br />&nbsp;&nbsp;&nbsp;&nbsp;八年春正月辛巳，祀南郊。大赦。壬辰，魏镇东参军成景隽以宿豫城内属。<br /><br />&nbsp;&nbsp;&nbsp;&nbsp;夏四月戊申，以司徒临川王宏为司空、扬州刺史，以车骑将军、领太子詹事<br /><br />&nbsp;&nbsp;&nbsp;&nbsp;王茂即本号开府仪同三司。<br /><br />&nbsp;&nbsp;&nbsp;&nbsp;秋七月癸巳，巴陵王萧宝义薨。<br /><br />&nbsp;&nbsp;&nbsp;&nbsp;冬十一月壬寅，立皇子续为庐陵王。<br /><br />&nbsp;&nbsp;&nbsp;&nbsp;九年春正月乙亥，以左光禄大夫王莹为尚书令。庚寅，新作缘淮塘。<br /><br />&nbsp;&nbsp;&nbsp;&nbsp;三月己丑，幸国子学，亲临讲肄，赐祭酒以下各有差。乙未，诏皇太子及王<br /><br />&nbsp;&nbsp;&nbsp;&nbsp;侯之子，年在从师者，皆入学。<br /><br />&nbsp;&nbsp;&nbsp;&nbsp;夏四月丁巳，选尚书五都令史，革用士流。<br /><br />&nbsp;&nbsp;&nbsp;&nbsp;六月癸丑，盗杀宣城太守朱僧勇。<br /><br />&nbsp;&nbsp;&nbsp;&nbsp;闰六月己丑，宣城盗转寇吴兴，太守蔡撙讨平之。<br /><br />&nbsp;&nbsp;&nbsp;&nbsp;冬十二月癸未，幸国子学，策试胄子，赐训授之司各有差。<br /><br />&nbsp;&nbsp;&nbsp;&nbsp;是岁，于阗、林邑国并遣使朝贡。<br /><br />&nbsp;&nbsp;&nbsp;&nbsp;十年春正月辛丑，祀南郊，大赦。戊申，荆州言驺虞见。<br /><br />&nbsp;&nbsp;&nbsp;&nbsp;三月，盗杀东莞、琅邪二郡太守刘晰，以朐山引魏徐州刺史卢昶。<br /><br />&nbsp;&nbsp;&nbsp;&nbsp;夏六月，以国子祭酒张充为尚书右仆射。<br /><br />&nbsp;&nbsp;&nbsp;&nbsp;冬十二月，山车见临城县。振远将军马仙V大破魏军，斩馘十余万，复朐<br /><br />&nbsp;&nbsp;&nbsp;&nbsp;山城。<br /><br />&nbsp;&nbsp;&nbsp;&nbsp;是岁，初作宫城门三重楼及开二道。宕昌国遣使朝贡，婆利国贡金席。<br /><br />&nbsp;&nbsp;&nbsp;&nbsp;十一年春正月壬辰，诏“自今逋谴之家，及罪应质作，若年有老小，可停将<br /><br />&nbsp;&nbsp;&nbsp;&nbsp;送”。加镇南将军、江州刺史建安王伟开府仪同三司，司空、扬州刺史临川王宏<br /><br />&nbsp;&nbsp;&nbsp;&nbsp;进位太尉，以骠骑将军王茂为司空。<br /><br />&nbsp;&nbsp;&nbsp;&nbsp;二月戊辰，新昌、济阳二郡野蚕成茧。<br /><br />&nbsp;&nbsp;&nbsp;&nbsp;三月丁巳，为旱故，曲赦扬、徐二州。庚申，高丽国遣使朝贡。<br /><br />&nbsp;&nbsp;&nbsp;&nbsp;夏四月，百济、扶南、林邑等国各遣使朝贡。<br /><br />&nbsp;&nbsp;&nbsp;&nbsp;秋九月，宕昌国遣使朝贡。<br /><br />&nbsp;&nbsp;&nbsp;&nbsp;冬十月乙未，以吴郡太守袁昂为兼尚书右仆射。己酉，降太尉、扬州刺史临<br /><br />&nbsp;&nbsp;&nbsp;&nbsp;川王宏为骠骑将军、开府同三司之仪。癸丑，齐宣德太妃王氏薨。<br /><br />&nbsp;&nbsp;&nbsp;&nbsp;是岁，魏延昌元年。<br /><br />&nbsp;&nbsp;&nbsp;&nbsp;十二年春正月辛卯，祀南郊，赦大辟罪以下。<br /><br />&nbsp;&nbsp;&nbsp;&nbsp;辛酉，兼尚书右仆射袁昂即正。丙寅，诏“明下远近，若委骸不葬，或X衣<br /><br />&nbsp;&nbsp;&nbsp;&nbsp;莫改，量给棺具收敛”。辛巳，新作太极殿，改为十三间，以从闰数。<br /><br />&nbsp;&nbsp;&nbsp;&nbsp;闰三月乙丑，特进、中军将军沈约卒。<br /><br />&nbsp;&nbsp;&nbsp;&nbsp;夏四月，都下大水。<br /><br />&nbsp;&nbsp;&nbsp;&nbsp;六月癸巳，新作太庙，增基九尺。<br /><br />&nbsp;&nbsp;&nbsp;&nbsp;秋九月，加扬州刺史临川王宏位司空，以司空王茂为骠骑将军、开府同三司<br /><br />&nbsp;&nbsp;&nbsp;&nbsp;之仪、江州刺史。<br /><br />&nbsp;&nbsp;&nbsp;&nbsp;冬十月丁亥，诏曰：“明堂地居卑湿，可量就埤起，以尽诚敬”。<br /><br />&nbsp;&nbsp;&nbsp;&nbsp;十三年春二月庚辰朔，震于西南，天如裂。丁亥，耕藉田，大赦，赐孝悌力<br /><br />&nbsp;&nbsp;&nbsp;&nbsp;田爵一级。<br /><br />&nbsp;&nbsp;&nbsp;&nbsp;夏六月，都下讹言有枨枨，取人肝肺及血，以饴天狗。百姓大惧，二旬而止。<br /><br />&nbsp;&nbsp;&nbsp;&nbsp;秋七月乙亥，立皇子纶为邵陵王、绎为湘东王、纪为武陵王。<br /><br />&nbsp;&nbsp;&nbsp;&nbsp;是岁，林邑、扶南、于阗国各遣使朝贡。作浮山堰。<br /><br />&nbsp;&nbsp;&nbsp;&nbsp;十四年春正月乙巳朔，皇太子冠。大赦，赐为父后者爵一级，王公以下班赉<br /><br />&nbsp;&nbsp;&nbsp;&nbsp;各有差。停远近上庆礼。辛亥，祀南郊，诏班下远近，博采英异。又前以墨刑用<br /><br />&nbsp;&nbsp;&nbsp;&nbsp;代重辟者，除其条。丙辰，汝阴王刘胤薨。丁巳，魏宣武皇帝崩。<br /><br />&nbsp;&nbsp;&nbsp;&nbsp;夏四月丁丑，骠骑将军、开府同三司之仪、江州刺史王茂薨。<br /><br />&nbsp;&nbsp;&nbsp;&nbsp;冬十月，浮山堰坏。<br /><br />&nbsp;&nbsp;&nbsp;&nbsp;是岁，蠕蠕、狼牙修国各遣使来朝贡。<br /><br />&nbsp;&nbsp;&nbsp;&nbsp;十五年春三月戊辰朔，日有蚀之，既。<br /><br />&nbsp;&nbsp;&nbsp;&nbsp;夏四月，高丽国遣使朝贡。<br /><br />&nbsp;&nbsp;&nbsp;&nbsp;六月庚子，以尚书令王莹为左光禄大夫、开府仪同三司，尚书右仆射袁昂为<br /><br />&nbsp;&nbsp;&nbsp;&nbsp;左仆射，吏部尚书王┪右仆射。<br /><br />&nbsp;&nbsp;&nbsp;&nbsp;秋八月，蠕蠕、河南国各遣使朝贡。<br /><br />&nbsp;&nbsp;&nbsp;&nbsp;九月辛巳，左光禄大夫、开府仪同三司王莹薨。壬辰，大赦。<br /><br />&nbsp;&nbsp;&nbsp;&nbsp;冬十一月，交州刺史李斩反者阮宗孝，传首建邺。曲赦交州。<br /><br />&nbsp;&nbsp;&nbsp;&nbsp;是岁，魏孝明皇帝熙平元年。<br /><br />&nbsp;&nbsp;&nbsp;&nbsp;十六年春正月辛未，祀南郊。诏尤贫家勿收今年三调，无田业者，所在量宜<br /><br />&nbsp;&nbsp;&nbsp;&nbsp;赋给；及优蠲产子之家，恤理冤狱，并赈孤老鳏寡不能自存者。<br /><br />&nbsp;&nbsp;&nbsp;&nbsp;二月辛亥，耕藉田。甲寅，赦罪人。<br /><br />&nbsp;&nbsp;&nbsp;&nbsp;三月丙子，敕太医不得以生类为药，公家织官纹锦饰，并断仙人鸟兽之形，<br /><br />&nbsp;&nbsp;&nbsp;&nbsp;以为亵衣，裁剪有乖仁恕。于是祈告天地宗庙，以去杀之理，欲被之含识。郊庙<br /><br />&nbsp;&nbsp;&nbsp;&nbsp;牲唬皆代以面，其山川诸祀则否。时以宗庙去牲，则为不复血食，虽公卿异议，<br /><br />&nbsp;&nbsp;&nbsp;&nbsp;朝野喧嚣，竟不从。<br /><br />&nbsp;&nbsp;&nbsp;&nbsp;冬十月，宗庙荐羞，始用蔬果。<br /><br />&nbsp;&nbsp;&nbsp;&nbsp;是岁，河南、扶南、婆利等国各遣使朝贡。<br /><br />&nbsp;&nbsp;&nbsp;&nbsp;十七年春二月癸巳，雍州刺史安成王秀薨。甲辰，大赦。<br /><br />&nbsp;&nbsp;&nbsp;&nbsp;三月丙申，改封建安郡王伟为南平王。<br /><br />&nbsp;&nbsp;&nbsp;&nbsp;夏六月乙酉，中军将军、中书监临川王宏以本号行司徒。<br /><br />&nbsp;&nbsp;&nbsp;&nbsp;秋八月壬寅，诏“兵驺奴婢，男年六十六，女年六十，免为编户”。<br /><br />&nbsp;&nbsp;&nbsp;&nbsp;闰八月，干陀利国遣使朝贡。<br /><br />&nbsp;&nbsp;&nbsp;&nbsp;冬十月乙亥，以行司徒临川王宏即正。<br /><br />&nbsp;&nbsp;&nbsp;&nbsp;十一月辛亥，以南平王伟为左光禄大夫、开府仪同三司。<br /><br />&nbsp;&nbsp;&nbsp;&nbsp;是岁，魏神龟元年。<br /><br />&nbsp;&nbsp;&nbsp;&nbsp;十八年春正月甲申，以领军将军鄱阳王恢为征西将军、荆州刺史，以荆州刺<br /><br />&nbsp;&nbsp;&nbsp;&nbsp;史始兴王为中抚将军，并开府仪同三司。以尚书左仆射袁昂为尚书令，以右<br /><br />&nbsp;&nbsp;&nbsp;&nbsp;仆射王┪左仆射，以太子詹事徐勉为右仆射。辛卯，祀南郊，孝悌力田赐爵<br /><br />&nbsp;&nbsp;&nbsp;&nbsp;一级。<br /><br />&nbsp;&nbsp;&nbsp;&nbsp;夏四月丁巳，帝于无碍殿受佛戒，赦罪人。<br /><br />&nbsp;&nbsp;&nbsp;&nbsp;秋七月，于阗、扶南国各遣使朝贡。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331257);">加入书签</a><a
                        href="331227.html">上一页</a>&larr;<a href="index.html">返回列表</a>&rarr;<a
                            href="331309.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331227.html"; var next_page = "331309.html"; var index_page = "index.html"; var sortid = "9"; var article_id = "4204"; var chapter_id = "331257"; var articlename = "南史"; var chaptername = " 卷六 梁本纪上第六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>