<!DOCTYPE html>
<html>
<head>
<meta charset="gbk" />
<title>南史- 卷四 齐本纪上第四-在线阅读-哈西文学网</title>
<meta name="keywords" content="李延寿，南史， 卷四 齐本纪上第四全文， 卷四 齐本纪上第四在线阅读 哈西文学网" />
<meta name="description" content="哈西文学网提供李延寿的南史  卷四 齐本纪上第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331189.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331189.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 齐本纪上第四</h1>
            <div class="link xb">
                <a href="331153.html">上一页</a>&larr;<a href="index.html">返回列表</a>&rarr;<a
                    href="331227.html">下一页</a></div>			
            <div id="BookText">&nbsp;&nbsp;&nbsp;&nbsp;齐太祖高皇帝讳道成，字绍伯，小字斗将，姓萧氏。其先本居东海兰陵县中<br /><br />&nbsp;&nbsp;&nbsp;&nbsp;都乡中都里，晋元康元年，惠帝分东海郡为兰陵，故复为兰陵郡人。中朝丧乱，<br /><br />&nbsp;&nbsp;&nbsp;&nbsp;皇高祖淮阴令整，字公齐，过江居晋陵武进县之东城里，寓居江左者，皆侨置本<br /><br />&nbsp;&nbsp;&nbsp;&nbsp;土，加以“南”名，更为南兰陵人也。<br /><br />&nbsp;&nbsp;&nbsp;&nbsp;皇曾祖俊，字子武，位即丘令。皇祖乐子，字闺子，位辅国参军，宋升明中<br /><br />&nbsp;&nbsp;&nbsp;&nbsp;赠太常。皇考承之，字嗣伯，少有大志，才力过人，仕宋为汉中太守。梁州之平，<br /><br />&nbsp;&nbsp;&nbsp;&nbsp;以功加龙骧将军；后为南泰山太守，封晋兴县五等男，迁右军将军。元嘉二十四<br /><br />&nbsp;&nbsp;&nbsp;&nbsp;年殂。梁土思之，于峨公山立庙祭祀。升明二年，赠散骑常侍、金紫光禄大夫。<br /><br />&nbsp;&nbsp;&nbsp;&nbsp;高帝以宋元嘉四年丁卯岁生，姿表英异，龙颡钟声，长七尺五寸，鳞文遍体。<br /><br />&nbsp;&nbsp;&nbsp;&nbsp;旧宅在武进县，宅南有一桑树，擢本三丈，横生四枝，状似华盖。帝年数岁，好<br /><br />&nbsp;&nbsp;&nbsp;&nbsp;戏其下，从兄敬宗曰：“此树为汝生也。”儒生雷次宗立学于鸡笼山，帝年十三，<br /><br />&nbsp;&nbsp;&nbsp;&nbsp;就受《礼》及《左氏春秋》。十七年，宋大将军彭城王义康被黜，徙豫章。皇考<br /><br />&nbsp;&nbsp;&nbsp;&nbsp;领兵防守，帝舍业南行。十九年，竟陵蛮动，宋文帝遣帝领偏军讨沔北蛮。二十<br /><br />&nbsp;&nbsp;&nbsp;&nbsp;三年，雍州刺史萧思话镇襄阳，启帝自随，初为左军中兵参军。二十九年，领偏<br /><br />&nbsp;&nbsp;&nbsp;&nbsp;军征仇池，破其武兴、兰皋二垒，遂从谷口入关。未至长安八十里，梁州刺史刘<br /><br />&nbsp;&nbsp;&nbsp;&nbsp;秀之遣司马马汪助帝，攻拔谈提城。魏救兵至，帝军力疲少，又闻文帝崩，乃烧<br /><br />&nbsp;&nbsp;&nbsp;&nbsp;城还南郑。后袭爵晋兴县五等男。为建康令，有能名，少府萧惠开雅有知人鉴，<br /><br />&nbsp;&nbsp;&nbsp;&nbsp;谓人曰：“昔魏武为洛阳北部时，人服其英，今看萧建康，但当过之耳。”<br /><br />&nbsp;&nbsp;&nbsp;&nbsp;宋明帝即位，为右军将军。时四方叛，会稽太守寻阳王子房及在东诸郡皆起<br /><br />&nbsp;&nbsp;&nbsp;&nbsp;兵。明帝加帝辅国将军，东讨。至晋陵，一日破贼十二垒，分军定诸县。及徐州<br /><br />&nbsp;&nbsp;&nbsp;&nbsp;刺史薛安都据彭城归魏，遣从子索儿攻淮阴，又征帝讨，破之。索儿走钟离，帝<br /><br />&nbsp;&nbsp;&nbsp;&nbsp;追至黯l而还。除骁骑将军，封西阳县候，迁巴陵王卫军司马，随镇会稽。<br /><br />&nbsp;&nbsp;&nbsp;&nbsp;江州刺史晋安王子勋，遣临川内史张淹自鄱阳峤道入三吴，明帝遣帝讨之。<br /><br />&nbsp;&nbsp;&nbsp;&nbsp;时朝廷器甲皆充南讨，帝军容寡阙，乃编黄の马具装，折竹为寄生，夜举火进<br /><br />&nbsp;&nbsp;&nbsp;&nbsp;军。贼望见恐惧，未战而走。还，除桂阳王征北司马、南东海太守，行南徐州事。<br /><br />&nbsp;&nbsp;&nbsp;&nbsp;及张永等败于彭城，淮南孤弱，以帝为假冠军将军、持节、都督北讨前锋诸军事，<br /><br />&nbsp;&nbsp;&nbsp;&nbsp;镇淮阴。迁南兖州刺史，加督五州，督北讨如故。明帝嫌帝非人臣相，而人间流<br /><br />&nbsp;&nbsp;&nbsp;&nbsp;言，帝当为天子，明帝愈以为疑。遣冠军将军吴喜留军破釜，自持银壶酒封以赐<br /><br />&nbsp;&nbsp;&nbsp;&nbsp;帝。帝戎服出门迎，惧鸩，不敢饮，将出奔。喜告以诚，先饮之，帝即酌饮之。<br /><br />&nbsp;&nbsp;&nbsp;&nbsp;喜还，明帝意乃悦。<br /><br />&nbsp;&nbsp;&nbsp;&nbsp;泰始七年，征还都，部下劝勿就征。帝曰：“主上自诛诸弟，为太子幼弱，<br /><br />&nbsp;&nbsp;&nbsp;&nbsp;作万岁后计，何关他族？惟应速发，事缓当见疑。今骨肉相害，自非灵长之运，<br /><br />&nbsp;&nbsp;&nbsp;&nbsp;祸难将兴，方与卿等戮力耳。”至，拜散骑常侍、太子左卫率。明帝崩，遗诏为<br /><br />&nbsp;&nbsp;&nbsp;&nbsp;右卫将军，领卫尉，加兵五百人，与尚书令袁粲、护军褚彦回、领军刘夜舱苹<br /><br />&nbsp;&nbsp;&nbsp;&nbsp;事。寻解卫尉，加侍中，领石头戍军事。<br /><br />&nbsp;&nbsp;&nbsp;&nbsp;元徽二年五月，江州刺史桂阳王休范举兵于寻阳，朝廷惶骇。帝与褚彦回等<br /><br />&nbsp;&nbsp;&nbsp;&nbsp;集中书省计议，莫有言者。帝曰：“昔上流谋逆，皆因淹缓以败，休范必远惩前<br /><br />&nbsp;&nbsp;&nbsp;&nbsp;失，轻兵急下，乘我无备，请顿新亭以当其锋。”因索笔下议，余并注同。中书<br /><br />&nbsp;&nbsp;&nbsp;&nbsp;舍人孙千龄与休范有密契，独曰：“宜依旧遣军据梁山。”帝正色曰：“贼今已<br /><br />&nbsp;&nbsp;&nbsp;&nbsp;近，梁山岂可得至！新亭既是兵冲，所欲以死报国耳。”乃单车白服出新亭。加<br /><br />&nbsp;&nbsp;&nbsp;&nbsp;帝使持节、都督征讨诸军事、平南将军，加鼓吹一部。筑新亭城垒未毕，贼前军<br /><br />&nbsp;&nbsp;&nbsp;&nbsp;已至，帝方解衣高卧，以安众心。乃索白虎幡，登西垣，使宁朔将军高道庆、羽<br /><br />&nbsp;&nbsp;&nbsp;&nbsp;林监陈显达、员外郎王敬则，浮舸与贼水战，大破之。未时，张敬儿斩休范首。<br /><br />&nbsp;&nbsp;&nbsp;&nbsp;台军及贼众俱不知，其别率杜黑蠡急攻东垒，帝挺身上马，帅数百人出战，与黑<br /><br />&nbsp;&nbsp;&nbsp;&nbsp;蠡拒战。自晡达明旦，矢石不息。其夜大雨，鼓叫不复相闻。将士积日不得寝食，<br /><br />&nbsp;&nbsp;&nbsp;&nbsp;军中马夜惊，城内乱走。帝执烛正坐，厉声呵止之，如是者数四。贼帅丁文豪设<br /><br />&nbsp;&nbsp;&nbsp;&nbsp;伏，破台军于皂荚桥，直至朱雀航，王道隆、刘也⒄矫弧３酰腋呱衅湟猓托<br /><br />&nbsp;&nbsp;&nbsp;&nbsp;造园宅，名为“东山”，颇忽时务。帝谓曰：“将军以顾命之重，此是艰难之日，<br /><br />&nbsp;&nbsp;&nbsp;&nbsp;而深尚从容，废省羽翼，一朝事至，悔可追乎？”也荒桑竟败。及贼进至杜姥<br /><br />&nbsp;&nbsp;&nbsp;&nbsp;宅，车骑典签茅恬开东府纳贼，冠军将军沈怀明于石头奔散，张永溃于白下。宫<br /><br />&nbsp;&nbsp;&nbsp;&nbsp;内传新亭亦陷，太后执苍梧王手泣曰：“天下事败矣。”帝遣军主陈显达、任农<br /><br />&nbsp;&nbsp;&nbsp;&nbsp;夫、张敬儿、周盘龙等从石头济淮，间道自承明门入卫宫阙。<br /><br />&nbsp;&nbsp;&nbsp;&nbsp;时休范典签许公与诈称休范在新亭，士庶惶惑，诣垒期赴休范，投名者千数，<br /><br />&nbsp;&nbsp;&nbsp;&nbsp;及至，乃是帝。随得辄烧之。登城北谓曰：“刘休范父子先昨皆已死，戮尸在南<br /><br />&nbsp;&nbsp;&nbsp;&nbsp;冈下，身是萧平南，诸君善见观。汝等名皆已焚除，勿惧也。”台分遣众军击平<br /><br />&nbsp;&nbsp;&nbsp;&nbsp;贼，帝振旅凯入，百姓缘道聚观，曰：“全国家者，此公也。”帝与袁粲、褚彦<br /><br />&nbsp;&nbsp;&nbsp;&nbsp;回、刘彦节引咎解职，不许。迁散骑常侍、中领军、都督、南兖州刺史、镇军将<br /><br />&nbsp;&nbsp;&nbsp;&nbsp;军，进爵为公。与袁粲、褚彦回、刘彦节等更日入直决事，号为“四贵。”<br /><br />&nbsp;&nbsp;&nbsp;&nbsp;休范平后，苍梧王渐行凶暴，屡欲害帝。尝率数十人直入领军府，时暑热，<br /><br />&nbsp;&nbsp;&nbsp;&nbsp;帝昼卧裸袒，苍梧立帝于室内，画腹为射的，自引满，将射之。帝神色不变，敛<br /><br />&nbsp;&nbsp;&nbsp;&nbsp;板曰：“老臣无罪。”苍梧左右王天恩谏曰：“领军腹大，是佳射堋，而一箭便<br /><br />&nbsp;&nbsp;&nbsp;&nbsp;死，后无复射，不如以雹箭射之。”乃取雹箭，一发即中帝脐。苍梧投弓于地，<br /><br />&nbsp;&nbsp;&nbsp;&nbsp;大笑曰：“此手何如？”时建平王景素为朝野归心，潜为自全计，布诚于帝，帝<br /><br />&nbsp;&nbsp;&nbsp;&nbsp;拒而不纳。景素寻举兵，帝出屯玄武湖，事平乃还。帝威名既重，苍梧深相猜忌，<br /><br />&nbsp;&nbsp;&nbsp;&nbsp;刻木为帝形，画腹为射堋，自射之；又命左右，射中者加赏，皆莫能中。时帝在<br /><br />&nbsp;&nbsp;&nbsp;&nbsp;领军府，苍梧自来烧之。冀帝出，因作难，帝坚卧不动。苍梧益怀忿患，所见之<br /><br />&nbsp;&nbsp;&nbsp;&nbsp;物，呼之为帝。加以手自磨铤，曰：“明日当以刃萧道成。”陈太妃骂之曰：<br /><br />&nbsp;&nbsp;&nbsp;&nbsp;“萧道成有大功于国，今害之，谁为汝尽力？”故止。高帝谋与袁褚废立，皆不<br /><br />&nbsp;&nbsp;&nbsp;&nbsp;见从。<br /><br />&nbsp;&nbsp;&nbsp;&nbsp;五年七月戊子，杨玉夫等与直阁将军王敬则通谋弑苍梧。赍首，使左右陈奉<br /><br />&nbsp;&nbsp;&nbsp;&nbsp;伯藏衣袖中，依常行法称敕开承明门，出囊贮之，以与敬则。敬则驰至领军府，<br /><br />&nbsp;&nbsp;&nbsp;&nbsp;叩门大呼，自言报帝。门犹不开，敬则自门中以首见帝，帝犹不信，乃于墙上<br /><br />&nbsp;&nbsp;&nbsp;&nbsp;投进其首，帝索水洗视，敬则乃逾垣入。帝跣出，敬则叫曰：“事平矣。”帝乃<br /><br />&nbsp;&nbsp;&nbsp;&nbsp;戎服，乘常所骑赤马，夜入殿中，殿中惊怖。及知苍梧死，咸称万岁。至帝践阼，<br /><br />&nbsp;&nbsp;&nbsp;&nbsp;号此马为“龙骧赤”。明旦，召袁粲、褚彦回、刘彦节入会西钟槐树下计议。帝<br /><br />&nbsp;&nbsp;&nbsp;&nbsp;以事让彦节，彦节未答。帝须髯尽张，眼光如电。次让袁粲，又不受。敬则乃拔<br /><br />&nbsp;&nbsp;&nbsp;&nbsp;刀，在床侧跃麾众曰：“天下之事，皆应关萧公，敢有开一言者，血染敬则刀！”<br /><br />&nbsp;&nbsp;&nbsp;&nbsp;仍呼虎贲剑戟羽仪，手自取白纱帽加帝首，令帝即位，曰：“今日谁敢复动，事<br /><br />&nbsp;&nbsp;&nbsp;&nbsp;须及热。”帝正色呵之曰：“卿都不自解。”粲欲有言，敬则又叱之，乃止。帝<br /><br />&nbsp;&nbsp;&nbsp;&nbsp;乃下议，备法驾，诣东城，迎立顺帝。于是长刀遮粲、彦节等，失色而去。甲午，<br /><br />&nbsp;&nbsp;&nbsp;&nbsp;帝移镇东府，与袁粲、褚彦回、刘彦节各甲仗五十人入殿。丙申，加侍中、司空、<br /><br />&nbsp;&nbsp;&nbsp;&nbsp;录尚书事、骠骑大将军，封竟陵郡公，给油幢车，班剑三十人。帝固辞上台，即<br /><br />&nbsp;&nbsp;&nbsp;&nbsp;授以骠骑大将军、开府仪同三司。<br /><br />&nbsp;&nbsp;&nbsp;&nbsp;十二月，荆州刺史沈攸之反，称太后诏己下都。乙卯，帝入居朝堂，命诸将<br /><br />&nbsp;&nbsp;&nbsp;&nbsp;西讨，平西将军黄回为都督前驱。先是，太后兄子、前湘州刺史王蕴，遭母丧罢<br /><br />&nbsp;&nbsp;&nbsp;&nbsp;任，还至巴陵，停舟与攸之密谋，乃下达郢州。武帝时为郢州长史，蕴伺武帝出<br /><br />&nbsp;&nbsp;&nbsp;&nbsp;吊，因作乱，据郢城。武帝知之，不出。蕴还至东府前，又期见高帝，帝又不出<br /><br />&nbsp;&nbsp;&nbsp;&nbsp;吊。再计不行，外谋愈固。司徒袁粲、尚书令刘彦节见帝威权稍盛，虑不自安，<br /><br />&nbsp;&nbsp;&nbsp;&nbsp;与蕴及黄回等相结举事，殿内宿卫主帅无不协同。及攸之反问初至，帝往石头诣<br /><br />&nbsp;&nbsp;&nbsp;&nbsp;粲谋，粲称疾不相见，克壬申夜起兵据石头。其夜，丹阳丞王逊告变。彦节从弟<br /><br />&nbsp;&nbsp;&nbsp;&nbsp;领军韫及直阁将军卜伯兴等严兵为内应，帝命王敬则于宫内诛之。遣诸将攻石头，<br /><br />&nbsp;&nbsp;&nbsp;&nbsp;王蕴将数百精手，带甲赴粲，城门已闭，官军又至，乃散。众军攻石头，斩粲。<br /><br />&nbsp;&nbsp;&nbsp;&nbsp;彦节走P担湖，蕴逃斗场，并禽斩之。粲典签莫嗣祖同粲谋，蕴嬖人张承伯藏匿<br /><br />&nbsp;&nbsp;&nbsp;&nbsp;蕴，高帝亦并赦而用之。时黄回顿新亭，闻石头已下，因称救援，高帝知而不言，<br /><br />&nbsp;&nbsp;&nbsp;&nbsp;抚之愈厚，遣回西上，流涕告别。<br /><br />&nbsp;&nbsp;&nbsp;&nbsp;二年正月，沈攸之平。二月，宋帝进高帝太尉，都督十六州诸军事，高帝表<br /><br />&nbsp;&nbsp;&nbsp;&nbsp;送黄钺。三月己酉，增班剑四十人、甲仗百人入殿。丙子，加羽葆、鼓吹。大明、<br /><br />&nbsp;&nbsp;&nbsp;&nbsp;泰始以来，相承奢侈，百姓成俗。及高帝辅政，奏罢御府，省二尚方诸饰玩。至<br /><br />&nbsp;&nbsp;&nbsp;&nbsp;是，又上表禁人间华伪杂物，凡十七条。其中宫及诸王服用，虽依旧例，亦请详<br /><br />&nbsp;&nbsp;&nbsp;&nbsp;制。<br /><br />&nbsp;&nbsp;&nbsp;&nbsp;九月丙午，加帝假黄钺、都督中外诸军事、太傅、领扬州牧，剑履上殿，入<br /><br />&nbsp;&nbsp;&nbsp;&nbsp;朝不趋，赞拜不名，置左右长史、司马、从事中郎、掾、属各四人。固辞，诏遣<br /><br />&nbsp;&nbsp;&nbsp;&nbsp;敦劝，乃受黄铖，辞殊礼。甲寅，给三望车。<br /><br />&nbsp;&nbsp;&nbsp;&nbsp;三年正月乙丑，高帝表蠲百姓逋责。丙辰，加前部羽葆、鼓吹。丁巳，命太<br /><br />&nbsp;&nbsp;&nbsp;&nbsp;傅府依旧辟召。丁卯，给高帝甲仗五百人，出入殿省。甲午，重申前命，剑履上<br /><br />&nbsp;&nbsp;&nbsp;&nbsp;殿，入朝不趋，赞拜不名。三月甲辰，宋帝诏进帝位相国，总百揆，封十郡为齐<br /><br />&nbsp;&nbsp;&nbsp;&nbsp;公，备九锡礼，加远游冠，位在诸候王上，加相国绿F绶。甲寅，使以备物典<br /><br />&nbsp;&nbsp;&nbsp;&nbsp;礼进，策曰：<br /><br />&nbsp;&nbsp;&nbsp;&nbsp;朕以不造，夙罹闵凶，嗣君失德，书契未纪，威侮五行，虔刘九县。神W灵<br /><br />&nbsp;&nbsp;&nbsp;&nbsp;绎，海水群飞，缀旒之殆，未足为譬，岂直《小宛》兴刺，《黍离》作歌而已哉！<br /><br />&nbsp;&nbsp;&nbsp;&nbsp;天赞皇宋，实启明宰，爰登寡昧，纂承大业，高勋至德，振古绝伦。虽保衡翼殷，<br /><br />&nbsp;&nbsp;&nbsp;&nbsp;博陆匡汉，方斯蔑如也。今将授公典礼，其敬听朕命：<br /><br />&nbsp;&nbsp;&nbsp;&nbsp;乃者袁、刘构祸，实繁有徒，子房不臣，称兵协乱。顾瞻宫掖，将成茂草，<br /><br />&nbsp;&nbsp;&nbsp;&nbsp;言念邦国，剪为仇仇。当此之时，人无固志。公投袂徇难，超然奋发。登寅车而<br /><br />&nbsp;&nbsp;&nbsp;&nbsp;戒路，执金板而先驱，麾钺一临，凶党冰泮。此则霸业之基，勤王之始也。安都<br /><br />&nbsp;&nbsp;&nbsp;&nbsp;背叛，窃据徐方，敢率犬羊，陵虐淮浦。索儿愚悖，同恶相济，天祚无象，背顺<br /><br />&nbsp;&nbsp;&nbsp;&nbsp;归逆。北鄙黔黎，奄坠涂炭。公受命宗p，精贯朝日；拥节和门，气逾霄汉。<br /><br />&nbsp;&nbsp;&nbsp;&nbsp;破釜之捷，斩馘蔽野；石梁之战，禽其渠帅。保境全人，江阳即序，此又公之功<br /><br />&nbsp;&nbsp;&nbsp;&nbsp;也。张淹迷昧，弗顾本朝，爰自南区，志图东夏，潜军间入，窃觊不虞。于时江<br /><br />&nbsp;&nbsp;&nbsp;&nbsp;服未夷，皇涂荐沮。公忠诚慷慨，在险弥亮，以寡制众，所向风偃。朝廷无东顾<br /><br />&nbsp;&nbsp;&nbsp;&nbsp;之忧，闽、越有来苏之庆，此又公之功也。匈奴野心，侵掠疆场，丑羯张，<br /><br />&nbsp;&nbsp;&nbsp;&nbsp;势振彭、泗。公奉辞伐罪，戒旦晨征。兵车始交，氛昆时荡，吊死扶伤，弘宣皇<br /><br />&nbsp;&nbsp;&nbsp;&nbsp;泽，俾我淮、肥，复沾盛化，此又公之功也。自兹厥后，猃狁孔炽，封豕长蛇，<br /><br />&nbsp;&nbsp;&nbsp;&nbsp;重窥上国。而世故相仍，师出已老，角城高垒，指日沦陷。公眷言王事，发愤忘<br /><br />&nbsp;&nbsp;&nbsp;&nbsp;食，躬擐甲胄，视险若夷。分疆画界，开创青、兖，此又公之功也。桂阳负众，<br /><br />&nbsp;&nbsp;&nbsp;&nbsp;轻问九鼎，裂冠毁冕，拔本塞源。烈火焚于王城，飞矢集乎君屋，群后忧惶，元<br /><br />&nbsp;&nbsp;&nbsp;&nbsp;戎无主。公按剑凝神，则奇谟冠世；把旄指麾，则懦夫成勇。信宿之间，宣阳底<br /><br />&nbsp;&nbsp;&nbsp;&nbsp;定，此又公之功也。皇室多难，衅起戚藩，建平失图，兴兵内侮。公指授六师，<br /><br />&nbsp;&nbsp;&nbsp;&nbsp;义形于色，役未逾旬，朱方宁晏，此又公之功也。苍梧肆虐，诸夏糜沸，淫刑以<br /><br />&nbsp;&nbsp;&nbsp;&nbsp;逞，谁则无辜？黔首相悲，朝不谋夕。高祖之业已沦，文、明之轨谁嗣？公远稽<br /><br />&nbsp;&nbsp;&nbsp;&nbsp;殷、汉之义，近遵魏、晋之典，猥以眇身，入奉宗u，七庙清谧，九区反政，此<br /><br />&nbsp;&nbsp;&nbsp;&nbsp;又公之功也。袁、刘携贰，成此乱阶，丑图潜构，危机窃发，据有石头，志犯应、<br /><br />&nbsp;&nbsp;&nbsp;&nbsp;路。公神谋内运，霜锋外举，祆l载澄，国涂悦穆，此又公之功也。沈攸苞祸，<br /><br />&nbsp;&nbsp;&nbsp;&nbsp;岁月滋彰，蜂目豺声，阻兵安忍，乃眷西顾，缅同异域。而经纶惟始，九伐未申，<br /><br />&nbsp;&nbsp;&nbsp;&nbsp;长恶不悛，遂逞凶逆。公把钺出关，凝威江甸，正情与日同亮，明略与秋云竞<br /><br />&nbsp;&nbsp;&nbsp;&nbsp;爽。至义所感，人百其心，积年逋诛，一朝显戮，沮浦安流，章台顺轨，此又公<br /><br />&nbsp;&nbsp;&nbsp;&nbsp;之功也。<br /><br />&nbsp;&nbsp;&nbsp;&nbsp;公有济天下之勋，重之以明哲。道庇生灵，志匡宇宙。戮力肆心，劬劳王室。<br /><br />&nbsp;&nbsp;&nbsp;&nbsp;险阻艰难，备尝之矣。若乃缔构宗稷之勤，造物资始之泽，云布雾散，光被六幽，<br /><br />&nbsp;&nbsp;&nbsp;&nbsp;弼予一人，永清四海。是以草腾芳于郊园，景星垂晕于清汉。遐方款关而慕义，<br /><br />&nbsp;&nbsp;&nbsp;&nbsp;荒服重译而来庭。汪哉邈乎，无得而名也。朕闻庸表德，前王盛典；崇树候伯，<br /><br />&nbsp;&nbsp;&nbsp;&nbsp;有国攸同。所以文命成功，玄圭显锡，姬旦宣哲，曲阜启藩。或改玉以弘风，或<br /><br />&nbsp;&nbsp;&nbsp;&nbsp;胙土以宣化。礼绝常班，宠冠群辟。爰逮桓、文，车服异数。惟公勋业超于先烈，<br /><br />&nbsp;&nbsp;&nbsp;&nbsp;而褒赏阙于旧章，古今之道，何其爽欤！静言钦叹，良有缺然。今进授相国，以<br /><br />&nbsp;&nbsp;&nbsp;&nbsp;青州之齐郡、徐州之梁郡、南徐州之兰陵、鲁郡、琅邪、东海、晋陵、义兴，扬<br /><br />&nbsp;&nbsp;&nbsp;&nbsp;州之吴郡、会稽，凡十郡，封公为齐公。锡兹玄土，苴以白茅，定尔邦家，用建<br /><br />&nbsp;&nbsp;&nbsp;&nbsp;冢社。斯实尚父故藩，世作盟主，纪纲侯甸，率由旧则。往者周、召建国，师保<br /><br />&nbsp;&nbsp;&nbsp;&nbsp;兼任；毛、毕执，入作卿士，内外之宠，同规在昔。今命使持节、兼太尉、侍<br /><br />&nbsp;&nbsp;&nbsp;&nbsp;中、中书监、司空、卫将军雩都县开国侯彦回，授公相国印绶、齐公玺绂。持节、<br /><br />&nbsp;&nbsp;&nbsp;&nbsp;兼司空、守尚书令僧虔授齐公茅土，金虎符第一至第五左，竹使符第一至第十左。<br /><br />&nbsp;&nbsp;&nbsp;&nbsp;相国位总百辟，秩逾三事，职以礼移，号随事革。其以相国总百揆，去录尚书之<br /><br />&nbsp;&nbsp;&nbsp;&nbsp;称，送所假节、侍中貂蝉、中外都督太傅太尉印绶、竟陵公印策，其骠骑大将军、<br /><br />&nbsp;&nbsp;&nbsp;&nbsp;扬州牧、南徐州刺史如故。<br /><br />&nbsp;&nbsp;&nbsp;&nbsp;又加公九锡，其敬听后命：<br /><br />&nbsp;&nbsp;&nbsp;&nbsp;以公执礼弘律、仪刑区宇；遐迩一体，人无异业。是用锡公大辂、戎辂各一，<br /><br />&nbsp;&nbsp;&nbsp;&nbsp;玄牡二驷。公崇修南亩，所实惟谷。王府充实，百姓繁衍。是用锡公兖冕之服，<br /><br />&nbsp;&nbsp;&nbsp;&nbsp;赤a副焉。公居身以谦，导物以义。熔钧庶品，罔不和悦。是用锡公轩县之乐，<br /><br />&nbsp;&nbsp;&nbsp;&nbsp;六佾之。公翼赞王猷，声教远洽，蛮夷竭欢，回首内附。是用锡公朱户以居。<br /><br />&nbsp;&nbsp;&nbsp;&nbsp;公明鉴人伦，澄辨泾、渭，官方与能，英克举。是用锡公纳陛以登。公保佑皇<br /><br />&nbsp;&nbsp;&nbsp;&nbsp;朝，厉身化下，杜渐防萌，含生寅式。是用锡公虎贲之士三百人。公御宄以刑，<br /><br />&nbsp;&nbsp;&nbsp;&nbsp;御奸以德，君亲无将，将而必诛。是用锡公a、钺各一。公凤举四维，龙腾八表，<br /><br />&nbsp;&nbsp;&nbsp;&nbsp;威灵所振，异类同。是用锡公彤弓一、彤矢百、卢弓十、卢矢千。公明发载怀，<br /><br />&nbsp;&nbsp;&nbsp;&nbsp;肃恭祀，孝敬之重，义感灵o。是用锡公鬯一卣，圭瓒副焉。齐国置丞相以<br /><br />&nbsp;&nbsp;&nbsp;&nbsp;下，敬遵旧式。往钦哉，其祗服朕命，经纬乾坤，宏亮洪业，茂昭尔大德，阐扬<br /><br />&nbsp;&nbsp;&nbsp;&nbsp;我高祖之休命。<br /><br />&nbsp;&nbsp;&nbsp;&nbsp;高帝三让，公卿敦劝固请，乃受之。丁巳，下令赦国内殊死以下。宋帝诏齐<br /><br />&nbsp;&nbsp;&nbsp;&nbsp;公十郡之外，随宜除用。以齐国初建，给钱五百万、布五千疋、绢五千疋。以太<br /><br />&nbsp;&nbsp;&nbsp;&nbsp;尉左长史王俭为尚书右仆射，领吏部。<br /><br />&nbsp;&nbsp;&nbsp;&nbsp;四月癸酉，宋帝又诏进齐公为王，以徐州之南梁、陈、颍川、陈留，南兖州<br /><br />&nbsp;&nbsp;&nbsp;&nbsp;之盱眙、山阳、秦、广陵、海陵、南沛，增王封为二十郡。使司空褚彦回奉策授<br /><br />&nbsp;&nbsp;&nbsp;&nbsp;玺绂，改立王社，余如故。丙戌，命齐王冕十有二旒，建天子旌旗，出警入跸，<br /><br />&nbsp;&nbsp;&nbsp;&nbsp;乘金根车，驾六马，备五时副车，置旄头，云罕，乐八佾，设钟宫县，王<br /><br />&nbsp;&nbsp;&nbsp;&nbsp;世子为太子，王女、王孙爵命，一如旧仪。<br /><br />&nbsp;&nbsp;&nbsp;&nbsp;辛卯，宋帝以历数在齐，乃下诏禅位，是日逊于东邸。壬辰，遣使奉策曰：<br /><br />&nbsp;&nbsp;&nbsp;&nbsp;咨尔齐王：伊太古初陈，万化纷纶。开曜灵以鉴品物，立元后以驭黎元。若<br /><br />&nbsp;&nbsp;&nbsp;&nbsp;夫容成、大庭之世，伏羲、五龙之辰，靡得而详焉。自轩黄以降，坟素所纪，略<br /><br />&nbsp;&nbsp;&nbsp;&nbsp;可言者，莫崇乎尧、舜。披金绳而握天镜，开玉匣而总地维。德之休明，宸居灵<br /><br />&nbsp;&nbsp;&nbsp;&nbsp;极，期运有终，归禅与能。所以大唐逊位，讠劳然兴歌；有虞揖让，卿云发采。<br /><br />&nbsp;&nbsp;&nbsp;&nbsp;遗风余烈，光被无垠。汉、魏因循，不敢失坠，爰逮有晋，亦遵前典。昔我祖宗<br /><br />&nbsp;&nbsp;&nbsp;&nbsp;英睿，旁格幽明，末叶不造，仍世多故。惟王圣哲钦明，荣镜区宇，仁育群生，<br /><br />&nbsp;&nbsp;&nbsp;&nbsp;义征不M，声化远洎。荒服无虞，殊类同规，华戎一族。是以五色来仪于轩庭，<br /><br />&nbsp;&nbsp;&nbsp;&nbsp;九穗含芳于郊牧。象纬昭彻，布新之符已显；图谶彪焕，受终之义既彰。灵o乃<br /><br />&nbsp;&nbsp;&nbsp;&nbsp;眷，兆庶引领。<br /><br />&nbsp;&nbsp;&nbsp;&nbsp;朕闻至道深微，惟人是弘；天命无常，惟德是与。所以仰鉴玄情，俯察群议，<br /><br />&nbsp;&nbsp;&nbsp;&nbsp;敬禅神器，授帝位于尔躬。四海困穷，天禄永终。于戏！王其允执厥中，仪刑前<br /><br />&nbsp;&nbsp;&nbsp;&nbsp;式，以副率土之欣望。命司裘而谒苍昊，奏《云门》而升圆丘，时膺大礼，永保<br /><br />&nbsp;&nbsp;&nbsp;&nbsp;洪业。岂不盛欤！并命玺书，遣兼太保、司空褚彦回，兼太尉、守尚书令王僧虔<br /><br />&nbsp;&nbsp;&nbsp;&nbsp;奉皇帝玺绶，受终之礼，一依唐、虞故事。<br /><br />&nbsp;&nbsp;&nbsp;&nbsp;高帝固让，宋朝王公以下陈留王粲等，诣门陈请，帝犹未许。齐世子卿士以<br /><br />&nbsp;&nbsp;&nbsp;&nbsp;下固请；兼太史令、将作匠文建陈天符瑞，因言汉自建武至建安二十五年，一百<br /><br />&nbsp;&nbsp;&nbsp;&nbsp;九十六年而禅魏；魏自黄初至咸熙二年，四十六年而禅晋；晋自泰始至元熙二年，<br /><br />&nbsp;&nbsp;&nbsp;&nbsp;一百五十六年而禅宋；宋自永初元年至升明三年，凡六十年；咸以六终六受。六，<br /><br />&nbsp;&nbsp;&nbsp;&nbsp;亢位也。验往揆今，若斯昭著。敢以职任，备陈管穴，伏愿顺天时，膺符瑞。二<br /><br />&nbsp;&nbsp;&nbsp;&nbsp;朝百辟又固请。尚书右仆射王俭奏：“被宋诏逊位，臣等参议，宜克日受禅。”<br /><br />&nbsp;&nbsp;&nbsp;&nbsp;高帝乃许焉。<br /><br />&nbsp;&nbsp;&nbsp;&nbsp;建元元年夏四月甲午，皇帝即位于南郊，柴燎告天曰：<br /><br />&nbsp;&nbsp;&nbsp;&nbsp;皇帝臣道成，敢用玄牡，昭告于皇皇后帝：<br /><br />&nbsp;&nbsp;&nbsp;&nbsp;夫肇自生灵，树以司牧，所以阐极立则，开元创物，肆兹大道。天下惟公，<br /><br />&nbsp;&nbsp;&nbsp;&nbsp;命不于常。<br /><br />&nbsp;&nbsp;&nbsp;&nbsp;昔在虞、夏，受终上代，粤自汉、魏，揖让中叶，咸焕诸方策，载在典谟。<br /><br />&nbsp;&nbsp;&nbsp;&nbsp;水德既微，仍世多故，实赖道成匡救之功，以弘济乎厥难。大造颠坠，再构区宇，<br /><br />&nbsp;&nbsp;&nbsp;&nbsp;诞惟天人，罔弗和会。乃仰协归运，景属与能，用集大命于兹。辞德匪嗣，至于<br /><br />&nbsp;&nbsp;&nbsp;&nbsp;累仍，而群公卿士，庶尹御事，爰及黎献，暨乎百蛮。佥曰皇天眷命，不可以固<br /><br />&nbsp;&nbsp;&nbsp;&nbsp;违；人神无统，不可以旷主。畏天之威，敢不祗顺鸿历，敬简元辰，虔奉皇符，<br /><br />&nbsp;&nbsp;&nbsp;&nbsp;升坛受禅，告类上帝，以答人衷，式敷万国。惟明灵是飨。<br /><br />&nbsp;&nbsp;&nbsp;&nbsp;礼毕，备大驾，幸建康宫，临太极前殿。大赦，改元。赐人爵二级，文武位<br /><br />&nbsp;&nbsp;&nbsp;&nbsp;二等，鳏寡孤独不能自存者谷，人五斛。逋租宿责勿收。犯乡论清议、赃@淫盗<br /><br />&nbsp;&nbsp;&nbsp;&nbsp;者，一皆荡涤。洗除先注，与之更始。长徒敕系者，特加原遣。亡官失爵，禁锢<br /><br />&nbsp;&nbsp;&nbsp;&nbsp;夺劳，一依旧典。封宋帝为汝阴王，筑宫于丹阳故县。行宋正朔，车旗服色，一<br /><br />&nbsp;&nbsp;&nbsp;&nbsp;如晋、宋故事，上书不为表，答表不称诏。宋诸王皆降为公，郡公主为县君，县<br /><br />&nbsp;&nbsp;&nbsp;&nbsp;公主为乡君。诏降宋南康郡公为县公，华容公为侯，萍乡侯为伯，减户有差，以<br /><br />&nbsp;&nbsp;&nbsp;&nbsp;奉刘穆之、王弘、何无忌之祀。追尊皇考曰宣皇帝，皇妣曰孝皇后，陵曰永安。<br /><br />&nbsp;&nbsp;&nbsp;&nbsp;妃曰昭皇后，陵曰泰安。诏劫贼余口没在台府者，悉原赦。诸负衅流徙者，皆听<br /><br />&nbsp;&nbsp;&nbsp;&nbsp;还本土。<br /><br />&nbsp;&nbsp;&nbsp;&nbsp;戊戌，以荆州刺史嶷为尚书令、骠骑大将军、开府仪同三司。断四方上庆礼。<br /><br />&nbsp;&nbsp;&nbsp;&nbsp;己亥，诏二宫诸王，悉不得营立屯邸，封略山湖。乃停太官池塞税。庚子，诏宋<br /><br />&nbsp;&nbsp;&nbsp;&nbsp;帝后藩王诸陵，量置守卫。<br /><br />&nbsp;&nbsp;&nbsp;&nbsp;五月丙午，以河南王吐谷浑拾寅为骠骑大将军。诏宋氏第秩，量所废置。有<br /><br />&nbsp;&nbsp;&nbsp;&nbsp;司奏留襄阳郡公张敬儿等六十二人，除广兴郡公沈昙亮等一百二十二人。改《元<br /><br />&nbsp;&nbsp;&nbsp;&nbsp;嘉历》为《建元历》。祖以正月卯，腊以十二月未。丁未，诏曰：“设募取将，<br /><br />&nbsp;&nbsp;&nbsp;&nbsp;县赏购士，盖出权宜，自今可断众募。”乙卯，河南国遣使朝贡。丙辰，诏遣兼<br /><br />&nbsp;&nbsp;&nbsp;&nbsp;散骑常侍十二人，巡行四方。己未，汝阴王殂，齐志也，追谥为宋顺帝。辛酉，<br /><br />&nbsp;&nbsp;&nbsp;&nbsp;诛阴安公刘燮等。<br /><br />&nbsp;&nbsp;&nbsp;&nbsp;六月乙亥，诏宋末以来，枯骸毁榇，宣下埋藏。庚辰，备法驾，奉七庙主于<br /><br />&nbsp;&nbsp;&nbsp;&nbsp;太庙。甲申，立齐太子赜为皇太子。断诸州郡礼庆，降死罪以下刑，并申前赦恩<br /><br />&nbsp;&nbsp;&nbsp;&nbsp;百日。立皇子嶷为豫章王，映为临川王，晃为长沙王，晔为武陵王，蔽安成王，<br /><br />&nbsp;&nbsp;&nbsp;&nbsp;锵为鄱阳王，铄为桂阳王，鉴为广兴王，皇孙长懋为南郡王。乙酉，葬宋顺帝于<br /><br />&nbsp;&nbsp;&nbsp;&nbsp;遂宁陵。<br /><br />&nbsp;&nbsp;&nbsp;&nbsp;秋七月丁未，曲赦交州部内。丁巳，诏南兰陵桑梓本乡，长蠲租布。武进王<br /><br />&nbsp;&nbsp;&nbsp;&nbsp;业所基，给复十年。<br /><br />&nbsp;&nbsp;&nbsp;&nbsp;八月癸巳，省陈留国。丁巳，立皇子钧为衡阳王。<br /><br />&nbsp;&nbsp;&nbsp;&nbsp;九月辛丑，诏以二吴、义兴三郡遭水，减今年田租。乙巳，复置南蛮校尉官。<br /><br />&nbsp;&nbsp;&nbsp;&nbsp;丙午，加司空褚彦回尚书令。<br /><br />&nbsp;&nbsp;&nbsp;&nbsp;冬十月丙子，立彭城刘胤为汝阴王，奉宋后。己卯，享太庙。辛巳，汝阴王<br /><br />&nbsp;&nbsp;&nbsp;&nbsp;太妃王氏薨。追赠宋恭皇后。己丑，荆州天井湖出绵，人用与常绵不异。<br /><br />&nbsp;&nbsp;&nbsp;&nbsp;二年春正月戊戌朔，大赦。以司空褚彦回为司徒，以尚书右仆射王俭为左仆<br /><br />&nbsp;&nbsp;&nbsp;&nbsp;射。辛丑，祀南郊。<br /><br />&nbsp;&nbsp;&nbsp;&nbsp;二月丁卯，魏军攻寿阳，豫州刺史垣崇祖破走之。癸巳，遣大使巡慰淮、肥、<br /><br />&nbsp;&nbsp;&nbsp;&nbsp;徐、豫边人尤贫遘难者。<br /><br />&nbsp;&nbsp;&nbsp;&nbsp;三月，百济国遣使朝贡，以其王牟都为镇东大将军。<br /><br />&nbsp;&nbsp;&nbsp;&nbsp;夏四月丙寅，进高丽王乐浪公高琏号骠骑大将军。<br /><br />&nbsp;&nbsp;&nbsp;&nbsp;五月，立六门都墙。<br /><br />&nbsp;&nbsp;&nbsp;&nbsp;秋九月甲午朔，日有蚀之。丙子，蠕蠕国遣使朝贡。<br /><br />&nbsp;&nbsp;&nbsp;&nbsp;冬十二月戊戌，以司空褚彦回为司徒。壬子，以骠骑豫章王嶷为司空。<br /><br />&nbsp;&nbsp;&nbsp;&nbsp;三年春正月壬戌朔，诏王公卿士荐谠言。丙子，立皇子锋为江夏王。<br /><br />&nbsp;&nbsp;&nbsp;&nbsp;二月癸丑，罢南蛮校尉官。<br /><br />&nbsp;&nbsp;&nbsp;&nbsp;夏四月辛亥，始制东宫臣僚用下官礼敬闻喜公子良等。<br /><br />&nbsp;&nbsp;&nbsp;&nbsp;六月壬子，大赦。<br /><br />&nbsp;&nbsp;&nbsp;&nbsp;秋七月己未朔，日有蚀之。<br /><br />&nbsp;&nbsp;&nbsp;&nbsp;九月辛未，蠕蠕国王遣使欲俱攻魏，献师子皮F褶。乌程令吴郡顾昌玄，坐<br /><br />&nbsp;&nbsp;&nbsp;&nbsp;父法秀宋泰始中北征死亡，尸骸不反，而昌玄宴乐嬉游，与常人无异。有司请加<br /><br />&nbsp;&nbsp;&nbsp;&nbsp;以清议。丙戌，置会稽山阴县狱丞。<br /><br />&nbsp;&nbsp;&nbsp;&nbsp;冬十月戊子，以河南王世子吐谷浑度易侯为西秦河二州刺史、河南王。<br /><br />&nbsp;&nbsp;&nbsp;&nbsp;十二月丁亥，高丽国遣使朝贡。命散骑常侍虞炎等十二人巡行诸州郡，观省<br /><br />&nbsp;&nbsp;&nbsp;&nbsp;风俗。<br /><br />&nbsp;&nbsp;&nbsp;&nbsp;四年春二月乙未，上不豫。庚戌，诏原都下囚系有差，免元年以前逋责。<br /><br />&nbsp;&nbsp;&nbsp;&nbsp;三月庚申，召司徒褚彦回、左仆射王俭受顾托。壬戌，皇帝崩于临光殿，年<br /><br />&nbsp;&nbsp;&nbsp;&nbsp;五十六。<br /><br />&nbsp;&nbsp;&nbsp;&nbsp;群臣上谥曰高皇帝，庙号太祖。梓宫于东府前渚升龙舟。四月丙午，葬于武<br /><br />&nbsp;&nbsp;&nbsp;&nbsp;进泰安陵，于龙舟卒哭，内外反吉。<br /><br />&nbsp;&nbsp;&nbsp;&nbsp;上少有大量，喜怒不形于色，深沉静默，常有四海之心。博学，善属文，工<br /><br />&nbsp;&nbsp;&nbsp;&nbsp;草隶书，弈棋第二品。虽经纶夷险，不废素业。及即位后，身不御精细之物，主<br /><br />&nbsp;&nbsp;&nbsp;&nbsp;衣中有玉介导，以长侈奢之源，命打破之。凡异物皆令随例毁弃。后宫器物栏槛，<br /><br />&nbsp;&nbsp;&nbsp;&nbsp;以铜为饰者，皆改用铁。内殿施黄纱帐，宫人著紫皮履。华盖除金华爪，用铁回<br /><br />&nbsp;&nbsp;&nbsp;&nbsp;钉。每曰：“使我临天下十年，当使黄金与土同价。”欲以身率下，移风易俗。<br /><br />&nbsp;&nbsp;&nbsp;&nbsp;性宽，尝与直阁将军周覆、给事中褚思庄共棋，累局不倦，覆乃抑上手，不许易<br /><br />&nbsp;&nbsp;&nbsp;&nbsp;行。其弘厚如此。所著文，诏中书侍郎江淹撰次之。又诏东观学士撰《史林》三<br /><br />&nbsp;&nbsp;&nbsp;&nbsp;十篇，魏文帝《皇览》之流也。<br /><br />&nbsp;&nbsp;&nbsp;&nbsp;始帝年十七时，尝梦乘青龙上天，西行逐日。帝旧茔在武进彭山，冈阜相属，<br /><br />&nbsp;&nbsp;&nbsp;&nbsp;数百里不绝，其上常有五色云，又有龙出焉。上时已贵矣，宋明帝甚恶之，遣善<br /><br />&nbsp;&nbsp;&nbsp;&nbsp;占墓者高灵文往墓所占相。灵文先给事太祖，还，诡答曰：“不过出方伯耳。”<br /><br />&nbsp;&nbsp;&nbsp;&nbsp;密白太祖曰：“贵不可言。”明帝意犹不已，遣人践藉，以左道厌之。上后于所<br /><br />&nbsp;&nbsp;&nbsp;&nbsp;树华表柱忽龙鸣，震响山谷。明帝寝疾，为身后之虑，多剪功臣，上亦见疑，每<br /><br />&nbsp;&nbsp;&nbsp;&nbsp;云：“萧道成有不臣相。”时镇淮阴，每怀忧惧，忽见神人谓上曰：“无所忧，<br /><br />&nbsp;&nbsp;&nbsp;&nbsp;子孙当昌盛。”泰始三年，宋明帝遣前淮南太守孙奉伯往淮阴监元会。奉伯旧与<br /><br />&nbsp;&nbsp;&nbsp;&nbsp;帝款，是行也，帝与奉伯同室卧，奉伯梦上乘龙上天，于下捉龙脚，不得。及觉，<br /><br />&nbsp;&nbsp;&nbsp;&nbsp;叙梦，因谓曰：“兖州当大庇生灵，而弟不得与也。”奉伯竟卒于宋世。又参军<br /><br />&nbsp;&nbsp;&nbsp;&nbsp;崔灵建梦天谓己：“萧道成是我第十九子，我去年已使授其天子位。”考自三皇、<br /><br />&nbsp;&nbsp;&nbsp;&nbsp;五帝以降，受命之次，至帝为十九也。及为领军，望气者陈安宝见上身上恒有紫<br /><br />&nbsp;&nbsp;&nbsp;&nbsp;黄气。安宝谓王洪范曰：“此人贵不可言。”所居武进县有一道，相传云“天子<br /><br />&nbsp;&nbsp;&nbsp;&nbsp;路。”或谓秦皇所游，或云孙氏旧迹。时讹言东城天子出。其后建安王休仁镇东<br /><br />&nbsp;&nbsp;&nbsp;&nbsp;府，宋明帝惧，杀休仁，而常闭东府不居。明帝又屡幸，改“代”作“伐”，以<br /><br />&nbsp;&nbsp;&nbsp;&nbsp;厌王气。又使子安成王代之。及苍梧王败，安成王代立，时咸言为验。术数者推<br /><br />&nbsp;&nbsp;&nbsp;&nbsp;之，上旧居武进东城村，“东城”之言，其在此也。升明二年冬，延陵县季子庙<br /><br />&nbsp;&nbsp;&nbsp;&nbsp;沸井之北，忽闻金石声，疑其异，凿深三尺，得沸井，奔涌若浪。其地又响，即<br /><br />&nbsp;&nbsp;&nbsp;&nbsp;复凿之，复得一井，涌沸亦然。井中得一木简，长一尺，广二分，上有隐起字，<br /><br />&nbsp;&nbsp;&nbsp;&nbsp;曰：“庐山道人张陵再拜，诣阙起居。”简大坚白，字色乃黄。《瑞应图》云：<br /><br />&nbsp;&nbsp;&nbsp;&nbsp;“浪井不凿自成，王者清静，则仙人主之。”会稽剡县有山，名刻石。父老相传<br /><br />&nbsp;&nbsp;&nbsp;&nbsp;云，“山虽名刻石，而不知文字所在。”升明末，县人儿袭祖行猎，忽见石上有<br /><br />&nbsp;&nbsp;&nbsp;&nbsp;文字，凡三处，苔生其上，字不可识，乃去苔视之，其大石文曰：“此齐者，黄<br /><br />&nbsp;&nbsp;&nbsp;&nbsp;石公之化气也。”立石文曰：“黄天星，姓萧，字道成，得贤帅，天下太平。”<br /><br />&nbsp;&nbsp;&nbsp;&nbsp;小石文曰：“刻石者谁？会稽南山李斯刻秦望之风也。”《孝经钩命决》曰：<br /><br />&nbsp;&nbsp;&nbsp;&nbsp;“谁者起，视名将。”将，帝小字也。《河洛谶》曰：“历年七十水灭绪，风云<br /><br />&nbsp;&nbsp;&nbsp;&nbsp;俱起龙鳞举。”又曰：“肃肃草成，道德尽备。”案：宋，水德也。义熙元年，<br /><br />&nbsp;&nbsp;&nbsp;&nbsp;宋武帝王业之始，至齐受命，七十年。又《谶》曰：“萧为二士天下乐。”案二<br /><br />&nbsp;&nbsp;&nbsp;&nbsp;士，“主”字也。郭文举《金雄记》曰：“当复有作，肃入草。”《易》曰：<br /><br />&nbsp;&nbsp;&nbsp;&nbsp;“圣人作，万物睹。”“当复有作”，言圣人作也。王子年歌曰：“欲知其姓草<br /><br />&nbsp;&nbsp;&nbsp;&nbsp;肃肃，谷中最细低头熟，鳞身甲体永兴福。”谷中精细者，稻也，即道也；熟犹<br /><br />&nbsp;&nbsp;&nbsp;&nbsp;成也。又歌曰：“金刀利刃齐刈之。”金刀“刘”字，刈犹剪也。孔子《河洛谶》<br /><br />&nbsp;&nbsp;&nbsp;&nbsp;曰：“旌恿海塞龙泉，消除水灾泄山川。”水即宋也，宋氏为灾害，故曰水<br /><br />&nbsp;&nbsp;&nbsp;&nbsp;灾。梁亦水也，旌恿海则行路成矣。路，犹道也；消除水灾，除宋水氏之灾<br /><br />&nbsp;&nbsp;&nbsp;&nbsp;害也。《河图谶》又曰：“上参南斗第一星，下立草屋为紫庭，神龙之冈梧桐生，<br /><br />&nbsp;&nbsp;&nbsp;&nbsp;凤鸟戢翼朔旦鸣。”南斗，吴分野，草屋者居上，“萧”字象也。先是，益州有<br /><br />&nbsp;&nbsp;&nbsp;&nbsp;山，古老相传曰齐后山。升明三年四月二十三日，有沙门玄畅者，于此山立精舍，<br /><br />&nbsp;&nbsp;&nbsp;&nbsp;其日上登尊位。其月二十四日，荥阳郡人尹千，于嵩山东南隅见天雨石，坠地石<br /><br />&nbsp;&nbsp;&nbsp;&nbsp;开，有玉玺在其中。玺方三寸，文曰：“戊丁之人与道俱，肃然入草应天符，扫<br /><br />&nbsp;&nbsp;&nbsp;&nbsp;平河、洛清魏都。”又曰：“皇帝运兴。”千奉玺诣雍州刺史萧赤斧，赤斧以献。<br /><br />&nbsp;&nbsp;&nbsp;&nbsp;案：宋武帝于嵩高山得玉璧三十二枚，神人云：“此是宋卜世之数。三十二者，<br /><br />&nbsp;&nbsp;&nbsp;&nbsp;二“三十”也。宋自受命至禅齐凡六十年。然则帝之符应也若是，今备之云。<br /><br />&nbsp;&nbsp;&nbsp;&nbsp;世祖武皇帝，讳赜，字宣远，高帝长子也。以宋元嘉二十七年六月己未生于<br /><br />&nbsp;&nbsp;&nbsp;&nbsp;建康县之青溪宫。将产之夕，孝皇后、昭皇后并梦龙据屋，故小字上为龙儿。年<br /><br />&nbsp;&nbsp;&nbsp;&nbsp;十三，梦人以笔画身左右为两翅，又著孔雀羽衣裳空中飞，举体生毛，发长至足。<br /><br />&nbsp;&nbsp;&nbsp;&nbsp;有人指上所践地曰“周文王之田”。又于所住堂内得玺一枚，文曰“皇帝行玺”。<br /><br />&nbsp;&nbsp;&nbsp;&nbsp;又得异钱，文为“北斗星”，双刀、双贝及有人形带剑焉。<br /><br />&nbsp;&nbsp;&nbsp;&nbsp;仕宋为赣令。江州刺史晋安王子勋反，上不从命。南康相沈肃之系上郡狱，<br /><br />&nbsp;&nbsp;&nbsp;&nbsp;族人萧欣祖、门客桓康等破郡迎出上，上遂率部曲百余人起义。避难揭阳山，有<br /><br />&nbsp;&nbsp;&nbsp;&nbsp;白雀来集，闻山中有清声传漏响。又于山累石为佛图，其侧忽生一树，状若华盖，<br /><br />&nbsp;&nbsp;&nbsp;&nbsp;青翠扶疏，有殊群木。上将讨戴凯之，大飨士卒。是日大热，上各令折荆枝自蔽，<br /><br />&nbsp;&nbsp;&nbsp;&nbsp;言未终而有云垂阴，正当会所，会罢乃散。及为广兴相，岭南积旱，连水阻涸，<br /><br />&nbsp;&nbsp;&nbsp;&nbsp;商旅不通。上部伍既至，无雨而川流暴起，遂得利涉。<br /><br />&nbsp;&nbsp;&nbsp;&nbsp;元徽四年，累迁晋熙王镇西长史、江夏内史，行郢州事。顺帝立，征晋熙王<br /><br />&nbsp;&nbsp;&nbsp;&nbsp;燮为抚军、扬州刺史，以上为左卫将军，辅燮俱下。沈攸之事起，未得朝迁处分，<br /><br />&nbsp;&nbsp;&nbsp;&nbsp;上以中流可以待敌，即据盆口城为战守备。高帝闻之曰：“此真我子也。”于盆<br /><br />&nbsp;&nbsp;&nbsp;&nbsp;城掘堑，得一大钱，文曰：“太平百岁。”于时城内乏水，欲引水入城。始凿城<br /><br />&nbsp;&nbsp;&nbsp;&nbsp;内，遇伏泉涌出，如此者九处，用之不竭。上表求西讨，不许。乃遣偏军援郢，<br /><br />&nbsp;&nbsp;&nbsp;&nbsp;平西将军黄回等，皆受上节度。升明二年，事平，迁江州刺史，封闻喜县候。其<br /><br />&nbsp;&nbsp;&nbsp;&nbsp;年，征侍中、领军将军。寻加督京畿诸军事。三年，又加尚书仆射、中军大将军、<br /><br />&nbsp;&nbsp;&nbsp;&nbsp;开府仪同三司，进爵为公，给班剑二十人。<br /><br />&nbsp;&nbsp;&nbsp;&nbsp;齐国建，为齐公世子。改加侍中、南豫州刺史，给油络车、羽葆、鼓吹，增<br /><br />&nbsp;&nbsp;&nbsp;&nbsp;班剑为三十人。以石头为世子宫，官置二率以下，坊省服章，一如东宫。进为王<br /><br />&nbsp;&nbsp;&nbsp;&nbsp;太子。高帝即位，为皇太子。<br /><br />&nbsp;&nbsp;&nbsp;&nbsp;建元四年三月壬戌，高帝崩。是日，皇太子即皇帝位，大赦。征镇州郡令长、<br /><br />&nbsp;&nbsp;&nbsp;&nbsp;军屯营部，各行丧三日，不得擅离任。都邑城守，防备幢队，一不得还。乙丑，<br /><br />&nbsp;&nbsp;&nbsp;&nbsp;称先帝遗诏，以司徒褚彦回录尚书事，尚书左仆射王俭为尚书令，车骑将军张敬<br /><br />&nbsp;&nbsp;&nbsp;&nbsp;儿开府仪同三司。诏曰：“丧礼虽有定制，先旨每存简约，内官可三日一还临，<br /><br />&nbsp;&nbsp;&nbsp;&nbsp;外官间日一还临，后有大丧皆如之。”丁卯，以前将军王奂为尚书左仆射。庚午，<br /><br />&nbsp;&nbsp;&nbsp;&nbsp;以司空豫章王嶷为太尉。癸酉，诏免逋城钱。自今以后，申明旧制。初晋、宋旧<br /><br />&nbsp;&nbsp;&nbsp;&nbsp;制，受官二十日辄送修城钱二千。宋泰始初，军役大起，受官者万计，兵戎机急，<br /><br />&nbsp;&nbsp;&nbsp;&nbsp;事有未遑，自是令仆以下，并不输送。二十年中，大限不可胜计，文符督切，扰<br /><br />&nbsp;&nbsp;&nbsp;&nbsp;乱在所，至是除荡，百姓悦焉。<br /><br />&nbsp;&nbsp;&nbsp;&nbsp;夏四月辛卯，追尊穆妃为皇后。<br /><br />&nbsp;&nbsp;&nbsp;&nbsp;五月庚申，以高皇帝配南郊，高昭皇后配北郊。<br /><br />&nbsp;&nbsp;&nbsp;&nbsp;六月甲申朔，立南郡王长懋为皇太子。诏申壬戌赦恩百日。丙申，立皇太子<br /><br />&nbsp;&nbsp;&nbsp;&nbsp;妃王氏。进封闻喜公子良为竟陵王，临汝公子卿为庐陵王，应城公子敬为安陆王，<br /><br />&nbsp;&nbsp;&nbsp;&nbsp;江陵公子懋为晋安王，枝江公子隆为随王。皇子子真为建安王，皇孙昭业为南郡<br /><br />&nbsp;&nbsp;&nbsp;&nbsp;王。戊戌，以水潦为患，星纬乖序，克日讯都下囚，诸远狱委刺史以时察判。建<br /><br />&nbsp;&nbsp;&nbsp;&nbsp;康、秣陵二县贫人加振赐，必令周悉。吴兴、义兴遭水县，蠲、降租调。以司徒<br /><br />&nbsp;&nbsp;&nbsp;&nbsp;褚彦回为司空。<br /><br />&nbsp;&nbsp;&nbsp;&nbsp;秋八月癸卯，司空褚彦回薨。<br /><br />&nbsp;&nbsp;&nbsp;&nbsp;九月丁巳，以国哀故，罢国子学。辛未，以征南将军王僧虔为左光禄大夫、<br /><br />&nbsp;&nbsp;&nbsp;&nbsp;开府仪同三司。冬十月乙未，以中书令王延之为尚书左仆射。<br /><br />&nbsp;&nbsp;&nbsp;&nbsp;十二月己丑，诏曰：“缘淮戍将，久处边劳，三元行始，宜沾恩庆，可遣中<br /><br />&nbsp;&nbsp;&nbsp;&nbsp;书舍人宣旨临会。”后每岁如之。<br /><br />&nbsp;&nbsp;&nbsp;&nbsp;永明元年春正月辛亥，祀南郊。大赦，改元。壬子，诏内外群僚，各进谠言，<br /><br />&nbsp;&nbsp;&nbsp;&nbsp;王公卿士，各举所知。又诏守宰禄奉，盖有恒准，往以边虏告警，故沿时损益，<br /><br />&nbsp;&nbsp;&nbsp;&nbsp;今区宇宁晏，宜加优奖，郡县丞尉，可还田秩。壬戌，立皇弟锐为南平王，铿为<br /><br />&nbsp;&nbsp;&nbsp;&nbsp;宜都王，皇子子明为武昌王，子罕为南海王。望气者云：新林、娄湖、东府西有<br /><br />&nbsp;&nbsp;&nbsp;&nbsp;天子气。甲子，筑青溪旧宫，作新、娄湖苑以厌之。<br /><br />&nbsp;&nbsp;&nbsp;&nbsp;二月庚寅，以征虏将军杨炅为沙州刺史，封阴平王。<br /><br />&nbsp;&nbsp;&nbsp;&nbsp;三月丙辰，诏以星纬失序，阴阳愆度，申辛亥赦恩五十日，以期讫为始。戊<br /><br />&nbsp;&nbsp;&nbsp;&nbsp;寅，诏四方见囚，罪无轻重，及劫贼余口，长徒敕系，悉皆原赦。<br /><br />&nbsp;&nbsp;&nbsp;&nbsp;夏五月丁酉，车骑将军张敬儿有罪伏诛。<br /><br />&nbsp;&nbsp;&nbsp;&nbsp;秋八月壬申，魏人来聘。<br /><br />&nbsp;&nbsp;&nbsp;&nbsp;冬十月丙寅，使骁骑将军刘缵聘于魏。<br /><br />&nbsp;&nbsp;&nbsp;&nbsp;十一月己卯，雷。<br /><br />&nbsp;&nbsp;&nbsp;&nbsp;十二月乙巳朔，日有蚀之。<br /><br />&nbsp;&nbsp;&nbsp;&nbsp;二年春正月乙亥，以护军将军柳世隆为尚书右仆射，以南兖州刺史竟陵王子<br /><br />&nbsp;&nbsp;&nbsp;&nbsp;良为护军将军、兼司徒。壬寅，以新除尚书右仆射柳世隆为左仆射，以丹阳尹李<br /><br />&nbsp;&nbsp;&nbsp;&nbsp;安人为右仆射。<br /><br />&nbsp;&nbsp;&nbsp;&nbsp;秋七月甲申，立皇子子伦为巴陵王。<br /><br />&nbsp;&nbsp;&nbsp;&nbsp;八月丙午，幸旧宫，申都下狱及三署见徒，量所降宥。戊申，幸玄武湖讲武。<br /><br />&nbsp;&nbsp;&nbsp;&nbsp;壬子，扶南国遣使朝贡并献颂章云。甲子，诏都下二县，坟墓毁发，随宜掩埋，<br /><br />&nbsp;&nbsp;&nbsp;&nbsp;遗骸未榇者，并加敛瘗。疾困不能存者，详加沾赉。<br /><br />&nbsp;&nbsp;&nbsp;&nbsp;冬十二月庚申，魏人来聘。<br /><br />&nbsp;&nbsp;&nbsp;&nbsp;三年春正月辛卯，祀南郊。大赦，都邑三百里内，罪应入重者降一等，余依<br /><br />&nbsp;&nbsp;&nbsp;&nbsp;赦制。<br /><br />&nbsp;&nbsp;&nbsp;&nbsp;三月甲寅，使辅国将军刘缵聘于魏。<br /><br />&nbsp;&nbsp;&nbsp;&nbsp;夏五月，省聪明观。<br /><br />&nbsp;&nbsp;&nbsp;&nbsp;秋七月甲戌，左光禄大夫、开府仪同三司王僧虔薨。辛卯，于益州置平蛮校<br /><br />&nbsp;&nbsp;&nbsp;&nbsp;尉官。<br /><br />&nbsp;&nbsp;&nbsp;&nbsp;八月乙未，幸中堂听讼。乙巳，以行宕昌王梁弥颉为河、凉二州刺史，封陇<br /><br />&nbsp;&nbsp;&nbsp;&nbsp;西公、宕昌王。<br /><br />&nbsp;&nbsp;&nbsp;&nbsp;冬十一月丙辰，魏人来聘。<br /><br />&nbsp;&nbsp;&nbsp;&nbsp;十二月，以江州刺史王奂为尚书右仆射。改封武昌王子明为西阳王。<br /><br />&nbsp;&nbsp;&nbsp;&nbsp;四年春闰正月癸巳，立皇子子贞为邵陵王。丁未，以武都王杨集始为北秦州<br /><br />&nbsp;&nbsp;&nbsp;&nbsp;刺史。辛亥，耕藉田。诏宥殊死以下。甲寅，幸阅武堂，劳酒小会，赐王公以下<br /><br />&nbsp;&nbsp;&nbsp;&nbsp;在位者帛有差。戊午，幸宣武堂讲武。<br /><br />&nbsp;&nbsp;&nbsp;&nbsp;二月丙寅，大风，吴兴偏甚，树叶皆赤。己未，立皇弟M为晋熙王，铉为河<br /><br />&nbsp;&nbsp;&nbsp;&nbsp;东王。壬午，使通直郎裴昭明聘于魏。<br /><br />&nbsp;&nbsp;&nbsp;&nbsp;五年春正月戊子，以太尉豫章王嶷为大司马，车骑将军竟陵王子良为司徒，<br /><br />&nbsp;&nbsp;&nbsp;&nbsp;骠骑将军临川王映、卫将军王俭、中军将军王敬则并以本号开府仪同三司。以尚<br /><br />&nbsp;&nbsp;&nbsp;&nbsp;书右仆射王奂为尚书左仆射。辛卯，赐孤寡老疾各有差。<br /><br />&nbsp;&nbsp;&nbsp;&nbsp;夏四月庚午，殷祀太庙，降诸囚徒。<br /><br />&nbsp;&nbsp;&nbsp;&nbsp;先是，立商飚馆于孙陵冈，世呼为九日台。秋九月辛卯，车驾幸焉。<br /><br />&nbsp;&nbsp;&nbsp;&nbsp;冬十月，初起新林苑。<br /><br />&nbsp;&nbsp;&nbsp;&nbsp;六年春三月甲申，诏皇太子于东宫玄圃园宣猷堂临讯及三署徒隶。己亥，封<br /><br />&nbsp;&nbsp;&nbsp;&nbsp;皇子子响为巴东王。<br /><br />&nbsp;&nbsp;&nbsp;&nbsp;夏五月庚辰，左卫殿中将军邯郸超表陈射雉，书奏赐死。又颍川荀丕亦以谏<br /><br />&nbsp;&nbsp;&nbsp;&nbsp;诤，托他事及诛。<br /><br />&nbsp;&nbsp;&nbsp;&nbsp;六月辛未，诏省州郡县送故输钱者。<br /><br />&nbsp;&nbsp;&nbsp;&nbsp;秋七月，齐兴太守刘元宝于郡城堑得钱三十七万，皆轮厚径一寸半，以献，<br /><br />&nbsp;&nbsp;&nbsp;&nbsp;上以为瑞，班赐公卿。<br /><br />&nbsp;&nbsp;&nbsp;&nbsp;九月壬寅，于琅邪城讲武，习水步军。<br /><br />&nbsp;&nbsp;&nbsp;&nbsp;冬十月庚申，立冬，初临太极殿读时令。<br /><br />&nbsp;&nbsp;&nbsp;&nbsp;十一月丙戌，土雾竟天，如烟，入人眼鼻，二日乃止。<br /><br />&nbsp;&nbsp;&nbsp;&nbsp;七年春正月丙午，以镇南将军柳世隆为尚书左仆射，以豫州刺史西昌侯鸾为<br /><br />&nbsp;&nbsp;&nbsp;&nbsp;右仆射。辛亥，祀南郊，大赦。申明不举子之科；若有产子者，复其父。壬戌，<br /><br />&nbsp;&nbsp;&nbsp;&nbsp;骠骑将军、开府仪同三司临川王映薨。戊辰，诏以诸大夫年秩隆重，增俸，给见<br /><br />&nbsp;&nbsp;&nbsp;&nbsp;役。<br /><br />&nbsp;&nbsp;&nbsp;&nbsp;三月甲寅，立皇子子岳为临贺王，子峻为广汉王，子琳为宣城王，子珉为义<br /><br />&nbsp;&nbsp;&nbsp;&nbsp;安王。<br /><br />&nbsp;&nbsp;&nbsp;&nbsp;夏五月乙巳，尚书令、卫将军、开府仪同三司王俭薨。甲子，以新除尚书左<br /><br />&nbsp;&nbsp;&nbsp;&nbsp;仆射柳世隆为尚书令。<br /><br />&nbsp;&nbsp;&nbsp;&nbsp;秋九月壬寅，魏人来聘。<br /><br />&nbsp;&nbsp;&nbsp;&nbsp;冬十一月戊申，诏平南参军颜幼明聘于魏。<br /><br />&nbsp;&nbsp;&nbsp;&nbsp;八年春正月庚子，以领军王奂为尚书左仆射。丁巳，以行百济王泰为镇东大<br /><br />&nbsp;&nbsp;&nbsp;&nbsp;将军、百济王。<br /><br />&nbsp;&nbsp;&nbsp;&nbsp;二月辛卯，零陵王司马药师薨。<br /><br />&nbsp;&nbsp;&nbsp;&nbsp;夏四月戊辰朔，诏公卿以下各举所知。<br /><br />&nbsp;&nbsp;&nbsp;&nbsp;六月己巳，魏人来聘。庚午，长沙王晃薨。丙申，大雷雨，有黄光竟天，照<br /><br />&nbsp;&nbsp;&nbsp;&nbsp;地状如金。<br /><br />&nbsp;&nbsp;&nbsp;&nbsp;乙酉，都下大风发屋。<br /><br />&nbsp;&nbsp;&nbsp;&nbsp;秋七月癸卯，诏以阴阳舛和，纬象愆度，储胤婴患，淹历旬晷，可大赦。<br /><br />&nbsp;&nbsp;&nbsp;&nbsp;八月壬辰，荆州刺史巴东王子响反，遣丹阳尹萧顺之讨之，子响伏诛。<br /><br />&nbsp;&nbsp;&nbsp;&nbsp;乙酉，以河南王世子休留代为西秦、河二州刺史，封河南王。<br /><br />&nbsp;&nbsp;&nbsp;&nbsp;冬十一月戊寅，诏量增尚书丞郎赐禄。己卯，改封宣城王子琳为南康王，立<br /><br />&nbsp;&nbsp;&nbsp;&nbsp;皇子子建为湘东王。<br /><br />&nbsp;&nbsp;&nbsp;&nbsp;九年春正月甲午，省平蛮府。辛丑，祀南郊，降都下见囚。戊午，诏射声校<br /><br />&nbsp;&nbsp;&nbsp;&nbsp;尉裴昭明聘于魏。<br /><br />&nbsp;&nbsp;&nbsp;&nbsp;三月癸巳，明堂灾。<br /><br />&nbsp;&nbsp;&nbsp;&nbsp;夏五月丙申，林邑国献金簟。丁未，魏人来聘。安成王鞭啊＜何矗乐游正<br /><br />&nbsp;&nbsp;&nbsp;&nbsp;阳堂灾。<br /><br />&nbsp;&nbsp;&nbsp;&nbsp;秋八月己亥，使司徒参军萧琛聘于魏。吴兴、义兴大水。乙卯，蠲二郡租。<br /><br />&nbsp;&nbsp;&nbsp;&nbsp;九月戊辰，幸琅邪城讲武，观者倾都，普颁酒肉。<br /><br />&nbsp;&nbsp;&nbsp;&nbsp;冬十月甲寅，魏人来聘。<br /><br />&nbsp;&nbsp;&nbsp;&nbsp;十年春正月戊午，以司徒竟陵王子良领尚书令，以尚书右仆射西昌侯鸾为左<br /><br />&nbsp;&nbsp;&nbsp;&nbsp;仆射。诏增内外有务众官禄奉。丙戌，诏故太宰褚彦回、故太尉王俭、故司空柳<br /><br />&nbsp;&nbsp;&nbsp;&nbsp;世隆、骠骑大将军王敬则、镇军大将军陈显达、故镇东将军李安人配飨太祖庙庭。<br /><br />&nbsp;&nbsp;&nbsp;&nbsp;二月乙已，使司徒参军萧琛聘于魏。<br /><br />&nbsp;&nbsp;&nbsp;&nbsp;十一年春正月戊午，以骠骑大将军、豫州刺史王敬则为司空。乙亥，皇太子<br /><br />&nbsp;&nbsp;&nbsp;&nbsp;长懋薨。<br /><br />&nbsp;&nbsp;&nbsp;&nbsp;二月，雍州刺史王奂有罪，伏诛。<br /><br />&nbsp;&nbsp;&nbsp;&nbsp;三月丙寅，以金紫光禄大夫王晏为尚书右仆射。<br /><br />&nbsp;&nbsp;&nbsp;&nbsp;夏四月癸未，魏人来聘。甲午，立皇孙昭业为皇太孙，赐天下为父后者爵一<br /><br />&nbsp;&nbsp;&nbsp;&nbsp;级。<br /><br />&nbsp;&nbsp;&nbsp;&nbsp;五月戊辰，以旱故，都下二县、朱方、姑孰权断酒。<br /><br />&nbsp;&nbsp;&nbsp;&nbsp;秋七月丁巳，曲赦南兖、兖、豫、司、徐五州，南豫州之历阳、谯、临江、<br /><br />&nbsp;&nbsp;&nbsp;&nbsp;庐江四郡三调，众逋宿责，并同原除。其缘淮及青、冀新附侨人，复除已讫，更<br /><br />&nbsp;&nbsp;&nbsp;&nbsp;申五年。<br /><br />&nbsp;&nbsp;&nbsp;&nbsp;先是，魏地谣言，赤火南流丧南国。是岁，有沙门从北赍此火而至，色赤于<br /><br />&nbsp;&nbsp;&nbsp;&nbsp;常火而微，云以疗疾。贵贱争取之，多得其验。二十余日，都下大盛，咸云“圣<br /><br />&nbsp;&nbsp;&nbsp;&nbsp;火”。诏禁之不止。火灸至七炷而疾愈。吴兴丘国宾密以还乡，邑人杨道庆虚疾<br /><br />&nbsp;&nbsp;&nbsp;&nbsp;二十年，依法灸即差。<br /><br />&nbsp;&nbsp;&nbsp;&nbsp;是月，上不豫，徙御延昌殿，始登阶而殿屋呜吒，上恶之。魏军将至，上虑<br /><br />&nbsp;&nbsp;&nbsp;&nbsp;朝野忧惶，力疾召乐府奏正声伎。戊寅，大渐，诏曰：“始终大期，圣贤不免，<br /><br />&nbsp;&nbsp;&nbsp;&nbsp;吾行年六十，亦复何恨？但皇业艰难，万机自重，不能无遗虑耳。太孙进德日茂，<br /><br />&nbsp;&nbsp;&nbsp;&nbsp;社稷有寄，子良善相毗辅，思弘正道。内外众事无大小，悉与鸾参怀。尚书是职<br /><br />&nbsp;&nbsp;&nbsp;&nbsp;务根本，悉委王晏、徐孝嗣。军旅捍边之略，委王敬则、陈显达、王广之、王玄<br /><br />&nbsp;&nbsp;&nbsp;&nbsp;邈、沈文季、张瑰、薛深等。百辟庶僚，各奉尔职，谨事太孙，勿有懈怠。”又<br /><br />&nbsp;&nbsp;&nbsp;&nbsp;诏曰：“我识灭后，身上着夏衣画天衣，纯乌犀导\，诸器服悉不得用宝物及<br /><br />&nbsp;&nbsp;&nbsp;&nbsp;织成等，唯装复夹衣各一通。常所服刀长短二口、铁环者，随入梓宫。祭敬之典，<br /><br />&nbsp;&nbsp;&nbsp;&nbsp;本在因心，灵上慎勿以牲为祭。祭惟设饼、茶饮、干饭、酒脯而已。天下贵贱，<br /><br />&nbsp;&nbsp;&nbsp;&nbsp;咸同此制。未山陵前，朔望设菜食。陵墓万世所宅，意常恨休安陵未称，今可用<br /><br />&nbsp;&nbsp;&nbsp;&nbsp;东三处地最东边以葬我，名为景安陵。丧礼每存省约，不须烦人，百官停六时入<br /><br />&nbsp;&nbsp;&nbsp;&nbsp;临，朔望祖日可依旧。诸主六宫，并不须从山陵。内殿凤华、寿昌、曜灵三处，<br /><br />&nbsp;&nbsp;&nbsp;&nbsp;是吾所改制。夫贵有天下，富兼四海，宴处寝息，不容乃陋，谓此为奢俭之中，<br /><br />&nbsp;&nbsp;&nbsp;&nbsp;慎勿坏去。显阳殿玉象诸佛及供养，具如别牒，可尽心礼拜供养之。应有功德事，<br /><br />&nbsp;&nbsp;&nbsp;&nbsp;可专在中。自今公私皆不得出家为道，及起立塔寺，以宅为精舍，并严断之。惟<br /><br />&nbsp;&nbsp;&nbsp;&nbsp;年六十，必有道心，听朝贤选序，已有别诏。诸小小赐乞，及阁内处分，亦有别<br /><br />&nbsp;&nbsp;&nbsp;&nbsp;牒。内外禁卫劳旧主帅左右，悉令萧谌优量驱使之。”是日上崩于延昌殿，年五<br /><br />&nbsp;&nbsp;&nbsp;&nbsp;十四。群臣上谥曰武皇帝，庙号世祖。九月丙寅，葬景安陵。<br /><br />&nbsp;&nbsp;&nbsp;&nbsp;上刚毅有断，政总大体，以富国为先。颇喜游宴、雕绮之事，言常恨之，未<br /><br />&nbsp;&nbsp;&nbsp;&nbsp;能顿遣。临崩，又诏：“凡诸游费，宜从休息。自今远近荐献，务存节俭，不得<br /><br />&nbsp;&nbsp;&nbsp;&nbsp;出界营求，相高奢丽。金粟缯纩，敝人已甚；珠玉玩好，伤俗尤重，严加禁绝。”<br /><br />&nbsp;&nbsp;&nbsp;&nbsp;论曰：齐高帝基命之初，武功潜用。泰始开运，大拯时艰。及苍梧暴虐，衅<br /><br />&nbsp;&nbsp;&nbsp;&nbsp;结朝野，而百姓懔懔，命县朝夕。权道既行，兼济天下。元功振主，利器难以假<br /><br />&nbsp;&nbsp;&nbsp;&nbsp;人；群方戮力，实怀尺寸之望。岂惟天厌水行，固已人希水德，归功与能，事极<br /><br />&nbsp;&nbsp;&nbsp;&nbsp;乎此！武帝云雷伊始，功参佐命，虽为继体，事实艰难。御衮垂旒，深存政典，<br /><br />&nbsp;&nbsp;&nbsp;&nbsp;文武授任，不革旧章，明罚厚恩，皆由己出。<br /><br />&nbsp;&nbsp;&nbsp;&nbsp;外表无尘，内朝多豫，机事平理，职贡有恒。府藏内充，人鲜劳役。宫室苑<br /><br />&nbsp;&nbsp;&nbsp;&nbsp;圃，未足以伤财，安乐延年，众庶所同幸，亦有齐之良主也。据齐、梁纪录，并<br /><br />&nbsp;&nbsp;&nbsp;&nbsp;云出自萧何，又编御史大夫望之，以为先祖之次。案：何及望之于汉俱为勋德，<br /><br />&nbsp;&nbsp;&nbsp;&nbsp;而望之本传不有此陈，齐典所书，便乖实录。近秘书监颜师古博考经籍，注解<br /><br />&nbsp;&nbsp;&nbsp;&nbsp;《汉书》，已正其非，今随而改削云。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331189);">加入书签</a><a
                        href="331153.html">上一页</a>&larr;<a href="index.html">返回列表</a>&rarr;<a
                            href="331227.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331153.html"; var next_page = "331227.html"; var index_page = "index.html"; var sortid = "9"; var article_id = "4204"; var chapter_id = "331189"; var articlename = "南史"; var chaptername = " 卷四 齐本纪上第四"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>