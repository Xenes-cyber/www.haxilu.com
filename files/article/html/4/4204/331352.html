<!DOCTYPE html>
<html>
<head>
<meta charset="gbk" />
<title>南史- 卷十一 列传第一-在线阅读-哈西文学网</title>
<meta name="keywords" content="李延寿，南史， 卷十一 列传第一全文， 卷十一 列传第一在线阅读 哈西文学网" />
<meta name="description" content="哈西文学网提供李延寿的南史  卷十一 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331352.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331352.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 列传第一</h1>
            <div class="link xb">
                <a href="331351.html">上一页</a>&larr;<a href="index.html">返回列表</a>&rarr;<a
                    href="331353.html">下一页</a></div>			
            <div id="BookText">&nbsp;&nbsp;&nbsp;&nbsp;◎后妃上<br /><br />&nbsp;&nbsp;&nbsp;&nbsp;○宋孝穆赵皇后孝懿萧皇后武敬臧皇后武张夫人文章胡太后少帝<br /><br />&nbsp;&nbsp;&nbsp;&nbsp;司马皇后文元袁皇后（潘淑妃）孝武昭路太后明宣沈太后孝武文穆王皇<br /><br />&nbsp;&nbsp;&nbsp;&nbsp;后（宣贵妃）前废帝何皇后明恭王皇后后废帝陈太妃后废帝江皇后顺<br /><br />&nbsp;&nbsp;&nbsp;&nbsp;陈太妃顺谢皇后齐宣孝陈皇后高昭刘皇后武穆裴皇后文安王皇后郁<br /><br />&nbsp;&nbsp;&nbsp;&nbsp;林王何妃海陵王王妃明敬刘皇后东昏褚皇后和王皇后<br /><br />&nbsp;&nbsp;&nbsp;&nbsp;六宫位号，前史代有不同。晋武帝采汉魏之制，置贵嫔、夫人、贵人，是为<br /><br />&nbsp;&nbsp;&nbsp;&nbsp;三夫人，位视三公；淑妃、淑媛、淑仪、修华、修容、修仪、婕妤、容华、充华，<br /><br />&nbsp;&nbsp;&nbsp;&nbsp;是为九嫔，位视九卿；其余有美人、才人、中才人，爵视千石以下。宋武帝省二<br /><br />&nbsp;&nbsp;&nbsp;&nbsp;才人，其余仍用晋制。案贵嫔，魏文帝所制。夫人，魏武初建魏国所制。贵人，<br /><br />&nbsp;&nbsp;&nbsp;&nbsp;汉光武所制。淑妃，魏明帝所制。淑媛，魏文帝所制。淑仪、修华，晋武帝所制。<br /><br />&nbsp;&nbsp;&nbsp;&nbsp;修容，魏文帝所制。修仪，魏明帝所制。婕妤、容华，前汉旧号。充华，晋武帝<br /><br />&nbsp;&nbsp;&nbsp;&nbsp;所制。美人，汉光武所制。及孝武孝建三年，省夫人，置贵妃，位比相国。进贵<br /><br />&nbsp;&nbsp;&nbsp;&nbsp;嫔比丞相，贵人比三司，以为三夫人。又置昭仪、昭容、昭华，以代修华、修仪、<br /><br />&nbsp;&nbsp;&nbsp;&nbsp;修容。又置中才人、充衣，以为散位。案昭仪，汉元帝所制。昭容，孝武所制。<br /><br />&nbsp;&nbsp;&nbsp;&nbsp;昭华，魏明帝所制。中才人，晋武帝所制。充衣，前汉旧制。<br /><br />&nbsp;&nbsp;&nbsp;&nbsp;及明帝泰始二年，省淑妃、昭华、中才人、充衣，复置修华、修仪、修容、<br /><br />&nbsp;&nbsp;&nbsp;&nbsp;才人、良人。三年，又省贵人，置贵姬，以备三夫人之数。又置昭华，增淑容、<br /><br />&nbsp;&nbsp;&nbsp;&nbsp;承徽、列荣。以淑媛、淑仪、淑容、昭华、昭仪、昭容、修华、修仪、修容为九<br /><br />&nbsp;&nbsp;&nbsp;&nbsp;嫔。婕妤、容华、充华、承徽、列荣，凡五职，亚九嫔。美人、才人、良人三职<br /><br />&nbsp;&nbsp;&nbsp;&nbsp;为散役。其后，帝留心后房，拟百官，备置内职焉。<br /><br />&nbsp;&nbsp;&nbsp;&nbsp;及齐高帝建元元年，有司奏置贵嫔、夫人、贵人为三夫人，修华、修仪、修<br /><br />&nbsp;&nbsp;&nbsp;&nbsp;容、淑妃、淑媛、淑仪、婕妤、容华、充华为九嫔，美人、中才人、才人为散职。<br /><br />&nbsp;&nbsp;&nbsp;&nbsp;三年，太子宫置三内职：良娣比开国侯，保林比五等侯，才人比附马都尉。及永<br /><br />&nbsp;&nbsp;&nbsp;&nbsp;明元年，有司奏贵妃、淑妃并加金章紫绶，佩于置玉。淑妃旧拟九棘，以淑为温<br /><br />&nbsp;&nbsp;&nbsp;&nbsp;恭之称。妃为亚后之名，进同贵妃，以比三司。夫人之号，不殊蕃国。降淑媛以<br /><br />&nbsp;&nbsp;&nbsp;&nbsp;比九卿。七年，复置昭容，位在九嫔焉。<br /><br />&nbsp;&nbsp;&nbsp;&nbsp;梁武拨乱反正，深鉴奢逸，配德早终，长秋旷位。定令制贵妃、贵嫔、贵姬<br /><br />&nbsp;&nbsp;&nbsp;&nbsp;为三夫人；淑媛、淑仪、淑容、昭华、昭仪、昭容、修华、修仪、修容为九嫔；<br /><br />&nbsp;&nbsp;&nbsp;&nbsp;婕妤、容华、充华、承徽、列荣为五职；美人、才人、良人为三职。东宫置良娣、<br /><br />&nbsp;&nbsp;&nbsp;&nbsp;保林为二职。及简文、元帝出自储蕃，或迫在拘絷，或逼于寇乱，且妃并先殂，<br /><br />&nbsp;&nbsp;&nbsp;&nbsp;更不建椒阃。<br /><br />&nbsp;&nbsp;&nbsp;&nbsp;陈武光膺天历，以朴素自居，故后宫员位，其数多阙。文帝天嘉之后，诏宫<br /><br />&nbsp;&nbsp;&nbsp;&nbsp;职备员。其所制立，无改梁旧。编之令文，以为后法。然帝性恭俭，而嫔嫱不备。<br /><br />&nbsp;&nbsp;&nbsp;&nbsp;宣帝、后主，无所改作。<br /><br />&nbsp;&nbsp;&nbsp;&nbsp;今总缀缉，以立此篇云。<br /><br />&nbsp;&nbsp;&nbsp;&nbsp;宋孝穆赵皇后讳安宗，下邳僮人也。父裔，平原太守。后以晋穆帝升平四年<br /><br />&nbsp;&nbsp;&nbsp;&nbsp;嫔于孝皇帝，以产武帝，殂于丹徒官舍，葬晋陵丹徒县东乡练璧里雩山。宋初追<br /><br />&nbsp;&nbsp;&nbsp;&nbsp;崇号谥，陵曰兴宁。永初二年，有司奏追赠裔光禄大夫，加金章紫绶；裔命妇孙<br /><br />&nbsp;&nbsp;&nbsp;&nbsp;氏封豫章郡建昌县君。其年，又追封裔临贺县侯。裔子伦之自有传。<br /><br />&nbsp;&nbsp;&nbsp;&nbsp;孝懿萧皇后讳文寿，兰陵人也。父卓，字子略，洮阳令。后为孝皇帝继室，<br /><br />&nbsp;&nbsp;&nbsp;&nbsp;生长沙景王道怜、临川烈武王道规。义熙七年，拜豫章公太夫人。武帝为宋公、<br /><br />&nbsp;&nbsp;&nbsp;&nbsp;宋王，又加太妃、太后之号。帝践阼，尊曰皇太后，居宣训宫。上以恭孝为行，<br /><br />&nbsp;&nbsp;&nbsp;&nbsp;奉太后素谨，及即大位，春秋已高，每旦朝太后，未尝失时刻。少帝即位，加崇<br /><br />&nbsp;&nbsp;&nbsp;&nbsp;曰太皇太后。景平元年，崩于显阳殿，年八十一。遗令：“汉世帝后，陵皆异处。<br /><br />&nbsp;&nbsp;&nbsp;&nbsp;今可于茔域之内别为一圹，一遵往式。”乃开别圹，与兴宁合坟。初，武帝微时，<br /><br />&nbsp;&nbsp;&nbsp;&nbsp;贫约过甚，孝皇之殂，葬礼多阙。帝遗旨：“太后百岁后不须y葬。”至是故称<br /><br />&nbsp;&nbsp;&nbsp;&nbsp;后遗令云。<br /><br />&nbsp;&nbsp;&nbsp;&nbsp;卓初与赵裔俱赠金紫光禄大夫，又追封封阳县侯。妻下邳赵氏封吴郡寿昌县<br /><br />&nbsp;&nbsp;&nbsp;&nbsp;君。卓子源之袭爵，源之见子《思话传》。<br /><br />&nbsp;&nbsp;&nbsp;&nbsp;武敬臧皇后讳爱亲，东莞人也。祖汪，尚书郎，父俊，郡功曹。后适武帝，<br /><br />&nbsp;&nbsp;&nbsp;&nbsp;生会稽宣长公主兴弟。帝以俭正率下，后恭谨不违。义熙四年正月甲子，殂于东<br /><br />&nbsp;&nbsp;&nbsp;&nbsp;城，故赠豫章公夫人，还葬丹徒。帝临崩，遗诏留葬建邺。于是备法驾迎梓宫，<br /><br />&nbsp;&nbsp;&nbsp;&nbsp;y葬初宁陵。宋初追赠俊金紫光禄大夫，妻高密叔孙氏封永陵平乡君。俊子焘、<br /><br />&nbsp;&nbsp;&nbsp;&nbsp;熹，并自有传。<br /><br />&nbsp;&nbsp;&nbsp;&nbsp;武帝张夫人，讳阙，不知何许人也。生少帝及义兴恭长公主惠媛。永初元年<br /><br />&nbsp;&nbsp;&nbsp;&nbsp;拜夫人。少帝即位，有司奏上尊号为皇太后，宫曰永乐。少帝废，太后还玺绂，<br /><br />&nbsp;&nbsp;&nbsp;&nbsp;随居吴郡。文帝元嘉元年，拜营阳国太妃，二年薨。<br /><br />&nbsp;&nbsp;&nbsp;&nbsp;文章胡太后，讳道女，淮南人也。义熙初，武帝所纳。文帝生五年，被谴赐<br /><br />&nbsp;&nbsp;&nbsp;&nbsp;死，葬丹徒。武帝践阼，追赠婕妤。文帝即位，有司奏上尊号曰章皇太后，陵曰<br /><br />&nbsp;&nbsp;&nbsp;&nbsp;熙宁，立庙建邺。<br /><br />&nbsp;&nbsp;&nbsp;&nbsp;少帝司马皇后，讳茂英，晋恭帝女也。初封海盐公主，少帝以公子尚焉。宋<br /><br />&nbsp;&nbsp;&nbsp;&nbsp;初拜皇太子妃。少帝即位，为皇后。元嘉元年，降为营阳王妃。又为南丰王太妃。<br /><br />&nbsp;&nbsp;&nbsp;&nbsp;十六年薨。<br /><br />&nbsp;&nbsp;&nbsp;&nbsp;文元袁皇后，讳齐妫，陈郡阳夏人，左光禄大夫湛之庶女也。母本卑贱，后<br /><br />&nbsp;&nbsp;&nbsp;&nbsp;年至六岁方见举。后适文帝，初拜宜都王妃，生子劭、东阳献公主英娥。上待后<br /><br />&nbsp;&nbsp;&nbsp;&nbsp;恩礼甚笃，袁氏贫薄，后每就上求钱帛以赡之。上性俭，所得不过五三万、五三<br /><br />&nbsp;&nbsp;&nbsp;&nbsp;十匹。后潘淑妃有宠，爱倾后宫，咸言所求无不得。后闻之，未知信否，乃因潘<br /><br />&nbsp;&nbsp;&nbsp;&nbsp;求三十万钱与家，以观上意，宿昔便得。因此恚恨称疾，不复见上，遂愤恚成疾。<br /><br />&nbsp;&nbsp;&nbsp;&nbsp;元嘉十七年疾笃，上执手流涕，问所欲言。后视上良久，乃引被覆面，崩于显阳<br /><br />&nbsp;&nbsp;&nbsp;&nbsp;殿。上甚悼痛之，诏前永嘉太守颜延之为哀策，文甚丽。及奏，上自益“抚存悼<br /><br />&nbsp;&nbsp;&nbsp;&nbsp;亡，感今怀昔”八字以致意焉。有司奏谥宣皇后，诏谥曰元。<br /><br />&nbsp;&nbsp;&nbsp;&nbsp;初，后生劭，自详视之，使驰白帝：“此儿形貌异常，必破国亡家，不可举。”<br /><br />&nbsp;&nbsp;&nbsp;&nbsp;便欲杀之。文帝狼狈至后殿户外，手掇幔禁之乃止。<br /><br />&nbsp;&nbsp;&nbsp;&nbsp;后亡后，常有小小灵应。明帝所生沈美人尝以非罪见责，应赐死，从后昔所<br /><br />&nbsp;&nbsp;&nbsp;&nbsp;住徽音殿前度。此殿有五间，自后崩后常闭。美人至殿前流涕大言曰：“今日无<br /><br />&nbsp;&nbsp;&nbsp;&nbsp;罪就死，先后若有灵当知之。”殿户应声豁然开。职掌者遽白文帝，惊往视之，<br /><br />&nbsp;&nbsp;&nbsp;&nbsp;美人乃得释。<br /><br />&nbsp;&nbsp;&nbsp;&nbsp;大明五年，孝武乃诏追后之所生外祖亲王夫人为豫章郡新淦平乐乡君，又诏<br /><br />&nbsp;&nbsp;&nbsp;&nbsp;赵、萧、臧光禄、袁敬公、平乐乡君墓，先未给茔户，各给蛮户三以供洒扫。后<br /><br />&nbsp;&nbsp;&nbsp;&nbsp;父湛之自有传。<br /><br />&nbsp;&nbsp;&nbsp;&nbsp;潘淑妃者，本以貌进，始未见赏。帝好乘羊车经诸房，淑妃每庄饰褰帷以候，<br /><br />&nbsp;&nbsp;&nbsp;&nbsp;并密令左右以咸水洒地。帝每至户，羊辄舐地不去。帝曰：“羊乃为汝徘徊，况<br /><br />&nbsp;&nbsp;&nbsp;&nbsp;于人乎！”于此爱倾后宫。<br /><br />&nbsp;&nbsp;&nbsp;&nbsp;孝武昭路太后，讳惠男，丹阳建康人也。以色貌选入后宫，生孝武帝，拜为<br /><br />&nbsp;&nbsp;&nbsp;&nbsp;淑媛。及年长，无宠，常随孝武出蕃。孝武即位，有司奏奉尊号曰太后，宫曰崇<br /><br />&nbsp;&nbsp;&nbsp;&nbsp;宪。太后居显阳殿。上于闺房之内礼敬甚寡，有所御幸，或留止太后房内，故人<br /><br />&nbsp;&nbsp;&nbsp;&nbsp;间咸有丑声。宫掖事秘，亦莫能辨也。<br /><br />&nbsp;&nbsp;&nbsp;&nbsp;孝建二年，追赠太后父兴之散骑常侍，兴之妻余杭县广昌乡君。大明四年，<br /><br />&nbsp;&nbsp;&nbsp;&nbsp;太后弟子抚军参军琼之上表自陈。有司承旨，奏赠琼之父道庆给事中，琼之及弟<br /><br />&nbsp;&nbsp;&nbsp;&nbsp;休之、茂之并居显职。太后颇豫政事，赐与琼之等财物，家累千金，居处器服与<br /><br />&nbsp;&nbsp;&nbsp;&nbsp;帝子相侔。大明五年，太后随上巡南豫州，妃主以下并从。废帝立，号太皇太后。<br /><br />&nbsp;&nbsp;&nbsp;&nbsp;明帝践阼，号崇宪太后。<br /><br />&nbsp;&nbsp;&nbsp;&nbsp;初，明帝少失所生，为太后所摄养，抚爱甚笃。及即位，供奉礼仪，不异旧<br /><br />&nbsp;&nbsp;&nbsp;&nbsp;日。有司奏宜别居外宫，诏欲亲奉晨昏，尽欢闺禁，不如所奏。及闻义嘉难作，<br /><br />&nbsp;&nbsp;&nbsp;&nbsp;太后心幸之，延上饮酒，置毒以进。侍者引上衣，上寤，起以其卮上寿。是日太<br /><br />&nbsp;&nbsp;&nbsp;&nbsp;后崩，秘之，丧事如礼。迁殡东宫，题曰崇宪宫。又诏述太后恩慈，特齐衰三月，<br /><br />&nbsp;&nbsp;&nbsp;&nbsp;以申追远。谥曰昭皇太后，葬孝武陵东南，号曰修宁陵。<br /><br />&nbsp;&nbsp;&nbsp;&nbsp;先是，晋安王子勋未卒，巫者谓宜开昭太后陵，毁去梓宫以厌胜。修复仓卒，<br /><br />&nbsp;&nbsp;&nbsp;&nbsp;不得如礼。上性忌，虑将来致灾，泰始四年夏，诏有司曰：“崇宪昭太后修宁陵<br /><br />&nbsp;&nbsp;&nbsp;&nbsp;地，大明之世，久所考卜。前岁遭诸蕃之难，礼从权宜，未暇营改，而茔隧之所，<br /><br />&nbsp;&nbsp;&nbsp;&nbsp;山原卑陋，可式遵旧典，以礼改创。”有司奏请“修宁陵玄宫补葺毁坏，权施油<br /><br />&nbsp;&nbsp;&nbsp;&nbsp;殿，暂出梓宫，事毕即定”。诏可。<br /><br />&nbsp;&nbsp;&nbsp;&nbsp;废帝景和中，又追赠兴之侍中、金紫光禄大夫，谥曰孝侯。道庆光禄大夫、<br /><br />&nbsp;&nbsp;&nbsp;&nbsp;开府仪同三司，谥曰敬侯。道庆女为皇后，以休之为侍中。<br /><br />&nbsp;&nbsp;&nbsp;&nbsp;明宣沈太后，讳容姬，不知何许人也。为文帝美人，生明帝，拜婕妤。元嘉<br /><br />&nbsp;&nbsp;&nbsp;&nbsp;三十年卒，葬建康之莫府山。孝武即位，追赠湘东国太妃。明帝即位，有司奏上<br /><br />&nbsp;&nbsp;&nbsp;&nbsp;尊号为皇太后，谥曰宣，陵号崇宁。<br /><br />&nbsp;&nbsp;&nbsp;&nbsp;孝武文穆王皇后，讳宪，琅邪临沂人也。元嘉二十年，拜武陵王妃，生<br /><br />&nbsp;&nbsp;&nbsp;&nbsp;废帝、豫章王子尚、山阴公主楚玉、临淮康哀公主楚佩、皇女楚L、康乐公主修<br /><br />&nbsp;&nbsp;&nbsp;&nbsp;明。孝武在蕃，后甚宠异，及即位为皇后焉。<br /><br />&nbsp;&nbsp;&nbsp;&nbsp;大明四年，后率六宫躬桑于西郊，皇太后观礼，妃主以下并加班锡。废帝即<br /><br />&nbsp;&nbsp;&nbsp;&nbsp;位，尊曰皇太后，宫曰永训。其年崩于含章殿，y葬景宁陵。父偃，别有传。<br /><br />&nbsp;&nbsp;&nbsp;&nbsp;殷淑仪，南郡王义宣女也。丽色巧笑。义宣败后，帝密取之。宠冠后宫。假<br /><br />&nbsp;&nbsp;&nbsp;&nbsp;姓殷氏，左右宣泄者多死，故当时莫知所出。及薨，帝常思见之，遂为通替棺，<br /><br />&nbsp;&nbsp;&nbsp;&nbsp;欲见辄引替睹尸。如此积日，形色不异。追赠贵妃，谥曰宣。及葬，给`c车、<br /><br />&nbsp;&nbsp;&nbsp;&nbsp;虎贲、班剑、銮辂九旒、黄屋左纛、前后部羽葆、鼓吹。上自于南掖门临过丧车，<br /><br />&nbsp;&nbsp;&nbsp;&nbsp;悲不自胜，左右莫不掩泣。上痛爱不已，精神罔罔，颇废政事。每寝，先于灵床<br /><br />&nbsp;&nbsp;&nbsp;&nbsp;酌奠酒饮之，既而恸哭不能自反。又讽有司奏曰：“据《春秋》，仲子非鲁惠公<br /><br />&nbsp;&nbsp;&nbsp;&nbsp;元嫡，尚得考别宫。今贵妃盖天秩之崇班，理应创新。”乃立别庙于都下。<br /><br />&nbsp;&nbsp;&nbsp;&nbsp;时有巫者能见鬼，说帝言贵妃可致。帝大喜，令召之。有少顷，果于帷中见<br /><br />&nbsp;&nbsp;&nbsp;&nbsp;形如平生。帝欲与之言，默然不对。将执手，奄然便歇。帝尤哽恨，于是拟《李<br /><br />&nbsp;&nbsp;&nbsp;&nbsp;夫人赋》以寄意焉。谢庄作哀策文奏之，帝卧览读，起坐流涕曰：“不谓当今复<br /><br />&nbsp;&nbsp;&nbsp;&nbsp;有此才。”都下传写，纸墨为之贵。或云，贵妃是殷琰家人入义宣家，义宣败入<br /><br />&nbsp;&nbsp;&nbsp;&nbsp;宫云。<br /><br />&nbsp;&nbsp;&nbsp;&nbsp;前废帝何皇后，讳令婉，庐江人也。孝建三年，纳为皇太子妃。太明五年，<br /><br />&nbsp;&nbsp;&nbsp;&nbsp;薨于东宫微光殿，谥曰献妃。废帝即位，追崇曰献皇后。明帝践阼，迁后与废帝<br /><br />&nbsp;&nbsp;&nbsp;&nbsp;合葬龙山北。后父r，字幼玉，晋尚书左仆射澄曾孙也。r尚武帝少女豫康长公<br /><br />&nbsp;&nbsp;&nbsp;&nbsp;主讳次男。公主先适徐乔，美容色，聪敏有智数。文帝世，礼待特隆。r豪竞于<br /><br />&nbsp;&nbsp;&nbsp;&nbsp;时，与平昌孟灵休、东海何勖等并以舆马相尚。公主与r情爱隆密，何氏疏戚莫<br /><br />&nbsp;&nbsp;&nbsp;&nbsp;不沾被恩礼。r位右卫将军，主薨，r墓开，孝武追赠r金紫光禄大夫。子迈尚<br /><br />&nbsp;&nbsp;&nbsp;&nbsp;文帝第十女新蔡公主讳英媚。迈少以贵戚居显官，好犬马驰逐，多聚才力士，位<br /><br />&nbsp;&nbsp;&nbsp;&nbsp;南济阴太守。废帝纳公主于后宫，伪言薨殒，杀一婢送出迈第，殡葬行丧礼，常<br /><br />&nbsp;&nbsp;&nbsp;&nbsp;疑迈有异图。迈亦招聚同志，欲因行废立，事觉见诛。明帝即位，追封建宁县侯。<br /><br />&nbsp;&nbsp;&nbsp;&nbsp;r兄子衍，性躁动，位黄门郎。拜竟，求司徒司马。得司马，复求太子右率。拜<br /><br />&nbsp;&nbsp;&nbsp;&nbsp;一二日，复求侍中。旬日之间，求进无已。不得侍中，以怨詈赐死。<br /><br />&nbsp;&nbsp;&nbsp;&nbsp;明恭王皇后，讳贞风，琅邪临沂人也。初拜淮阳王妃，明帝改封，又为湘东<br /><br />&nbsp;&nbsp;&nbsp;&nbsp;王妃。生晋陵长公主伯姒、建安长公主伯媛。明帝即位，立为皇后。上尝宫内大<br /><br />&nbsp;&nbsp;&nbsp;&nbsp;集，而裸妇人观之，以为欢笑。后以扇鄣面，独无所言。帝怒曰：“外舍家寒乞，<br /><br />&nbsp;&nbsp;&nbsp;&nbsp;今共作笑乐，何独不视。”后曰：“为乐之事，其方自多。岂有姑姊妹集聚，而<br /><br />&nbsp;&nbsp;&nbsp;&nbsp;裸妇人形体，以此为乐。外舍为欢适，与此不同。”帝大怒，令后起。后兄扬州<br /><br />&nbsp;&nbsp;&nbsp;&nbsp;刺史景文以此事语从舅陈郡谢绰曰：“后在家为伫弱妇人，不知今段遂能刚正如<br /><br />&nbsp;&nbsp;&nbsp;&nbsp;此。”废帝即位，尊为皇太后，宫曰弘训。废帝失德，太后每加勖譬，始犹见顺，<br /><br />&nbsp;&nbsp;&nbsp;&nbsp;后狂慝稍甚。太后尝赐帝玉柄毛扇，帝嫌毛扇不华，因此欲加耽害，令太医煮药。<br /><br />&nbsp;&nbsp;&nbsp;&nbsp;左右止之曰：“若行此事，官便作孝子，岂得出入狡狯。”帝曰：“汝语大有理。”<br /><br />&nbsp;&nbsp;&nbsp;&nbsp;乃止。顺帝即位，齐高帝执权，宗室刘晃、刘绰、卜伯兴等有异志，太后颇与相<br /><br />&nbsp;&nbsp;&nbsp;&nbsp;关。顺帝禅位，太后与帝逊于东邸，因迁居丹阳宫，拜汝阴王太妃。顺帝殂于丹<br /><br />&nbsp;&nbsp;&nbsp;&nbsp;阳，更立第都下。建元元年，薨于第，追加谥，葬以宋礼。后父僧朗，别有传。<br /><br />&nbsp;&nbsp;&nbsp;&nbsp;后废帝陈太妃，讳妙登，丹阳建康屠家女也。孝武尝使尉司采访人间子女有<br /><br />&nbsp;&nbsp;&nbsp;&nbsp;姿色者。太妃家在建康县，居有草屋两三间。上出行，问尉曰：“御道那得此草<br /><br />&nbsp;&nbsp;&nbsp;&nbsp;屋，当由家贫。”赐钱三万，令起瓦屋。尉自送钱与之，家人并行，唯太妃在家，<br /><br />&nbsp;&nbsp;&nbsp;&nbsp;时年十二三。尉见其美，即以白孝武。于是是迎入宫，在路太后房内。经二年再<br /><br />&nbsp;&nbsp;&nbsp;&nbsp;呼不见幸，太后因言于上，以赐明帝。始有宠，一年衰歇，以赐李道儿。寻又迎<br /><br />&nbsp;&nbsp;&nbsp;&nbsp;还，生废帝。先是人间言明帝不男，故皆呼废帝为李氏子。废帝后每微行，自称<br /><br />&nbsp;&nbsp;&nbsp;&nbsp;李将军，或自谓李统。明帝即位，拜贵妃，秩同皇太子。废帝践阼，有司奏上尊<br /><br />&nbsp;&nbsp;&nbsp;&nbsp;号曰皇太妃，舆服一如晋孝武李太妃故事。宫曰弘化，置家令一人，改诸国太妃<br /><br />&nbsp;&nbsp;&nbsp;&nbsp;曰太姬。升明初，降为苍梧王太妃。<br /><br />&nbsp;&nbsp;&nbsp;&nbsp;后废帝江皇后，讳简，济阳考城人也。泰始五年，明帝访太子妃而雅信小<br /><br />&nbsp;&nbsp;&nbsp;&nbsp;数，名家女多不合。江氏虽为华族，而后父祖并已亡，弟又弱小，以卜筮吉，故<br /><br />&nbsp;&nbsp;&nbsp;&nbsp;为太子纳之。六年，拜皇太子妃，讽朝士州郡皆令献物，多者将直百金。始兴太<br /><br />&nbsp;&nbsp;&nbsp;&nbsp;守孙奉伯止献琴书，其外无余物。上大怒，封药赐死，既而原之。太子即帝位，<br /><br />&nbsp;&nbsp;&nbsp;&nbsp;立为皇后。帝即废，降后为苍梧王妃。祖智深，自有传。<br /><br />&nbsp;&nbsp;&nbsp;&nbsp;顺陈太妃，讳法容，丹阳建康人也。明帝素肥，晚年废疾，不能内御，诸弟<br /><br />&nbsp;&nbsp;&nbsp;&nbsp;姬人有怀孕者，辄取以入宫。及生男，皆杀其母，而与六宫所爱者养之。顺帝，<br /><br />&nbsp;&nbsp;&nbsp;&nbsp;桂阳王休范子也，以陈昭华为母。明帝崩，昭华拜安成王太妃。顺帝即位，进为<br /><br />&nbsp;&nbsp;&nbsp;&nbsp;皇太妃。顺帝禅位，去皇存太妃之号。<br /><br />&nbsp;&nbsp;&nbsp;&nbsp;顺谢皇后，讳梵境，陈郡阳夏人。右光禄大夫庄之孙也。父r，车骑功曹。<br /><br />&nbsp;&nbsp;&nbsp;&nbsp;升明二年，立为皇后。顺帝禅位，降为汝阴王妃。祖庄，自有传。<br /><br />&nbsp;&nbsp;&nbsp;&nbsp;齐宣孝陈皇后，讳道止，临淮东阳人，魏司徒矫之后也。后家贫，少勤织作。<br /><br />&nbsp;&nbsp;&nbsp;&nbsp;家人矜其劳，或止之，后终不改。嫁于宣帝。宣帝庶生子衡阳元王道度、始安贞<br /><br />&nbsp;&nbsp;&nbsp;&nbsp;王道生，后生高帝。高帝年二岁，乳人乏乳，后梦人以两瓯麻粥与之，觉而乳惊，<br /><br />&nbsp;&nbsp;&nbsp;&nbsp;因此丰足。宣帝从任在外，后常留家。有相者谓后曰：“夫人有贵子而不见之。”<br /><br />&nbsp;&nbsp;&nbsp;&nbsp;后叹曰：“我三子，谁当应之？”呼高帝小字曰：“政应是汝耳。”宣帝殂后，<br /><br />&nbsp;&nbsp;&nbsp;&nbsp;后亲执勤，婢使有过，皆恕而不问。高帝虽从宦，而家业本贫，为建康令时，明<br /><br />&nbsp;&nbsp;&nbsp;&nbsp;帝等冬月犹无缣纩，而奉膳甚厚，后每撤去兼肉，曰：“于我过足矣。”殂于县<br /><br />&nbsp;&nbsp;&nbsp;&nbsp;舍。升明二年，追赠竟陵公国太夫人。齐国建，为齐国太妃，并蜜印、画青绶，<br /><br />&nbsp;&nbsp;&nbsp;&nbsp;祠以太牢。建元元年，追尊考皇后。赠外祖父肇之金紫光禄大夫，谥敬侯，后母<br /><br />&nbsp;&nbsp;&nbsp;&nbsp;胡氏为永昌县靖君。永明九年，诏太庙四时祭，宣皇帝荐起面饼鸭，孝皇后荐<br /><br />&nbsp;&nbsp;&nbsp;&nbsp;笋鸭卵脯酱炙白肉，高皇帝荐肉脍俎羹，昭皇后荐茗炙鱼。并生平所嗜也。<br /><br />&nbsp;&nbsp;&nbsp;&nbsp;高昭刘皇后，讳智容，广陵人也。祖玄之，父寿之，并员外郎。后母桓氏，<br /><br />&nbsp;&nbsp;&nbsp;&nbsp;梦吞玉胜生后，时有紫光满室，以告寿之。寿之曰：“恨非是男。”桓笑曰：<br /><br />&nbsp;&nbsp;&nbsp;&nbsp;“虽女亦足兴家矣。”后寝卧，见有羽盖荫其上，家人试察之，常见其上掩蔼如<br /><br />&nbsp;&nbsp;&nbsp;&nbsp;似云气。<br /><br />&nbsp;&nbsp;&nbsp;&nbsp;年十七，裴方明为子求婚，酬许已定，后梦见先有迎车至，犹如常家迎法，<br /><br />&nbsp;&nbsp;&nbsp;&nbsp;后不肯去；次有迎至，龙旗豹尾，有异于常，后喜而从之。既而与裴氏不成婚，<br /><br />&nbsp;&nbsp;&nbsp;&nbsp;竟嫔于上。严整有轨度，造次必依礼法。生太子及豫章王嶷。太子初在孕，后尝<br /><br />&nbsp;&nbsp;&nbsp;&nbsp;归宁，遇家奉祠，尔日阴晦失晓，举家狼狈共营祭食。后助炒胡麻，始复内薪，<br /><br />&nbsp;&nbsp;&nbsp;&nbsp;未及索火，火便自然。宋泰豫元年殂，归葬宣帝墓侧，则泰安陵也。门生王清与<br /><br />&nbsp;&nbsp;&nbsp;&nbsp;墓工始下锸，有白兔跳起，寻之不得。及坟成，兔还栖其上。升明二年，赠竟陵<br /><br />&nbsp;&nbsp;&nbsp;&nbsp;公国夫人。三年，赠齐国妃印绶。齐建元元年，尊谥昭皇后。二年。赠后父寿之<br /><br />&nbsp;&nbsp;&nbsp;&nbsp;金紫光禄大夫，母桓氏上虞都乡君。<br /><br />&nbsp;&nbsp;&nbsp;&nbsp;武穆裴皇后，讳惠昭，河东闻喜人也。祖封之，给事中。父玑之，左军参军。<br /><br />&nbsp;&nbsp;&nbsp;&nbsp;后少与豫章王妃庾氏为娣姒。庾氏勤女工，奉事高昭后恭谨不倦，后不能及，故<br /><br />&nbsp;&nbsp;&nbsp;&nbsp;不为舅姑所重，武帝亦薄焉。性刚严。竟陵王子良妃袁氏布衣时有过，后加训罚。<br /><br />&nbsp;&nbsp;&nbsp;&nbsp;升明三年，为齐世子妃。建元元年，为皇太子妃。二年，后薨，谥穆妃，葬休安<br /><br />&nbsp;&nbsp;&nbsp;&nbsp;陵。<br /><br />&nbsp;&nbsp;&nbsp;&nbsp;时议欲立石志，王俭曰：“石志不出礼，起宋元嘉中颜延之为王球石志。素<br /><br />&nbsp;&nbsp;&nbsp;&nbsp;族无铭策，故以纪行。自尔以来，共相祖习。储妃之重，礼绝恒例，既有哀策，<br /><br />&nbsp;&nbsp;&nbsp;&nbsp;不烦石志。”从之。武帝即位，追尊皇后。赠父玑之金紫光禄大夫，后母檀氏余<br /><br />&nbsp;&nbsp;&nbsp;&nbsp;杭广昌乡元君。<br /><br />&nbsp;&nbsp;&nbsp;&nbsp;旧显阳、昭阳二殿，太后皇后所居也。永明中无太后皇后，羊贵嫔居昭阳殿<br /><br />&nbsp;&nbsp;&nbsp;&nbsp;西，范贵妃居昭阳殿东，宠姬荀昭华居凤华柏殿。宫内御所居寿昌画殿南阁，置<br /><br />&nbsp;&nbsp;&nbsp;&nbsp;白鹭鼓吹二部，乾光殿东西头，置钟磬两厢，皆宴乐处也。上数游幸诸苑囿，载<br /><br />&nbsp;&nbsp;&nbsp;&nbsp;宫人后从车。宫内深隐，不闻端门鼓漏声，置钟于景阳楼上，应五鼓及三鼓。宫<br /><br />&nbsp;&nbsp;&nbsp;&nbsp;人闻钟声，早起庄饰。车驾数幸琅邪城，宫人常从。早发，至湖北埭，鸡始鸣，<br /><br />&nbsp;&nbsp;&nbsp;&nbsp;故呼为鸡鸣埭。<br /><br />&nbsp;&nbsp;&nbsp;&nbsp;妇人吴郡韩兰英有文辞，宋孝武时献《中兴赋》，被赏入宫。宋明帝时用为<br /><br />&nbsp;&nbsp;&nbsp;&nbsp;宫中职僚。及武帝以为博士，教六宫书学。以其年老多识，呼为韩公云。<br /><br />&nbsp;&nbsp;&nbsp;&nbsp;文安王皇后，讳宝明，琅邪临沂人也。祖韶之，吴兴太守。父晔之，太宰祭<br /><br />&nbsp;&nbsp;&nbsp;&nbsp;酒。宋世，高帝为文惠太子纳后。建元元年，为南郡王妃。四年，为皇太子妃，<br /><br />&nbsp;&nbsp;&nbsp;&nbsp;无宠。太子为宫人制新丽衣裳及首饰，而后床帷陈故，古旧钗镊十余枚。永明十<br /><br />&nbsp;&nbsp;&nbsp;&nbsp;一年，为皇太孙太妃。郁林即位，尊为皇太后，称宣德宫，置男左右三十人，前<br /><br />&nbsp;&nbsp;&nbsp;&nbsp;代所未有也。赠后父晔之金紫光禄大夫，母桓氏丰安县君。其年十二月，备法驾<br /><br />&nbsp;&nbsp;&nbsp;&nbsp;谒太庙。明帝即位，出居鄱阳王故第，为宣德宫。永元三年，梁武帝定建邺，迎<br /><br />&nbsp;&nbsp;&nbsp;&nbsp;入宫，后称制。至禅位，逊居外宫。梁天监十一年薨，葬崇安陵，谥曰安后。祖<br /><br />&nbsp;&nbsp;&nbsp;&nbsp;韶之自有传。<br /><br />&nbsp;&nbsp;&nbsp;&nbsp;郁林王何妃，讳婧英，庐江人，抚军将军戢女也。初将纳为南郡王妃，文<br /><br />&nbsp;&nbsp;&nbsp;&nbsp;惠太子嫌戢无男，门孤，不欲与昏。王俭以南郡王妃，便为将来外戚，唯须高胄，<br /><br />&nbsp;&nbsp;&nbsp;&nbsp;不须强门。今何氏荫华族弱，实允外戚之义。永明三年，乃成昏。<br /><br />&nbsp;&nbsp;&nbsp;&nbsp;妃禀性淫乱，南郡王所与无赖人游，妃择其美者，皆与交欢。南郡王侍书人<br /><br />&nbsp;&nbsp;&nbsp;&nbsp;马澄年少色美，甚为妃悦，常与斗腕较力，南郡王以为欢笑。<br /><br />&nbsp;&nbsp;&nbsp;&nbsp;澄者本剡县寒人，尝于南岸逼略人家女，为秣陵县所录，南郡王语县散遣之。<br /><br />&nbsp;&nbsp;&nbsp;&nbsp;澄又逼求姨女为妾，姨不与，澄诣建康令沈徽孚讼之。徽孚曰：“姨女可为妇，<br /><br />&nbsp;&nbsp;&nbsp;&nbsp;不可为妾。”澄曰：“仆父为给事中，门户既成，姨家犹是寒贱，政可为妾耳。”<br /><br />&nbsp;&nbsp;&nbsp;&nbsp;徽孚诃而遣之。十一年，为皇太孙妃。又有女巫子杨珉之，亦有美貌，妃尤爱悦<br /><br />&nbsp;&nbsp;&nbsp;&nbsp;之，与同寝处，如伉俪。及太孙即帝位，为皇后，封后嫡母刘为高昌县都乡君，<br /><br />&nbsp;&nbsp;&nbsp;&nbsp;所生母宋为余杭广昌乡君。后将拜，镜在床无因堕地。其冬，与太后同日谒太庙。<br /><br />&nbsp;&nbsp;&nbsp;&nbsp;杨珉之为帝所幸，常居中侍。明帝为辅，与王晏、徐孝嗣、王广之并面请，不听。<br /><br />&nbsp;&nbsp;&nbsp;&nbsp;又令萧谌、坦之固请，皇后与帝同席坐，流涕覆面，谓坦之曰：“杨郎好年少，<br /><br />&nbsp;&nbsp;&nbsp;&nbsp;无罪过，何可枉杀？”坦之耳语于帝曰：“此事别有一意，不可令人闻。”帝谓<br /><br />&nbsp;&nbsp;&nbsp;&nbsp;皇后为阿奴，曰“阿奴暂去”。坦之乃曰：“外间并云杨珉之与皇后有异情，彰<br /><br />&nbsp;&nbsp;&nbsp;&nbsp;闻遐迩。”帝不得已，乃为敕。坦之驰报明帝，即令建康行刑，而果有敕原之，<br /><br />&nbsp;&nbsp;&nbsp;&nbsp;而珉之已死。<br /><br />&nbsp;&nbsp;&nbsp;&nbsp;后既淫乱，又与帝相爱亵，故帝恣之。又迎后亲戚入宫，尝赐人百数十万，<br /><br />&nbsp;&nbsp;&nbsp;&nbsp;以武帝曜灵殿处后家属。帝废，后贬为王妃。父戢，自有传。<br /><br />&nbsp;&nbsp;&nbsp;&nbsp;海陵王王妃，讳韶明，琅邪临沂人，太常慈之女也。永明八年，纳为临沂公<br /><br />&nbsp;&nbsp;&nbsp;&nbsp;夫人。郁林王即位，为新安王妃。延兴元年，为皇后。其年，降为海陵王妃。妃<br /><br />&nbsp;&nbsp;&nbsp;&nbsp;父慈自有传。<br /><br />&nbsp;&nbsp;&nbsp;&nbsp;明敬刘皇后，讳惠端，彭城人，光禄大夫道弘孙也。高帝为明帝纳之。建元<br /><br />&nbsp;&nbsp;&nbsp;&nbsp;三年，除西昌侯夫人。永明七年卒，葬江乘县张山。延兴元年，赠宣城王妃。明<br /><br />&nbsp;&nbsp;&nbsp;&nbsp;帝即位，追尊敬皇后，赠父通直郎景猷为金紫光禄大夫，母王氏平阳乡君。明帝<br /><br />&nbsp;&nbsp;&nbsp;&nbsp;崩，改葬，o于兴安陵。<br /><br />&nbsp;&nbsp;&nbsp;&nbsp;东昏褚皇后，讳令璩，河南阳翟人，太常濯之女也。建武二年，纳为皇太子<br /><br />&nbsp;&nbsp;&nbsp;&nbsp;妃而无宠。帝谓左右曰：“若得如山阴主无恨矣。”山阴主，明帝长女也，后遂<br /><br />&nbsp;&nbsp;&nbsp;&nbsp;与之为乱。明年，妃谒敬后庙。东昏即位，为皇后。帝宠潘妃，后不被遇。黄淑<br /><br />&nbsp;&nbsp;&nbsp;&nbsp;仪生太子诵而卒。东昏废，后及诵并为庶人。后父澄自有传。<br /><br />&nbsp;&nbsp;&nbsp;&nbsp;和王皇后，讳华，琅邪临沂人，太尉俭之孙也。初为随王妃，中兴元年为<br /><br />&nbsp;&nbsp;&nbsp;&nbsp;皇后。帝禅位，后降为妃。妃祖俭自有传。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331352);">加入书签</a><a
                        href="331351.html">上一页</a>&larr;<a href="index.html">返回列表</a>&rarr;<a
                            href="331353.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331351.html"; var next_page = "331353.html"; var index_page = "index.html"; var sortid = "9"; var article_id = "4204"; var chapter_id = "331352"; var articlename = "南史"; var chaptername = " 卷十一 列传第一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>