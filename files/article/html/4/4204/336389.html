<!DOCTYPE html>
<html>
<head>
<meta charset="gbk" />
<title>南史- 卷七十二 列传第六十二-在线阅读-哈西文学网</title>
<meta name="keywords" content="李延寿，南史， 卷七十二 列传第六十二全文， 卷七十二 列传第六十二在线阅读 哈西文学网" />
<meta name="description" content="哈西文学网提供李延寿的南史  卷七十二 列传第六十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/336389.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/336389.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十二 列传第六十二</h1>
            <div class="link xb">
                <a href="336288.html">上一页</a>&larr;<a href="index.html">返回列表</a>&rarr;<a
                    href="336465.html">下一页</a></div>			
            <div id="BookText">&nbsp;&nbsp;&nbsp;&nbsp;◎文学<br /><br />&nbsp;&nbsp;&nbsp;&nbsp;○丘灵鞠（子迟从孙仲孚）檀超（熊襄吴迈远超叔道鸾）卞彬<br /><br />&nbsp;&nbsp;&nbsp;&nbsp;（诸葛勖袁嘏高爽孙抱）丘巨源（孔广孔逭虞通之虞司马宪<br /><br />&nbsp;&nbsp;&nbsp;&nbsp;袁仲明孙诜）王智深崔慰祖祖冲之（子骱阒孙皓来嶷）贾希<br /><br />&nbsp;&nbsp;&nbsp;&nbsp;镜袁峻刘昭（子_缓）钟嵘（兄竦苡欤┲苄怂梦饩（江<br /><br />&nbsp;&nbsp;&nbsp;&nbsp;洪）刘勰何思澄（子朗王子云）任孝恭颜协纪少瑜杜之伟颜晃<br /><br />&nbsp;&nbsp;&nbsp;&nbsp;岑之敬何之元徐伯阳张正见阮卓<br /><br />&nbsp;&nbsp;&nbsp;&nbsp;《易》云：“观乎人文以化成天下。”孔子曰：“焕乎其有文章。”自汉以<br /><br />&nbsp;&nbsp;&nbsp;&nbsp;来，辞人代有，大则宪章典诰，小则申抒性灵。至于经礼乐而纬国家，通古今而<br /><br />&nbsp;&nbsp;&nbsp;&nbsp;述美恶，非斯则莫可也。是以哲王在上，咸所敦悦。故云“言之不文，行之不远”。<br /><br />&nbsp;&nbsp;&nbsp;&nbsp;自中原沸腾，五马南渡，缀文之士，无乏于时。降及梁朝，其流弥盛。盖由时主<br /><br />&nbsp;&nbsp;&nbsp;&nbsp;儒雅，笃好文章，故才秀之士，焕乎俱集。于时武帝每所临幸，辄命群臣赋诗，<br /><br />&nbsp;&nbsp;&nbsp;&nbsp;其文之善者，赐以金帛。是以缙绅之士，咸知自励。至有陈受命，运接乱离，虽<br /><br />&nbsp;&nbsp;&nbsp;&nbsp;加奖励，而向时之风流息矣。《诗》云：“人之云亡，邦国殄悴。”岂金陵之数<br /><br />&nbsp;&nbsp;&nbsp;&nbsp;将终三百年乎？不然，何至是也。宋史不立《文学传》、《齐》、《梁》皆有其<br /><br />&nbsp;&nbsp;&nbsp;&nbsp;目。今缀而序之，以备此篇云尔。<br /><br />&nbsp;&nbsp;&nbsp;&nbsp;丘灵鞠，吴兴乌程人也。祖系，秘书监。父道真，护军长史。<br /><br />&nbsp;&nbsp;&nbsp;&nbsp;灵鞠少好学，善属文，州辟从事。诣领军沈演之，演之曰：“身昔为州职，<br /><br />&nbsp;&nbsp;&nbsp;&nbsp;诣领军谢晦，宾主坐处，政如今日。卿将来复如此也。”累迁员外郎。宋孝武殷<br /><br />&nbsp;&nbsp;&nbsp;&nbsp;贵妃亡，灵鞠献挽歌三首，云：“云横广阶暗，霜深高殿寒。”帝`句嗟赏。<br /><br />&nbsp;&nbsp;&nbsp;&nbsp;后为乌程令，不得志。泰始初，坐事禁锢数年。褚彦回为吴兴太守，谓人曰：<br /><br />&nbsp;&nbsp;&nbsp;&nbsp;“此郡才士唯有丘灵鞠及沈勃耳。”乃启申之。明帝使著《大驾南讨记论》。久<br /><br />&nbsp;&nbsp;&nbsp;&nbsp;之，除太尉参军。升明中，为正员郎，兼中书郎。时方禅让，齐高帝使灵鞠参掌<br /><br />&nbsp;&nbsp;&nbsp;&nbsp;诏策。建元元年，转中书郎，敕知东宫手笔。尝还东，诣司徒褚彦回别，彦回不<br /><br />&nbsp;&nbsp;&nbsp;&nbsp;起，曰：“比脚疾更增，不复能起。”灵鞠曰：“脚疾亦是大事，公为一代鼎臣，<br /><br />&nbsp;&nbsp;&nbsp;&nbsp;不可复为覆M。”其强切如此。不持形仪，唯取笑适。寻又掌知国史。武帝即<br /><br />&nbsp;&nbsp;&nbsp;&nbsp;位，为通直常侍，寻领东观祭酒。灵鞠曰：“人居官愿数迁，使我终身为祭酒不<br /><br />&nbsp;&nbsp;&nbsp;&nbsp;恨也。”永明二年，领骁骑将军。灵鞠不乐武位，谓人曰：“我应还东掘顾荣冢。<br /><br />&nbsp;&nbsp;&nbsp;&nbsp;江南地方数千里，士子风流皆出此中。顾荣忽引诸伧辈度，妨我辈涂辙，死有余<br /><br />&nbsp;&nbsp;&nbsp;&nbsp;罪。”灵鞠好饮酒，臧否人物。在沈渊座，见王俭诗，渊曰：“王令文章大进。”<br /><br />&nbsp;&nbsp;&nbsp;&nbsp;灵鞠曰：“何如我未进时？”此言达俭。灵鞠宋时文名甚盛，入齐颇减，蓬发弛<br /><br />&nbsp;&nbsp;&nbsp;&nbsp;纵无形仪，不事家业。王俭谓人曰：“丘公仕宦不进，才亦退矣。”位长沙王车<br /><br />&nbsp;&nbsp;&nbsp;&nbsp;骑长史，卒。著《江左文章录序》，起太兴，讫元熙。文集行于时。子迟。<br /><br />&nbsp;&nbsp;&nbsp;&nbsp;迟，字希范，八岁便属文。灵鞠常谓“气骨似我”。黄门郎谢超宗、征士何<br /><br />&nbsp;&nbsp;&nbsp;&nbsp;点，并见而异之。在齐，以秀才累迁殿中郎。梁武帝平建邺，引为骠骑主簿，甚<br /><br />&nbsp;&nbsp;&nbsp;&nbsp;被礼遇。时劝进梁王及殊礼，皆迟文也。及践阼，迁中书郎，待诏文德殿。时帝<br /><br />&nbsp;&nbsp;&nbsp;&nbsp;著《连珠》，诏群臣继作者数十人，迟文最美。坐事免，乃献《责躬诗》，上优<br /><br />&nbsp;&nbsp;&nbsp;&nbsp;辞答之。后出为永嘉太守，在郡不称职，为有司所纠。帝爱其才，寝其奏。天监<br /><br />&nbsp;&nbsp;&nbsp;&nbsp;四年，中军将军临川王宏北侵魏，以为谘议参军，领记室。时陈伯之在北，与魏<br /><br />&nbsp;&nbsp;&nbsp;&nbsp;军来拒，迟以书喻之，伯之遂降。还拜中书侍郎，迁司空从事中郎，卒官。迟辞<br /><br />&nbsp;&nbsp;&nbsp;&nbsp;采丽逸，时有钟嵘著《诗评》云：“范云婉转清便，如流风回雪。迟点缀映媚，<br /><br />&nbsp;&nbsp;&nbsp;&nbsp;似落花依草。虽取贱文通，而秀于敬子。”其见称如此。<br /><br />&nbsp;&nbsp;&nbsp;&nbsp;仲孚，字公信，灵鞠从孙也。少好学，读书常以中宵钟鸣为限。灵鞠尝称为<br /><br />&nbsp;&nbsp;&nbsp;&nbsp;千里驹也。齐永明初，为国子生。王俭曰：“东南之美，复见丘生。”举高第，<br /><br />&nbsp;&nbsp;&nbsp;&nbsp;未调，还乡里。家贫，乃结群盗为之计，劫掠三吴。仲孚聪明有智略，群盗畏服，<br /><br />&nbsp;&nbsp;&nbsp;&nbsp;所行皆果，故亦不发。为于湖令，有能名，太守吕文显，当时幸臣，陵诋属县，<br /><br />&nbsp;&nbsp;&nbsp;&nbsp;仲孚独不为屈。明帝即位，为曲阿令，会稽太守王敬则反，乘朝廷不备，反问至<br /><br />&nbsp;&nbsp;&nbsp;&nbsp;而前锋已届曲阿。仲孚凿长冈埭，泻渎水，以阻其路。敬则军至，遇渎涸，果顿<br /><br />&nbsp;&nbsp;&nbsp;&nbsp;兵不得进，遂败。仲孚以拒守功，迁山阴令，居职甚有声称。百姓谣曰：“二傅、<br /><br />&nbsp;&nbsp;&nbsp;&nbsp;沈、刘，不如一丘。”前世傅琰父子、沈宪、刘玄明相继宰山阴，并有政绩，言<br /><br />&nbsp;&nbsp;&nbsp;&nbsp;仲孚皆过之。齐末政乱，颇有赃贿，为有司所举，将见收，窃逃还都，会赦不问。<br /><br />&nbsp;&nbsp;&nbsp;&nbsp;梁武帝践阼，复为山阴令。仲孚长于拨烦，善适权变。吏人敬服，号称神明。政<br /><br />&nbsp;&nbsp;&nbsp;&nbsp;为天下第一。后为卫尉卿，恩任甚厚。初起双阙，以仲孚领大匠，累迁豫章内史，<br /><br />&nbsp;&nbsp;&nbsp;&nbsp;在郡更励清节。顷之卒，赠给事黄门侍郎。丧将还，豫章老幼号哭攀送，车轮不<br /><br />&nbsp;&nbsp;&nbsp;&nbsp;得前。仲孚为左丞，撰《皇典》二十卷，《南宫故事》百卷，又撰《尚书具事杂<br /><br />&nbsp;&nbsp;&nbsp;&nbsp;仪》行于世。<br /><br />&nbsp;&nbsp;&nbsp;&nbsp;檀超，字悦祖，高平金乡人也。祖嶷之，字弘宗，宋南琅邪太守。父道彪，<br /><br />&nbsp;&nbsp;&nbsp;&nbsp;字万寿，位正员郎。超少好文学，放诞任气，解褐州西曹。萧惠开为别驾，超便<br /><br />&nbsp;&nbsp;&nbsp;&nbsp;抗礼。惠开自以地位居前，稍相陵辱，而超举动啸傲，不以地势推之，张目谓曰：<br /><br />&nbsp;&nbsp;&nbsp;&nbsp;“我与卿俱是国家微贱时外戚耳，何足以一爵高人！”萧太后，惠开之祖姑；长<br /><br />&nbsp;&nbsp;&nbsp;&nbsp;沙景王妃，超祖姑也，故超以此议之。惠开欣然，更为刎颈之交。后位国子博士，<br /><br />&nbsp;&nbsp;&nbsp;&nbsp;兼左丞。超嗜酒，好谈咏，自比晋郗超，言高平有二超，又谓人曰：“犹觉我为<br /><br />&nbsp;&nbsp;&nbsp;&nbsp;优也。”齐高帝赏爱之，后为司徒右长史。建元二年，初置史官，以超与骠骑记<br /><br />&nbsp;&nbsp;&nbsp;&nbsp;室江淹掌史职。上表立条例：开元纪号，不取宋年，封爵各详本传，无假年表。<br /><br />&nbsp;&nbsp;&nbsp;&nbsp;又制著十志，多为左仆射王俭所不同。既与物多忤，史功未就，徙交州，于路见<br /><br />&nbsp;&nbsp;&nbsp;&nbsp;杀。江淹撰成之，犹不备也。<br /><br />&nbsp;&nbsp;&nbsp;&nbsp;时有豫章熊襄著《齐典》，上起十代，其《序》云：“《尚书・尧典》谓之<br /><br />&nbsp;&nbsp;&nbsp;&nbsp;《虞书》，则附所述通谓之齐书，名为《河洛金匮》。”<br /><br />&nbsp;&nbsp;&nbsp;&nbsp;又有吴迈远者，好为篇章，宋明帝闻而召之。及见，曰：“此人连绝之外，<br /><br />&nbsp;&nbsp;&nbsp;&nbsp;无所复有。”迈远好自夸而蚩鄙他人，每作诗，得称意语，辄掷地呼曰：“曹子<br /><br />&nbsp;&nbsp;&nbsp;&nbsp;建何足数哉！”超闻而笑曰：“昔刘季绪才不逮于作者，而好抵诃人文章。季绪<br /><br />&nbsp;&nbsp;&nbsp;&nbsp;琐琐，焉足道哉，至于迈远，何为者乎？”<br /><br />&nbsp;&nbsp;&nbsp;&nbsp;超叔父道鸾，字万安，位国子博士、永嘉太守，亦有文学，撰《续晋阳秋》<br /><br />&nbsp;&nbsp;&nbsp;&nbsp;二十卷。<br /><br />&nbsp;&nbsp;&nbsp;&nbsp;卞彬，字士蔚，济阴冤句人也。祖嗣之，中领军。父延之，弱冠为上虞令，<br /><br />&nbsp;&nbsp;&nbsp;&nbsp;有刚气。会稽太守孟以令长裁之。积不能容，脱帻投地曰：“我所以屈卿者，<br /><br />&nbsp;&nbsp;&nbsp;&nbsp;政为此帻耳。今已投之卿矣。卿以一世勋门，而傲天下国士。”拂衣而去。<br /><br />&nbsp;&nbsp;&nbsp;&nbsp;彬险拔有才，而与物多忤。齐高帝辅政，袁粲、刘彦节、王蕴等皆不同，而<br /><br />&nbsp;&nbsp;&nbsp;&nbsp;沈攸之又称兵反。粲、蕴虽败，攸之尚存。彬意犹以高帝事无所成，乃谓帝曰：<br /><br />&nbsp;&nbsp;&nbsp;&nbsp;“比闻谣云‘可怜可念尸著服，孝子不在日代哭，列管暂鸣死灭族’，公颇闻不？”<br /><br />&nbsp;&nbsp;&nbsp;&nbsp;时蕴居父忧，与粲同死，故云“尸著服”也。“服”者，衣也。“孝子不在日代<br /><br />&nbsp;&nbsp;&nbsp;&nbsp;哭”者，褚字也。彬谓沈攸之得志，褚彦回当败，故言哭也。列管谓萧也。高帝<br /><br />&nbsp;&nbsp;&nbsp;&nbsp;不悦，及彬退，曰：“彬自作此。”后常于东府谒高帝，高帝时为齐王。彬曰：<br /><br />&nbsp;&nbsp;&nbsp;&nbsp;“殿下即东宫府，则以青溪为鸿沟，鸿沟以东为齐，以西为宋。”仍咏《诗》云：<br /><br />&nbsp;&nbsp;&nbsp;&nbsp;“谁谓宋远，予望之。”遂大忤旨，因此摈废数年，不得仕进。乃拟赵壹《穷<br /><br />&nbsp;&nbsp;&nbsp;&nbsp;鸟》，为《枯鱼赋》以喻意。后为南康郡丞。彬颇饮酒，摈弃形骸，仕既不遂，<br /><br />&nbsp;&nbsp;&nbsp;&nbsp;乃著《蚤虱》、《蜗虫》、《蛤蟆》等赋，皆大有指斥。其《蚤虱赋序》曰：<br /><br />&nbsp;&nbsp;&nbsp;&nbsp;“余居贫，布衣十年不制，一袍之，有生所托，资其寒暑，无与易之。为人多<br /><br />&nbsp;&nbsp;&nbsp;&nbsp;病，起居甚疏，萦寝败絮，不能自释。兼摄性懈堕，懒事皮肤，澡刷不谨，浣沐<br /><br />&nbsp;&nbsp;&nbsp;&nbsp;失时。四体<宁毛>々，加以臭秽，故苇席蓬缨之间，蚤虱猥流。淫痒渭C，无时<br /><br />&nbsp;&nbsp;&nbsp;&nbsp;恕肉，探揣护撮，日不替手。虱有谚言，‘朝生暮孙’，若吾之虱者，无汤沐之<br /><br />&nbsp;&nbsp;&nbsp;&nbsp;虑，绝相吊之忧，晏聚乎久裤烂布之裳，复不勤之讨捕，孙孙子子，三十五岁焉。”<br /><br />&nbsp;&nbsp;&nbsp;&nbsp;其略言皆实录也。又为《禽兽决录》。目禽兽云：“羊性淫而洌猪性卑而率，<br /><br />&nbsp;&nbsp;&nbsp;&nbsp;鹅性顽而傲，狗性险而出。”皆指斥贵势。其羊淫洌谓吕文显；猪卑率，谓<br /><br />&nbsp;&nbsp;&nbsp;&nbsp;朱隆之；鹅顽傲，谓潘敞；狗险出，谓文度。其险诣如此。《蛤蟆赋》云：“纡<br /><br />&nbsp;&nbsp;&nbsp;&nbsp;青拖紫，名为蛤鱼。”世谓比令仆也。又云：“蝌斗唯唯，群浮暗水，唯朝继夕，<br /><br />&nbsp;&nbsp;&nbsp;&nbsp;聿役如鬼。”比令史谘事也。文章传于闾巷。后历尚书比部郎，安吉令，车骑记<br /><br />&nbsp;&nbsp;&nbsp;&nbsp;室。彬性饮酒，以瓠壶瓢勺z皮为肴，著帛冠，十二年不改易。以大瓠为火笼，<br /><br />&nbsp;&nbsp;&nbsp;&nbsp;什物多诸诡异。自称卞田居，妇为傅蚕室。或谓曰：“卿都不持操，名器何由得<br /><br />&nbsp;&nbsp;&nbsp;&nbsp;升？”彬曰：“掷五木子，十掷辄K，岂复是掷子之拙？吾好掷，政极此耳。”<br /><br />&nbsp;&nbsp;&nbsp;&nbsp;后为绥建太守，卒官。<br /><br />&nbsp;&nbsp;&nbsp;&nbsp;永明中，琅邪诸葛勖为国子生，作《云中赋》，指祭酒以下，皆有形似之目。<br /><br />&nbsp;&nbsp;&nbsp;&nbsp;坐事系东冶，作《东冶徒赋》。武帝见，赦之。<br /><br />&nbsp;&nbsp;&nbsp;&nbsp;又有陈郡袁嘏，自重其文，谓人云：“我诗应须大材迮之，不尔飞去。”建<br /><br />&nbsp;&nbsp;&nbsp;&nbsp;武末，为诸暨令，被王敬则贼所杀。<br /><br />&nbsp;&nbsp;&nbsp;&nbsp;时有广陵高爽，博学多材。刘`为晋陵县，爽经途诣之，了不相接，爽甚衔<br /><br />&nbsp;&nbsp;&nbsp;&nbsp;之。俄而爽代`为县，`遣迎赠甚厚。爽受饷，答书云：“高晋陵自答。”人问<br /><br />&nbsp;&nbsp;&nbsp;&nbsp;其所以，答云：“刘`饷晋陵令耳，何关爽事？”又有人送书与爽告踬，云：<br /><br />&nbsp;&nbsp;&nbsp;&nbsp;“比日守羊困苦。”爽答曰：“守羊无食，何不货羊籴米？”孙抱为延陵县，爽<br /><br />&nbsp;&nbsp;&nbsp;&nbsp;又诣之，抱了无故人之怀。爽出，从县阖下过，取笔书鼓云：“徒有八尺围，腹<br /><br />&nbsp;&nbsp;&nbsp;&nbsp;无一寸肠，面皮如许厚，受打未讵央。”爽机悟多如此。坐事被系，作《镬鱼赋》<br /><br />&nbsp;&nbsp;&nbsp;&nbsp;以自况，其文甚工。后遇赦免，卒。抱，东莞人。父廉，吴兴太守。抱善吏职，<br /><br />&nbsp;&nbsp;&nbsp;&nbsp;形体肥壮，腰带十围，爽故以此激之。<br /><br />&nbsp;&nbsp;&nbsp;&nbsp;丘巨源，兰陵兰陵人也。少举丹阳郡孝廉，为宋孝武所知。大明五年，敕助<br /><br />&nbsp;&nbsp;&nbsp;&nbsp;徐爰撰国史。帝崩，江夏王义恭取掌书记。明帝即位，使参诏诰，引在左右。自<br /><br />&nbsp;&nbsp;&nbsp;&nbsp;南台御史为王景文镇军参军。宁丧还家。元徽初，桂阳王休范在寻阳，以巨源有<br /><br />&nbsp;&nbsp;&nbsp;&nbsp;笔翰，遣船迎之，饷以钱物。巨源因齐高帝自启，敕板起之，使留都下。桂阳事<br /><br />&nbsp;&nbsp;&nbsp;&nbsp;起，使于中书省撰符檄，事平，除奉朝请。巨源望有封赏，既而不获，乃与尚书<br /><br />&nbsp;&nbsp;&nbsp;&nbsp;令袁粲书自陈，竟不被申。沈攸之事，高帝又使为尚书符荆州，以此又望赏异，<br /><br />&nbsp;&nbsp;&nbsp;&nbsp;自此意常不满。后除武昌太守，拜竟，不乐江外行。武帝问之，巨源曰：“古人<br /><br />&nbsp;&nbsp;&nbsp;&nbsp;云，‘宁饮建邺水，不食武昌鱼’。臣年已老，宁死于建邺。”乃以为余杭令。<br /><br />&nbsp;&nbsp;&nbsp;&nbsp;明帝为吴兴，巨源作《秋胡诗》，有讥刺语，以事见杀。时又有会稽孔广、孔逭<br /><br />&nbsp;&nbsp;&nbsp;&nbsp;皆才学知名。<br /><br />&nbsp;&nbsp;&nbsp;&nbsp;广，字淹源，美容止，善吐论。王俭、张绪咸美之。俭常云：“广来使人废<br /><br />&nbsp;&nbsp;&nbsp;&nbsp;簿领，匠不须来，来则莫听去。”绪数巾车诣之，每叹云：“孔广使吾成轻薄祭<br /><br />&nbsp;&nbsp;&nbsp;&nbsp;酒。”仕至扬州中从事。<br /><br />&nbsp;&nbsp;&nbsp;&nbsp;逭抗直有才藻，制《东都赋》，于时才士称之。陈郡谢瀹年少时游会稽还，<br /><br />&nbsp;&nbsp;&nbsp;&nbsp;父庄问：“入东何见，见孔逭不？”见重如此。著《三吴决录》，不传。卒于卫<br /><br />&nbsp;&nbsp;&nbsp;&nbsp;军武陵王东曹掾。又时有虞通之、虞、司马宪、袁仲明、孙诜等，皆有学行，<br /><br />&nbsp;&nbsp;&nbsp;&nbsp;与广埒名。<br /><br />&nbsp;&nbsp;&nbsp;&nbsp;通之、，皆会稽余姚人，通之善言《易》，至步兵校尉。位中书郎、廷<br /><br />&nbsp;&nbsp;&nbsp;&nbsp;尉，少好学，居贫屋漏，恐湿坟典，乃舒被覆书，书获全而被大湿。时人以比高<br /><br />&nbsp;&nbsp;&nbsp;&nbsp;凤。宪，字景思，河内温人，待诏东观为学士，至殿中郎，口辩有才地，使魏，<br /><br />&nbsp;&nbsp;&nbsp;&nbsp;见称于北。仲明，陈郡人，撰晋史，未成而卒。初，仲明与刘融、卞铄俱为袁粲<br /><br />&nbsp;&nbsp;&nbsp;&nbsp;所赏，恒在坐席。粲为丹阳尹，取铄为主簿。好诗赋，多讥刺世人，坐徙巴州。<br /><br />&nbsp;&nbsp;&nbsp;&nbsp;诜，字休群，太原中都人，爱文，尤赏泉石。卒于御史中丞。<br /><br />&nbsp;&nbsp;&nbsp;&nbsp;王智深，字云才，琅邪临沂人也。少从陈郡谢超宗学属文。好饮酒，拙涩乏<br /><br />&nbsp;&nbsp;&nbsp;&nbsp;风仪。仕齐为豫章王大司马参军，兼记室。武帝使太子家令沈约撰《宋书》，疑<br /><br />&nbsp;&nbsp;&nbsp;&nbsp;立袁粲传，以审武帝。帝曰：“袁粲自是宋家忠臣。”约又多载孝武、明帝诸亵<br /><br />&nbsp;&nbsp;&nbsp;&nbsp;黩事，上遣左右语约曰：“孝武事迹不容顿尔。我昔经事宋明帝，卿可思讳恶之<br /><br />&nbsp;&nbsp;&nbsp;&nbsp;义。”于是多所省除。又敕智深撰《宋纪》，召见扶容堂，赐衣服给宅。智深告<br /><br />&nbsp;&nbsp;&nbsp;&nbsp;贫于豫章王，王曰：“须卿书成，当相论以禄。”书成三十卷。武帝后召见智深<br /><br />&nbsp;&nbsp;&nbsp;&nbsp;于v明殿，令拜表奏上，表未奏而武帝崩。隆昌元年，敕索其书。智深迁为竟陵<br /><br />&nbsp;&nbsp;&nbsp;&nbsp;王司徒参军。免官。家贫无人事，尝饿五日不得食，掘莞根食之。司空王僧虔及<br /><br />&nbsp;&nbsp;&nbsp;&nbsp;子志分与衣食。卒于家。<br /><br />&nbsp;&nbsp;&nbsp;&nbsp;崔慰祖，字悦宗，清河东武城人也。父庆绪，永明中为梁州刺史。慰祖解褐<br /><br />&nbsp;&nbsp;&nbsp;&nbsp;奉朝请。父丧不食盐，母曰：“汝既无兄弟，又未有子胤。毁不灭性，政当不进<br /><br />&nbsp;&nbsp;&nbsp;&nbsp;肴羞耳，如何绝盐？吾今亦不食矣。”慰祖不得已，从之。父梁州之资，家财千<br /><br />&nbsp;&nbsp;&nbsp;&nbsp;万，散与宗族漆器题为“日”字，“日”字之器流乎远近。料得父时假贳文疏，<br /><br />&nbsp;&nbsp;&nbsp;&nbsp;谓族子曰：“彼有自当见还，彼无吾何言哉？”悉火焚之。好学，聚书至万卷。<br /><br />&nbsp;&nbsp;&nbsp;&nbsp;邻里年少好事者来从假借，日数十帙。慰祖亲自取与，未尝为辞。<br /><br />&nbsp;&nbsp;&nbsp;&nbsp;为始安王遥光抚军刑狱，兼记室。遥光好棋，数召慰祖对戏。慰祖辄辞拙，<br /><br />&nbsp;&nbsp;&nbsp;&nbsp;非朔望不见也。建武中诏举士，从兄慧景举慰祖及平原刘孝标并硕学。帝欲试以<br /><br />&nbsp;&nbsp;&nbsp;&nbsp;百里，慰祖辞不就。国子祭酒沈约、吏部郎谢I，尝于吏部省中宾友俱集，各问<br /><br />&nbsp;&nbsp;&nbsp;&nbsp;慰祖地理中所不悉十余事，慰祖口吃无华辞，而酬据精悉，一座称服之。I叹曰：<br /><br />&nbsp;&nbsp;&nbsp;&nbsp;“假使班、马复生，无以过此。”慰祖卖宅须四十五万，买者云：“宁有减不？”<br /><br />&nbsp;&nbsp;&nbsp;&nbsp;答曰：“诚异韩伯休，何容二价。”买者又曰：“君但卖四十六万，一万见与。”<br /><br />&nbsp;&nbsp;&nbsp;&nbsp;慰祖曰：“岂是我心乎？”少与侍中江祀款，及祀贵，常来候之，而慰祖不往也。<br /><br />&nbsp;&nbsp;&nbsp;&nbsp;与丹阳丞刘h素善，遥光据东府反，慰祖在城内。城未溃一日，h谓之曰：<br /><br />&nbsp;&nbsp;&nbsp;&nbsp;“卿有老母，宜出。”命门者出之。慰祖指阙自首，系尚方，病卒。<br /><br />&nbsp;&nbsp;&nbsp;&nbsp;慰祖著《海岱志》，起太公迄西晋人物，为四十卷，半成。临卒，与从弟纬<br /><br />&nbsp;&nbsp;&nbsp;&nbsp;书云：“常欲更注迁、固二史，采《史》、《汉》所漏二百余事，在厨簏，可检<br /><br />&nbsp;&nbsp;&nbsp;&nbsp;写之，以存大意。《海岱志》良未周悉，可写数本，付护军诸从事人一通。及友<br /><br />&nbsp;&nbsp;&nbsp;&nbsp;人任P、徐寅、刘洋、裴揆，令后世知吾微有素业也。”又令以棺亲土，不须<br /><br />&nbsp;&nbsp;&nbsp;&nbsp;U，勿设灵座。<br /><br />&nbsp;&nbsp;&nbsp;&nbsp;祖冲之，字文远，范阳遒人也。曾祖台之，晋侍中。祖昌，宋大匠卿。父朔<br /><br />&nbsp;&nbsp;&nbsp;&nbsp;之，奉朝请。<br /><br />&nbsp;&nbsp;&nbsp;&nbsp;冲之稽古有机思，宋孝武使直华林学省，赐宅宇车服。解褐南徐州从事、公<br /><br />&nbsp;&nbsp;&nbsp;&nbsp;府参军。始元嘉中，用何承天所制历，比古十一家为密。冲之以为尚疏，乃更造<br /><br />&nbsp;&nbsp;&nbsp;&nbsp;新法，上表言之。孝武令朝士善历者难之，不能屈。会帝崩不施行。<br /><br />&nbsp;&nbsp;&nbsp;&nbsp;历位为娄县令，谒者仆射。初，宋武平关中，得姚兴指南车，有外形而无机<br /><br />&nbsp;&nbsp;&nbsp;&nbsp;杼，每行，使人于内转之。升明中，齐高帝辅政，使冲之追修古法。冲之改造铜<br /><br />&nbsp;&nbsp;&nbsp;&nbsp;机，圆转不穷，而司方如一，马均以来未之有也。时有北人索驭者，亦云能造<br /><br />&nbsp;&nbsp;&nbsp;&nbsp;指南车，高帝使与冲之各造，使于乐游苑对共校试，而颇有差僻，乃毁而焚之。<br /><br />&nbsp;&nbsp;&nbsp;&nbsp;晋时杜预有巧思，造欹器，三改不成。永明中，竟陵王子良好古，冲之造欹器献<br /><br />&nbsp;&nbsp;&nbsp;&nbsp;之，与周庙不异。文惠太子在东宫，见冲之历法，启武帝施行。文惠寻薨，又寝。<br /><br />&nbsp;&nbsp;&nbsp;&nbsp;转长水校尉，领本职。冲之造《安边论》，欲开屯田，广农殖。建武中，明帝欲<br /><br />&nbsp;&nbsp;&nbsp;&nbsp;使冲之巡行四方，兴造大业，可以利百姓者，会连有军事，事竟不行。<br /><br />&nbsp;&nbsp;&nbsp;&nbsp;冲之解钟律博塞，当时独绝，莫能对者。以诸葛亮有木牛流马，乃造一器，<br /><br />&nbsp;&nbsp;&nbsp;&nbsp;不因风水，施机自运，不劳人力。又造千里船，于新亭江试之，日行百余里。于<br /><br />&nbsp;&nbsp;&nbsp;&nbsp;乐游苑造水碓磨，武帝亲自临视。又特善算。永元二年卒，年七十二。著《〈易〉<br /><br />&nbsp;&nbsp;&nbsp;&nbsp;〈老〉〈庄〉义释》，《〈论语〉〈孝经〉注》《〈九章〉造缀述》数十篇。子<br /><br />&nbsp;&nbsp;&nbsp;&nbsp;骱阒。<br /><br />&nbsp;&nbsp;&nbsp;&nbsp;骱阒，字景烁，少传家业，究极精微，亦有巧思。入神之妙，般、无<br /><br />&nbsp;&nbsp;&nbsp;&nbsp;以过也。当其诣微之时，雷霆不能入。尝行遇仆射徐勉，以头触之，勉呼乃悟。<br /><br />&nbsp;&nbsp;&nbsp;&nbsp;父所改何承天历，时尚未行，梁天监初，骱阒更修之，于是始行焉。位至太舟<br /><br />&nbsp;&nbsp;&nbsp;&nbsp;卿。<br /><br />&nbsp;&nbsp;&nbsp;&nbsp;骱阒子皓，志节慷慨，有文武才略。少传家业，善算历。大同中为江都令，<br /><br />&nbsp;&nbsp;&nbsp;&nbsp;后拜广陵太守。<br /><br />&nbsp;&nbsp;&nbsp;&nbsp;侯景陷台城，皓在城中，将见害，乃逃归江西。百姓感其遗惠，每相蔽匿。<br /><br />&nbsp;&nbsp;&nbsp;&nbsp;广陵人来嶷乃说皓曰：“逆竖滔天，王室如毁，正是义夫发愤之秋，志士忘躯之<br /><br />&nbsp;&nbsp;&nbsp;&nbsp;日。府君荷恩重世，又不为贼所容。今逃窜草间，知者非一，危亡之甚，累棋非<br /><br />&nbsp;&nbsp;&nbsp;&nbsp;喻。董绍先虽景之心腹，轻而无谋，新克此州，人情不附，袭而杀之，此一壮士<br /><br />&nbsp;&nbsp;&nbsp;&nbsp;之任耳。今若纠率义勇，立可得三二百人。意欲奉戴府君，剿除凶逆，远近义徒，<br /><br />&nbsp;&nbsp;&nbsp;&nbsp;自当投赴。如其克捷，可立桓、文之勋。必天未悔祸，事生理外，百代之下，犹<br /><br />&nbsp;&nbsp;&nbsp;&nbsp;为梁室忠臣。若何？”皓曰：“仆所愿也，死且甘心。”为要勇士耿光等百余人，<br /><br />&nbsp;&nbsp;&nbsp;&nbsp;袭杀景兖州刺史董绍先，推前太子舍人萧椅刺史，结东魏为援。驰檄远近，将<br /><br />&nbsp;&nbsp;&nbsp;&nbsp;讨景。景大惧，即日率侯子鉴等攻之。城陷，皓见执，被缚射之，箭遍体，然后<br /><br />&nbsp;&nbsp;&nbsp;&nbsp;车裂以徇。城中无少长，皆埋而射之。<br /><br />&nbsp;&nbsp;&nbsp;&nbsp;来嶷，字德山，幼有奇节，兼资文武。既与皓义举，邵陵王承制，除步兵校<br /><br />&nbsp;&nbsp;&nbsp;&nbsp;尉、秦郡太守，封永宁县侯。及皓败，并兄弟子侄遇害者十六人。子法敏，逃免，<br /><br />&nbsp;&nbsp;&nbsp;&nbsp;仕陈为海陵令。<br /><br />&nbsp;&nbsp;&nbsp;&nbsp;贾希镜，平阳襄陵人也。祖弼之，晋员外郎。父匪之，骠骑参军。家传谱学。<br /><br />&nbsp;&nbsp;&nbsp;&nbsp;宋孝武时，青州人发古冢，铭云：“青州世子，东海女郎。”帝问学士鲍照、徐<br /><br />&nbsp;&nbsp;&nbsp;&nbsp;爰、苏宝生，并不能悉。希镜对曰：“此是司马越女，嫁苟儿。”检访，果然。<br /><br />&nbsp;&nbsp;&nbsp;&nbsp;由是见遇，敕希镜注《郭子》。升明中，齐高帝嘉希镜世学，取为骠骑参军、武<br /><br />&nbsp;&nbsp;&nbsp;&nbsp;陵王国郎中令。历大司马司徒府参军。竟陵王子良使希镜撰《见客谱》，出为句<br /><br />&nbsp;&nbsp;&nbsp;&nbsp;容令。先是，谱学未有名家，希镜祖弼之广集百氏谱记，专心习业。晋泰元中，<br /><br />&nbsp;&nbsp;&nbsp;&nbsp;朝廷给弼之令史书史，撰定缮写，藏秘阁及左户曹。希镜三世传学，凡十八州士<br /><br />&nbsp;&nbsp;&nbsp;&nbsp;族谱，合百帙，七百余卷，该究精悉，皆如贯珠，当时莫比。永明中，卫将军王<br /><br />&nbsp;&nbsp;&nbsp;&nbsp;俭抄次百家谱，与希镜参怀撰定。建武初，希镜迁长水校尉，伧人王泰宝买袭<br /><br />&nbsp;&nbsp;&nbsp;&nbsp;《琅邪谱》，尚书令王晏以启明帝，希镜坐被收，当极法。子栖长谢罪，稽颡流<br /><br />&nbsp;&nbsp;&nbsp;&nbsp;血，朝廷哀之，免希镜罪。后为北中郎参军，卒。撰《氏族要状》及《人名书》，<br /><br />&nbsp;&nbsp;&nbsp;&nbsp;并行于时。<br /><br />&nbsp;&nbsp;&nbsp;&nbsp;袁峻，字孝高，陈郡阳夏人，魏郎中令涣之八世孙也。早孤，笃志好学。家<br /><br />&nbsp;&nbsp;&nbsp;&nbsp;贫无书，每从人假借，必皆抄写，自课日五十纸，纸数不登则不止。讷言语，工<br /><br />&nbsp;&nbsp;&nbsp;&nbsp;文辞，梁武帝雅好辞赋，时献文章于南阙者相望焉。天监六年，峻乃拟扬雄《言<br /><br />&nbsp;&nbsp;&nbsp;&nbsp;箴》奏之。帝嘉焉，赐束帛，除员外郎，散骑侍郎，直文德学士省，抄《史记》、<br /><br />&nbsp;&nbsp;&nbsp;&nbsp;《汉书》各为二十卷。又奉敕与陆各制《新阙铭》云。<br /><br />&nbsp;&nbsp;&nbsp;&nbsp;刘昭，字宣卿，平原高唐人，晋太尉九世孙也。祖伯龙，居父忧以孝闻，<br /><br />&nbsp;&nbsp;&nbsp;&nbsp;宋武帝敕皇太子诸王并往吊慰，官至少府卿。父彪，齐征虏晋安王记室。昭幼清<br /><br />&nbsp;&nbsp;&nbsp;&nbsp;警，通《老》、《庄》义。及长，勤学善属文，外兄江淹早相称赏。梁天监中，<br /><br />&nbsp;&nbsp;&nbsp;&nbsp;累迁中军临川王记室。初，昭伯父肜，集众家《晋书》，注干宝《晋纪》为四十<br /><br />&nbsp;&nbsp;&nbsp;&nbsp;卷，至昭，集《后汉》同异以注范晔《后汉》，世称博悉。卒于剡令。集注《后<br /><br />&nbsp;&nbsp;&nbsp;&nbsp;汉》一百三十卷，《幼童传》一卷，文集十卷。<br /><br />&nbsp;&nbsp;&nbsp;&nbsp;子绦，字言明，亦好学，通《三礼》，位尚书祠部郎，著《先圣本记》十卷，<br /><br />&nbsp;&nbsp;&nbsp;&nbsp;行于世。<br /><br />&nbsp;&nbsp;&nbsp;&nbsp;绦弟缓，字含度，为湘东王中录事。性虚远，有气调，风流迭宕，名高一府。<br /><br />&nbsp;&nbsp;&nbsp;&nbsp;常云：“不须名位，所须衣食。不用身后之誉，唯重目前知见。”<br /><br />&nbsp;&nbsp;&nbsp;&nbsp;钟嵘，字仲伟，颍川长社人，晋侍中雅七世孙也。父蹈，齐中军参军。<br /><br />&nbsp;&nbsp;&nbsp;&nbsp;嵘与兄瘛⒌苡觳⒑醚В有思理。嵘齐永明中为国子生，明《周易》。卫将<br /><br />&nbsp;&nbsp;&nbsp;&nbsp;军王俭领祭酒，颇赏接之。建武初，为南康王侍郎。时齐明帝躬亲细务，纲目亦<br /><br />&nbsp;&nbsp;&nbsp;&nbsp;密。于是郡县及六署九府常行职事，莫不争自启闻，取决诏敕。文武勋旧皆不归<br /><br />&nbsp;&nbsp;&nbsp;&nbsp;选部，于是凭势互相通进，人君之务，粗为繁密。嵘乃上书言：“古者明君，揆<br /><br />&nbsp;&nbsp;&nbsp;&nbsp;才颁政，量能授职，三公坐而论道，九卿作而成务，天子可恭己南面而已。”书<br /><br />&nbsp;&nbsp;&nbsp;&nbsp;奏，上不怿，谓太中大夫顾皓曰：“钟嵘何人，欲断朕机务，卿识之不？”答曰：<br /><br />&nbsp;&nbsp;&nbsp;&nbsp;“嵘虽位末名卑，而所言或有可采。且繁碎职事，各有司存，今人主总而亲之，<br /><br />&nbsp;&nbsp;&nbsp;&nbsp;是人主愈劳而人臣愈逸，所谓代庖人宰而为大匠斫也。”上不顾而他言。永元末，<br /><br />&nbsp;&nbsp;&nbsp;&nbsp;除司徒行参军。梁天监初，制度虽革，而未能尽改前弊，嵘上言曰：“永元肇乱，<br /><br />&nbsp;&nbsp;&nbsp;&nbsp;坐弄天爵，勋非即戎，官以贿就。挥一金而取九列，寄片札以招六校。骑都塞市，<br /><br />&nbsp;&nbsp;&nbsp;&nbsp;郎将填街。服既缨组，尚为臧获之事；职虽黄散，犹躬胥徒之役。名实淆紊，兹<br /><br />&nbsp;&nbsp;&nbsp;&nbsp;焉莫甚。臣愚谓永元诸军，官是素族士人，自有清贯，而因斯受爵，一宜削除，<br /><br />&nbsp;&nbsp;&nbsp;&nbsp;以惩浇竞。若吏姓寒人，听极其门品，不当因军遂滥清级。若侨杂伧楚，应在绥<br /><br />&nbsp;&nbsp;&nbsp;&nbsp;抚，正宜严断禄力，绝其妨正，直乞虚号而已。”敕付尚书行之。<br /><br />&nbsp;&nbsp;&nbsp;&nbsp;衡阳王元简出守会稽，引为宁朔记室，专掌文翰。时居士何胤筑室若邪山，<br /><br />&nbsp;&nbsp;&nbsp;&nbsp;山发洪水，漂拔树石，此室独存。元简令嵘作《瑞室颂》以旌表之，辞甚典丽。<br /><br />&nbsp;&nbsp;&nbsp;&nbsp;迁西中郎晋安王记室。嵘尝求誉于沈约，约拒之。及约卒，嵘品古今诗为评，言<br /><br />&nbsp;&nbsp;&nbsp;&nbsp;其优劣，云“观休文众制，五言最优。齐永明中，相王爱文，王元长等皆宗附约。<br /><br />&nbsp;&nbsp;&nbsp;&nbsp;于时谢I未遒，江淹才尽，范云名级又微，故称独步。故当辞密于范，意浅于江”。<br /><br />&nbsp;&nbsp;&nbsp;&nbsp;盖追宿憾，以此报约也。顷之卒官。<br /><br />&nbsp;&nbsp;&nbsp;&nbsp;瘢字长丘，位建康令卒。著《良吏传》十卷。屿字季望，永嘉郡丞。<br /><br />&nbsp;&nbsp;&nbsp;&nbsp;周兴嗣，字思纂，陈郡项人也。世居姑孰，博学善属文。尝步自姑孰，投宿<br /><br />&nbsp;&nbsp;&nbsp;&nbsp;逆旅，夜有人谓曰：“子才学迈世，初当见识贵臣，卒被知英主。”言终不测所<br /><br />&nbsp;&nbsp;&nbsp;&nbsp;之。齐隆昌中，侍郎谢F为吴兴太守，唯与兴嗣初谈文史而已。及罢郡，因大相<br /><br />&nbsp;&nbsp;&nbsp;&nbsp;谈荐。梁天监初，奏《休平赋》，其文甚美。武帝嘉之，拜安成王国侍郎，直华<br /><br />&nbsp;&nbsp;&nbsp;&nbsp;林省。其年，河南献马，诏兴嗣与待诏到沆、张率为赋，帝以兴嗣为工，擢<br /><br />&nbsp;&nbsp;&nbsp;&nbsp;拜员外散骑侍郎，进直文德、寿光省。时武帝以三桥旧宅为光宅寺，敕兴嗣与陆<br /><br />&nbsp;&nbsp;&nbsp;&nbsp;各制寺碑，及成俱奏，帝用兴嗣所制。自是《铜表铭》、《栅塘碣》、《檄<br /><br />&nbsp;&nbsp;&nbsp;&nbsp;魏文》、《次韵王羲之书千字》，并使兴嗣为文。每奏，帝称善，赐金帛。后佐<br /><br />&nbsp;&nbsp;&nbsp;&nbsp;撰国史。兴嗣两手先患风疽，十二年，又染疠疾，左目盲。帝抚其手，嗟曰：<br /><br />&nbsp;&nbsp;&nbsp;&nbsp;“斯人而有斯疾。”手疏疽方以赐之。任P又爱其才，常曰：“兴嗣若无此疾，<br /><br />&nbsp;&nbsp;&nbsp;&nbsp;旬日当至御史中丞。”十七年，为给事中，直西省。周舍奉敕注武帝所制历代赋，<br /><br />&nbsp;&nbsp;&nbsp;&nbsp;启兴嗣与焉。普通二年卒。所撰《皇帝实录》、《皇德记》、《起居注》、《职<br /><br />&nbsp;&nbsp;&nbsp;&nbsp;仪》等百余卷，文集十卷。<br /><br />&nbsp;&nbsp;&nbsp;&nbsp;吴均，字叔庠，吴兴故鄣人也。家世寒贱，至均好学有俊才，沈约尝见均文，<br /><br />&nbsp;&nbsp;&nbsp;&nbsp;颇相称赏。梁天监初，柳廖吴兴，召补主簿，日引与赋诗。均文体清拔，有古<br /><br />&nbsp;&nbsp;&nbsp;&nbsp;气，好事者或轮，谓为“吴均体”。均尝不得意，赠潦而去，久之复来，<br /><br />&nbsp;&nbsp;&nbsp;&nbsp;遇之如故，弗之憾也。荐之临川靖惠王，王称之于武帝，即日召入赋诗，悦焉。<br /><br />&nbsp;&nbsp;&nbsp;&nbsp;待诏著作，累迁奉朝请。先是，均将著史以自名，欲撰齐书，求借齐起居注及群<br /><br />&nbsp;&nbsp;&nbsp;&nbsp;臣行状，武帝不许，遂私撰《齐春秋》奏之。书称帝为齐明帝佐命，帝恶其实录，<br /><br />&nbsp;&nbsp;&nbsp;&nbsp;以其书不实，使中书舍人刘之遴诘问数十条，竟支离无对。敕付省焚之，坐免职。<br /><br />&nbsp;&nbsp;&nbsp;&nbsp;寻有敕召见，使撰《通史》，起三皇讫齐代。均草本纪、世家已毕，唯列传未就，<br /><br />&nbsp;&nbsp;&nbsp;&nbsp;卒。均注范晔《后汉书》九十卷，著《齐春秋》三十卷，《庙记》十卷，《十二<br /><br />&nbsp;&nbsp;&nbsp;&nbsp;州记》十六卷，《钱唐先贤传》五卷，《续文释》五卷，文集二十卷。<br /><br />&nbsp;&nbsp;&nbsp;&nbsp;先是有济阳江洪，工属文，为建阳令，坐事死。<br /><br />&nbsp;&nbsp;&nbsp;&nbsp;刘勰，字彦和，东莞莒人也。父尚，越骑校尉。勰早孤，笃志好学。家贫不<br /><br />&nbsp;&nbsp;&nbsp;&nbsp;婚娶，依沙门僧v居，遂博通经论，因区别部类，录而序之。定林寺经藏，勰所<br /><br />&nbsp;&nbsp;&nbsp;&nbsp;定也。梁天监中，兼东宫通事舍人。时七庙飨荐已用蔬果，而二郊农社犹有牺牲，<br /><br />&nbsp;&nbsp;&nbsp;&nbsp;勰乃表言二郊宜与七庙同改。诏付尚书议，依勰所陈。迁步兵校尉，兼舍人如故，<br /><br />&nbsp;&nbsp;&nbsp;&nbsp;深被昭明太子爱接。<br /><br />&nbsp;&nbsp;&nbsp;&nbsp;初，勰撰《文心雕龙》五十篇，论古今文体，其《序》略云：“予齿在逾立，<br /><br />&nbsp;&nbsp;&nbsp;&nbsp;尝夜梦执丹漆之礼器，随仲尼而南行，寤而喜曰：大哉，圣人之难见也，乃小子<br /><br />&nbsp;&nbsp;&nbsp;&nbsp;之垂梦欤！自生灵以来，未有如夫子者也。敷赞圣旨，莫若注经，而马、郑诸儒<br /><br />&nbsp;&nbsp;&nbsp;&nbsp;弘之已精，就有深解，未足立家。唯文章之用，实经典枝条，五礼资之以成，六<br /><br />&nbsp;&nbsp;&nbsp;&nbsp;典因之致用。于是搦笔和墨，乃始论文，其为文用四十九篇而已。”既成，未为<br /><br />&nbsp;&nbsp;&nbsp;&nbsp;时流所称。勰欲取定于沈约，无由自达，乃负书候约于车前，状若货鬻者。约取<br /><br />&nbsp;&nbsp;&nbsp;&nbsp;读，大重之，谓深得文理，常陈诸几案。勰为文长于佛理，都下寺塔及名僧碑志，<br /><br />&nbsp;&nbsp;&nbsp;&nbsp;必请勰制文。敕与慧震沙门于定林寺撰经证。功毕，遂求出家，先燔须发自誓，<br /><br />&nbsp;&nbsp;&nbsp;&nbsp;敕许之。乃变服改名慧地云。<br /><br />&nbsp;&nbsp;&nbsp;&nbsp;何思澄，字元静，东海郯人也。父敬叔，齐长城令，有能名。在县清廉，不<br /><br />&nbsp;&nbsp;&nbsp;&nbsp;受礼遗，夏节至，忽榜门受饷，数日中得米二千余斛，他物称是，悉以代贫人输<br /><br />&nbsp;&nbsp;&nbsp;&nbsp;租。<br /><br />&nbsp;&nbsp;&nbsp;&nbsp;思澄少勤学工文，为《游庐山》诗，沈约见之，大相称赏，自以为弗逮。约<br /><br />&nbsp;&nbsp;&nbsp;&nbsp;郊居宅新构阁斋，因命工书人题此诗于壁。傅昭尝请思澄制《释奠诗》，辞文典<br /><br />&nbsp;&nbsp;&nbsp;&nbsp;丽。天监十五年，敕太子詹事徐勉，举学士入华林撰《遍略》，勉举思澄、顾协、<br /><br />&nbsp;&nbsp;&nbsp;&nbsp;刘杳、王子云、钟屿等五人以应选。八年乃书成，合七百卷。思澄重交结，分书<br /><br />&nbsp;&nbsp;&nbsp;&nbsp;与诸宾朋校定，而终日造谒。每宿昔作名一束，晓便命驾，朝贤无不悉狎，狎处<br /><br />&nbsp;&nbsp;&nbsp;&nbsp;即命食。有人方之娄护，欣然当之。投晚还家，所赍名必尽。自廷尉正迁治书侍<br /><br />&nbsp;&nbsp;&nbsp;&nbsp;御史。宋、齐以来，此职甚轻，天监初始重其选。车前依尚书二丞给三驺，执盛<br /><br />&nbsp;&nbsp;&nbsp;&nbsp;印青囊，旧事纠弹官印绶在前故也。后除安西湘东王录事参军，兼东宫通事舍人。<br /><br />&nbsp;&nbsp;&nbsp;&nbsp;时徐勉、周舍以才具当朝，并好思澄学，常递日招致之。后卒于宣惠武陵王中录<br /><br />&nbsp;&nbsp;&nbsp;&nbsp;事参军。文集十五卷。初，思澄与宗人逊及子朗俱擅文名，时人语曰：“东海三<br /><br />&nbsp;&nbsp;&nbsp;&nbsp;何，子朗最多。”思澄闻之曰：“此言误耳。如其不然，故当归逊。”思澄意谓<br /><br />&nbsp;&nbsp;&nbsp;&nbsp;宜在己也。<br /><br />&nbsp;&nbsp;&nbsp;&nbsp;子朗，字世明，早有才思，周舍每与谈，服其精理。尝为《败冢赋》，拟庄<br /><br />&nbsp;&nbsp;&nbsp;&nbsp;周马棰，其文甚工。世人语曰：“人中爽爽有子朗。”卒于国山令，年二十四。<br /><br />&nbsp;&nbsp;&nbsp;&nbsp;集行于世。<br /><br />&nbsp;&nbsp;&nbsp;&nbsp;王子云，太原人，及江夏费昶，并为闾里才子。昶善为乐府，又作鼓吹曲。<br /><br />&nbsp;&nbsp;&nbsp;&nbsp;武帝重之，敕曰：“才意新拔，有足嘉异。昔郎敛┪铮卞兰巧辞。束帛之赐，<br /><br />&nbsp;&nbsp;&nbsp;&nbsp;实惟劝善。可赐绢十匹。”子云尝为《自吊文》，甚美。<br /><br />&nbsp;&nbsp;&nbsp;&nbsp;任孝恭，字孝恭，临淮人也。曾祖农夫，宋南豫州刺史。农夫弟候伯，位辅<br /><br />&nbsp;&nbsp;&nbsp;&nbsp;国将军、行湘州事，并任将帅。<br /><br />&nbsp;&nbsp;&nbsp;&nbsp;孝恭幼孤，事母以孝闻。精力勤学，家贫无书，常崎岖从人假借，每读一遍，<br /><br />&nbsp;&nbsp;&nbsp;&nbsp;讽诵略无所遗。外祖丘它与武帝有旧，帝闻其有才学，召入西省撰史。初为奉朝<br /><br />&nbsp;&nbsp;&nbsp;&nbsp;请，进直寿光省，为司文侍郎，俄兼中书通事舍人。敕遣制《建陵寺刹下铭》，<br /><br />&nbsp;&nbsp;&nbsp;&nbsp;又启撰武帝集序文，并富丽。自是专掌公家笔翰。孝恭为文敏速，若不留思，每<br /><br />&nbsp;&nbsp;&nbsp;&nbsp;奏称善，累赐金帛。少从萧寺云法师读经论，明佛理，至是蔬食持戒，信受甚笃。<br /><br />&nbsp;&nbsp;&nbsp;&nbsp;而性颇自伐，以才能尚人，于流辈中多有忽略，世以此少之。太清三年，侯景寇<br /><br />&nbsp;&nbsp;&nbsp;&nbsp;逼。孝恭启募兵，隶萧正德。正德入贼，孝恭还赴台。台门闭，侯景获之，使作<br /><br />&nbsp;&nbsp;&nbsp;&nbsp;檄。求还私第检讨，景许之，因走入东府。城陷，景斩v之。文集行于世。<br /><br />&nbsp;&nbsp;&nbsp;&nbsp;颜协，字子和，琅邪临沂人，晋侍中含七世孙也。父见远，博学有志行。初，<br /><br />&nbsp;&nbsp;&nbsp;&nbsp;齐和帝镇荆州，以为录事参军；及即位，兼御史中丞。梁武帝受禅，见远不食，<br /><br />&nbsp;&nbsp;&nbsp;&nbsp;发愤数日而卒。帝闻之，曰：“我自应天从人，何豫天下士大夫事？而颜见远乃<br /><br />&nbsp;&nbsp;&nbsp;&nbsp;至于此！”<br /><br />&nbsp;&nbsp;&nbsp;&nbsp;协幼孤，养于舅氏。少以器局称。博涉群书，工于草隶飞白。时吴人范怀约<br /><br />&nbsp;&nbsp;&nbsp;&nbsp;能隶书，协学其书，殆过直也。荆楚碑碣皆协所书。时又有会稽谢善勋，能为八<br /><br />&nbsp;&nbsp;&nbsp;&nbsp;体六文，方寸千言，京兆韦仲善飞白，并在湘东王府。善勋为录事参军，仲为中<br /><br />&nbsp;&nbsp;&nbsp;&nbsp;兵参军。府中以协优于韦仲而减于善勋。善勋饮酒至数斗，醉后辄张眼大骂，虽<br /><br />&nbsp;&nbsp;&nbsp;&nbsp;复贵贱亲疏无所择也，时谓之谢方眼。而胸衿夷坦，有士君子之操焉。协家虽贫<br /><br />&nbsp;&nbsp;&nbsp;&nbsp;素，而修饰边幅，非车马未尝出游。湘东王出镇荆州，以为记室。时吴郡顾协亦<br /><br />&nbsp;&nbsp;&nbsp;&nbsp;在蕃邸，与协同名，才学相亚，府中称为二协。舅陈郡谢┳洌协以有鞠养恩，<br /><br />&nbsp;&nbsp;&nbsp;&nbsp;居丧如伯叔礼，议者甚重焉。又感家门事义，不求显达，恒辞征辟，游于蕃府而<br /><br />&nbsp;&nbsp;&nbsp;&nbsp;已。卒，元帝甚叹惜之，为《怀旧诗》以伤之。协所撰《晋仙传》五篇，《日月<br /><br />&nbsp;&nbsp;&nbsp;&nbsp;灾异图》两卷，行于世。其文集二十卷，遇火湮灭。子之仪、之推，并早知名。<br /><br />&nbsp;&nbsp;&nbsp;&nbsp;纪少瑜，字幼`，丹阳秣陵人也。本姓吴，养于纪氏，因而命族。早孤，幼<br /><br />&nbsp;&nbsp;&nbsp;&nbsp;有志节，常慕王安期之为人。年十三，能属文。初为《京华乐》。王僧孺见而赏<br /><br />&nbsp;&nbsp;&nbsp;&nbsp;之，曰：“此子才藻新拔，方有高名。”少瑜尝梦陆以一束青镂管笔授之，<br /><br />&nbsp;&nbsp;&nbsp;&nbsp;云：“我以此笔犹可用，卿自择其善者。”其文因此遒进。年十九，始游太学，<br /><br />&nbsp;&nbsp;&nbsp;&nbsp;备探《六经》。博士东海鲍雅相饮悦。时有疾，请少瑜代讲，少瑜既妙玄言，<br /><br />&nbsp;&nbsp;&nbsp;&nbsp;善谈吐，辩捷如流。为晋安国中尉，即梁简文也，深被恩遇。后侍宣城王读。当<br /><br />&nbsp;&nbsp;&nbsp;&nbsp;阳公为郢州，以为功曹参军，转轻车限内记室，坐事免。大同七年，始引为东宫<br /><br />&nbsp;&nbsp;&nbsp;&nbsp;学士。邵陵王在郢，启求学士，武帝以少瑜充行。少瑜美容貌，工槁草，吏部尚<br /><br />&nbsp;&nbsp;&nbsp;&nbsp;书到溉尝曰：“此人有大才而无贵仕。”将拔之，会溉去职。后除武陵王记室参<br /><br />&nbsp;&nbsp;&nbsp;&nbsp;军，卒。<br /><br />&nbsp;&nbsp;&nbsp;&nbsp;杜之伟，字子大，吴郡钱唐人也。家世儒学，以《三礼》专门，父规，梁奉<br /><br />&nbsp;&nbsp;&nbsp;&nbsp;朝请。之伟幼精敏，有逸才。年十五，遍观文史及仪礼故事，时辈称其早成。仆<br /><br />&nbsp;&nbsp;&nbsp;&nbsp;射徐勉尝见其文，重其有笔力。中大同元年，梁武帝幸同泰寺舍身，敕勉撰仪注。<br /><br />&nbsp;&nbsp;&nbsp;&nbsp;勉以先无此礼，召之伟草具其仪。乃启补东宫学士，与学士刘陟等抄撰群书，各<br /><br />&nbsp;&nbsp;&nbsp;&nbsp;为题目，所撰《富教》、《政道》二篇，皆之伟为序。后兼太学限内博士。大同<br /><br />&nbsp;&nbsp;&nbsp;&nbsp;七年，梁皇太子释奠于国学，时乐府无孔子、颜子登歌词，令之伟制文，伶人传<br /><br />&nbsp;&nbsp;&nbsp;&nbsp;习，以为故事。再迁安前邵陵王刑狱参军。之伟年位甚卑，特以强识俊才，颇有<br /><br />&nbsp;&nbsp;&nbsp;&nbsp;名当世。吏部尚书张缵深知之，以为廊庙之器。陈武帝为丞相，素闻其名，召补<br /><br />&nbsp;&nbsp;&nbsp;&nbsp;记室参军。迁中书侍郎，领大著作。及受禅，除鸿胪卿，余并如故。之伟求解著<br /><br />&nbsp;&nbsp;&nbsp;&nbsp;作，优敕不许。再迁太中大夫，仍敕撰梁史，卒官。文集十七卷。<br /><br />&nbsp;&nbsp;&nbsp;&nbsp;颜晃，字元明，琅邪临沂人也。少孤贫，好学，有辞采。解褐梁邵陵王兼记<br /><br />&nbsp;&nbsp;&nbsp;&nbsp;室参军。时东宫学士庾信使府中，王使晃接对，信轻其少，曰：“此府兼记室几<br /><br />&nbsp;&nbsp;&nbsp;&nbsp;人？”晃曰：“犹当少于宫中学士。”当时以为善对。侯景之乱，奔荆州。承圣<br /><br />&nbsp;&nbsp;&nbsp;&nbsp;初，除中书侍郎。陈天嘉初，累迁员外散骑常侍，兼中书舍人，掌诏诰。卒，赠<br /><br />&nbsp;&nbsp;&nbsp;&nbsp;司农卿，谥曰贞子。晃家世单门，旁无戚援，而介然修立，为当世所知。其表奏<br /><br />&nbsp;&nbsp;&nbsp;&nbsp;诏诰，下笔立成，便得事理。有集二十卷。<br /><br />&nbsp;&nbsp;&nbsp;&nbsp;岑之敬，字思礼，南阳棘阳人也。父善纡，梁世以经学闻，官至吴宁令，司<br /><br />&nbsp;&nbsp;&nbsp;&nbsp;义郎。<br /><br />&nbsp;&nbsp;&nbsp;&nbsp;之敬年五岁，读《孝经》，每烧香正坐，亲戚咸加叹异。十六，策《春秋左<br /><br />&nbsp;&nbsp;&nbsp;&nbsp;氏》、《制旨孝经义》，擢为高第。御史奏曰：“皇朝多士，例止明经，若颜、<br /><br />&nbsp;&nbsp;&nbsp;&nbsp;闵之流，乃应高第。”梁武帝省其策，曰：“何妨我复有颜、闵邪。”因召入面<br /><br />&nbsp;&nbsp;&nbsp;&nbsp;试。令之敬升讲坐，敕中书舍人朱异执《孝经》，唱《士孝章》，武帝亲自论难。<br /><br />&nbsp;&nbsp;&nbsp;&nbsp;之敬剖释从横，左右莫不嗟服。仍除童子奉车郎，赏赐优厚。十八，预重云殿法<br /><br />&nbsp;&nbsp;&nbsp;&nbsp;会，时武帝亲行香，熟视之敬曰：“未几见兮，突而弁兮。”即日除太学限内博<br /><br />&nbsp;&nbsp;&nbsp;&nbsp;士。寻为寿光学士、司义郎。太清元年，表试吏，除南沙令。承圣二年，除晋安<br /><br />&nbsp;&nbsp;&nbsp;&nbsp;王宣惠府中记室参军。时萧勃据岭表，敕之敬宣旨慰喻。会魏克江陵，仍留广州。<br /><br />&nbsp;&nbsp;&nbsp;&nbsp;陈太建初还朝，授东宫义省学士。累迁南台书侍御史，征南府谘议参军。之敬始<br /><br />&nbsp;&nbsp;&nbsp;&nbsp;以经业进，而博涉文史，雅有词笔，不为醇儒。性谦谨，未尝以才学矜物，接引<br /><br />&nbsp;&nbsp;&nbsp;&nbsp;后进，恂恂如也。每母忌日营斋，必躬自洒扫，涕泣终日，士君子以笃行称之。<br /><br />&nbsp;&nbsp;&nbsp;&nbsp;十一年卒。有集十卷行于世。子德润，有父风，位中军吴兴王记室。<br /><br />&nbsp;&nbsp;&nbsp;&nbsp;何之元，庐江人也。祖僧达，齐南台书侍御史。父法胜，以行业闻。<br /><br />&nbsp;&nbsp;&nbsp;&nbsp;之元幼好学，有才思，居丧过礼。梁天监末，司空袁昂表荐之，因得召见。<br /><br />&nbsp;&nbsp;&nbsp;&nbsp;累迁信义令。其宗人敬容，位望隆重，频相顾访，之元终不造焉。或问其故，之<br /><br />&nbsp;&nbsp;&nbsp;&nbsp;元曰：“昔楚人得宠于观起，有马者岂亡。夫德薄任隆，必近覆败，吾恐不获其<br /><br />&nbsp;&nbsp;&nbsp;&nbsp;利而招其祸。”识者以是称之。侯景之乱，武陵王以太尉承制，授南梁州刺史、<br /><br />&nbsp;&nbsp;&nbsp;&nbsp;北巴西太守。武陵王自成都举兵东下，之元与蜀中人庶抗表请无行，王以为沮众，<br /><br />&nbsp;&nbsp;&nbsp;&nbsp;囚之元于舰中。及武陵兵败，之元从邵陵太守刘敝郡。俄而魏克江陵，刘弊洌<br /><br />&nbsp;&nbsp;&nbsp;&nbsp;王琳召为记室参军。及琳立萧庄，署为中书侍郎。王琳败，齐王以为扬州别驾，<br /><br />&nbsp;&nbsp;&nbsp;&nbsp;所居即寿春也。及众军北伐，湘州刺史始兴王叔陵遣功曹史柳咸赍书召之。之元<br /><br />&nbsp;&nbsp;&nbsp;&nbsp;始与陈朝有隙，书至大惶恐。读书至“孔璋无罪，左车见用”，遂随咸至湘州。<br /><br />&nbsp;&nbsp;&nbsp;&nbsp;再迁中卫府谘议参军。及叔陵诛，之元乃屏绝人事，著《梁典》，起齐永元元年，<br /><br />&nbsp;&nbsp;&nbsp;&nbsp;迄于琳遇获，七十五年行事，为三十卷。陈亡，移居常州之晋陵县。隋开皇十三<br /><br />&nbsp;&nbsp;&nbsp;&nbsp;年，卒于家。<br /><br />&nbsp;&nbsp;&nbsp;&nbsp;徐伯阳，字隐忍，东海人也。父僧权，梁东宫通事舍人，领秘书，以善书知<br /><br />&nbsp;&nbsp;&nbsp;&nbsp;名。<br /><br />&nbsp;&nbsp;&nbsp;&nbsp;伯阳敏而好学，善色养。家有史书，所读者近三千余卷。梁大同中，为候官<br /><br />&nbsp;&nbsp;&nbsp;&nbsp;令，甚得人和。侯景之乱，至广州依萧勃。勃平，还都。陈天嘉中，除司空侯安<br /><br />&nbsp;&nbsp;&nbsp;&nbsp;都府记室参军。太建初，与中记室李爽、记室张正见、左户郎贺彻、学士阮卓、<br /><br />&nbsp;&nbsp;&nbsp;&nbsp;黄门郎萧诠、三公郎王由礼、处士马枢、记室祖孙登、比部郎贺循、长史刘删等<br /><br />&nbsp;&nbsp;&nbsp;&nbsp;为文会友，后有蔡凝、刘助、陈暄、孔范亦预焉，皆一时士也。游宴赋诗，动成<br /><br />&nbsp;&nbsp;&nbsp;&nbsp;卷轴。伯阳为其集序，盛传于世。后除镇北新安王府中记室参军，兼南徐州别驾，<br /><br />&nbsp;&nbsp;&nbsp;&nbsp;带东海郡丞。鄱阳王为江州刺史，伯阳常奉使造焉。王率府僚与伯阳登匡岭置宴，<br /><br />&nbsp;&nbsp;&nbsp;&nbsp;酒酣，命笔赋剧韵三十，伯阳与祖孙登前成，王赐以奴婢杂物。后除镇右新安王<br /><br />&nbsp;&nbsp;&nbsp;&nbsp;府谘议参军事。闻姊丧，发疾卒。<br /><br />&nbsp;&nbsp;&nbsp;&nbsp;张正见，字见赜，清河东武城人也。祖善之，魏散骑常侍，勃海、长乐二郡<br /><br />&nbsp;&nbsp;&nbsp;&nbsp;太守。父修礼，魏散骑侍郎，归梁，仍拜本职，迁怀方太守。正见幼好学，有清<br /><br />&nbsp;&nbsp;&nbsp;&nbsp;才。梁简文在东宫，正见年十三，献颂，简文深赞赏之。梁元帝即位，为彭泽令。<br /><br />&nbsp;&nbsp;&nbsp;&nbsp;属丧乱，避地匡俗山。陈武帝受禅，正见还都。累迁尚书度支郎，撰史著士，卒。<br /><br />&nbsp;&nbsp;&nbsp;&nbsp;有集十四卷，其五言尤善。<br /><br />&nbsp;&nbsp;&nbsp;&nbsp;阮卓，陈留尉氏人也。祖诠，梁散骑侍郎。父问道，梁岳阳王府记室参军。<br /><br />&nbsp;&nbsp;&nbsp;&nbsp;卓幼聪敏，笃志经籍，尤工五言。性至孝，父随岳阳王出镇江州，卒。卓时年十<br /><br />&nbsp;&nbsp;&nbsp;&nbsp;五，自都奔赴，水浆不入口者累日。载柩还都，度彭蠡湖，中流遇疾风，船几没<br /><br />&nbsp;&nbsp;&nbsp;&nbsp;者数四，卓仰天悲号，俄而风息，人以为孝感之至。陈天嘉元年，为新安王府记<br /><br />&nbsp;&nbsp;&nbsp;&nbsp;室参军，随府转翊右记室，带撰史著士。及平欧阳纥，交址夷獠，往往聚为寇抄，<br /><br />&nbsp;&nbsp;&nbsp;&nbsp;卓奉使招慰。交址通日南、象郡，多金翠珠贝珍怪之产，前后使者皆致之，唯卓<br /><br />&nbsp;&nbsp;&nbsp;&nbsp;挺身而还，时论咸伏其廉。后为始兴王中卫府记室参军。及叔陵诛，后主谓朝臣<br /><br />&nbsp;&nbsp;&nbsp;&nbsp;曰：“阮卓素不同逆，宜加旌异。”至德元年，入为德教殿学士。寻兼通直散骑<br /><br />&nbsp;&nbsp;&nbsp;&nbsp;常侍，副王话聘隋。隋文帝夙闻其名，遣河东薛道衡、琅邪颜之推等，与卓谈宴<br /><br />&nbsp;&nbsp;&nbsp;&nbsp;赋诗，赐遗加礼。还除南海王府谘议参军，以目疾不之官。退居里舍，改构亭宇，<br /><br />&nbsp;&nbsp;&nbsp;&nbsp;修山池卉木，招致宾友，以文酒自娱。陈亡，入隋，行至江州，追感其父所终，<br /><br />&nbsp;&nbsp;&nbsp;&nbsp;遘疾卒。<br /><br />&nbsp;&nbsp;&nbsp;&nbsp;论曰：文章者，盖情性之风标，神明之律吕也。蕴思含豪，游心内运，放言<br /><br />&nbsp;&nbsp;&nbsp;&nbsp;落纸，气韵天成。莫不禀以生灵，迁乎爱嗜，机见殊门，赏悟纷杂，感召无象，<br /><br />&nbsp;&nbsp;&nbsp;&nbsp;变化不穷。发五声之音响，而出言异句；写万物之情状，而下笔殊形。畅自心灵，<br /><br />&nbsp;&nbsp;&nbsp;&nbsp;而宣之简素。轮扁之言，或未能尽。然纵假之天性，终资好习，是以古之贤哲，<br /><br />&nbsp;&nbsp;&nbsp;&nbsp;咸所用心。至若丘灵鞠等，或克荷门业，或夙怀慕尚，虽位有穷通，而名不可灭。<br /><br />&nbsp;&nbsp;&nbsp;&nbsp;然则立身之道，可无务乎？</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,336389);">加入书签</a><a
                        href="336288.html">上一页</a>&larr;<a href="index.html">返回列表</a>&rarr;<a
                            href="336465.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "336288.html"; var next_page = "336465.html"; var index_page = "index.html"; var sortid = "9"; var article_id = "4204"; var chapter_id = "336389"; var articlename = "南史"; var chaptername = " 卷七十二 列传第六十二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>