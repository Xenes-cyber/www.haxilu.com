<!DOCTYPE html>
<html>
<head>
<meta charset="gbk" />
<title>南史- 卷七 梁本纪中第七-在线阅读-哈西文学网</title>
<meta name="keywords" content="李延寿，南史， 卷七 梁本纪中第七全文， 卷七 梁本纪中第七在线阅读 哈西文学网" />
<meta name="description" content="哈西文学网提供李延寿的南史  卷七 梁本纪中第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331309.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331309.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 梁本纪中第七</h1>
            <div class="link xb">
                <a href="331257.html">上一页</a>&larr;<a href="index.html">返回列表</a>&rarr;<a
                    href="331342.html">下一页</a></div>			
            <div id="BookText">&nbsp;&nbsp;&nbsp;&nbsp;普通元年春正月乙亥朔，大赦，改元。丙子，日有蚀之。己卯，以司徒临川<br /><br />&nbsp;&nbsp;&nbsp;&nbsp;王宏为太尉、扬州刺史，以金紫光禄大夫王份为尚书左仆射。庚子，扶南、高丽<br /><br />&nbsp;&nbsp;&nbsp;&nbsp;等国并遣使朝贡。<br /><br />&nbsp;&nbsp;&nbsp;&nbsp;二月癸丑，以高丽王嗣子安为宁东将军、高丽王。<br /><br />&nbsp;&nbsp;&nbsp;&nbsp;三月，滑国遣使朝贡。<br /><br />&nbsp;&nbsp;&nbsp;&nbsp;夏四月，河南国遣使朝贡。<br /><br />&nbsp;&nbsp;&nbsp;&nbsp;秋七月己卯，江、淮、海并溢。<br /><br />&nbsp;&nbsp;&nbsp;&nbsp;九月乙亥，有星晨见东方，光烂如火。<br /><br />&nbsp;&nbsp;&nbsp;&nbsp;是岁，魏正光元年。<br /><br />&nbsp;&nbsp;&nbsp;&nbsp;二年春正月辛巳，祀南郊，诏置孤独园以恤孤幼。戊子，大赦。<br /><br />&nbsp;&nbsp;&nbsp;&nbsp;二月辛丑，祀明堂。<br /><br />&nbsp;&nbsp;&nbsp;&nbsp;三月庚寅，大雪，平地三尺。<br /><br />&nbsp;&nbsp;&nbsp;&nbsp;夏四月乙卯，改作南北郊。丙辰，诏曰：“平秩东作，义不在南，前代因袭，<br /><br />&nbsp;&nbsp;&nbsp;&nbsp;有乖礼制。可于震方，具兹千亩。”于是徙藉田于东郊外十五里。<br /><br />&nbsp;&nbsp;&nbsp;&nbsp;五月己卯，琬琰殿火，延烧后宫屋三千间。<br /><br />&nbsp;&nbsp;&nbsp;&nbsp;闰月丁巳，诏自今可停贺瑞。<br /><br />&nbsp;&nbsp;&nbsp;&nbsp;六月丁卯，义州刺史文僧明以州归魏。<br /><br />&nbsp;&nbsp;&nbsp;&nbsp;秋七月丁酉，假大匠卿裴邃节，督众军侵魏。甲寅，魏荆州刺史桓叔兴帅众<br /><br />&nbsp;&nbsp;&nbsp;&nbsp;降。<br /><br />&nbsp;&nbsp;&nbsp;&nbsp;八月丁亥，始平郡石鼓村地自开成井，方六尺六寸，深三十二丈。<br /><br />&nbsp;&nbsp;&nbsp;&nbsp;冬十一月，百济、新罗国各遣使朝贡。<br /><br />&nbsp;&nbsp;&nbsp;&nbsp;十二月戊辰，以镇东大将军百济王余隆为宁东大将军。<br /><br />&nbsp;&nbsp;&nbsp;&nbsp;三年春正月庚子，以吴郡太守王┪尚书左仆射。庚戌，都下地震。<br /><br />&nbsp;&nbsp;&nbsp;&nbsp;三月乙卯，巴陵王萧屏薨，夏四月丁卯，汝阴王刘端薨。<br /><br />&nbsp;&nbsp;&nbsp;&nbsp;五月壬辰朔，日有蚀之，既。癸巳，大赦。诏公卿百僚各上封事，连率郡国<br /><br />&nbsp;&nbsp;&nbsp;&nbsp;举贤良、方正、直言之士。<br /><br />&nbsp;&nbsp;&nbsp;&nbsp;秋八月甲子，婆利、白题国各遣使朝贡。<br /><br />&nbsp;&nbsp;&nbsp;&nbsp;冬十一月甲申，开府仪同三司始兴王薨。<br /><br />&nbsp;&nbsp;&nbsp;&nbsp;四年春正月辛卯，祀南郊，大赦。辛亥，祀明堂。<br /><br />&nbsp;&nbsp;&nbsp;&nbsp;二月乙亥，耕藉田，孝弟力田赐爵一级，预耕之司，克日劳酒。<br /><br />&nbsp;&nbsp;&nbsp;&nbsp;冬十月庚午，以中卫将军袁昂为尚书令，即本号开府仪同三司。<br /><br />&nbsp;&nbsp;&nbsp;&nbsp;十一月癸未朔，日有蚀之。甲辰，尚书左仆射王┳洹<br /><br />&nbsp;&nbsp;&nbsp;&nbsp;十二月戊午，用给事中王子云议，始铸铁钱。狼牙修国遣使朝贡。<br /><br />&nbsp;&nbsp;&nbsp;&nbsp;五年夏六月乙酉，龙斗于曲阿王陂，因西行至建陵城，所经树木倒折，开数<br /><br />&nbsp;&nbsp;&nbsp;&nbsp;十丈。<br /><br />&nbsp;&nbsp;&nbsp;&nbsp;庚子，以员外散骑常侍元树为平北将军、北青、兖二州刺史，率众侵魏。<br /><br />&nbsp;&nbsp;&nbsp;&nbsp;六年春正月辛亥，祀南郊，大赦。庚申，魏徐州刺史元法僧以彭城来降。自<br /><br />&nbsp;&nbsp;&nbsp;&nbsp;去岁以来，北侵诸军，所在克获。甲戌，以元法僧为司空，封始安郡王。<br /><br />&nbsp;&nbsp;&nbsp;&nbsp;二月辛巳，改封法僧为宋王。<br /><br />&nbsp;&nbsp;&nbsp;&nbsp;三月丙午，赐新附人长复除，诖误罪失，一无所问。<br /><br />&nbsp;&nbsp;&nbsp;&nbsp;夏五月己酉，修宿豫堰，又修曹公堰于济阴。壬子，遣中护军夏侯督寿阳<br /><br />&nbsp;&nbsp;&nbsp;&nbsp;诸军侵魏。<br /><br />&nbsp;&nbsp;&nbsp;&nbsp;六月庚辰，豫章王综奔魏，魏复据彭城。秋七月壬戌，大赦。<br /><br />&nbsp;&nbsp;&nbsp;&nbsp;冬十二月壬辰，都下地震。<br /><br />&nbsp;&nbsp;&nbsp;&nbsp;是岁，魏孝昌元年。<br /><br />&nbsp;&nbsp;&nbsp;&nbsp;七年春正月辛丑朔，赦死罪以下。<br /><br />&nbsp;&nbsp;&nbsp;&nbsp;夏四月乙酉，太尉临川王宏薨。南州津改置校尉，增加奉秩。诏在位群臣，<br /><br />&nbsp;&nbsp;&nbsp;&nbsp;各举所知。凡是清吏，咸使荐闻。秋九月己酉，荆州刺史鄱阳王恢薨。冬十一月<br /><br />&nbsp;&nbsp;&nbsp;&nbsp;庚辰，丁贵嫔薨，大赦。是岁，河南、高丽、林邑、滑国并遣使朝贡。<br /><br />&nbsp;&nbsp;&nbsp;&nbsp;大通元年春正月乙丑，以尚书右仆射徐勉为尚书左仆射。诏百官奉禄，自今<br /><br />&nbsp;&nbsp;&nbsp;&nbsp;可长给见钱。辛未，祀南郊。诏流亡者听复宅业，蠲役五年，尤贫家勿收今年三<br /><br />&nbsp;&nbsp;&nbsp;&nbsp;调，孝弟力田赐爵一级。<br /><br />&nbsp;&nbsp;&nbsp;&nbsp;是月，司州刺史夏侯夔进军三关，所至皆克。初，帝创同泰寺，至是开大通<br /><br />&nbsp;&nbsp;&nbsp;&nbsp;门以对寺之南门，取反语以协同泰。自是晨夕讲义，多由此门。<br /><br />&nbsp;&nbsp;&nbsp;&nbsp;三月辛未，幸寺舍身。甲戌还宫，大赦，改元大通，以符寺及门名。<br /><br />&nbsp;&nbsp;&nbsp;&nbsp;夏五月丙寅，成景俊克魏临潼、竹邑。<br /><br />&nbsp;&nbsp;&nbsp;&nbsp;冬十月庚戌，魏东豫州刺史元庆和以涡阳内属。甲寅，曲赦东豫州。<br /><br />&nbsp;&nbsp;&nbsp;&nbsp;十一月丁卯，以中护军萧藻为都督侵魏，镇于涡阳。<br /><br />&nbsp;&nbsp;&nbsp;&nbsp;是岁，林邑、师子、高丽等国各遣使朝贡。<br /><br />&nbsp;&nbsp;&nbsp;&nbsp;二年春正月乙酉，蠕蠕国遣使朝贡。<br /><br />&nbsp;&nbsp;&nbsp;&nbsp;二月，筑寒山堰。癸丑，魏孝明皇帝崩。<br /><br />&nbsp;&nbsp;&nbsp;&nbsp;夏四月戊戌，魏尔朱荣推奉孝庄帝。庚子，荣杀幼主及太后胡氏。辛丑，魏<br /><br />&nbsp;&nbsp;&nbsp;&nbsp;郢州刺史元愿达以义阳降，封愿达为乐平王。是时魏大乱，其北海王颢、临淮王<br /><br />&nbsp;&nbsp;&nbsp;&nbsp;、汝南王悦并来奔。北青州刺史元俊、南荆州刺史李志皆以地降。<br /><br />&nbsp;&nbsp;&nbsp;&nbsp;冬十月丁亥，以魏北海王颢主魏，遣东宫直阁将军陈庆之卫送还北。魏豫州<br /><br />&nbsp;&nbsp;&nbsp;&nbsp;刺史邓献以地降。<br /><br />&nbsp;&nbsp;&nbsp;&nbsp;是岁，魏武泰元年，寻改为建义，又改曰永安。<br /><br />&nbsp;&nbsp;&nbsp;&nbsp;中大通元年春正月辛酉，祀南郊，大赦，赐孝悌力田爵一级。辛巳，祀明堂。<br /><br />&nbsp;&nbsp;&nbsp;&nbsp;夏四月癸巳，陈庆之攻拔魏梁城，进屠考城，禽魏济阴王晖业。<br /><br />&nbsp;&nbsp;&nbsp;&nbsp;五月癸酉，进克虎牢，魏孝庄帝出居河北。乙亥，元颢入京师，c号建武。<br /><br />&nbsp;&nbsp;&nbsp;&nbsp;六月壬午，以永兴公主疾笃故，大赦，公主志也。是月，都下疫甚，帝于重<br /><br />&nbsp;&nbsp;&nbsp;&nbsp;云殿为百姓设救苦斋，以身为祷。<br /><br />&nbsp;&nbsp;&nbsp;&nbsp;闰月，护军将军南康王绩薨。己卯，魏将尔朱荣攻杀元颢，京师反正。<br /><br />&nbsp;&nbsp;&nbsp;&nbsp;秋九月辛巳，朱雀航华表灾。癸巳，幸同泰寺，设四部无遮大会。上释御服，<br /><br />&nbsp;&nbsp;&nbsp;&nbsp;披法衣，行清净大舍，以便省为房，素床瓦器，乘小车，私人执役。甲午，升讲<br /><br />&nbsp;&nbsp;&nbsp;&nbsp;堂法坐，为四部大众开《涅经》题。癸卯，群臣以钱一亿万奉赎皇帝菩萨大舍，<br /><br />&nbsp;&nbsp;&nbsp;&nbsp;僧众默许。乙巳，百辟诣寺东门奉表，请还临宸极，三请乃许。帝三答书，前后<br /><br />&nbsp;&nbsp;&nbsp;&nbsp;并称顿首。<br /><br />&nbsp;&nbsp;&nbsp;&nbsp;冬十月己酉，又设四部无遮大会，道俗五万余人。会毕，帝御金辂还宫，御<br /><br />&nbsp;&nbsp;&nbsp;&nbsp;太极殿，大赦，改元。<br /><br />&nbsp;&nbsp;&nbsp;&nbsp;十一月戊子，魏巴州刺史严始欣以城降。<br /><br />&nbsp;&nbsp;&nbsp;&nbsp;是岁，盘盘、蠕蠕国并遣使朝贡。<br /><br />&nbsp;&nbsp;&nbsp;&nbsp;二年夏四月癸丑，幸同泰寺，设平等会。庚申，大雨雹。<br /><br />&nbsp;&nbsp;&nbsp;&nbsp;六月丁巳，遣魏汝南王悦还北主魏。庚申，以魏尚书左仆射范遵为司州牧，<br /><br />&nbsp;&nbsp;&nbsp;&nbsp;随悦北侵。是月，林邑、扶南国遣使朝贡。<br /><br />&nbsp;&nbsp;&nbsp;&nbsp;秋八月庚戌，幸德阳堂，祖魏主元悦。山贼寇会稽郡县。九月壬午，假超武<br /><br />&nbsp;&nbsp;&nbsp;&nbsp;将军湛海珍节以讨之。<br /><br />&nbsp;&nbsp;&nbsp;&nbsp;是岁，魏庄帝杀其权臣尔朱荣，其党奉魏长广王晔为主而杀孝庄帝，年号建<br /><br />&nbsp;&nbsp;&nbsp;&nbsp;明。<br /><br />&nbsp;&nbsp;&nbsp;&nbsp;三年春正月辛巳，祀南郊，大赦。丙申，以魏尚书仆射郑元护为征北大将军。<br /><br />&nbsp;&nbsp;&nbsp;&nbsp;二月辛丑，祀明堂。夏四月己巳，皇太子统薨。六月癸丑，立昭明太子子华容公<br /><br />&nbsp;&nbsp;&nbsp;&nbsp;欢为豫章郡王，枝江公誉为河东郡王，曲江公为岳阳郡王。是月，丹丹国遣使<br /><br />&nbsp;&nbsp;&nbsp;&nbsp;朝贡。<br /><br />&nbsp;&nbsp;&nbsp;&nbsp;秋七月乙亥，立晋安王纲为皇太子，大赦。赐为父后者，及出处忠孝、文武<br /><br />&nbsp;&nbsp;&nbsp;&nbsp;清勤，并爵一级。庚寅，诏宗戚有服属者，并赐汤沐食，乡亭侯各随远近以为差<br /><br />&nbsp;&nbsp;&nbsp;&nbsp;次。壬辰，以吏部尚书何敬容为尚书右仆射。<br /><br />&nbsp;&nbsp;&nbsp;&nbsp;九月，狼牙修国遣使朝贡。是秋，吴兴生野稻，饥者赖焉。<br /><br />&nbsp;&nbsp;&nbsp;&nbsp;冬十月己酉，上幸同泰寺，升法坐，为四部众说《涅经》，迄于乙卯。前<br /><br />&nbsp;&nbsp;&nbsp;&nbsp;乐山县侯萧正则有罪流徙，至是招诱亡命，欲寇广州，在所讨平之。<br /><br />&nbsp;&nbsp;&nbsp;&nbsp;十一月乙未，上幸同泰寺，升法座，为四部众说《般若经》，迄于十二月辛<br /><br />&nbsp;&nbsp;&nbsp;&nbsp;丑。<br /><br />&nbsp;&nbsp;&nbsp;&nbsp;是岁，魏尔朱兆又废其主晔而奉节闵皇帝，改建明二年为普泰元年。又魏勃<br /><br />&nbsp;&nbsp;&nbsp;&nbsp;海王高欢举兵信都，别奉勃海太守朗为主，改普泰元年为中兴。<br /><br />&nbsp;&nbsp;&nbsp;&nbsp;四年春正月丙寅，以开府仪同三司南平王伟为大司马，以司空宋王元法僧为<br /><br />&nbsp;&nbsp;&nbsp;&nbsp;太尉、尚书令，以开府仪同三司袁昂为司空。立临川靖惠王宏子正德为临贺郡王。<br /><br />&nbsp;&nbsp;&nbsp;&nbsp;庚午，立嫡皇孙大器为宣城郡王，位列诸王上。癸未，魏南兖州刺史刘世明以城<br /><br />&nbsp;&nbsp;&nbsp;&nbsp;降。<br /><br />&nbsp;&nbsp;&nbsp;&nbsp;二月壬寅，以太尉元法僧还北主魏，以侍中元景隆为徐州刺史，封彭城郡王；<br /><br />&nbsp;&nbsp;&nbsp;&nbsp;通直常侍元景宗为青州刺史，封平昌郡王；随法僧北侵。庚戌，新除扬州刺史邵<br /><br />&nbsp;&nbsp;&nbsp;&nbsp;陵王纶有罪，免为庶人。<br /><br />&nbsp;&nbsp;&nbsp;&nbsp;三月庚午，侍中、领国子博士萧子显表置制旨《孝经》助教一人，生十人，<br /><br />&nbsp;&nbsp;&nbsp;&nbsp;专通帝所释《孝经》义。<br /><br />&nbsp;&nbsp;&nbsp;&nbsp;夏四月，盘盘国遣使朝贡。<br /><br />&nbsp;&nbsp;&nbsp;&nbsp;秋七月甲辰，星陨如雨。<br /><br />&nbsp;&nbsp;&nbsp;&nbsp;九月乙巳，加司空袁昂尚书令。<br /><br />&nbsp;&nbsp;&nbsp;&nbsp;冬十一月，高丽国遣使朝贡。<br /><br />&nbsp;&nbsp;&nbsp;&nbsp;十二月丙子，魏彭城王尔朱仲远来奔，以为定洛将军，封河南王，北侵。随<br /><br />&nbsp;&nbsp;&nbsp;&nbsp;所克土，使自封建。庚辰，以太尉元法僧为郢州刺史、骠骑大将军、开府同三司<br /><br />&nbsp;&nbsp;&nbsp;&nbsp;之仪。<br /><br />&nbsp;&nbsp;&nbsp;&nbsp;是岁，魏相勃海王高欢平尔朱氏，废节闵皇帝及自所奉勃海故王朗，而奉平<br /><br />&nbsp;&nbsp;&nbsp;&nbsp;阳王修，是为孝武皇帝。改中兴二年为大昌，寻又改为永熙元年。<br /><br />&nbsp;&nbsp;&nbsp;&nbsp;五年春正月辛印，祀南郊，大赦。赐孝悌力田爵一级。先是一日丙夜，南郊<br /><br />&nbsp;&nbsp;&nbsp;&nbsp;令解涤之等到郊所履行，忽闻异香三随风至。及将行事，奏乐迎神毕，有神光圆<br /><br />&nbsp;&nbsp;&nbsp;&nbsp;满坛上，朱紫黄白杂色，食顷乃灭。戊申，都下地震。己酉，长星见。辛亥，祀<br /><br />&nbsp;&nbsp;&nbsp;&nbsp;明堂。<br /><br />&nbsp;&nbsp;&nbsp;&nbsp;二月癸未，幸同泰寺，设四部大会，升法坐，发《金字般若经》题，讫于己<br /><br />&nbsp;&nbsp;&nbsp;&nbsp;丑。<br /><br />&nbsp;&nbsp;&nbsp;&nbsp;三月丙辰，大司马南平王伟薨。<br /><br />&nbsp;&nbsp;&nbsp;&nbsp;夏五月戊子，都下大水，御道通船。<br /><br />&nbsp;&nbsp;&nbsp;&nbsp;六月己卯，魏建义城主兰保杀东徐州刺史崔祥，以下邳降。<br /><br />&nbsp;&nbsp;&nbsp;&nbsp;冬十月庚申，以尚书右仆射何敬容为左仆射，以吏部尚书谢举为右仆射。<br /><br />&nbsp;&nbsp;&nbsp;&nbsp;是岁，河南、波斯、盘盘等国并遣使朝贡。<br /><br />&nbsp;&nbsp;&nbsp;&nbsp;六年春二月癸亥，耕藉田，大赦。赐孝悌力田爵一级。<br /><br />&nbsp;&nbsp;&nbsp;&nbsp;三月己亥，以行河南王可沓振为西秦、河二州刺史，正封河南王。甲辰，百<br /><br />&nbsp;&nbsp;&nbsp;&nbsp;济国遣使朝贡。<br /><br />&nbsp;&nbsp;&nbsp;&nbsp;夏四月丁卯，荧惑在南斗。<br /><br />&nbsp;&nbsp;&nbsp;&nbsp;秋七月甲辰，林邑国遣使朝贡。<br /><br />&nbsp;&nbsp;&nbsp;&nbsp;冬十月丁卯，以信武将军元庆和为镇北将军，封魏王，率众北侵。<br /><br />&nbsp;&nbsp;&nbsp;&nbsp;闰十二月丙午，西南有雷声二。<br /><br />&nbsp;&nbsp;&nbsp;&nbsp;是岁，魏孝武帝迫于其相高欢，出居关中。欢又别奉清河王世子善见为主，<br /><br />&nbsp;&nbsp;&nbsp;&nbsp;是为孝静帝。改永熙三年为天平元年。魏于是始分为两。孝武既至关中，又与丞<br /><br />&nbsp;&nbsp;&nbsp;&nbsp;相宇文泰不平，未几，遇鸩而崩。<br /><br />&nbsp;&nbsp;&nbsp;&nbsp;大同元年春正月戊申朔，大赦，改元。<br /><br />&nbsp;&nbsp;&nbsp;&nbsp;二月辛巳，祀明堂。丁亥，耕藉田。辛丑，高丽、丹丹国并遣使朝贡。<br /><br />&nbsp;&nbsp;&nbsp;&nbsp;三月丙寅，幸同泰寺，设无遮大会。辛未，滑国遣使朝贡。<br /><br />&nbsp;&nbsp;&nbsp;&nbsp;夏四月庚子，波斯国遣使朝贡。壬戌，幸同泰寺，铸十方银象，并设无碍会。<br /><br />&nbsp;&nbsp;&nbsp;&nbsp;秋七月辛卯，扶南国遣使朝贡。<br /><br />&nbsp;&nbsp;&nbsp;&nbsp;冬十月，雨黄尘如雪。<br /><br />&nbsp;&nbsp;&nbsp;&nbsp;十一月壬戌，北梁州刺史兰钦攻汉中，魏梁州刺史元罗降。癸亥，复梁州。<br /><br />&nbsp;&nbsp;&nbsp;&nbsp;是岁，西魏文皇帝大统元年。<br /><br />&nbsp;&nbsp;&nbsp;&nbsp;二年春二月乙亥，耕藉田。<br /><br />&nbsp;&nbsp;&nbsp;&nbsp;三月庚申，诏求谠言，及令文武在位举士。戊寅，帝幸同秦寺，设平等法会。<br /><br />&nbsp;&nbsp;&nbsp;&nbsp;夏四月乙未，以开府同三司之仪元法僧为太尉。<br /><br />&nbsp;&nbsp;&nbsp;&nbsp;五月癸卯，以魏梁州刺史元罗为青、冀二州刺史，封东郡王。<br /><br />&nbsp;&nbsp;&nbsp;&nbsp;六月丁亥，诏郊明堂陵庙等令，改视散骑侍郎。<br /><br />&nbsp;&nbsp;&nbsp;&nbsp;秋九月辛亥，幸同泰寺，设四部无碍法会。<br /><br />&nbsp;&nbsp;&nbsp;&nbsp;冬十月乙亥，诏大举北侵。壬午，幸同泰寺，设无碍大会。<br /><br />&nbsp;&nbsp;&nbsp;&nbsp;十一月，雨黄尘如雪，揽之盈掬。己亥，诏北侵众军班师。辛亥，都下地震，<br /><br />&nbsp;&nbsp;&nbsp;&nbsp;生白毛，长二尺。<br /><br />&nbsp;&nbsp;&nbsp;&nbsp;十二月壬申，与东魏通和。<br /><br />&nbsp;&nbsp;&nbsp;&nbsp;三年春正月辛丑，祀南郊，大赦。赐孝悌力田爵一级。是夜，朱雀门灾。壬<br /><br />&nbsp;&nbsp;&nbsp;&nbsp;寅，雨灰，黄色。<br /><br />&nbsp;&nbsp;&nbsp;&nbsp;二月丁亥，耕藉田。癸巳，以护军将军萧藻为尚书左仆射。<br /><br />&nbsp;&nbsp;&nbsp;&nbsp;三月戊戌，立昭明太子子s为武昌郡王，Z为义阳郡王。<br /><br />&nbsp;&nbsp;&nbsp;&nbsp;夏五月癸未，幸同泰寺，铸十方金铜像，设无碍法会。<br /><br />&nbsp;&nbsp;&nbsp;&nbsp;六月，青州朐山陨霜。<br /><br />&nbsp;&nbsp;&nbsp;&nbsp;秋七月，青州雪，害苗稼。癸卯，东魏人来聘。己酉，义阳王Z薨。<br /><br />&nbsp;&nbsp;&nbsp;&nbsp;八月辛卯，幸阿育王寺，设无碍法喜食，大赦。<br /><br />&nbsp;&nbsp;&nbsp;&nbsp;九月，使兼散骑常侍张皋聘于东魏。闰九月甲子，侍中、太尉元法僧薨。<br /><br />&nbsp;&nbsp;&nbsp;&nbsp;冬十月丙辰，都下地震。<br /><br />&nbsp;&nbsp;&nbsp;&nbsp;是岁饥。<br /><br />&nbsp;&nbsp;&nbsp;&nbsp;四年春二月己亥，耕藉田。<br /><br />&nbsp;&nbsp;&nbsp;&nbsp;三月，河南、蠕蠕国并遣使朝贡。<br /><br />&nbsp;&nbsp;&nbsp;&nbsp;夏五月甲戌，东魏人来聘。<br /><br />&nbsp;&nbsp;&nbsp;&nbsp;六月辛丑，日有蚀之。<br /><br />&nbsp;&nbsp;&nbsp;&nbsp;秋七月癸亥，诏以东冶徒李胤之降象牙如来真形，大赦。戊辰，使兼散骑常<br /><br />&nbsp;&nbsp;&nbsp;&nbsp;侍刘孝仪聘于东魏。<br /><br />&nbsp;&nbsp;&nbsp;&nbsp;八月甲辰，诏南兖等十二州，既经饥馑，曲赦逋租宿责，勿收今年三调。<br /><br />&nbsp;&nbsp;&nbsp;&nbsp;九月，阅武于乐游苑。<br /><br />&nbsp;&nbsp;&nbsp;&nbsp;五年春正月乙卯，以护军将军庐陵王续为骠骑将军，安右将军、尚书左仆射<br /><br />&nbsp;&nbsp;&nbsp;&nbsp;萧藻为中卫将军，并开府仪同三司。中权将军、丹阳尹何敬容以本号为尚书令，<br /><br />&nbsp;&nbsp;&nbsp;&nbsp;吏部尚书张缵为尚书左仆射。丁巳，御史中丞、参礼仪事贺琛奏：“今南北二郊<br /><br />&nbsp;&nbsp;&nbsp;&nbsp;及藉田往还，并宜御辇，不复乘路。<br /><br />&nbsp;&nbsp;&nbsp;&nbsp;二郊请用素辇，藉田往还乘常辇，皆以侍中陪乘。停大将军及太仆。”诏付<br /><br />&nbsp;&nbsp;&nbsp;&nbsp;尚书博议施行。<br /><br />&nbsp;&nbsp;&nbsp;&nbsp;改素辇名大同辇。郊祀宗庙乘佩辇。辛未，祀南郊，诏孝悌力田及州闾乡党<br /><br />&nbsp;&nbsp;&nbsp;&nbsp;称为善人者，各赐爵一级。<br /><br />&nbsp;&nbsp;&nbsp;&nbsp;秋八月乙酉，扶南国献生犀。<br /><br />&nbsp;&nbsp;&nbsp;&nbsp;冬十一月乙亥，东魏人来聘。<br /><br />&nbsp;&nbsp;&nbsp;&nbsp;十二月，使兼散骑常侍柳豹聘于东魏。<br /><br />&nbsp;&nbsp;&nbsp;&nbsp;是岁，都下讹言天子取人肝以饴天狗，大小相警，日晚便闭门持仗，数月乃<br /><br />&nbsp;&nbsp;&nbsp;&nbsp;止。<br /><br />&nbsp;&nbsp;&nbsp;&nbsp;六年春正月庚戌朔，曲赦司、豫、徐、兖四州。<br /><br />&nbsp;&nbsp;&nbsp;&nbsp;二月己亥，耕藉田。<br /><br />&nbsp;&nbsp;&nbsp;&nbsp;夏四月癸未，诏晋、宋、齐三代诸陵有职司者，勤加守护。<br /><br />&nbsp;&nbsp;&nbsp;&nbsp;五月巳卯，河南王遣使朝，献马及方物，求释迦像并经论十四条。敕付像并<br /><br />&nbsp;&nbsp;&nbsp;&nbsp;《制旨涅、》《般若》、《金光明讲疏》一百三卷。<br /><br />&nbsp;&nbsp;&nbsp;&nbsp;秋七月丁亥，东魏人来聘。遣散骑常侍陆晏子报聘。<br /><br />&nbsp;&nbsp;&nbsp;&nbsp;八月戊午，大赦。辛未，盘盘国遣使朝贡。<br /><br />&nbsp;&nbsp;&nbsp;&nbsp;九月戊戌，司空袁昂薨。<br /><br />&nbsp;&nbsp;&nbsp;&nbsp;冬十一月己卯，曲赦都下。<br /><br />&nbsp;&nbsp;&nbsp;&nbsp;十二月壬子，江州刺史豫章王欢薨。<br /><br />&nbsp;&nbsp;&nbsp;&nbsp;七年春正月辛巳，祀南郊，大赦。辛丑，祀明堂。<br /><br />&nbsp;&nbsp;&nbsp;&nbsp;二月乙巳，以行宕昌王梁弥泰为平西将军、河、凉二州刺史，正封宕昌王。<br /><br />&nbsp;&nbsp;&nbsp;&nbsp;辛亥，耕藉田。乙卯，都下地震。<br /><br />&nbsp;&nbsp;&nbsp;&nbsp;夏四月戊申，东魏人来聘，遣兼散骑常侍明少遐报聘。<br /><br />&nbsp;&nbsp;&nbsp;&nbsp;冬十一月丙子，诏停所在使役女丁。<br /><br />&nbsp;&nbsp;&nbsp;&nbsp;十二月壬寅，东魏人来聘，遣兼散骑常侍袁狎报聘。丙辰，于宫城西立士林<br /><br />&nbsp;&nbsp;&nbsp;&nbsp;馆，延集学者。<br /><br />&nbsp;&nbsp;&nbsp;&nbsp;是岁，宕昌、蠕蠕、高丽、百济、滑国各遣使朝贡。百济求《涅》等经疏<br /><br />&nbsp;&nbsp;&nbsp;&nbsp;及医工、画师、《毛诗》博士，并许之。交州人李贲攻刺史萧谘。<br /><br />&nbsp;&nbsp;&nbsp;&nbsp;八年春正月，安成郡人刘敬躬挟左道以反。<br /><br />&nbsp;&nbsp;&nbsp;&nbsp;二月戊戌，江州刺史湘东王绎遣中兵曹子郢讨禽之，送于都，斩之建康市。<br /><br />&nbsp;&nbsp;&nbsp;&nbsp;三月，于江州新蔡高塘立颂平屯，垦作蛮田。<br /><br />&nbsp;&nbsp;&nbsp;&nbsp;九年春闰正月丙申，地震，生毛。<br /><br />&nbsp;&nbsp;&nbsp;&nbsp;三月，以太子詹事谢举为尚书仆射。<br /><br />&nbsp;&nbsp;&nbsp;&nbsp;夏四月，林邑王破德州，攻李贲，贲将范修又破林邑王于九德，败走之。<br /><br />&nbsp;&nbsp;&nbsp;&nbsp;冬十一月，益州刺史武陵王纪进号征西将军、开府仪同三司。<br /><br />&nbsp;&nbsp;&nbsp;&nbsp;十年春正月，李贲窃号于交n，年号天德。<br /><br />&nbsp;&nbsp;&nbsp;&nbsp;三月甲午，幸兰陵。庚子，谒建陵，有紫云荫陵上，食顷乃散。帝望陵流涕，<br /><br />&nbsp;&nbsp;&nbsp;&nbsp;所沾草皆变色。陵傍有枯泉，至是而流水香洁。辛丑，哭于修陵。壬寅，于皇基<br /><br />&nbsp;&nbsp;&nbsp;&nbsp;寺设法会，诏赐兰陵老少位一阶，并加颁赉。所经县邑，无出今年租赋。因赋<br /><br />&nbsp;&nbsp;&nbsp;&nbsp;《还旧乡诗》。癸卯，诏园陵职司，恭事勤劳，并锡位一阶，并加赐赉。己酉，<br /><br />&nbsp;&nbsp;&nbsp;&nbsp;幸京口城北固楼，因改名北顾。庚戌，幸回宾亭，宴帝乡故老及所经近县奉迎候<br /><br />&nbsp;&nbsp;&nbsp;&nbsp;者少长数千人，各赉钱二千。<br /><br />&nbsp;&nbsp;&nbsp;&nbsp;夏四月乙卯，至自兰陵。诏鳏寡孤独尤贫者，赡恤各有差。<br /><br />&nbsp;&nbsp;&nbsp;&nbsp;五月，广州人卢子略反，刺史新渝侯映讨平之。诏曲赦广州。<br /><br />&nbsp;&nbsp;&nbsp;&nbsp;秋九月己丑，赦。<br /><br />&nbsp;&nbsp;&nbsp;&nbsp;冬十一月，大雪，平地三尺。<br /><br />&nbsp;&nbsp;&nbsp;&nbsp;十一年春正月，震华林园光严殿、重云阁。帝自贬，拜谢上天，累刻乃止。<br /><br />&nbsp;&nbsp;&nbsp;&nbsp;夏四月，东魏人来聘。<br /><br />&nbsp;&nbsp;&nbsp;&nbsp;冬十月己未，诏复开赎罪典。<br /><br />&nbsp;&nbsp;&nbsp;&nbsp;中大同元年春正月丁未，曲阿县建陵隧口石辟邪起舞，有大蛇斗隧中，其一<br /><br />&nbsp;&nbsp;&nbsp;&nbsp;被伤，奔走。<br /><br />&nbsp;&nbsp;&nbsp;&nbsp;青虫食陵树叶略尽。癸丑，交州刺史杨髌笨私魂n嘉宁城，李贲窜入屈獠<br /><br />&nbsp;&nbsp;&nbsp;&nbsp;洞。交州平。<br /><br />&nbsp;&nbsp;&nbsp;&nbsp;三月乙巳，大赦。庚戌，幸同泰寺讲《金字三慧经》，仍施身。<br /><br />&nbsp;&nbsp;&nbsp;&nbsp;夏四月丙戌，皇太子以下奉赎，仍于同泰寺解，设法会，大赦，改元。是夜，<br /><br />&nbsp;&nbsp;&nbsp;&nbsp;同泰寺灾。<br /><br />&nbsp;&nbsp;&nbsp;&nbsp;六月辛巳，竟天有声，如风水相薄。<br /><br />&nbsp;&nbsp;&nbsp;&nbsp;秋七月甲子，诏自今有犯罪者，非大逆，父母祖父母勿坐。丙寅，诏曰：<br /><br />&nbsp;&nbsp;&nbsp;&nbsp;“朝四暮三，众狙皆喜，名实未亏，而喜怒为用。顷闻外间多用九佰钱，佰减则<br /><br />&nbsp;&nbsp;&nbsp;&nbsp;物贵，佰足则物贱，非物有贵贱，是心有颠倒。至于远方，日更滋甚。自今可通<br /><br />&nbsp;&nbsp;&nbsp;&nbsp;用足佰钱。”八月丁丑，东扬州刺史武昌王s薨。甲午，渴盘陀国遣使献方物。<br /><br />&nbsp;&nbsp;&nbsp;&nbsp;冬十一月癸酉，汝阴王刘哲薨。<br /><br />&nbsp;&nbsp;&nbsp;&nbsp;太清元年春正月己亥朔，日有蚀之。壬寅，荆州刺史庐陵王续薨。辛酉，祀<br /><br />&nbsp;&nbsp;&nbsp;&nbsp;南郊，大赦。甲子，祀明堂。是月，东魏相勃海王高欢薨。<br /><br />&nbsp;&nbsp;&nbsp;&nbsp;二月己卯，白虹贯日。庚辰，东魏司徒侯景求以河南十三州内属。壬午，以<br /><br />&nbsp;&nbsp;&nbsp;&nbsp;景为大将军，封河南王，大行台，承制如邓禹故事。丁亥，耕藉田。<br /><br />&nbsp;&nbsp;&nbsp;&nbsp;三月庚子，幸同泰寺，设无遮大会。上释御服，服法衣，行清净大舍，名曰：<br /><br />&nbsp;&nbsp;&nbsp;&nbsp;“羯磨”。<br /><br />&nbsp;&nbsp;&nbsp;&nbsp;以五明殿为房，设素木床、葛帐、土瓦器，乘小舆，私人执役。乘舆法服，<br /><br />&nbsp;&nbsp;&nbsp;&nbsp;一皆屏除。甲辰，遣司州刺史羊鸦仁率土州刺史桓和、仁州刺史湛海珍等应接侯<br /><br />&nbsp;&nbsp;&nbsp;&nbsp;景。兵未至，而东魏遣兵攻景，景又割地求救于西魏，方解围。乙巳，帝升光严<br /><br />&nbsp;&nbsp;&nbsp;&nbsp;殿讲堂，坐师子，讲《金字三慧经》，舍身。<br /><br />&nbsp;&nbsp;&nbsp;&nbsp;夏四月庚午，群臣以钱一亿万奉赎皇帝菩萨，僧众默许。戊寅，百辟诣凤庄<br /><br />&nbsp;&nbsp;&nbsp;&nbsp;门奉表，三请三答，顿首，并如中大通元年故事。丁亥，服兖冕，御辇还宫。幸<br /><br />&nbsp;&nbsp;&nbsp;&nbsp;太极殿，如即位礼，大赦，改元。是月，神马出，皇太子献《宝马颂》。<br /><br />&nbsp;&nbsp;&nbsp;&nbsp;六月戊辰，以前雍州刺史鄱阳王范为征北将军，总督汉北征讨诸军事。<br /><br />&nbsp;&nbsp;&nbsp;&nbsp;秋七月庚申，羊鸦仁入县瓠城。<br /><br />&nbsp;&nbsp;&nbsp;&nbsp;八月乙丑，诸军北征，以南豫州刺史萧明为大都督。赦缘边初附诸州。戊子，<br /><br />&nbsp;&nbsp;&nbsp;&nbsp;以大将军侯景录行台尚书事。<br /><br />&nbsp;&nbsp;&nbsp;&nbsp;九月癸卯，王游苑成，舆驾幸苑。<br /><br />&nbsp;&nbsp;&nbsp;&nbsp;冬十一月，东魏将慕容绍宗大败萧明于寒山，明被俘执。绍宗进围潼州。<br /><br />&nbsp;&nbsp;&nbsp;&nbsp;十二月戊辰，命太子舍人元贞还北为东魏主。<br /><br />&nbsp;&nbsp;&nbsp;&nbsp;二年春正月癸巳朔，两月相承如钩，见于西方。戊戌，诏在位各举所知。己<br /><br />&nbsp;&nbsp;&nbsp;&nbsp;亥，东魏克涡阳。辛丑，以尚书仆射谢举为尚书令，以守吏部尚书王克为尚书仆<br /><br />&nbsp;&nbsp;&nbsp;&nbsp;射。甲辰，东魏克殷、豫二州。<br /><br />&nbsp;&nbsp;&nbsp;&nbsp;三月甲辰，抚军将军高丽王高延卒，以其子成为宁东将军、高丽王、乐浪公。<br /><br />&nbsp;&nbsp;&nbsp;&nbsp;己未，屈獠洞斩李贲，传首建邺。<br /><br />&nbsp;&nbsp;&nbsp;&nbsp;夏四月丙子，诏在朝及州郡各举士。<br /><br />&nbsp;&nbsp;&nbsp;&nbsp;五月辛丑，以新除中书令邵陵王纶为安前将军、开府仪同三司。辛亥，曲赦<br /><br />&nbsp;&nbsp;&nbsp;&nbsp;交、爱、德三州。<br /><br />&nbsp;&nbsp;&nbsp;&nbsp;六月，天裂于西北，长十丈，阔二丈，光出如电，其声若雷。<br /><br />&nbsp;&nbsp;&nbsp;&nbsp;秋七月，使兼散骑常侍谢班聘于东魏结和。<br /><br />&nbsp;&nbsp;&nbsp;&nbsp;八月戊戌，侯景举兵反。甲辰，使开府仪同三司邵陵王纶都督众军讨景，曲<br /><br />&nbsp;&nbsp;&nbsp;&nbsp;赦南豫州。<br /><br />&nbsp;&nbsp;&nbsp;&nbsp;九月戊辰，地震，江左尤甚，坏屋杀人。地生白毛，长二尺。益州市有飞蜂<br /><br />&nbsp;&nbsp;&nbsp;&nbsp;万群，螫人死。<br /><br />&nbsp;&nbsp;&nbsp;&nbsp;冬十月，侯景袭谯州，进攻陷历阳。戊申，以临贺王正德为平北将军，都督<br /><br />&nbsp;&nbsp;&nbsp;&nbsp;诸军屯丹阳郡。己酉，景自横江济采石。辛亥，至建邺，临贺王正德率众附贼。<br /><br />&nbsp;&nbsp;&nbsp;&nbsp;十一月戊午朔，设坛，刑白马，祀蚩尤于太极殿前。己未，景立萧正德为天<br /><br />&nbsp;&nbsp;&nbsp;&nbsp;子于南阙前。辛酉，贼攻陷东府城。庚辰，邵陵王纶帅武州刺史萧弄璋、前谯州<br /><br />&nbsp;&nbsp;&nbsp;&nbsp;刺史赵伯超等入援。乙酉，进军湖头，与贼战，贼败绩。丙戌，安北将军鄱阳王<br /><br />&nbsp;&nbsp;&nbsp;&nbsp;范遣世子嗣、雄信将军裴之高等率众入援，次张公洲。<br /><br />&nbsp;&nbsp;&nbsp;&nbsp;十二月戊申，天西北裂，有光如火。尚书令谢举卒。丙辰，司州刺史柳仲礼、<br /><br />&nbsp;&nbsp;&nbsp;&nbsp;前衡州刺史韦粲、高州刺史李迁仕、前司州刺史羊鸦仁等率军入援。<br /><br />&nbsp;&nbsp;&nbsp;&nbsp;三年春正月丁巳，大都督柳仲礼率众军分据南岸，贼济军于青塘，袭杀韦粲。<br /><br />&nbsp;&nbsp;&nbsp;&nbsp;庚申，白虹贯日三重。邵陵王纶、临城公大连等率兵集南岸。戊辰，有流星长三<br /><br />&nbsp;&nbsp;&nbsp;&nbsp;十丈，堕武库。李迁仕及天门太守樊文皎进军青溪东，为贼所破，文皎死之。壬<br /><br />&nbsp;&nbsp;&nbsp;&nbsp;午，荧惑守心。<br /><br />&nbsp;&nbsp;&nbsp;&nbsp;二月，侯景遣使求和，皇太子固请，帝乃许之。盟于西华门下。景既运东城<br /><br />&nbsp;&nbsp;&nbsp;&nbsp;米归于石头，亦不解围，启求遣诸军退。丁未，皇太子又命南兖州刺史南康王会<br /><br />&nbsp;&nbsp;&nbsp;&nbsp;理、前青、冀二州刺史湘潭侯退，率江北之众，顿于兰亭苑。甲子，以开府仪同<br /><br />&nbsp;&nbsp;&nbsp;&nbsp;三司、丹阳尹邵陵王纶为司空，以合州刺史鄱阳王范为征北大将军、开府仪同三<br /><br />&nbsp;&nbsp;&nbsp;&nbsp;司，以司州刺史柳仲礼为侍中、尚书仆射。时景奸计既成，乃表陈帝失，复举兵<br /><br />&nbsp;&nbsp;&nbsp;&nbsp;向阙。<br /><br />&nbsp;&nbsp;&nbsp;&nbsp;三月，城内以景违盟，设坛告天地神o。戊午，前司州刺史羊鸦仁等进军东<br /><br />&nbsp;&nbsp;&nbsp;&nbsp;府北，与贼战，大败。时四方征镇入援者三十余万，莫有斗志，自相抄夺而已。<br /><br />&nbsp;&nbsp;&nbsp;&nbsp;丁卯，贼攻陷宫城，纵兵大掠。己巳，贼矫诏遣石城公大款解外援军。庚午，侯<br /><br />&nbsp;&nbsp;&nbsp;&nbsp;景自为都督中外诸军事、大丞相、录尚书事。辛未，援军各退散。丙子，荧惑守<br /><br />&nbsp;&nbsp;&nbsp;&nbsp;心。<br /><br />&nbsp;&nbsp;&nbsp;&nbsp;夏四月己丑，都下地震。丙申，又震。己酉，帝以所求不供，忧愤寝疾。是<br /><br />&nbsp;&nbsp;&nbsp;&nbsp;月，青、冀二州刺史明少遐、东徐州刺史湛海珍、北青州刺史王奉伯各举州附东<br /><br />&nbsp;&nbsp;&nbsp;&nbsp;魏。<br /><br />&nbsp;&nbsp;&nbsp;&nbsp;五月丙辰，帝崩于净居殿，时年八十六。辛亥，迁梓宫于太极前殿。十一月<br /><br />&nbsp;&nbsp;&nbsp;&nbsp;乙卯，葬于修陵，追尊为武皇帝，庙号高祖。<br /><br />&nbsp;&nbsp;&nbsp;&nbsp;帝性淳孝，六岁，献皇太后崩，水浆不入口三日，哭泣有过成人。及丁文帝<br /><br />&nbsp;&nbsp;&nbsp;&nbsp;忧，时为齐随王谘议，随府在荆镇，以病闻，便投劾星驰，不复寝食，倍道就路。<br /><br />&nbsp;&nbsp;&nbsp;&nbsp;愤风惊浪，不暂停止。帝形容本壮，及至都，销毁骨立，亲表士友，皆不复识。<br /><br />&nbsp;&nbsp;&nbsp;&nbsp;望宅奉讳，气绝久之。每哭，辄欧血数升。服内，日惟食麦二溢。拜扫山陵，涕<br /><br />&nbsp;&nbsp;&nbsp;&nbsp;泪所洒，松草变色。及居帝位，即于钟山造大爱敬寺，青溪边造智度寺，于台内<br /><br />&nbsp;&nbsp;&nbsp;&nbsp;立至敬等殿，又立七庙堂。月中再设净馔，每至展拜，涕泗滂沱，哀动左右。<br /><br />&nbsp;&nbsp;&nbsp;&nbsp;少而笃学，能事毕究。虽万机多务，犹卷不辍手，然烛侧光，常至戊夜。撰<br /><br />&nbsp;&nbsp;&nbsp;&nbsp;《通史》六百卷，《金海》三十卷，《制旨孝经义》、《周易讲疏》及《六十四<br /><br />&nbsp;&nbsp;&nbsp;&nbsp;卦》、二《系》、《文言》、《序卦》等义，《乐社义》、《毛诗》、《春秋答<br /><br />&nbsp;&nbsp;&nbsp;&nbsp;问》、《尚书大义》、《中庸讲疏》、《孔子正言》、《孝经讲疏》，凡二百余<br /><br />&nbsp;&nbsp;&nbsp;&nbsp;卷。王侯朝臣皆奉表质疑，帝皆为解释。修饰国学，增广生员，立五馆，置《五<br /><br />&nbsp;&nbsp;&nbsp;&nbsp;经》博士。天监初，何佟之、贺`、严植之、明山宾等复述制旨，并撰吉凶宾军<br /><br />&nbsp;&nbsp;&nbsp;&nbsp;嘉五礼，一千余卷，帝称制断疑焉。大同中，于台西立士林馆，领军朱异、太府<br /><br />&nbsp;&nbsp;&nbsp;&nbsp;卿贺琛、舍人孔子等递互讲述。皇太子、宣城王亦于东宫宣猷堂及扬州廨开讲。<br /><br />&nbsp;&nbsp;&nbsp;&nbsp;于是四方郡国，莫不向风。爰自在田，及登宝位，射制赞、序、诏诰、铭、诔、<br /><br />&nbsp;&nbsp;&nbsp;&nbsp;说、箴、颂、笺、奏诸文，又百二十卷。六艺备闲，棋登逸品，阴阳、纬候、卜<br /><br />&nbsp;&nbsp;&nbsp;&nbsp;筮、占决、草隶、尺牍、骑射，莫不称妙。<br /><br />&nbsp;&nbsp;&nbsp;&nbsp;晚乃溺信佛道，日止一食，膳无鲜腴，惟豆羹粝饭而已。或遇事拥，日傥移<br /><br />&nbsp;&nbsp;&nbsp;&nbsp;中，便嗽口以过。制《涅》、《大品》、《净名》、《三慧》诸经义记数百卷。<br /><br />&nbsp;&nbsp;&nbsp;&nbsp;听览余闲，即于重云殿及同泰寺讲说，名僧硕学，四部听众，常万余人。<br /><br />&nbsp;&nbsp;&nbsp;&nbsp;身衣布衣，木绵皂帐，一冠三载，一被二年。自五十外便断房室。后宫职司<br /><br />&nbsp;&nbsp;&nbsp;&nbsp;贵妃以下，六宫t三翟之外，皆衣不曳地，傍无锦绮。不饮酒，不听音声，非<br /><br />&nbsp;&nbsp;&nbsp;&nbsp;宗庙祭祀、大会飨宴及诸法事，未尝作乐。<br /><br />&nbsp;&nbsp;&nbsp;&nbsp;勤于政务，孜孜无怠。每冬月四更竟，即敕把烛看事，执笔触寒，手为皴裂。<br /><br />&nbsp;&nbsp;&nbsp;&nbsp;然仁爱不断，亲亲及所爱愆犯，多有纵舍，故政刑弛紊。每决死罪，常有哀矜涕<br /><br />&nbsp;&nbsp;&nbsp;&nbsp;泣，然后可奏。<br /><br />&nbsp;&nbsp;&nbsp;&nbsp;性方正，虽居小殿暗室，恒理衣冠小坐，暑月未尝褰袒。虽见内竖小臣，亦<br /><br />&nbsp;&nbsp;&nbsp;&nbsp;如遇大宾也。<br /><br />&nbsp;&nbsp;&nbsp;&nbsp;初，齐高帝梦屐而登殿，顾见武、明二帝后，一人手张天地图而不识，问之，<br /><br />&nbsp;&nbsp;&nbsp;&nbsp;答曰：“顺子后。”及崔慧景之逼，长沙宣武王入援，至越城，梦乘马飞半天而<br /><br />&nbsp;&nbsp;&nbsp;&nbsp;坠，帝所驭化为赤龙，腾虚独上。时台内有宿卫士为觋，常见太极殿有六龙各守<br /><br />&nbsp;&nbsp;&nbsp;&nbsp;一柱，末忽失其二，后见在宣武王宅。时宣武为益州，觋乃往蜀伏事。及宣武在<br /><br />&nbsp;&nbsp;&nbsp;&nbsp;郢，此觋还都，乃见六龙俱在帝所寝斋，遂去郢之雍。中途遇疾且死，谓同侣曰：<br /><br />&nbsp;&nbsp;&nbsp;&nbsp;“萧雍州必作天子。”具以前事语之。推此而言，盖天命也。<br /><br />&nbsp;&nbsp;&nbsp;&nbsp;虽在蒙尘，斋戒不废，及疾不能进膳，盥漱如初。皇太子日中再朝，每问安<br /><br />&nbsp;&nbsp;&nbsp;&nbsp;否，涕泗交面。贼臣侍者，莫不掩泣。疾久口苦，索蜜不得，再曰：“荷，荷！”<br /><br />&nbsp;&nbsp;&nbsp;&nbsp;遂崩。贼秘之，太子问起居不得见，恸于阁下。<br /><br />&nbsp;&nbsp;&nbsp;&nbsp;始天监中，沙门释宝志为诗曰：“昔年三十八，今年八十三，四中复有四，<br /><br />&nbsp;&nbsp;&nbsp;&nbsp;城北火酣酣。”帝使周舍封记之。及中大同元年，同泰寺灾，帝启封见舍手迹，<br /><br />&nbsp;&nbsp;&nbsp;&nbsp;为之流涕。帝生于甲辰，三十八，克建邺之年也。遇灾岁实丙寅，八十三矣。四<br /><br />&nbsp;&nbsp;&nbsp;&nbsp;月十四日而火起之始，自浮屠第三层。三者，帝之昆季次也。帝恶之，召太史令<br /><br />&nbsp;&nbsp;&nbsp;&nbsp;虞履筮之，遇《巛》。履曰：“无害。其《繇》云：‘西南得朋，东北丧朋，安<br /><br />&nbsp;&nbsp;&nbsp;&nbsp;贞吉。’《文言》云：‘东北丧朋，乃终有庆。’”帝曰：“斯魔鬼也。酉应见<br /><br />&nbsp;&nbsp;&nbsp;&nbsp;卯，金来克木，卯为阴贼。鬼而带贼，非魔何也。孰为致之？酉为口舌，当乎说<br /><br />&nbsp;&nbsp;&nbsp;&nbsp;位。说言乎《兑》，故知善言之口，宜前为法事。”于是人人赞善，莫不从风。<br /><br />&nbsp;&nbsp;&nbsp;&nbsp;或刺血洒地，或刺血书经，穿心然灯，坐禅不食。及太清元年，帝舍身光严、重<br /><br />&nbsp;&nbsp;&nbsp;&nbsp;云殿，游仙化生皆震动，三日乃止。当时谓之祥瑞。识者以非动而动，在《鸿范》<br /><br />&nbsp;&nbsp;&nbsp;&nbsp;为祆。以比石季龙之败，殿壁画人颈皆缩入头之类。<br /><br />&nbsp;&nbsp;&nbsp;&nbsp;时海中浮鹄山，去余姚岸可千余里，上有女人年三百岁，有女官道士四五百<br /><br />&nbsp;&nbsp;&nbsp;&nbsp;人，年并出百，但在山学道。遣使献红席。帝方舍身时，其使适至，云此草常有<br /><br />&nbsp;&nbsp;&nbsp;&nbsp;红鸟居下，故以为名。<br /><br />&nbsp;&nbsp;&nbsp;&nbsp;观其图状，则鸾鸟也。时有男子不知何许人，于大众中自割身以饴饥鸟，血<br /><br />&nbsp;&nbsp;&nbsp;&nbsp;流遍体，而颜色不变。又沙门智泉铁钩挂体，以然千灯，一日一夜，端坐不动。<br /><br />&nbsp;&nbsp;&nbsp;&nbsp;开讲日，有三足鸟集殿之东户，自户适于西南县楣，三飞三集。白雀一，见于重<br /><br />&nbsp;&nbsp;&nbsp;&nbsp;云阁前连理树。又有五色云浮于华林园昆明池上。帝既流遁益甚，境内化之，遂<br /><br />&nbsp;&nbsp;&nbsp;&nbsp;至丧亡云。<br /><br />&nbsp;&nbsp;&nbsp;&nbsp;论曰：梁武帝时逢昏虐，家遭冤祸。既地居势胜，乘机而作，以斯文德，有<br /><br />&nbsp;&nbsp;&nbsp;&nbsp;此武功。始用汤、武之师，终济唐、虞之业。岂曰人谋，亦惟天命。及据图录，<br /><br />&nbsp;&nbsp;&nbsp;&nbsp;多历岁年，制造礼乐，敦崇儒雅。自江左以来，年逾二百，文物之盛，独美于兹。<br /><br />&nbsp;&nbsp;&nbsp;&nbsp;然先王文武递用，德刑备举。方之水火，取法阴阳，为国之道，不可独任。而帝<br /><br />&nbsp;&nbsp;&nbsp;&nbsp;留心俎豆，忘情干戚，溺于释教，弛于刑典。既而帝纪不立，悖逆萌生，反噬弯<br /><br />&nbsp;&nbsp;&nbsp;&nbsp;弧，皆自子弟，履霜弗戒，卒至乱亡。自古拨乱之君，固已多矣，其或树置失所，<br /><br />&nbsp;&nbsp;&nbsp;&nbsp;而以后嗣失之；未有自己而得，自己而丧。追踪徐偃之仁，以致穷门之酷，可为<br /><br />&nbsp;&nbsp;&nbsp;&nbsp;深痛，可为至戒者乎！</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331309);">加入书签</a><a
                        href="331257.html">上一页</a>&larr;<a href="index.html">返回列表</a>&rarr;<a
                            href="331342.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331257.html"; var next_page = "331342.html"; var index_page = "index.html"; var sortid = "9"; var article_id = "4204"; var chapter_id = "331309"; var articlename = "南史"; var chaptername = " 卷七 梁本纪中第七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>