<!DOCTYPE html>
<html>
<head>
<meta charset="gbk" />
<title>南史- 卷三十一 列传第二十一-在线阅读-哈西文学网</title>
<meta name="keywords" content="李延寿，南史， 卷三十一 列传第二十一全文， 卷三十一 列传第二十一在线阅读 哈西文学网" />
<meta name="description" content="哈西文学网提供李延寿的南史  卷三十一 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/333012.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/333012.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十一 列传第二十一</h1>
            <div class="link xb">
                <a href="332943.html">上一页</a>&larr;<a href="index.html">返回列表</a>&rarr;<a
                    href="333105.html">下一页</a></div>			
            <div id="BookText">&nbsp;&nbsp;&nbsp;&nbsp;○张裕（子永岱岱兄子绪绪子完充永子瑰瑰子率率弟盾瑰<br /><br />&nbsp;&nbsp;&nbsp;&nbsp;弟稷稷子嵊永从孙种）<br /><br />&nbsp;&nbsp;&nbsp;&nbsp;张裕，字茂度，吴郡吴人也。名与宋武帝讳同，故以字称。曾祖澄，晋光禄<br /><br />&nbsp;&nbsp;&nbsp;&nbsp;大夫。祖彭祖，广州刺史。父敞，侍御史、度支尚书、吴国内史。<br /><br />&nbsp;&nbsp;&nbsp;&nbsp;茂度仕为宋武帝太尉主簿、扬州中从事，累迁别驾。武帝西伐刘毅，北伐关、<br /><br />&nbsp;&nbsp;&nbsp;&nbsp;洛，皆居守留任州事。出为都督、广州刺史、平越中郎将、绥静百越，岭外安之。<br /><br />&nbsp;&nbsp;&nbsp;&nbsp;元嘉元年，为侍中、都督、益州刺史。帝讨荆州刺史谢晦，诏益州遣军袭江<br /><br />&nbsp;&nbsp;&nbsp;&nbsp;陵。晦平，西军始至白帝。茂度与晦素善，议者疑其出军迟留。弟邵时为湘州刺<br /><br />&nbsp;&nbsp;&nbsp;&nbsp;史，起兵应大驾。上以邵诚节，故不加罪。累迁太常，以脚疾出为义兴太守。上<br /><br />&nbsp;&nbsp;&nbsp;&nbsp;从容谓曰：“勿以西蜀介怀。”对曰：“臣不遭陛下之明，墓木拱矣。”后为都<br /><br />&nbsp;&nbsp;&nbsp;&nbsp;官尚书，以疾就拜光禄大夫，加金章紫绶。茂度内足于财，自绝人事，经始本县<br /><br />&nbsp;&nbsp;&nbsp;&nbsp;之华山为居止。优游野泽，如此者七年。十八年，除会稽太守。素有吏能，职事<br /><br />&nbsp;&nbsp;&nbsp;&nbsp;甚理。卒于官，谥曰恭子。<br /><br />&nbsp;&nbsp;&nbsp;&nbsp;子演，位太子中舍人。演四弟镜、永、辩、岱俱知名，时谓之张氏五龙。镜<br /><br />&nbsp;&nbsp;&nbsp;&nbsp;少与光禄大夫颜延之邻居，颜谈义饮酒，喧呼不绝，而镜静默无言声。后镜与客<br /><br />&nbsp;&nbsp;&nbsp;&nbsp;谈，延之从篱边闻之，取胡床坐听，辞义清玄。延之心服，谓客曰：“彼有人焉。”<br /><br />&nbsp;&nbsp;&nbsp;&nbsp;由是不复酣叫。仕至新安太守。演、镜兄弟中名最高，余并不及。初，裕曾祖澄<br /><br />&nbsp;&nbsp;&nbsp;&nbsp;当葬父，郭璞为占墓地，曰：“葬某处，年过百岁，位至三司，而子孙不蕃。某<br /><br />&nbsp;&nbsp;&nbsp;&nbsp;处年几减半，位裁卿校，而累世贵显。”澄乃葬其劣处。位光禄，年六十四而亡，<br /><br />&nbsp;&nbsp;&nbsp;&nbsp;其子孙遂昌云。<br /><br />&nbsp;&nbsp;&nbsp;&nbsp;永，字景云，初为郡主簿，累迁尚书中兵郎。先是尚书中条制繁杂，元嘉十<br /><br />&nbsp;&nbsp;&nbsp;&nbsp;八年，欲加修撰，徙永为删定郎，掌其任。二十二年，除建康令，所居皆有称绩。<br /><br />&nbsp;&nbsp;&nbsp;&nbsp;又除广陵王诞北中郎录事参军。永涉猎书史，能为文章，善隶书，骑射杂艺，触<br /><br />&nbsp;&nbsp;&nbsp;&nbsp;类兼善。又有巧思，益为文帝所知。纸墨皆自营造，上每得永表启，辄执玩咨嗟，<br /><br />&nbsp;&nbsp;&nbsp;&nbsp;自叹供御者了不及也。二十三年，造华林园、玄武湖，并使永监统。凡所制置，<br /><br />&nbsp;&nbsp;&nbsp;&nbsp;皆受则于永。永既有才能，每尽心力，文帝谓堪为将。二十九年，以永为扬威将<br /><br />&nbsp;&nbsp;&nbsp;&nbsp;军、冀州刺史，加都督。王玄谟、申坦等诸将经略河南，进攻`x，累旬不<br /><br />&nbsp;&nbsp;&nbsp;&nbsp;拔，为魏军所杀甚众。永即夜撤围退军，不报告诸将，众军惊扰，为魏所乘，死<br /><br />&nbsp;&nbsp;&nbsp;&nbsp;败涂地。永及申坦并为统府抚军将军萧思话所收，系于历城狱。文帝以屡征无功，<br /><br />&nbsp;&nbsp;&nbsp;&nbsp;诸将不可任，诏责永等与思话。又与江夏王义恭书曰：“早知诸将辈如此，恨不<br /><br />&nbsp;&nbsp;&nbsp;&nbsp;以白刃驱之，今者悔何所及。”<br /><br />&nbsp;&nbsp;&nbsp;&nbsp;三十年，元凶弑立，起永为青州刺史。及司空南谯王义宣起义，又改永为冀<br /><br />&nbsp;&nbsp;&nbsp;&nbsp;州刺史，加都督。永遣司马崔勋之、中兵参军刘宣则二军驰赴国难。时萧思话在<br /><br />&nbsp;&nbsp;&nbsp;&nbsp;彭城，义宣虑二人不相谐缉，与思话书，劝与永坦怀。又使永从兄、长史张畅与<br /><br />&nbsp;&nbsp;&nbsp;&nbsp;永书勖之，使远慕廉、蔺在公之德，近效平、勃亡私之美。事平，召为江夏王义<br /><br />&nbsp;&nbsp;&nbsp;&nbsp;恭大司马从事中郎，领中兵。孝武孝建元年，臧质反，遣永辅武昌王浑镇京口。<br /><br />&nbsp;&nbsp;&nbsp;&nbsp;大明三年，累迁廷尉。上谓曰：“卿既与释之同姓，欲使天下复无冤人。”永晓<br /><br />&nbsp;&nbsp;&nbsp;&nbsp;音律，太极殿前钟声嘶，孝武尝以问永。永答钟有铜滓，乃扣钟求其处，凿而去<br /><br />&nbsp;&nbsp;&nbsp;&nbsp;之，声遂清越。<br /><br />&nbsp;&nbsp;&nbsp;&nbsp;明帝即位，为青、冀二州刺史，监四州诸军事，统诸将讨徐州刺史薛安都，<br /><br />&nbsp;&nbsp;&nbsp;&nbsp;累战克捷。破薛索儿。又迁镇军将军，寻为南兖州刺史，加都督。时薛安都据彭<br /><br />&nbsp;&nbsp;&nbsp;&nbsp;城请降，而诚心不款。明帝遣永与沈攸之重兵迎之，加都督前锋诸军事，进军彭<br /><br />&nbsp;&nbsp;&nbsp;&nbsp;城。安都招引魏兵既至，永狼狈引军还，为魏军追大败，复遇寒雪，士卒离散。<br /><br />&nbsp;&nbsp;&nbsp;&nbsp;永脚指断落，仅以身免，失其第四子。三年，徙会稽太守，加都督，将军如故。<br /><br />&nbsp;&nbsp;&nbsp;&nbsp;以北行失律，固求自贬，降号左将军。永痛悼所失之子，有兼常哀，服制虽除，<br /><br />&nbsp;&nbsp;&nbsp;&nbsp;犹立灵座，饮食衣服，待之如生。每出行，常别具名车好马，号曰侍从。有军事，<br /><br />&nbsp;&nbsp;&nbsp;&nbsp;辄语左右报郎君知也。以破薛索儿功，封孝昌县侯。在会稽，宾客有谢方童、阮<br /><br />&nbsp;&nbsp;&nbsp;&nbsp;须、何达之等窃其权，赃货盈积。方童等坐赃下狱死，永又降号冠军将军。<br /><br />&nbsp;&nbsp;&nbsp;&nbsp;废帝即位，为右光禄大夫、侍中，领安城王师。出为吴郡太守。元徽二年，<br /><br />&nbsp;&nbsp;&nbsp;&nbsp;为征北将军、南兖州刺史，加都督。永少便驱驰，志在宣力，其为将帅，能与士<br /><br />&nbsp;&nbsp;&nbsp;&nbsp;卒同甘苦。朝廷所给赐脯饩，必棋坐齐割，手自颁赐。年虽已老，志气未衰，优<br /><br />&nbsp;&nbsp;&nbsp;&nbsp;游闲任，意甚不乐。及有此授，喜悦非常，即日命驾还都。未之镇，遇桂阳王休<br /><br />&nbsp;&nbsp;&nbsp;&nbsp;范作乱，永率所领屯白下。休范至新亭，前锋攻南掖门，永遣人觇贼，既反，唱<br /><br />&nbsp;&nbsp;&nbsp;&nbsp;言台城陷，永众溃，弃军还。以旧臣不加罪，止免官削爵。以愧发病卒。<br /><br />&nbsp;&nbsp;&nbsp;&nbsp;岱，字景山，州辟从事，累迁东迁令。时殷冲为吴兴太守，谓人曰：“张东<br /><br />&nbsp;&nbsp;&nbsp;&nbsp;迁亲贫须养，所以栖迟下邑。然名器方显，终当大至。”后为司徒左西曹掾。母<br /><br />&nbsp;&nbsp;&nbsp;&nbsp;年八十，籍注未满，岱便去官，从实还养。有司以岱违制，将欲纠举。宋孝武曰：<br /><br />&nbsp;&nbsp;&nbsp;&nbsp;“观过可以知仁，不须案也。”累迁山阴令，职事闲理。巴陵王休若为北徐州，<br /><br />&nbsp;&nbsp;&nbsp;&nbsp;未亲政事，以岱为冠军谘议参军，领彭城太守，行府、州、国事。后临海王为征<br /><br />&nbsp;&nbsp;&nbsp;&nbsp;虏将军广州，豫章王为车骑扬州，晋安王为征虏南兖州，岱历为三府谘议、三王<br /><br />&nbsp;&nbsp;&nbsp;&nbsp;行事，与典签主帅共事，事举而情得。或谓岱曰：“主王既幼，执事多门，而每<br /><br />&nbsp;&nbsp;&nbsp;&nbsp;能缉和公私，云何致此？”岱曰：“古人言，一心可以事百君。我为政端平，待<br /><br />&nbsp;&nbsp;&nbsp;&nbsp;物以礼，悔吝之事，无由而及；明暗短长，更是才用多少耳。”入为黄门郎。新<br /><br />&nbsp;&nbsp;&nbsp;&nbsp;安王子鸾以盛宠为南徐州，割吴郡属焉。高选佐史，孝武召岱谓曰：“卿美效夙<br /><br />&nbsp;&nbsp;&nbsp;&nbsp;著，兼资宦已多，今欲用卿为子鸾别驾，总刺史之任，无谓小屈，终当大申也。”<br /><br />&nbsp;&nbsp;&nbsp;&nbsp;帝崩，累迁吏部郎。泰始末，为吴兴太守。元徽中，为益州刺史，加都督。数年，<br /><br />&nbsp;&nbsp;&nbsp;&nbsp;益土安其政。累迁吏部尚书。王俭为吏部郎，时专断曹事，岱每相违执。及俭为<br /><br />&nbsp;&nbsp;&nbsp;&nbsp;宰相，以此颇不相善。兄子瑰、弟恕诛吴郡太守刘遐，齐高帝欲以恕为晋陵郡。<br /><br />&nbsp;&nbsp;&nbsp;&nbsp;岱曰：“恕未闲从政，美锦不宜滥裁。”高帝曰：“恕为人我所悉，其又与瑰同<br /><br />&nbsp;&nbsp;&nbsp;&nbsp;勋，自应有赏。”岱曰：“若以家贫赐禄，此所不论；语功推事，臣门之耻。”<br /><br />&nbsp;&nbsp;&nbsp;&nbsp;加散骑常侍。<br /><br />&nbsp;&nbsp;&nbsp;&nbsp;建元元年，中诏序朝臣，欲以右仆射拟岱。褚彦回谓“得此过优，若别有忠<br /><br />&nbsp;&nbsp;&nbsp;&nbsp;诚，特宜升引者，别是一理。”诏更量。出为吴郡太守。高帝知岱历任清直，至<br /><br />&nbsp;&nbsp;&nbsp;&nbsp;郡未几，手敕曰：“大郡任重，乃未欲回换，但总戎务殷，宜须望实。今用卿为<br /><br />&nbsp;&nbsp;&nbsp;&nbsp;护军，加给事中。”岱拜竟，诏以家为府。武帝即位，复为吴兴太守。岱晚节在<br /><br />&nbsp;&nbsp;&nbsp;&nbsp;吴兴，更以宽恕著名。迁南兖州刺史，未拜卒。岱初作遗命，分张家财，封置箱<br /><br />&nbsp;&nbsp;&nbsp;&nbsp;中，家业张减，随复改易，如此十数年。谥曰贞子。<br /><br />&nbsp;&nbsp;&nbsp;&nbsp;绪，字思曼，岱兄子也。父演，宋太子中舍人。绪少知名，清简寡欲，从伯<br /><br />&nbsp;&nbsp;&nbsp;&nbsp;敷及叔父镜、从叔畅并贵异之。镜比之乐广，敷云“是我辈人”。畅言于孝武帝，<br /><br />&nbsp;&nbsp;&nbsp;&nbsp;用为尚书仓部郎。都令史谘详郡县米事，绪萧然直视，不以经怀。宋明帝每见绪，<br /><br />&nbsp;&nbsp;&nbsp;&nbsp;辄叹其清淡。转太子中庶子、本州大中正，迁司徒左长史。吏部尚书袁粲言于帝<br /><br />&nbsp;&nbsp;&nbsp;&nbsp;曰：“臣观张绪有正始遗风，宜为宫职。”复转中庶子。后为侍中，迁吏部郎，<br /><br />&nbsp;&nbsp;&nbsp;&nbsp;参掌大选。元徽初，东宫官罢，选曹拟舍人王俭为格外记室。绪以俭人地兼美，<br /><br />&nbsp;&nbsp;&nbsp;&nbsp;宜转秘书丞。从之。绪又迁侍中，尝私谓客曰：“一生不解作诺。”有以告袁粲、<br /><br />&nbsp;&nbsp;&nbsp;&nbsp;褚彦回者，由是出为吴郡太守，绪初不知也。升明二年，自祠部尚书为齐高帝太<br /><br />&nbsp;&nbsp;&nbsp;&nbsp;傅长史。建元元年，为中书令。<br /><br />&nbsp;&nbsp;&nbsp;&nbsp;绪善谈玄，深见敬异。仆射王俭尝云：“绪过江所未有，北士可求之耳。不<br /><br />&nbsp;&nbsp;&nbsp;&nbsp;知陈仲弓、黄叔度能过之不？”驾幸庄严寺听僧达道人讲《维摩》，坐远不闻绪<br /><br />&nbsp;&nbsp;&nbsp;&nbsp;言，上难移绪，乃迁僧达以近之。时帝欲用绪为右仆射，以问王俭。俭曰：“绪<br /><br />&nbsp;&nbsp;&nbsp;&nbsp;少有清望，诚美选也。南士由来少居此职。”褚彦回曰：“俭少年或未忆耳，江<br /><br />&nbsp;&nbsp;&nbsp;&nbsp;左用陆玩、顾和，皆南人也。”俭曰：“晋氏衰政，不可为则。”先是绪诸子皆<br /><br />&nbsp;&nbsp;&nbsp;&nbsp;轻侠，中子充少时又不护细行，俭又以为言，乃止。及立国学，以绪为太常卿，<br /><br />&nbsp;&nbsp;&nbsp;&nbsp;领国子祭酒，以王延之代绪为中书令。何点叹曰：“晋以子敬、季琰为此职，今<br /><br />&nbsp;&nbsp;&nbsp;&nbsp;以王延之、张绪为之，可谓清官。后接之者，实为未易。”绪长于《周易》，言<br /><br />&nbsp;&nbsp;&nbsp;&nbsp;精理奥，见宗一时。常云“何平叔不解《易》中七事”。<br /><br />&nbsp;&nbsp;&nbsp;&nbsp;武帝即位，转吏部尚书，祭酒如故。永明二年，领南郡王师，加给事中。三<br /><br />&nbsp;&nbsp;&nbsp;&nbsp;年，转太子詹事，师、给事如故。绪每朝见，武帝目送之，谓王俭曰：“绪以位<br /><br />&nbsp;&nbsp;&nbsp;&nbsp;尊我，我以德贵绪。”迁散骑常侍、金紫光禄大夫，师如故，给亲信二十人。复<br /><br />&nbsp;&nbsp;&nbsp;&nbsp;领中正。长沙王晃属选用吴郡闻人邕为州议曹，绪以资籍不当，执不许。晃遗书<br /><br />&nbsp;&nbsp;&nbsp;&nbsp;于绪固请之，绪正色谓晃信曰：“此是身家州乡，殿下何得见逼？”乃止。<br /><br />&nbsp;&nbsp;&nbsp;&nbsp;绪吐纳风流，听者皆忘饥疲，见者肃然如在宗庙。虽终日与居，莫能测焉。<br /><br />&nbsp;&nbsp;&nbsp;&nbsp;刘悛之为益州，献蜀柳数株，枝条甚长，状若丝缕。时旧宫芳林苑始成，武帝以<br /><br />&nbsp;&nbsp;&nbsp;&nbsp;植于太昌灵和殿前，常赏玩咨嗟，曰：“此杨柳风流可爱，似张绪当年时。”其<br /><br />&nbsp;&nbsp;&nbsp;&nbsp;见赏爱如此。王俭为尚书令、丹阳尹，时诸令史来问讯，有一令史善俯仰，进止<br /><br />&nbsp;&nbsp;&nbsp;&nbsp;可观。俭赏异之，问曰：“经与谁共事？”答云：“十余岁在张令门下。”俭目<br /><br />&nbsp;&nbsp;&nbsp;&nbsp;送之。时尹丞殷存至在坐，曰：“是康成门人也。”七年，竟陵王子良领国子祭<br /><br />&nbsp;&nbsp;&nbsp;&nbsp;酒，武帝敕王晏曰：“吾欲令司徒辞祭酒以授张绪，物议以为如何？”子良竟不<br /><br />&nbsp;&nbsp;&nbsp;&nbsp;拜，以绪领国子祭酒。绪口不言利，有财辄散之。清淡端坐，或竟日无食。门生<br /><br />&nbsp;&nbsp;&nbsp;&nbsp;见绪饥，为之办餐，然未尝求也。死之日，无宅以殡，遗令“凶事不设柳，上<br /><br />&nbsp;&nbsp;&nbsp;&nbsp;以芦葭W车引柩，灵上置杯水香火，不设祭”。从弟融敬绪，事之如亲兄。赍<br /><br />&nbsp;&nbsp;&nbsp;&nbsp;酒于绪灵前酌饮恸哭曰：“阿兄风流顿尽。”追赠散骑常侍、特进、光禄大夫，<br /><br />&nbsp;&nbsp;&nbsp;&nbsp;谥简子。<br /><br />&nbsp;&nbsp;&nbsp;&nbsp;子完，宋后废帝时为正员郎，险行见宠，坐废锢。完弟允，永明中安西功曹，<br /><br />&nbsp;&nbsp;&nbsp;&nbsp;淫通杀人伏法。允兄充知名。<br /><br />&nbsp;&nbsp;&nbsp;&nbsp;充，字延符，少好逸游。绪尝告归至吴，始入西郭，逢充猎，右臂鹰，左牵<br /><br />&nbsp;&nbsp;&nbsp;&nbsp;狗。遇绪船至，便放绁脱鞲拜于水次。绪曰：“一身两役，无乃劳乎？”充跪曰：<br /><br />&nbsp;&nbsp;&nbsp;&nbsp;“充闻三十而立，今充二十九矣，请至来岁。”绪曰：“过而能改，颜氏子有焉。”<br /><br />&nbsp;&nbsp;&nbsp;&nbsp;及明年便修改，多所该通，尤明《老》、《易》，能清言。与从叔稷俱有令誉。<br /><br />&nbsp;&nbsp;&nbsp;&nbsp;历尚书殿中郎、武陵王友。时尚书令王俭当朝用事，齐武帝皆取决焉。俭方聚亲<br /><br />&nbsp;&nbsp;&nbsp;&nbsp;宾，充e巾葛帔，至便求酒，言论放逸，一坐尽倾。及闻武帝欲以绪为尚书仆射，<br /><br />&nbsp;&nbsp;&nbsp;&nbsp;俭执不可。充以为愠，与俭书曰：<br /><br />&nbsp;&nbsp;&nbsp;&nbsp;顷日路长，霖霞韬晦，凉暑未平，想无亏摄。充幸以渔钓之闲，镰采之暇，<br /><br />&nbsp;&nbsp;&nbsp;&nbsp;时复引轴以自娱，逍遥乎前史。从横万古，动默之路多端；纷纶百年，升降之途<br /><br />&nbsp;&nbsp;&nbsp;&nbsp;不一。故金刚水柔，性之别也；圆行方止，器之异也。善御性者，不违金水之质；<br /><br />&nbsp;&nbsp;&nbsp;&nbsp;善为器者，不易方圆之用。充生平少偶，不以利欲干怀，三十六年，差得以栖贫<br /><br />&nbsp;&nbsp;&nbsp;&nbsp;自澹。介然之志，峭耸霜崖；确乎之情，峰横海岩。至如缨天阁，既谢廊庙<br /><br />&nbsp;&nbsp;&nbsp;&nbsp;之华；缀组云台，终愧衣冠之秀。实由气岸疏凝，情涂狷隔。独师怀抱，不见许<br /><br />&nbsp;&nbsp;&nbsp;&nbsp;于俗人；孤秀神崖，每回于在世。长群鱼鸟，毕景松阿。虽复玉没于访之辰，<br /><br />&nbsp;&nbsp;&nbsp;&nbsp;桂掩于搜芳之日，泛滥于渔父之游，偃息于卜居之会，如此而已，充何识哉！<br /><br />&nbsp;&nbsp;&nbsp;&nbsp;若夫惊岩罩日，吐海逢天，竦石崩寻，分危落仞。桂兰绮靡，丛杂于山幽；<br /><br />&nbsp;&nbsp;&nbsp;&nbsp;松柏阴森，相缭于涧侧。元卿于是乎不归，伯休亦以兹长往。至于飞竿钓渚，濯<br /><br />&nbsp;&nbsp;&nbsp;&nbsp;足沧洲，独浪烟霞，高卧风月。悠悠琴酒，岫远谁来？灼灼文言，空拟方寸。不<br /><br />&nbsp;&nbsp;&nbsp;&nbsp;觉郁然千里，路隔江川，每至西风，何尝不叹！丈人岁路未强，学优而仕，道佐<br /><br />&nbsp;&nbsp;&nbsp;&nbsp;苍生，功横海望，可谓德盛当时，孤松独秀者也。而茂陵之彦，望冠盖而长怀；<br /><br />&nbsp;&nbsp;&nbsp;&nbsp;渭川之氓，伫簪裾而竦叹，得无惜乎？<br /><br />&nbsp;&nbsp;&nbsp;&nbsp;充西百姓，岱表一人，蚕而衣，耕而食。不能事王侯，觅知己，造时人，<br /><br />&nbsp;&nbsp;&nbsp;&nbsp;骋游说。容与于屠博之间，其欢甚矣。然举世皆谓充为狂，充亦何能与诸君道之<br /><br />&nbsp;&nbsp;&nbsp;&nbsp;哉？是以披闻见，扫心胸，述平生，论语默。所可通梦交魂、推襟送抱者，唯丈<br /><br />&nbsp;&nbsp;&nbsp;&nbsp;人而已。阙廷缸瑁书罢莫因，傥遇樵夫，妄尘执事。<br /><br />&nbsp;&nbsp;&nbsp;&nbsp;俭以为脱略，弗之重，仍以书示绪，绪杖之一百。又为御史中丞到炙奏，<br /><br />&nbsp;&nbsp;&nbsp;&nbsp;免官禁锢。沈约见其书，叹曰：“充始为之败，终为之成。”久之，为司徒谘议<br /><br />&nbsp;&nbsp;&nbsp;&nbsp;参军，与琅邪王思远、同郡陆慧晓等并为司徒竟陵王宾客。累迁义兴太守，为政<br /><br />&nbsp;&nbsp;&nbsp;&nbsp;清静，吏人便之。后为侍中。<br /><br />&nbsp;&nbsp;&nbsp;&nbsp;梁武帝兵至建邺，东昏逢杀，百官集西钟下，召充，充不至。武帝霸府建，<br /><br />&nbsp;&nbsp;&nbsp;&nbsp;以充为大司马谘议参军。天监初，历太常卿、吏部尚书，居选以平允称。再迁散<br /><br />&nbsp;&nbsp;&nbsp;&nbsp;骑常侍、国子祭酒。登堂讲说，皇太子以下皆至。时王侯多在学，执经以拜，充<br /><br />&nbsp;&nbsp;&nbsp;&nbsp;朝服而立，不敢当。再迁尚书仆射。顷之，出为吴郡太守。下车恤贫老，故旧莫<br /><br />&nbsp;&nbsp;&nbsp;&nbsp;不忻悦。卒于吴郡，谥曰穆子。子最嗣。<br /><br />&nbsp;&nbsp;&nbsp;&nbsp;瑰，字祖逸，宋征北将军、南兖州刺史永之子也。仕宋，累迁桂阳内史。不<br /><br />&nbsp;&nbsp;&nbsp;&nbsp;欲前兄玮处禄，自免不拜。后为司徒右长史，通直散骑常侍，骁骑将军。<br /><br />&nbsp;&nbsp;&nbsp;&nbsp;初，瑰父永拒桂阳王休范于白下，败绩，阮佃夫等欲加罪，齐高帝固申明之，<br /><br />&nbsp;&nbsp;&nbsp;&nbsp;瑰由此感恩自结。后遭父母丧，还吴持服。升明元年，刘彦节有异图，弟遐为吴<br /><br />&nbsp;&nbsp;&nbsp;&nbsp;郡，潜相影响。高帝密遣殿中将军卞白龙令瑰取遐。诸张世有豪气，瑰宅中常有<br /><br />&nbsp;&nbsp;&nbsp;&nbsp;父时旧部曲数百。遐召瑰委以军事，瑰伪受命，与叔恕领兵十八人入郡斩之，郡<br /><br />&nbsp;&nbsp;&nbsp;&nbsp;内莫敢动。事捷，高帝以告左军张冲。冲曰：“瑰以百口一掷，出手得卢矣。”<br /><br />&nbsp;&nbsp;&nbsp;&nbsp;即授吴郡太守，锡以嘉名，封义城县侯。从弟融闻之，与瑰书曰：“吴郡何晚，<br /><br />&nbsp;&nbsp;&nbsp;&nbsp;何须王反，闻之嗟惊，乃是阿兄。”郡人顾皓、陆闲并少年未知名，瑰并引为纲<br /><br />&nbsp;&nbsp;&nbsp;&nbsp;纪，后并立名，世以为知人。<br /><br />&nbsp;&nbsp;&nbsp;&nbsp;齐建元元年，改封平都侯，迁侍中，与侍中沈文季俱在门下。高帝常谓曰：<br /><br />&nbsp;&nbsp;&nbsp;&nbsp;“卿虽我臣，我亲卿不异赜、嶷等。”文季每还直，器物若迁；瑰止朝服而已。<br /><br />&nbsp;&nbsp;&nbsp;&nbsp;时集书每兼门下，东省实多清贫，有不识瑰者，常呼为散骑。出为吴兴太守。瑰<br /><br />&nbsp;&nbsp;&nbsp;&nbsp;以既有国秩，不取郡奉。高帝敕上库别藏其奉，以表其清。<br /><br />&nbsp;&nbsp;&nbsp;&nbsp;武帝即位，为宁蛮校尉、雍州刺史，加都督。征拜左户尚书，加右军将军。<br /><br />&nbsp;&nbsp;&nbsp;&nbsp;还后，安陆王纟丐临雍州行部，登蔓山，有野老来乞。纟丐问：“何不事产而行<br /><br />&nbsp;&nbsp;&nbsp;&nbsp;乞邪？”答曰：“张使君临州理物，百姓家得相保。后人政严，故至行乞。”<br /><br />&nbsp;&nbsp;&nbsp;&nbsp;纟丐由是深加嗟赏。后拜太常，自谓闲职，辄归家。武帝曰：“卿辈未富贵，谓人<br /><br />&nbsp;&nbsp;&nbsp;&nbsp;不与；既富贵，那复欲委去？”瑰曰：“陛下御臣等若养马，无事就闲厩，有事<br /><br />&nbsp;&nbsp;&nbsp;&nbsp;复牵来。”帝犹怒，遂以为散骑常侍、光禄大夫。郁林之废，朝臣到宫门参承明<br /><br />&nbsp;&nbsp;&nbsp;&nbsp;帝。瑰托脚疾不至。海陵立，明帝疑外藩起兵，以瑰镇石头，督众军事。瑰见朝<br /><br />&nbsp;&nbsp;&nbsp;&nbsp;廷多难，遂恒卧疾。建武末，屡启求还吴，见许。居室豪富，伎妾盈房。或者讥<br /><br />&nbsp;&nbsp;&nbsp;&nbsp;其衰暮畜伎。瑰曰：“我少好音律，老而方解。平生嗜欲，无复一存，唯未能遣<br /><br />&nbsp;&nbsp;&nbsp;&nbsp;此耳。”明帝疾甚，防疑大司马王敬则，授瑰平东将军、吴郡太守，以为之备。<br /><br />&nbsp;&nbsp;&nbsp;&nbsp;及敬则反，瑰遣兵迎拒于松江。闻敬则军鼓声，一时散走。瑰弃郡逃人间，事平<br /><br />&nbsp;&nbsp;&nbsp;&nbsp;乃还郡，为有司奏，免官削爵。永元初，为光禄大夫。三年，梁武帝起兵，东昏<br /><br />&nbsp;&nbsp;&nbsp;&nbsp;假瑰节，戍石头，寻弃城还宫。梁天监元年，拜给事中、右光禄大夫，以脚疾拜<br /><br />&nbsp;&nbsp;&nbsp;&nbsp;于家。四年卒。瑰有子十二人，常云“中应有好者”。子率知名。<br /><br />&nbsp;&nbsp;&nbsp;&nbsp;率，字士简，性宽雅。十二能属文，常日限为诗一篇，或数日不作，则追补<br /><br />&nbsp;&nbsp;&nbsp;&nbsp;之，稍进作赋颂，至年十六，向作二千余首。有虞讷者见而诋之，率乃一旦焚毁，<br /><br />&nbsp;&nbsp;&nbsp;&nbsp;更为诗示焉，托云沈约。讷便句句嗟称，无字不善。率曰：“此吾作也。”讷惭<br /><br />&nbsp;&nbsp;&nbsp;&nbsp;而退。时陆少玄家有父澄书万余卷，率与少玄善，遂通书籍，尽读其书。<br /><br />&nbsp;&nbsp;&nbsp;&nbsp;建武三年，举秀才，除太子舍人，与同郡陆、陆厥幼相友狎。尝同载诣<br /><br />&nbsp;&nbsp;&nbsp;&nbsp;左卫将军沈约，遇任P在焉。约谓P曰：“此二子后进才秀，皆南金也，卿可识<br /><br />&nbsp;&nbsp;&nbsp;&nbsp;之。”由此与P友。梁天监中，为司徒谢F掾，直文德待诏省，敕使抄乙部书，<br /><br />&nbsp;&nbsp;&nbsp;&nbsp;又使撰古妇人事。使工书人琅邪王琛、吴郡范怀约等写给后宫。率取假东归，论<br /><br />&nbsp;&nbsp;&nbsp;&nbsp;者谓为傲世，率惧，乃为《待诏赋》奏之，甚见称赏。手敕答曰：“相如工而不<br /><br />&nbsp;&nbsp;&nbsp;&nbsp;敏，枚皋速而不工，卿可谓兼二子于金马矣。”又侍宴赋诗，武帝别赐率诗曰：<br /><br />&nbsp;&nbsp;&nbsp;&nbsp;“东南有才子，故能服官政，余虽惭古昔，得人今为盛”。率奏诗往反六首。后<br /><br />&nbsp;&nbsp;&nbsp;&nbsp;引见于玉衡殿，谓曰：“卿东南物望，朕宿昔所闻。卿言宰相是何人，不从天下，<br /><br />&nbsp;&nbsp;&nbsp;&nbsp;不由地出。卿名家奇才，若复以礼律为意，便是其人。秘书丞天下清官，东南望<br /><br />&nbsp;&nbsp;&nbsp;&nbsp;胄未有为之者，今以相处，为卿定名誉。”寻以为秘书丞，掌集书诏策。四年，<br /><br />&nbsp;&nbsp;&nbsp;&nbsp;禊饮华光殿，其日河南国献赤龙驹，能拜伏，善舞。诏率与到溉、周兴嗣为赋，<br /><br />&nbsp;&nbsp;&nbsp;&nbsp;武帝以率及兴嗣为工。其年，父忧去职。有父时妓数十人，其善讴者有色貌，邑<br /><br />&nbsp;&nbsp;&nbsp;&nbsp;子仪曹郎顾之求娉，讴者不愿，遂出家为尼。尝因斋会率宅，<王之>乃飞书言<br /><br />&nbsp;&nbsp;&nbsp;&nbsp;与率奸。南司以事奏闻，武帝惜其才，寝其奏，然犹致时论。服阕，久之不仕。<br /><br />&nbsp;&nbsp;&nbsp;&nbsp;七年，除中权建安王中记室参军，俄直寿光省，修丙丁部书抄。累迁晋安王宣惠<br /><br />&nbsp;&nbsp;&nbsp;&nbsp;谘议参军。率在府十年，恩礼甚笃。后为扬州别驾。率虽历居职务，未尝留心簿<br /><br />&nbsp;&nbsp;&nbsp;&nbsp;领。及为别驾奏事，武帝览牒问之，并无对，但答云：“事在牒中。”帝不悦。<br /><br />&nbsp;&nbsp;&nbsp;&nbsp;后历黄门侍郎。出为新安太守，丁所生母忧卒。<br /><br />&nbsp;&nbsp;&nbsp;&nbsp;率嗜酒不事，于家务尤忘怀。在新安遣家僮载米三千石还宅，及至遂耗太半。<br /><br />&nbsp;&nbsp;&nbsp;&nbsp;率问其故，答曰：“雀鼠耗。”率笑而言曰：“壮哉雀鼠。”竟不研问。自少属<br /><br />&nbsp;&nbsp;&nbsp;&nbsp;文，《七略》及《艺文志》所载诗赋，今亡其文者，并补作之。所著《文衡》十<br /><br />&nbsp;&nbsp;&nbsp;&nbsp;五卷，文集四十卷行于世。子长公。率弟盾。<br /><br />&nbsp;&nbsp;&nbsp;&nbsp;盾，字士宣，以谨重称。为无锡令，遇劫，问劫何须，劫以刀斫其颊，眉目<br /><br />&nbsp;&nbsp;&nbsp;&nbsp;咄咄不易，余无所言。于是生资皆尽，不以介怀。为湘东王记室，出监富阳令。<br /><br />&nbsp;&nbsp;&nbsp;&nbsp;廓然独处，无所用心。身死之日，家无遗财，唯有文集并书千余卷，酒米数瓮而<br /><br />&nbsp;&nbsp;&nbsp;&nbsp;已。<br /><br />&nbsp;&nbsp;&nbsp;&nbsp;稷，字公乔，瑰弟也。幼有孝性，所生母刘无宠，遘疾。时稷年十一，侍养<br /><br />&nbsp;&nbsp;&nbsp;&nbsp;衣不解带，每剧则累夜不寝。及终，毁瘠过人，杖而后起。见年辈幼童，辄哽咽<br /><br />&nbsp;&nbsp;&nbsp;&nbsp;泣泪，州里谓之淳孝。长兄玮，善弹筝，稷以刘氏先执此伎，闻玮为《清调》，<br /><br />&nbsp;&nbsp;&nbsp;&nbsp;便悲感顿绝，遂终身不听之。<br /><br />&nbsp;&nbsp;&nbsp;&nbsp;性疏率，朗悟有才略，起家著作佐郎，不拜。父永及嫡母丘相继殂，六年庐<br /><br />&nbsp;&nbsp;&nbsp;&nbsp;于墓侧。齐永明中，为豫章王嶷主簿，与彭城刘绘俱见礼接，未尝被呼名，每呼<br /><br />&nbsp;&nbsp;&nbsp;&nbsp;为刘四、张五。以贫求为剡令，略不视事，多为小山游。会山贼唐宇之作乱，稷<br /><br />&nbsp;&nbsp;&nbsp;&nbsp;率厉部人保全县境。所生母刘先假葬琅邪黄山，建武中改申葬礼，赙助委积。于<br /><br />&nbsp;&nbsp;&nbsp;&nbsp;时虽不拒绝，事毕随以还之。自幼及长，数十年中，常设刘氏神座。出告反面，<br /><br />&nbsp;&nbsp;&nbsp;&nbsp;如事生焉。<br /><br />&nbsp;&nbsp;&nbsp;&nbsp;历给事中黄门侍郎，新兴、永宁二郡太守。郡犯私讳，改永宁为长宁。永元<br /><br />&nbsp;&nbsp;&nbsp;&nbsp;末，为侍中，宿卫宫城。梁武师至，兼卫尉江淹出奔，稷兼卫尉卿，副王莹都督<br /><br />&nbsp;&nbsp;&nbsp;&nbsp;城内诸军事。时东昏淫虐，北徐州刺史王珍国就稷谋，乃使直阁张齐行弑于含德<br /><br />&nbsp;&nbsp;&nbsp;&nbsp;殿。稷乃召右仆射王亮等列坐殿前西钟下，议遣国子博士范云、中书舍人裴长穆<br /><br />&nbsp;&nbsp;&nbsp;&nbsp;等使石头城诣武帝，以稷为侍中、左卫将军，迁大司马左司马。<br /><br />&nbsp;&nbsp;&nbsp;&nbsp;梁朝建，为散骑常侍，中书令。及上即位，封江安县子，位领军将军。武帝<br /><br />&nbsp;&nbsp;&nbsp;&nbsp;尝于乐寿殿内宴，稷醉后言多怨，辞形于色。帝时亦酣，谓曰：“卿兄杀郡守，<br /><br />&nbsp;&nbsp;&nbsp;&nbsp;弟杀其君，袖提帝首，衣染天血，如卿兄弟，有何名称？”稷曰：“臣乃无名称，<br /><br />&nbsp;&nbsp;&nbsp;&nbsp;至于陛下不得言无勋。东昏暴虐，义师亦来伐之，岂在臣而已？”帝埒其须曰：<br /><br />&nbsp;&nbsp;&nbsp;&nbsp;“张公可畏人。”中丞陆杲弹稷云：“领军张稷，门无忠贞，官必险达，杀君害<br /><br />&nbsp;&nbsp;&nbsp;&nbsp;主，业以为常。”武帝留中竟不问。累迁尚书左仆射。帝将幸稷宅，以盛暑留幸<br /><br />&nbsp;&nbsp;&nbsp;&nbsp;仆射省。旧临幸供具，皆酬太官馔直。帝以稷清贫，手诏不受。宋时武帝经造张<br /><br />&nbsp;&nbsp;&nbsp;&nbsp;永，至稷三世，并降万乘，论者荣之。<br /><br />&nbsp;&nbsp;&nbsp;&nbsp;稷虽居朝右，每惭口实，乃名其子伊字怀尹，霍字希光，字农人，同字不<br /><br />&nbsp;&nbsp;&nbsp;&nbsp;见，见字不同，以旌其志。既惧且恨，乃求出，许之。出为青、冀二州刺史，不<br /><br />&nbsp;&nbsp;&nbsp;&nbsp;得志，常闭门读佛经。禁防宽弛，僚吏颇致侵扰。州人徐道角等夜袭州城，乃害<br /><br />&nbsp;&nbsp;&nbsp;&nbsp;之。有司奏削爵土。<br /><br />&nbsp;&nbsp;&nbsp;&nbsp;稷性明烈，善与人交，历官无畜聚，奉禄皆颁之亲故，家无余财。为吴兴太<br /><br />&nbsp;&nbsp;&nbsp;&nbsp;守，下车存问遗老，引其子孙置之右职，政称宽恕。<br /><br />&nbsp;&nbsp;&nbsp;&nbsp;初去郡就仆射征，道由吴，乡人候稷者满水陆。稷单装径还都下，人莫之识，<br /><br />&nbsp;&nbsp;&nbsp;&nbsp;其率素如此。稷长女楚媛，适会稽孔氏，无子归宗，至逢稷见害，女以身蔽刃，<br /><br />&nbsp;&nbsp;&nbsp;&nbsp;先父卒。稷与族兄充、融、卷俱知名，时目云充、融、卷、稷为四张。卷字令远，<br /><br />&nbsp;&nbsp;&nbsp;&nbsp;少以和理著称，能清言，位都官尚书，天监初卒。稷子嵊。<br /><br />&nbsp;&nbsp;&nbsp;&nbsp;嵊，字四山。稷初为剡令，至嵊亭生之，因名嵊，字四山。少敦孝行，年三<br /><br />&nbsp;&nbsp;&nbsp;&nbsp;十余，犹班衣受稷杖，动至数百，收泪欢然。方雅有志操，能清言，感家祸，终<br /><br />&nbsp;&nbsp;&nbsp;&nbsp;身蔬食布衣，手不执刀刃，不听音乐。弟淮，言气不伦，嵊垂泣训诱。<br /><br />&nbsp;&nbsp;&nbsp;&nbsp;起家秘书郎，累迁镇南湘东王长史、寻阳太守。王暇日玄言，因为之筮，得<br /><br />&nbsp;&nbsp;&nbsp;&nbsp;《节卦》，谓嵊曰：“卿后当东入为郡，恐不得终其天年。”嵊曰：“贵得其所<br /><br />&nbsp;&nbsp;&nbsp;&nbsp;耳。”时伏挺在坐，曰：“君王可畏人也。”还为太府卿，吴兴太守。侯景围建<br /><br />&nbsp;&nbsp;&nbsp;&nbsp;邺。遣弟伊率郡兵赴援。城陷，御史中丞沈浚违难东归，嵊往见之，谓曰：“贼<br /><br />&nbsp;&nbsp;&nbsp;&nbsp;臣凭陵，人臣效命之日，今欲收集兵刃，保据贵乡，虽复万死，诚亦无恨。”浚<br /><br />&nbsp;&nbsp;&nbsp;&nbsp;固劝嵊举义。时邵陵王纶东奔至钱唐，闻之，遣前舍人陆丘公板授嵊征东将军。<br /><br />&nbsp;&nbsp;&nbsp;&nbsp;嵊曰：“天子蒙尘，今日何情复受荣号？”留板而已。<br /><br />&nbsp;&nbsp;&nbsp;&nbsp;贼行台刘神茂攻破义兴，遣使说嵊，嵊斩其使，仍遣军破神茂。侯景乃遣其<br /><br />&nbsp;&nbsp;&nbsp;&nbsp;中军侯子鉴助神茂击嵊。嵊军败，乃释戎服坐于厅事。贼临以刃，终不屈，执以<br /><br />&nbsp;&nbsp;&nbsp;&nbsp;送景。景将舍之，嵊曰：“速死为幸。”乃杀之。子弟遇害者十余人。景欲存其<br /><br />&nbsp;&nbsp;&nbsp;&nbsp;一子，嵊曰：“吾一门已在鬼录，不就尔处求恩。”于是皆死。贼平，元帝追赠<br /><br />&nbsp;&nbsp;&nbsp;&nbsp;侍中、中卫将军、开府仪同三司，谥忠贞子。嵊弟G知名。<br /><br />&nbsp;&nbsp;&nbsp;&nbsp;种，字士苗，永从孙也。祖辩，宋大司农，广州刺史。父略，太子中庶子，<br /><br />&nbsp;&nbsp;&nbsp;&nbsp;临海太守。种少恬静，居处雅正，傍无造请。时人语曰：“宋称敷、演，梁则卷、<br /><br />&nbsp;&nbsp;&nbsp;&nbsp;充，清虚学尚，种有其风。”仕梁为中军宣城王府主簿，时已四十余。家贫，求<br /><br />&nbsp;&nbsp;&nbsp;&nbsp;为始丰令。及武陵王纪为益州刺史，重选府僚，以种为左西曹掾。种辞以母老，<br /><br />&nbsp;&nbsp;&nbsp;&nbsp;为有司奏，坐黜免。侯景之乱，奉母东奔乡里。母卒，种时年五十，而毁瘠过甚。<br /><br />&nbsp;&nbsp;&nbsp;&nbsp;又迫以凶荒未葬，服虽毕，居家饮食，恒若在丧。景平初，司徒王僧辩以状奏，<br /><br />&nbsp;&nbsp;&nbsp;&nbsp;起为中从事，并为具葬礼，葬讫，种方即吉。僧辩又以种年老无子，赐以妾及居<br /><br />&nbsp;&nbsp;&nbsp;&nbsp;处之具。陈武帝受禅，为太常卿。历位左户尚书，侍中，中书令，金紫光禄大夫。<br /><br />&nbsp;&nbsp;&nbsp;&nbsp;种沉深虚静，识量宏博，时以为宰相之器。仆射徐陵尝抗表让位于种，以为宜居<br /><br />&nbsp;&nbsp;&nbsp;&nbsp;左执，其为所推如此。卒，赠特进，谥元子。种仁恕寡欲，虽历显位，家产屡空，<br /><br />&nbsp;&nbsp;&nbsp;&nbsp;终日晏然，不以为病。太建初，女为始兴王妃，以居处僻陋，特赐宅一区。又累<br /><br />&nbsp;&nbsp;&nbsp;&nbsp;赐无锡、嘉兴县秩。尝于无锡见重囚在狱，天寒，呼囚暴日，遂失之，帝大笑而<br /><br />&nbsp;&nbsp;&nbsp;&nbsp;不深责。有集十四卷。<br /><br />&nbsp;&nbsp;&nbsp;&nbsp;种弟棱，亦清静有识度，位司徒左长史，赠光禄大夫。<br /><br />&nbsp;&nbsp;&nbsp;&nbsp;论曰：张裕有宋之初，早参霸政，出内所历，莫非清显，诸子并荷崇构，克<br /><br />&nbsp;&nbsp;&nbsp;&nbsp;举家声，其美誉所归，岂徒然也！思曼立身简素，殆人望乎。夫濯缨从事，理存<br /><br />&nbsp;&nbsp;&nbsp;&nbsp;无二，取信一主，义绝百心。以永元之末，人忧涂炭，公乔重围之内，首创大谋，<br /><br />&nbsp;&nbsp;&nbsp;&nbsp;而旋见猜嫌，又况异于斯也！然则士之行己，可无深议。四山赴蹈之方，可谓矫<br /><br />&nbsp;&nbsp;&nbsp;&nbsp;其违矣。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,333012);">加入书签</a><a
                        href="332943.html">上一页</a>&larr;<a href="index.html">返回列表</a>&rarr;<a
                            href="333105.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "332943.html"; var next_page = "333105.html"; var index_page = "index.html"; var sortid = "9"; var article_id = "4204"; var chapter_id = "333012"; var articlename = "南史"; var chaptername = " 卷三十一 列传第二十一"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>