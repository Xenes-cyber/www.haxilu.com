<!DOCTYPE html>
<html>
<head>
<meta charset="gbk" />
<title>南史- 卷十七 列传第七-在线阅读-哈西文学网</title>
<meta name="keywords" content="李延寿，南史， 卷十七 列传第七全文， 卷十七 列传第七在线阅读 哈西文学网" />
<meta name="description" content="哈西文学网提供李延寿的南史  卷十七 列传第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/331466.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/331466.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 列传第七</h1>
            <div class="link xb">
                <a href="331437.html">上一页</a>&larr;<a href="index.html">返回列表</a>&rarr;<a
                    href="331548.html">下一页</a></div>			
            <div id="BookText">&nbsp;&nbsp;&nbsp;&nbsp;○刘敬宣刘怀肃（弟怀敬怀慎）刘粹（族弟损）孙处蒯恩向靖<br /><br />&nbsp;&nbsp;&nbsp;&nbsp;（子柳）刘钟虞丘进孟怀玉（弟龙符）胡藩刘康祖（伯父简之简之<br /><br />&nbsp;&nbsp;&nbsp;&nbsp;弟谦之简之子道产道产子延孙）<br /><br />&nbsp;&nbsp;&nbsp;&nbsp;刘敬宣，字万寿，彭城人也。父牢之，晋镇北将军。敬宣八岁丧母，昼夜号<br /><br />&nbsp;&nbsp;&nbsp;&nbsp;泣，中表异之。辅国将军桓序镇芜湖，牢之参序军事。四月八日，敬宣见众人灌<br /><br />&nbsp;&nbsp;&nbsp;&nbsp;佛，乃下头上金镜为母灌像，因悲泣不自胜。序谓牢之曰：“卿此儿非唯家之孝<br /><br />&nbsp;&nbsp;&nbsp;&nbsp;子，必为国之忠臣。”<br /><br />&nbsp;&nbsp;&nbsp;&nbsp;起家王恭前军参军，又参会稽世子元显征虏军事。隆安二年，王恭起兵京口，<br /><br />&nbsp;&nbsp;&nbsp;&nbsp;以诛司马尚之为名，牢之时为恭前军司马。恭以豪戚自居，甚相陵忽，牢之心不<br /><br />&nbsp;&nbsp;&nbsp;&nbsp;能平。及恭此举，使牢之为前锋，牢之遣敬宣袭恭，败之。元显以敬宣为后将军<br /><br />&nbsp;&nbsp;&nbsp;&nbsp;谘议参军。三年，孙恩为乱，牢之自表东讨，敬宣请以骑傍南山趣其后。吴贼畏<br /><br />&nbsp;&nbsp;&nbsp;&nbsp;马，又惧首尾受敌，遂大败之。进平会稽。迁后军从事中郎。<br /><br />&nbsp;&nbsp;&nbsp;&nbsp;宋武帝既累破n贼，功名日盛，敬宣深相凭结。元显进号骠骑，敬宣仍随府<br /><br />&nbsp;&nbsp;&nbsp;&nbsp;转。元显骄肆，群下化之。敬宣每预宴会，调戏无所酬答，元显甚不悦。<br /><br />&nbsp;&nbsp;&nbsp;&nbsp;元兴元年，牢之南讨桓玄，元显为征讨大都督，日夜昏酣。牢之以道子昏暗，<br /><br />&nbsp;&nbsp;&nbsp;&nbsp;元显淫凶，虑平玄之日，乱政方始。会玄遣信说牢之，牢之欲假手于玄诛执政，<br /><br />&nbsp;&nbsp;&nbsp;&nbsp;然后乘玄之隙，可以得志天下。将许玄降。敬宣谏恐玄威望既成，则难图。牢之<br /><br />&nbsp;&nbsp;&nbsp;&nbsp;怒曰：“吾岂不知今日取之如反覆手，但平后令我奈骠骑何？”遣敬宣为任。<br /><br />&nbsp;&nbsp;&nbsp;&nbsp;玄既得志，害元显，废道子，以牢之为会稽太守。牢之与敬宣谋袭玄，期以<br /><br />&nbsp;&nbsp;&nbsp;&nbsp;明旦。尔日大雾，府门晚开。日旰，敬宣不至。牢之谓谋泄，欲奔广陵，而敬宣<br /><br />&nbsp;&nbsp;&nbsp;&nbsp;还京口迎家。牢之谓己为玄禽，乃缢而死。敬宣奔丧，哭毕，就司马休之、高雅<br /><br />&nbsp;&nbsp;&nbsp;&nbsp;之等俱奔洛阳，往来长安，求救于姚兴，后奔慕容德。<br /><br />&nbsp;&nbsp;&nbsp;&nbsp;敬宣素明天文，知必有兴复晋室者。寻梦丸土服之，觉而喜曰：“丸者，桓<br /><br />&nbsp;&nbsp;&nbsp;&nbsp;也。桓吞，吾当复本土乎”？乃结青州大姓诸省、封，谋灭德，推休之为主。时<br /><br />&nbsp;&nbsp;&nbsp;&nbsp;德司空刘轨大被任，高雅之又要轨，谋泄，乃相与杀轨而去。会宋武帝平京口，<br /><br />&nbsp;&nbsp;&nbsp;&nbsp;手书召敬宣，即驰还。袭封武冈县男。<br /><br />&nbsp;&nbsp;&nbsp;&nbsp;后拜江州刺史。刘毅之少，人或以雄桀许之。敬宣曰：“此人外宽内忌，自<br /><br />&nbsp;&nbsp;&nbsp;&nbsp;伐而尚人，若一旦遭逢，当以陵上取祸。”毅闻深恨。及在江陵，知敬宣还，寻<br /><br />&nbsp;&nbsp;&nbsp;&nbsp;知为江州，大骇惋。敬宣愈不自安。安帝反正，自表求解。<br /><br />&nbsp;&nbsp;&nbsp;&nbsp;武帝恩款周洽，所赐莫与为比。敬宣女嫁，赐钱三百万，杂彩千匹。帝方大<br /><br />&nbsp;&nbsp;&nbsp;&nbsp;相宠任，欲令立功。义熙三年，表遣敬宣伐蜀。博士周祗谏，以为“道远运漕难<br /><br />&nbsp;&nbsp;&nbsp;&nbsp;继，毛修之家仇不雪，不应以得死为恨。刘敬宣蒙生存之恩，亦宜性命仰答。将<br /><br />&nbsp;&nbsp;&nbsp;&nbsp;军欲驱二死之甘心，忘国家之重计，愚情窃所未安”。不从。假敬宣节，监征蜀<br /><br />&nbsp;&nbsp;&nbsp;&nbsp;诸军事。敬宣至黄武，去成都五百里，食尽，遇疾疫而还。为有司奏免官。<br /><br />&nbsp;&nbsp;&nbsp;&nbsp;五年，武帝伐慕容超。除中军谘议参军，与兖州刺史刘藩大破超军。进围广<br /><br />&nbsp;&nbsp;&nbsp;&nbsp;固，屡献规略。卢循逼建邺，敬宣分领鲜卑兽斑突骑，置阵甚整。循走，仍从南<br /><br />&nbsp;&nbsp;&nbsp;&nbsp;讨，为左卫将军。敬宣宽厚，善待士，多伎艺，弓马音律，无事不善。尚书仆射<br /><br />&nbsp;&nbsp;&nbsp;&nbsp;谢混美才地，少所交纳，与敬宣遇便尽礼。或问混：“卿未尝轻交，而倾盖刘寿，<br /><br />&nbsp;&nbsp;&nbsp;&nbsp;何也？”混曰：“孔文举礼太史子义，天下岂有非之邪？”<br /><br />&nbsp;&nbsp;&nbsp;&nbsp;初，敬宣蜀还，刘毅欲以重法绳之。武帝既相任待，又何无忌谓不宜以私憾<br /><br />&nbsp;&nbsp;&nbsp;&nbsp;伤至公。毅虽止，犹谓武帝曰：“平生之旧，岂可孤信？光武悔之于庞萌，曹公<br /><br />&nbsp;&nbsp;&nbsp;&nbsp;失之于孟卓。宜深慎之。”毅出为荆州，谓敬宣曰：“欲屈卿为长史南蛮，岂有<br /><br />&nbsp;&nbsp;&nbsp;&nbsp;见辅意乎？”敬宣惧祸，以告武帝。帝笑曰：“但令老兄平安，必无过虑。”后<br /><br />&nbsp;&nbsp;&nbsp;&nbsp;领冀州刺史。时帝西讨刘毅，豫州刺史诸葛长人监太尉军事，贻敬宣书曰：“盘<br /><br />&nbsp;&nbsp;&nbsp;&nbsp;龙狼戾专恣，自取夷灭。异端将尽，世路方夷，富贵之事，相与共之。”敬宣报<br /><br />&nbsp;&nbsp;&nbsp;&nbsp;曰：“下官常惧福过灾生，实思避盈居损。富贵之旨，非所敢当。”便以长人书<br /><br />&nbsp;&nbsp;&nbsp;&nbsp;呈，帝谓王诞曰：“阿寿故为不负我。”<br /><br />&nbsp;&nbsp;&nbsp;&nbsp;十一年，进号右军将军。时晋宗室司马道赐为敬宣参军。会武帝西征司马休<br /><br />&nbsp;&nbsp;&nbsp;&nbsp;之，而道赐乃阴结同府辟闾道秀、左右小将王猛子等谋反。道赐自号齐王，规据<br /><br />&nbsp;&nbsp;&nbsp;&nbsp;广固，举兵应休之。猛子取敬宣刀杀敬宣，文武佐吏即讨道赐、道秀、猛子斩之。<br /><br />&nbsp;&nbsp;&nbsp;&nbsp;先是敬宣尝夜与僚佐宴，空中有投一只亡钟谧，坠敬宣食盘上，长三尺五寸，<br /><br />&nbsp;&nbsp;&nbsp;&nbsp;已经人著，耳鼻间并欲坏，顷之而败。丧至，武帝临哭甚哀。子光祖嗣。宋受禅，<br /><br />&nbsp;&nbsp;&nbsp;&nbsp;国除。<br /><br />&nbsp;&nbsp;&nbsp;&nbsp;刘怀肃，彭城人，宋武帝从母兄也。家世贫窭，而躬耕好学。仕晋为费令。<br /><br />&nbsp;&nbsp;&nbsp;&nbsp;及闻武帝起义，弃县来奔。<br /><br />&nbsp;&nbsp;&nbsp;&nbsp;义熙元年，为辅国将军、淮南、历阳二郡太守。二年，又领刘毅抚军司马，<br /><br />&nbsp;&nbsp;&nbsp;&nbsp;以建义功，封东兴县侯。其冬，桓石绥、司马国[、陈袭于胡桃山聚众为寇，怀<br /><br />&nbsp;&nbsp;&nbsp;&nbsp;肃讨破之。江、淮间群蛮及桓氏余党为乱，怀肃自请讨之。及行失旨，毅上表免<br /><br />&nbsp;&nbsp;&nbsp;&nbsp;怀肃官。三年卒，追赠左将军。无子，弟怀慎以子蔚祖嗣，位江夏内史。<br /><br />&nbsp;&nbsp;&nbsp;&nbsp;蔚祖卒，子道存嗣，位太尉江夏王义恭谘议参军。孝武伐元凶，道存出奔义<br /><br />&nbsp;&nbsp;&nbsp;&nbsp;军，元凶乃杀其母以徇。景和中，为义恭太宰从事中郎。义恭败，以党与下狱死。<br /><br />&nbsp;&nbsp;&nbsp;&nbsp;怀肃次弟怀敬，涩讷无才能。初，武帝产而皇妣殂，孝皇帝贫薄，无由得乳<br /><br />&nbsp;&nbsp;&nbsp;&nbsp;人。议欲不举。帝从母生怀敬，未期，乃断怀敬乳而自养帝。帝以旧恩，怀敬累<br /><br />&nbsp;&nbsp;&nbsp;&nbsp;见宠授，至会稽太守。时以为速，武帝曰：“亡姨于我恩重，此何可忘？”历尚<br /><br />&nbsp;&nbsp;&nbsp;&nbsp;书，金紫光禄大夫。<br /><br />&nbsp;&nbsp;&nbsp;&nbsp;怀敬子真道，为钱唐令，元嘉十三年，东土饥，帝遣扬州中从事史沈演之巡<br /><br />&nbsp;&nbsp;&nbsp;&nbsp;行在所。演之表真道及余杭令刘道锡有美政。上嘉之，各赐谷千斛，以真道为步<br /><br />&nbsp;&nbsp;&nbsp;&nbsp;兵校尉。十四年，出为梁、南秦二州刺史。十八年，氐帅杨难当侵寇汉中，真道<br /><br />&nbsp;&nbsp;&nbsp;&nbsp;讨破之，而难当寇盗犹不已。文帝遣龙骧将军裴方明率禁兵五千，受真道节度。<br /><br />&nbsp;&nbsp;&nbsp;&nbsp;十九年，方明至武兴，率太子积弩将军刘康祖等进军，大致克捷。以真道为建威<br /><br />&nbsp;&nbsp;&nbsp;&nbsp;将军、雍州刺史，方明辅国将军、梁、南秦二州刺史。又诏故晋寿太守姜道盛殒<br /><br />&nbsp;&nbsp;&nbsp;&nbsp;身锋镝，可赠给事中，赐钱十万。道盛注《古文尚书》行于世。真道、方明并坐<br /><br />&nbsp;&nbsp;&nbsp;&nbsp;破仇池断割金银诸杂宝货，又藏难当善马，下狱死。<br /><br />&nbsp;&nbsp;&nbsp;&nbsp;怀敬弟怀慎，少谨慎质直。从宋武帝征讨，位徐州刺史。为政严猛，境内震<br /><br />&nbsp;&nbsp;&nbsp;&nbsp;肃。以平广固、卢循功，封南城县男。十二年，武帝北伐，以为中领军、征虏将<br /><br />&nbsp;&nbsp;&nbsp;&nbsp;军，宿卫辇毂。坐府内相杀免官。虽名位转优，而恭恪愈至。每所之造，位任不<br /><br />&nbsp;&nbsp;&nbsp;&nbsp;逾己者，皆束带门外下车，其谨退类如此。<br /><br />&nbsp;&nbsp;&nbsp;&nbsp;永初元年，以佐命功，进爵为侯，位五兵尚书，加散骑常侍、光禄大夫。景<br /><br />&nbsp;&nbsp;&nbsp;&nbsp;平元年，迁护军将军。禄赐班于宗族，家无余财，卒谥肃侯。<br /><br />&nbsp;&nbsp;&nbsp;&nbsp;子德愿嗣。大明初，为游击将军，领石头戍事。坐受贾客韩佛智货，下狱夺<br /><br />&nbsp;&nbsp;&nbsp;&nbsp;爵。后为秦郡太守。德愿性粗率，为孝武狎侮。上宠姬殷贵妃薨。葬毕，数与群<br /><br />&nbsp;&nbsp;&nbsp;&nbsp;臣至殷墓，谓德愿曰：“卿哭贵妃若悲，当加厚赏。”德愿应声便号恸，抚膺擗<br /><br />&nbsp;&nbsp;&nbsp;&nbsp;踊，涕泗交流。上甚悦，以为豫州刺史。又令医术人羊志哭殷氏，志亦呜咽。他<br /><br />&nbsp;&nbsp;&nbsp;&nbsp;日有问志：“卿那得此副急泪？”志时新丧爱姬，答曰：“我尔日自哭亡妾耳。”<br /><br />&nbsp;&nbsp;&nbsp;&nbsp;志滑稽，善为谐谑，上亦爱狎之。德愿善御车。尝立两柱，使其中劣通车轴，乃<br /><br />&nbsp;&nbsp;&nbsp;&nbsp;于百余步上，振辔长驱，未至数尺，打牛奔从柱间直过，其精如此。孝武闻其能，<br /><br />&nbsp;&nbsp;&nbsp;&nbsp;为之乘画轮车，幸太宰江夏王义恭第。德愿岸著笼冠，短朱衣，执辔进止，甚有<br /><br />&nbsp;&nbsp;&nbsp;&nbsp;容状。永光中，为廷尉，与柳元景厚善。元景败，下狱诛。<br /><br />&nbsp;&nbsp;&nbsp;&nbsp;怀慎庶长子荣祖，少好骑射，为武帝所知。及卢循攻逼，时贼乘小舰入淮拔<br /><br />&nbsp;&nbsp;&nbsp;&nbsp;栅，武帝宣令三军不得辄射贼。荣祖不胜愤怒，冒禁射之，所中应弦而倒，帝益<br /><br />&nbsp;&nbsp;&nbsp;&nbsp;奇焉。以战功，参太尉军事，从讨司马休之。彭城内史徐逵之败没，诸将意沮，<br /><br />&nbsp;&nbsp;&nbsp;&nbsp;荣祖请战愈厉，上乃解所著铠授之。荣祖陷阵，身被数创。及帝北伐，转镇西中<br /><br />&nbsp;&nbsp;&nbsp;&nbsp;兵参军。水军入河，与朱超石大破魏军于半城。帝大飨战士，谓荣祖曰：“卿以<br /><br />&nbsp;&nbsp;&nbsp;&nbsp;寡克众，攻无坚城，虽古名将何以过此。”永初中，为辅国将军。追论平城功，<br /><br />&nbsp;&nbsp;&nbsp;&nbsp;赐爵都乡侯。荣祖为人轻财贵义，善抚将士。然性褊，颇失士君子心。卒于官。<br /><br />&nbsp;&nbsp;&nbsp;&nbsp;怀慎弟怀默，江夏内史。子孙登，武陵内史。孙登子亮，少工刀J。以军功<br /><br />&nbsp;&nbsp;&nbsp;&nbsp;封顺阳县侯，历梁、益二州刺史。在任廉俭，所得公禄，悉以还官。宋明帝下诏<br /><br />&nbsp;&nbsp;&nbsp;&nbsp;褒美。亮在梁州忽服食，欲致长生，迎武当山道士孙怀道使合仙药，药成，服之<br /><br />&nbsp;&nbsp;&nbsp;&nbsp;而卒。及就敛，尸弱如生。谥曰刚侯。孙登弟道隆，前废帝景和中，位右卫将军，<br /><br />&nbsp;&nbsp;&nbsp;&nbsp;封永昌县侯，委以腹心之任。泰始初，又为明帝尽力，迁左卫将军、中护军。赐<br /><br />&nbsp;&nbsp;&nbsp;&nbsp;死，事在《建安王休仁传》。<br /><br />&nbsp;&nbsp;&nbsp;&nbsp;刘粹，字道冲，沛郡萧人也。家在京口。初为州从事，从宋武帝平建邺，征<br /><br />&nbsp;&nbsp;&nbsp;&nbsp;广固，以功封西安县五等侯。累迁中军谘议参军。卢循之逼，京口任重，文帝时<br /><br />&nbsp;&nbsp;&nbsp;&nbsp;年四岁，武帝使粹奉文帝镇京口。后为江夏相。族兄毅贰于武帝，粹不与毅同而<br /><br />&nbsp;&nbsp;&nbsp;&nbsp;尽心武帝。帝将谋毅，众并疑粹在夏口，帝愈信之。及大军至，竭其诚力。事平，<br /><br />&nbsp;&nbsp;&nbsp;&nbsp;封滠县男。永初元年，以佐命功，改封建安县侯。文帝即位，为雍州刺史。加都<br /><br />&nbsp;&nbsp;&nbsp;&nbsp;督。元嘉三年，讨谢晦。初，晦与粹善，以粹子旷之为参军，至是帝甚疑之。王<br /><br />&nbsp;&nbsp;&nbsp;&nbsp;弘曰：“粹无私，必无忧也。”及受命南讨，一无所顾。文帝以此嘉之。晦亦不<br /><br />&nbsp;&nbsp;&nbsp;&nbsp;害旷之，遣还。粹寻卒，旷之嗣。<br /><br />&nbsp;&nbsp;&nbsp;&nbsp;粹弟道济，位益州刺史，任长史费谦等聚敛，伤政害人。初，晋末有司马飞<br /><br />&nbsp;&nbsp;&nbsp;&nbsp;龙者，自称晋宗室，走仇池。元嘉九年，闻道济绥抚失和，遂自仇池入绵竹为乱。<br /><br />&nbsp;&nbsp;&nbsp;&nbsp;道济遣军讨斩之。先是道济以五城人帛氐奴、梁显为参军督护，费谦固执不与。<br /><br />&nbsp;&nbsp;&nbsp;&nbsp;远方商人至者，谦又抑之。商旅呼嗟，百姓咸欲为乱。氐奴等因聚党为盗，及赵<br /><br />&nbsp;&nbsp;&nbsp;&nbsp;广等诈言司马殿下犹在阳泉山中。蜀土侨旧翕然并反，奉道人程道养，言是飞龙。<br /><br />&nbsp;&nbsp;&nbsp;&nbsp;道养，⒑比艘病Ｕ怨愀拿为龙兴，号为蜀王、车骑大将军、益梁二州牧。建号<br /><br />&nbsp;&nbsp;&nbsp;&nbsp;泰始元年，备置百官，以道养弟道助为骠骑将军、长沙王，镇涪城。广自号镇军<br /><br />&nbsp;&nbsp;&nbsp;&nbsp;将军，帛氐奴为征虏将军，梁显为镇北将军，奉道养围成都。道济遣中兵参军裴<br /><br />&nbsp;&nbsp;&nbsp;&nbsp;方明频破之。<br /><br />&nbsp;&nbsp;&nbsp;&nbsp;十年正月，贼复大至，攻逼成都。道济卒，方明等共埋尸于后斋。使书与道<br /><br />&nbsp;&nbsp;&nbsp;&nbsp;济相似者为教，酬答签疏，不异常日，虽母妻不知也。二月，道养升坛郊天，方<br /><br />&nbsp;&nbsp;&nbsp;&nbsp;就柴燎，方明击，大败之。会平西将军临川王义庆使巴东太守周籍之帅众援成都，<br /><br />&nbsp;&nbsp;&nbsp;&nbsp;广等屯据广汉，分守郫川。籍之与方明攻郫，克之。方明禽伪骠骑将军司马龙伸，<br /><br />&nbsp;&nbsp;&nbsp;&nbsp;斩之。龙仲即道助也。涪、蜀皆平。俄而张寻攻破阴平，复与道养合，逃于V<br /><br />&nbsp;&nbsp;&nbsp;&nbsp;山，其余群贼出为盗不绝。文帝遣宁朔将军萧汪之讨之。十四年，余党乃平。迁<br /><br />&nbsp;&nbsp;&nbsp;&nbsp;赵广、张寻等于建邺。十六年，广、寻复与国山令司马敬琳谋反，伏诛。<br /><br />&nbsp;&nbsp;&nbsp;&nbsp;粹族弟损，字子骞，卫将军毅从父弟也。父镇之，字仲德，以毅贵显，闲居<br /><br />&nbsp;&nbsp;&nbsp;&nbsp;京口，未尝应召。常谓毅“汝必破我家”。毅甚畏惮，每还京口，未尝敢以华仪<br /><br />&nbsp;&nbsp;&nbsp;&nbsp;入镇之门。左光禄大夫征，不就。卒于家。损元嘉中为吴郡太守，至昌门，便入<br /><br />&nbsp;&nbsp;&nbsp;&nbsp;太伯庙。时庙室颓毁，垣墙不修，损怆然曰：“清尘尚可仿佛，衡宇一何摧颓！”<br /><br />&nbsp;&nbsp;&nbsp;&nbsp;即令修葺。卒，赠太常。<br /><br />&nbsp;&nbsp;&nbsp;&nbsp;损同郡宗人有刘伯龙者，少而贫薄。及长，历位尚书左丞，少府，武陵太守，<br /><br />&nbsp;&nbsp;&nbsp;&nbsp;贫窭尤甚。常在家慨然，召左右将营十一之方，忽见一鬼在傍抚掌大笑。伯龙叹<br /><br />&nbsp;&nbsp;&nbsp;&nbsp;曰：“贫穷固有命，乃复为鬼所笑也。”遂止。<br /><br />&nbsp;&nbsp;&nbsp;&nbsp;孙处，字季高，会稽永兴人也。籍注字，故以字行。少任气，武帝征孙恩，<br /><br />&nbsp;&nbsp;&nbsp;&nbsp;季高乐从。及平建邺，封新番县五等侯。卢循之难，武帝谓季高曰：“此贼行破，<br /><br />&nbsp;&nbsp;&nbsp;&nbsp;非卿不能破其窟穴。”即遣季高泛海袭番禺，拔之。循父嘏、长史孙建之、司马<br /><br />&nbsp;&nbsp;&nbsp;&nbsp;虞贩虻惹嶂郾际夹耍即分遣振武将军沈田子等讨平岭表诸郡。循于左里走还袭<br /><br />&nbsp;&nbsp;&nbsp;&nbsp;广州，季高破走之。义熙七年，季高卒，追赠南海太守，封候官县侯。九年，武<br /><br />&nbsp;&nbsp;&nbsp;&nbsp;帝表赠交州刺史。<br /><br />&nbsp;&nbsp;&nbsp;&nbsp;蒯恩，字道恩，兰陵承人也。武帝征孙恩，县差恩伐马刍，常负大束，兼倍<br /><br />&nbsp;&nbsp;&nbsp;&nbsp;余人。每舍刍于地，叹曰：“大丈夫弯弓三石，奈何充马士？”武帝闻之，即给<br /><br />&nbsp;&nbsp;&nbsp;&nbsp;器仗。自征n贼，常为先登，胆力过人，甚见爱信。于娄县战，箭中右目。平京<br /><br />&nbsp;&nbsp;&nbsp;&nbsp;城，定建邺，以军功封都乡侯。从伐广固，破卢循，随刘藩追斩徐道覆，与王镇<br /><br />&nbsp;&nbsp;&nbsp;&nbsp;恶袭江陵，随朱龄石伐蜀，又从伐司马休之。自从征讨，凡百余战，身被重创。<br /><br />&nbsp;&nbsp;&nbsp;&nbsp;武帝录其前后功，封新宁县男。<br /><br />&nbsp;&nbsp;&nbsp;&nbsp;武帝北伐，留恩侍卫世子，命朝士与之交。恩益自谦损，与人语常呼位官，<br /><br />&nbsp;&nbsp;&nbsp;&nbsp;自称鄙人。抚士卒甚有恩纪。世子开府，再迁为司马。后入关迎桂阳公义真，没<br /><br />&nbsp;&nbsp;&nbsp;&nbsp;于赫连勃勃。传国至孙，无子，国除。<br /><br />&nbsp;&nbsp;&nbsp;&nbsp;向靖，字奉仁，小字弥，河内山阳人也。名与武帝祖讳同，故以小字行。弥<br /><br />&nbsp;&nbsp;&nbsp;&nbsp;与武帝有旧，从平京城，参建武军事，进平建邺，以功封山阳县五等侯。又从征<br /><br />&nbsp;&nbsp;&nbsp;&nbsp;广固，讨卢循，所在著绩，封安南县男。武帝西伐司马休之，征关中，并见任使。<br /><br />&nbsp;&nbsp;&nbsp;&nbsp;及帝受命，以佐命功，封曲江县侯，位太子左卫率，加散骑常侍。卒于官。弥立<br /><br />&nbsp;&nbsp;&nbsp;&nbsp;身俭约，不营室宇，无园田商货之业，时人称之。子植嗣，多过失，不受母训，<br /><br />&nbsp;&nbsp;&nbsp;&nbsp;夺爵。更以植次弟桢绍封，又坐杀人，国除。<br /><br />&nbsp;&nbsp;&nbsp;&nbsp;桢弟柳，字玄季，有学义才能，立身方雅。太尉袁淑、司空徐湛之、东扬州<br /><br />&nbsp;&nbsp;&nbsp;&nbsp;刺史颜竣皆与友善。及竣贵，柳犹以素情自许，不推先之。顺阳范璩诫柳曰：<br /><br />&nbsp;&nbsp;&nbsp;&nbsp;“名位不同，礼有异数，卿何得作曩时意邪？”柳曰：“我与士逊心期久矣，岂<br /><br />&nbsp;&nbsp;&nbsp;&nbsp;可一旦以势利处之？”及柳为南康郡，涉义宣事败，系建康狱。屡密请竣，求相<br /><br />&nbsp;&nbsp;&nbsp;&nbsp;申救。孝武尝与竣言及柳事，竟不助之。柳遂伏法。璩子伯玉，平北将军汪曾孙<br /><br />&nbsp;&nbsp;&nbsp;&nbsp;也，位淮南太守。<br /><br />&nbsp;&nbsp;&nbsp;&nbsp;刘钟，字世之，彭城人也。少孤，依乡人中山太守刘回共居，常慷慨于贫贱。<br /><br />&nbsp;&nbsp;&nbsp;&nbsp;从宋武帝征伐，尽其心力。及义旗建，帝拔钟为郡主簿，曰：“豫是彭城乡人赴<br /><br />&nbsp;&nbsp;&nbsp;&nbsp;义者，并可依刘主簿。”于是立义队，连战皆捷。及桓谦屯于东陵，卞范之屯覆<br /><br />&nbsp;&nbsp;&nbsp;&nbsp;舟山西，武帝疑贼有伏兵，顾左右，政见钟，谓曰：“此山下当有伏兵，卿可往<br /><br />&nbsp;&nbsp;&nbsp;&nbsp;探之。”钟驰进，果有伏兵，一时奔走。后除南齐国内史，封安丘县五等侯。求<br /><br />&nbsp;&nbsp;&nbsp;&nbsp;改葬父祖及亲属十丧，帝厚加资给。<br /><br />&nbsp;&nbsp;&nbsp;&nbsp;从征广固，孟龙符于阵陷没，钟直入取其尸而反。卢循逼建邺，钟拒栅身被<br /><br />&nbsp;&nbsp;&nbsp;&nbsp;重创，贼不得入。循南走，钟又随刘藩追徐道覆斩之。后随朱龄石伐蜀，为前锋。<br /><br />&nbsp;&nbsp;&nbsp;&nbsp;去成都二百里，钟于时脚疾，龄石乃诣钟谋，且欲养锐息兵，以伺其隙。钟曰：<br /><br />&nbsp;&nbsp;&nbsp;&nbsp;“不然。前扬言大众向内水，谯道福不敢舍涪城，今重军卒至，出其不意，蜀人<br /><br />&nbsp;&nbsp;&nbsp;&nbsp;已破胆矣。贼今阻兵守险，是其惧不敢战，非能持久也。因其凶惧攻之，其势必<br /><br />&nbsp;&nbsp;&nbsp;&nbsp;克；若缓兵，彼将知人虚实，当为蜀子虏耳。”龄石从之。明日，陷其二城，径<br /><br />&nbsp;&nbsp;&nbsp;&nbsp;平成都。以广固功，封永新县男。<br /><br />&nbsp;&nbsp;&nbsp;&nbsp;十二年，武帝北伐，钟居守。累迁右卫将军。元熙元年卒。传国至孙，齐受<br /><br />&nbsp;&nbsp;&nbsp;&nbsp;禅，国除。<br /><br />&nbsp;&nbsp;&nbsp;&nbsp;虞丘进，字缘之，东海郯人也。少时随谢玄讨苻坚有功，封关内侯。后从宋<br /><br />&nbsp;&nbsp;&nbsp;&nbsp;武帝征孙恩，频战有功。从定建邺，除燕国内史，封龙川县五等侯。及卢循逼都，<br /><br />&nbsp;&nbsp;&nbsp;&nbsp;孟昶等议奉天子过江，进廷议不可，面折昶等，武帝甚嘉之。除鄱阳太守。后随<br /><br />&nbsp;&nbsp;&nbsp;&nbsp;刘藩斩徐道覆。义熙九年，以前后功封望蔡县男。永初二年，累迁太子右卫率。<br /><br />&nbsp;&nbsp;&nbsp;&nbsp;卒，追论讨司马休之功，进爵为子。传国至曾孙，齐受禅，国除。<br /><br />&nbsp;&nbsp;&nbsp;&nbsp;孟怀玉，平昌安丘人也，世居京口。宋武帝东伐孙恩，以为建武司马。豫义<br /><br />&nbsp;&nbsp;&nbsp;&nbsp;旗，从平京口，定建邺，以功封鄱阳县五等侯。卢循逼都，以战功为中军谘议参<br /><br />&nbsp;&nbsp;&nbsp;&nbsp;军。循平，封阳丰县男，位江州刺史、南中郎将。卒官。无子，国除。<br /><br />&nbsp;&nbsp;&nbsp;&nbsp;怀玉弟龙符，骁果有胆气，早为武帝所知。以军功封平昌县五等子。从伐广<br /><br />&nbsp;&nbsp;&nbsp;&nbsp;固，以车骑将军加龙骧将军、广川太守。乘胜追奔，被围见害。追赠青州刺史，<br /><br />&nbsp;&nbsp;&nbsp;&nbsp;封临沅县男。<br /><br />&nbsp;&nbsp;&nbsp;&nbsp;胡藩，字道序，豫章南昌人也。少孤，居丧以毁闻。太守韩伯见之，谓藩叔<br /><br />&nbsp;&nbsp;&nbsp;&nbsp;尚书少广曰：“卿此侄当以义烈成名。”州府辟不就，须二弟冠婚毕，乃参郗s<br /><br />&nbsp;&nbsp;&nbsp;&nbsp;征虏军事。<br /><br />&nbsp;&nbsp;&nbsp;&nbsp;时殷仲堪为荆州刺史，藩外兄罗企生为仲堪参军。藩过江陵省企生，因说仲<br /><br />&nbsp;&nbsp;&nbsp;&nbsp;堪曰：“桓玄意趣不常，节下崇待太过，非将来计也。”仲堪不悦。藩退谓企生<br /><br />&nbsp;&nbsp;&nbsp;&nbsp;曰：“倒戈授人，必至大祸，不早去，后悔无及。”后玄自夏口袭仲堪，藩参玄<br /><br />&nbsp;&nbsp;&nbsp;&nbsp;后军军事。仲堪败，企生果以附从及祸。藩转参太尉大将军相国军事。宋武帝起<br /><br />&nbsp;&nbsp;&nbsp;&nbsp;兵，玄战败，将出奔，藩扣马曰：“今羽林射手犹有八百，皆是义故西人，一旦<br /><br />&nbsp;&nbsp;&nbsp;&nbsp;舍此，欲归可复得乎？”玄直以鞭指天而已。于是奔散相失，追及玄于芜湖。玄<br /><br />&nbsp;&nbsp;&nbsp;&nbsp;见藩喜，谓张须无曰：“卿州故为多士，今复见王修。”桑落之败，藩舰被烧，<br /><br />&nbsp;&nbsp;&nbsp;&nbsp;并铠入水，潜行三十许步，方得登岸。乃还家。<br /><br />&nbsp;&nbsp;&nbsp;&nbsp;武帝素闻藩直言于殷氏，又为玄尽节，召参镇军军事。从征慕容超，超军屯<br /><br />&nbsp;&nbsp;&nbsp;&nbsp;聚临朐。藩言于武帝曰：“贼屯军城外，留守必寡，今往取其城而斩其旗帜，此<br /><br />&nbsp;&nbsp;&nbsp;&nbsp;韩信所以克赵也。”帝乃遣檀韶与藩潜往，即克其城。贼见城陷，一时奔走，还<br /><br />&nbsp;&nbsp;&nbsp;&nbsp;保广固。围之，将拔之夜，忽有乌大如鹅，苍黑色，飞入帝帐里，众以为不祥。<br /><br />&nbsp;&nbsp;&nbsp;&nbsp;藩贺曰：“苍黑者，胡虏色。胡虏归我，大吉之祥。”明旦攻城，陷之。从讨卢<br /><br />&nbsp;&nbsp;&nbsp;&nbsp;循于左里，频战有功，封吴平县五等子。寻除鄱阳太守。<br /><br />&nbsp;&nbsp;&nbsp;&nbsp;从伐刘毅。初，毅当之荆州，表求东道还建邺辞墓。去都数十里，不过拜阙。<br /><br />&nbsp;&nbsp;&nbsp;&nbsp;帝出倪塘会毅，藩请杀之，乃谓帝曰：“公谓刘卫军为公下乎？”帝曰：“卿谓<br /><br />&nbsp;&nbsp;&nbsp;&nbsp;何如？”对曰：“夫豁达大度，功高天下，连百万之众，允天人之望，毅固以此<br /><br />&nbsp;&nbsp;&nbsp;&nbsp;服公。至于涉猎记传，一咏一谈，自许以雄豪，加以夸伐，晋绅白面之士，辐凑<br /><br />&nbsp;&nbsp;&nbsp;&nbsp;而归，此毅不肯为公下也。”帝曰：“吾与毅俱有克复功，其过未彰，不可自相<br /><br />&nbsp;&nbsp;&nbsp;&nbsp;图。”至是谓藩曰：“昔从卿倪塘之谋，无今举也。”又从征司马休之，复为参<br /><br />&nbsp;&nbsp;&nbsp;&nbsp;军。徐逵之败没，帝怒，即日于马头岸度江。江津岸壁立数丈，休之临岸置阵，<br /><br />&nbsp;&nbsp;&nbsp;&nbsp;无由可登。帝呼藩令上，藩有疑色。帝怒，命左右录来欲斩之。藩不受命，顾曰：<br /><br />&nbsp;&nbsp;&nbsp;&nbsp;“宁前死耳。”以刀头穿岸，劣容脚指径上，随之者稍多。及登，殊死战，败之。<br /><br />&nbsp;&nbsp;&nbsp;&nbsp;从伐关中，参太尉军事，统别军至河东。暴风漂辎重舰度北岸，魏军牵得此舰。<br /><br />&nbsp;&nbsp;&nbsp;&nbsp;藩气愤，率左右十二人乘小船径往。魏骑五六百，见藩来，并笑之。藩素善射，<br /><br />&nbsp;&nbsp;&nbsp;&nbsp;登岸射之，应弦而倒者十许人。魏军皆退，悉收所失而反。又遣藩及朱超石等追<br /><br />&nbsp;&nbsp;&nbsp;&nbsp;魏军于半城，魏骑数万合围，藩及超石不盈五千，力战，大破之。武帝还彭城，<br /><br />&nbsp;&nbsp;&nbsp;&nbsp;参相国军事。论平司马休之及广固功，封阳山县男。元嘉中，位太子左卫率。卒，<br /><br />&nbsp;&nbsp;&nbsp;&nbsp;谥曰壮侯。子隆世嗣。<br /><br />&nbsp;&nbsp;&nbsp;&nbsp;藩诸子多不遵法度，第十四子遵世同孔熙先逆谋，文帝以藩功臣，不欲显其<br /><br />&nbsp;&nbsp;&nbsp;&nbsp;事，使江州以他事杀之。十六子诞世，十七子茂世，后欲奉庶人义康，交州刺史<br /><br />&nbsp;&nbsp;&nbsp;&nbsp;檀和之至豫章，讨平之。<br /><br />&nbsp;&nbsp;&nbsp;&nbsp;刘康祖，彭城吕人也，世居京口。父虔之，轻财好施，位江夏相。宋武帝西<br /><br />&nbsp;&nbsp;&nbsp;&nbsp;征司马休之及鲁宗之，宗之子轨袭杀虔之，追赠梁、秦二州刺史，封新康县男。<br /><br />&nbsp;&nbsp;&nbsp;&nbsp;康祖便弓马，膂力绝人，以浮荡h酒为事。每犯法为郡县所录，辄越屋逾墙，<br /><br />&nbsp;&nbsp;&nbsp;&nbsp;莫之能禽。夜入人家，为有司所围，突围去，并莫敢追。因夜还京口，半夕便至。<br /><br />&nbsp;&nbsp;&nbsp;&nbsp;明旦守门诣府州要职，俄而建康移书录之，府州执事者并证康祖其夕在京，遂得<br /><br />&nbsp;&nbsp;&nbsp;&nbsp;无恙。前后屡被j劾，交帝以勋臣子每原贷之。后袭封拜员外郎，再坐h戏，<br /><br />&nbsp;&nbsp;&nbsp;&nbsp;免官。孝武为豫州刺史镇历阳，以康祖为征虏中兵参军。既被委任，折节自修。<br /><br />&nbsp;&nbsp;&nbsp;&nbsp;历南平王铄安蛮府司马。元嘉二十七年，魏太武帝亲率大众攻围汝南。文帝遣诸<br /><br />&nbsp;&nbsp;&nbsp;&nbsp;军救援，康祖总统为前驱。次新蔡，攻破魏军，去悬瓠四十里。太武烧营而还。<br /><br />&nbsp;&nbsp;&nbsp;&nbsp;转左军将军。<br /><br />&nbsp;&nbsp;&nbsp;&nbsp;文帝欲大举北侵，康祖以岁月已晚，请待明年。上不许。其年秋，萧斌、王<br /><br />&nbsp;&nbsp;&nbsp;&nbsp;玄谟、沈庆之等入河，康祖率豫州军出许、洛。玄谟等败归。南平王铄在寿阳，<br /><br />&nbsp;&nbsp;&nbsp;&nbsp;上虑为魏所围，召康祖速反。康祖回军，未至寿阳数十里，会魏永昌王以长安之<br /><br />&nbsp;&nbsp;&nbsp;&nbsp;众八万骑，与康祖相及于尉武。康祖有八千人，乃结车营而进。魏军四面来攻，<br /><br />&nbsp;&nbsp;&nbsp;&nbsp;众分为三，且休且战。康祖率厉将士，无不一当百，魏军死者大半，流血没踝。<br /><br />&nbsp;&nbsp;&nbsp;&nbsp;矢中头而死，于是大败，举营沦覆，免者裁数十人。魏人传康祖首示彭城，面如<br /><br />&nbsp;&nbsp;&nbsp;&nbsp;生。赠益州刺史，谥曰壮。<br /><br />&nbsp;&nbsp;&nbsp;&nbsp;康祖伯父简之，有志干，为宋武帝所知。帝将谋兴复，收集才力之士，尝再<br /><br />&nbsp;&nbsp;&nbsp;&nbsp;造简之，会有客。简之悟其意，谓虔之曰：“刘下邳再来，必当有意。既不得语，<br /><br />&nbsp;&nbsp;&nbsp;&nbsp;汝可试往见之。”及虔之至，武帝已克京口。虔之即投义。简之闻之，杀耕牛会<br /><br />&nbsp;&nbsp;&nbsp;&nbsp;众以赴之。位太尉谘议参军。简之弟谦之，好学，撰《晋纪》二十卷，位广州刺<br /><br />&nbsp;&nbsp;&nbsp;&nbsp;史，太中大夫。<br /><br />&nbsp;&nbsp;&nbsp;&nbsp;简之子道产，初为无锡令，袭爵晋安县五等侯。元嘉三年，累迁梁、南秦二<br /><br />&nbsp;&nbsp;&nbsp;&nbsp;州刺史，加都督。在州有惠化。后为雍州刺史、领宁蛮校尉，加都督，兼襄阳太<br /><br />&nbsp;&nbsp;&nbsp;&nbsp;守。善于临职，在雍部政绩尤著。蛮夷前后不受化者皆顺服，百姓乐业，由此有<br /><br />&nbsp;&nbsp;&nbsp;&nbsp;《襄阳乐歌》，自道产始也。卒于官，谥曰襄侯。道产泽被西土，及丧还，诸蛮<br /><br />&nbsp;&nbsp;&nbsp;&nbsp;皆备\，号哭追送至于沔口。<br /><br />&nbsp;&nbsp;&nbsp;&nbsp;长子延孙，孝武初，位侍中，封东昌县侯，累迁尚书右仆射。大明元年，除<br /><br />&nbsp;&nbsp;&nbsp;&nbsp;金紫光禄大夫，领太子詹事。又出为南徐州刺史。先是，武帝遗诏：京口要地，<br /><br />&nbsp;&nbsp;&nbsp;&nbsp;去都密迩，自非宗室近戚不得居之。刘氏之居彭城者，分为三里，帝室居绥舆里，<br /><br />&nbsp;&nbsp;&nbsp;&nbsp;左将军刘怀肃居安上里，豫州刺史刘怀武居丛亭里。三里及延孙所居吕县凡四刘，<br /><br />&nbsp;&nbsp;&nbsp;&nbsp;虽同出楚元王，由来不序昭穆。延孙于帝室本非同宗，不应有此授。时司空竟陵<br /><br />&nbsp;&nbsp;&nbsp;&nbsp;王诞为徐州，上深相畏忌，不欲使居京口，迁之广陵。广陵与京口对岸，使腹心<br /><br />&nbsp;&nbsp;&nbsp;&nbsp;为徐州，据京口以防诞，故以南徐州授延孙，而与之合族，使诸王序亲。三年，<br /><br />&nbsp;&nbsp;&nbsp;&nbsp;南兖州刺史竟陵王诞有罪不受征，延孙驰遣中兵参军杜幼文赴讨。及至，诞已闭<br /><br />&nbsp;&nbsp;&nbsp;&nbsp;城自守，乃还。诞遣刘公泰赍书要之，延孙斩公泰，送首建邺，复遣幼文受沈庆<br /><br />&nbsp;&nbsp;&nbsp;&nbsp;之节度。五年，诏延孙曰：“旧京树亲，由来常准。今此防久弭，当以还授小儿。”<br /><br />&nbsp;&nbsp;&nbsp;&nbsp;乃征延孙为侍中、尚书左仆射，领护军。延孙病，不任拜赴。卒，赠司徒，给班<br /><br />&nbsp;&nbsp;&nbsp;&nbsp;剑二十人。有司奏谥忠穆，诏改为文穆。子质嗣。<br /><br />&nbsp;&nbsp;&nbsp;&nbsp;论曰：刘敬宣与宋武恩结龙潜，义分早合，虽兴复之始，事隔逢迎，而深期<br /><br />&nbsp;&nbsp;&nbsp;&nbsp;久要，未之或爽。隆赫之任，遂止于人存；饰终之数，无闻于身后。恩礼之有厚<br /><br />&nbsp;&nbsp;&nbsp;&nbsp;薄，将别有以乎？刘怀肃、刘怀慎、刘粹、孙处、蒯恩、向靖、刘钟、虞丘进、<br /><br />&nbsp;&nbsp;&nbsp;&nbsp;孟怀玉、孟龙符、胡藩等，或阶缘恩旧，一其心力；或攀附风云，奋其鳞羽，咸<br /><br />&nbsp;&nbsp;&nbsp;&nbsp;能振拔尘滓，自致封侯。《诗》云“无德不报”，其言信矣。康祖门奉兴王，早<br /><br />&nbsp;&nbsp;&nbsp;&nbsp;裂封壤，受委疆埸，赴蹈为期。道产树绩汉南，历年逾十，遗风余烈，有足称焉。<br /><br />&nbsp;&nbsp;&nbsp;&nbsp;览其行事，可谓异迹均美。延孙隆名盛宠，择而后授，遂以腹心之托，自致宗臣<br /><br />&nbsp;&nbsp;&nbsp;&nbsp;之重，亦其过也。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,331466);">加入书签</a><a
                        href="331437.html">上一页</a>&larr;<a href="index.html">返回列表</a>&rarr;<a
                            href="331548.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "331437.html"; var next_page = "331548.html"; var index_page = "index.html"; var sortid = "9"; var article_id = "4204"; var chapter_id = "331466"; var articlename = "南史"; var chaptername = " 卷十七 列传第七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>