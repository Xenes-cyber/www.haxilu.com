<!DOCTYPE html>
<html>
<head>
<meta charset="gbk" />
<title>南史- 卷六十二 列传第五十二-在线阅读-哈西文学网</title>
<meta name="keywords" content="李延寿，南史， 卷六十二 列传第五十二全文， 卷六十二 列传第五十二在线阅读 哈西文学网" />
<meta name="description" content="哈西文学网提供李延寿的南史  卷六十二 列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/335554.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/335554.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十二 列传第五十二</h1>
            <div class="link xb">
                <a href="335496.html">上一页</a>&larr;<a href="index.html">返回列表</a>&rarr;<a
                    href="335616.html">下一页</a></div>			
            <div id="BookText">&nbsp;&nbsp;&nbsp;&nbsp;○贺`（子革弟子琛）司马朱异顾协徐ぃㄗ恿炅曜蛹蠓<br /><br />&nbsp;&nbsp;&nbsp;&nbsp;仪陵弟孝克）鲍泉（鲍行卿行卿弟客卿）<br /><br />&nbsp;&nbsp;&nbsp;&nbsp;驾`，字德琏，会稽山阴人，晋司空循之玄孙也。世以儒术显。伯祖道养，<br /><br />&nbsp;&nbsp;&nbsp;&nbsp;工卜筮经，遇工歌女人病死，为筮之，曰：“此非死也，天帝召之歌耳。”乃以<br /><br />&nbsp;&nbsp;&nbsp;&nbsp;土块加其心上，俄顷而苏。祖道力，善《三礼》，有盛名，仕宋为尚书三公郎，<br /><br />&nbsp;&nbsp;&nbsp;&nbsp;建康令。父损，亦传家业。<br /><br />&nbsp;&nbsp;&nbsp;&nbsp;`少聪敏，齐时沛国刘为会稽府丞，见`深器异之。尝与俱造吴郡张融，<br /><br />&nbsp;&nbsp;&nbsp;&nbsp;指`谓曰：“此生将来为儒者宗矣。”荐之为国子生，举明经。后为太学博士。<br /><br />&nbsp;&nbsp;&nbsp;&nbsp;梁天监初，为太常丞，有司举修宾礼，召见说《礼》义。武帝异之，诏朝朔望，<br /><br />&nbsp;&nbsp;&nbsp;&nbsp;预华林讲。四年，初开五馆，以`兼《五经》博士。别诏为皇太子定礼，撰《五<br /><br />&nbsp;&nbsp;&nbsp;&nbsp;经义》。时武帝方创定礼乐，`所建议多见施行。七年，拜步兵校尉，领《五经》<br /><br />&nbsp;&nbsp;&nbsp;&nbsp;博士。卒于馆。所著《礼》、《易》、《老》、《庄》讲疏，朝廷博士议数百篇，<br /><br />&nbsp;&nbsp;&nbsp;&nbsp;《宾礼仪注》一百四十五卷。`于《礼》尤精，馆中生徒常数百，弟子明经对策<br /><br />&nbsp;&nbsp;&nbsp;&nbsp;至数十人。二子革、季，弟子琛，并传`业。<br /><br />&nbsp;&nbsp;&nbsp;&nbsp;革，字文明，少以家贫，躬耕供养，年二十，始辍耒就文受业，精力不怠。<br /><br />&nbsp;&nbsp;&nbsp;&nbsp;有六尺方床，思义未达，则横卧其上，不尽其义，终不肯食。通《三礼》。及长，<br /><br />&nbsp;&nbsp;&nbsp;&nbsp;遍治《孝经》、《论语》、《毛诗》、《左传》，为兼太学博士。长七尺八寸，<br /><br />&nbsp;&nbsp;&nbsp;&nbsp;雍容都雅，吐纳蕴藉。敕于永福省为邵陵、湘东、武陵三王讲《礼》。后为国子<br /><br />&nbsp;&nbsp;&nbsp;&nbsp;博士。于学讲授，生徒常数百人。出为西中郎湘东王谘议参军，带江陵令。王于<br /><br />&nbsp;&nbsp;&nbsp;&nbsp;州置学，以革领儒林祭酒，讲《三礼》，荆楚衣冠听者甚众。前后再监南平郡，<br /><br />&nbsp;&nbsp;&nbsp;&nbsp;为人吏所怀。寻兼平西长史、南郡太守。革至孝，常恨食禄代耕，不及为养。在<br /><br />&nbsp;&nbsp;&nbsp;&nbsp;荆州历为郡县，所得俸秩，不及妻孥，专拟还乡造寺，以申感思。子徽，美风仪，<br /><br />&nbsp;&nbsp;&nbsp;&nbsp;能谈吐，深为革爱。先革卒。革哭之，因遘疾而卒。季亦明《三礼》，位中书黄<br /><br />&nbsp;&nbsp;&nbsp;&nbsp;门郎，兼著作。<br /><br />&nbsp;&nbsp;&nbsp;&nbsp;琛字国宝，幼孤，伯父`授其经业，一闻便通义理。`异之，常曰：“此儿<br /><br />&nbsp;&nbsp;&nbsp;&nbsp;当以明经致贵。”`卒后，琛家贫，常往还诸暨，贩粟以养母。虽自执舟楫，闲<br /><br />&nbsp;&nbsp;&nbsp;&nbsp;则习业，尤精《三礼》。年二十余，`之门徒稍从问道。初，`于乡里聚徒教授，<br /><br />&nbsp;&nbsp;&nbsp;&nbsp;四方受业者三千人余人。`天监中亡，至是复集，琛乃筑室郊郭之际，茅茨数间，<br /><br />&nbsp;&nbsp;&nbsp;&nbsp;年将三十，使事讲授。既世习《礼》学，究其精微，古述先儒，吐言辩e，坐之<br /><br />&nbsp;&nbsp;&nbsp;&nbsp;听授，终日不疲。<br /><br />&nbsp;&nbsp;&nbsp;&nbsp;湘东王幼年临郡，彭城到溉为行事，闻琛美名，命驾相造。会琛正讲，学侣<br /><br />&nbsp;&nbsp;&nbsp;&nbsp;满筵，既闻上佐忽来，莫不倾动。琛说经无辍，曾不降意。溉下车，欣然就席，<br /><br />&nbsp;&nbsp;&nbsp;&nbsp;便申问难，往复从容，义理该赡。溉叹曰：“通儒硕学，复见贺生。今且还城，<br /><br />&nbsp;&nbsp;&nbsp;&nbsp;寻当相屈。”琛了不酬答，神用颓然。溉言之王，请补郡功曹史。琛辞以母老，<br /><br />&nbsp;&nbsp;&nbsp;&nbsp;终于固执。俄遭母忧，庐于墓所。服阕，犹未还舍，生徒复从之。琛哀毁积年，<br /><br />&nbsp;&nbsp;&nbsp;&nbsp;骨立而已，未堪讲授。诸生营救，稍稍习业。<br /><br />&nbsp;&nbsp;&nbsp;&nbsp;普通中，太尉临川王宏临州，召补祭酒从事，琛年已四十余，始应辟命。武<br /><br />&nbsp;&nbsp;&nbsp;&nbsp;帝闻其有学术，召见文德殿，与语悦之，谓仆射徐勉曰：“琛殊有门业。”仍补<br /><br />&nbsp;&nbsp;&nbsp;&nbsp;王国侍郎，稍迁兼中书通事舍人，参军礼事。累迁尚书左丞，诏琛撰《新谥法》，<br /><br />&nbsp;&nbsp;&nbsp;&nbsp;便即施用。时皇太子议大功之末，可以冠子嫁女。琛驳议曰：<br /><br />&nbsp;&nbsp;&nbsp;&nbsp;令旨以“大功之末，可得冠子嫁女，不自冠自嫁。”推以《记》文，窃犹致<br /><br />&nbsp;&nbsp;&nbsp;&nbsp;惑。案嫁冠之礼，本是父之所成。无父之人，乃可自冠，故《记》称大功小功，<br /><br />&nbsp;&nbsp;&nbsp;&nbsp;并以“冠子嫁子”为文，非关唯得为子，己身不得也。小功之末，既得自娶，而<br /><br />&nbsp;&nbsp;&nbsp;&nbsp;亦云“冠子娶妇”，其义益明。故先列二服，每明冠子嫁子，结于后句，方显自<br /><br />&nbsp;&nbsp;&nbsp;&nbsp;娶之义。既明小功自娶，即知大功自冠矣。盖是约言而见旨。若谓缘父服大功，<br /><br />&nbsp;&nbsp;&nbsp;&nbsp;子服小功，小功服轻，故得为子冠嫁，大功服重，故不得自嫁自冠者，则小功之<br /><br />&nbsp;&nbsp;&nbsp;&nbsp;末，非明父子服殊，不应复云“冠子嫁子”，也。若谓小功之文，言己可娶，大<br /><br />&nbsp;&nbsp;&nbsp;&nbsp;功之文，不言己冠，故知身有大功，不得自行嘉礼，但得为子冠嫁。窃谓有服不<br /><br />&nbsp;&nbsp;&nbsp;&nbsp;行嘉礼，本为吉凶不可相干。子虽小功之末，可得行冠嫁，犹应须父得为其冠嫁。<br /><br />&nbsp;&nbsp;&nbsp;&nbsp;若父于大功之末，可以冠子嫁子，是于吉凶礼无碍；吉凶礼无碍，岂不得自冠自<br /><br />&nbsp;&nbsp;&nbsp;&nbsp;嫁？若自冠自嫁于事有碍，则冠子嫁子宁独可通？今许其冠子而塞其自冠，是琛<br /><br />&nbsp;&nbsp;&nbsp;&nbsp;之所惑也。<br /><br />&nbsp;&nbsp;&nbsp;&nbsp;又令旨推“下殇小功不可娶妇，则降服大功亦不得为子冠嫁”。伏寻此旨，<br /><br />&nbsp;&nbsp;&nbsp;&nbsp;若为降服大功不可冠嫁子，则降服小功亦不可自冠自嫁，是为凡厥降服大功小功<br /><br />&nbsp;&nbsp;&nbsp;&nbsp;皆不得冠娶矣。《记》文应云降服则不可，宁得唯称下殇？今不言降服，的举下<br /><br />&nbsp;&nbsp;&nbsp;&nbsp;殇，实有其义。夫出嫁出后，或有再降，出后之身，于本姊妹降为大功，若是大<br /><br />&nbsp;&nbsp;&nbsp;&nbsp;夫服士父，又以尊降，则成小功，其于冠嫁义无以异。所以然者，出嫁则有受我，<br /><br />&nbsp;&nbsp;&nbsp;&nbsp;出后则有传重，并欲使薄于此而厚于彼。此服虽降，彼服则隆。昔实期亲，虽复<br /><br />&nbsp;&nbsp;&nbsp;&nbsp;再降，犹依小功之礼，可冠可娶。若夫期降大功，大功降为小功，止是一等，降<br /><br />&nbsp;&nbsp;&nbsp;&nbsp;杀有伦，服末嫁冠，故无有异。唯下殇之服，特明不娶之义者，盖缘以幼弱之故。<br /><br />&nbsp;&nbsp;&nbsp;&nbsp;夭丧情深，既无受厚他姓，又异传重彼宗，嫌其年幼，顿成杀略，故特明不娶，<br /><br />&nbsp;&nbsp;&nbsp;&nbsp;以示本重之恩。是以凡厥降服，冠嫁不殊，唯在下殇，乃明不娶。其义若此，则<br /><br />&nbsp;&nbsp;&nbsp;&nbsp;不得言大功之降服皆不冠嫁也。且《记》云“下殇小功”，言下殇则不得通于中<br /><br />&nbsp;&nbsp;&nbsp;&nbsp;上，语小功又不兼于大功。若实大功小功降服皆不冠嫁，上中二殇亦不冠嫁者，<br /><br />&nbsp;&nbsp;&nbsp;&nbsp;《记》不得直云“下殇小功则不可”。恐非文意。此又琛之所疑也。<br /><br />&nbsp;&nbsp;&nbsp;&nbsp;遂从琛议。加员外散骑常侍。旧尚书南坐无貂，貂自琛始也。迁御史中丞，<br /><br />&nbsp;&nbsp;&nbsp;&nbsp;参礼仪如先。<br /><br />&nbsp;&nbsp;&nbsp;&nbsp;琛性贪啬，多受赇赂，家产既丰，买主第为宅，为有司奏，坐免官。<br /><br />&nbsp;&nbsp;&nbsp;&nbsp;后为通直散骑常侍，领尚书左丞，参礼仪事。琛前后居职，凡郊庙诸仪多所<br /><br />&nbsp;&nbsp;&nbsp;&nbsp;创定，每进见武帝，与语常移晷刻，故省中语曰：“上殿不下有贺雅。”琛容止<br /><br />&nbsp;&nbsp;&nbsp;&nbsp;闲雅，故时人呼之。迁散骑常侍，参礼仪如故。时武帝年高，任职者缘饰奸谄，<br /><br />&nbsp;&nbsp;&nbsp;&nbsp;深害时政。琛启陈事条，封奏大略。其一曰：“今北边稽服，政是生聚教训之时，<br /><br />&nbsp;&nbsp;&nbsp;&nbsp;而天下户口减落，诚当今之急务。国家之于关外，赋税盖微，乃至年常租调，动<br /><br />&nbsp;&nbsp;&nbsp;&nbsp;致逋积，而人失安居，宁非牧守之过？”其二事曰：“今天下宰守，所以皆尚贪<br /><br />&nbsp;&nbsp;&nbsp;&nbsp;残，罕有廉白者，良由风俗侈靡使之然也。欲使人守廉隅，吏尚清白，安可得邪？<br /><br />&nbsp;&nbsp;&nbsp;&nbsp;今诚宜严为禁制，导之以节俭，贬黜雕饰，纠奏浮华，使众皆知变其耳目，改其<br /><br />&nbsp;&nbsp;&nbsp;&nbsp;好恶，则易于反掌。”其三事曰：“斗筲之人，诡竞求进，运挈瓶之智，徼分外<br /><br />&nbsp;&nbsp;&nbsp;&nbsp;之求，以深刻为能，以绳逐为务，长弊增奸，实由于此。今诚愿责其公平之效，<br /><br />&nbsp;&nbsp;&nbsp;&nbsp;黜其残愚之心，则下安上谧，无徼幸之患矣。”其四事曰：“自征伐北境，帑藏<br /><br />&nbsp;&nbsp;&nbsp;&nbsp;空虚，今天下无事，而犹日不暇给，良有以也。夫国弊则省其事而息其费，事省<br /><br />&nbsp;&nbsp;&nbsp;&nbsp;则养人，费息则财聚。若言小费不足害财，则终年不息矣；以小役不足妨人，则<br /><br />&nbsp;&nbsp;&nbsp;&nbsp;终年不止矣。”书奏，武帝大怒，召主书于前，口受敕责琛曰：“朕有天下四十<br /><br />&nbsp;&nbsp;&nbsp;&nbsp;余年，公车谠言，日闻听览。每苦倥偬，更增富蟆Ｇ溏眭蹑组，博问洽闻，<br /><br />&nbsp;&nbsp;&nbsp;&nbsp;不宜同于`茸，止取名字，言我能上事，恨朝廷不能受。卿云‘今北边稽服，政<br /><br />&nbsp;&nbsp;&nbsp;&nbsp;是生聚教训之时，而人失安居，牧守之过’。但大泽之中有龙有蛇，纵不尽善，<br /><br />&nbsp;&nbsp;&nbsp;&nbsp;不能皆恶。卿可分明显出其人。卿云‘宜导之节俭’，又云‘至道者必以淳素为<br /><br />&nbsp;&nbsp;&nbsp;&nbsp;先’。此言大善。夫子言‘其身正，不令而行；其身不正，虽令不从’。朕绝房<br /><br />&nbsp;&nbsp;&nbsp;&nbsp;室三十余年，不与女人同屋而寝亦三十余年，于居处不过一床之地，雕饰之物不<br /><br />&nbsp;&nbsp;&nbsp;&nbsp;入于宫，此亦人所共知。受生不饮酒，受生不好音声，所以朝中曲宴未尝奏乐。<br /><br />&nbsp;&nbsp;&nbsp;&nbsp;朕三更出理事，随事多少。事或少，中前得竟；事多，至日昃方得就食。既常一<br /><br />&nbsp;&nbsp;&nbsp;&nbsp;食，若昼若夜，无有定时，疾苦之日，或亦再食。昔腰过于十围，今之瘦削，裁<br /><br />&nbsp;&nbsp;&nbsp;&nbsp;二尺余。旧带犹存，非为妄说。为谁为之？救物故也。《书》云，‘股肱惟人，<br /><br />&nbsp;&nbsp;&nbsp;&nbsp;良臣惟圣’。向使朕有股肱，可得中主，今乃不免居九品之下。‘不令而行’，<br /><br />&nbsp;&nbsp;&nbsp;&nbsp;徒虚言耳。卿又云‘百司莫不奏事，诡竞求进’。今不许外人呈事，于义可否？<br /><br />&nbsp;&nbsp;&nbsp;&nbsp;以噎废餐，此之谓也。若断呈事，谁尸其任？专委之人，云何可得？是故古人云，<br /><br />&nbsp;&nbsp;&nbsp;&nbsp;‘专听生奸，独任成乱’。何者是宜，具以奏闻。”琛奉敕但谢过而已，不敢有<br /><br />&nbsp;&nbsp;&nbsp;&nbsp;所指斥。<br /><br />&nbsp;&nbsp;&nbsp;&nbsp;太清二年，为中军宣城王长史。侯景陷城，琛被创未死，贼求得之，舆至阙<br /><br />&nbsp;&nbsp;&nbsp;&nbsp;下，求见仆射王克、领军朱异，劝开城纳贼。克等让之，涕泣而止。贼复舆送庄<br /><br />&nbsp;&nbsp;&nbsp;&nbsp;严寺疗之。明年，台城不守，琛逃归乡里。其年，贼寇会稽，复执琛送出都，以<br /><br />&nbsp;&nbsp;&nbsp;&nbsp;为金紫光禄大夫。卒。琛所撰《三礼讲疏》、《五经滞义》及诸仪注，凡百余篇。<br /><br />&nbsp;&nbsp;&nbsp;&nbsp;子翊，位巴山太守。<br /><br />&nbsp;&nbsp;&nbsp;&nbsp;司马，字元表，河内温人也。曾祖纯之，晋大司农高密敬王。祖让之，员<br /><br />&nbsp;&nbsp;&nbsp;&nbsp;外常侍。父燮，善《三礼》，仕齐位国子博士。少传家业，强力专精，手不释<br /><br />&nbsp;&nbsp;&nbsp;&nbsp;卷。沛国刘为儒者宗，嘉其学，深相赏好。与乐安任P善，P亦推重之。梁天<br /><br />&nbsp;&nbsp;&nbsp;&nbsp;监初，诏通儒定五礼，有举修嘉礼，除尚书祠部郎。时创定礼乐，所建议，<br /><br />&nbsp;&nbsp;&nbsp;&nbsp;多见施行。兼中书通事舍人，每吉凶礼，当时名儒明山宾、贺`等疑不能断者，<br /><br />&nbsp;&nbsp;&nbsp;&nbsp;皆取决焉。累迁御史中丞。十六年，出为宣毅南康王长史，行府国并石头戍军事。<br /><br />&nbsp;&nbsp;&nbsp;&nbsp;虽居外官，有敕预文德、武德二殿长名问讯，不限日。迁晋安王长史，卒。王<br /><br />&nbsp;&nbsp;&nbsp;&nbsp;命记室庾肩吾集其文为十卷。所撰《嘉礼仪注》一百一十六卷。<br /><br />&nbsp;&nbsp;&nbsp;&nbsp;朱异，字彦和，吴郡钱唐人也。祖昭之，以学解称于乡。叔父谦之，字处光，<br /><br />&nbsp;&nbsp;&nbsp;&nbsp;以义烈知名。年数岁，所生母亡，昭之假葬于田侧，为族人朱幼方燎火所焚。同<br /><br />&nbsp;&nbsp;&nbsp;&nbsp;产姊密语之，谦之虽小，便哀感如持丧，长不昏娶。齐永明中，手刃杀幼方，诣<br /><br />&nbsp;&nbsp;&nbsp;&nbsp;狱自系。县令申灵勖表上之。齐武帝嘉其义，虑相报复，乃遣谦之随曹武西行。<br /><br />&nbsp;&nbsp;&nbsp;&nbsp;将发，幼方子怿，于津阳门伺杀谦之。兄巽之，即异父也，又刺杀怿。有司以闻。<br /><br />&nbsp;&nbsp;&nbsp;&nbsp;武帝曰：“此皆是义事，不可问。”悉赦之。吴兴沈闻而叹曰：“弟死于孝，<br /><br />&nbsp;&nbsp;&nbsp;&nbsp;兄殉于义，孝友之节，萃此一门。”巽之，字处林，有志节，著《辩相论》，幼<br /><br />&nbsp;&nbsp;&nbsp;&nbsp;时，顾欢见而异之，以女妻焉。仕齐官至吴平令。<br /><br />&nbsp;&nbsp;&nbsp;&nbsp;异年数岁，外祖顾欢抚之，谓其祖昭之曰：“此儿非常器，当成卿门户。”<br /><br />&nbsp;&nbsp;&nbsp;&nbsp;年十余，好群聚蒲博，颇为乡党所患。及长，乃折节从师。梁初开五馆，异服膺<br /><br />&nbsp;&nbsp;&nbsp;&nbsp;于博士明山宾。居贫，以佣书自业，写毕便诵。遍览《五经》。尤明《礼》、<br /><br />&nbsp;&nbsp;&nbsp;&nbsp;《易》。涉猎文史，兼通杂艺，博弈书算，皆其所长。年二十，出都诣尚书令沈<br /><br />&nbsp;&nbsp;&nbsp;&nbsp;约，面试之，因戏异曰：“卿年少，何乃不廉？”异逡巡未达其旨，约乃曰：<br /><br />&nbsp;&nbsp;&nbsp;&nbsp;“天下唯有文义棋书，卿一时将去，可谓不廉也。”寻上书言建康宜置狱司，比<br /><br />&nbsp;&nbsp;&nbsp;&nbsp;廷尉。敕付尚书详议，从之。旧制，年二十五方得释褐，时异适二十一，特敕擢<br /><br />&nbsp;&nbsp;&nbsp;&nbsp;为扬州议曹从事史。寻有诏求异能之士，《五经》博士明山宾表荐异：“年时尚<br /><br />&nbsp;&nbsp;&nbsp;&nbsp;少，德备老成，在独无散逸之想，处暗有对宾之色。器宇弘深，神表峰峻。金山<br /><br />&nbsp;&nbsp;&nbsp;&nbsp;万丈，缘陟未登；玉海千寻，窥映不测。加以璋新琢，锦组初构，触响铿锵，<br /><br />&nbsp;&nbsp;&nbsp;&nbsp;遇采便发。观其信行，非唯十室所稀，若使负重遥途，必有千里之用。”武帝召<br /><br />&nbsp;&nbsp;&nbsp;&nbsp;见，使说《孝经》、《周易》义，甚悦之，谓左右曰：“朱异实异。”后见明山<br /><br />&nbsp;&nbsp;&nbsp;&nbsp;宾曰：“卿所举殊得人。”仍召直西省，俄兼太学博士。其年，帝自讲《孝经》，<br /><br />&nbsp;&nbsp;&nbsp;&nbsp;使异执读。迁尚书仪曹郎，入兼中书通事舍人。后除中书郎，时秋日，始拜，有<br /><br />&nbsp;&nbsp;&nbsp;&nbsp;飞蝉正集异武冠上，时咸谓蝉珥之兆。迁太子右卫率。<br /><br />&nbsp;&nbsp;&nbsp;&nbsp;普通五年，大举北侵，魏徐州刺史元法僧遣使请举地内属，诏有司议其虚实。<br /><br />&nbsp;&nbsp;&nbsp;&nbsp;异曰：“自王师北讨，克获相继，徐州地转削弱，咸愿归罪。法僧惧祸，其降必<br /><br />&nbsp;&nbsp;&nbsp;&nbsp;非伪也。”帝仍遣异报法僧，并敕众军应接，受异节度。及至，法僧遵承朝旨，<br /><br />&nbsp;&nbsp;&nbsp;&nbsp;如异策焉。迁散骑常侍。<br /><br />&nbsp;&nbsp;&nbsp;&nbsp;异容貌魁梧，能举止，虽出自诸生，甚闲军国故实。自周舍卒后，异代掌机<br /><br />&nbsp;&nbsp;&nbsp;&nbsp;密，其军旅谋谟，方镇改换，朝仪国典，诏诰敕书，并典掌之。每四方表疏，当<br /><br />&nbsp;&nbsp;&nbsp;&nbsp;局簿领，谘详请断，填委于前，异属辞落纸，览事下议，纵横敏赡，不暂停笔，<br /><br />&nbsp;&nbsp;&nbsp;&nbsp;顷刻之间，诸事便了。<br /><br />&nbsp;&nbsp;&nbsp;&nbsp;迁右卫将军。启求于仪贤堂奉述武帝《老子义》，敕许之。及就讲，朝士及<br /><br />&nbsp;&nbsp;&nbsp;&nbsp;道俗听者千余人，为一时之盛。时城西又开士林馆以延学士，异与左丞贺琛递日<br /><br />&nbsp;&nbsp;&nbsp;&nbsp;述武帝《礼记中庸义》。皇太子又召异于玄圃讲《易》。大同八年，改加侍中。<br /><br />&nbsp;&nbsp;&nbsp;&nbsp;异博解多艺，围棋上品，而贪财冒贿，欺罔视听，以伺候人主意，不肯进贤<br /><br />&nbsp;&nbsp;&nbsp;&nbsp;黜恶。四方饷馈，曾无推拒，故远近莫不忿疾。起宅东陂，穷乎美丽，晚日来下，<br /><br />&nbsp;&nbsp;&nbsp;&nbsp;酣饮其中。每迫曛黄，虑台门将阖，乃引其卤簿自宅至城，使捉城门停留管龠。<br /><br />&nbsp;&nbsp;&nbsp;&nbsp;既而声势所驱，薰灼内外，产与羊侃相埒。好饮食，极滋味声色之娱，子鹅<br /><br />&nbsp;&nbsp;&nbsp;&nbsp;不辍于口，虽朝谒，从车中必赍饴饵。而轻傲朝贤，不避贵戚。人或诲之，异<br /><br />&nbsp;&nbsp;&nbsp;&nbsp;曰：“我寒士也，遭逢以至今日。诸贵皆恃枯骨见轻，我下之，则为蔑尤甚。我<br /><br />&nbsp;&nbsp;&nbsp;&nbsp;是以先之。”自徐勉、周舍卒后，外朝则何敬容，内省则异。敬容质悫无文，以<br /><br />&nbsp;&nbsp;&nbsp;&nbsp;纲维为己任，异文华敏洽，曲营世誉，二人行异而俱见幸。异在内省十余年，未<br /><br />&nbsp;&nbsp;&nbsp;&nbsp;尝被谴。司农卿傅岐尝谓异曰：“今圣上委政于君，安得每事从旨。顷者外闻殊<br /><br />&nbsp;&nbsp;&nbsp;&nbsp;有异论。”异曰：“政言我不能谏争耳。当今天子圣明，吾岂可以其所闻干忤天<br /><br />&nbsp;&nbsp;&nbsp;&nbsp;听？”<br /><br />&nbsp;&nbsp;&nbsp;&nbsp;太清二年，为中领军，舍人如故。初，武帝梦中原尽平，举朝称庆，甚悦，<br /><br />&nbsp;&nbsp;&nbsp;&nbsp;以语异曰：“吾生平少梦，梦必有实。”异曰：“此宇内方一之征。”及侯景降，<br /><br />&nbsp;&nbsp;&nbsp;&nbsp;敕召群臣廷议，尚书仆射谢举等以为不可许。武帝欲纳之，未决，尝夙兴至武德<br /><br />&nbsp;&nbsp;&nbsp;&nbsp;阁口，独言：“我国家犹若金瓯，无一伤缺，承平若此，今便受地，讵是事宜？<br /><br />&nbsp;&nbsp;&nbsp;&nbsp;脱至纷纭，悔无所及。”异探帝微旨，答曰：“圣明御宇，上应苍玄，北土遗黎，<br /><br />&nbsp;&nbsp;&nbsp;&nbsp;谁不慕仰？为无机会，未达其心。今侯景分魏国太半，远归圣朝；若不容受，恐<br /><br />&nbsp;&nbsp;&nbsp;&nbsp;绝后来之望。”帝深纳异言，又感前梦，遂纳之。及贞阳侯败没，帝忧曰：“今<br /><br />&nbsp;&nbsp;&nbsp;&nbsp;勿作晋家事乎？”寻而贞阳自魏遣使，述魏相高澄欲申和睦。敕有司定议。异又<br /><br />&nbsp;&nbsp;&nbsp;&nbsp;议以和为允，帝从之。其年六月，遣建康令谢挺、通直郎徐陵使北通好。时侯景<br /><br />&nbsp;&nbsp;&nbsp;&nbsp;镇寿春，疑惧，累启请绝和，及致书与异饷金二百两，又致书于制局监周石珍，<br /><br />&nbsp;&nbsp;&nbsp;&nbsp;令具申闻。异纳其金而不停北使，景遂反。初，景谋反，合州刺史鄱阳王范、司<br /><br />&nbsp;&nbsp;&nbsp;&nbsp;州刺史羊鸦仁并累有启闻。异以景孤立寄命，必不应尔，乃谓使曰：“鄱阳王遂<br /><br />&nbsp;&nbsp;&nbsp;&nbsp;不许国家有一客！”并不为闻奏。及贼至板桥，使前寿州司马徐思玉先至，求见<br /><br />&nbsp;&nbsp;&nbsp;&nbsp;于上，上召问之，思玉绐称反贼，请闲陈事。上将屏左右，舍人高善宝曰：“累<br /><br />&nbsp;&nbsp;&nbsp;&nbsp;玉从贼中来，情伪难测，安可使其独在殿上？”时异侍坐，乃曰：“徐思玉岂是<br /><br />&nbsp;&nbsp;&nbsp;&nbsp;刺客邪？何言之僻！”善宝曰：“思玉已将临贺入北，讵可轻信？”言未卒，思<br /><br />&nbsp;&nbsp;&nbsp;&nbsp;玉果出贼启，异大惭。贼遂以讨异及陆验为名。及景至城下，又射启言“朱异等<br /><br />&nbsp;&nbsp;&nbsp;&nbsp;蔑弄朝权，轻作威福。臣为谗臣所陷，欲加屠戮。陛下诛异等，臣敛辔北归。”<br /><br />&nbsp;&nbsp;&nbsp;&nbsp;帝问简文曰：“有是乎？”对曰：“然”。帝召有司将诛之，简文曰：“贼特以<br /><br />&nbsp;&nbsp;&nbsp;&nbsp;异等为名耳，今日杀异，无救于急，适足贻笔将来。若祆氛既息，诛之未晚。”<br /><br />&nbsp;&nbsp;&nbsp;&nbsp;帝乃止。<br /><br />&nbsp;&nbsp;&nbsp;&nbsp;异之方幸，在朝莫不侧目，虽皇太子亦不能平。至是城内咸尤异，简文为四<br /><br />&nbsp;&nbsp;&nbsp;&nbsp;言《愍乱诗》曰：“愍彼阪田，嗟斯氛雾。谋之不臧，褰我王度。”又制《围城<br /><br />&nbsp;&nbsp;&nbsp;&nbsp;赋》，末章云：“彼高冠及厚履，并鼎食而乘肥。升紫霄之丹地，排玉殿之金扉。<br /><br />&nbsp;&nbsp;&nbsp;&nbsp;陈谋谟之启沃，宣政刑之福威。四郊以之多垒，万邦以之未绥。问豺狼其何者？<br /><br />&nbsp;&nbsp;&nbsp;&nbsp;访虺蜴之为谁？”并以指异。又帝登南楼望贼，顾谓异曰：“四郊多垒，谁之罪<br /><br />&nbsp;&nbsp;&nbsp;&nbsp;欤？”异流汗不能对，惭愤发病卒，时年六十七。诏赠尚书右仆射。旧尚书官不<br /><br />&nbsp;&nbsp;&nbsp;&nbsp;以为赠，及异卒，武帝悼惜之，方议赠事，左右有善异者，乃启曰：“异生平所<br /><br />&nbsp;&nbsp;&nbsp;&nbsp;怀，愿得执法。”帝因其宿志，特有此赠。<br /><br />&nbsp;&nbsp;&nbsp;&nbsp;异居权要三十余年，善承上旨，故特被宠任。历官自员外常侍至侍中，四官<br /><br />&nbsp;&nbsp;&nbsp;&nbsp;皆珥貂，自右卫率至领军，四职并驱卤簿，近代未之有也。异及诸子自潮沟列宅<br /><br />&nbsp;&nbsp;&nbsp;&nbsp;至青溪，其中有台池玩好，每暇日与宾客游焉。四言馈遗，财货充积。性吝啬，<br /><br />&nbsp;&nbsp;&nbsp;&nbsp;未尝有散施。厨下珍羞恒腐烂，每月常弃十数车，虽诸子别房亦不分赡。所撰<br /><br />&nbsp;&nbsp;&nbsp;&nbsp;《礼》、《易》讲疏及仪注文集百余篇。<br /><br />&nbsp;&nbsp;&nbsp;&nbsp;子肃，位国子博士。次闰，司徒掾。并遇乱卒。<br /><br />&nbsp;&nbsp;&nbsp;&nbsp;顾协，字正礼，吴郡吴人，晋司空和六世孙也。幼孤，随母养于外氏。外从<br /><br />&nbsp;&nbsp;&nbsp;&nbsp;祖右光禄大夫张永，尝携内外孙侄游虎丘山，协年数岁，永抚之曰：“儿欲何戏？”<br /><br />&nbsp;&nbsp;&nbsp;&nbsp;协曰：“儿政欲枕石漱流。”永叹息曰：“顾氏兴于此子。”及长，好学，以精<br /><br />&nbsp;&nbsp;&nbsp;&nbsp;力称。外氏诸张多贤达，有识鉴，内弟率尤推重焉。<br /><br />&nbsp;&nbsp;&nbsp;&nbsp;初为扬州议曹从事，举秀才。尚书令沈约览其策而叹曰：“江左以来，未有<br /><br />&nbsp;&nbsp;&nbsp;&nbsp;斯作。”为兼廷尉正。太尉临川王闻其名，召掌书记，仍侍西丰侯正德读。正德<br /><br />&nbsp;&nbsp;&nbsp;&nbsp;为巴西、梓潼郡，协除所部新安令。未至县，遭母忧，刺史始兴王厚资遣之，送<br /><br />&nbsp;&nbsp;&nbsp;&nbsp;丧还。于峡江遇风，同旅皆漂溺，唯协一舫触石得泊焉。咸谓精诚所致。张率尝<br /><br />&nbsp;&nbsp;&nbsp;&nbsp;荐之于帝，问协年，率言三十有五。帝曰：“北方高凉，四十强仕，南言卑湿，<br /><br />&nbsp;&nbsp;&nbsp;&nbsp;三十已衰。如协便为已老，但其事亲孝，与友信，亦不可遗于草泽。卿便称敕唤<br /><br />&nbsp;&nbsp;&nbsp;&nbsp;出。”于是以协为兼太学博士。累迁湘东王参军，兼记室。普通中，有诏举士，<br /><br />&nbsp;&nbsp;&nbsp;&nbsp;湘东王表荐之，即召拜通直散骑侍郎，兼中书通事舍人。大通三年，霆击大航华<br /><br />&nbsp;&nbsp;&nbsp;&nbsp;表然尽。建康县驰启，协以为非吉祥，未即呈闻。后帝知之，曰：“霆之所击，<br /><br />&nbsp;&nbsp;&nbsp;&nbsp;一本罚恶龙，二彰朕之有过。协掩恶扬善，非曰忠公。”由是见免。后守鸿胪卿，<br /><br />&nbsp;&nbsp;&nbsp;&nbsp;员外散骑常侍，卿、舍人并如故。自为近臣，便繁几密，每有述制，敕前示协，<br /><br />&nbsp;&nbsp;&nbsp;&nbsp;时辈荣之。卒官无衾以敛，为士子所嗟叹。武帝悼惜之，为举哀。赠散骑常侍，<br /><br />&nbsp;&nbsp;&nbsp;&nbsp;谥曰温子。<br /><br />&nbsp;&nbsp;&nbsp;&nbsp;协少清介，有志操，初为廷尉正，冬服单薄，寺卿蔡法度欲解襦与之，惮其<br /><br />&nbsp;&nbsp;&nbsp;&nbsp;清严，不敢发口，谓人曰：“我愿解身上襦与顾郎，顾郎难衣食者。”竟不敢以<br /><br />&nbsp;&nbsp;&nbsp;&nbsp;遗之。及为舍人，同官者皆润屋，协在省十六载，器服饮食不改于常。有门生始<br /><br />&nbsp;&nbsp;&nbsp;&nbsp;来事协，知其廉洁，不敢厚饷，止送钱二千，协发怒，杖二十，因此事者绝于馈<br /><br />&nbsp;&nbsp;&nbsp;&nbsp;遗。自丁艰忧，遂终身布衣蔬食。少时将娉舅息女，未成昏而协母亡，免丧后不<br /><br />&nbsp;&nbsp;&nbsp;&nbsp;复娶。年六十余，此女犹未他适，协义而迎之。晚虽判合，卒无胤嗣。协博极群<br /><br />&nbsp;&nbsp;&nbsp;&nbsp;书，于文字及禽兽草木尤称精详，撰《异姓苑》五卷，《琐语》十卷，文集十卷，<br /><br />&nbsp;&nbsp;&nbsp;&nbsp;并行于世。<br /><br />&nbsp;&nbsp;&nbsp;&nbsp;徐ぃ字士秀，东海郯人也，一字士缋。祖凭道，宋海陵太守。父超之，梁<br /><br />&nbsp;&nbsp;&nbsp;&nbsp;天监初位员外散骑常侍。び缀醚В及长，遍览经史，属文好为新变，不拘旧体。<br /><br />&nbsp;&nbsp;&nbsp;&nbsp;晋安王纲出戍石头，武帝谓周舍曰：“为我求一人，文学俱长，兼有行者，欲令<br /><br />&nbsp;&nbsp;&nbsp;&nbsp;与晋安游处。”舍曰：“臣外弟徐ぃ形质陋小，若不胜衣，而堪此选。”帝曰：<br /><br />&nbsp;&nbsp;&nbsp;&nbsp;“必有仲宣之才，亦不简貌。”乃以の侍读。大通初，王总戎北侵，以ぜ婺<br /><br />&nbsp;&nbsp;&nbsp;&nbsp;蛮府长史，参赞戎政。教命军书，多自こ觥Ｍ跞胛皇太子，转家令，兼管记，<br /><br />&nbsp;&nbsp;&nbsp;&nbsp;寻带领直。<br /><br />&nbsp;&nbsp;&nbsp;&nbsp;の奶寮缺穑春坊尽学之，“宫体”之号，自斯而始。帝闻之怒，召そ加<br /><br />&nbsp;&nbsp;&nbsp;&nbsp;诮责，及见，应对明敏，辞义可观，乃意释。因问《五经》大义，次问历代史及<br /><br />&nbsp;&nbsp;&nbsp;&nbsp;百家杂记，末论释教。ど探洗雍幔应答如响，帝甚加欢异，更被亲狎，宠遇日<br /><br />&nbsp;&nbsp;&nbsp;&nbsp;隆。领军朱异不悦，谓所亲曰：“徐叟出入两宫，渐来见逼，我须早为之所。”<br /><br />&nbsp;&nbsp;&nbsp;&nbsp;遂承闲白帝曰：“つ昀希又爱泉石，意在一郡自养。”帝谓び之，乃召ぴ唬<br /><br />&nbsp;&nbsp;&nbsp;&nbsp;“新安大好山水，任P等并经为之，卿为我临此郡。”中大通三年，遂出为新安<br /><br />&nbsp;&nbsp;&nbsp;&nbsp;太守。为政清静，教人礼义，劝课农桑，期月风俗便改。秩满，为中庶子。<br /><br />&nbsp;&nbsp;&nbsp;&nbsp;时临城公纳夫人王氏，即简文妃侄女。晋、宋以来，初昏三日，妇见舅姑，<br /><br />&nbsp;&nbsp;&nbsp;&nbsp;众宾皆列观，引《春秋》义云：“丁丑，夫人姜氏至。戊寅，公使大夫宗妇觌用<br /><br />&nbsp;&nbsp;&nbsp;&nbsp;币”。戊寅即丁丑之明日，故礼官据此皆云“宜依旧观”。简文问ぃひ樵唬<br /><br />&nbsp;&nbsp;&nbsp;&nbsp;“《仪礼》云‘质明赞见妇于舅姑。’《杂记》又云：‘妇见舅姑，兄弟姊妹皆<br /><br />&nbsp;&nbsp;&nbsp;&nbsp;立于堂下。’政言妇是外宗，未审娴令，所以舅延外客，姑率内宾，堂下之仪，<br /><br />&nbsp;&nbsp;&nbsp;&nbsp;以备盛礼。近代妇于舅姑本有戚属，不相瞻者。夫人乃妃侄女，有异他姻，觌见<br /><br />&nbsp;&nbsp;&nbsp;&nbsp;之仪，谓应可略。”简文从其议。除太子左卫率。<br /><br />&nbsp;&nbsp;&nbsp;&nbsp;及侯景攻陷台城，时简文居永福省。贼众奔入，侍卫走散，莫有存者。ざ<br /><br />&nbsp;&nbsp;&nbsp;&nbsp;侍立不动，徐谓景曰：“侯公当以礼见，何得如此？”凶威遂折，侯景乃拜。由<br /><br />&nbsp;&nbsp;&nbsp;&nbsp;是常惮ぁ＜蛭乃梦唬进授左卫将军，固辞不拜。简文被闭，げ换癯谒，因感<br /><br />&nbsp;&nbsp;&nbsp;&nbsp;气疾而卒，年七十八。赠侍中、太子詹事，谥贞子。长子陵，最知名。<br /><br />&nbsp;&nbsp;&nbsp;&nbsp;陵，字孝穆。母臧氏，尝梦五色云化为凤，集左肩上，已而诞陵。年数岁，<br /><br />&nbsp;&nbsp;&nbsp;&nbsp;家人携以候沙门释宝志，宝志摩其顶曰：“天上石麒麟也。”光宅寺慧云法师每<br /><br />&nbsp;&nbsp;&nbsp;&nbsp;嗟陵早就，谓之颜回。八岁属文，十三通《庄》、《老》义。及长，博涉史籍，<br /><br />&nbsp;&nbsp;&nbsp;&nbsp;从横有口辩。父の晋安王谘议，王又引陵参宁蛮府军事。王立为皇太子，东宫<br /><br />&nbsp;&nbsp;&nbsp;&nbsp;置学士，陵充其选。稍迁尚书度支郎。出为上虞令。御史中丞刘孝仪与陵先有隙，<br /><br />&nbsp;&nbsp;&nbsp;&nbsp;风闻劾陵在县赃污，因坐免。久之，为通直散骑侍郎。梁简文在东宫，撰《长春<br /><br />&nbsp;&nbsp;&nbsp;&nbsp;殿义记》，使陵为序。又令于少傅府述己所制《庄子义》。<br /><br />&nbsp;&nbsp;&nbsp;&nbsp;太清二年，兼通直散骑常侍使魏，魏人授馆宴宾。是日甚热，其主客魏收嘲<br /><br />&nbsp;&nbsp;&nbsp;&nbsp;陵曰：“今日之热，当由徐常侍来。”陵即答曰：“昔王肃至此，为魏始制礼仪；<br /><br />&nbsp;&nbsp;&nbsp;&nbsp;今我来聘，使卿复知寒暑。”收大惭。齐文襄为相，以收失言，囚之累日。及侯<br /><br />&nbsp;&nbsp;&nbsp;&nbsp;景入寇，陵父は仍谖С侵内，陵不奉家信，便蔬食布衣，若居哀恤。会齐受魏<br /><br />&nbsp;&nbsp;&nbsp;&nbsp;禅，梁元帝承制于江陵，复通使于齐。陵累求复命，终拘留不遣，乃致书于仆射<br /><br />&nbsp;&nbsp;&nbsp;&nbsp;杨遵彦，不报。及魏平江陵，齐送贞阳侯明为梁嗣，乃遣陵随还。太尉王僧辩初<br /><br />&nbsp;&nbsp;&nbsp;&nbsp;拒境不纳，明往复致书，皆陵辞也。及明入，僧辩得陵大喜，以为尚书吏部郎，<br /><br />&nbsp;&nbsp;&nbsp;&nbsp;兼掌诏诰。其年陈武帝诛僧辩，仍进讨韦载，而任约、徐嗣徽乘虚袭石头，陵感<br /><br />&nbsp;&nbsp;&nbsp;&nbsp;僧辩旧恩，往赴约。约平，武帝释陵不问，以为尚书左丞。绍泰二年，又使齐。<br /><br />&nbsp;&nbsp;&nbsp;&nbsp;还除给事黄门侍郎，秘书监。<br /><br />&nbsp;&nbsp;&nbsp;&nbsp;陈受禅，加散骑常侍。天嘉四年，为五兵尚书，领大著作。六年，除散骑常<br /><br />&nbsp;&nbsp;&nbsp;&nbsp;侍，御史中丞。时安成王顼为司空，以帝弟之尊，权倾朝野。直兵鲍僧睿假王威<br /><br />&nbsp;&nbsp;&nbsp;&nbsp;风，抑塞辞讼，大臣莫敢言，陵乃奏弹之。文帝见陵服章严肃，若不可犯，为敛<br /><br />&nbsp;&nbsp;&nbsp;&nbsp;容正坐。陵进读奏状，时安成王殿上侍立，仰视文帝，流汗失色，陵遣殿中郎引<br /><br />&nbsp;&nbsp;&nbsp;&nbsp;王下殿。自是朝廷肃然。迁吏部尚书，领大著作。陵以梁末以来，选授多失其所，<br /><br />&nbsp;&nbsp;&nbsp;&nbsp;于是提举纲维，综核名实。时有冒进求官，驰竞不已者，乃为书宣示之，曰：<br /><br />&nbsp;&nbsp;&nbsp;&nbsp;“永定之时，圣朝草创，干戈未息，尚无条序。府库空虚，赏赐悬之，白银难得，<br /><br />&nbsp;&nbsp;&nbsp;&nbsp;黄札易营。权以官阶，代于钱绢，义在抚接，无计多少。致令员外常侍，路上比<br /><br />&nbsp;&nbsp;&nbsp;&nbsp;肩；谘议参军，市中无数，岂是朝章应其如此！今衣冠礼乐，日富年华，何可犹<br /><br />&nbsp;&nbsp;&nbsp;&nbsp;作旧意，非理望也。所见诸君多逾本分，犹言大屈，未谕高怀。若问梁朝朱领军<br /><br />&nbsp;&nbsp;&nbsp;&nbsp;异亦为卿相，此不逾其本分耶？此是天子所拔，非关选序。梁武帝云：‘世间人<br /><br />&nbsp;&nbsp;&nbsp;&nbsp;言有目色，我特不目色范悌。’宋文帝亦云：‘人岂无运命，每有好官缺，辄忆<br /><br />&nbsp;&nbsp;&nbsp;&nbsp;羊玄保。’此则清阶显职，不由选也。既忝衡流，诸贤深明鄙意。”自是众咸服<br /><br />&nbsp;&nbsp;&nbsp;&nbsp;焉。时论比之毛d。<br /><br />&nbsp;&nbsp;&nbsp;&nbsp;及宣帝入辅，谋黜异志者，引陵预其议。废帝即位，封建昌县侯。太建中，<br /><br />&nbsp;&nbsp;&nbsp;&nbsp;为尚书左仆射，抗表推周弘正、王劢等。帝召入内殿，曰：“卿何为固辞而举人<br /><br />&nbsp;&nbsp;&nbsp;&nbsp;乎？”陵曰：“弘正旧蕃长史，王劢太平中相府长史，张种帝乡贤戚，若选贤旧，<br /><br />&nbsp;&nbsp;&nbsp;&nbsp;臣宜居后。”固辞累日，乃奉诏。及朝议北侵，宣帝命举元帅，众议在淳于量。<br /><br />&nbsp;&nbsp;&nbsp;&nbsp;陵独曰：“不然。吴明彻家在淮左，悉彼风俗，将略人才，当今无过者。”于是<br /><br />&nbsp;&nbsp;&nbsp;&nbsp;争论数日不能决，都官尚书裴忌曰：“臣同徐仆射。”陵应声曰：“非但明彻良<br /><br />&nbsp;&nbsp;&nbsp;&nbsp;将，忌即良副也。”是日诏明彻为大都督，令忌监军事，遂克淮南数十州地。宣<br /><br />&nbsp;&nbsp;&nbsp;&nbsp;帝因置酒，举杯属陵曰：“赏卿知人。”七年，领国子祭酒，以公事免侍中、仆<br /><br />&nbsp;&nbsp;&nbsp;&nbsp;射。寻加侍中，给扶。十二年，为中书监，领太子詹事。以年老累表求致事，宣<br /><br />&nbsp;&nbsp;&nbsp;&nbsp;帝亦优礼之，诏将作为造大斋，令陵就第摄事。后主即位，迁左光禄大夫、太子<br /><br />&nbsp;&nbsp;&nbsp;&nbsp;少傅。至德元年卒，年七十七，诏赠特进。初，后主为文示陵，云他人所作。陵<br /><br />&nbsp;&nbsp;&nbsp;&nbsp;嗤之曰：“都不成辞句。”后主衔之，至是谥曰章伪侯。<br /><br />&nbsp;&nbsp;&nbsp;&nbsp;陵器局深远，容止可观，性又清简，无所营树，俸禄与亲族共之。太建中，<br /><br />&nbsp;&nbsp;&nbsp;&nbsp;食建昌户，户送米至水次，亲戚有贫匮者，皆召令取焉，数日便尽。陵家寻致乏<br /><br />&nbsp;&nbsp;&nbsp;&nbsp;绝。府僚怪问其故，陵云：“我有车牛衣裳可卖，余家有可卖不？”其周给如此。<br /><br />&nbsp;&nbsp;&nbsp;&nbsp;少而崇信释教，经论多所释解。后主在东宫，令陵讲《大品经》，义学名僧，自<br /><br />&nbsp;&nbsp;&nbsp;&nbsp;远云集，每讲筵商较，四坐莫能与抗。目有青精，时人以为聪慧之相也。自陈创<br /><br />&nbsp;&nbsp;&nbsp;&nbsp;业，文檄军书及受禅诏策，皆陵所制，为一代文宗。亦不以矜物，未尝诋诃作者。<br /><br />&nbsp;&nbsp;&nbsp;&nbsp;其于后进，接引无倦。文、宣之时，国家有大手笔，必命陵草之。其文颇变旧体，<br /><br />&nbsp;&nbsp;&nbsp;&nbsp;缉裁巧密，多有新意。每一文出，好事者已传写成诵，遂传于周、齐，家有其本。<br /><br />&nbsp;&nbsp;&nbsp;&nbsp;后逢丧乱，多散失，存者三十卷。陵有四子：俭、份、仪、V。<br /><br />&nbsp;&nbsp;&nbsp;&nbsp;俭，一名报，幼而修立，勤学有志操。汝南周弘直重其为人，妻之以女。梁<br /><br />&nbsp;&nbsp;&nbsp;&nbsp;元帝召为尚书金部郎中。常侍宴赋诗，元帝叹赏之，曰：“徐氏之子，复有文矣。”<br /><br />&nbsp;&nbsp;&nbsp;&nbsp;魏平江陵，还建邺，累迁中书侍郎。太建初，广州刺史欧阳纥举兵反，宣帝令俭<br /><br />&nbsp;&nbsp;&nbsp;&nbsp;持节喻旨。纥见俭，盛列仗卫，言辞不恭。俭曰：“吕嘉之事，诚当已远，将军<br /><br />&nbsp;&nbsp;&nbsp;&nbsp;独不见周迪、陈宝应乎？”纥默然不答。惧俭沮众，不许入城，置俭于孤园寺。<br /><br />&nbsp;&nbsp;&nbsp;&nbsp;纥尝出见俭，俭谓曰：“将军业已举事，俭须还报天子。俭之性命，虽在将军，<br /><br />&nbsp;&nbsp;&nbsp;&nbsp;将军成败，不在于俭。幸不见留。”纥于是遣。俭从间道驰还。宣帝乃命章昭达<br /><br />&nbsp;&nbsp;&nbsp;&nbsp;讨纥，以俭监昭达军。纥平，为兼中书通事舍人。后主立，累迁寻阳内史，为政<br /><br />&nbsp;&nbsp;&nbsp;&nbsp;严明，盗贼静息。迁散骑常侍，袭封建昌侯。入为御史中丞。俭公平无所阿附，<br /><br />&nbsp;&nbsp;&nbsp;&nbsp;尚书令江总望重一时，为俭所劾，后主深委任焉。祯明二年卒。<br /><br />&nbsp;&nbsp;&nbsp;&nbsp;份，少有父风。九岁为《梦赋》，陵见之，谓所亲曰：“吾幼属文，亦不加<br /><br />&nbsp;&nbsp;&nbsp;&nbsp;此。”为海盐令，有政绩。入为太子洗马。性孝弟，陵尝疾笃，份烧香泣涕，跪<br /><br />&nbsp;&nbsp;&nbsp;&nbsp;诵《孝经》，日夜不息，如是者三日，陵疾豁然而愈，亲戚皆谓份孝感所致。先<br /><br />&nbsp;&nbsp;&nbsp;&nbsp;陵卒。<br /><br />&nbsp;&nbsp;&nbsp;&nbsp;仪，少聪警，仕陈位尚书殿中郎。陈亡，隐于钱唐之赭山。隋炀帝召为学士，<br /><br />&nbsp;&nbsp;&nbsp;&nbsp;寻除著作佐郎。大业四年卒。<br /><br />&nbsp;&nbsp;&nbsp;&nbsp;陵弟孝克，有口辩，能谈玄理。性至孝，遭父忧殆不胜丧。事所生母陈氏，<br /><br />&nbsp;&nbsp;&nbsp;&nbsp;尽就养之道。梁末，侯景寇乱，孝克养母，粥不能给。妻东莞臧氏，领军将<br /><br />&nbsp;&nbsp;&nbsp;&nbsp;军盾女也，甚有容色。孝克乃谓曰：“今饥荒如此，供养交阙，欲嫁卿与当世人，<br /><br />&nbsp;&nbsp;&nbsp;&nbsp;望彼此俱济，于卿如何？”臧氏弗许之。时有孔景行者，为侯景将，多从左右，<br /><br />&nbsp;&nbsp;&nbsp;&nbsp;逼而迎之，臧氏涕泣而去，所得谷帛，悉以遗母。孝克又剃发为沙门，改名法整，<br /><br />&nbsp;&nbsp;&nbsp;&nbsp;兼乞食以充给焉。臧氏亦深念旧恩，数私致馈饷，故不乏绝。后景行战殆，臧氏<br /><br />&nbsp;&nbsp;&nbsp;&nbsp;伺孝克于途中，累日乃见，谓孝克曰：“往日之事，非为相负，今既得脱，当归<br /><br />&nbsp;&nbsp;&nbsp;&nbsp;供养。”孝克嘿然无答。于是归俗，更为夫妻。后东游，居钱唐之佳义里，与诸<br /><br />&nbsp;&nbsp;&nbsp;&nbsp;僧讨论释典，遂通《三论》。每日二时讲，旦讲佛经，晚讲《礼》传，道俗受业<br /><br />&nbsp;&nbsp;&nbsp;&nbsp;者数百人。天嘉中，除剡令；非其好，寻去职。太建四年，征为秘书丞，不就。<br /><br />&nbsp;&nbsp;&nbsp;&nbsp;乃蔬食长斋，持菩萨戒，昼夜讲诵《法华经》。宣帝甚嘉其操行。后为国子祭酒。<br /><br />&nbsp;&nbsp;&nbsp;&nbsp;孝克每侍宴，无所食啖，至席散，当其前膳羞损减。帝密记以问中书舍人管斌，<br /><br />&nbsp;&nbsp;&nbsp;&nbsp;斌自是伺之，见孝克取珍果纳绅带中。斌当时莫识其意，后寻访，方知其以遗母。<br /><br />&nbsp;&nbsp;&nbsp;&nbsp;斌以启，宣帝嗟叹良久，乃敕自今宴享孝克，前馔并遣将还，以饷其母。时论美<br /><br />&nbsp;&nbsp;&nbsp;&nbsp;之。至德中，皇太子入学释奠，百司陪列。孝克发《孝经》题，后主诏皇太子北<br /><br />&nbsp;&nbsp;&nbsp;&nbsp;面致敬。祯明元年，入为都官尚书。自晋以来，尚书官僚，皆携家属居省。省在<br /><br />&nbsp;&nbsp;&nbsp;&nbsp;台城内下舍，门中有阁道东西跨路，通于朝堂。其第一即都官省，西抵阁道，年<br /><br />&nbsp;&nbsp;&nbsp;&nbsp;代久远，多有鬼怪。每夜昏之际，无故有声光，或见人著衣冠从井中出，须臾复<br /><br />&nbsp;&nbsp;&nbsp;&nbsp;没；或门阁自然开闭。居多死亡，尚书周确卒于此省。孝克代确，便即居之，经<br /><br />&nbsp;&nbsp;&nbsp;&nbsp;两载，祆变皆息，时人咸以为贞正所致。孝克性清素，好施惠，故不免饥寒。后<br /><br />&nbsp;&nbsp;&nbsp;&nbsp;主敕以石头津税给之，孝克悉用设斋写经，随尽。二年，为散骑常侍，侍东宫。<br /><br />&nbsp;&nbsp;&nbsp;&nbsp;陈亡，随例入长安。家道壁立，所生母患，欲粳米为粥，不能常办。母亡后，<br /><br />&nbsp;&nbsp;&nbsp;&nbsp;孝克遂常啖麦，有遗粳米者，孝克对而悲泣，终身不复食焉。<br /><br />&nbsp;&nbsp;&nbsp;&nbsp;开皇十二年，长安疾疫，隋文帝闻其名行，召令于尚书都堂讲《金刚般若经》。<br /><br />&nbsp;&nbsp;&nbsp;&nbsp;寻授国子博士。后侍东宫，讲《礼》传。十九年，以疾卒，年七十三。临终政坐<br /><br />&nbsp;&nbsp;&nbsp;&nbsp;念佛，室内有非常香气，邻里皆惊异之。子万载，位太子洗马。<br /><br />&nbsp;&nbsp;&nbsp;&nbsp;鲍泉，字润岳，东海人也。父几，字景玄，家贫，以母老诣吏部尚书王亮干<br /><br />&nbsp;&nbsp;&nbsp;&nbsp;禄，亮一见嗟赏，举为舂陵令。后为明山宾所荐，为太常丞。以外兄傅昭为太常，<br /><br />&nbsp;&nbsp;&nbsp;&nbsp;依制服不得相临，改为尚书郎，终于湘东王谘议参军。<br /><br />&nbsp;&nbsp;&nbsp;&nbsp;泉美须髯，善举止，身长八尺，性甚警悟。博涉史传，兼有文笔。少事元帝，<br /><br />&nbsp;&nbsp;&nbsp;&nbsp;为国常侍，早见擢任，谓曰：“我文之外无出卿者。”后为通直侍郎。常乘高<br /><br />&nbsp;&nbsp;&nbsp;&nbsp;车，从数十左右，伞盖服玩甚精。道逢国子祭酒王承，承疑非旧贵，遣访之，泉<br /><br />&nbsp;&nbsp;&nbsp;&nbsp;从者答曰：“鲍通直”。承怪焉，复欲辱之，遣逼车问：“鲍通直复是何许人？<br /><br />&nbsp;&nbsp;&nbsp;&nbsp;而得如此！”都下少年遂为口实，见尚豪华人，相戏曰：“鲍通直复是何许人，<br /><br />&nbsp;&nbsp;&nbsp;&nbsp;而得如此”，以为笑谑。及元帝承制，累迁至信州刺史。方等之败，元帝大怒，<br /><br />&nbsp;&nbsp;&nbsp;&nbsp;泉与王僧辩讨之。僧辩曰：“计将安出？”泉曰：“事等沃雪，何所多虑。”僧<br /><br />&nbsp;&nbsp;&nbsp;&nbsp;辩曰：“君言文士常谈耳，江东少有武干，非精兵一万不可以往。竟陵甲卒不久<br /><br />&nbsp;&nbsp;&nbsp;&nbsp;当至，犹可重申。欲与卿入言之。”泉许诺，及僧辩如向言，泉默然不继。元帝<br /><br />&nbsp;&nbsp;&nbsp;&nbsp;大怒，于是械系僧辩，时人比泉为郦寄。泉既专征长沙，久而不克。元帝乃数泉<br /><br />&nbsp;&nbsp;&nbsp;&nbsp;二十罪，为书责之曰：“面如冠玉，还疑木偶，须似o毛，徒劳绕喙。”乃从<br /><br />&nbsp;&nbsp;&nbsp;&nbsp;狱中起王僧辩代泉为都督，使舍人罗重欢领斋仗三百人与僧辩往。及至长沙，遣<br /><br />&nbsp;&nbsp;&nbsp;&nbsp;通泉曰：“罗舍人被令送王竟陵来。”泉愕然，顾左右曰：“得王竟陵助我经略，<br /><br />&nbsp;&nbsp;&nbsp;&nbsp;贼不足平矣。”乃拂席坐而待之。僧辩入，乃背泉而坐曰：“鲍郎，卿有罪，令<br /><br />&nbsp;&nbsp;&nbsp;&nbsp;旨使我锁卿，卿勿以故意见期。”命重欢出令示泉，锁之床下。泉颜色自若，了<br /><br />&nbsp;&nbsp;&nbsp;&nbsp;无惧容，曰：“稽缓王师，罪乃甘分，但恐后人更思鲍泉之愦愦耳。”僧辩色甚<br /><br />&nbsp;&nbsp;&nbsp;&nbsp;不平，泉乃启陈淹迟之罪。元帝寻复其任，令与僧辩等东逼邵陵王于郢州。郢州<br /><br />&nbsp;&nbsp;&nbsp;&nbsp;平，元帝以世子方诸为刺史，泉为长史，行州府事。方诸见泉和弱，每有谘陈未<br /><br />&nbsp;&nbsp;&nbsp;&nbsp;尝用，使泉伏床骑背为马，书其衣作其姓名，由是州府尽相欺。侯景密遣将宋子<br /><br />&nbsp;&nbsp;&nbsp;&nbsp;仙、任约袭之。方诸与泉不恤军政，唯h酒自乐，云：“贼何由得至”。既而传<br /><br />&nbsp;&nbsp;&nbsp;&nbsp;告者众，始命阖门。城陷，贼执方诸及泉送之景所。后景攻王僧辩于巴陵不克，<br /><br />&nbsp;&nbsp;&nbsp;&nbsp;败还，乃杀泉于江夏，沉其尸于黄鹤矶。初，泉梦著朱衣行水上，及死，举身带<br /><br />&nbsp;&nbsp;&nbsp;&nbsp;血而沉于江，如其梦。泉于《仪礼》尤明，撰《新仪》三十卷行于世。<br /><br />&nbsp;&nbsp;&nbsp;&nbsp;时又有鲍行卿，以博学大才称，位后军临川王录事，兼中书舍人，迁步兵校<br /><br />&nbsp;&nbsp;&nbsp;&nbsp;尉。上《玉璧铭》，武帝发诏褒赏。好韵语，及拜步兵，面谢帝曰：“作舍人，<br /><br />&nbsp;&nbsp;&nbsp;&nbsp;不免贫，得五校，实大校。”例皆如此。有集二十卷。撰《皇室仪》十三卷，<br /><br />&nbsp;&nbsp;&nbsp;&nbsp;《乘舆龙飞记》二卷。<br /><br />&nbsp;&nbsp;&nbsp;&nbsp;弟客卿，位南康太守。客卿三子――检、正、至，并才艺知名，俱为湘东王<br /><br />&nbsp;&nbsp;&nbsp;&nbsp;五佐。正好交游，无日不适人，人为之语曰：“无处不逢乌噪，无处不逢鲍佐。”<br /><br />&nbsp;&nbsp;&nbsp;&nbsp;正不为湘东所知，献书告退。王恨之。及建邺城陷，正为尚书外兵郎，病不能起，<br /><br />&nbsp;&nbsp;&nbsp;&nbsp;景杂于死尸焚之。王闻之曰：“忠非纪信，利非象齿，焚如弃如，于是乎得。”<br /><br />&nbsp;&nbsp;&nbsp;&nbsp;君子以此知湘东王不仁。检为湘东王镇西府中记室，使蜀，不屈于武陵王，见害。<br /><br />&nbsp;&nbsp;&nbsp;&nbsp;论曰：夏侯胜云，“士患不明经术，经术明，取青紫如拾地芥耳”。于贺`、<br /><br />&nbsp;&nbsp;&nbsp;&nbsp;贺琛、朱异、司马其得之矣。而异遂徼宠幸，任事居权，不能以道佐时，苟取<br /><br />&nbsp;&nbsp;&nbsp;&nbsp;容媚。及延寇败国，实异之由，祸难既彰，不明其罪，亦既身死，宠赠犹殊。罚<br /><br />&nbsp;&nbsp;&nbsp;&nbsp;既弗加，赏亦斯滥。夫太清之乱，固其宜矣。顾协清介，足以追踪古人；徐ふ<br /><br />&nbsp;&nbsp;&nbsp;&nbsp;正，仁者信乎有勇。孝穆聪明特达，缔构兴王，献替谋猷，亮直斯在。泉本文房<br /><br />&nbsp;&nbsp;&nbsp;&nbsp;之士，每处荷戈之任，非材之责，胜任不亦难乎？</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,335554);">加入书签</a><a
                        href="335496.html">上一页</a>&larr;<a href="index.html">返回列表</a>&rarr;<a
                            href="335616.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "335496.html"; var next_page = "335616.html"; var index_page = "index.html"; var sortid = "9"; var article_id = "4204"; var chapter_id = "335554"; var articlename = "南史"; var chaptername = " 卷六十二 列传第五十二"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>