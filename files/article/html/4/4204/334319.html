<!DOCTYPE html>
<html>
<head>
<meta charset="gbk" />
<title>南史- 卷四十六 列传第三十六-在线阅读-哈西文学网</title>
<meta name="keywords" content="李延寿，南史， 卷四十六 列传第三十六全文， 卷四十六 列传第三十六在线阅读 哈西文学网" />
<meta name="description" content="哈西文学网提供李延寿的南史  卷四十六 列传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/334319.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/334319.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 列传第三十六</h1>
            <div class="link xb">
                <a href="334158.html">上一页</a>&larr;<a href="index.html">返回列表</a>&rarr;<a
                    href="334418.html">下一页</a></div>			
            <div id="BookText">&nbsp;&nbsp;&nbsp;&nbsp;○李安人（子元履）戴僧静桓康焦度曹武（子世宗）吕安国周<br /><br />&nbsp;&nbsp;&nbsp;&nbsp;山图周盘龙（子奉叔）王广之（子珍国张齐）<br /><br />&nbsp;&nbsp;&nbsp;&nbsp;李安人，兰陵承人也。祖嶷，卫军将军。父钦之，薛令。<br /><br />&nbsp;&nbsp;&nbsp;&nbsp;安人少有大志，常拊髀叹曰：“大丈夫处世，富贵不可希，取三将五校，何<br /><br />&nbsp;&nbsp;&nbsp;&nbsp;难之有！”随父在县，宋元嘉中，县被魏克，安人寻率部曲自拔南归。明帝时，<br /><br />&nbsp;&nbsp;&nbsp;&nbsp;稍迁武卫将军，领水军讨晋安王子勋，所向克捷。事平，明帝大会新亭楼，劳诸<br /><br />&nbsp;&nbsp;&nbsp;&nbsp;军主。股h官赌，安人五掷皆卢。帝大惊，目安人曰：“卿面方如田，封侯相也。”<br /><br />&nbsp;&nbsp;&nbsp;&nbsp;安人少时贫，有一人从门过，相之。曰：“君后当大富贵，与天子交手共戏。”<br /><br />&nbsp;&nbsp;&nbsp;&nbsp;至是，安人寻此人，不知所在。<br /><br />&nbsp;&nbsp;&nbsp;&nbsp;后为广陵太守，行南兖州事。齐高帝在淮阴，安人遥相结事。元徽初，除司<br /><br />&nbsp;&nbsp;&nbsp;&nbsp;州刺史，领义阳太守。及桂阳王休范起事，安人遣军援都。建平王景素起兵，安<br /><br />&nbsp;&nbsp;&nbsp;&nbsp;人破其军于葛桥。景素诛，留安人行南徐州事。城局参军王回，素为安人所亲，<br /><br />&nbsp;&nbsp;&nbsp;&nbsp;盗绢二匹。安人流涕谓曰：“我与卿契阔备尝，今日犯王法，乃卿负我也。”于<br /><br />&nbsp;&nbsp;&nbsp;&nbsp;军门斩之，厚为敛祭，军府皆震服。转东中郎司马，行会稽郡事。时苍梧纵虐，<br /><br />&nbsp;&nbsp;&nbsp;&nbsp;齐高帝忧迫无计。安人白高帝，欲于东奉江夏王跻起兵。高帝不许，乃止。高帝<br /><br />&nbsp;&nbsp;&nbsp;&nbsp;即位，为中领军，封康乐侯。自宋泰始以来，内外频有贼寇，将帅以下，各募部<br /><br />&nbsp;&nbsp;&nbsp;&nbsp;曲，屯聚都下。安人上表，以为自非淮北常备，其外余军悉皆输遣，若亲近宜立<br /><br />&nbsp;&nbsp;&nbsp;&nbsp;随身者，听限人数。上纳之，故诏断众募。时王敬则以勋诚见亲，至于家国密事，<br /><br />&nbsp;&nbsp;&nbsp;&nbsp;上唯与安人论议。谓曰：“署事有卿名，我便不复细览也。”寻为领军将军。魏<br /><br />&nbsp;&nbsp;&nbsp;&nbsp;攻寿春至马头，诏安人御之，魏军退，安人沿淮进寿春。先是宋时亡命王元初聚<br /><br />&nbsp;&nbsp;&nbsp;&nbsp;党六合山，c大号。自云垂手过膝。州郡讨不能禽，积十余年。安人生禽之，斩<br /><br />&nbsp;&nbsp;&nbsp;&nbsp;建康市。高帝崩，遗诏加侍中。武帝即位，为丹阳尹，迁尚书左仆射。安人时屡<br /><br />&nbsp;&nbsp;&nbsp;&nbsp;启密谋见赏，又善结尚书令王俭，故世传俭启有此授。寻上表，以年疾求退，为<br /><br />&nbsp;&nbsp;&nbsp;&nbsp;吴兴太守。于家载米往郡，时服其清。吴兴有项羽神护郡听事，太守到郡，必须<br /><br />&nbsp;&nbsp;&nbsp;&nbsp;祀以轭下牛。安人奉佛法，不与神牛，著屐上厅事，又于厅上八关斋。俄而牛死，<br /><br />&nbsp;&nbsp;&nbsp;&nbsp;葬庙侧，今呼为李公牛冢。安人寻卒，世以神为崇。谥肃侯。<br /><br />&nbsp;&nbsp;&nbsp;&nbsp;子元履，幼有操业，甚闲政体，为司徒竟陵王子良法曹参军。与王融游狎，<br /><br />&nbsp;&nbsp;&nbsp;&nbsp;及王融诛，郁林敕元履随右卫将军王广之北征，密令于北杀之。广之先为安人所<br /><br />&nbsp;&nbsp;&nbsp;&nbsp;厚，又知元履无过，甚拥护之。会郁林败死，元履拜谢广之，曰：“二十二载，<br /><br />&nbsp;&nbsp;&nbsp;&nbsp;父母之年，自此以外，丈人之赐也。”仕梁为吴郡太守，度支尚书，衡、广、青、<br /><br />&nbsp;&nbsp;&nbsp;&nbsp;冀四州刺史。<br /><br />&nbsp;&nbsp;&nbsp;&nbsp;戴僧静，会稽永兴人也。少有胆力，便弓马。事刺史沈文秀，俱被魏虏，后<br /><br />&nbsp;&nbsp;&nbsp;&nbsp;将家属叛还淮阴。齐高帝抚畜，常在左右。后于都私赍锦出，事发，系南兖州狱。<br /><br />&nbsp;&nbsp;&nbsp;&nbsp;高帝遣薛深饷僧静酒食，以刀子置鱼腹中。僧静与狱吏饮酒及醉，以刀刻械，手<br /><br />&nbsp;&nbsp;&nbsp;&nbsp;自折锁，发屋而出，归高帝。帝匿之斋内，以其家贫，年给谷千斛。会魏军至，<br /><br />&nbsp;&nbsp;&nbsp;&nbsp;僧静应募出战，单刀直前。魏军奔退，又追斩三级。时天寒甚，乃脱衣，口衔三<br /><br />&nbsp;&nbsp;&nbsp;&nbsp;头，拍浮而还。沈攸之事起，高帝入朝堂，遣僧静将腹心先至石头，经略袁粲。<br /><br />&nbsp;&nbsp;&nbsp;&nbsp;时苏烈据仓城门，僧静射书与烈，夜缒入城。粲登城西南门，列烛火坐，台军至，<br /><br />&nbsp;&nbsp;&nbsp;&nbsp;射之，火乃灭。回登东门，其党孙昙骁勇善战，每荡一合，辄大杀伤，官军死<br /><br />&nbsp;&nbsp;&nbsp;&nbsp;者百余人。军主王天生殊死拒战，故得相持。自亥至丑，有流星赤色照地，坠城<br /><br />&nbsp;&nbsp;&nbsp;&nbsp;中，僧静率力攻仓门，手斩粲于东门，外军烧门入。以功除前军将军、宁朔将军。<br /><br />&nbsp;&nbsp;&nbsp;&nbsp;高帝即位，封建昌县侯，位太子左卫率。武帝践阼，出为北徐州刺史。买牛给贫<br /><br />&nbsp;&nbsp;&nbsp;&nbsp;人令耕种，甚得荒情。后除南中郎司马、淮南太守。永明八年，巴东王子响杀僚<br /><br />&nbsp;&nbsp;&nbsp;&nbsp;佐，武帝召僧静使领军向江陵。僧静面启上曰：“巴东王年少，长史司马捉之太<br /><br />&nbsp;&nbsp;&nbsp;&nbsp;急，忿不思难故耳。天子儿过误杀人，有何大罪，今急遣军西上，人情惶惧，无<br /><br />&nbsp;&nbsp;&nbsp;&nbsp;所不至。臣不敢奉敕。”上不答而心善之。徙庐陵王中军司马、高平太守。卒，<br /><br />&nbsp;&nbsp;&nbsp;&nbsp;谥壮侯。<br /><br />&nbsp;&nbsp;&nbsp;&nbsp;桓康，北兰陵承人也。勇果骁悍。宋大明中，随齐高帝为军容，从武帝在赣<br /><br />&nbsp;&nbsp;&nbsp;&nbsp;县。泰始初，武帝起义，为郡所絷，众皆散。康装担，一头贮穆后，一头贮文惠<br /><br />&nbsp;&nbsp;&nbsp;&nbsp;太子及竟陵王子良，自负置山中。与门客萧欣祖等四十余人相结，破郡狱，出武<br /><br />&nbsp;&nbsp;&nbsp;&nbsp;帝。郡追兵急，康等死战破之。随武帝起兵，摧坚陷阵，膂力绝人。所经村邑，<br /><br />&nbsp;&nbsp;&nbsp;&nbsp;恣行暴害，江南人畏之，以其名怖小儿，画其形于寺中。病虐者写形帖著床壁，<br /><br />&nbsp;&nbsp;&nbsp;&nbsp;无不立愈。<br /><br />&nbsp;&nbsp;&nbsp;&nbsp;后除襄贲令。桂阳王休范事起，康弃县还都就高帝。会事已平，除员外郎。<br /><br />&nbsp;&nbsp;&nbsp;&nbsp;元徽五年七月六日夜，少帝微行至领军府，帝左右人曰：“一府皆眠，何不缘墙<br /><br />&nbsp;&nbsp;&nbsp;&nbsp;入？”帝曰：“我今夕欲一处作适，待明日夜。”康与高帝所养健儿卢荒、向黑<br /><br />&nbsp;&nbsp;&nbsp;&nbsp;于门间听得其语。明旦，王敬则将帝首至，扣府门。康谓是变，与荒、黑拔白刃<br /><br />&nbsp;&nbsp;&nbsp;&nbsp;欲出，仍随高帝入宫。高帝镇东府，除武陵王中兵、宁朔将军，带兰陵太守，常<br /><br />&nbsp;&nbsp;&nbsp;&nbsp;卫左右。高帝诛黄回，回时为南兖州，部曲数千，欲收恐为乱，召入东府，停外<br /><br />&nbsp;&nbsp;&nbsp;&nbsp;斋，使康数回罪，然后杀之。时人为之语曰：“欲张，问桓康。”除后军将<br /><br />&nbsp;&nbsp;&nbsp;&nbsp;军、直阁将军、南濮阳太守。建元元年，封吴平县侯。高帝谓康曰：“卿随我日<br /><br />&nbsp;&nbsp;&nbsp;&nbsp;久，未得方伯，亦当未解我意，正欲与卿先共灭虏耳。”三年，魏军动，康大破<br /><br />&nbsp;&nbsp;&nbsp;&nbsp;魏军于淮阳。武帝即位，卒于骁骑将军。<br /><br />&nbsp;&nbsp;&nbsp;&nbsp;焦度，字文绩，南安氐也。祖文，避难居仇池。宋元嘉中，裴方明平杨难<br /><br />&nbsp;&nbsp;&nbsp;&nbsp;当，度父明与千余家随居襄阳，乃立天水郡略阳县以居之。<br /><br />&nbsp;&nbsp;&nbsp;&nbsp;度少有气干，便弓马。孝武初，青州刺史颜师伯出镇滑台，度领幢主送之，<br /><br />&nbsp;&nbsp;&nbsp;&nbsp;与魏豹皮公遇，交槊斗，豹皮公坠地，禽其具装马，手杀数十人。师伯启孝武，<br /><br />&nbsp;&nbsp;&nbsp;&nbsp;称度气力弓马并绝人，帝召还充左右。见度形状，谓师伯曰：“此真健人也。”<br /><br />&nbsp;&nbsp;&nbsp;&nbsp;补晋安王子勋夹毂队主，随镇江州。子勋起兵，以度为龙骧将军。为前锋，所向<br /><br />&nbsp;&nbsp;&nbsp;&nbsp;无不胜。事败，逃宫亭湖为贼。朝廷闻其勇，甚患之。使江州刺史王景文诱降之。<br /><br />&nbsp;&nbsp;&nbsp;&nbsp;景文以为己镇南参军，领中军直兵，厚待之。随景文还都，常在府州内。景文被<br /><br />&nbsp;&nbsp;&nbsp;&nbsp;害夕，度大怒，劝景文拒命，景文不从，明帝不知也。以度武勇，补晋熙王燮防<br /><br />&nbsp;&nbsp;&nbsp;&nbsp;阁，随镇夏口。武陵王赞代燮为郢州，度仍留镇，为赞前军参军。沈攸之事起，<br /><br />&nbsp;&nbsp;&nbsp;&nbsp;转度中直兵。齐高帝又使假度辅国将军、屯骑校尉，转右将军。<br /><br />&nbsp;&nbsp;&nbsp;&nbsp;度容貌壮丑，皮肤若漆，质直木讷，口不能出言。晋熙王夹毂主周彦与度俱<br /><br />&nbsp;&nbsp;&nbsp;&nbsp;在郢州，彦有左右人与度父同名，彦常呼其名使役之。度积忿，呵责彦曰：“汝<br /><br />&nbsp;&nbsp;&nbsp;&nbsp;知我讳‘明’，而恒呼明，何也？”及在郢城，尤为沈攸之所忿。攸之大众至夏<br /><br />&nbsp;&nbsp;&nbsp;&nbsp;口，将直下都，留偏兵守郢而已。度于城楼上肆言骂辱攸之，至自发露形体秽辱<br /><br />&nbsp;&nbsp;&nbsp;&nbsp;之，故攸之怒，改计攻城。度亲力战，攸之众蒙J将登，度令投以秽器，贼众不<br /><br />&nbsp;&nbsp;&nbsp;&nbsp;能冒，后呼此楼为焦度楼。事宁，度功居多，封东昌县子、东宫直阁将军。还都，<br /><br />&nbsp;&nbsp;&nbsp;&nbsp;为贵戚追叙郢城时褰露秽亵之事，其戆如此。为人朴涩，欲就高帝求州，比及见，<br /><br />&nbsp;&nbsp;&nbsp;&nbsp;竟不涉一语。帝以其不闲政事，竟不用。后求竟陵郡，不知所以置辞，亲人授之<br /><br />&nbsp;&nbsp;&nbsp;&nbsp;辞百余言，度习诵数日，皆得上口。会高帝履行石头城，度于大众中欲自陈，临<br /><br />&nbsp;&nbsp;&nbsp;&nbsp;时卒忘所教，乃大言曰：“度启公，度启公，度无食。”帝笑曰：“卿何忧无食？。”即赐米百斛。建元四年，乃除淮阳太守。性好酒，醉辄暴怒，上常使人节之。<br /><br />&nbsp;&nbsp;&nbsp;&nbsp;年虽老而气力如故，除游击将军，卒。<br /><br />&nbsp;&nbsp;&nbsp;&nbsp;曹武，字士威，下邳人也。本名虎头。齐高帝镇东府，使武与戴僧静各领白<br /><br />&nbsp;&nbsp;&nbsp;&nbsp;直三百人。后为屯骑校尉，带南城令。石头平，封罗江县男。及高帝受禅，改封<br /><br />&nbsp;&nbsp;&nbsp;&nbsp;监利县。武帝即位，累迁骁骑将军。帝以虎头名鄙，敕改之。郁林即位，进号前<br /><br />&nbsp;&nbsp;&nbsp;&nbsp;将军。隆昌元年，为雍州刺史。建武二年，进爵为侯。东昏即位，为前将军、镇<br /><br />&nbsp;&nbsp;&nbsp;&nbsp;军司马。永元元年，始安王遥光反，武领军屯青溪大桥，事宁，转散骑常侍、右<br /><br />&nbsp;&nbsp;&nbsp;&nbsp;卫将军。<br /><br />&nbsp;&nbsp;&nbsp;&nbsp;武形干甚毅，善于诱纳。晚节在雍州，致见钱七千万，皆厚轮大郭，他物称<br /><br />&nbsp;&nbsp;&nbsp;&nbsp;是，马八百匹。仆妾蔬食，膳无膏腴。尝为梅虫儿、茹法珍设女妓，金翠曜眼，<br /><br />&nbsp;&nbsp;&nbsp;&nbsp;器服精华，虫儿等因是欲诬而夺之。人传武每好风景，辄开库招拍张武戏。帝疑<br /><br />&nbsp;&nbsp;&nbsp;&nbsp;武旧将领，兼利其财，新除未及拜，遇诛。及收兵至，叹曰：“诸人知我无异意，<br /><br />&nbsp;&nbsp;&nbsp;&nbsp;所以杀我，政欲取吾财货伎女耳。恨令众辈见之。”诸子长成者皆见诛，唯子世<br /><br />&nbsp;&nbsp;&nbsp;&nbsp;宗兄弟三人未冠，系尚方，梁武帝兵至得免。<br /><br />&nbsp;&nbsp;&nbsp;&nbsp;武虽武士，颇有知人鉴。梁武及崔慧景之在襄阳，于时崔方贵盛，武性俭啬，<br /><br />&nbsp;&nbsp;&nbsp;&nbsp;无所饷遗，独馈梁武，谓曰：“卿必大贵，我当不及见，今以弱子相托。”每密<br /><br />&nbsp;&nbsp;&nbsp;&nbsp;送钱物并好马。时帝在戎多乏，就武换借，未尝不得，遂至十七万。及帝即位，<br /><br />&nbsp;&nbsp;&nbsp;&nbsp;忘其惠。天监二年，帝忽梦如田塍下行，两边水深无底，梦中甚惧。忽见武来负，<br /><br />&nbsp;&nbsp;&nbsp;&nbsp;武帝得过，曰：“卿今为天下主，乃尔忘我顾托之言邪？我儿饥寒无衣，昔所换<br /><br />&nbsp;&nbsp;&nbsp;&nbsp;十七万，可还其市宅。”帝觉，即使主书送钱还之，使用市宅。子世澄、世宗并<br /><br />&nbsp;&nbsp;&nbsp;&nbsp;蒙抽擢，三二年间，迭为大郡。<br /><br />&nbsp;&nbsp;&nbsp;&nbsp;世宗性严明，颇识兵势，末遂封侯富显。历位太子左卫率，卒。赠左散骑常<br /><br />&nbsp;&nbsp;&nbsp;&nbsp;侍、左卫将军，谥曰壮侯。<br /><br />&nbsp;&nbsp;&nbsp;&nbsp;吕安国，广陵人也。宋大明末，以将领见任，隐重有干局，为刘宜称。泰<br /><br />&nbsp;&nbsp;&nbsp;&nbsp;始二年，为揖副，征殷琰，以功封钟武县男。累迁兖州刺史。及沈攸之事起，<br /><br />&nbsp;&nbsp;&nbsp;&nbsp;齐高帝以安国为湘州刺史。建元元年，进爵为侯，转右卫将军，加给事中。后改<br /><br />&nbsp;&nbsp;&nbsp;&nbsp;封湘乡侯。武帝即位，累迁光禄大夫，加散骑常侍。安国欣有文授，谓其子曰：<br /><br />&nbsp;&nbsp;&nbsp;&nbsp;“汝后勿F褶，驱使单衣，犹恨不称，当为朱衣官也。”历都官尚书，太子左率，<br /><br />&nbsp;&nbsp;&nbsp;&nbsp;领军将军。安国累居将率，在朝以宿旧见遇。寻迁散骑常侍、金紫光禄大夫，给<br /><br />&nbsp;&nbsp;&nbsp;&nbsp;扶。永明八年卒，谥肃侯。<br /><br />&nbsp;&nbsp;&nbsp;&nbsp;周山图，字季寂，义兴义乡人也。家世寒贱，年十五六，气力绝众，食啖恒<br /><br />&nbsp;&nbsp;&nbsp;&nbsp;兼数人。乡里猎戏集聚，常为主帅，指麾处分皆见从。不事产业，恒愿为将，虽<br /><br />&nbsp;&nbsp;&nbsp;&nbsp;勇健而不闲弓马。于书题甚拙，谨直少言，不尝说人短长。与人周旋，皆白首不<br /><br />&nbsp;&nbsp;&nbsp;&nbsp;异。<br /><br />&nbsp;&nbsp;&nbsp;&nbsp;宋元嘉二十七年，魏军至瓜步，台符取健儿，山图应募，领白衣队主。军功<br /><br />&nbsp;&nbsp;&nbsp;&nbsp;除员外郎，加振武将军。及镇军将军张永侵魏，山图领二千人迎运，至武原为魏<br /><br />&nbsp;&nbsp;&nbsp;&nbsp;军所追，合战多伤杀，魏军称其勇，呼为武原将。及永军大败，山图收散卒，守<br /><br />&nbsp;&nbsp;&nbsp;&nbsp;下邳城。还除给事中、冗从仆射、直阁将军。山图好酒多失，明帝数加怒诮，后<br /><br />&nbsp;&nbsp;&nbsp;&nbsp;遂自改。累迁淮南太守。时盗发桓温冢，大获宝物，客窃取以遗山图。山图不受，<br /><br />&nbsp;&nbsp;&nbsp;&nbsp;簿以还官。还左中郎将。齐高帝辅政，山图密启沈攸之久有异图，宜为之备。帝<br /><br />&nbsp;&nbsp;&nbsp;&nbsp;笑而纳之。攸之事起，武帝为西讨都督，启山图为军副。攸之攻郢城，武帝令山<br /><br />&nbsp;&nbsp;&nbsp;&nbsp;图量其形势。山图曰：“攸之为人，性度险刻，无以结固士心。如顿兵坚城之下，<br /><br />&nbsp;&nbsp;&nbsp;&nbsp;适所以为离散之渐耳。”及攸之败，高帝谓曰：“周公前言，可谓明于见事矣。”<br /><br />&nbsp;&nbsp;&nbsp;&nbsp;建元元年，封晋兴县男。武帝践阼，迁竟陵王镇北司马，带南平昌太守。以<br /><br />&nbsp;&nbsp;&nbsp;&nbsp;盆城之旧，出入殿省，甚见亲信。义乡县长风庙神姓邓，先经为县令，死遂发灵，<br /><br />&nbsp;&nbsp;&nbsp;&nbsp;山图启乞加神位辅国将军。上答曰：“足狗肉便了事，何用阶级为？”转黄门郎，<br /><br />&nbsp;&nbsp;&nbsp;&nbsp;领羽林监四厢直卫。山图于新林立墅舍，晨夜往还。上谓曰：“卿罢万人都督而<br /><br />&nbsp;&nbsp;&nbsp;&nbsp;轻行郊外，自今往墅，可以仗身自随，以备不虞。”及疾，上手敕问疾。寻卒，<br /><br />&nbsp;&nbsp;&nbsp;&nbsp;年六十四。<br /><br />&nbsp;&nbsp;&nbsp;&nbsp;周盘龙，北兰陵人也。胆气过人，尤便弓马。宋泰始中，以军功封晋安子。<br /><br />&nbsp;&nbsp;&nbsp;&nbsp;元徽二年，桂阳构难，盘龙时为冗从仆射，随齐高帝顿新亭。稍至骁骑将军，改<br /><br />&nbsp;&nbsp;&nbsp;&nbsp;封沌阳侯。<br /><br />&nbsp;&nbsp;&nbsp;&nbsp;高帝即位，进号右将军。建元元年，魏攻寿春，以盘龙为军主、假节，助豫<br /><br />&nbsp;&nbsp;&nbsp;&nbsp;州刺史垣崇祖拒魏，大破之。上闻之喜，下诏称美，送金钗以二十枚与其爱妾杜<br /><br />&nbsp;&nbsp;&nbsp;&nbsp;氏。手敕曰：“饷周公阿杜。”明年，魏攻淮阳，围角城。先是，上遣军主成买<br /><br />&nbsp;&nbsp;&nbsp;&nbsp;戍角城，辞于王俭曰：“今段之行，必以死报。衡门蓬户，不朱斯白。小人弱息，<br /><br />&nbsp;&nbsp;&nbsp;&nbsp;当得一子。”俭问其故，答曰：“若不杀贼，便为贼杀。弱息不为世子，便为孝<br /><br />&nbsp;&nbsp;&nbsp;&nbsp;子；孝子则门加素垩，世子则门施丹赭。”至是买被围，上遣领军将军李安人救<br /><br />&nbsp;&nbsp;&nbsp;&nbsp;之，敕盘龙率马步下淮阳就李安人。买与魏拒战，手所伤杀无数。晨起手中忽有<br /><br />&nbsp;&nbsp;&nbsp;&nbsp;数升血，其日遂战死。首见斩，犹尸据鞍奔，还军然后僵。盘龙子奉叔，单马率<br /><br />&nbsp;&nbsp;&nbsp;&nbsp;二百余人陷阵，魏军万余骑张左右翼围之。一骑走还报奉叔已没，盘龙方食，弃<br /><br />&nbsp;&nbsp;&nbsp;&nbsp;箸。驰马奋槊，直奔魏阵，自称“周公来”。魏人素畏盘龙骁名，莫不披靡。时<br /><br />&nbsp;&nbsp;&nbsp;&nbsp;奉叔已大杀魏军，得出在外，盘龙不知，乃东西触击，魏军莫敢当。奉叔见其父<br /><br />&nbsp;&nbsp;&nbsp;&nbsp;久不出，复跃马入阵，父子两骑萦搅数万人，魏军大败。盘龙父子由是名播北国。<br /><br />&nbsp;&nbsp;&nbsp;&nbsp;形甚羸而临军勇果，诸将莫逮。<br /><br />&nbsp;&nbsp;&nbsp;&nbsp;永明五年，为大司马，加征虏将军、济阳太守。武帝数讲武，尝令盘龙领马<br /><br />&nbsp;&nbsp;&nbsp;&nbsp;军，校骑骋槊。后以疾，为光禄大夫。寻出为兖州刺史，进爵为侯。角城戍将张<br /><br />&nbsp;&nbsp;&nbsp;&nbsp;蒲与魏潜通，因大雾乘船入清中采樵，载魏人直向城东门，坐为有司所奏，诏白<br /><br />&nbsp;&nbsp;&nbsp;&nbsp;衣领职。八坐寻奏复位，加领东平太守。盘龙表年老才弱，不可镇边，求解职，<br /><br />&nbsp;&nbsp;&nbsp;&nbsp;见许。还为散骑常侍、光禄大夫。武帝戏之曰：“卿著貂蝉，何如兜鍪？”盘龙<br /><br />&nbsp;&nbsp;&nbsp;&nbsp;曰：“此貂蝉从兜鍪中生耳。”寻病卒，年七十九。<br /><br />&nbsp;&nbsp;&nbsp;&nbsp;子奉叔，勇力绝人，少随盘龙征讨，所在暴掠。为东宫直阁将军。郁林在西<br /><br />&nbsp;&nbsp;&nbsp;&nbsp;州，奉叔密得自进，及即位，与直阁将军曹道刚为心膂。奉叔善骑马，帝从其学<br /><br />&nbsp;&nbsp;&nbsp;&nbsp;骑，尤见亲宠，得入内，无所忌惮。陵轹朝士，就司空王敬则换米二百斛，敬则<br /><br />&nbsp;&nbsp;&nbsp;&nbsp;以百斛与之，不受。敬则大惧，乃更饷二百斛并金铪等物。敬则有一内妓，帝令<br /><br />&nbsp;&nbsp;&nbsp;&nbsp;奉叔求。奉叔不通迳前，从者执单刀皆半拔。敬则跣走入内，既而自计不免，乃<br /><br />&nbsp;&nbsp;&nbsp;&nbsp;出，遥呼奉叔曰：“弟那忽能顾？”奉叔宣旨求妓意，乃得释。与綦母珍、曹道<br /><br />&nbsp;&nbsp;&nbsp;&nbsp;刚、朱隆之共相唇齿，煽弄威权。奉叔常翼单刀二十口，出入禁闱，既无别诏，<br /><br />&nbsp;&nbsp;&nbsp;&nbsp;门卫莫敢诃。每语人云：“周郎刀不识君。”求武帝御角及舆，并求御仗以给左<br /><br />&nbsp;&nbsp;&nbsp;&nbsp;右，事无不从。又求黄门郎，明帝作辅，固执不能得，乃令萧谌、萧坦之说帝，<br /><br />&nbsp;&nbsp;&nbsp;&nbsp;出奉叔为外镇，树腹心。又说奉叔以方伯之重，奉叔纳其言。隆昌元年，出为青、<br /><br />&nbsp;&nbsp;&nbsp;&nbsp;冀二州刺史。奉叔就帝求千户侯，帝许之。明帝以为不可。忽谓萧谌曰：“若不<br /><br />&nbsp;&nbsp;&nbsp;&nbsp;能见与千户侯，不复应减五百户；不尔，周郎当就刀头取办耳。”既而封曲江县<br /><br />&nbsp;&nbsp;&nbsp;&nbsp;男，奉叔大怒，于众中攘刀，厉目切齿。明帝说谕乃受。及将之镇，明帝虑其不<br /><br />&nbsp;&nbsp;&nbsp;&nbsp;可复制，因其早入，引往后堂，执送廷尉尽之。<br /><br />&nbsp;&nbsp;&nbsp;&nbsp;王广之，字士林，一字林之，沛郡相人也。少好弓马，便捷有勇力。初为马<br /><br />&nbsp;&nbsp;&nbsp;&nbsp;队主，随刘艺饕箸。兵既盛而合肥戍又阻兵为寇。倚令军中求征合肥者，以<br /><br />&nbsp;&nbsp;&nbsp;&nbsp;大郡赏之。广之曰：“若得将军所乘马，判能制之。”掖敝骰矢λ辔以唬<br /><br />&nbsp;&nbsp;&nbsp;&nbsp;“广之敢夺节下马，可斩。”以唬骸肮燮湟獗啬芰⒐Α！奔赐瓢跋侣碛胫。及<br /><br />&nbsp;&nbsp;&nbsp;&nbsp;行，合肥果拔，掖笊椭，即擢为军主。广之于仪拔剿嘣唬骸敖谙氯舸忧溲裕<br /><br />&nbsp;&nbsp;&nbsp;&nbsp;非唯斩壮士，亦自无以平贼。卿不赏才乃至此邪！”广之由此知名。初封蒲圻子。<br /><br />&nbsp;&nbsp;&nbsp;&nbsp;肃有学术，善举止，广之亦雅相推慕。彝龊螅肃更依广之，广之盛相赏接，启<br /><br />&nbsp;&nbsp;&nbsp;&nbsp;武帝以为东海太守，不念旧恶如此。广之后以征伐功，位给事中、冠军将军，改<br /><br />&nbsp;&nbsp;&nbsp;&nbsp;封宁都县子。齐高帝废苍梧，出广之为徐州刺史、钟离太守。沈攸之事起，广之<br /><br />&nbsp;&nbsp;&nbsp;&nbsp;留都下，豫平石头，仍从高帝顿新亭。高帝诛黄回，回弟驷及从弟马、兄子奴亡<br /><br />&nbsp;&nbsp;&nbsp;&nbsp;逸。高帝与广之书曰：“黄回虽有微勋，而罪过转不可容。近遂启请御大小二舆<br /><br />&nbsp;&nbsp;&nbsp;&nbsp;为刺史服饰，吾乃不惜为其启闻，政恐得舆复求画轮车。此外罪不可胜数，弟自<br /><br />&nbsp;&nbsp;&nbsp;&nbsp;悉之。今启依法。”令广之于江西搜捕驷等。建元元年，进爵为侯。武帝即位，<br /><br />&nbsp;&nbsp;&nbsp;&nbsp;累迁右卫将军，散骑常侍，前军将军。延兴元年，为豫州刺史，豫废郁林。后拜<br /><br />&nbsp;&nbsp;&nbsp;&nbsp;镇南将军、江州刺史，进应城县公。建武中，位侍中、镇军将军，给扶。后卒，<br /><br />&nbsp;&nbsp;&nbsp;&nbsp;赠车骑将军，谥壮公。<br /><br />&nbsp;&nbsp;&nbsp;&nbsp;子珍国，字德重，仕齐为南谯太守，有能名。时郡境苦饥，乃发米散财以振<br /><br />&nbsp;&nbsp;&nbsp;&nbsp;穷乏。高帝手敕云：“卿爱人治国，甚副吾意。”永明初，迁桂阳内史，讨捕贼<br /><br />&nbsp;&nbsp;&nbsp;&nbsp;盗，境内肃清。罢任还都，路经江州，刺史柳世隆临渚饯别，见珍国还装轻素，<br /><br />&nbsp;&nbsp;&nbsp;&nbsp;叹曰：“此真良二千石也。”还为大司马中兵参军。武帝雅相知赏，谓其父广之<br /><br />&nbsp;&nbsp;&nbsp;&nbsp;曰：“珍国应堪大用，卿可谓老蚌也。”广之曰：“臣不敢辞。”帝大笑。帝每<br /><br />&nbsp;&nbsp;&nbsp;&nbsp;叹曰：“晚代将家子弟，如珍国者少矣。”累迁游击将军，父忧去职。建武末，<br /><br />&nbsp;&nbsp;&nbsp;&nbsp;魏军围司州，明帝使徐州刺史裴叔业攻拔涡阳，以为声援，起珍国为辅国将军助<br /><br />&nbsp;&nbsp;&nbsp;&nbsp;焉。魏将杨大眼大众奄至，叔业惧，弃军走。珍国率其众殿，故不至大败。及会<br /><br />&nbsp;&nbsp;&nbsp;&nbsp;稽太守王敬则反，珍国又率众拒之。永元中，为北徐州刺史，将军如故。<br /><br />&nbsp;&nbsp;&nbsp;&nbsp;梁武起兵，东昏召珍国以众还都，使出屯朱雀门，为王茂所败。乃入城，密<br /><br />&nbsp;&nbsp;&nbsp;&nbsp;遣郗纂奉明镜献诚于梁武帝，帝断金以报之。时侍中、卫尉张稷都督众军，珍国<br /><br />&nbsp;&nbsp;&nbsp;&nbsp;潜结稷腹心张齐要稷，稷许之。十二月丙寅旦，珍国引稷于卫尉府，勒兵入自云<br /><br />&nbsp;&nbsp;&nbsp;&nbsp;龙门，杀东昏于内殿，与稷会尚书仆射王亮等于西钟下，使国子博士范云等奉东<br /><br />&nbsp;&nbsp;&nbsp;&nbsp;昏首归梁武。后因侍宴，帝曰：“卿明镜尚存，昔金何在？”珍国曰：“黄金谨<br /><br />&nbsp;&nbsp;&nbsp;&nbsp;在臣肘，不敢失坠。”历位左卫将军，加散骑常侍，封滠阳侯。迁都官尚书。初，<br /><br />&nbsp;&nbsp;&nbsp;&nbsp;珍国自以废杀东昏，意望台鼎。先是出为梁、秦二州刺史，心常郁怏，酒后于坐<br /><br />&nbsp;&nbsp;&nbsp;&nbsp;启云：“臣近入梁山便哭。”帝大惊曰：“卿若哭东昏则已晚，若哭我，我复未<br /><br />&nbsp;&nbsp;&nbsp;&nbsp;死。”珍国起拜谢，竟不答，坐即散，因此疏退，久方有此进。天监五年，魏任<br /><br />&nbsp;&nbsp;&nbsp;&nbsp;城王澄攻钟离，帝遣珍国为援，因问讨贼方略。对曰：“臣常患魏众少，不苦其<br /><br />&nbsp;&nbsp;&nbsp;&nbsp;多。”武帝壮其言，乃假节与众军同赴。魏军退，班师。又出为南秦、梁二州刺<br /><br />&nbsp;&nbsp;&nbsp;&nbsp;史，会梁州长史夏侯道迁以州降魏，珍国步道出魏兴将袭之，不果，遂留镇焉。<br /><br />&nbsp;&nbsp;&nbsp;&nbsp;改封宜阳县侯，累迁丹阳尹。卒，赠车骑将军，谥曰威。子僧度嗣。<br /><br />&nbsp;&nbsp;&nbsp;&nbsp;张齐，字子向，冯翊郡人。少有胆气。初事荆州司马垣历生，历生酗酒，遇<br /><br />&nbsp;&nbsp;&nbsp;&nbsp;下严酷，不礼之。及吴郡张稷为荆府司马，齐复从之，甚见重，以为腹心。齐尽<br /><br />&nbsp;&nbsp;&nbsp;&nbsp;心事稷，稷为南兖州，擢为中兵参军。梁武帝起兵，东昏征稷归，都督宫城诸军<br /><br />&nbsp;&nbsp;&nbsp;&nbsp;事。齐夜引珍国就稷，齐手自执烛定谋。明旦与稷、珍国即东昏于殿内，齐手杀<br /><br />&nbsp;&nbsp;&nbsp;&nbsp;焉。武帝受禅，封齐安昌侯，位历阳太守。齐手不知书，目不识字，在郡清整，<br /><br />&nbsp;&nbsp;&nbsp;&nbsp;吏事甚修。<br /><br />&nbsp;&nbsp;&nbsp;&nbsp;天监四年，魏将王足攻蜀，围巴西，帝以齐为辅国将军救蜀，未至，足退。<br /><br />&nbsp;&nbsp;&nbsp;&nbsp;齐进戍南安，迁郡西太守。初，南郑没于魏，乃于益州西置南梁州。州镇草创，<br /><br />&nbsp;&nbsp;&nbsp;&nbsp;皆仰益州取足。齐上夷獠义租，得米二十万斛。十一年，进假节，督益州外水诸<br /><br />&nbsp;&nbsp;&nbsp;&nbsp;军。齐在益部累年，讨击蛮獠，身无宁岁。其居军中，能身亲劳辱，与士卒同勤<br /><br />&nbsp;&nbsp;&nbsp;&nbsp;苦，自顿舍城垒，皆委曲得其便。调给衣粮资用，人无困乏。既为物情所归，<br /><br />&nbsp;&nbsp;&nbsp;&nbsp;蛮獠亦不敢犯，是以威名行于庸、蜀。巴西郡居益州之半，又当东道冲要，刺史<br /><br />&nbsp;&nbsp;&nbsp;&nbsp;经过，军府远涉多穷匮。齐缘路聚粮食，种蔬菜，行者皆取给焉。历南梁州刺史。<br /><br />&nbsp;&nbsp;&nbsp;&nbsp;迁信武将军、征西鄱阳王司马、新兴、永宁二郡太守，未发卒，谥曰壮。<br /><br />&nbsp;&nbsp;&nbsp;&nbsp;论曰：宋氏将季，乱离日兆，家怀逐鹿，人有异图。高帝观衅深视，将符兴<br /><br />&nbsp;&nbsp;&nbsp;&nbsp;运。李安人、戴僧静、桓康、焦度、曹武、吕安国、周山图、周盘龙、王广之等，<br /><br />&nbsp;&nbsp;&nbsp;&nbsp;或早见诚款，或备尽心力，或受委方面，或功成麾下，其所以自致荣宠，夫岂徒<br /><br />&nbsp;&nbsp;&nbsp;&nbsp;然？”盖亦验人心之有归，乐推之非妄也。《语》云：“勇而无礼则乱。”观夫<br /><br />&nbsp;&nbsp;&nbsp;&nbsp;奉叔取进之道，不亦几于乱乎！其致屠戮，亦其宜矣。珍国明镜虽在，而断金莫<br /><br />&nbsp;&nbsp;&nbsp;&nbsp;验，报骂之义，理则宜然，台辅之冀，其何爽也！张齐人位本下，志望易充，绩<br /><br />&nbsp;&nbsp;&nbsp;&nbsp;宣所莅，其殆优也。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,334319);">加入书签</a><a
                        href="334158.html">上一页</a>&larr;<a href="index.html">返回列表</a>&rarr;<a
                            href="334418.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "334158.html"; var next_page = "334418.html"; var index_page = "index.html"; var sortid = "9"; var article_id = "4204"; var chapter_id = "334319"; var articlename = "南史"; var chaptername = " 卷四十六 列传第三十六"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>