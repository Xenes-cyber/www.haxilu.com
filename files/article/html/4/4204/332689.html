<!DOCTYPE html>
<html>
<head>
<meta charset="gbk" />
<title>南史- 卷二十七 列传第十七-在线阅读-哈西文学网</title>
<meta name="keywords" content="李延寿，南史， 卷二十七 列传第十七全文， 卷二十七 列传第十七在线阅读 哈西文学网" />
<meta name="description" content="哈西文学网提供李延寿的南史  卷二十七 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/4204/332689.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/4204/332689.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南史</div>
		<div class="fr"><a id="add-bookcase" href="javascript:void(0)" onClick="addbookcase(4204,0);">加入书架</a>|<a id="book-vote" href="javascript:void(0)" onClick="vote(4204);">投推荐票</a>|<a id="err-report" href="javascript:void(0)" onClick="report('南史出错啦!');">错误举报</a>|<a href="https://www.haxi88.com/files/article/info/4/4204.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 列传第十七</h1>
            <div class="link xb">
                <a href="332625.html">上一页</a>&larr;<a href="index.html">返回列表</a>&rarr;<a
                    href="332760.html">下一页</a></div>			
            <div id="BookText">&nbsp;&nbsp;&nbsp;&nbsp;○孔靖（孙L之L之曾孙奂）孔琳之（孙觊）殷景仁（从祖弟淳）<br /><br />&nbsp;&nbsp;&nbsp;&nbsp;孔靖，字季恭，会稽山阴人也。名与宋武帝祖讳同，故以字称。祖愉，晋车<br /><br />&nbsp;&nbsp;&nbsp;&nbsp;骑将军。父，散骑常侍。季恭始察孝廉，累迁司徒左西掾，未拜，遭母忧。隆<br /><br />&nbsp;&nbsp;&nbsp;&nbsp;安五年，被起为山阴令，不就。宋武帝东征孙恩，屡至会稽，过季恭宅。季恭正<br /><br />&nbsp;&nbsp;&nbsp;&nbsp;昼卧，有神人衣服非常，谓曰：“起！天子在门。”既而失之。遽出，适见帝，<br /><br />&nbsp;&nbsp;&nbsp;&nbsp;延入结交，执手曰：“卿后当大贵，愿以身为托。”于是曲意礼接，赡给甚厚。<br /><br />&nbsp;&nbsp;&nbsp;&nbsp;帝后讨孙恩，时桓玄篡形已著，帝欲于山阴建义。季恭以山阴路远，且玄未居极<br /><br />&nbsp;&nbsp;&nbsp;&nbsp;位，不如待其篡后，于京口图之，帝亦以为然。时虞啸父为会稽内史，季恭求为<br /><br />&nbsp;&nbsp;&nbsp;&nbsp;府司马不得，乃出诣都。及帝定桓玄，以季恭为会稽内史，使赍封板拜授，正与<br /><br />&nbsp;&nbsp;&nbsp;&nbsp;季恭遇。季恭便回舟夜还，至即叩扉入郡。啸父本为桓玄所授，闻玄败，开门请<br /><br />&nbsp;&nbsp;&nbsp;&nbsp;罪。季恭慰勉，使且安所住，明日乃移。季恭到任，厘整浮华，翦罚游惰，由是<br /><br />&nbsp;&nbsp;&nbsp;&nbsp;境内肃清。累迁吴兴太守，加冠军。先是吴兴频丧太守。言项羽神为卞山王，居<br /><br />&nbsp;&nbsp;&nbsp;&nbsp;郡听事，二千石常避之。季恭居听事，竟无害也。迁尚书左仆射，固让。义熙八<br /><br />&nbsp;&nbsp;&nbsp;&nbsp;年，复为会稽内史，修饰学校，督课诵习。十年，复为右仆射，又让不拜。除领<br /><br />&nbsp;&nbsp;&nbsp;&nbsp;军，加散骑常侍。十二年致仕，拜金紫光禄大夫。是岁，武帝北伐，季恭求从，<br /><br />&nbsp;&nbsp;&nbsp;&nbsp;以为太尉军谘祭酒。从平关、洛。宋台初建，以为尚书令，又让，乃拜侍中、特<br /><br />&nbsp;&nbsp;&nbsp;&nbsp;进、左光禄大夫。辞事东归，帝亲饯之戏马台，百僚咸赋诗以述其美。及受命，<br /><br />&nbsp;&nbsp;&nbsp;&nbsp;加开府仪同三司，让累年不受，薨以为赠。<br /><br />&nbsp;&nbsp;&nbsp;&nbsp;子灵符，位丹阳尹，会稽太守。寻加豫章王子尚抚军长史。灵符家本丰富，<br /><br />&nbsp;&nbsp;&nbsp;&nbsp;产业甚广，又于永兴立墅，周回三十三里，水陆地二百六十五顷，含带二山。又<br /><br />&nbsp;&nbsp;&nbsp;&nbsp;有果园九处。为有司所纠，诏原之。而灵符答对不实，坐免。寻又复官。灵符悫<br /><br />&nbsp;&nbsp;&nbsp;&nbsp;实有材干，不存华饰，每所莅官，政绩修理。废帝景和中，犯忤近臣，为所谗构，<br /><br />&nbsp;&nbsp;&nbsp;&nbsp;遣使鞭杀之。二子湛之、深之于都赐死。明帝即位，追赠灵符金紫光禄大夫。深<br /><br />&nbsp;&nbsp;&nbsp;&nbsp;之大明中为尚书比部郎。时安陆应城县人张江陵与妻吴共骂母黄，令死，黄忿恨<br /><br />&nbsp;&nbsp;&nbsp;&nbsp;自经死，已值赦。案律，子贼杀伤殴父母枭首，骂詈弃市，谋杀夫之父母亦弃市。<br /><br />&nbsp;&nbsp;&nbsp;&nbsp;会赦，免刑；补治江陵骂母，母以自裁，重于伤殴。若同杀科则疑重，用伤殴及<br /><br />&nbsp;&nbsp;&nbsp;&nbsp;詈科则疑轻。制唯有打母遇赦犹枭首，无詈母致死会赦之科。深之议曰：“夫题<br /><br />&nbsp;&nbsp;&nbsp;&nbsp;里逆心而仁者不入。名且恶之，况乃人事？故殴伤咒诅，法所不原，詈之致尽，<br /><br />&nbsp;&nbsp;&nbsp;&nbsp;则理无可宥。罚有从轻，盖疑失善，求之文旨，非此之谓。江陵虽遇赦恩，故合<br /><br />&nbsp;&nbsp;&nbsp;&nbsp;枭首。妇本以义，爱非天属，黄之所恨，情不在吴，原死补治，有允正法。”诏<br /><br />&nbsp;&nbsp;&nbsp;&nbsp;如深之议，吴可弃市。<br /><br />&nbsp;&nbsp;&nbsp;&nbsp;灵符弟灵运，位著作郎。灵运子L之。<br /><br />&nbsp;&nbsp;&nbsp;&nbsp;L之有吏能，仕齐为吴令。有小儿年十岁，偷刈邻家稻一束，L之付狱案罪。<br /><br />&nbsp;&nbsp;&nbsp;&nbsp;或谏之，L之曰：“十岁便能为盗，长大何所不为？”县中皆震肃。迁尚书左丞，<br /><br />&nbsp;&nbsp;&nbsp;&nbsp;又以职事知名。后兼左户尚书，廷尉卿。出为临海太守，在任清约。罢郡还，献<br /><br />&nbsp;&nbsp;&nbsp;&nbsp;乾姜二千斤，齐武帝嫌其少，及知L之清，乃叹息。出监吴兴郡，寻拜太守，政<br /><br />&nbsp;&nbsp;&nbsp;&nbsp;称清严。明帝辅政，防备诸蕃，致密旨于上佐，使便宜从事。隆昌元年，迁L之<br /><br />&nbsp;&nbsp;&nbsp;&nbsp;晋熙王冠军长史、江夏内史，行郢州事，欲令杀晋熙。L之辞，不许，欲自引决，<br /><br />&nbsp;&nbsp;&nbsp;&nbsp;友人陆闲谏之，L之不从，遂不食而死。子臻，至太子舍人，尚书三公郎。臻子<br /><br />&nbsp;&nbsp;&nbsp;&nbsp;幼孙，梁宁远枝江公主簿、无锡令。幼孙子奂。<br /><br />&nbsp;&nbsp;&nbsp;&nbsp;奂，字休文，数岁而孤，为叔父虔孙所养，好学善属文。沛国刘显以博学称，<br /><br />&nbsp;&nbsp;&nbsp;&nbsp;每深相叹美，执其手曰：“昔伯喈坟素悉与仲宣，吾当希彼蔡君，足下无愧王氏。<br /><br />&nbsp;&nbsp;&nbsp;&nbsp;所保书籍，寻以相付。”仕梁为尚书仪曹侍郎。时左户郎沈炯为飞书所谤，将陷<br /><br />&nbsp;&nbsp;&nbsp;&nbsp;重辟，连官台阁，人怀忧惧，奂廷议理之，竟得明白。侯景陷建邺，朝士并被拘<br /><br />&nbsp;&nbsp;&nbsp;&nbsp;絷，或荐奂于贼率侯子鉴，乃脱桎梏，厚遇之，令掌书记。时子鉴景之腹心。朝<br /><br />&nbsp;&nbsp;&nbsp;&nbsp;士莫不卑屈，奂独无所下。或谏奂曰：“不宜高抗。”奂曰：“吾性命有在，岂<br /><br />&nbsp;&nbsp;&nbsp;&nbsp;有取媚凶丑，以求全乎？”时贼徒剥掠子女，拘逼士庶，奂保持得全者甚众。寻<br /><br />&nbsp;&nbsp;&nbsp;&nbsp;遭母忧。时天下丧乱，皆不能终三年丧，唯奂及吴国张种在寇乱中，守法度，并<br /><br />&nbsp;&nbsp;&nbsp;&nbsp;以孝闻。及景平，司徒王僧辩先下辟书，引为左西掾。梁元帝于荆州即位，征奂<br /><br />&nbsp;&nbsp;&nbsp;&nbsp;及沈炯，僧辩累表请留之。帝手敕报曰：“孔、沈二士，今且借公。”其为朝廷<br /><br />&nbsp;&nbsp;&nbsp;&nbsp;所重如此。僧辩为扬州刺史，又补中从事史。时侯景新平，每事草创，宪章故事，<br /><br />&nbsp;&nbsp;&nbsp;&nbsp;无复存者。奂博物强识，甄明故实，问无不知。仪注体式，笺书表翰，皆出于奂。<br /><br />&nbsp;&nbsp;&nbsp;&nbsp;陈武帝作相，除司徒左长史，迁给事黄门侍郎。齐遣东方老、萧轨来寇，四方壅<br /><br />&nbsp;&nbsp;&nbsp;&nbsp;隔，粮运不继，三军取给，唯在都下，乃除奂建康令。武帝克日决战，乃令奂多<br /><br />&nbsp;&nbsp;&nbsp;&nbsp;营麦饭，以荷叶裹之，一宿之间，得数万裹。军人旦食讫，尽弃其余，因而决战，<br /><br />&nbsp;&nbsp;&nbsp;&nbsp;大破贼。<br /><br />&nbsp;&nbsp;&nbsp;&nbsp;武帝受禅，迁太子中庶子。永定三年，除晋陵太守。晋陵自宋、齐以来为大<br /><br />&nbsp;&nbsp;&nbsp;&nbsp;郡，虽经寇扰，犹为全实，前后二千石多行侵暴，奂清白自守，妻子并不之官，<br /><br />&nbsp;&nbsp;&nbsp;&nbsp;唯以单船临郡。所得秩俸，随即分赡孤寡，郡中号曰神君。曲阿富人殷绮见奂居<br /><br />&nbsp;&nbsp;&nbsp;&nbsp;处俭素，乃饷以衣毡一具。奂曰：“太守身居美禄，何为不能办此？但百姓未周，<br /><br />&nbsp;&nbsp;&nbsp;&nbsp;不容独享温饱。劳卿厚意，幸勿为烦。”陈文帝即位，征为御史中丞。奂性刚直，<br /><br />&nbsp;&nbsp;&nbsp;&nbsp;多所纠劾，朝迁甚敬惮之。又达于政体，每所奏，未尝不称善，百司滞事，皆付<br /><br />&nbsp;&nbsp;&nbsp;&nbsp;咨决。迁散骑常侍，领步兵校尉、中书舍人。重除御史中丞，寻为五兵尚书。时<br /><br />&nbsp;&nbsp;&nbsp;&nbsp;文帝不豫，台阁事事，并令仆射到仲举共决。及帝疾笃，奂与宣帝及到仲举并吏<br /><br />&nbsp;&nbsp;&nbsp;&nbsp;部尚书袁枢、中书舍人刘师知等人侍医药。文帝尝谓奂等曰：“今三方鼎峙，宜<br /><br />&nbsp;&nbsp;&nbsp;&nbsp;须长君，朕欲近则晋成，远隆殷法，卿等须遵此意。”奂乃流涕[欷跪而对曰：<br /><br />&nbsp;&nbsp;&nbsp;&nbsp;“陛下御膳违和，痊复非久，皇太子春秋鼎盛，圣德日跻，废立之事，臣不敢闻。”<br /><br />&nbsp;&nbsp;&nbsp;&nbsp;帝曰：“古之遗直，复见之卿。”乃用奂为太子詹事。<br /><br />&nbsp;&nbsp;&nbsp;&nbsp;废帝即位，除散骑常侍、国子祭酒。出为南中郎康乐侯长史、寻阳太守，行<br /><br />&nbsp;&nbsp;&nbsp;&nbsp;江州事。宣帝即位，为始兴王长史。奂在职清俭，多所规正，宣帝嘉之，赐米五<br /><br />&nbsp;&nbsp;&nbsp;&nbsp;百斛，并累降敕书，殷勤劳问。太建六年，为吏部尚书。八年，加侍中。时有事<br /><br />&nbsp;&nbsp;&nbsp;&nbsp;北边，克复淮、泗，封赏叙用，纷纭重叠，奂应接引进，门无停宾。加以识鉴人<br /><br />&nbsp;&nbsp;&nbsp;&nbsp;物，详练百氏，凡所甄拔，衣冠|绅莫不悦服。性耿介，绝诸请托。虽储副之尊，<br /><br />&nbsp;&nbsp;&nbsp;&nbsp;公侯之重，溺情相及，终不为屈。始兴王叔陵之在湘州，累讽有司，固求台铉。<br /><br />&nbsp;&nbsp;&nbsp;&nbsp;奂曰：“兖章本以德举，未必皇枝。”因抗言于宣帝。帝曰：“始兴那忽望公，<br /><br />&nbsp;&nbsp;&nbsp;&nbsp;且朕儿为公，须在鄱阳王后。”奂曰：“臣之所见，亦如圣旨。”后主时在东宫，<br /><br />&nbsp;&nbsp;&nbsp;&nbsp;欲以江总为太子詹事，令管记陆瑜言之奂。奂曰：“江有潘、陆之华，而无园、<br /><br />&nbsp;&nbsp;&nbsp;&nbsp;绮之实，辅弼储贰，窃谓非材。”后主深以为恨，乃自言于宣帝。宣帝将许之，<br /><br />&nbsp;&nbsp;&nbsp;&nbsp;奂乃奏曰：“江总文华之人，今皇太子文华不少，无藉于总。如臣愚见，愿选敦<br /><br />&nbsp;&nbsp;&nbsp;&nbsp;重之才，以居辅导。”帝曰：“谁可？”奂曰：“都官尚书王廓，代有懿德，识<br /><br />&nbsp;&nbsp;&nbsp;&nbsp;性敦敏，可以居之。”后主时亦在侧，乃曰：“廓，王泰之子，不可居太子詹事。”<br /><br />&nbsp;&nbsp;&nbsp;&nbsp;奂又曰：“宋朝范晔即范泰之子，亦为太子詹事。”后主固争之，帝以总为詹事，<br /><br />&nbsp;&nbsp;&nbsp;&nbsp;由是忤旨。初，后主欲官其私宠，微讽于奂，奂不从。及左仆射陆缮迁职，宣帝<br /><br />&nbsp;&nbsp;&nbsp;&nbsp;欲用奂代缮，已草诏讫，后主抑遂不行。十四年，为散骑常侍、金紫光禄大夫，<br /><br />&nbsp;&nbsp;&nbsp;&nbsp;领前军将军。未行，改领弘范宫卫尉。至德元年卒，年七十余。有集十五卷，弹<br /><br />&nbsp;&nbsp;&nbsp;&nbsp;文四卷。<br /><br />&nbsp;&nbsp;&nbsp;&nbsp;子绍安、绍薪、绍忠。绍忠，字孝扬，亦有才学，位太子洗马、鄱阳王东曹<br /><br />&nbsp;&nbsp;&nbsp;&nbsp;掾。<br /><br />&nbsp;&nbsp;&nbsp;&nbsp;孔琳之，字彦琳，会稽山阴人也。曾祖群，晋御史中丞。祖沈，丞相掾。父<br /><br />&nbsp;&nbsp;&nbsp;&nbsp;Q，光禄大夫。琳之强正有志力，少好文义，解音律，能弹棋，妙善草隶。桓玄<br /><br />&nbsp;&nbsp;&nbsp;&nbsp;辅政为太尉，以为西阁祭酒。玄时议欲废钱用谷帛，琳之议曰：<br /><br />&nbsp;&nbsp;&nbsp;&nbsp;《洪范》八政，以货次食，岂不以交易之所资，为用之至要者乎？故圣王制<br /><br />&nbsp;&nbsp;&nbsp;&nbsp;无用之货，以通有用之财，既无毁败之费，又省难运之苦，此钱所以嗣功龟具，<br /><br />&nbsp;&nbsp;&nbsp;&nbsp;历代不废者也。谷帛为宝，本充衣食，今分以为货，则致损甚多，又劳烦于商贩<br /><br />&nbsp;&nbsp;&nbsp;&nbsp;之手，耗弃于割截之用，此之为弊，著于自曩。故钟繇曰：“巧伪之人，竞湿谷<br /><br />&nbsp;&nbsp;&nbsp;&nbsp;以要利，制薄绢以充资。”魏世制以严刑，弗能禁也。是以司马芝以为“用钱非<br /><br />&nbsp;&nbsp;&nbsp;&nbsp;徒丰国，亦所以省刑”。今既用而废之，则百姓顿亡其财，是有钱无粮之人，皆<br /><br />&nbsp;&nbsp;&nbsp;&nbsp;坐而饥困，此断之之弊也。魏明帝时，钱废谷用四十年矣，以不便于人，乃举朝<br /><br />&nbsp;&nbsp;&nbsp;&nbsp;大议，精才达政之士，莫不以宜复用钱。彼尚舍谷帛而用钱，足以明谷制之弊著<br /><br />&nbsp;&nbsp;&nbsp;&nbsp;于已试也。<br /><br />&nbsp;&nbsp;&nbsp;&nbsp;玄又议复肉刑，琳之以为：<br /><br />&nbsp;&nbsp;&nbsp;&nbsp;唐虞象刑，夏禹立辟，盖淳薄既异，致化不同。《书》曰“世轻世重”，言<br /><br />&nbsp;&nbsp;&nbsp;&nbsp;随时也。夫三代风纯而事简，故罕蹈刑避；季末欲巧而务殷，故动陷宪网。若三<br /><br />&nbsp;&nbsp;&nbsp;&nbsp;千行于叔世，必有踊贵之尤，此五帝不相循法，肉刑不可悉复者也。汉文发仁恻<br /><br />&nbsp;&nbsp;&nbsp;&nbsp;之意，伤自新之路莫由，革古创制，号称刑厝；然名轻而实重，反更伤人。故孝<br /><br />&nbsp;&nbsp;&nbsp;&nbsp;景嗣位，轻之以缓，缓而人慢，又不禁邪。期于刑罚之中，所以见美于昔，历代<br /><br />&nbsp;&nbsp;&nbsp;&nbsp;详论而未获厥中者也。兵荒已后，罹法更多，弃市之刑，本斩右趾，汉文一谬，<br /><br />&nbsp;&nbsp;&nbsp;&nbsp;承而弗革，所以前贤怅恨，议之而未辩。钟繇、陈群之意虽小有不同，欲以右趾<br /><br />&nbsp;&nbsp;&nbsp;&nbsp;代弃市。若从其言，则所活者众矣。降死之生，诚为轻法，可以全其性命，蕃其<br /><br />&nbsp;&nbsp;&nbsp;&nbsp;产育，仁既济物，功亦益众。又今之所患，逋逃为先，屡叛不革，宜令兆身靡所，<br /><br />&nbsp;&nbsp;&nbsp;&nbsp;亦以肃戒未犯，永绝恶原。至于余条，宜且依旧。<br /><br />&nbsp;&nbsp;&nbsp;&nbsp;玄好人附悦，而琳之不能顺旨，是以不见知。累迁尚书左丞，扬州中从事史，<br /><br />&nbsp;&nbsp;&nbsp;&nbsp;所居著绩。时责众官献便宜，议者以为宜修庠序，血卩典刑，审官方，明黜陟，<br /><br />&nbsp;&nbsp;&nbsp;&nbsp;举逸拔才，务农简调。琳之于众议之外，别建言曰：<br /><br />&nbsp;&nbsp;&nbsp;&nbsp;夫玺印者，所以辨章官爵，立契符信。官莫大于皇帝，爵莫尊于公侯，而传<br /><br />&nbsp;&nbsp;&nbsp;&nbsp;国之玺，历代递用；袭封之印，弈世相传。贵在仍旧，无取改作。今世唯尉一职<br /><br />&nbsp;&nbsp;&nbsp;&nbsp;独用一印，至于内外群官，每迁悉改，讨寻其义，私所未达。若谓官各异姓，与<br /><br />&nbsp;&nbsp;&nbsp;&nbsp;传袭不同，则未若异代之为殊也；若论其名器，虽有公卿之贵，未若帝王之重；<br /><br />&nbsp;&nbsp;&nbsp;&nbsp;若以或有诛夷之臣，忌其凶秽，则汉用秦玺，延祚四百，未闻以子婴身戮国亡而<br /><br />&nbsp;&nbsp;&nbsp;&nbsp;弃不佩。帝王公侯之尊，不疑于传玺。人臣众僚之卑，何嫌于即印？载籍未闻其<br /><br />&nbsp;&nbsp;&nbsp;&nbsp;说，推别自乖其准，而终年刻铸，丧功消实，金银铜炭之费，不可称言，非所以<br /><br />&nbsp;&nbsp;&nbsp;&nbsp;因循旧贯，易简之道。愚请众官即用一印，无烦改作，若新置官，又官多印少，<br /><br />&nbsp;&nbsp;&nbsp;&nbsp;文或零失，然后乃铸，则仰裨天府，非唯小益。<br /><br />&nbsp;&nbsp;&nbsp;&nbsp;又曰：<br /><br />&nbsp;&nbsp;&nbsp;&nbsp;凶门柏装，不出礼典，起自末代，积习生常，遂成旧俗。爰自天子，达于庶<br /><br />&nbsp;&nbsp;&nbsp;&nbsp;人。诚行之有由，卒革必骇；然苟无关于情，而有愆礼度，存之未有所明，去之<br /><br />&nbsp;&nbsp;&nbsp;&nbsp;未有所失。固当式遵先典，厘革后谬。况复兼以游费，实为人患者乎？凡人士丧<br /><br />&nbsp;&nbsp;&nbsp;&nbsp;仪，多出闾里，每有此须，动十数万，损人财力，而义无所取。至于寒庶，则人<br /><br />&nbsp;&nbsp;&nbsp;&nbsp;思自竭，虽复室如悬罄，莫不倾产单财，所谓“葬之以礼”，其若此乎？谓宜一<br /><br />&nbsp;&nbsp;&nbsp;&nbsp;罢凶门之式。<br /><br />&nbsp;&nbsp;&nbsp;&nbsp;迁尚书吏部郎。义熙十一年，除宋武帝平北、征西长史，迁侍中。宋台初建，<br /><br />&nbsp;&nbsp;&nbsp;&nbsp;除宋国侍中。永初二年，为御史中丞，明宪直法，无所屈挠，奏劾尚书令徐羡之<br /><br />&nbsp;&nbsp;&nbsp;&nbsp;亏违宪典。时羡之领扬州刺史，琳之弟璩之为中从事，羡之使璩之解释琳之，使<br /><br />&nbsp;&nbsp;&nbsp;&nbsp;停寝其事。琳之不许，曰：“我触忤宰相，政当罪止一身。汝必不应从坐。何须<br /><br />&nbsp;&nbsp;&nbsp;&nbsp;勤勤邪？”自是百僚震肃，莫敢犯禁。武帝甚嘉之，行经兰台，亲加临幸。迁祠<br /><br />&nbsp;&nbsp;&nbsp;&nbsp;部尚书，不事产业，家尤贫素。景平元年卒，追赠太常。子邈，有父风，官至扬<br /><br />&nbsp;&nbsp;&nbsp;&nbsp;州中从事。邈子觊。<br /><br />&nbsp;&nbsp;&nbsp;&nbsp;觊，字思远，少骨鲠有风力，以是非为己任。口吃，好读书，早知名。历位<br /><br />&nbsp;&nbsp;&nbsp;&nbsp;中书黄门侍郎。初，晋安帝时，散骑常侍选望甚重，与侍中不异，其后职任闲散，<br /><br />&nbsp;&nbsp;&nbsp;&nbsp;用人渐轻。孝建三年，孝武欲重其选，于是吏部尚书颜竣奏以觊及司徒左长史王<br /><br />&nbsp;&nbsp;&nbsp;&nbsp;景文应举。帝不欲威权在下，其后分吏部尚书置二人以轻其任。侍中蔡兴宗谓人<br /><br />&nbsp;&nbsp;&nbsp;&nbsp;曰：“选曹要重，常侍闲淡，改之以名而不以实，虽主意欲为轻重，人心岂可变<br /><br />&nbsp;&nbsp;&nbsp;&nbsp;邪？”既而常侍之选复卑，选部之贵不异。大明元年，徙太子中庶子，领翊军校<br /><br />&nbsp;&nbsp;&nbsp;&nbsp;尉，历秘书监，廷尉卿，为御史中丞。鞭令史，为有司所纠，原不问。六年，除<br /><br />&nbsp;&nbsp;&nbsp;&nbsp;安陆王子绥后军长史、江夏内史。性使酒仗气，每醉辄弥日不醒，僚类间多所陵<br /><br />&nbsp;&nbsp;&nbsp;&nbsp;忽，尤不能曲意权幸，莫不畏而疾之。居常贫罄，无有丰约，未尝关怀。为府长<br /><br />&nbsp;&nbsp;&nbsp;&nbsp;史，典签谘事，不呼前不敢前，不令去不敢去。虽醉日居多，而明晓政事，醒时<br /><br />&nbsp;&nbsp;&nbsp;&nbsp;判决，未尝有壅。众咸曰：“孔公一月二十九日醉，胜世人二十九日醒也。”孝<br /><br />&nbsp;&nbsp;&nbsp;&nbsp;武每欲引见，先遣人觇其醉醒。<br /><br />&nbsp;&nbsp;&nbsp;&nbsp;性真素，不尚矫饰，遇得宝玩，服用不疑，而他物粗败，终不改易，时吴郡<br /><br />&nbsp;&nbsp;&nbsp;&nbsp;顾觊之亦尚俭素，衣裘器服皆择其陋者。宋世清俭，称此二人。觊弟道存、从弟<br /><br />&nbsp;&nbsp;&nbsp;&nbsp;徽，颇营产业，二弟请假东还，觊出渚迎之，辎重十余船，皆是绵绢纸席之属。<br /><br />&nbsp;&nbsp;&nbsp;&nbsp;觊见之伪喜，谓曰：“我比乏，得此甚要。”因命置岸侧，既而正色谓曰：“汝<br /><br />&nbsp;&nbsp;&nbsp;&nbsp;辈忝预士流，何至还东作贾客邪？”命烧尽乃去。先是，庾徽之为御史中丞，性<br /><br />&nbsp;&nbsp;&nbsp;&nbsp;豪丽，服玩甚华。觊代之，衣冠器用莫不粗率。兰台令史并三吴富人，咸有轻之<br /><br />&nbsp;&nbsp;&nbsp;&nbsp;之意。觊蓬首缓带，风貌清严，皆重迹屏气，莫敢欺犯。庾徽之，字景猷，颍川<br /><br />&nbsp;&nbsp;&nbsp;&nbsp;鄢陵人也，后卒于南东海太守。觊后为司徒左长史，道存代觊为后军长史、江<br /><br />&nbsp;&nbsp;&nbsp;&nbsp;夏内史。时东土大旱，都邑米贵，一斗将百钱。道存虑觊甚乏，遣吏载五百斛米<br /><br />&nbsp;&nbsp;&nbsp;&nbsp;饷之。觊呼吏谓之曰：“我在彼三载，去官之日，不办有路粮。郎至彼未几，那<br /><br />&nbsp;&nbsp;&nbsp;&nbsp;能得此米邪？可载米还彼。”吏曰：“自古以来无有载米上水者，都下米贵，乞<br /><br />&nbsp;&nbsp;&nbsp;&nbsp;于此货之。”不听，吏乃载米而去。<br /><br />&nbsp;&nbsp;&nbsp;&nbsp;永光元年，迁侍中，后为寻阳王右军长史、行会稽郡事。明帝即位，召为太<br /><br />&nbsp;&nbsp;&nbsp;&nbsp;子詹事，遣故佐平西司马庾业为右军司马，代觊行会稽郡事。时上流反叛，上遣<br /><br />&nbsp;&nbsp;&nbsp;&nbsp;都水使者孔b入东慰劳。b至，说觊以废帝侈费，仓储耗尽，都下罄匮，资用已<br /><br />&nbsp;&nbsp;&nbsp;&nbsp;竭；今南北并起，远近离叛，若拥五郡之锐，招动三吴，事无不克。觊然其言，<br /><br />&nbsp;&nbsp;&nbsp;&nbsp;遂发兵驰檄。觊子长公，b二子淹、玄并在都，驰信密报。泰始二年正月，并逃<br /><br />&nbsp;&nbsp;&nbsp;&nbsp;叛东归。遣书要吴郡太守顾琛，琛以母年笃老，又密迩建邺，与长子宝素谋议未<br /><br />&nbsp;&nbsp;&nbsp;&nbsp;判。少子宝先时为山阴令，驰书报琛，以南师已近，朝廷孤弱，不时顺从，必有<br /><br />&nbsp;&nbsp;&nbsp;&nbsp;覆灭之祸。觊前锋军已度浙江，琛遂据郡同反。吴兴太守王昙生、义兴太守刘延<br /><br />&nbsp;&nbsp;&nbsp;&nbsp;熙、晋陵太守袁标一时响应。<br /><br />&nbsp;&nbsp;&nbsp;&nbsp;庾业既东，明帝即以代延熙为义兴，以延熙为巴陵王休若镇东长史。业至长<br /><br />&nbsp;&nbsp;&nbsp;&nbsp;塘湖，即与延熙合。明帝遣建威将军沈怀明东讨，尚书张永系进。巴陵王休若董<br /><br />&nbsp;&nbsp;&nbsp;&nbsp;统东讨诸军。时觊所遣孙昙等军顿晋陵九里，部阵甚盛。怀明至奔牛，所领寡<br /><br />&nbsp;&nbsp;&nbsp;&nbsp;弱，张永至典阿，未知怀明安否，退还延陵就休若。诸将帅咸劝退破冈，休若宣<br /><br />&nbsp;&nbsp;&nbsp;&nbsp;令敢有言退者斩，众小定。军主刘亮又继至，兵力转集，人情乃安。<br /><br />&nbsp;&nbsp;&nbsp;&nbsp;时齐高帝率军东讨，与张永等于晋陵九里曲结营，与东军相持。上遣积射将<br /><br />&nbsp;&nbsp;&nbsp;&nbsp;军江方兴、南台御史王道隆至晋陵视贼形势，贼帅孙昙、程I宗、陈景远凡有<br /><br />&nbsp;&nbsp;&nbsp;&nbsp;五城，互相连带。I宗城犹未固，道降率所领急攻之，俄顷城陷，斩I宗首。<br /><br />&nbsp;&nbsp;&nbsp;&nbsp;刘亮果劲，便刀J，乃负J而进，直入重栅，众军因之，即皆摧破。齐高帝与永<br /><br />&nbsp;&nbsp;&nbsp;&nbsp;等乘胜驰击之，又大破之。昙因此败走，孔b与昙生焚仓库，奔钱唐。会稽闻<br /><br />&nbsp;&nbsp;&nbsp;&nbsp;西军稍近，将士多奔亡，觊不能复制。上虞令王晏起兵攻郡，觊忧遽不知之为。<br /><br />&nbsp;&nbsp;&nbsp;&nbsp;其夕率千人声云东讨，实趋石[。遇潮涸不得去，众叛都尽，门生载以小船，<br /><br />&nbsp;&nbsp;&nbsp;&nbsp;窜于山嵴村。村人缚以送晏，晏调曰：“此事孔b之为，无豫卿事，可作首辞，<br /><br />&nbsp;&nbsp;&nbsp;&nbsp;当相为申上。”觊曰：“江东处分，莫不由身，委罪求活，便是君辈行意耳。”<br /><br />&nbsp;&nbsp;&nbsp;&nbsp;晏乃斩之东阁外。临死求酒，曰：“此是平生所好。”顾琛、王昙生、袁标等并<br /><br />&nbsp;&nbsp;&nbsp;&nbsp;诣吴喜归罪，喜皆宥之。东军主凡七十六人，于阵斩十七人，余皆原宥。觊之起<br /><br />&nbsp;&nbsp;&nbsp;&nbsp;兵也，梦行宣阳门道上，顾望皆丘陵。觊寤，私告人曰：“丘陵者，弗平，建康<br /><br />&nbsp;&nbsp;&nbsp;&nbsp;其殆难克。”<br /><br />&nbsp;&nbsp;&nbsp;&nbsp;觊弟道存，位黄门吏部郎、南海太守。晋安王子勋建伪号，以为侍中，行雍<br /><br />&nbsp;&nbsp;&nbsp;&nbsp;州事，事败见杀。<br /><br />&nbsp;&nbsp;&nbsp;&nbsp;殷景仁，陈郡长平人也。曾祖融，晋太常。祖茂之，特进、左光禄大夫。父<br /><br />&nbsp;&nbsp;&nbsp;&nbsp;道裕，早亡。景仁少有大成之量，司徒王谧见而以女妻之。为宋武帝太尉行参军，<br /><br />&nbsp;&nbsp;&nbsp;&nbsp;历位中书侍郎。景仁不为文而敏有思致，不谈义而深达理，至于国典朝仪，旧章<br /><br />&nbsp;&nbsp;&nbsp;&nbsp;记注，莫不撰录，识者知其有当世之志也。<br /><br />&nbsp;&nbsp;&nbsp;&nbsp;尝建议请百官举才，以所荐能否黜陟，武帝甚知之。少帝即位，补侍中，累<br /><br />&nbsp;&nbsp;&nbsp;&nbsp;表辞让。优诏申其请，以为黄门侍郎，历左卫将军。文帝即位，委遇弥厚。俄迁<br /><br />&nbsp;&nbsp;&nbsp;&nbsp;侍中，左卫如故。时与王华、王昙首、刘湛四人并为侍中。以风力局干，冠冕一<br /><br />&nbsp;&nbsp;&nbsp;&nbsp;时，同升之美，近代莫及。元嘉三年，车驾征谢晦，司徒王弘入居中书下省，景<br /><br />&nbsp;&nbsp;&nbsp;&nbsp;仁长直，共掌留任。晦平，代到彦之为中领军，侍中如故。<br /><br />&nbsp;&nbsp;&nbsp;&nbsp;文帝所生章太后早亡，上奉太后所生苏氏甚谨。六年，苏氏卒，车驾亲往临<br /><br />&nbsp;&nbsp;&nbsp;&nbsp;哭，诏欲遵二汉推恩之典。景仁议以为“汉氏推恩加爵，于时承秦之弊，儒术蔑<br /><br />&nbsp;&nbsp;&nbsp;&nbsp;如，惧非盛明所宜轨蹈。晋监二代，朝政之所因。君举必书，哲王之所慎。体至<br /><br />&nbsp;&nbsp;&nbsp;&nbsp;公者，县爵赏于无私；奉天统者，每屈情以申制，所以作孚万国，贻则后昆”。<br /><br />&nbsp;&nbsp;&nbsp;&nbsp;上从之。<br /><br />&nbsp;&nbsp;&nbsp;&nbsp;丁母忧，葬竟，起为领军将军，固辞。上使纲纪代拜，遣中书舍人周赳与载<br /><br />&nbsp;&nbsp;&nbsp;&nbsp;诣府。服阕，迁尚书仆射。太子詹事刘湛代为领军，湛与景仁素善，皆被遇于武<br /><br />&nbsp;&nbsp;&nbsp;&nbsp;帝，俱以宰相许之。湛常居外任。会王弘、王华、王昙首相系亡，景仁引湛还朝，<br /><br />&nbsp;&nbsp;&nbsp;&nbsp;共参朝政。湛既入，以景仁位遇本不逾己，一旦居前，意甚愤愤。知文帝信仗景<br /><br />&nbsp;&nbsp;&nbsp;&nbsp;仁，不可移夺，乃深结司徒彭城王义康，欲倚宰相之重以倾之。十二年，景仁迁<br /><br />&nbsp;&nbsp;&nbsp;&nbsp;中书令、护军将军，仆射如故，寻复加领吏部。湛愈怒，义康纳湛言，毁景仁于<br /><br />&nbsp;&nbsp;&nbsp;&nbsp;文帝，帝遇之益隆。景仁密陈相王权重，非社稷计，上以为然。景仁对亲旧叹曰：<br /><br />&nbsp;&nbsp;&nbsp;&nbsp;“引之令入，便噬人。”乃称疾请解，不见许，使停家养病。湛议欲遣人若劫盗<br /><br />&nbsp;&nbsp;&nbsp;&nbsp;者于外杀之，以为文帝虽知，当不能伤至亲之爱。上微闻之，徙景仁于西掖门外<br /><br />&nbsp;&nbsp;&nbsp;&nbsp;晋鄱阳王第，以为护军府。密迩宫禁，故其计不行。景仁卧疾者五年，虽不见上，<br /><br />&nbsp;&nbsp;&nbsp;&nbsp;而密函去来，日中以十数，朝政大小必以问焉。影迹周密，莫有窥其际者。及将<br /><br />&nbsp;&nbsp;&nbsp;&nbsp;收湛之日，景仁便拂拭衣冠。寝疾既久，左右皆不悟其意。其夜，上出华林园延<br /><br />&nbsp;&nbsp;&nbsp;&nbsp;贤堂召之，景仁犹称脚疾，小床舆以就坐，诛讨处分，一皆委之。<br /><br />&nbsp;&nbsp;&nbsp;&nbsp;代义康为扬州刺史，仆射、吏部如故。遣使者授印绶，主簿代拜毕，便觉疾<br /><br />&nbsp;&nbsp;&nbsp;&nbsp;甚，情理乖错。性本宽厚，而忽更苛暴，问左右曰：“今年男婚多，女嫁多？”<br /><br />&nbsp;&nbsp;&nbsp;&nbsp;是冬大雪，景仁乘舆出厅事观望，忽惊曰：“当阁何得有大树？”既而曰：“我<br /><br />&nbsp;&nbsp;&nbsp;&nbsp;误耳。”疾笃，文帝谓不利在州，使还住仆射下省。为州凡月余日卒，或云见刘<br /><br />&nbsp;&nbsp;&nbsp;&nbsp;湛为崇。追赠侍中、司空，谥曰文成公。大明五年，孝武经景仁墓，诏遣致祭。<br /><br />&nbsp;&nbsp;&nbsp;&nbsp;子道矜，幼而不慧，位太中大夫。道矜子恒，明帝时，位侍中、度支尚书。<br /><br />&nbsp;&nbsp;&nbsp;&nbsp;属父疾积久，为有司所奏。诏曰：“道矜生便有病，更无横疾；恒因愚习惰，久<br /><br />&nbsp;&nbsp;&nbsp;&nbsp;妨清序，可除散骑常侍。”<br /><br />&nbsp;&nbsp;&nbsp;&nbsp;淳，字粹远，景仁从祖弟也。祖允，晋太常。父穆，以和谨致称，自五兵尚<br /><br />&nbsp;&nbsp;&nbsp;&nbsp;书为宋武帝相国左长史。元嘉中，位特进、右光禄大夫，领始兴王师。卒官，谥<br /><br />&nbsp;&nbsp;&nbsp;&nbsp;曰元子。淳少好学，有美名，历中书黄门侍郎。黄门清切，直下应留下省，以父<br /><br />&nbsp;&nbsp;&nbsp;&nbsp;老特听还家。高简寡言，早有清尚，爱好文义，未尝违舍。在秘书阁撰《四部书<br /><br />&nbsp;&nbsp;&nbsp;&nbsp;大目》，凡四十卷，行于世。元嘉十一年卒，朝廷痛惜之。<br /><br />&nbsp;&nbsp;&nbsp;&nbsp;子孚，有父风。尝与侍中何勖共食，孚羹尽，勖云：“益殷莼羹。”勖，司<br /><br />&nbsp;&nbsp;&nbsp;&nbsp;空无忌子也。孚徐辍箸曰：“何无忌讳。”孚位吏部郎，为顺帝抚军长史。<br /><br />&nbsp;&nbsp;&nbsp;&nbsp;子臻，字后同，幼有名行，袁粲、褚彦回并赏异之。每造二公之席，辄清言<br /><br />&nbsp;&nbsp;&nbsp;&nbsp;毕景。王俭为丹阳尹，引为郡丞。袁昂先拜秘书丞，求臻为到省表。臻答曰：<br /><br />&nbsp;&nbsp;&nbsp;&nbsp;“何不见倩拜，而见倩作表。”遂不为作。历位太子洗马。<br /><br />&nbsp;&nbsp;&nbsp;&nbsp;淳弟冲，字希远，位御史中丞，有司直之称。再迁度支尚书。元凶妃即淳女，<br /><br />&nbsp;&nbsp;&nbsp;&nbsp;而冲在东宫为劭所知遇。劭弑立，以为司隶校尉。冲有学义文辞，劭使为尚书符，<br /><br />&nbsp;&nbsp;&nbsp;&nbsp;罪状孝武，亦为劭尽力。建邺平，赐死。<br /><br />&nbsp;&nbsp;&nbsp;&nbsp;冲弟淡，字夷远，亦历黄门吏部郎，太子中庶子。大明中，又以文章见知。<br /><br />&nbsp;&nbsp;&nbsp;&nbsp;论曰：季恭命偶兴王，恩深惟旧，及位致崇宠，而每存谦挹。观夫持满之戒，<br /><br />&nbsp;&nbsp;&nbsp;&nbsp;足以追踪古人。L之贞素之风，不践无义之地。《易》曰：“王臣蹇蹇，其动也<br /><br />&nbsp;&nbsp;&nbsp;&nbsp;直。”休文行己之度，可谓近之。琳之二议，深达变通之道。觊持身之节，亦曰<br /><br />&nbsp;&nbsp;&nbsp;&nbsp;一时之良，而听言则悖，晚致覆没，痛矣哉！景仁远大之情，著于初筮，元嘉之<br /><br />&nbsp;&nbsp;&nbsp;&nbsp;盛，卒致宗臣，言听计从，于斯为重，美矣乎。</div>
            <div class="link">
                <a id="err-report" href="javascript:void(0)" onClick="report('南史出错啦!');">
                    错误举报</a><a id="add-bookcase" href="javascript:void(0)" onClick="addbookcase(4204,332689);">加入书签</a><a
                        href="332625.html">上一页</a>&larr;<a href="index.html">返回列表</a>&rarr;<a
                            href="332760.html">下一页</a><a id="book-vote" href="javascript:void(0)" onClick="vote(4204);">投推荐票</a><a
                                id="err-report" href="javascript:void(0)" onClick="report('南史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "332625.html"; var next_page = "332760.html"; var index_page = "index.html"; var sortid = "9"; var article_id = "4204"; var chapter_id = "332689"; var articlename = "南史"; var chaptername = " 卷二十七 列传第十七"; var author = "李延寿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>