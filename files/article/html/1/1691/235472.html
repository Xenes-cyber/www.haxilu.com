<!DOCTYPE html>
<html>
<head>
<meta charset="gbk" />
<title>明史- 卷三百二十四 列传第二百十二-在线阅读-哈西文学网</title>
<meta name="keywords" content="张廷玉等，明史， 卷三百二十四 列传第二百十二全文， 卷三百二十四 列传第二百十二在线阅读 哈西文学网" />
<meta name="description" content="哈西文学网提供张廷玉等的明史  卷三百二十四 列传第二百十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1691/235472.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1691/235472.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 明史</div>
		<div class="fr"><a id="add-bookcase" href="javascript:void(0)" onClick="addbookcase(1691,0);">加入书架</a>|<a id="book-vote" href="javascript:void(0)" onClick="vote(1691);">投推荐票</a>|<a id="err-report" href="javascript:void(0)" onClick="report('明史出错啦!');">错误举报</a>|<a href="https://www.haxi88.com/files/article/info/1/1691.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三百二十四 列传第二百十二</h1>
            <div class="link xb">
                <a href="235451.html">上一页</a>&larr;<a href="index.html">返回列表</a>&rarr;<a
                    href="235495.html">下一页</a></div>			
            <div id="BookText">&nbsp;&nbsp;&nbsp;&nbsp;◎外国五<br /><br />&nbsp;&nbsp;&nbsp;&nbsp;○占城（宾童龙）真腊暹罗爪哇（^婆苏吉丹碟里日罗夏治）<br /><br />&nbsp;&nbsp;&nbsp;&nbsp;三佛齐<br /><br />&nbsp;&nbsp;&nbsp;&nbsp;占城居南海中，自琼州航海顺风一昼夜可至，自福州西南行十昼夜可至，即<br /><br />&nbsp;&nbsp;&nbsp;&nbsp;周越裳地。秦为林邑，汉为象林县。后汉末，区连据其地，始称林邑王。自晋至<br /><br />&nbsp;&nbsp;&nbsp;&nbsp;隋仍之。唐时，或称占不劳，或称占婆，其王所居曰占城。至德后，改国号曰环。<br /><br />&nbsp;&nbsp;&nbsp;&nbsp;迄周、宋，遂以占城为号，朝贡不替。元世祖恶其阻命，大举兵击破之，亦不能<br /><br />&nbsp;&nbsp;&nbsp;&nbsp;定。<br /><br />&nbsp;&nbsp;&nbsp;&nbsp;洪武二年，太祖遣官以即位诏谕其国。其王阿E阿者先已遣使奉表来朝，贡<br /><br />&nbsp;&nbsp;&nbsp;&nbsp;象虎方物。帝喜，即遣官赍玺书、《大统历》、文绮、纱罗，偕其使者往赐，其<br /><br />&nbsp;&nbsp;&nbsp;&nbsp;王复遣使来贡。自后或比岁贡，或间岁，或一岁再贡。未几，命中书省管勾甘桓、<br /><br />&nbsp;&nbsp;&nbsp;&nbsp;会同馆副使路景贤赍诏，封阿E阿者为占城国王，赐彩币四十、《大统历》三千。<br /><br />&nbsp;&nbsp;&nbsp;&nbsp;三年遣使往祀其山川，寻颁科举诏于其国。<br /><br />&nbsp;&nbsp;&nbsp;&nbsp;初，安南与占城构兵，天子遣使谕解，而安南复相侵。四年，其王奉金叶<br /><br />&nbsp;&nbsp;&nbsp;&nbsp;表来朝，长尺余，广五寸，刻本国字。馆人译之，其意曰：“大明皇帝登大宝位，<br /><br />&nbsp;&nbsp;&nbsp;&nbsp;抚有四海，如天地覆载，日月照临。阿E阿者譬一草木尔，钦蒙遣使，以金印封<br /><br />&nbsp;&nbsp;&nbsp;&nbsp;为国王，感戴忻悦，倍万恒情。惟是安南用兵，侵扰疆域，杀掠吏民。伏愿皇帝<br /><br />&nbsp;&nbsp;&nbsp;&nbsp;垂慈，赐以兵器及乐器、乐人，俾安南知我占城乃声教所被，输贡之地，庶不敢<br /><br />&nbsp;&nbsp;&nbsp;&nbsp;欺陵。”帝命礼部谕之曰：“占城、安南并事朝廷，同奉正朔，乃擅自构兵，<br /><br />&nbsp;&nbsp;&nbsp;&nbsp;毒害生灵，既失事君之礼，又乖交邻之道。已咨安南国王，令即日罢兵。本国亦<br /><br />&nbsp;&nbsp;&nbsp;&nbsp;宜讲信修睦，各保疆土。所请兵器，于王何吝，但两国互构而赐占城，是助尔<br /><br />&nbsp;&nbsp;&nbsp;&nbsp;相攻，甚非抚安之义。乐器、乐人，语音殊异，难以遣发。尔国有晓华言者，其<br /><br />&nbsp;&nbsp;&nbsp;&nbsp;选择以来，当令肄习。”因命福建省臣勿徵其税，示怀柔之意。<br /><br />&nbsp;&nbsp;&nbsp;&nbsp;六年，贡使言：“海寇张汝厚、林福等自称元帅，剽劫海上。国主击破之，<br /><br />&nbsp;&nbsp;&nbsp;&nbsp;贼魁溺死，获其舟二十艘、苏木七万斤，谨奉献。”帝嘉之，命给赐加等。冬，<br /><br />&nbsp;&nbsp;&nbsp;&nbsp;遣使献安南之捷。帝谓省臣曰：“去冬，安南言占城犯境；今年，占城谓安南扰<br /><br />&nbsp;&nbsp;&nbsp;&nbsp;边，未审曲直。可遣人往谕，各罢兵息民，毋相侵扰。”十年与安南王陈大<br /><br />&nbsp;&nbsp;&nbsp;&nbsp;战，败死。十二年，贡使至都，中书不以时奏。帝切责丞相胡惟庸、汪广洋，<br /><br />&nbsp;&nbsp;&nbsp;&nbsp;二人遂获罪。遣官赐王《大统历》及衣币，令与安南修好罢兵。<br /><br />&nbsp;&nbsp;&nbsp;&nbsp;十三年遣使贺万寿节。帝闻其与安南水战不利，赐敕谕曰：“曩者安南兵出，<br /><br />&nbsp;&nbsp;&nbsp;&nbsp;败于占城。占城乘胜入安南，安南之辱已甚。王能保境息民，则福可长享；如必<br /><br />&nbsp;&nbsp;&nbsp;&nbsp;驱兵苦战，胜负不可知，而鹬蚌相持，渔人得利，他日悔之，不亦晚乎？”十六<br /><br />&nbsp;&nbsp;&nbsp;&nbsp;年贡象牙二百枝及方物。遣官赐以勘合、文册及织金文绮三十二、磁器万九千。<br /><br />&nbsp;&nbsp;&nbsp;&nbsp;十九年遣子宝部领诗那日忽来朝，贺万寿节，献象五十四，皇太子亦有献。帝嘉<br /><br />&nbsp;&nbsp;&nbsp;&nbsp;其诚，赐赉优渥，命中官送还。明年复贡象五十一及伽南、犀角诸物，帝加宴赉。<br /><br />&nbsp;&nbsp;&nbsp;&nbsp;还至广东，复命中官宴饯，给道里费。<br /><br />&nbsp;&nbsp;&nbsp;&nbsp;真腊贡象，占城王夺其四之一，其他失德事甚多。帝闻之，怒。二十一年夏，<br /><br />&nbsp;&nbsp;&nbsp;&nbsp;命行人董绍敕责之。绍未至，而其贡使抵京。寻复遣使谢罪，乃命宴赐如制。<br /><br />&nbsp;&nbsp;&nbsp;&nbsp;时阿E阿者失道，大臣阁胜怀不轨谋，二十三年弑王自立。明年遣太师奉表<br /><br />&nbsp;&nbsp;&nbsp;&nbsp;来贡，帝恶其悖逆，却之。三十年后，复连入贡。<br /><br />&nbsp;&nbsp;&nbsp;&nbsp;成祖即位，诏谕其国。永乐元年，其王占巴的赖奉金叶表朝贡，且告安南侵<br /><br />&nbsp;&nbsp;&nbsp;&nbsp;掠，请降敕戒谕。帝可之，遣行人蒋宾兴、王枢使其国，赐以绒、锦、织金文绮、<br /><br />&nbsp;&nbsp;&nbsp;&nbsp;纱罗。明年，以安南王胡棺啵诏戢兵，遣官谕占城王。而王遣使奏：“安南不<br /><br />&nbsp;&nbsp;&nbsp;&nbsp;遵诏旨，以舟师来侵，朝贡人回，赐物悉遭夺掠。又畀臣冠服、印章，俾为臣属。<br /><br />&nbsp;&nbsp;&nbsp;&nbsp;且已据臣沙离牙诸地，更侵掠未已，臣恐不能自存。乞隶版图，遣官往治。”帝<br /><br />&nbsp;&nbsp;&nbsp;&nbsp;怒，敕责胡梗而赐占城王钞币。<br /><br />&nbsp;&nbsp;&nbsp;&nbsp;四年贡白象方物，复告安南之难。帝大发兵往讨，敕占城严兵境上，遏其越<br /><br />&nbsp;&nbsp;&nbsp;&nbsp;逸，获者即送京师。五年攻取安南所侵地，获贼党胡烈、潘麻休等献俘阙下，贡<br /><br />&nbsp;&nbsp;&nbsp;&nbsp;方物谢恩。帝嘉其助兵讨逆，遣中官王贵通赍敕及银币赐之。<br /><br />&nbsp;&nbsp;&nbsp;&nbsp;六年，郑和使其国。王遣其孙舍杨该贡象及方物谢恩。十年，其贡使乞冠带，<br /><br />&nbsp;&nbsp;&nbsp;&nbsp;予之。复命郑和使其国。<br /><br />&nbsp;&nbsp;&nbsp;&nbsp;十三年，王师方征陈季扩，命占城助兵。尚书陈洽言：“其王阴怀二心，愆<br /><br />&nbsp;&nbsp;&nbsp;&nbsp;期不进，反以金帛、战象资季扩，季扩以黎苍女遗之。复约季扩舅陈翁挺侵升华<br /><br />&nbsp;&nbsp;&nbsp;&nbsp;府所辖四州十一县地。厥罪维均，宜遣兵致讨。”帝以交址初平，不欲劳师，但<br /><br />&nbsp;&nbsp;&nbsp;&nbsp;赐敕切责，俾还侵地，王即遣使谢罪。十六年，遣其孙舍那挫来朝。命中官林贵、<br /><br />&nbsp;&nbsp;&nbsp;&nbsp;行人倪俊送归，有赐。<br /><br />&nbsp;&nbsp;&nbsp;&nbsp;宣德元年，行人黄原昌往颁正朔，绳其王不恪，却所酬金币以归，擢户部员<br /><br />&nbsp;&nbsp;&nbsp;&nbsp;外郎。<br /><br />&nbsp;&nbsp;&nbsp;&nbsp;正统元年，琼州知府程莹言：“占城比年一贡，劳费实多。乞如暹罗诸国例，<br /><br />&nbsp;&nbsp;&nbsp;&nbsp;三年一贡。”帝是之，敕其使如莹言，赐王及妃彩币。然番人利中国市易，虽有<br /><br />&nbsp;&nbsp;&nbsp;&nbsp;此令，迄不遵。<br /><br />&nbsp;&nbsp;&nbsp;&nbsp;六年，王占巴的赖卒，其孙摩诃贲该以遗命遣王孙述提昆来朝贡，且乞嗣位。<br /><br />&nbsp;&nbsp;&nbsp;&nbsp;乃遣给事中管印⑿腥宋饣蓐遐，封为王，新王及妃并有赐。七年春，述提昆卒<br /><br />&nbsp;&nbsp;&nbsp;&nbsp;于途，帝悯之，遣官赐祭。八年遣从子且扬乐催贡舞牌旗黑象。<br /><br />&nbsp;&nbsp;&nbsp;&nbsp;十一年，敕谕摩诃贲该曰：“迩者，安南王黎浚遣使奏王欺其孤幼，曩已侵<br /><br />&nbsp;&nbsp;&nbsp;&nbsp;升、华、思、义四州，今又屡攻化州，掠其人畜财物。二国俱受朝命，各有分疆，<br /><br />&nbsp;&nbsp;&nbsp;&nbsp;岂可兴兵构怨，乖睦邻保境之义。王宜祗循礼分，严饬边臣，毋恣肆侵轶，贻<br /><br />&nbsp;&nbsp;&nbsp;&nbsp;祸生灵。”并谕安南严行备御，毋挟私报复。先是，定三年一贡之例，其国不遵。<br /><br />&nbsp;&nbsp;&nbsp;&nbsp;及诘其使者，则云：“先王已逝，前敕无存，故不知此令。”是岁，贡使复至，<br /><br />&nbsp;&nbsp;&nbsp;&nbsp;再敕王遵制，赐王及妃彩币。冬复遣使来贡。<br /><br />&nbsp;&nbsp;&nbsp;&nbsp;十二年，王与安南战，大败被执。故王占巴的赖侄摩诃贵来遣使奏：“先王<br /><br />&nbsp;&nbsp;&nbsp;&nbsp;抱疾，曾以臣为世子，欲令嗣位。臣时年幼，逊位于舅氏摩诃贲该。后屡兴兵伐<br /><br />&nbsp;&nbsp;&nbsp;&nbsp;安南，致敌兵入旧州古垒等处，杀掠人畜殆尽，王亦被擒。国人以臣先王之侄，<br /><br />&nbsp;&nbsp;&nbsp;&nbsp;且有遗命，请臣代位。辞之再三，不得已始于府前治事。臣不敢自专，伏候朝命。”乃遣给事中陈谊、行人薛干封为王，谕以保国交邻，并谕国中臣民共相辅翼。<br /><br />&nbsp;&nbsp;&nbsp;&nbsp;十三年敕安南送摩诃贲该还国，不奉命。<br /><br />&nbsp;&nbsp;&nbsp;&nbsp;景泰三年遣使来贡，且告王讣。命给事中潘本愚、行人边永封其弟摩诃贵由<br /><br />&nbsp;&nbsp;&nbsp;&nbsp;为王。<br /><br />&nbsp;&nbsp;&nbsp;&nbsp;天顺元年入贡，赐其正副使l花金带。二年，王摩诃罗悦新立，遣使奉<br /><br />&nbsp;&nbsp;&nbsp;&nbsp;表朝贡。四年复贡，自正使以下赐纱帽及金银角带有差。使者诉安南见侵，因敕<br /><br />&nbsp;&nbsp;&nbsp;&nbsp;谕安南王。九月，使来，告王丧。命给事中黄汝霖、行人刘恕封王弟罗茶全为<br /><br />&nbsp;&nbsp;&nbsp;&nbsp;王。<br /><br />&nbsp;&nbsp;&nbsp;&nbsp;八年入贡。宪宗嗣位，应颁赐蕃国锦币，礼官请付使臣赍回，从之。使者复<br /><br />&nbsp;&nbsp;&nbsp;&nbsp;诉安南见侵，求索白象。乞如永乐时，遣官安抚，建立界牌石，以杜侵陵。兵部<br /><br />&nbsp;&nbsp;&nbsp;&nbsp;以两国方争，不便遣使，乞令使臣归谕国王，务循礼法，固封疆，捍外侮，毋轻<br /><br />&nbsp;&nbsp;&nbsp;&nbsp;构祸，从之。<br /><br />&nbsp;&nbsp;&nbsp;&nbsp;成化五年入贡。时安南索占城犀象、宝货，令以事天朝之礼事之。占城不从，<br /><br />&nbsp;&nbsp;&nbsp;&nbsp;大举往伐。七年破其国，执王罗茶全及家属五十余人，劫印符，大肆焚掠，遂<br /><br />&nbsp;&nbsp;&nbsp;&nbsp;据其地。王弟罗茶悦逃山中，遣使告难。兵部言：“安南吞并与国，若不为处<br /><br />&nbsp;&nbsp;&nbsp;&nbsp;分，非惟失占城归附之心，抑恐启安南跋扈之志。宜遣官赍敕宣谕，还其国王及<br /><br />&nbsp;&nbsp;&nbsp;&nbsp;眷属。”帝虑安逆命，令俟贡使至日，赐敕责之。<br /><br />&nbsp;&nbsp;&nbsp;&nbsp;八年，以罗茶悦请封，命给事中陈峻、行人李珊持节往。峻等至新州港，<br /><br />&nbsp;&nbsp;&nbsp;&nbsp;守者拒之，知其国已为安南所据，改为交南州，乃不敢入。十年冬还朝。<br /><br />&nbsp;&nbsp;&nbsp;&nbsp;安南既破占城，复遣兵执罗茶悦，立前王孙斋亚麻弗C为王，以国南<br /><br />&nbsp;&nbsp;&nbsp;&nbsp;边地予之。十四年，遣使朝贡请封，命给事中冯义、行人张瑾往封之。义等多携<br /><br />&nbsp;&nbsp;&nbsp;&nbsp;私物，既至广东，闻斋亚麻弗C已死，其弟古来遣使乞封。义等虑空还失利，<br /><br />&nbsp;&nbsp;&nbsp;&nbsp;亟至占城。占城人言，王孙请封之后，即为古来所杀，安南以伪敕立其国人提婆<br /><br />&nbsp;&nbsp;&nbsp;&nbsp;苔为王。义等不俟奏报，辄以印币授提婆苔封之，得所赂黄金百余两，又往满剌<br /><br />&nbsp;&nbsp;&nbsp;&nbsp;加国尽货其私物以归。义至海洋病死。瑾具其事，并上伪敕于朝。<br /><br />&nbsp;&nbsp;&nbsp;&nbsp;十七年，古来遣使朝贡，言：“安南破臣国时，故王弟罗茶悦逃居佛灵山。<br /><br />&nbsp;&nbsp;&nbsp;&nbsp;比天使赍封诰至，已为贼人执去，臣与兄斋亚麻弗C潜窜山谷。后贼人畏惧<br /><br />&nbsp;&nbsp;&nbsp;&nbsp;天威，遣人访觅臣兄，还以故地。然自邦都郎至占腊止五处，臣兄权国未几，遽<br /><br />&nbsp;&nbsp;&nbsp;&nbsp;尔陨殁。臣当嗣立，不敢自专，仰望天恩，赐之册印。臣国所有土地本二十七处，<br /><br />&nbsp;&nbsp;&nbsp;&nbsp;四府、一州、二十二县。东至海，南至占腊，西至黎人山，北至阿本喇补，凡三<br /><br />&nbsp;&nbsp;&nbsp;&nbsp;千五百余里。乞特谕交人，尽还本国。”章下廷议，英国公张懋等请特遣近臣有<br /><br />&nbsp;&nbsp;&nbsp;&nbsp;威望者二人往使。时安南贡使方归，即赐敕诘责黎灏，令速还地，毋抗朝命。礼<br /><br />&nbsp;&nbsp;&nbsp;&nbsp;官乃劾瑾擅封，执下诏狱，具得其情，论死。时古来所遣使臣在馆，召问之，云：<br /><br />&nbsp;&nbsp;&nbsp;&nbsp;“古来实王弟，其王病死，非弑。提婆苔不知何人。”乃命使臣暂归广东，俟提<br /><br />&nbsp;&nbsp;&nbsp;&nbsp;婆苔使至，审诚伪处之。使臣候命经年，提婆苔使者不至，乃令还国。<br /><br />&nbsp;&nbsp;&nbsp;&nbsp;二十，年敕古来抚谕提婆苔，使纳原降国王印，宥其受伪封之罪，仍为头目。<br /><br />&nbsp;&nbsp;&nbsp;&nbsp;提婆苔不受命，乃遣给事中李孟D、行人叶应册封古来为国王。孟D等言：“占<br /><br />&nbsp;&nbsp;&nbsp;&nbsp;城险远，安南构兵未已，提婆苔又窃据其地，稍或不慎，反损国威。宜令来使<br /><br />&nbsp;&nbsp;&nbsp;&nbsp;传谕古来，诣广东受封，并敕安南悔祸。”从之。古来乃自老挝挈家赴崖州，孟<br /><br />&nbsp;&nbsp;&nbsp;&nbsp;D竣封事而返。古来又欲躬诣阙廷，奏安南之罪。二十三年，总督宋F以闻。廷<br /><br />&nbsp;&nbsp;&nbsp;&nbsp;议遣大臣一人往劳，檄安南存亡继绝，迎古来返占城。帝报可，命南京右都御史<br /><br />&nbsp;&nbsp;&nbsp;&nbsp;屠K往。至广东，即传檄安南，宣示祸福。募健卒二千人，驾海舟二十艘，护<br /><br />&nbsp;&nbsp;&nbsp;&nbsp;古来还国。安南以K大臣奉特遣，不敢抗，古来乃得入。<br /><br />&nbsp;&nbsp;&nbsp;&nbsp;明年，弘治改元，遣使入贡。二年遣弟卜古良赴广东，言：“安南仍肆侵陵，<br /><br />&nbsp;&nbsp;&nbsp;&nbsp;乞如永乐时遣将督兵守护。”总督秦等以闻。兵部言：“安南、占城皆《祖训》<br /><br />&nbsp;&nbsp;&nbsp;&nbsp;所载不征之国。永乐间命将出师，乃正黎贼弑逆之罪，非以邻境交恶之故。今黎<br /><br />&nbsp;&nbsp;&nbsp;&nbsp;灏修贡惟谨，古来肤受之d，容有过情，不可信其单词，劳师不征之国。宜令<br /><br />&nbsp;&nbsp;&nbsp;&nbsp;守臣回咨，言近交人杀害王子古苏麻，王即率众败之，仇耻已雪。王宜自强修政，<br /><br />&nbsp;&nbsp;&nbsp;&nbsp;抚u国人，保固疆圉，仍与安南敦睦修好。其余嫌细故，悉宜捐除。倘不能自强，<br /><br />&nbsp;&nbsp;&nbsp;&nbsp;专藉朝廷发兵渡海，代王守国，古无是理。”帝如其言。三年遣使谢恩。其国自<br /><br />&nbsp;&nbsp;&nbsp;&nbsp;残破后，民物萧条，贡使渐稀。<br /><br />&nbsp;&nbsp;&nbsp;&nbsp;十二，年遣使奏：“本国新州港之地，仍为安南侵夺，患方未息。臣年已老，<br /><br />&nbsp;&nbsp;&nbsp;&nbsp;请及臣未死，命长子沙古卜洛袭封，庶他日可保国土。”廷议：“安南为占城患，<br /><br />&nbsp;&nbsp;&nbsp;&nbsp;已非一日。朝廷尝因占城之d，累降玺书，曲垂诲谕。安南前后奏报，皆言祗<br /><br />&nbsp;&nbsp;&nbsp;&nbsp;承朝命，土地人民，悉已退还。然安南辨释之语方至，而占城控诉之词又闻，恐<br /><br />&nbsp;&nbsp;&nbsp;&nbsp;真有不获已之情。宜仍令守臣切谕安南，毋贪人土地，自贻祸殃，否则议遣偏师<br /><br />&nbsp;&nbsp;&nbsp;&nbsp;往问其罪。至占城王长子，无父在袭封之理。请令先立为世子摄国事，俟他日当<br /><br />&nbsp;&nbsp;&nbsp;&nbsp;袭位时，如例请封。”帝报允。寻遣王孙沙不登古鲁来贡。<br /><br />&nbsp;&nbsp;&nbsp;&nbsp;十八年，古来卒。子沙古卜洛遣使来贡，不告父丧，但乞命大臣往其国，仍<br /><br />&nbsp;&nbsp;&nbsp;&nbsp;以新州港诸地封之。别有占夺方舆之奏，微及父卒事。给事中任良弼等言：“占<br /><br />&nbsp;&nbsp;&nbsp;&nbsp;城前因国土削弱，假贡乞封，仰仗天威，伏邻国。其实国王之立不立，不系朝<br /><br />&nbsp;&nbsp;&nbsp;&nbsp;廷之封不封也。今称古来已殁，虚实难知。万一我使至彼，古来尚存，将遂封其<br /><br />&nbsp;&nbsp;&nbsp;&nbsp;子乎？抑义不可而已乎？迫胁之间，事极难处。如往时科臣林霄之使满剌加，不<br /><br />&nbsp;&nbsp;&nbsp;&nbsp;肯北面屈膝，幽饿而死，迄不能问其罪。君命国威，不可不慎。大都海外诸蕃，<br /><br />&nbsp;&nbsp;&nbsp;&nbsp;无事则废朝贡而自立，有事则假朝贡而请封。今者贡使之来，岂急于求封，不过<br /><br />&nbsp;&nbsp;&nbsp;&nbsp;欲复安南之侵地，还粤东之逃人耳。夫安南侵地，玺书屡谕归还，占据如故。今<br /><br />&nbsp;&nbsp;&nbsp;&nbsp;若再谕，彼将玩视之，天威亵矣。倘我使往封占城，羁留不遣，求为处分，朝廷<br /><br />&nbsp;&nbsp;&nbsp;&nbsp;将何以应？又或拘我使者，令索逃人，是以天朝之贵臣，质于海外之蛮邦。宜如<br /><br />&nbsp;&nbsp;&nbsp;&nbsp;往年古来就封广东事，令其领敕归国，于计为便。”礼部亦以古来存亡未明，请<br /><br />&nbsp;&nbsp;&nbsp;&nbsp;令广东守臣移文占城勘报，从之，既而封事久不行。<br /><br />&nbsp;&nbsp;&nbsp;&nbsp;正德五年，沙古卜洛遣叔父沙系把麻入贡，因请封。命给事中李贯、行人刘<br /><br />&nbsp;&nbsp;&nbsp;&nbsp;廷瑞往。贯抵广东惮行，请如往年古来故事，令其使臣领封。廷议：“遣官已二<br /><br />&nbsp;&nbsp;&nbsp;&nbsp;年，今若中止，非兴灭继绝义。倘其使不愿领封，或领归而受非其人，重起事端，<br /><br />&nbsp;&nbsp;&nbsp;&nbsp;益伤国体，宜令贯等亟往。”贯终惮行，以乏通事、火长为词。廷议令广东守臣<br /><br />&nbsp;&nbsp;&nbsp;&nbsp;采访其人，如终不得，则如旧例行。贯复设词言：“臣奉命五载，似惮风波之险，<br /><br />&nbsp;&nbsp;&nbsp;&nbsp;殊不知占城自古来被逐后，窜居赤坎邦都郎，国非旧疆，势不可往。况古来乃前<br /><br />&nbsp;&nbsp;&nbsp;&nbsp;王斋亚麻弗C之头目，杀王而夺其位。王有三子，其一尚存，义又不可。律<br /><br />&nbsp;&nbsp;&nbsp;&nbsp;以《春秋》之法，虽不兴问罪之师，亦必绝朝贡之使。奈何又为采访之议，徒延<br /><br />&nbsp;&nbsp;&nbsp;&nbsp;岁月，于事无益。”广东巡按丁楷亦附会具奏，廷议从之。十年令其使臣赍敕往，<br /><br />&nbsp;&nbsp;&nbsp;&nbsp;自是遂为故事，其国贡使亦不常至。<br /><br />&nbsp;&nbsp;&nbsp;&nbsp;嘉靖二十二年遣王叔沙不登古鲁来贡，诉数为安南侵扰，道阻难归。乞遣官<br /><br />&nbsp;&nbsp;&nbsp;&nbsp;护送还国，报可。<br /><br />&nbsp;&nbsp;&nbsp;&nbsp;其国无霜雪，四时皆似夏，草木常青。民以渔为业，无二麦，力穑者少，故<br /><br />&nbsp;&nbsp;&nbsp;&nbsp;收获薄。国人皆食槟榔，终日不离口。不解朔望，但以月生为初，月晦为尽，不<br /><br />&nbsp;&nbsp;&nbsp;&nbsp;置闰。分昼夜为十更，非日中不起，非夜分不卧，见月则饮酒、歌舞为乐。无纸<br /><br />&nbsp;&nbsp;&nbsp;&nbsp;笔，用羊皮槌薄熏黑，削细竹蘸白灰为字，状若蚯蚓。有城郭甲兵，人性狠而狡，<br /><br />&nbsp;&nbsp;&nbsp;&nbsp;贸易多不平。户皆北向，民居悉覆茅檐，高不得过三尺。部领分差等，门高卑亦<br /><br />&nbsp;&nbsp;&nbsp;&nbsp;有限。饮食秽污，鱼非腐烂不食，酿不生蛆不为美。人体黑，男蓬头，女椎结，<br /><br />&nbsp;&nbsp;&nbsp;&nbsp;俱跣足。<br /><br />&nbsp;&nbsp;&nbsp;&nbsp;王，琐里人，崇释教。岁时采生人胆入酒中，与家人同饮，且以浴身，曰“<br /><br />&nbsp;&nbsp;&nbsp;&nbsp;通身是胆”。其国人采以献王，又以洗象目。每伺人于道，出不意急杀之，取胆<br /><br />&nbsp;&nbsp;&nbsp;&nbsp;以去。若其人惊觉，则胆已先裂，不足用矣。置众胆于器，华人胆辄居上，故尤<br /><br />&nbsp;&nbsp;&nbsp;&nbsp;贵之。五六月间，商人出，必戒备。王在位三十年，则避位入深山，以兄弟子侄<br /><br />&nbsp;&nbsp;&nbsp;&nbsp;代，而己持斋受戒，告于天曰：“我为君无道，愿狼虎食我，或病死。”居一年<br /><br />&nbsp;&nbsp;&nbsp;&nbsp;无恙，则复位如初。国中呼为“昔马哈剌”，乃至尊至圣之称也。<br /><br />&nbsp;&nbsp;&nbsp;&nbsp;国不甚富，惟犀象最多。乌木、降香，樵以为薪。棋瓜愣啦其地一山，<br /><br />&nbsp;&nbsp;&nbsp;&nbsp;酋长遣人守之，民不得采，犯者至断手。<br /><br />&nbsp;&nbsp;&nbsp;&nbsp;有鳄鱼潭，狱疑不决者，令两造骑牛过其旁，曲者，鱼辄跃而食之，直者，<br /><br />&nbsp;&nbsp;&nbsp;&nbsp;即数往返，不食也。有尸头蛮者，一名尸致鱼，本妇人，惟无瞳神为异。夜中与<br /><br />&nbsp;&nbsp;&nbsp;&nbsp;人同寝，忽飞头食人秽物，来即复活。若人知而封其颈，或移之他所，其妇即死。<br /><br />&nbsp;&nbsp;&nbsp;&nbsp;国设厉禁，有而不告者，罪及一家。<br /><br />&nbsp;&nbsp;&nbsp;&nbsp;宾童龙国，与占城接壤。或言如来入舍卫国乞食，即其地。气候、草木、人<br /><br />&nbsp;&nbsp;&nbsp;&nbsp;物、风土，大类占城，惟遭丧能持服，葬以僻地，设斋礼佛，婚姻偶合。酋出入<br /><br />&nbsp;&nbsp;&nbsp;&nbsp;乘象或马，从者百余人，前后赞唱。民编茅覆屋。货用金、银、花布。<br /><br />&nbsp;&nbsp;&nbsp;&nbsp;有昆仑山，节然大海中，与占城及东、西竺鼎峙相望。其山方广而高，其海<br /><br />&nbsp;&nbsp;&nbsp;&nbsp;即曰昆仑洋。诸往西洋者，必待顺风，七昼夜始得过，故舟人为之谚曰：“上怕<br /><br />&nbsp;&nbsp;&nbsp;&nbsp;七州，下怕昆仑，针迷舵失，人船莫存。”此山无异产。<br /><br />&nbsp;&nbsp;&nbsp;&nbsp;人皆穴居巢处，食果实鱼虾，无室庐井灶。<br /><br />&nbsp;&nbsp;&nbsp;&nbsp;真腊，在占城南，顺风三昼夜可至。隋、唐及宋皆朝贡。宋庆元中，灭占城<br /><br />&nbsp;&nbsp;&nbsp;&nbsp;而并其地，因改国名曰占腊。元时仍称真腊。<br /><br />&nbsp;&nbsp;&nbsp;&nbsp;洪武三年，遣使臣郭徵等赍诏抚谕其国。四年，其国巴山王忽尔那遣使进表，<br /><br />&nbsp;&nbsp;&nbsp;&nbsp;贡方物，贺明年正旦。诏赐《大统历》及彩币，使者亦给赐有差。六年进贡。十<br /><br />&nbsp;&nbsp;&nbsp;&nbsp;二年，王参答甘武者持达志遣使来贡，宴赐如前。十三年复贡。十六年遣使赍勘<br /><br />&nbsp;&nbsp;&nbsp;&nbsp;合文册赐其王。凡国中使至，勘合不符者，即属矫伪，许絷缚以闻。复遣使赐织<br /><br />&nbsp;&nbsp;&nbsp;&nbsp;金文绮三十二、磁器万九千。其王遣使来贡。十九年遣行人刘敏、唐敬偕中官赍<br /><br />&nbsp;&nbsp;&nbsp;&nbsp;磁器往赐。明年，敬等还，王遣使贡象五十九、香六万斤。寻遣使赐其王镀金银<br /><br />&nbsp;&nbsp;&nbsp;&nbsp;印，王及妃皆有赐。其王参烈实毗邪甘菩者遣使贡象及方物。明年复贡象二<br /><br />&nbsp;&nbsp;&nbsp;&nbsp;十八、象奴三十四人、番奴四十五人，谢赐印之恩。二十二年三贡。明年复贡。<br /><br />&nbsp;&nbsp;&nbsp;&nbsp;永乐元年，遣行人蒋宾兴、王枢以即位诏谕其国。明年，王参烈婆毗牙<br /><br />&nbsp;&nbsp;&nbsp;&nbsp;遣使来朝，贡方物。初，中官使真腊，有部卒三人潜遁，索之不得，王以其国三<br /><br />&nbsp;&nbsp;&nbsp;&nbsp;人代之，至是引见。帝曰：“华人自逃，于彼何预而责偿？且语言不通，风土不<br /><br />&nbsp;&nbsp;&nbsp;&nbsp;习，吾焉用之？”命赐衣服及道里费，遣还。三年遣使来贡，告故王之丧。命鸿<br /><br />&nbsp;&nbsp;&nbsp;&nbsp;胪序班王孜致祭，给事中毕进、中官王琮赍诏封其嗣子参烈昭平牙为王。进等还，<br /><br />&nbsp;&nbsp;&nbsp;&nbsp;嗣王遣使偕来谢恩。六年、十二年再入贡。使者以其国数被占城侵扰，久留不去。<br /><br />&nbsp;&nbsp;&nbsp;&nbsp;帝遣中官送之还，并敕占城王罢兵修好。十五年、十七年并入贡。宣德、景泰中，<br /><br />&nbsp;&nbsp;&nbsp;&nbsp;亦遣使入贡。自后不常至。<br /><br />&nbsp;&nbsp;&nbsp;&nbsp;其国城隍周七十余里，幅员广数千里。国中有金塔、金桥、殿宇三十余所。<br /><br />&nbsp;&nbsp;&nbsp;&nbsp;王岁时一会，罗列玉猿、孔雀、白象、犀牛于前，名曰百塔洲。盛食以金盘、金<br /><br />&nbsp;&nbsp;&nbsp;&nbsp;碗，故有“富贵真腊”之谚。民俗富饶。天时常热，不识霜雪，禾一岁数稔。男<br /><br />&nbsp;&nbsp;&nbsp;&nbsp;女椎结，穿短衫，围梢布。刑有劓、刖、刺配，盗则去手足。番人杀唐人罪死；<br /><br />&nbsp;&nbsp;&nbsp;&nbsp;唐人杀番人则罚金，无金则鬻身赎罪。唐人者，诸番呼华人之称也，凡海外诸国<br /><br />&nbsp;&nbsp;&nbsp;&nbsp;尽然。婚嫁，两家俱八日不出门，昼夜燃灯。人死置于野，任乌鸢食，俄顷食尽<br /><br />&nbsp;&nbsp;&nbsp;&nbsp;者，谓为福报。居丧，但髡其发，女子则额上剪发如钱大，曰用此报亲。文字以<br /><br />&nbsp;&nbsp;&nbsp;&nbsp;麂鹿杂皮染黑，用粉为小条画于上，永不脱落。以十月为岁首，闰悉用九月。夜<br /><br />&nbsp;&nbsp;&nbsp;&nbsp;分四更。亦有晓天文者，能算日月薄蚀。其地谓儒为班诘，僧为苎姑，道为八思。<br /><br />&nbsp;&nbsp;&nbsp;&nbsp;班诘不知读何书，由此入仕者为华贯。先时项挂一白线以自别，既贵曳白如故。<br /><br />&nbsp;&nbsp;&nbsp;&nbsp;俗尚释教，僧皆食鱼、肉，或以供佛，惟不饮酒。其国自称甘孛智，后讹为甘破<br /><br />&nbsp;&nbsp;&nbsp;&nbsp;蔗，万历后又改为柬埔寨。<br /><br />&nbsp;&nbsp;&nbsp;&nbsp;暹罗，在占城西南，顺风十昼夜可至，即隋、唐赤土国。后分为罗斛、暹二<br /><br />&nbsp;&nbsp;&nbsp;&nbsp;国。暹土瘠不宜稼，罗斛地平衍，种多获，暹仰给焉。元时，暹常入贡。其后，<br /><br />&nbsp;&nbsp;&nbsp;&nbsp;罗斛强，并有暹地，遂称暹罗斛国。<br /><br />&nbsp;&nbsp;&nbsp;&nbsp;洪武三年，命使臣吕宗俊等赍诏谕其国。四年，其王参烈昭毗牙遣使奉<br /><br />&nbsp;&nbsp;&nbsp;&nbsp;表，与宗俊等偕来，贡驯象、六足龟及方物，诏赐其王锦绮及使者币帛有差。已，<br /><br />&nbsp;&nbsp;&nbsp;&nbsp;复遣使贺明年正旦，诏赐《大统历》及彩币。五年贡黑熊、白猿及方物。明年复<br /><br />&nbsp;&nbsp;&nbsp;&nbsp;来贡。其王之姊参烈思宁别遣使进金叶表，贡方物于中宫，却之。已而其姊复遣<br /><br />&nbsp;&nbsp;&nbsp;&nbsp;使来贡，帝仍却之，而宴赉其使。时其王懦而不武，国人推其伯父参烈宝毗<br /><br />&nbsp;&nbsp;&nbsp;&nbsp;邪<口思><口里>哆禄主国事，遣使来告，贡方物，宴赉如制。已而新王遣使来贡、<br /><br />&nbsp;&nbsp;&nbsp;&nbsp;谢恩，其使者亦有献，帝不纳。已，遣使贺明年正旦，贡方物，且献本国地图。<br /><br />&nbsp;&nbsp;&nbsp;&nbsp;七年，使臣沙里拔来贡。言去年舟次乌猪洋，遭风坏舟，飘至海南，赖官司<br /><br />&nbsp;&nbsp;&nbsp;&nbsp;救护，尚存飘余兜罗绵、降香、苏木诸物进献，广东省臣以闻。帝怪其无表，既<br /><br />&nbsp;&nbsp;&nbsp;&nbsp;言舟覆，而方物乃有存者，疑其为番商，命却之。谕中书及礼部臣曰：“古诸侯<br /><br />&nbsp;&nbsp;&nbsp;&nbsp;于天子，比年一小聘，三年一大聘。九州之外，则每世一朝，所贡方物，表诚敬<br /><br />&nbsp;&nbsp;&nbsp;&nbsp;而已。惟高丽颇知礼乐，故令三年一贡。他远国，如占城、安南、西洋琐里、爪<br /><br />&nbsp;&nbsp;&nbsp;&nbsp;哇、履唷⑷佛齐、暹罗斛、真腊诸国，入贡既频，劳费太甚。今不必复尔，<br /><br />&nbsp;&nbsp;&nbsp;&nbsp;其移牒诸国俾知之。”然而来者不止。其世子苏门邦王昭禄群膺亦遣使上笺于皇<br /><br />&nbsp;&nbsp;&nbsp;&nbsp;太子，贡方物。命引其使朝东宫，宴赉遣之。八年再入贡。其旧明台王世子昭孛<br /><br />&nbsp;&nbsp;&nbsp;&nbsp;罗局亦遣使奉表朝贡，宴赉如王使。<br /><br />&nbsp;&nbsp;&nbsp;&nbsp;十年，昭禄群膺承其父命来朝。帝喜，命礼部员外郎王恒等赍诏及印赐之，<br /><br />&nbsp;&nbsp;&nbsp;&nbsp;文曰“暹罗国王之印”，并赐世子衣币及道里费。自是，其国遵朝命，始称暹罗；<br /><br />&nbsp;&nbsp;&nbsp;&nbsp;比年一贡，或一年两贡。至正统后，或数年一贡云。<br /><br />&nbsp;&nbsp;&nbsp;&nbsp;十六年，赐勘合文册及文绮、磁器，与真腊等。二十年贡胡椒一万斤、苏木<br /><br />&nbsp;&nbsp;&nbsp;&nbsp;一万斤。帝遣官厚报之。时温州民有市其沉香诸物者，所司坐以通番，当弃市。<br /><br />&nbsp;&nbsp;&nbsp;&nbsp;帝曰：“温州乃暹罗必经之地，因其往来而市之，非通番也。”乃获宥。二十一，<br /><br />&nbsp;&nbsp;&nbsp;&nbsp;年贡象三十、番奴六十。二十二年，世子昭禄群膺遣使来贡。二十三，年贡苏木、<br /><br />&nbsp;&nbsp;&nbsp;&nbsp;胡椒、降香十七万斤。<br /><br />&nbsp;&nbsp;&nbsp;&nbsp;二十八年，昭禄群膺遣使朝贡，且告父丧。命中官赵达等往祭，敕世子嗣王<br /><br />&nbsp;&nbsp;&nbsp;&nbsp;位，赐赉有加。谕曰：“朕自即位以来，命使出疆，周于四维，足履其境者三十<br /><br />&nbsp;&nbsp;&nbsp;&nbsp;六，声闻于耳者三十一，风殊俗异。大国十有八，小国百四十九，较之于今，暹<br /><br />&nbsp;&nbsp;&nbsp;&nbsp;罗最近。迩者使至，知尔先王已逝。王绍先三之绪，有道于邦家，臣民租。<br /><br />&nbsp;&nbsp;&nbsp;&nbsp;兹特遣人锡命，王其罔失法度，罔淫于乐，以光前烈。钦哉。”成祖即位，诏谕<br /><br />&nbsp;&nbsp;&nbsp;&nbsp;其国。永乐元年赐其王昭禄群膺哆谛剌驼纽镀金银印，其王即遣使谢恩。六<br /><br />&nbsp;&nbsp;&nbsp;&nbsp;月，以上高皇帝尊谥，遣官颁诏，有赐。八月复命给事中王哲、行人成务赐其王<br /><br />&nbsp;&nbsp;&nbsp;&nbsp;锦绮。九月命中官李兴等赍敕，劳赐其王，其文武诸臣并有赐。<br /><br />&nbsp;&nbsp;&nbsp;&nbsp;二年有番船飘至福建海岸，诘之，乃暹罗与琉球通好者。所司籍其货以闻，<br /><br />&nbsp;&nbsp;&nbsp;&nbsp;帝曰：“二国修好，乃甚美事，不幸遭风，正宜怜惜，岂可因以为利。所司其治<br /><br />&nbsp;&nbsp;&nbsp;&nbsp;舟给粟，俟风便遣赴琉球。”是月，其王以帝降玺书劳赐，遣使来谢，贡方物。<br /><br />&nbsp;&nbsp;&nbsp;&nbsp;赐赍有加，并赐《列女传》百册。使者请颁量衡为国永式，从之。<br /><br />&nbsp;&nbsp;&nbsp;&nbsp;先是，占城贡使返，风飘其舟至彭亨，暹罗索取其使，羁留不遣。苏门答剌<br /><br />&nbsp;&nbsp;&nbsp;&nbsp;及满剌加又诉暹罗恃强发兵夺天朝所赐印诰。帝降敕责之曰：“占城、苏门答剌、<br /><br />&nbsp;&nbsp;&nbsp;&nbsp;满剌加与尔俱受朝命，安得逞威拘其贡使，夺其诰印。天有显道，福善祸淫，安<br /><br />&nbsp;&nbsp;&nbsp;&nbsp;南黎贼可为鉴戒。其即返占城使者，还苏门答剌、满剌加印诰。自今奉法循理，<br /><br />&nbsp;&nbsp;&nbsp;&nbsp;保境睦邻，庶永享太平之福。”时暹罗所遣贡使，失风飘至安南，尽为黎贼所杀，<br /><br />&nbsp;&nbsp;&nbsp;&nbsp;止余孛黑一人。后官军征安南，获之以归。帝悯之，六年八月命中官张原送还国，<br /><br />&nbsp;&nbsp;&nbsp;&nbsp;赐王币帛，令厚恤被杀者之家。九月，中官郑和使其国，其王遣使贡方物，谢前<br /><br />&nbsp;&nbsp;&nbsp;&nbsp;罪。<br /><br />&nbsp;&nbsp;&nbsp;&nbsp;七年，使来祭仁孝皇后，命中官告之几筵。时奸民何八观等逃入暹罗，帝命<br /><br />&nbsp;&nbsp;&nbsp;&nbsp;使者还告其主，毋纳逋逃。其王即奉命遣使贡马及方物，并送八观等还，命张原<br /><br />&nbsp;&nbsp;&nbsp;&nbsp;赍敕币奖之。十年命中官洪保等往赐币。<br /><br />&nbsp;&nbsp;&nbsp;&nbsp;十四年，王子三赖波罗摩剌的赖遣使告父之丧。命中官郭文往祭，别遣<br /><br />&nbsp;&nbsp;&nbsp;&nbsp;官赍诏封其子为王，赐以素锦、素罗，随遣使谢恩。十七年命中官杨敏等护归。<br /><br />&nbsp;&nbsp;&nbsp;&nbsp;以暹罗侵满剌加，遣使责令辑睦，王复遣使谢罪。宣德八年，王悉里麻哈赖遣使<br /><br />&nbsp;&nbsp;&nbsp;&nbsp;朝贡。<br /><br />&nbsp;&nbsp;&nbsp;&nbsp;初，其国陪臣柰三铎等贡舟次占城新州港，尽为其国人所掠。正统元年，柰<br /><br />&nbsp;&nbsp;&nbsp;&nbsp;三铎潜附小舟来京，诉占城劫掠状。帝命召占城使者与相质。使者无以对，乃敕<br /><br />&nbsp;&nbsp;&nbsp;&nbsp;占城王，令尽还所掠人物。已，占城移咨礼部言：“本国前岁遣使往须文达那，<br /><br />&nbsp;&nbsp;&nbsp;&nbsp;亦为暹罗贼人掠去，必暹罗先还所掠，本国不敢不还。”三年，暹罗贡使又至，<br /><br />&nbsp;&nbsp;&nbsp;&nbsp;赐敕晓以此意，令亟还占城人物。十一年，王思利波罗麻那惹智剌遣使入贡。<br /><br />&nbsp;&nbsp;&nbsp;&nbsp;景泰四年，命给事中刘洙、行人刘泰祭其故王波罗摩剌的赖，封其嗣子<br /><br />&nbsp;&nbsp;&nbsp;&nbsp;把罗兰米孙剌为王。天顺元年赐其贡使l花金带。六年，王孛剌蓝罗者直波智<br /><br />&nbsp;&nbsp;&nbsp;&nbsp;遣使朝贡。<br /><br />&nbsp;&nbsp;&nbsp;&nbsp;成化九年，贡使言天顺元年所颁勘合，为虫所蚀，乞改给，从之。十七年，<br /><br />&nbsp;&nbsp;&nbsp;&nbsp;贡使还，至中途窃买子女，且多载私盐，命遣官戒谕诸番。先是，汀州人谢文彬，<br /><br />&nbsp;&nbsp;&nbsp;&nbsp;以贩盐下海，飘入其国，仕至坤岳，犹天朝学士也。后充使来朝，贸易禁物，事<br /><br />&nbsp;&nbsp;&nbsp;&nbsp;觉下吏。<br /><br />&nbsp;&nbsp;&nbsp;&nbsp;十八年遣使朝贡，且告父丧，命给事中林霄、行人姚隆往封其子国隆勃剌略<br /><br />&nbsp;&nbsp;&nbsp;&nbsp;坤息剌尤地为王。弘治十年入贡。时四夷馆无暹罗译字官，阁臣徐溥等请移牒广<br /><br />&nbsp;&nbsp;&nbsp;&nbsp;东，访取能通彼国言语文字者，赴京备用，从之。正德四年，暹罗船有飘至广东<br /><br />&nbsp;&nbsp;&nbsp;&nbsp;者，市舶中官熊宣与守臣议，税其物供军需。事闻，诏斥宣妄揽事柄，撤还南京。<br /><br />&nbsp;&nbsp;&nbsp;&nbsp;十年进金叶表朝贡，馆中无识其字者。阁臣梁储等请选留其使一二人入馆肄习，<br /><br />&nbsp;&nbsp;&nbsp;&nbsp;报可。嘉靖元年，暹罗、占城货船至广东。市舶中官牛荣纵家人私市，论死如律。<br /><br />&nbsp;&nbsp;&nbsp;&nbsp;三十二年遣使贡白象及方物，象死于途，使者以珠宝饰其牙，盛以金盘，并尾来<br /><br />&nbsp;&nbsp;&nbsp;&nbsp;献。帝嘉其意，厚遣之。<br /><br />&nbsp;&nbsp;&nbsp;&nbsp;隆庆中，其邻国东蛮牛求婚不得，惭怒，大发兵攻破其国。王自经，掳其世<br /><br />&nbsp;&nbsp;&nbsp;&nbsp;子及天朝所赐印以归。次子嗣位，奉表请印，予之。自是为东蛮牛所制，嗣王励<br /><br />&nbsp;&nbsp;&nbsp;&nbsp;志复仇。万历间，敌兵复至，王整兵奋击，大破之，杀其子，余众宵遁，暹罗由<br /><br />&nbsp;&nbsp;&nbsp;&nbsp;是雄海上。移兵攻破真腊，降其王。从此岁岁用兵，遂霸诸国。<br /><br />&nbsp;&nbsp;&nbsp;&nbsp;六年遣使入贡。二十年，日本破朝鲜，暹罗请潜师直捣日本，牵其后。中枢<br /><br />&nbsp;&nbsp;&nbsp;&nbsp;石星议从之，两广督臣萧彦持不可，乃已。其后，奉贡不替。崇祯十六年犹入贡。<br /><br />&nbsp;&nbsp;&nbsp;&nbsp;其国，周千里，风俗劲悍，习于水战。大将用圣铁裹身，刀矢不能入。圣铁<br /><br />&nbsp;&nbsp;&nbsp;&nbsp;者，人脑骨也。王，琐里人。官分十等。自王至庶民，有事皆决于其妇。其妇人<br /><br />&nbsp;&nbsp;&nbsp;&nbsp;志量，实出男子上。妇私华人，则夫置酒同饮，恬不为怪，曰：“我妇美，而为<br /><br />&nbsp;&nbsp;&nbsp;&nbsp;华人所悦也。”崇信释教，男女多为僧尼，亦居C寺，持斋受戒。衣服颇类<br /><br />&nbsp;&nbsp;&nbsp;&nbsp;中国。富贵者，尤敬佛，百金之产，即以其半施之。气候不正，或寒或热，地卑<br /><br />&nbsp;&nbsp;&nbsp;&nbsp;湿，人皆楼居。男女椎结，以白布裹首。富贵者死，用水银灌其口而葬之。贫者<br /><br />&nbsp;&nbsp;&nbsp;&nbsp;则移置海滨，即有群鸦飞啄，俄顷而尽，家人拾其骨号泣而弃之于海，谓之鸟葬。<br /><br />&nbsp;&nbsp;&nbsp;&nbsp;亦延僧设斋礼佛。交易用海<贝八>。是年不用<贝八>，则国必大疫。其贡物，有<br /><br />&nbsp;&nbsp;&nbsp;&nbsp;象、象牙、犀角、孔雀尾、翠羽、龟筒、六足龟、宝石、珊瑚、片脑、米脑、糠<br /><br />&nbsp;&nbsp;&nbsp;&nbsp;脑、脑油、脑柴、蔷薇水、碗石、丁皮、阿魏、紫梗、藤竭、藤黄、硫黄、没药、<br /><br />&nbsp;&nbsp;&nbsp;&nbsp;乌爹泥、安息香、罗斛香、速香、檀香、黄熟香、降真香、乳香、树香、木香、<br /><br />&nbsp;&nbsp;&nbsp;&nbsp;丁香、乌香、胡椒、苏木、肉豆蔻、白豆蔻、荜茇、乌木、大枫子及撒哈剌、西<br /><br />&nbsp;&nbsp;&nbsp;&nbsp;洋诸布。其国有三宝庙，祀中官郑和。<br /><br />&nbsp;&nbsp;&nbsp;&nbsp;爪哇在占城西南。元世祖时，遣使臣孟琪往，黥其面。世祖大举兵伐之，破<br /><br />&nbsp;&nbsp;&nbsp;&nbsp;其国而还。<br /><br />&nbsp;&nbsp;&nbsp;&nbsp;洪武二年，太祖遣使以即位诏谕其国。其使臣先奉贡于元，还至福建而元亡，<br /><br />&nbsp;&nbsp;&nbsp;&nbsp;因入居京师。太祖复遣使送之还，且赐以《大统历》。三年以平定沙漠颁诏曰：<br /><br />&nbsp;&nbsp;&nbsp;&nbsp;“自古为天下主者，视天地所覆载，日月所照临，若远若近，生人之类，莫不欲<br /><br />&nbsp;&nbsp;&nbsp;&nbsp;其安土而乐生。然必中国安，而后四方万国顺附。迩元君妥滋木儿，荒淫昏<br /><br />&nbsp;&nbsp;&nbsp;&nbsp;弱，志不在民。天下英雄，分裂疆宇。朕悯生民之涂炭，兴举义兵，攘除乱略。<br /><br />&nbsp;&nbsp;&nbsp;&nbsp;天下军民共尊朕居帝位，国号大明，建元洪武。前年克取元都，四方底定。占城、<br /><br />&nbsp;&nbsp;&nbsp;&nbsp;安南、高丽诸国，俱来朝贡。今年遣将北征，始知元君已没，获其孙买的里八刺，<br /><br />&nbsp;&nbsp;&nbsp;&nbsp;封为崇礼侯。朕仿前代帝王，治理天下，惟欲中外人民，各安其所。又虑诸蕃僻<br /><br />&nbsp;&nbsp;&nbsp;&nbsp;在远方，未悉朕意，故遣使者往谕，咸使闻知。”九月，其王昔里八达剌蒲遣使<br /><br />&nbsp;&nbsp;&nbsp;&nbsp;奉金叶表来朝，贡方物，宴赉如礼。<br /><br />&nbsp;&nbsp;&nbsp;&nbsp;五年又遣使随朝使常克敬来贡，上元所授宣敕三道。八年又贡。十年，王八<br /><br />&nbsp;&nbsp;&nbsp;&nbsp;达那巴那务遣使朝贡。其国又有东、西二王，东蕃王勿院劳网结，西蕃王勿劳波<br /><br />&nbsp;&nbsp;&nbsp;&nbsp;务，各遣使朝贡。天子以其礼意不诚，诏留其使，已而释还之。十二年，王八达<br /><br />&nbsp;&nbsp;&nbsp;&nbsp;那巴那务遣使朝贡。明年又贡。时遣使赐三佛齐王印绶，爪哇诱而杀之。天子怒，<br /><br />&nbsp;&nbsp;&nbsp;&nbsp;留其使月余，将加罪，已，遣还，赐敕责之。十四年遣使贡黑奴三百人及他方物。<br /><br />&nbsp;&nbsp;&nbsp;&nbsp;明年又贡黑奴男女百人、大珠八颗、胡椒七万五千斤。二十六年再贡。明年又贡。<br /><br />&nbsp;&nbsp;&nbsp;&nbsp;成祖即位，诏谕其国。永乐元年又遣副使闻良辅、行人甯善，赐其王绒、绵、<br /><br />&nbsp;&nbsp;&nbsp;&nbsp;织金文绮、纱罗。使者既行，其西王都马板遣使入贺，复命中官马彬等赐以镀金<br /><br />&nbsp;&nbsp;&nbsp;&nbsp;银印。西王遣使谢赐印，贡方物。而东王孛令达哈亦遣使朝贡，请印，命遣官赐<br /><br />&nbsp;&nbsp;&nbsp;&nbsp;之。自后，二王并贡。<br /><br />&nbsp;&nbsp;&nbsp;&nbsp;三年遣中官郑和使其国。明年，西王与东王构兵，东王战败，国被灭。适<br /><br />&nbsp;&nbsp;&nbsp;&nbsp;朝使经东王地，部卒入市，西王国人杀之，凡百七十人。西王惧，遣使谢罪。帝<br /><br />&nbsp;&nbsp;&nbsp;&nbsp;赐敕切责之，命输黄金六万两以赎。六年再遣郑和使其国。西王献黄金万两，礼<br /><br />&nbsp;&nbsp;&nbsp;&nbsp;官以输数不足，请下其使于狱。帝曰：“朕于远人，欲其畏罪而已，宁利其金耶？”悉捐之。自后，比年一贡，或间岁一贡，或一岁数贡。中官吴宾、郑和先后使<br /><br />&nbsp;&nbsp;&nbsp;&nbsp;其国。时旧港地有为爪哇侵据者，满剌加国王矫朝命索之。帝乃赐敕曰：“前中<br /><br />&nbsp;&nbsp;&nbsp;&nbsp;官尹庆还，言王恭待敕使，有加无替。比闻满剌加国索旧港之地，王甚疑惧。朕<br /><br />&nbsp;&nbsp;&nbsp;&nbsp;推诚待人，若果许之，必有敕谕，王何疑焉。小人浮词，慎勿轻听。”十三年，<br /><br />&nbsp;&nbsp;&nbsp;&nbsp;其王改名扬惟西沙，遣使谢恩，贡方物。时朝使所携卒有遭风飘至班卒儿国者，<br /><br />&nbsp;&nbsp;&nbsp;&nbsp;爪哇人珍班闻之，用金赎还，归之王所。十六年，王遣使朝贡，因送还诸卒。帝<br /><br />&nbsp;&nbsp;&nbsp;&nbsp;嘉之，赐敕奖王，并优赐珍班。自是，朝贡使臣大率每岁一至。<br /><br />&nbsp;&nbsp;&nbsp;&nbsp;正统元年，使臣马用良言：“先任八谛来朝，蒙恩赐银带。今为亚烈，秩四<br /><br />&nbsp;&nbsp;&nbsp;&nbsp;品，乞赐金带。”从之。闰六月遣古里、苏门答剌、锡兰山、柯枝、天方、加异<br /><br />&nbsp;&nbsp;&nbsp;&nbsp;勒、阿丹、忽鲁谟斯、祖法儿、甘巴里、真腊使臣偕爪哇使臣郭信等同往。赐爪<br /><br />&nbsp;&nbsp;&nbsp;&nbsp;哇敕曰：“王自我先朝，修职勿怠。朕今嗣服，复遣使来朝，意诚具悉。宣德时，<br /><br />&nbsp;&nbsp;&nbsp;&nbsp;有古里等十一国来贡，今因王使者归，令诸使同往。王其加意抚u，分遣还国，<br /><br />&nbsp;&nbsp;&nbsp;&nbsp;副朕怀远之忱。”五年，使臣回，遭风溺死五十六人，存者八十三人，仍返广东。<br /><br />&nbsp;&nbsp;&nbsp;&nbsp;命所司廪给，俟便舟附归。<br /><br />&nbsp;&nbsp;&nbsp;&nbsp;八年，广东参政张琰言：“爪哇朝贡频数，供亿费烦，敝中国以事远人，非<br /><br />&nbsp;&nbsp;&nbsp;&nbsp;计。”帝纳之。其使还，赐敕曰：“海外诸邦，并三年一贡。王亦宜体恤军民，<br /><br />&nbsp;&nbsp;&nbsp;&nbsp;一遵此制。”十一年复三贡，后乃渐稀。<br /><br />&nbsp;&nbsp;&nbsp;&nbsp;景泰三年，王巴剌武遣使朝贡。天顺四年，王都马班遣使入贡。使者还至安<br /><br />&nbsp;&nbsp;&nbsp;&nbsp;庆，酗酒，与入贡番僧斗，僧死者六人。礼官请治伴送行人罪，使者敕国王自治，<br /><br />&nbsp;&nbsp;&nbsp;&nbsp;从之。成化元年入贡。弘治十二年，贡使遭风舟坏，止通事一舟达广东。礼官请<br /><br />&nbsp;&nbsp;&nbsp;&nbsp;敕所司，量予赐赉遣还，其贡物仍进京师，制可。自是贡使鲜有至者。<br /><br />&nbsp;&nbsp;&nbsp;&nbsp;其国近占城，二十昼夜可至。元师西征，以至元二十九年十二月发泉州，明<br /><br />&nbsp;&nbsp;&nbsp;&nbsp;年正月即抵其国，相去止月余。宣德七年入贡，表书“一千三百七十六年”，盖<br /><br />&nbsp;&nbsp;&nbsp;&nbsp;汉宣帝元康元年，乃其建国之始也。地广人稠。性凶悍，男子无少长贵贱皆佩刀，<br /><br />&nbsp;&nbsp;&nbsp;&nbsp;稍忤辄相贼，故其甲兵为诸蕃之最。字类琐里，无纸笔，刻于茭滓丁Ｆ候常似<br /><br />&nbsp;&nbsp;&nbsp;&nbsp;夏，稻岁二稔。无几榻匕箸。人有三种：华人流寓者，服食鲜华；他国贾人居久<br /><br />&nbsp;&nbsp;&nbsp;&nbsp;者，亦尚雅洁；其本国人最污秽，好啖蛇蚁虫蚓，与犬同寝食，状黝黑，猱头赤<br /><br />&nbsp;&nbsp;&nbsp;&nbsp;脚。崇信鬼道。杀人者避之三日即免罪。父母死，舁至野，纵犬食之；不尽，则<br /><br />&nbsp;&nbsp;&nbsp;&nbsp;大戚，燔其余。妻妾多燔以殉。<br /><br />&nbsp;&nbsp;&nbsp;&nbsp;其国一名莆家龙，又曰下港，曰顺塔。万历时，红毛番筑土库于大涧东，佛<br /><br />&nbsp;&nbsp;&nbsp;&nbsp;郎机筑于大涧西，岁岁互市。中国商旅亦往来不绝。其国有新村，最号饶富。中<br /><br />&nbsp;&nbsp;&nbsp;&nbsp;华及诸番商舶，辐辏其地，宝货填溢。其村主即广东人，永乐九年自遣使表贡方<br /><br />&nbsp;&nbsp;&nbsp;&nbsp;物。<br /><br />&nbsp;&nbsp;&nbsp;&nbsp;^婆，古曰^婆达。宋元嘉时，始朝中国。唐曰诃陵，又曰社婆，其王居^<br /><br />&nbsp;&nbsp;&nbsp;&nbsp;婆城，宋曰^婆，皆入贡。洪武十一年，其王摩那驼喃遣使奉表，贡方物，其后<br /><br />&nbsp;&nbsp;&nbsp;&nbsp;不复至。或曰爪哇即^婆。然《元史爪哇传》不言，且曰：“其风俗、物产无所<br /><br />&nbsp;&nbsp;&nbsp;&nbsp;考。”太祖时，两国并时入贡，其王之名不同。或本为二国，其后为爪哇所灭，<br /><br />&nbsp;&nbsp;&nbsp;&nbsp;然不可考。<br /><br />&nbsp;&nbsp;&nbsp;&nbsp;苏吉丹，爪哇属国，后讹为思吉港。国在山中，止数聚落。酋居吉力石。其<br /><br />&nbsp;&nbsp;&nbsp;&nbsp;水，舟不可泊。商船但往饶洞，其地平衍，国人皆就此贸易。其与国有思鲁瓦<br /><br />&nbsp;&nbsp;&nbsp;&nbsp;及猪蛮。猪蛮多盗，华人鲜至。<br /><br />&nbsp;&nbsp;&nbsp;&nbsp;碟里，近爪哇。永乐三年遣使附其使臣来贡。其地尚释教，俗淳少讼，物产<br /><br />&nbsp;&nbsp;&nbsp;&nbsp;甚薄。<br /><br />&nbsp;&nbsp;&nbsp;&nbsp;日罗夏治，近爪哇。永乐三年遣使附其使臣入贡。国小，知种艺，无盗贼。<br /><br />&nbsp;&nbsp;&nbsp;&nbsp;亦尚释教，所产止苏木、胡椒。<br /><br />&nbsp;&nbsp;&nbsp;&nbsp;三佛齐，古名干陀利。刘宋孝武帝时，常遣使奉贡。梁武帝时数至。宋名三<br /><br />&nbsp;&nbsp;&nbsp;&nbsp;佛齐，修贡不绝。<br /><br />&nbsp;&nbsp;&nbsp;&nbsp;洪武三年，太祖遣行人赵述诏谕其国。明年，其王马哈剌札八剌卜遣使奉金<br /><br />&nbsp;&nbsp;&nbsp;&nbsp;叶表，随入贡黑熊、火鸡、孔雀、五色鹦鹉、诸香、布、兜罗被诸物。诏赐《<br /><br />&nbsp;&nbsp;&nbsp;&nbsp;大统历》及锦绮有差。户部言其货舶至泉州，宜徵税，命勿徵。<br /><br />&nbsp;&nbsp;&nbsp;&nbsp;六年，王怛麻沙那阿者遣使朝贡，又一表贺明年正旦。时其国有三王。七年，<br /><br />&nbsp;&nbsp;&nbsp;&nbsp;王麻那哈宝林邦遣使来贡。八年正月复贡。九月，王僧伽烈宇兰遣使，随招谕拂<br /><br />&nbsp;&nbsp;&nbsp;&nbsp;H国朝使入贡。<br /><br />&nbsp;&nbsp;&nbsp;&nbsp;九年，怛麻沙那阿者卒，子麻那者巫里嗣。明年遣使贡犀牛、黑熊、火鸡、<br /><br />&nbsp;&nbsp;&nbsp;&nbsp;白猴、红缘鹦鹉、龟筒及丁香、米脑诸物。使者言：“嗣子不敢擅立，请命于朝。”天子嘉其义，命使臣赍印，敕封为三佛齐国王。时爪哇强，已威服三佛齐而役<br /><br />&nbsp;&nbsp;&nbsp;&nbsp;属之，闻天朝封为国王与己埒，则大怒，遣人诱朝使邀杀之。天子亦不能问罪，<br /><br />&nbsp;&nbsp;&nbsp;&nbsp;其国益衰，贡使遂绝。<br /><br />&nbsp;&nbsp;&nbsp;&nbsp;三十年，礼官以诸蕃久缺贡，奏闻。帝曰：“洪武初，诸蕃贡使不绝。迩者<br /><br />&nbsp;&nbsp;&nbsp;&nbsp;安南、占城、真腊、暹罗、爪哇、大琉球、三佛齐、履唷⑴砗唷百花、苏门<br /><br />&nbsp;&nbsp;&nbsp;&nbsp;答剌、西洋等三十国，以胡惟庸作乱，三佛齐乃生间谍，绐我使臣至彼。爪哇王<br /><br />&nbsp;&nbsp;&nbsp;&nbsp;闻知，遣人戒饬，礼送还朝。由是商旅阻遏，诸国之意不通。惟安南、占城、真<br /><br />&nbsp;&nbsp;&nbsp;&nbsp;腊、暹罗、大琉球朝贡如故，大琉球且遣子弟入学。凡诸蕃国使臣来者，皆以礼<br /><br />&nbsp;&nbsp;&nbsp;&nbsp;待之。我视诸国不薄，未知诸国心若何。今欲遣使爪哇，恐三佛齐中途沮之。闻<br /><br />&nbsp;&nbsp;&nbsp;&nbsp;三佛齐本爪哇属国，可述朕意，移咨暹罗，俾转达爪哇。”于是部臣移牒曰：“<br /><br />&nbsp;&nbsp;&nbsp;&nbsp;自有天地以来，即有君臣上下之分，中国四裔之防。我朝混一之初，海外诸蕃，<br /><br />&nbsp;&nbsp;&nbsp;&nbsp;莫不来享。岂意胡惟庸谋乱，三佛齐遂生异心，绐我信使，肆行巧诈。我圣天子<br /><br />&nbsp;&nbsp;&nbsp;&nbsp;一以仁义待诸蕃，何诸蕃敢背大恩，失君臣之礼。倘天子震怒，遣一偏将将十万<br /><br />&nbsp;&nbsp;&nbsp;&nbsp;之师，恭行天罚，易如覆手，尔诸蕃何不思之甚。我圣天子尝曰：‘安南、占城、<br /><br />&nbsp;&nbsp;&nbsp;&nbsp;真腊、暹罗、大琉球皆修臣职，惟三佛齐梗我声教。彼以蕞尔之国，敢倔强不服，<br /><br />&nbsp;&nbsp;&nbsp;&nbsp;自取灭亡。’尔暹罗恪守臣节，天朝眷礼有加，可转达爪哇，令以大义告谕三佛<br /><br />&nbsp;&nbsp;&nbsp;&nbsp;齐，诚能省愆从善，则礼待如初。”时爪哇已破三佛齐，据其国，改其名曰旧港，<br /><br />&nbsp;&nbsp;&nbsp;&nbsp;三佛齐遂亡。国中大乱，爪哇亦不能尽有其地，华人流寓者往往起而据之。有梁<br /><br />&nbsp;&nbsp;&nbsp;&nbsp;道明者，广州南海县人，久居其国，‘闽、粤军民泛海从之者数千家，推道明为<br /><br />&nbsp;&nbsp;&nbsp;&nbsp;首，雄视一方。会指挥孙铉使海外，遇其子，挟与俱来。<br /><br />&nbsp;&nbsp;&nbsp;&nbsp;永乐三年，成祖以行人谭胜受与道明同邑，命偕千户杨信等赍敕招之。道明<br /><br />&nbsp;&nbsp;&nbsp;&nbsp;及其党郑伯可随入朝，贡方物，受赐而还。<br /><br />&nbsp;&nbsp;&nbsp;&nbsp;四年，旧港头目陈祖义遣子士良，道明遣从子观政并来朝。祖义，亦广东人，<br /><br />&nbsp;&nbsp;&nbsp;&nbsp;虽朝贡，而为盗海上，贡使往来者苦之。五年，郑和自西洋还，遣人招谕之。祖<br /><br />&nbsp;&nbsp;&nbsp;&nbsp;义诈降，潜谋邀劫。有施进卿者，告于和。祖义来袭被擒，献于朝，伏诛。时进<br /><br />&nbsp;&nbsp;&nbsp;&nbsp;卿适遣婿丘彦诚朝贡，命设旧港宣慰司，以进卿为使，锡诰印及冠带。自是，屡<br /><br />&nbsp;&nbsp;&nbsp;&nbsp;入贡。然进卿虽受朝命，犹服属爪哇，其地狭小，非故时三佛齐比也。二十二年，<br /><br />&nbsp;&nbsp;&nbsp;&nbsp;进卿子济孙告父讣，乞嗣职，许之。洪熙元年遣使入贡，诉旧印为火毁，帝命重<br /><br />&nbsp;&nbsp;&nbsp;&nbsp;给。其后，朝贡渐稀。<br /><br />&nbsp;&nbsp;&nbsp;&nbsp;嘉靖末，广东大盗张琏作乱，官军已报克获。万历五年商人诣旧港者，见琏<br /><br />&nbsp;&nbsp;&nbsp;&nbsp;列肆为蕃舶长，漳、泉人多附之，犹中国市舶官云。<br /><br />&nbsp;&nbsp;&nbsp;&nbsp;其地为诸蕃要会，在爪哇之西，顺风八昼夜可至。辖十五洲，土沃宜稼。语<br /><br />&nbsp;&nbsp;&nbsp;&nbsp;云：“一年种谷，三年生金。”言收获盛而贸金多也。俗富好淫。习于水战，邻<br /><br />&nbsp;&nbsp;&nbsp;&nbsp;国畏之。地多水，惟部领陆居，庶民皆水居。编筏筑室，系之于桩。水涨则筏浮，<br /><br />&nbsp;&nbsp;&nbsp;&nbsp;无沉溺患。欲徙则拔桩去之，不费财力。下称其上曰詹卑，犹国君也。后大酋所<br /><br />&nbsp;&nbsp;&nbsp;&nbsp;居，即号詹卑国，改故都为旧港。初本富饶，自爪哇破灭，后渐致萧索，商舶鲜<br /><br />&nbsp;&nbsp;&nbsp;&nbsp;至。其他风俗、物产，具详《宋史》。</div>
            <div class="link">
                <a id="err-report" href="javascript:void(0)" onClick="report('明史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1691,235472);">加入书签</a><a
                        href="235451.html">上一页</a>&larr;<a href="index.html">返回列表</a>&rarr;<a
                            href="235495.html">下一页</a><a id="book-vote" href="javascript:void(0)" onClick="vote(1691);">投推荐票</a><a
                                id="err-report" href="javascript:void(0)" onClick="report('明史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "235451.html"; var next_page = "235495.html"; var index_page = "index.html"; var sortid = "9"; var article_id = "1691"; var chapter_id = "235472"; var articlename = "明史"; var chaptername = " 卷三百二十四 列传第二百十二"; var author = "张廷玉等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>