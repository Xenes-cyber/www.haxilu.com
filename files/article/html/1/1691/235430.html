<!DOCTYPE html>
<html>
<head>
<meta charset="gbk" />
<title>明史- 卷三百二十二 列传第二百十-在线阅读-哈西文学网</title>
<meta name="keywords" content="张廷玉等，明史， 卷三百二十二 列传第二百十全文， 卷三百二十二 列传第二百十在线阅读 哈西文学网" />
<meta name="description" content="哈西文学网提供张廷玉等的明史  卷三百二十二 列传第二百十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1691/235430.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1691/235430.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 明史</div>
		<div class="fr"><a id="add-bookcase" href="javascript:void(0)" onClick="addbookcase(1691,0);">加入书架</a>|<a id="book-vote" href="javascript:void(0)" onClick="vote(1691);">投推荐票</a>|<a id="err-report" href="javascript:void(0)" onClick="report('明史出错啦!');">错误举报</a>|<a href="https://www.haxi88.com/files/article/info/1/1691.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三百二十二 列传第二百十</h1>
            <div class="link xb">
                <a href="235397.html">上一页</a>&larr;<a href="index.html">返回列表</a>&rarr;<a
                    href="235451.html">下一页</a></div>			
            <div id="BookText">&nbsp;&nbsp;&nbsp;&nbsp;◎外国三<br /><br />&nbsp;&nbsp;&nbsp;&nbsp;○日本<br /><br />&nbsp;&nbsp;&nbsp;&nbsp;日本，古倭奴国。唐咸亨初，改日本，以近东海日出而名也。地环海，惟东<br /><br />&nbsp;&nbsp;&nbsp;&nbsp;北限大山，有五畿、七道、三岛，共一百十五州，统五百八十七郡。其小国数十，<br /><br />&nbsp;&nbsp;&nbsp;&nbsp;皆服属焉。国小者百里，大不过五百里。户小者千，多不过一二万。国主世以王<br /><br />&nbsp;&nbsp;&nbsp;&nbsp;为姓，群臣亦世官。宋以前皆通中国，朝贡不绝，事具前史。惟元世祖数遣使赵<br /><br />&nbsp;&nbsp;&nbsp;&nbsp;良弼招之不至，乃命忻都、范文虎等帅舟师十万征之，至五龙山遭暴风，军尽没。<br /><br />&nbsp;&nbsp;&nbsp;&nbsp;后屡招不至，终元世未相通也。<br /><br />&nbsp;&nbsp;&nbsp;&nbsp;明兴，高皇帝即位，方国珍、张士诚相继诛服。诸豪亡命，往往纠岛人入寇<br /><br />&nbsp;&nbsp;&nbsp;&nbsp;山东滨海州县。洪武二年三月，帝遣行人杨载诏谕其国，且诘以入寇之故，谓：<br /><br />&nbsp;&nbsp;&nbsp;&nbsp;“宜朝则来廷，不则修兵自固。倘必为寇盗，即命将徂征耳，王其图之。”日本<br /><br />&nbsp;&nbsp;&nbsp;&nbsp;王良怀不奉命，复寇山东，转掠温、台、明州旁海民，遂寇福建沿海郡。<br /><br />&nbsp;&nbsp;&nbsp;&nbsp;三年三月又遣莱州府同知赵秩责让之，泛海至析木崖，入其境，守关者拒弗<br /><br />&nbsp;&nbsp;&nbsp;&nbsp;纳。秩以书抵良怀，良怀延秩入。谕以中国威德，而诏书有责其不臣语。良怀曰：<br /><br />&nbsp;&nbsp;&nbsp;&nbsp;“吾国虽处扶桑东，未尝不慕中国。惟蒙古与我等夷，乃欲臣妾我。我先王不服，<br /><br />&nbsp;&nbsp;&nbsp;&nbsp;乃使其臣赵姓者[我以好语，语未既，水军十万列海岸矣。以天之灵，雷霆波<br /><br />&nbsp;&nbsp;&nbsp;&nbsp;涛，一时军尽覆。今新天子帝中夏，天使亦赵姓，岂蒙古裔耶？亦将[我以好<br /><br />&nbsp;&nbsp;&nbsp;&nbsp;语而袭我也。”自左右将兵之。秩不为动，徐曰：“我大明天子神圣文武，非蒙<br /><br />&nbsp;&nbsp;&nbsp;&nbsp;古比，我亦非蒙古使者后。能兵，兵我。”良怀气沮，下堂延秩，礼遇甚优。遣<br /><br />&nbsp;&nbsp;&nbsp;&nbsp;其僧祖来奉表称臣，贡马及方物，且送还明、台二郡被掠人口七十余，以四年十<br /><br />&nbsp;&nbsp;&nbsp;&nbsp;月至京。太祖嘉之，宴赉其使者，念其俗佞佛，可以西方教诱之也，乃命僧祖阐、<br /><br />&nbsp;&nbsp;&nbsp;&nbsp;克勤等八人送使者还国，赐良怀《大统历》及文绮、纱罗。是年掠温州。五年寇<br /><br />&nbsp;&nbsp;&nbsp;&nbsp;海盐、氵敢浦，又寇福建海上诸郡。六年以于显为总兵官，出海巡倭，倭寇莱、<br /><br />&nbsp;&nbsp;&nbsp;&nbsp;登。祖阐等既至，为其国演教，其国人颇敬信。而王则傲慢无礼，拘之二年，以<br /><br />&nbsp;&nbsp;&nbsp;&nbsp;七年五月还京。倭寇胶州。<br /><br />&nbsp;&nbsp;&nbsp;&nbsp;时良怀年少，有持明者，与之争立，国内乱。是年七月，其大臣遣僧宣闻溪<br /><br />&nbsp;&nbsp;&nbsp;&nbsp;等赍书上中书省，贡马及方物，而无表。帝命却之，仍赐其使者遣还。未几，其<br /><br />&nbsp;&nbsp;&nbsp;&nbsp;别岛守臣氏久遣僧奉表来贡。帝以无国王之命，且不奉正朔，亦却之，而赐其使<br /><br />&nbsp;&nbsp;&nbsp;&nbsp;者，命礼臣移牒，责以越分私贡之非。又以频入寇掠，命中书移牒责之。乃以九<br /><br />&nbsp;&nbsp;&nbsp;&nbsp;年四月，遣僧圭廷用等来贡，且谢罪。帝恶其表词不诚，降诏戒谕，宴赉使者如<br /><br />&nbsp;&nbsp;&nbsp;&nbsp;制。十二年来贡。十三年复贡，无表，但持其征夷将军源义满奉丞相书，书辞又<br /><br />&nbsp;&nbsp;&nbsp;&nbsp;倨。乃却其贡，遣使赍诏谯让。十四年复来贡，帝再却之，命礼官移书责其王，<br /><br />&nbsp;&nbsp;&nbsp;&nbsp;并责其征夷将军，示以欲征之意。良怀上言：<br /><br />&nbsp;&nbsp;&nbsp;&nbsp;臣闻三皇立极，五帝禅宗，惟中华之有主，岂夷狄而无君。乾坤浩荡，非一<br /><br />&nbsp;&nbsp;&nbsp;&nbsp;主之独权，宇宙宽洪，作诸邦以分守。盖天下者，乃天下之天下，非一人之天下<br /><br />&nbsp;&nbsp;&nbsp;&nbsp;也。臣居远弱之倭，褊小之国，城池不满六十，封疆不足三千，尚存知足之心。<br /><br />&nbsp;&nbsp;&nbsp;&nbsp;陛下作中华之主，为万乘之君，城池数千余，封疆百万里，犹有不足之心，常起<br /><br />&nbsp;&nbsp;&nbsp;&nbsp;灭绝之意。夫天发杀机，移星换宿。地发杀机，龙蛇走陆。人发杀机，天地反覆。<br /><br />&nbsp;&nbsp;&nbsp;&nbsp;昔尧、舜有德，四海来宾。汤、武施仁，八方奉贡。<br /><br />&nbsp;&nbsp;&nbsp;&nbsp;臣闻天朝有兴战之策，小邦亦有御敌之图。论文有孔、孟道德之文章，论武<br /><br />&nbsp;&nbsp;&nbsp;&nbsp;有孙、吴韬略之兵法。又闻陛下选股肱之将，起精锐之师，来侵臣境。水泽之地，<br /><br />&nbsp;&nbsp;&nbsp;&nbsp;山海之洲，自有其备，岂肯跪途而奉之乎？顺之未必其生，逆之未必其死。相逢<br /><br />&nbsp;&nbsp;&nbsp;&nbsp;贺兰山前，聊以博戏，臣何惧哉。倘君胜臣负，且满上国之意。设臣胜君负，反<br /><br />&nbsp;&nbsp;&nbsp;&nbsp;作小邦之差。自古讲和为上，罢战为强，免生灵之涂炭，拯黎庶之艰辛。特遣使<br /><br />&nbsp;&nbsp;&nbsp;&nbsp;臣，敬叩丹陛，惟上国图之。<br /><br />&nbsp;&nbsp;&nbsp;&nbsp;帝得表愠甚，终鉴蒙古之辙，不加兵也。<br /><br />&nbsp;&nbsp;&nbsp;&nbsp;十六年，倭寇金乡、平阳。十九年遣使来贡，却之。明年命江夏侯周德兴往<br /><br />&nbsp;&nbsp;&nbsp;&nbsp;福建滨海四郡，相视形势。卫所城不当要害者移置之，民户三丁取一，以充戍卒，<br /><br />&nbsp;&nbsp;&nbsp;&nbsp;乃筑城一十六，增巡检司四十五，得卒万五千余人。又命信国公汤和行视浙东、<br /><br />&nbsp;&nbsp;&nbsp;&nbsp;西诸郡，整饬海防，乃筑城五十九。民户四丁以上者以一为戍卒，得五万八千七<br /><br />&nbsp;&nbsp;&nbsp;&nbsp;百余人，分戍诸卫，海防大饬。闰六月命福建备海舟百艘，广东倍之，以九月会<br /><br />&nbsp;&nbsp;&nbsp;&nbsp;浙江捕倭，既而不行。<br /><br />&nbsp;&nbsp;&nbsp;&nbsp;先是，胡惟庸谋逆，欲藉日本为助。乃厚结宁波卫指挥林贤，佯奏贤罪，谪<br /><br />&nbsp;&nbsp;&nbsp;&nbsp;居日本，令交通其君臣。寻奏复贤职，遣使召之，密致书其王，借兵助己。贤还，<br /><br />&nbsp;&nbsp;&nbsp;&nbsp;其王遣僧如瑶率兵卒四百余人，诈称入贡，且献巨烛，藏火药、刀剑其中。既至，<br /><br />&nbsp;&nbsp;&nbsp;&nbsp;而惟庸已败，计不行。帝亦未知其狡谋也。越数年，其事始露，乃族贤，而怒日<br /><br />&nbsp;&nbsp;&nbsp;&nbsp;本特甚，决意绝之，专以防海为务。然其时王子滕v寿者，来入国学，帝犹善待<br /><br />&nbsp;&nbsp;&nbsp;&nbsp;之。二十四年五月特授观察使，留之京师。后著《祖训》，列不征之国十五，日<br /><br />&nbsp;&nbsp;&nbsp;&nbsp;本与焉。自是，朝贡不至，而海上之警亦渐息。<br /><br />&nbsp;&nbsp;&nbsp;&nbsp;成祖即位，遣使以登极诏谕其国。永乐元年又遣左通政赵居任、行人张洪偕<br /><br />&nbsp;&nbsp;&nbsp;&nbsp;僧道成往。将行，而其贡使已达宁波。礼官李至刚奏：“故事，番使入中国，不<br /><br />&nbsp;&nbsp;&nbsp;&nbsp;得私携兵器鬻民。宜敕所司核其舶，诸犯禁者悉籍送京师。”帝曰：“外夷修贡，<br /><br />&nbsp;&nbsp;&nbsp;&nbsp;履险蹈危，来远，所费实多。有所赍以助资斧，亦人情，岂可概拘以禁令。至其<br /><br />&nbsp;&nbsp;&nbsp;&nbsp;兵器，亦准时直市之，毋阻向化。”十月，使者至，上王源道义表及贡物。帝厚<br /><br />&nbsp;&nbsp;&nbsp;&nbsp;礼之，遣官偕其使还，赉道义冠服、龟钮金章及锦绮、纱罗。<br /><br />&nbsp;&nbsp;&nbsp;&nbsp;明年十一月来贺册立皇太子。时对马、台岐诸岛贼掠滨海居民，因谕其王捕<br /><br />&nbsp;&nbsp;&nbsp;&nbsp;之。王发兵尽歼其众，絷其魁二十人，以三年十一月献于朝，且修贡。帝益嘉之，<br /><br />&nbsp;&nbsp;&nbsp;&nbsp;遣鸿胪寺少卿潘赐偕中官王进赐其王九章冕服及钱钞、锦绮加等，而还其所献之<br /><br />&nbsp;&nbsp;&nbsp;&nbsp;人，令其国自治之。使者至宁波，尽置其人于甑，A杀之。明年正月又遣侍郎俞<br /><br />&nbsp;&nbsp;&nbsp;&nbsp;士吉赍玺书褒嘉，赐赉优渥。封其国之山为寿安镇国之山，御制碑文，立其上。<br /><br />&nbsp;&nbsp;&nbsp;&nbsp;六月，使来谢，赐冕服。五年、六年频入贡，且献所获海寇。使还，请赐仁孝皇<br /><br />&nbsp;&nbsp;&nbsp;&nbsp;后所制《劝善》、《内训》二书，即命各给百本。十一月再贡。十二月，其国世<br /><br />&nbsp;&nbsp;&nbsp;&nbsp;子源义持遣使来告父丧，命中官周全往祭，赐谥恭献，且致赙。又遣官赍敕，封<br /><br />&nbsp;&nbsp;&nbsp;&nbsp;义持为日本国王。时海上复以倭警告，再遣官谕义持剿捕。<br /><br />&nbsp;&nbsp;&nbsp;&nbsp;八年四月，义持遣使谢恩，寻献所获海寇，帝嘉之。明年二月复遣王进赍敕<br /><br />&nbsp;&nbsp;&nbsp;&nbsp;褒赉，收市物货。其君臣谋阻进不使归，进潜登舶，从他道遁还。自是，久不贡。<br /><br />&nbsp;&nbsp;&nbsp;&nbsp;是年，倭寇盘石。十五年，倭寇松门、金乡、平阳。有捕倭寇数十人至京者。廷<br /><br />&nbsp;&nbsp;&nbsp;&nbsp;臣请正法。帝曰：“威之以刑，不若怀之以德，宜还之。”乃命刑部员外郎吕渊<br /><br />&nbsp;&nbsp;&nbsp;&nbsp;等赍敕责让，令悔罪自新。中华人被掠者，亦令送还。明年四月，其王遣使随渊<br /><br />&nbsp;&nbsp;&nbsp;&nbsp;等来贡，谓：“海寇旁午，故贡使不能上达。其无赖鼠窃者，实非臣所知。愿贷<br /><br />&nbsp;&nbsp;&nbsp;&nbsp;罪，容其朝贡。”帝以其词顺，许之，礼使者如故，然海寇犹不绝。<br /><br />&nbsp;&nbsp;&nbsp;&nbsp;十七年，倭船入王家山岛，都督刘荣率精兵疾驰入望海埚。贼数千人分乘二<br /><br />&nbsp;&nbsp;&nbsp;&nbsp;十舟，直抵马雄岛，进围望海埚。荣发伏出战，奇兵断其归路。贼奔樱桃园，荣<br /><br />&nbsp;&nbsp;&nbsp;&nbsp;合兵攻之，斩首七百四十二，生擒八百五十七。召荣至京，封广宁伯。自是，倭<br /><br />&nbsp;&nbsp;&nbsp;&nbsp;不敢窥辽东。二十年，倭寇象山。<br /><br />&nbsp;&nbsp;&nbsp;&nbsp;宣德七年正月，帝念四方蕃国皆来朝，独日本久不贡，命中官柴山往琉球，<br /><br />&nbsp;&nbsp;&nbsp;&nbsp;令其王转谕日本，赐之敕。明年夏，王源义教遣使来。帝报之，赉白金、彩币。<br /><br />&nbsp;&nbsp;&nbsp;&nbsp;秋复至。十年十月以英宗嗣位，遣使来贡。<br /><br />&nbsp;&nbsp;&nbsp;&nbsp;正统元年二月，使者还，赉王及妃银币。四月，工部言：“宣德间，日本诸<br /><br />&nbsp;&nbsp;&nbsp;&nbsp;国皆给信符勘合，今改元伊始，例当更给。”从之。四年五月，倭船四十艘连破<br /><br />&nbsp;&nbsp;&nbsp;&nbsp;台州桃渚、宁波大嵩二千户所，又陷昌国卫，大肆杀掠。八年五月，寇海宁。先<br /><br />&nbsp;&nbsp;&nbsp;&nbsp;是，洪熙时，黄岩民周来保、龙岩民钟普福困于徭役，叛入倭。倭每来寇，为之<br /><br />&nbsp;&nbsp;&nbsp;&nbsp;乡导。至是，导倭犯乐清，先登岸侦伺。俄倭去，二人留村中丐食，被获，置极<br /><br />&nbsp;&nbsp;&nbsp;&nbsp;刑，枭其首于海上。倭性黠，时载方物、戎器，出没海滨，得间则张其戎器而肆<br /><br />&nbsp;&nbsp;&nbsp;&nbsp;侵掠，不得则陈其方物而称朝贡，东南海滨患之。<br /><br />&nbsp;&nbsp;&nbsp;&nbsp;景泰四年入贡，至临清，掠居民货。有指挥往诘，欧几死。所司请执治，帝<br /><br />&nbsp;&nbsp;&nbsp;&nbsp;恐失远人心，不许。先是，永乐初，诏日本十年一贡，人止二百，船止二艘，不<br /><br />&nbsp;&nbsp;&nbsp;&nbsp;得携军器，违者以寇论。乃赐以二舟，为入贡用，后悉不如制。宣德初，申定要<br /><br />&nbsp;&nbsp;&nbsp;&nbsp;约，人毋过三百，舟毋过三艘。而倭人贪利，贡物外所携私物增十倍，例当给直。<br /><br />&nbsp;&nbsp;&nbsp;&nbsp;礼官言：“宣德间所贡硫黄、苏木、刀扇、漆器之属，估时直给钱钞，或折支布<br /><br />&nbsp;&nbsp;&nbsp;&nbsp;帛，为数无多，然已大获利。今若仍旧制，当给钱二十一万七千，银价如之。宜<br /><br />&nbsp;&nbsp;&nbsp;&nbsp;大减其直，给银三万四千七百有奇。”从之。使臣不悦，请如旧制。诏增钱万，<br /><br />&nbsp;&nbsp;&nbsp;&nbsp;犹以为少，求增赐物。诏增布帛千五百，终怏怏去。<br /><br />&nbsp;&nbsp;&nbsp;&nbsp;天顺初，其王源义政以前使臣获罪天朝，蒙恩宥，欲遣使谢罪而不敢自达，<br /><br />&nbsp;&nbsp;&nbsp;&nbsp;移书朝鲜王令转请，朝鲜以闻。廷议敕朝鲜核实，令择老成识大体者充使，不得<br /><br />&nbsp;&nbsp;&nbsp;&nbsp;仍前肆扰，既而贡使亦不至。<br /><br />&nbsp;&nbsp;&nbsp;&nbsp;成化四年夏，乃遣使贡马谢恩，礼之如制。其通事三人，自言本宁波村民，<br /><br />&nbsp;&nbsp;&nbsp;&nbsp;幼为贼掠，市与日本，今请便道省祭，许之。戒其勿同使臣至家，引中国人下海。<br /><br />&nbsp;&nbsp;&nbsp;&nbsp;十一月，使臣清启复来贡，伤人于市。有司请治其罪，诏付清启，奏言犯法者当<br /><br />&nbsp;&nbsp;&nbsp;&nbsp;用本国之刑，容还国如法论治。且自服不能钤束之罪，帝俱赦之。自是，使者益<br /><br />&nbsp;&nbsp;&nbsp;&nbsp;无忌。十三年九月来贡，求《佛祖统纪》诸书，诏以《法苑珠林》赐之。使者述<br /><br />&nbsp;&nbsp;&nbsp;&nbsp;其王意，请于常例外增赐，命赐钱五万贯。二十年十一月复贡。弘治九年三月，<br /><br />&nbsp;&nbsp;&nbsp;&nbsp;王源义高遣使来，还至济宁，其下复持刀杀人。所司请罪之，诏自今止许五十人<br /><br />&nbsp;&nbsp;&nbsp;&nbsp;入都，余留舟次，严防禁焉。十八年冬来贡，时武宗已即位，命如故事，铸金牌<br /><br />&nbsp;&nbsp;&nbsp;&nbsp;勘合给之。<br /><br />&nbsp;&nbsp;&nbsp;&nbsp;正德四年冬来贡。礼官言：“明年正月，大祀庆成宴。朝鲜陪臣在展东第七<br /><br />&nbsp;&nbsp;&nbsp;&nbsp;班，日本向无例，请殿西第七班。”从之。礼官又言：“日本贡物向用舟三，今<br /><br />&nbsp;&nbsp;&nbsp;&nbsp;止一，所赐银币，宜如其舟之数。且无表文，赐敕与否，请上裁。”命所司移文<br /><br />&nbsp;&nbsp;&nbsp;&nbsp;答之。五年春，其王源义澄遣使臣宋素卿来贡，时刘瑾窃柄，纳其黄金千两，赐<br /><br />&nbsp;&nbsp;&nbsp;&nbsp;飞鱼服，前所未有也。素卿，鄞县朱氏子，名缟，幼习歌唱。倭使见，悦之，而<br /><br />&nbsp;&nbsp;&nbsp;&nbsp;缟叔澄负其直，因以缟偿。至是，充正使，至苏州，澄与相见。后事觉，法当死，<br /><br />&nbsp;&nbsp;&nbsp;&nbsp;刘瑾庇之，谓澄已自首，并获免。七年，义澄使复来贡，浙江守臣言：“今畿辅、<br /><br />&nbsp;&nbsp;&nbsp;&nbsp;山东盗充斥，恐使臣遇之为所掠，请以贡物贮浙江官库，收其表文送京师。”礼<br /><br />&nbsp;&nbsp;&nbsp;&nbsp;官会兵部议，请令南京守备官即所在宴赉，遣归，附进方物，皆予全直，毋阻远<br /><br />&nbsp;&nbsp;&nbsp;&nbsp;人向化心。从之。<br /><br />&nbsp;&nbsp;&nbsp;&nbsp;嘉靖二年五月，其贡使宗设抵宁波。未几，素卿偕瑞佐复至，互争真伪。素<br /><br />&nbsp;&nbsp;&nbsp;&nbsp;卿贿市舶大监赖恩，宴时坐素卿于宗设上，船后至又先为验发。宗设怒，与之斗，<br /><br />&nbsp;&nbsp;&nbsp;&nbsp;杀瑞佐，焚其舟，追素卿至绍兴城下，素卿窜匿他所免。凶党还宁波，所过焚掠，<br /><br />&nbsp;&nbsp;&nbsp;&nbsp;执指挥袁Q，夺船出海。都指挥刘锦追至海上，战没。巡按御史欧珠以闻，且言：<br /><br />&nbsp;&nbsp;&nbsp;&nbsp;“据素卿状，西海路多罗氏义兴者，向属日本统辖，无入贡例。因贡道必经西海，<br /><br />&nbsp;&nbsp;&nbsp;&nbsp;正德朝勘合为所夺。我不得已，以弘治朝勘合，由南海路起程，比至宁波，因诘<br /><br />&nbsp;&nbsp;&nbsp;&nbsp;其伪，致启衅。”章下礼部，部议：“素卿言未可信，不宜听入朝。但衅起宗设，<br /><br />&nbsp;&nbsp;&nbsp;&nbsp;素卿之党被杀者多，其前虽有投番罪，已经先朝宥赦，毋容问。惟宣谕素卿还国，<br /><br />&nbsp;&nbsp;&nbsp;&nbsp;移咨其王，令察勘合有无，行究治。”帝已报可，御史熊兰、给事张交章言：<br /><br />&nbsp;&nbsp;&nbsp;&nbsp;“素卿罪重不可贷，请并治赖恩及海道副使张芹、分守参政朱鸣阳、分巡副使许<br /><br />&nbsp;&nbsp;&nbsp;&nbsp;完、都指挥张浩。闭关绝贡，振中国之威，寝狡寇之计。”事方议行，会宗设党<br /><br />&nbsp;&nbsp;&nbsp;&nbsp;中林、望古多罗逸出之舟，为暴风飘至朝鲜。朝鲜人击斩三十级，生擒二贼以献。<br /><br />&nbsp;&nbsp;&nbsp;&nbsp;给事中夏言因请逮赴浙江，会所司与素卿杂治，因遣给事中刘稍、御史王道往。<br /><br />&nbsp;&nbsp;&nbsp;&nbsp;至四年，狱成，素卿及中林、望古多罗并论死，系狱。久之，皆瘐死。时有琉球<br /><br />&nbsp;&nbsp;&nbsp;&nbsp;使臣郑绳归国，命传谕日本以擒献宗设，还袁Q及海滨被掠之人，否则闭关绝贡，<br /><br />&nbsp;&nbsp;&nbsp;&nbsp;徐议征讨。<br /><br />&nbsp;&nbsp;&nbsp;&nbsp;九年，琉球使臣蔡瀚者，道经日本，其王源义晴附表言：“向因本国多事，<br /><br />&nbsp;&nbsp;&nbsp;&nbsp;干戈梗道。正德勘合不达东都，以故素卿捧弘治勘合行，乞贷遣。望并赐新勘合、<br /><br />&nbsp;&nbsp;&nbsp;&nbsp;金印，修贡如常。”礼官验其文，无印篆，言：“倭谲诈难信，宜敕琉球王传谕，<br /><br />&nbsp;&nbsp;&nbsp;&nbsp;仍遵前命。”十八年七月，义晴贡使至宁波，守臣以闻。时不通贡者已十七年，<br /><br />&nbsp;&nbsp;&nbsp;&nbsp;敕巡按御史督同三司官核，果诚心效顺，如制遣送，否则却回，且严居民交通之<br /><br />&nbsp;&nbsp;&nbsp;&nbsp;禁。明年二月，贡使硕鼎等至京申前请，乞赐嘉靖新勘合，还素卿及原留贡物。<br /><br />&nbsp;&nbsp;&nbsp;&nbsp;部议：“勘合不可遽给，务缴旧易新。贡期限十年，人不过百，舟不过三，余不<br /><br />&nbsp;&nbsp;&nbsp;&nbsp;可许。”诏如议。二十三年七月复来贡，未及期，且无表文。部臣谓不当纳，却<br /><br />&nbsp;&nbsp;&nbsp;&nbsp;之。其人利互市，留海滨不去。巡按御史高节请治沿海文武将吏罪，严禁奸豪交<br /><br />&nbsp;&nbsp;&nbsp;&nbsp;通，得旨允行。而内地诸奸利其交易，多为之囊橐，终不能尽绝。<br /><br />&nbsp;&nbsp;&nbsp;&nbsp;二十六年六月，巡按御史杨九泽言：“浙江宁、绍、台、温皆滨海，界连福<br /><br />&nbsp;&nbsp;&nbsp;&nbsp;建福、兴、漳、泉诸郡，有倭患，虽设卫所城池及巡海副使、备倭都指挥，但海<br /><br />&nbsp;&nbsp;&nbsp;&nbsp;寇出没无常，两地官弁不能通摄，制御为难。请如往例，特遣巡视重臣，尽统海<br /><br />&nbsp;&nbsp;&nbsp;&nbsp;滨诸郡，庶事权归一，威令易行。”廷议称善，乃命副都御史朱纨巡抚浙江兼制<br /><br />&nbsp;&nbsp;&nbsp;&nbsp;福、兴、漳、泉、建宁五府军事。未几，其王义晴遣使周良等先期来贡，用舟四，<br /><br />&nbsp;&nbsp;&nbsp;&nbsp;人六百，泊于海外，以待明年贡期。守臣沮之，则以风为解。十一月事闻，帝以<br /><br />&nbsp;&nbsp;&nbsp;&nbsp;先期非制，且人船越额，敕守臣勒回。十二月，倭贼犯宁、台二郡，大肆杀掠，<br /><br />&nbsp;&nbsp;&nbsp;&nbsp;二郡将吏并获罪。明年六月，周良复求贡，纨以闻。礼部言：“日本贡期及舟与<br /><br />&nbsp;&nbsp;&nbsp;&nbsp;人数虽违制，第表辞恭顺，去贡期亦不远，若概加拒绝，则航海之劳可悯，若稍<br /><br />&nbsp;&nbsp;&nbsp;&nbsp;务含容，则宗设、素卿之事可鉴。宜敕纨循十八年例，起送五十人，余留嘉宾馆，<br /><br />&nbsp;&nbsp;&nbsp;&nbsp;量加犒赏，谕令归国。若互市防守事，宜在纨善处之。”报可。纨力言五十人过<br /><br />&nbsp;&nbsp;&nbsp;&nbsp;少，乃令百人赴都。部议但赏百人，余罢勿赏。良诉贡舟高大。势须五百人。中<br /><br />&nbsp;&nbsp;&nbsp;&nbsp;国商舶入海，往往藏匿岛中为寇，故增一舟防寇，非敢违制。部议量增其赏，且<br /><br />&nbsp;&nbsp;&nbsp;&nbsp;谓：“百人之制，彼国势难遵行，宜相其贡舟大小，以施禁令。”从之。<br /><br />&nbsp;&nbsp;&nbsp;&nbsp;日本故有孝、武两朝勘合几二百道，使臣前此入贡请易新者，而令缴其旧。<br /><br />&nbsp;&nbsp;&nbsp;&nbsp;至是良持弘治勘合十五道，言其余为素卿子所窃，捕之不获。正德勘合留十五道<br /><br />&nbsp;&nbsp;&nbsp;&nbsp;为信，而以四十道来还。部议令异时悉缴旧，乃许易新，亦报可。当是时，日本<br /><br />&nbsp;&nbsp;&nbsp;&nbsp;王虽入贡，其各岛诸倭岁常侵掠，滨海奸民又往往勾之。纨乃严为申禁，获交通<br /><br />&nbsp;&nbsp;&nbsp;&nbsp;者，不俟命辄以便宜斩之。由是，浙、闽大姓素为倭内主者，失利而怨。纨又数<br /><br />&nbsp;&nbsp;&nbsp;&nbsp;腾疏于朝，显言大姓通倭状，以故闽、浙人皆恶之，而闽尤甚。巡按御史周亮，<br /><br />&nbsp;&nbsp;&nbsp;&nbsp;闽产也，上疏诋纨，请改巡抚为巡视，以杀其权。其党在朝者左右之，竟如其请。<br /><br />&nbsp;&nbsp;&nbsp;&nbsp;又夺纨官。罗织其擅杀罪，纨自杀。自是不置巡抚者四年，海禁复弛，乱益滋甚。<br /><br />&nbsp;&nbsp;&nbsp;&nbsp;祖制，浙江设市舶提举司，以中官主之，驻宁波。海舶至则平其直，制驭之<br /><br />&nbsp;&nbsp;&nbsp;&nbsp;权在上。及世宗，尽撤天下镇守中官，并撤市舶，而滨海奸人遂操其利。初市犹<br /><br />&nbsp;&nbsp;&nbsp;&nbsp;商主之，及严通番之禁，遂移之贵官家，负其直者愈甚。索之急，则以危言吓之，<br /><br />&nbsp;&nbsp;&nbsp;&nbsp;或又以好言绐之，谓我终不负若直。倭丧其赀不得返，已大恨，而大奸若汪直、<br /><br />&nbsp;&nbsp;&nbsp;&nbsp;徐海、陈东、麻叶辈素窟其中，以内地不得逞，悉逸海岛为主谋。倭听指挥，诱<br /><br />&nbsp;&nbsp;&nbsp;&nbsp;之入寇。海中巨盗，遂袭倭服饰、绾牛并分艘掠内地，无不大利，故倭患日剧，<br /><br />&nbsp;&nbsp;&nbsp;&nbsp;于是廷议复设巡抚。三十一年七月以佥都御史王笕沃，而势已不可扑灭。<br /><br />&nbsp;&nbsp;&nbsp;&nbsp;明初，沿海要地建卫所，设战船，董以都司、巡视、副使等官，控制周密。<br /><br />&nbsp;&nbsp;&nbsp;&nbsp;迨承平久，船敝伍虚。及遇警，乃募渔船以资哨守。兵非素练，船非专业，见寇<br /><br />&nbsp;&nbsp;&nbsp;&nbsp;舶至，辄望风逃匿，而上又无统率御之。以故贼帆所指，无不残破。三十二年三<br /><br />&nbsp;&nbsp;&nbsp;&nbsp;月，汪直勾诸倭大举入寇，连舰数百，蔽海而至。浙东、西，江南、北，滨海数<br /><br />&nbsp;&nbsp;&nbsp;&nbsp;千里，同时告警。破昌国卫。四月犯太仓，破上海县，掠江阴，攻乍浦。八月劫<br /><br />&nbsp;&nbsp;&nbsp;&nbsp;金山卫，犯崇明及常熟、嘉定。三十三年正月自太仓掠苏州，攻松江，复趋江北，<br /><br />&nbsp;&nbsp;&nbsp;&nbsp;薄通、泰。四月陷嘉善，破崇明，复薄苏州，入崇德县。六月由吴江掠嘉兴，还<br /><br />&nbsp;&nbsp;&nbsp;&nbsp;屯柘林。纵横来往，若入无人之境，笠嗖荒苡兴为。未几，蟾母Т笸，<br /><br />&nbsp;&nbsp;&nbsp;&nbsp;以李天宠代，又命兵部尚书张经总督军务。乃大征兵四方，协力进剿。是时，倭<br /><br />&nbsp;&nbsp;&nbsp;&nbsp;以川沙洼、柘林为巢，抄掠四出。明年正月，贼夺舟犯乍浦、海宁，陷崇德，转<br /><br />&nbsp;&nbsp;&nbsp;&nbsp;掠塘栖、新市、横塘、双林等处，攻德清县。五月复合新倭，突犯嘉兴，至王江<br /><br />&nbsp;&nbsp;&nbsp;&nbsp;泾，乃为经击斩千九百余级，余奔柘林。其他倭复掠苏州境，延及江阴、无锡，<br /><br />&nbsp;&nbsp;&nbsp;&nbsp;出入太湖。大抵真倭十之三，从倭者十之七。倭战则驱其所掠之人为军锋，法严，<br /><br />&nbsp;&nbsp;&nbsp;&nbsp;人皆致死，而官军素懦怯，所至溃奔。帝乃遣工部侍郎赵文华督察军情。文华颠<br /><br />&nbsp;&nbsp;&nbsp;&nbsp;倒功罪，诸军益解体。经、天宠并被逮，代以周、胡宗宪。逾月，罢，<br /><br />&nbsp;&nbsp;&nbsp;&nbsp;代以杨宜。<br /><br />&nbsp;&nbsp;&nbsp;&nbsp;时贼势蔓延，江浙无不蹂躏。新倭来益众，益肆毒。每自焚其舟，登岸劫掠。<br /><br />&nbsp;&nbsp;&nbsp;&nbsp;自杭州北新关西剽淳安，突徽州歙县，至绩溪、旌德，过泾县，趋南陵，遂达芜<br /><br />&nbsp;&nbsp;&nbsp;&nbsp;湖。烧南岸，奔太平府，犯江宁镇，径侵南京。倭红衣黄盖，率众犯大安德门，<br /><br />&nbsp;&nbsp;&nbsp;&nbsp;及夹冈，乃趋秣陵关而去，由溧水流劫溧阳、宜兴。闻官兵自太湖出，遂越武进，<br /><br />&nbsp;&nbsp;&nbsp;&nbsp;抵无锡，驻惠山。一昼夜奔百八十余里，抵浒墅。为官军所围，追及于杨林桥，<br /><br />&nbsp;&nbsp;&nbsp;&nbsp;歼之。是役也，贼不过六七十人，而经行数千里，杀戮战伤者几四千人，历八十<br /><br />&nbsp;&nbsp;&nbsp;&nbsp;余日始灭，此三十四年九月事也。<br /><br />&nbsp;&nbsp;&nbsp;&nbsp;应天巡抚曹邦辅以捷闻，文华忌其功。以倭之巢于陶宅也，乃大集浙、直兵，<br /><br />&nbsp;&nbsp;&nbsp;&nbsp;与宗宪亲将之。又约邦辅合剿，分道并进，营于松江之U桥。倭悉锐来冲，<br /><br />&nbsp;&nbsp;&nbsp;&nbsp;遂大败，文华气夺，贼益炽。十月，倭自乐清登岸，流劫黄岩、仙居、奉化、余<br /><br />&nbsp;&nbsp;&nbsp;&nbsp;姚、上虞，被杀掳者无算。至<山乘>县乃歼之，亦不满二百人，顾深入三府，历五<br /><br />&nbsp;&nbsp;&nbsp;&nbsp;十日始平。其先一枝自山东日照流劫东安卫，至淮安、赣榆、沭阳、桃源，至清<br /><br />&nbsp;&nbsp;&nbsp;&nbsp;河阻雨，为徐、邳官兵所歼，亦不过数十人，流害千里，杀戮千余，其悍如此。<br /><br />&nbsp;&nbsp;&nbsp;&nbsp;而文华自U桥之败，见倭寇势甚，其自柘林移于周浦，与泊于川沙旧巢及嘉<br /><br />&nbsp;&nbsp;&nbsp;&nbsp;定高桥者自如，他侵犯者无虚日，文华乃以寇息请还朝。<br /><br />&nbsp;&nbsp;&nbsp;&nbsp;明年二月，罢宜，代以宗宪，以阮鹗巡抚浙江。于是宗宪乃请遣使谕日本国<br /><br />&nbsp;&nbsp;&nbsp;&nbsp;王，禁戢岛寇，招还通番奸商，许立功免罪。既得旨，遂遣宁波诸生蒋洲、陈可<br /><br />&nbsp;&nbsp;&nbsp;&nbsp;愿往。及是，可愿还，言至其国五岛，遇汪直、毛海峰，谓日本内乱，王与其相<br /><br />&nbsp;&nbsp;&nbsp;&nbsp;俱死，诸岛不相统摄，须遍谕乃可杜其入犯。又言，有萨摩洲者，虽已扬帆入寇，<br /><br />&nbsp;&nbsp;&nbsp;&nbsp;非其本心，乞通贡互市，愿杀贼自效。乃留洲传谕各岛，而送可愿还。宗宪以闻，<br /><br />&nbsp;&nbsp;&nbsp;&nbsp;兵部言：“直等本编民，既称效顺，即当释兵。乃绝不言及，第求开市通贡，隐<br /><br />&nbsp;&nbsp;&nbsp;&nbsp;若属国然，其奸叵测。宜令督臣振扬国威，严加备御。移檄直等，俾剿除舟山诸<br /><br />&nbsp;&nbsp;&nbsp;&nbsp;贼巢以自明。果海疆廓清，自有恩赉。”从之。时两浙皆被倭，而慈溪焚杀独惨，<br /><br />&nbsp;&nbsp;&nbsp;&nbsp;余姚次之。浙西柘林、乍浦、乌镇、皂林间，皆为贼巢，前后至者二万余人，命<br /><br />&nbsp;&nbsp;&nbsp;&nbsp;宗宪亟图方略。七月，宗宪言：“贼首毛海峰自陈可愿还，一败倭寇于舟山，再<br /><br />&nbsp;&nbsp;&nbsp;&nbsp;败之沥表，又遣其党招谕各岛，相率效顺，乞加重赏。”部令宗宪以便宜行。当<br /><br />&nbsp;&nbsp;&nbsp;&nbsp;是时，徐海、陈东、麻叶，方连兵攻围桐乡，宗宪设计间之，海遂擒东、叶以降，<br /><br />&nbsp;&nbsp;&nbsp;&nbsp;尽歼其余众于乍浦。未几，复蹴海于梁庄，海亦授首，余党尽灭。江南、浙西诸<br /><br />&nbsp;&nbsp;&nbsp;&nbsp;寇略平，而江北倭则犯丹阳及掠瓜洲，烧漕艘者明春复犯如皋、海门，攻通州，<br /><br />&nbsp;&nbsp;&nbsp;&nbsp;掠扬州、高耶，入宝应，遂侵淮安府，集于庙湾，逾年乃克。其浙东之倭则盘踞<br /><br />&nbsp;&nbsp;&nbsp;&nbsp;于舟山，亦先后为官军所袭。<br /><br />&nbsp;&nbsp;&nbsp;&nbsp;先是，蒋洲宣谕诸岛，至丰后被留，令僧人往山口等岛传谕禁戢。于是山口<br /><br />&nbsp;&nbsp;&nbsp;&nbsp;都督源义长具咨送还被掠人口，而咨乃用国王印。丰后太守源义镇遣僧德阳等具<br /><br />&nbsp;&nbsp;&nbsp;&nbsp;方物，奉表谢罪，请颁勘合修贡，送洲还。前杨宜所遣郑舜功出海哨探者，行至<br /><br />&nbsp;&nbsp;&nbsp;&nbsp;丰后岛，岛主亦遣僧清授附舟来谢罪，言前后侵犯，皆中国奸商潜引诸岛夷众，<br /><br />&nbsp;&nbsp;&nbsp;&nbsp;义镇等实不知。于是宗宪疏陈其事，言：“洲奉使二年，止历丰后、山口二岛，<br /><br />&nbsp;&nbsp;&nbsp;&nbsp;或有贡物而无印信勘合，或有印信而无国王名称，皆违朝典。然彼既以贡来，又<br /><br />&nbsp;&nbsp;&nbsp;&nbsp;送还被掠人口，实有畏罪乞恩意。宜礼遣其使，令传谕义镇、义长，转谕日本王，<br /><br />&nbsp;&nbsp;&nbsp;&nbsp;擒献倡乱诸渠，及中国奸宄，方许通贡。”诏可。<br /><br />&nbsp;&nbsp;&nbsp;&nbsp;汪直之踞海岛也，与其党王E、叶宗满、谢和、王清溪等，各挟倭寇为雄。<br /><br />&nbsp;&nbsp;&nbsp;&nbsp;朝廷至悬伯爵、万金之赏以购之，迄不能致。及是，内地官军颇有备，倭虽横，<br /><br />&nbsp;&nbsp;&nbsp;&nbsp;亦多被剿戮，有全岛无一人归者，往往怨直，直渐不自安。宗宪与直同郡，馆直<br /><br />&nbsp;&nbsp;&nbsp;&nbsp;母与其妻孥于杭州，遣蒋洲赍其家书招之。直知家属固无恙，颇心动。义镇等以<br /><br />&nbsp;&nbsp;&nbsp;&nbsp;中国许互市，亦喜。乃装巨舟，遣其属善妙等四十余人随直等来贡市，于三十六<br /><br />&nbsp;&nbsp;&nbsp;&nbsp;年十月初，抵舟山之岑港。将吏以为入寇也，陈兵备。直乃遣王E入见宗宪，<br /><br />&nbsp;&nbsp;&nbsp;&nbsp;谓：“我以好来，何故陈兵待我？”E即毛海峰，直养子也。宗宪慰劳甚至，<br /><br />&nbsp;&nbsp;&nbsp;&nbsp;指心誓无他。俄善妙等见副将卢镗于舟山，镗令擒直以献。语泄，直益疑。宗宪<br /><br />&nbsp;&nbsp;&nbsp;&nbsp;开谕百方，直终不信，曰：“果尔，可遣E出，吾当入见。”宗宪立遣之。直<br /><br />&nbsp;&nbsp;&nbsp;&nbsp;又邀一贵官为质，即命指挥夏正往。直以为信，遂与宗满、清溪偕来。宗宪大喜，<br /><br />&nbsp;&nbsp;&nbsp;&nbsp;礼接之甚厚，令谒巡按御史王本固于杭州，本固以属吏。E等闻，大恨，支解<br /><br />&nbsp;&nbsp;&nbsp;&nbsp;夏正，焚舟登山，据岑港坚守。<br /><br />&nbsp;&nbsp;&nbsp;&nbsp;逾年，新倭大至，屡寇浙东三郡。其在岑港者，徐移之柯梅，造新舟出海，<br /><br />&nbsp;&nbsp;&nbsp;&nbsp;宗宪不之追。十一月，贼扬帆南去，泊泉州之浯屿，掠同安、惠安、南安诸县，<br /><br />&nbsp;&nbsp;&nbsp;&nbsp;攻福宁州，破福安、宁德。明年四月遂围福州，经月不解。福清、永福诸城皆被<br /><br />&nbsp;&nbsp;&nbsp;&nbsp;攻毁，蔓延于兴化，奔突于漳州。其患尽移于福建，而潮、广间亦纷纷以倭警闻<br /><br />&nbsp;&nbsp;&nbsp;&nbsp;矣。至四十年，浙东、江北诸寇以次平。宗宪寻坐罪被逮。明年十一月陷兴化府，<br /><br />&nbsp;&nbsp;&nbsp;&nbsp;大杀掠，移据平海卫不去。初，倭之犯浙江也，破州县卫所城以百数，然未有破<br /><br />&nbsp;&nbsp;&nbsp;&nbsp;府城者。至是，远近震动，亟征俞大猷、戚继光、刘显诸将合击，破之。其侵犯<br /><br />&nbsp;&nbsp;&nbsp;&nbsp;他州县者，亦为诸将所破，福建亦平。<br /><br />&nbsp;&nbsp;&nbsp;&nbsp;其后，广东巨寇曾一本、黄朝太等，无不引倭为助。隆庆时，破碣石、甲子<br /><br />&nbsp;&nbsp;&nbsp;&nbsp;诸卫所。已，犯化州石城县，陷锦囊所、神电卫。吴川、阳江、茂名、海丰、新<br /><br />&nbsp;&nbsp;&nbsp;&nbsp;宁、惠来诸县，悉遭焚掠。转入雷、谦、琼三郡境，亦被其患。万历二年犯浙东<br /><br />&nbsp;&nbsp;&nbsp;&nbsp;宁、绍、台、温四郡，又陷广东铜鼓石双鱼所。三年犯电白。四年犯定海。八年<br /><br />&nbsp;&nbsp;&nbsp;&nbsp;犯浙江韭山及福建彭湖、东涌。十年犯温州，又犯广东。十六年犯浙江。然时疆<br /><br />&nbsp;&nbsp;&nbsp;&nbsp;吏惩嘉靖之祸，海防颇饬，贼来辄失利。其犯广东者，为蜒贼梁本豪勾引，势尤<br /><br />&nbsp;&nbsp;&nbsp;&nbsp;猖獗。总督陈瑞集众军击之，斩首千六百余级，沈其船百余艘，本豪亦授首。帝<br /><br />&nbsp;&nbsp;&nbsp;&nbsp;为告谢郊庙，宣捷受贺云。<br /><br />&nbsp;&nbsp;&nbsp;&nbsp;日本故有王，其下称关白者最尊，时以山城州渠信长为之。偶出猎，遇一人<br /><br />&nbsp;&nbsp;&nbsp;&nbsp;卧树下，惊起冲突，执而诘之。自言为平秀吉，萨摩州人之奴，雄健跷捷，有口<br /><br />&nbsp;&nbsp;&nbsp;&nbsp;辩。信长悦之，令牧马，名曰木下人。后渐用事，为信长画策，夺并二十余州，<br /><br />&nbsp;&nbsp;&nbsp;&nbsp;遂为摄津镇守大将。有参谋阿奇支者，得罪信长，命秀吉统兵讨之。俄信长为其<br /><br />&nbsp;&nbsp;&nbsp;&nbsp;下明智所杀，秀吉方攻灭阿奇支，闻变，与部将行长等乘胜还兵诛之，威名益振。<br /><br />&nbsp;&nbsp;&nbsp;&nbsp;寻废信长三子，c称关白，尽有其众，时为万历十四年。于是益治兵，征服六十<br /><br />&nbsp;&nbsp;&nbsp;&nbsp;六州，又以威胁琉球、吕宋、暹罗、佛郎机诸国，皆使奉贡。乃改国王所居山城<br /><br />&nbsp;&nbsp;&nbsp;&nbsp;为大阁，广筑城郭，建宫殿，其楼阁有至九重者，实妇女珍宝其中。其用法严，<br /><br />&nbsp;&nbsp;&nbsp;&nbsp;军行有进无退，违者虽子婿必诛，以故所向无敌。乃改元文禄，并欲侵中国，灭<br /><br />&nbsp;&nbsp;&nbsp;&nbsp;朝鲜而有之。召问故时汪直遗党，知唐人畏倭如虎，气益骄。益大治兵甲，缮舟<br /><br />&nbsp;&nbsp;&nbsp;&nbsp;舰，与其下谋，入中国北京者用朝鲜人为导，入浙、闽沿海郡县者用唐人为导。<br /><br />&nbsp;&nbsp;&nbsp;&nbsp;虑琉球泄其情，使毋入贡。<br /><br />&nbsp;&nbsp;&nbsp;&nbsp;同安人陈甲者，商于琉球。惧为中国害，与琉球长史郑迥谋，因进贡请封之<br /><br />&nbsp;&nbsp;&nbsp;&nbsp;使，具以其情来告。甲又旋故乡，陈其事于巡抚赵参鲁。参鲁以闻，下兵部，部<br /><br />&nbsp;&nbsp;&nbsp;&nbsp;移咨朝鲜王。王但深辨向导之诬，亦不知其谋己也。<br /><br />&nbsp;&nbsp;&nbsp;&nbsp;初，秀吉广征诸镇兵，诸三岁粮，欲自将以犯中国。会其子死，旁无兄弟。<br /><br />&nbsp;&nbsp;&nbsp;&nbsp;前夺丰后岛主妻为妾，虑其为后患。而诸镇怨秀吉暴虐，咸曰：“此举非袭大唐，<br /><br />&nbsp;&nbsp;&nbsp;&nbsp;乃袭我耳。”各怀异志。由是，秀吉不敢亲行。二十年四月遣其将清正、行长、<br /><br />&nbsp;&nbsp;&nbsp;&nbsp;义智，僧玄苏、宗逸等，将舟师数百艘，由对马岛渡海陷朝鲜之釜山，乘胜长驱，<br /><br />&nbsp;&nbsp;&nbsp;&nbsp;以五月渡临津，掠开城，分陷丰德诸郡。朝鲜望风溃，清正等遂客蹙。朝鲜<br /><br />&nbsp;&nbsp;&nbsp;&nbsp;王李V弃城奔平壤，又奔义州，遣使络绎告急。倭遂入王京，执其王妃、王子，<br /><br />&nbsp;&nbsp;&nbsp;&nbsp;追奔至平壤，放兵淫掠。七月命副总兵祖承训赴援，与倭战于平壤城外，大败，<br /><br />&nbsp;&nbsp;&nbsp;&nbsp;承训仅以身免。八月，中朝乃以兵部侍郎宋应昌为经略，都督李如松为提督，统<br /><br />&nbsp;&nbsp;&nbsp;&nbsp;兵讨之。<br /><br />&nbsp;&nbsp;&nbsp;&nbsp;当是时，宁夏未平，朝鲜事起，兵部尚书石星计无所出，募能说倭者侦之，<br /><br />&nbsp;&nbsp;&nbsp;&nbsp;于是嘉兴人沈惟敬应募。星即假游击将军衔，送之如松麾下。明年，如松师大捷<br /><br />&nbsp;&nbsp;&nbsp;&nbsp;于平壤，朝鲜所失四道并复。如松乘胜趋碧蹄馆，败而退师。于是封贡之议起，<br /><br />&nbsp;&nbsp;&nbsp;&nbsp;中朝弥缝惟敬以成款局，事详《朝鲜传》。久之，秀吉死，诸倭扬帆尽归，朝鲜<br /><br />&nbsp;&nbsp;&nbsp;&nbsp;患亦平。然自关白侵东国，前后七载，丧师数十万糜饷数百万，中朝与朝鲜迄无<br /><br />&nbsp;&nbsp;&nbsp;&nbsp;胜算。至关白死，兵祸始休，诸倭亦皆退守岛巢，东南稍有安枕之日矣。秀吉凡<br /><br />&nbsp;&nbsp;&nbsp;&nbsp;再传而亡。<br /><br />&nbsp;&nbsp;&nbsp;&nbsp;终明之世，通倭之禁甚严，闾巷小民，至指倭相詈骂，甚以噤其小儿女云。</div>
            <div class="link">
                <a id="err-report" href="javascript:void(0)" onClick="report('明史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1691,235430);">加入书签</a><a
                        href="235397.html">上一页</a>&larr;<a href="index.html">返回列表</a>&rarr;<a
                            href="235451.html">下一页</a><a id="book-vote" href="javascript:void(0)" onClick="vote(1691);">投推荐票</a><a
                                id="err-report" href="javascript:void(0)" onClick="report('明史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "235397.html"; var next_page = "235451.html"; var index_page = "index.html"; var sortid = "9"; var article_id = "1691"; var chapter_id = "235430"; var articlename = "明史"; var chaptername = " 卷三百二十二 列传第二百十"; var author = "张廷玉等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>