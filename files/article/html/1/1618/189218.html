<!DOCTYPE html>
<html>
<head>
<meta charset="gbk" />
<title>辽史- 卷四十 志第十-在线阅读-哈西文学网</title>
<meta name="keywords" content="脱脱等，辽史， 卷四十 志第十全文， 卷四十 志第十在线阅读 哈西文学网" />
<meta name="description" content="哈西文学网提供脱脱等的辽史  卷四十 志第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/189218.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/189218.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十 志第十</h1>
            <div class="link xb">
                <a href="189178.html">上一页</a>&larr;<a href="index.html">返回列表</a>&rarr;<a
                    href="189252.html">下一页</a></div>			
            <div id="BookText">&nbsp;&nbsp;&nbsp;&nbsp;◎地理志四<br /><br />&nbsp;&nbsp;&nbsp;&nbsp;南京道<br /><br />&nbsp;&nbsp;&nbsp;&nbsp;南京析津府，本古冀州之地。高阳氏谓之幽陵，陶唐曰幽都，有虞析为幽州。<br /><br />&nbsp;&nbsp;&nbsp;&nbsp;商并幽于冀。周分并为幽。《职方》，东北幽州，山镇医巫闾，泽数貘养，川河、<br /><br />&nbsp;&nbsp;&nbsp;&nbsp;，浸淄、时。其利鱼、盐，其畜马、牛、豕，其谷黍、稷、稻。武王封太保]<br /><br />&nbsp;&nbsp;&nbsp;&nbsp;于燕。秦以其地为渔阳、上谷、右北平、辽西、辽东五郡。汉为燕国，历封臧荼、<br /><br />&nbsp;&nbsp;&nbsp;&nbsp;卢绾、刘建、刘泽、刘旦，尝置涿郡广阳国。后汉为广平国广阳郡，或合于上谷，<br /><br />&nbsp;&nbsp;&nbsp;&nbsp;复置幽州。后周置燕及范阳郡，y为幽州总管。唐置大都督府，改范阳节度使。<br /><br />&nbsp;&nbsp;&nbsp;&nbsp;安禄山、史思明、李怀山、朱滔、刘怦、刘济，相继割据。刘总归唐。至张仲武、<br /><br />&nbsp;&nbsp;&nbsp;&nbsp;张允仲，以正得民。刘仁恭父子c争，遂入五代。自唐而晋，高祖以辽有援立之<br /><br />&nbsp;&nbsp;&nbsp;&nbsp;劳，割幽州等十六州以献。太宗升为南京，又曰燕京。<br /><br />&nbsp;&nbsp;&nbsp;&nbsp;城方三十六里，崇三丈，衡广一丈五尺。敌楼、战橹具。八门：东曰安东、<br /><br />&nbsp;&nbsp;&nbsp;&nbsp;迎春，南曰开阳、丹凤、西曰显西、清晋、北曰通天、拱辰。大内在西南隅。皇<br /><br />&nbsp;&nbsp;&nbsp;&nbsp;城内有景宗、圣宗御容殿二，东曰宣和，南曰大内。内门曰宣教，改元和；外三<br /><br />&nbsp;&nbsp;&nbsp;&nbsp;门曰南端、左掖、右掖。左掖改万春，右掖改千秋。门有楼阁，球场在其南，东<br /><br />&nbsp;&nbsp;&nbsp;&nbsp;为永平馆。皇城西门曰显西，设而不开；北曰子北。西城巅有凉殿，东北隅有燕<br /><br />&nbsp;&nbsp;&nbsp;&nbsp;角楼。坊市、廨舍、寺观，盖不胜书。其外，有居庸、松亭、榆林之关。古北之<br /><br />&nbsp;&nbsp;&nbsp;&nbsp;口，桑乾河、高梁河、石子河、大安山、燕山，中有瑶屿。府曰幽都，军号卢龙，<br /><br />&nbsp;&nbsp;&nbsp;&nbsp;开泰元年落军额。统州六、县十一：<br /><br />&nbsp;&nbsp;&nbsp;&nbsp;析津县。本晋蓟县，改蓟北县，开泰元年更今名。以燕分野旅寅为析木之津，<br /><br />&nbsp;&nbsp;&nbsp;&nbsp;故名。户二万。<br /><br />&nbsp;&nbsp;&nbsp;&nbsp;宛平县。本晋幽都县，开泰元年改今名。户二万二千。<br /><br />&nbsp;&nbsp;&nbsp;&nbsp;昌平县。本汉军都县，后汉属广阳郡，晋属燕国，元魏置东燕州、平昌郡及<br /><br />&nbsp;&nbsp;&nbsp;&nbsp;昌平县。郡废，县隶幽州。在京北九十里。户七千。<br /><br />&nbsp;&nbsp;&nbsp;&nbsp;良乡县。燕为中都县，汉改良乡县，旧属涿郡，北齐天保七年省入蓟县，武<br /><br />&nbsp;&nbsp;&nbsp;&nbsp;平六年复置。唐圣历元年改固节镇，神龙元年复为良乡县，刘守光徙治此。在南<br /><br />&nbsp;&nbsp;&nbsp;&nbsp;京六十里。户七千。<br /><br />&nbsp;&nbsp;&nbsp;&nbsp;潞县。本汉旧县，属渔阳郡。唐武德二年置元州，贞观元年州废，复为县。<br /><br />&nbsp;&nbsp;&nbsp;&nbsp;有潞水。在京东六十里。户六千。<br /><br />&nbsp;&nbsp;&nbsp;&nbsp;安次县。本汉旧县，属渔阳郡。唐武德四年徙置东南五十里石梁城，贞观八<br /><br />&nbsp;&nbsp;&nbsp;&nbsp;年又徙今县西五里常道城，开元二十三年又徙耿就桥行市南。在京南一百二十里。<br /><br />&nbsp;&nbsp;&nbsp;&nbsp;户一万二千。<br /><br />&nbsp;&nbsp;&nbsp;&nbsp;永清县。本汉益昌县，隋置通泽县，唐置武隆县，改会昌，天宝初为永清县。<br /><br />&nbsp;&nbsp;&nbsp;&nbsp;在京南一百五十里。户五千。<br /><br />&nbsp;&nbsp;&nbsp;&nbsp;武清县。前汉雍奴县，属渔阳郡。《水经注》，雍奴者，数泽之名，四面有<br /><br />&nbsp;&nbsp;&nbsp;&nbsp;水曰雍，不流曰奴。唐天宝初改武清。在京东南一百五十里。户一万。<br /><br />&nbsp;&nbsp;&nbsp;&nbsp;香河县。本武清孙村。辽于新仓置榷盐院，居民聚集，因分武清、三河、潞<br /><br />&nbsp;&nbsp;&nbsp;&nbsp;三县户置。在京东南一百二十里。户七千。<br /><br />&nbsp;&nbsp;&nbsp;&nbsp;玉河县。本泉山地。刘仁恭于大安山创宫观，师炼丹羽化之术于方士王若讷，<br /><br />&nbsp;&nbsp;&nbsp;&nbsp;因割蓟县分置，以供给之。在京西四十里。户一千。<br /><br />&nbsp;&nbsp;&nbsp;&nbsp;t阴县。本汉泉山之霍村镇。辽每季春，弋猎于延芳淀，居民成邑，就城<br /><br />&nbsp;&nbsp;&nbsp;&nbsp;故t阴镇，后改为县。在京东南九十里。延芳淀方数百里，春时鹅鹜所聚，夏<br /><br />&nbsp;&nbsp;&nbsp;&nbsp;秋多菱芡。国主春猎，卫士皆衣墨绿，各持连m、鹰食、刺鹅锥，列水次，相<br /><br />&nbsp;&nbsp;&nbsp;&nbsp;去五七步。上风击鼓，惊鹅稍离水面。国主亲放海东青鹘擒之。鹅坠，恐鹘力不<br /><br />&nbsp;&nbsp;&nbsp;&nbsp;胜，在列者以佩锥刺鹅，急取其腊饲鹘。得头鹅者，例赏银绢。国主、皇族、群<br /><br />&nbsp;&nbsp;&nbsp;&nbsp;臣各有分地。户五千。<br /><br />&nbsp;&nbsp;&nbsp;&nbsp;宋王曾《上契丹事》曰：“自雄州白沟驿渡河，四十里至新城县，古督亢亭<br /><br />&nbsp;&nbsp;&nbsp;&nbsp;之地。又七十里至涿州。北渡范水、刘李河，六十里至良乡县。渡卢沟河，六十<br /><br />&nbsp;&nbsp;&nbsp;&nbsp;里至幽州，号燕京。子城就罗郭西南为之。正南曰启夏门，内有元和殿，东门曰<br /><br />&nbsp;&nbsp;&nbsp;&nbsp;宣和。城中坊\皆有楼。有闵忠寺，本唐太宗为征辽阵亡将士所造；又有开泰寺，<br /><br />&nbsp;&nbsp;&nbsp;&nbsp;魏王耶律汉宁造。皆遣朝使游观。南门外有于越王廨，为宴集之所。门外永平馆，<br /><br />&nbsp;&nbsp;&nbsp;&nbsp;旧名碣石馆，清和后易之。南即桑乾河。<br /><br />&nbsp;&nbsp;&nbsp;&nbsp;顺州，归化军，中，刺史。秦上谷，汉范阳，北齐归德郡境。隋开皇中，粟<br /><br />&nbsp;&nbsp;&nbsp;&nbsp;末H与高丽战不胜，厥稽部长突地稽率八部胜兵数千人，自扶余城西北举落内<br /><br />&nbsp;&nbsp;&nbsp;&nbsp;附，置顺州以处之。唐武德初改燕州，会昌中改归顺州，唐末仍为顺州。有温渝<br /><br />&nbsp;&nbsp;&nbsp;&nbsp;河，白遂河；曹王山，曹操尝驻军于此，黍谷山，邹衍吹律之地，南有齐长城。<br /><br />&nbsp;&nbsp;&nbsp;&nbsp;城东北有华林、天柱二庄，辽建凉殿，春赏花，夏纳凉。初军曰归宁，后更名。<br /><br />&nbsp;&nbsp;&nbsp;&nbsp;统县一：<br /><br />&nbsp;&nbsp;&nbsp;&nbsp;怀柔县。唐贞观六年置，治五柳城，改顺义县。开元四年置松漠府弹汗州。<br /><br />&nbsp;&nbsp;&nbsp;&nbsp;开宝元年改归化郡。乾元元年复今名。户五千。<br /><br />&nbsp;&nbsp;&nbsp;&nbsp;檀州，武威军，下，刺史。本燕渔阳郡地，汉为白檀县。《魏书》：曹公历<br /><br />&nbsp;&nbsp;&nbsp;&nbsp;白檀，破乌丸于柳城。《续汉书》：白檀在右北平。元魏创密云郡，兼置安州。<br /><br />&nbsp;&nbsp;&nbsp;&nbsp;后周改为元州。隋开皇十八年割燕乐、密云二县置檀州。唐天宝元年改密云郡，<br /><br />&nbsp;&nbsp;&nbsp;&nbsp;乾元元年复为檀州。辽加今军号。有桑溪、鲍丘山、桃花山、螺山。统县二：<br /><br />&nbsp;&nbsp;&nbsp;&nbsp;密云县。本汉白檀县，后汉以居斤奚。元魏置密云郡，领白檀、要阳、密云<br /><br />&nbsp;&nbsp;&nbsp;&nbsp;三县。高齐废郡及二县，来属。户五千。<br /><br />&nbsp;&nbsp;&nbsp;&nbsp;行唐县。本定州行唐县。太祖掠定州，破行唐，尽驱其民，北至檀州，择旷<br /><br />&nbsp;&nbsp;&nbsp;&nbsp;土居之，凡置十寨，仍名行唐县。隶彰愍宫。户三千。<br /><br />&nbsp;&nbsp;&nbsp;&nbsp;涿州，永泰军，上，刺史。汉高祖六年分燕置涿郡，魏文帝改范阳郡，晋为<br /><br />&nbsp;&nbsp;&nbsp;&nbsp;范阳国，元魏复为郡。隋开皇二年罢郡，属幽州，大业三年以幽州为涿郡，唐武<br /><br />&nbsp;&nbsp;&nbsp;&nbsp;德元年郡废，为涿县，七年改范阳县，大历四年置涿州。石晋以归太宗。有大房<br /><br />&nbsp;&nbsp;&nbsp;&nbsp;山、六聘山、涿水、楼桑河、横沟河、礼逊河、祁沟河。统县四：<br /><br />&nbsp;&nbsp;&nbsp;&nbsp;范阳县。本汉涿县。唐武德中，改范阳县。有涿水、范水。户一万。<br /><br />&nbsp;&nbsp;&nbsp;&nbsp;固安县。本汉方城县，先属广阳国。隋开皇九年，自易州涞水县移置，属幽<br /><br />&nbsp;&nbsp;&nbsp;&nbsp;州，取汉故安县名。唐武德四年属北义州，徙治章信堡。贞观二年义州废，移今<br /><br />&nbsp;&nbsp;&nbsp;&nbsp;治，复属幽州。在州东南九十里。户一万。<br /><br />&nbsp;&nbsp;&nbsp;&nbsp;新城县。本汉新昌县。唐大历四年析固安县置，后省。后唐天成四年复析范<br /><br />&nbsp;&nbsp;&nbsp;&nbsp;阳县置，在州南六十里。户一万。<br /><br />&nbsp;&nbsp;&nbsp;&nbsp;归义县。本汉易县地。齐并入|县。唐武德五年置北义州，州废，复置县<br /><br />&nbsp;&nbsp;&nbsp;&nbsp;来属。民居在巨马河南，侨治新城。户四千。<br /><br />&nbsp;&nbsp;&nbsp;&nbsp;易州，高阳军，上，刺史。汉为易、故安二县地。隋置易州，隋末为上谷郡。<br /><br />&nbsp;&nbsp;&nbsp;&nbsp;唐武德四年复易州。天宝元年仍上谷郡。乾元元年又改易州。五代隶定州节度使。<br /><br />&nbsp;&nbsp;&nbsp;&nbsp;会同九年，孙方简以其地来附。应历九年，为周世宗所取，后属宋。统和七年，<br /><br />&nbsp;&nbsp;&nbsp;&nbsp;攻克之，升高阳军。有易水、涞水、狼山、太宁山、白马山。统县三：<br /><br />&nbsp;&nbsp;&nbsp;&nbsp;易县。本汉县，故城在今县东南六十里。齐天保七年省。隋开皇十六年，于<br /><br />&nbsp;&nbsp;&nbsp;&nbsp;故安城西北隅置县，即今县治也。户二万五千。<br /><br />&nbsp;&nbsp;&nbsp;&nbsp;涞水县。本汉道县，今县北一里故道城是也。元魏移于故城南，即今县置。<br /><br />&nbsp;&nbsp;&nbsp;&nbsp;周大象二年省。隋开皇十八年改涞水县。在州东四十里。有涞水。户二万七<br /><br />&nbsp;&nbsp;&nbsp;&nbsp;千。<br /><br />&nbsp;&nbsp;&nbsp;&nbsp;容城县。本汉县，先属涿郡，故城在雄州西南。唐武德五年属北义州。贞观<br /><br />&nbsp;&nbsp;&nbsp;&nbsp;元年还本属。圣历二年改全忠县。天宝元年复名容城县。在州东八十里。户民皆<br /><br />&nbsp;&nbsp;&nbsp;&nbsp;居巨马河南，侨治涿州新城县。户五千。<br /><br />&nbsp;&nbsp;&nbsp;&nbsp;蓟州，尚武军，上，刺史。秦渔阳、右北平二郡地。隋开皇中徙治玄州总管<br /><br />&nbsp;&nbsp;&nbsp;&nbsp;府，炀帝改渔阳郡。唐武德元年废入幽州，开元十八年分立蓟州。统县三：<br /><br />&nbsp;&nbsp;&nbsp;&nbsp;渔阳县。本汉县，属渔阳郡。晋省，复置。元魏省。唐属幽州，开元十八年<br /><br />&nbsp;&nbsp;&nbsp;&nbsp;置蓟州。有鲍丘水。户四千。<br /><br />&nbsp;&nbsp;&nbsp;&nbsp;三河县。本汉临朐县地，唐开元四年析潞州置。户三千。<br /><br />&nbsp;&nbsp;&nbsp;&nbsp;玉田县。本春秋无终子国。汉置无终县，属右北平郡。元魏属渔阳郡治，省，<br /><br />&nbsp;&nbsp;&nbsp;&nbsp;唐武德二年复置。贞观初省，乾封中复置。万岁通天元年更名玉田，属营州。开<br /><br />&nbsp;&nbsp;&nbsp;&nbsp;元四年还属幽州。八年属营州。十一年又属幽州。十八年来属。《搜神记》：<br /><br />&nbsp;&nbsp;&nbsp;&nbsp;“雍伯，洛阳人，性孝，父母没，葬无终山。山高八十里，上无水，雍伯置饮。<br /><br />&nbsp;&nbsp;&nbsp;&nbsp;人有就饮者，与石一斗，种生玉，因名玉田。”户三千。<br /><br />&nbsp;&nbsp;&nbsp;&nbsp;景州，清安军，下，刺史。本蓟州遵化县，重熙中置。户三千。遵化县，本<br /><br />&nbsp;&nbsp;&nbsp;&nbsp;唐平州买马监，为县来属。<br /><br />&nbsp;&nbsp;&nbsp;&nbsp;平州，辽兴军，上，节度。商为孤竹国，春秋山戎国。秦为辽西、右北平二<br /><br />&nbsp;&nbsp;&nbsp;&nbsp;郡地，汉因之。汉末，公孙度据有，传子康、孙渊，入魏。隋开皇中改平州，大<br /><br />&nbsp;&nbsp;&nbsp;&nbsp;业初复为郡。唐武德初改州，天宝元年仍北平郡。后唐复为平州。太祖天赞二年<br /><br />&nbsp;&nbsp;&nbsp;&nbsp;取之，以定州俘户错置其地。统州二，县三：<br /><br />&nbsp;&nbsp;&nbsp;&nbsp;卢龙县。本肥如国。春秋晋灭肥，肥子奔燕，受封于此。汉、晋属辽西郡。<br /><br />&nbsp;&nbsp;&nbsp;&nbsp;元魏为郡治，兼立平州。北齐属北平郡。隋开皇中，省肥如，入新置。十八年，<br /><br />&nbsp;&nbsp;&nbsp;&nbsp;改新昌曰卢龙。唐为平州，后因之。户七千。<br /><br />&nbsp;&nbsp;&nbsp;&nbsp;安喜县。本汉令支县地，久废。太祖以定州安喜县俘户置。在州东北六十里。<br /><br />&nbsp;&nbsp;&nbsp;&nbsp;户五千。<br /><br />&nbsp;&nbsp;&nbsp;&nbsp;望都县。本汉海阳县，久废。太祖以定州望都县俘户置。有海阳山。县在州<br /><br />&nbsp;&nbsp;&nbsp;&nbsp;南三十里，户三千。<br /><br />&nbsp;&nbsp;&nbsp;&nbsp;滦州，永安军，中，刺史。本古黄洛城。滦河环绕，在卢龙山南。齐桓公伐<br /><br />&nbsp;&nbsp;&nbsp;&nbsp;山戎，见山神俞p，即此。秦为右北平。汉为石城县，后名海阳县。汉末为公孙<br /><br />&nbsp;&nbsp;&nbsp;&nbsp;度所有。晋以后属辽西。石晋割地，在平州之境。太祖以俘户置。滦州负山带河，<br /><br />&nbsp;&nbsp;&nbsp;&nbsp;为朔汉形胜之地。有扶苏泉，甚甘美，秦太子扶苏北筑长城尝驻此；临榆山，峰<br /><br />&nbsp;&nbsp;&nbsp;&nbsp;峦崛起，高千余仞，下临渝河。统县三：义丰县。本黄洛故城。黄洛水北出卢龙<br /><br />&nbsp;&nbsp;&nbsp;&nbsp;山，南流入于濡水。汉属辽西郡，久废。唐季入契丹，世宗置县。户四千。马城<br /><br />&nbsp;&nbsp;&nbsp;&nbsp;县。本卢龙县地。唐开元二十八年析置县，以通水运。东北有千金冶，东有茂乡<br /><br />&nbsp;&nbsp;&nbsp;&nbsp;镇。辽割隶滦州。在州西南四十里。户三千。石城县。汉置，属右北平郡，久废。<br /><br />&nbsp;&nbsp;&nbsp;&nbsp;唐贞观中于此置临渝县，万岁通天元年改石城县，在滦州南三十里，唐仪凤石刻<br /><br />&nbsp;&nbsp;&nbsp;&nbsp;在焉。今县又在其南五十里，辽徙置以就盐官。户三千。<br /><br />&nbsp;&nbsp;&nbsp;&nbsp;营州，邻海军，下，刺史。本商孤竹国。秦属辽西郡。汉为昌黎郡。前燕慕<br /><br />&nbsp;&nbsp;&nbsp;&nbsp;容徙都于此。元魏立营州，领昌黎、建德、辽东、乐浪、冀阳、营丘六郡。后<br /><br />&nbsp;&nbsp;&nbsp;&nbsp;周为高宝宁所据。隋开皇置州，大业改辽西郡。唐武德元年改营州，万岁通天元<br /><br />&nbsp;&nbsp;&nbsp;&nbsp;年始入契丹。圣历二年侨治渔阳。开元五年还治柳城。天宝元年改曰柳城郡。后<br /><br />&nbsp;&nbsp;&nbsp;&nbsp;唐复为营州。太祖以居定州俘户。统县一：广宁县。汉柳城县，属辽西郡。东北<br /><br />&nbsp;&nbsp;&nbsp;&nbsp;与奚、契丹接境。万岁通天元年，入契丹李万荣。神龙元年移幽州界。开元四年<br /><br />&nbsp;&nbsp;&nbsp;&nbsp;复旧地。辽改今名。户三千。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,189218);">加入书签</a><a
                        href="189178.html">上一页</a>&larr;<a href="index.html">返回列表</a>&rarr;<a
                            href="189252.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "189178.html"; var next_page = "189252.html"; var index_page = "index.html"; var sortid = "9"; var article_id = "1618"; var chapter_id = "189218"; var articlename = "辽史"; var chaptername = " 卷四十 志第十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>