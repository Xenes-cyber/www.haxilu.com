<!DOCTYPE html>
<html>
<head>
<meta charset="gbk" />
<title>辽史- 卷十四 本纪第十四-在线阅读-哈西文学网</title>
<meta name="keywords" content="脱脱等，辽史， 卷十四 本纪第十四全文， 卷十四 本纪第十四在线阅读 哈西文学网" />
<meta name="description" content="哈西文学网提供脱脱等的辽史  卷十四 本纪第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/187545.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/187545.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 本纪第十四</h1>
            <div class="link xb">
                <a href="187539.html">上一页</a>&larr;<a href="index.html">返回列表</a>&rarr;<a
                    href="187559.html">下一页</a></div>			
            <div id="BookText">&nbsp;&nbsp;&nbsp;&nbsp;○圣宗五<br /><br />&nbsp;&nbsp;&nbsp;&nbsp;十六年春正月乙丑，如长泺。二月庚子，夏国遣使来贡。丙午，以监门卫上<br /><br />&nbsp;&nbsp;&nbsp;&nbsp;将军耶律喜罗为中台省左相。三月甲子，女直遣使来贡。乙亥，鼻骨德酋长来贡。<br /><br />&nbsp;&nbsp;&nbsp;&nbsp;夏四月癸卯，振崇德宫所隶州县民之被水者。丁未，罢民输官俸，给自内帑。己<br /><br />&nbsp;&nbsp;&nbsp;&nbsp;酉，祈雨。乙卯，如木叶山。五月甲子，祭白马神。丁卯，祠木叶山，告来岁南<br /><br />&nbsp;&nbsp;&nbsp;&nbsp;伐。庚辰，铁骊来贡。乙酉，还上京。妇人年逾九十者赐物。六月戊子朔，致奠<br /><br />&nbsp;&nbsp;&nbsp;&nbsp;于祖、怀二陵。是月，清暑炭山。秋七月丁巳朔，录囚，听政。八月丁亥朔，东<br /><br />&nbsp;&nbsp;&nbsp;&nbsp;幸。九月丁巳朔，驻跸得胜口。冬十一月，遣使册高丽国王诵。十二月丙戌朔，<br /><br />&nbsp;&nbsp;&nbsp;&nbsp;宋国王休哥薨，辍朝五日。进封皇弟恒王隆庆为梁国王、南京留守，郑王隆v为<br /><br />&nbsp;&nbsp;&nbsp;&nbsp;吴国王。是年，放进士杨又玄等二人。<br /><br />&nbsp;&nbsp;&nbsp;&nbsp;十七年春正月乙卯朔，如长春宫。夏四月，如炭山清暑。六月，兀惹乌昭庆<br /><br />&nbsp;&nbsp;&nbsp;&nbsp;来。秋七月，以伐宋诏谕诸道。九月庚辰朔，幸南京。乙亥，南伐。癸卯，射鬼<br /><br />&nbsp;&nbsp;&nbsp;&nbsp;箭。北院枢密使魏王耶律斜轸薨。以韩德让兼知北院枢密使事。冬十月癸酉，攻<br /><br />&nbsp;&nbsp;&nbsp;&nbsp;遂城，不克，遣萧继远攻狼山镇石砦，破之。次瀛州，与宋军战，擒其将康昭裔、<br /><br />&nbsp;&nbsp;&nbsp;&nbsp;宋顺，获兵仗、器甲无算。进攻乐寿县，拔之。次遂城，敌众临水以拒，纵骑兵<br /><br />&nbsp;&nbsp;&nbsp;&nbsp;突之，杀戮殆尽。是年，放进士初锡等四人及第。<br /><br />&nbsp;&nbsp;&nbsp;&nbsp;十八年春正月，还次南京，赏有功将士，罚不用命者。诏诸军各还本道，二<br /><br />&nbsp;&nbsp;&nbsp;&nbsp;月，幸延芳淀。夏四月己未，驻跸于清泉淀。五月丁酉，清暑炭山。六月，阻卜<br /><br />&nbsp;&nbsp;&nbsp;&nbsp;叛酋鹘碾之弟铁剌不率部众来附，鹘碾无所归，遂降，诏诛之。秋七月，驻跸于<br /><br />&nbsp;&nbsp;&nbsp;&nbsp;汤泉。九月乙亥朔，驻跸黑河。冬十一月甲戌朔，授西平王李继迁子德昭朔方军<br /><br />&nbsp;&nbsp;&nbsp;&nbsp;节度使。十二月，回鹘来贡。是年，放进士南承保等三人及第。<br /><br />&nbsp;&nbsp;&nbsp;&nbsp;十九年春正月辛巳，以祗候郎君班详稳观音为奚六部大王。甲申，回鹘进梵<br /><br />&nbsp;&nbsp;&nbsp;&nbsp;僧名医。三月乙亥，夏国遣李文贵来贡。乙酉，西南面招讨司奏党项捷。壬辰，<br /><br />&nbsp;&nbsp;&nbsp;&nbsp;皇后萧氏以罪降为贵妃。赐大丞相韩德让名德昌。夏四月乙巳，幸吴国王隆v第<br /><br />&nbsp;&nbsp;&nbsp;&nbsp;视疾。丙午，问安皇太后。五月癸酉，清暑炭山。丙戌，册萧氏为齐天皇后。庚<br /><br />&nbsp;&nbsp;&nbsp;&nbsp;寅，以千拽剌详稳耶律王奴为乙室大王。辛卯，以青牛白马祭天地。六月乙巳，<br /><br />&nbsp;&nbsp;&nbsp;&nbsp;以所俘宋将康昭裔为昭顺军节度使。戊午，夏国奏下宋恒、环、庆等三州，赐诏<br /><br />&nbsp;&nbsp;&nbsp;&nbsp;褒之。秋七月丙戌，以东京统军使耶律奴瓜为南府宰相。八月庚戌，达卢骨部来<br /><br />&nbsp;&nbsp;&nbsp;&nbsp;贡。九月己巳朔，问安皇太后。戊子，驻跸昌平。庚寅，西南面招讨司奏讨吐谷<br /><br />&nbsp;&nbsp;&nbsp;&nbsp;浑捷。辛卯，幸南京。冬十月己亥，南伐。壬寅，次盐沟。徙封吴国王隆v为楚<br /><br />&nbsp;&nbsp;&nbsp;&nbsp;国王，留守京师。丁未，梁国王隆庆统先锋军以进。辛亥，射鬼箭。壬子，以青<br /><br />&nbsp;&nbsp;&nbsp;&nbsp;牛白马祭天地。甲寅，辽军与宋兵战于遂城，败之。庚申，以黑白羊祭天地。丙<br /><br />&nbsp;&nbsp;&nbsp;&nbsp;寅，次满城，以泥淖班师。十一月庚午，射鬼箭。丙子，宋兵出淤口、益津关来<br /><br />&nbsp;&nbsp;&nbsp;&nbsp;侵，侦候谋洼、虞人招古击败之。己卯，观渔儒门泺。闰月己酉，鼻骨德来贡。<br /><br />&nbsp;&nbsp;&nbsp;&nbsp;己未，减关市税。十二月庚辰，免南京、平州租税。<br /><br />&nbsp;&nbsp;&nbsp;&nbsp;二十年春正月庚子，如延芳淀。癸丑，东方五色虹见。诏安抚西南面向化诸<br /><br />&nbsp;&nbsp;&nbsp;&nbsp;部。甲寅，夏国遣使贡马、驼。辛酉，女直宰相夷离底来贡。二月丁丑，女直遣<br /><br />&nbsp;&nbsp;&nbsp;&nbsp;其子来朝。高丽遣使贺伐宋捷。三月甲寅，遣北府宰相萧继远等南伐。壬戌，驻<br /><br />&nbsp;&nbsp;&nbsp;&nbsp;跸鸳鸯泺。夏四月丙寅朔，文班太保达里底败宋兵于梁门。甲戌，南京统军使萧<br /><br />&nbsp;&nbsp;&nbsp;&nbsp;挞凛破宋军于泰州。乙酉，南征将校献俘。赐爵赏有差。戊子，铁骊遣使来贡。<br /><br />&nbsp;&nbsp;&nbsp;&nbsp;五月乙卯，幸炭山清暑。六月，夏国遣刘仁勖来告下灵州。秋七月甲午朔，日有<br /><br />&nbsp;&nbsp;&nbsp;&nbsp;食之。丁酉，以邢抱朴为南院枢密使。辛丑，高丽遣使来贡本国地里图。九月癸<br /><br />&nbsp;&nbsp;&nbsp;&nbsp;巳朔，谒显陵，告南伐捷。冬十月癸亥朔，至自显陵。十二月，奚王府五帐六节<br /><br />&nbsp;&nbsp;&nbsp;&nbsp;度献七金山土河川地，赐金币。是岁，南京、平州麦秀两歧。放进士邢祥等六人<br /><br />&nbsp;&nbsp;&nbsp;&nbsp;及第。<br /><br />&nbsp;&nbsp;&nbsp;&nbsp;二十一年春正月，如鸳鸯泺。三月壬辰，诏修日历官毋书细事。甲午，朝皇<br /><br />&nbsp;&nbsp;&nbsp;&nbsp;太后。戊午，铁骊来贡。夏四月乙丑，女直遣使来贡。戊辰，兀惹、渤海、凛里<br /><br />&nbsp;&nbsp;&nbsp;&nbsp;米、越里笃、越里吉等五部遣使来贡。是月，耶律奴瓜、萧挞凛获宋将王继忠于<br /><br />&nbsp;&nbsp;&nbsp;&nbsp;望都。五月庚寅朔，清暑炭山。丁巳，西平王李继迁薨，其子德昭遣使来告。六<br /><br />&nbsp;&nbsp;&nbsp;&nbsp;月己卯，赠继迁尚书令，遣西上阁门使丁振吊慰。辛巳，党项来贡。乙酉，阻卜<br /><br />&nbsp;&nbsp;&nbsp;&nbsp;铁剌里率诸部来降。是月，修可敦城。秋七月庚戌，阻卜、乌古来贡。甲寅，以<br /><br />&nbsp;&nbsp;&nbsp;&nbsp;奚王府监军耶律室鲁为南院大王。八月乙酉，阻卜铁剌里来朝。丙戌，朝皇太后。<br /><br />&nbsp;&nbsp;&nbsp;&nbsp;九月己亥，夏国李德昭遣使来谢吊赠。癸丑，幸女河汤泉，改其名曰松林。冬十<br /><br />&nbsp;&nbsp;&nbsp;&nbsp;月丁巳朔，驻跸七渡河。戊辰，以楚国王隆v为西南面招讨使。十一月壬辰，故<br /><br />&nbsp;&nbsp;&nbsp;&nbsp;于越耶律休哥之子道士奴、高九等谋叛，伏诛。丙申，通括南院部民。十二月癸<br /><br />&nbsp;&nbsp;&nbsp;&nbsp;未，罢三京诸道贡。<br /><br />&nbsp;&nbsp;&nbsp;&nbsp;二十二年春正月丁亥，如鸳鸯泺。二月乙卯朔，女直遣使来贡。丙寅，南院<br /><br />&nbsp;&nbsp;&nbsp;&nbsp;枢密使邢抱朴薨，辍朝三日。三月己丑，罢番部贺千龄节及冬至、重五贡。乙未，<br /><br />&nbsp;&nbsp;&nbsp;&nbsp;西夏李德昭遣使上继迁遗物。夏四月丁卯，朝皇太后。五月，清暑炭山。六月戊<br /><br />&nbsp;&nbsp;&nbsp;&nbsp;午，以可敦城为镇州，军曰建安。秋七月甲申，遣使封夏国李德昭为西平王。丁<br /><br />&nbsp;&nbsp;&nbsp;&nbsp;亥，兀惹、蒲奴里、剖阿里、越里笃、奥里米等部来贡。八月丙辰，党项来贡。<br /><br />&nbsp;&nbsp;&nbsp;&nbsp;庚申，阻卜酋铁剌里来朝。戊辰，铁剌里求婚，不许。丙子，驻跸犬牙山。九月<br /><br />&nbsp;&nbsp;&nbsp;&nbsp;己丑，以南伐谕高丽。丙午，幸南京。女直遣使献所获乌昭庆妻子。丁未，致祭<br /><br />&nbsp;&nbsp;&nbsp;&nbsp;于太宗皇帝庙。以北院大王磨鲁古、太尉老君奴监北、南王府兵。庚戌，命楚国<br /><br />&nbsp;&nbsp;&nbsp;&nbsp;王隆v留守京师。闰月己未，南伐。癸亥，次固安。以所获谍者射鬼箭。甲子，<br /><br />&nbsp;&nbsp;&nbsp;&nbsp;以青牛白马祭天地。丙寅，辽师与宋兵战于唐兴，大破之。丁卯，萧挞凛与宋军<br /><br />&nbsp;&nbsp;&nbsp;&nbsp;战于遂城，败之。庚午，军于望都。冬十月乙酉，以黑白羊祭天地。丙戌，攻瀛<br /><br />&nbsp;&nbsp;&nbsp;&nbsp;州，不克。甲午，下祁州，赉降兵以酒脯。祭天地。己酉，西平王李德昭遣使谢<br /><br />&nbsp;&nbsp;&nbsp;&nbsp;封册。十一月癸亥，马军都指挥使耶律课里遇宋兵于持荩击退之。甲子，东京<br /><br />&nbsp;&nbsp;&nbsp;&nbsp;留守萧排押获宋魏府官吏田逢吉、郭守荣、常显、刘绰等以献。丁卯，南院大王<br /><br />&nbsp;&nbsp;&nbsp;&nbsp;善补奏宋遣人遗王继忠弓矢，密请求和。诏继忠与使会，许和。庚午，攻破德清<br /><br />&nbsp;&nbsp;&nbsp;&nbsp;军。壬申，次澶渊。萧挞杞中伏弩死。乙亥，攻破通利军。丁丑，宋遣崇仪副使<br /><br />&nbsp;&nbsp;&nbsp;&nbsp;曹利用请和，即遣飞龙使韩杞持书报聘。十二月庚辰朔，日有食之，既。癸未，<br /><br />&nbsp;&nbsp;&nbsp;&nbsp;宋复遣曹利用来，以无还地之意，遣监门卫大将军姚柬之持书往报。戊子，宋遣<br /><br />&nbsp;&nbsp;&nbsp;&nbsp;李继昌请和，以太后为叔母，愿岁输银十万两，绢二十万匹。许之，即遣x门使<br /><br />&nbsp;&nbsp;&nbsp;&nbsp;丁振持书报聘。己丑，诏诸军解严。是月，班师。皇太后赐大丞相齐王韩德昌姓<br /><br />&nbsp;&nbsp;&nbsp;&nbsp;耶律，徙王晋。是年，放进士李可封等三人。<br /><br />&nbsp;&nbsp;&nbsp;&nbsp;二十三年春正月戊午，还次南京。庚申，大飨将卒，爵赏有差。二月丙戌，<br /><br />&nbsp;&nbsp;&nbsp;&nbsp;复置榷场于振武军。丁巳，夏国遣使告下宋青城。辛酉，朝皇太后。以惕隐化哥<br /><br />&nbsp;&nbsp;&nbsp;&nbsp;为南院大王，行军都监老君奴为惕隐。乙丑，振党项部。丁卯，回鹘来贡。丁丑，<br /><br />&nbsp;&nbsp;&nbsp;&nbsp;改易州飞狐招安使为安抚使。夏四月丙戌，女直及阿萨兰回鹘各遣使来贡。乙未，<br /><br />&nbsp;&nbsp;&nbsp;&nbsp;铁骊来贡。己亥，党项来侵。五月戊申朔，宋遣孙仅等来贺皇太后生辰。乙卯，<br /><br />&nbsp;&nbsp;&nbsp;&nbsp;以金帛赐阵亡将士家。丙寅，高丽以与宋和，遣使来贺。六月壬辰，清暑炭山。<br /><br />&nbsp;&nbsp;&nbsp;&nbsp;甲午，阻卜酋铁剌里遣使贺与宋和。己亥，达旦国九部遣使来聘。秋七月癸丑，<br /><br />&nbsp;&nbsp;&nbsp;&nbsp;问安皇太后。戊午，党项来贡。辛酉，以青牛白马祭天地。壬戌，乌古来贡。丁<br /><br />&nbsp;&nbsp;&nbsp;&nbsp;卯，女直遣使来贡。阿萨兰回鹘遣使来请先留使者，皆遣之。九月甲戌，遣太尉<br /><br />&nbsp;&nbsp;&nbsp;&nbsp;阿里、太傅杨六贺宋主生辰。冬十月丙子朔，鼻骨德来贡。戊子，朝皇太后。甲<br /><br />&nbsp;&nbsp;&nbsp;&nbsp;午，驻跸七渡河。癸卯，宋岁币始至，后为常。十一月戊申，上遣太保合住、颁<br /><br />&nbsp;&nbsp;&nbsp;&nbsp;给使韩简，太后遣太师盆奴、政事舍人高正使宋贺正旦。辛亥，观渔桑乾河。丁<br /><br />&nbsp;&nbsp;&nbsp;&nbsp;巳，诏大丞相耶律德昌出宫籍，属于横帐。十二月丙申，宋遣周渐等来贺千龄节。<br /><br />&nbsp;&nbsp;&nbsp;&nbsp;丁酉，复遣张若谷等来贺正旦。<br /><br />&nbsp;&nbsp;&nbsp;&nbsp;二十四年春正月，如鸳鸯泺。夏五月壬寅朔，幸炭山清暑。幽皇太妃胡辇于<br /><br />&nbsp;&nbsp;&nbsp;&nbsp;怀州，囚夫人夷懒于南京，馀党皆生瘗之。秋七月辛丑朔，南幸。八月丙戌，改<br /><br />&nbsp;&nbsp;&nbsp;&nbsp;南京宫宣教门为元和，外三门为南端，左掖门为万春，右掖门为千秋。是月，沙<br /><br />&nbsp;&nbsp;&nbsp;&nbsp;州敦煌王曹寿遣使进大食国马及美玉，以对衣、银器等物赐之。九月，幸南京。<br /><br />&nbsp;&nbsp;&nbsp;&nbsp;冬十月庚午朔，帝率群臣上皇太后尊号曰睿德神略应运启化承天皇太后，群臣上<br /><br />&nbsp;&nbsp;&nbsp;&nbsp;皇帝尊号曰至德广孝昭圣天辅皇帝。大赦。是年，放进士杨佶等二十三人及第。<br /><br />&nbsp;&nbsp;&nbsp;&nbsp;二十五年春正月，建中京。二月，如鸳鸯泺。夏四月，清暑炭山。六月，赐<br /><br />&nbsp;&nbsp;&nbsp;&nbsp;皇太妃胡辇死于幽所。秋七月壬申，西平王李德昭母薨，遣使吊祭。甲戌，遣使<br /><br />&nbsp;&nbsp;&nbsp;&nbsp;起复。九月，西北路招讨使萧图玉讨阻卜，破之。冬十月丙申，驻跸中京。十二<br /><br />&nbsp;&nbsp;&nbsp;&nbsp;月乙酉，振饶州饥民。<br /><br />&nbsp;&nbsp;&nbsp;&nbsp;二十六年春二月，如长泺。夏四月辛卯朔，祠木叶山。五月庚申朔，还上京。<br /><br />&nbsp;&nbsp;&nbsp;&nbsp;丙寅，高丽进龙须草席。己巳，遣使贺中京成。庚午，致祭祖、怀二陵。辛未，<br /><br />&nbsp;&nbsp;&nbsp;&nbsp;驻跸怀州。秋七月，增太祖、太宗、让国皇帝、世宗谥，仍谥皇太弟李胡曰钦顺<br /><br />&nbsp;&nbsp;&nbsp;&nbsp;皇帝。冬十月戊子朔，幸中京。十二月，萧图玉奏讨甘州回鹘，降其王耶剌里，<br /><br />&nbsp;&nbsp;&nbsp;&nbsp;抚慰而还。是年，放进士史克忠等一十三人。<br /><br />&nbsp;&nbsp;&nbsp;&nbsp;二十七年春正月，钓鱼土河。猎于瑞鹿原。夏四月丙戌朔，驻跸中京，营建<br /><br />&nbsp;&nbsp;&nbsp;&nbsp;宫室。庚戌，废霸州处置司。秋七月甲寅朔，霖雨，潢、土、斡剌、阴凉四河皆<br /><br />&nbsp;&nbsp;&nbsp;&nbsp;溢，漂没民舍。八月甲申，北幸。冬十一月壬子朔，行柴册礼。十二月乙酉，南<br /><br />&nbsp;&nbsp;&nbsp;&nbsp;幸。皇太后不豫。戊子，肆赦。辛卯，皇太后崩于行宫。壬辰，遣使报哀于宋、<br /><br />&nbsp;&nbsp;&nbsp;&nbsp;夏、高丽。戊申，如中京。己酉，诏免贺千龄节。是岁，御前引试刘二宜等三人。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,187545);">加入书签</a><a
                        href="187539.html">上一页</a>&larr;<a href="index.html">返回列表</a>&rarr;<a
                            href="187559.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187539.html"; var next_page = "187559.html"; var index_page = "index.html"; var sortid = "9"; var article_id = "1618"; var chapter_id = "187545"; var articlename = "辽史"; var chaptername = " 卷十四 本纪第十四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>