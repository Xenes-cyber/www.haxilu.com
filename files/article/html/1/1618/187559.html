<!DOCTYPE html>
<html>
<head>
<meta charset="gbk" />
<title>辽史- 卷十五 本纪第十五-在线阅读-哈西文学网</title>
<meta name="keywords" content="脱脱等，辽史， 卷十五 本纪第十五全文， 卷十五 本纪第十五在线阅读 哈西文学网" />
<meta name="description" content="哈西文学网提供脱脱等的辽史  卷十五 本纪第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/187559.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/187559.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 本纪第十五</h1>
            <div class="link xb">
                <a href="187545.html">上一页</a>&larr;<a href="index.html">返回列表</a>&rarr;<a
                    href="187589.html">下一页</a></div>			
            <div id="BookText">&nbsp;&nbsp;&nbsp;&nbsp;○圣宗六<br /><br />&nbsp;&nbsp;&nbsp;&nbsp;二十八年春正月辛亥朔，不受贺。甲寅，如乾陵。癸酉，奉安大行皇太后梓<br /><br />&nbsp;&nbsp;&nbsp;&nbsp;宫于乾州涂殿。二月丙戌，宋遣王随、王儒等来吊祭。己亥，高丽遣魏守愚等<br /><br />&nbsp;&nbsp;&nbsp;&nbsp;来祭。是月，遣左龙虎卫上将军萧合卓馈大行皇太后遗物于宋，仍遣临海军节度<br /><br />&nbsp;&nbsp;&nbsp;&nbsp;使萧虚列、左领军卫上将军张崇济谢宋吊祭。三月癸卯，上大行皇太后谥为圣神<br /><br />&nbsp;&nbsp;&nbsp;&nbsp;宣献皇后。是月，宋、高丽遣使来会葬。夏四月甲子，葬太后于乾陵。赐大丞相<br /><br />&nbsp;&nbsp;&nbsp;&nbsp;耶律德昌名曰隆运。庚午，赐宅及陪葬地。五月己卯朔，如中京。辛卯，清暑七<br /><br />&nbsp;&nbsp;&nbsp;&nbsp;金山。乙巳，西北路招讨使萧图玉奏伐甘州回鹘，破萧州，尽俘其民。诏修土隗<br /><br />&nbsp;&nbsp;&nbsp;&nbsp;口故城以实之。丙午，高丽西京留守康肇弑其主诵，擅立诵从兄询，诏诸道缮甲<br /><br />&nbsp;&nbsp;&nbsp;&nbsp;兵，以备东征。秋八月戊申，振平州饥民。辛亥，幸中京。丙寅，谒显、乾二陵。<br /><br />&nbsp;&nbsp;&nbsp;&nbsp;丁卯，自将伐高丽，遣使报宋。以皇弟楚国王隆v留守京师，北府宰相、驸马都<br /><br />&nbsp;&nbsp;&nbsp;&nbsp;尉萧排押为都统，北面林牙僧奴为都监。九月乙酉，遣使册西平王李德昭为夏国<br /><br />&nbsp;&nbsp;&nbsp;&nbsp;王。辛卯，遣枢密直学士高正、引进使韩杞宣问高丽王询。冬十月丙午朔，女直<br /><br />&nbsp;&nbsp;&nbsp;&nbsp;进良马万匹，乞从征高丽，许之。王询遣使奉表乞罢师，不许。十一月乙酉，大<br /><br />&nbsp;&nbsp;&nbsp;&nbsp;军渡鸭渌江，康肇拒战，败之，退保铜州。丙戌，肇复出，右皮室详稳耶律敌鲁<br /><br />&nbsp;&nbsp;&nbsp;&nbsp;擒肇及副将李立，追杀数十里，获所弃粮饷、铠仗。戊子，铜、霍、贵、宁等州<br /><br />&nbsp;&nbsp;&nbsp;&nbsp;皆降。排押至奴古达岭，遇敌兵，战败之。辛卯，王询遣使上表请朝，许之。禁<br /><br />&nbsp;&nbsp;&nbsp;&nbsp;军士俘掠。以政事舍人马保佑为开京留守，安州团练使王八为副留守。遣太子太<br /><br />&nbsp;&nbsp;&nbsp;&nbsp;师乙凛将骑兵一千，送保佑等赴京。壬辰，守将卓思正杀辽使者韩喜孙等十人，<br /><br />&nbsp;&nbsp;&nbsp;&nbsp;领兵出拒，保佑等还。遣乙凛领兵击之，思正遂奔西京。围之，五日不克。驻跸<br /><br />&nbsp;&nbsp;&nbsp;&nbsp;城西。高丽礼部郎中渤海陀失来降。庚子，遣排押、盆奴等攻开京，遇高丽兵，<br /><br />&nbsp;&nbsp;&nbsp;&nbsp;败之。王询弃城遁去，遂焚开京，至清江，还。<br /><br />&nbsp;&nbsp;&nbsp;&nbsp;二十九年春正月乙亥朔，班师，所降诸城复叛。至贵州南峻岭谷，大雨连日，<br /><br />&nbsp;&nbsp;&nbsp;&nbsp;马驼皆疲，甲仗多遗弃，霁乃得渡。己丑，次鸭渌江。庚寅，皇后及皇弟楚国王<br /><br />&nbsp;&nbsp;&nbsp;&nbsp;隆v迎于来远城。壬辰，诏罢诸军。己亥，次东京。二月己酉，谒乾、显二陵。<br /><br />&nbsp;&nbsp;&nbsp;&nbsp;戊午，所俘高丽人分置诸陵庙，馀赐内戚、大臣。三月己卯，大丞相晋国王耶律<br /><br />&nbsp;&nbsp;&nbsp;&nbsp;隆运薨。庚辰，皇弟楚国王隆v权知北院枢密使事，枢密直学士高正为北院枢密<br /><br />&nbsp;&nbsp;&nbsp;&nbsp;副使。庚寅，南京、平州水，振之。己亥，以北院大王耶律室鲁为北院枢密使，<br /><br />&nbsp;&nbsp;&nbsp;&nbsp;封韩王，北院郎君耶律世良为北院大王，前三司使刘慎行参知政事兼知南院枢密<br /><br />&nbsp;&nbsp;&nbsp;&nbsp;使事。夏四月，清暑老古埚。五月甲戌朔，诏已奏之事送所司附日历。又诏帐族<br /><br />&nbsp;&nbsp;&nbsp;&nbsp;有罪，黥墨依诸部人例。乙未，以刘慎行为南院枢密使，南府宰相邢抱质知南院<br /><br />&nbsp;&nbsp;&nbsp;&nbsp;枢密使事。六月庚戌，升蔚州、利州为观察使。乙卯，韩王耶律室鲁薨。丙辰，<br /><br />&nbsp;&nbsp;&nbsp;&nbsp;以南院大王化哥为北院枢密使。丁巳，诏西北路招讨使、驸马都尉萧图玉安抚西<br /><br />&nbsp;&nbsp;&nbsp;&nbsp;鄙。置阻卜诸部节度使。是秋，猎于平地松林。冬十月庚子朔，驻跸广平淀。甲<br /><br />&nbsp;&nbsp;&nbsp;&nbsp;寅，赠大丞相晋国王耶律隆运尚书令，谥文忠。十一月庚午朔，幸显州。十二月<br /><br />&nbsp;&nbsp;&nbsp;&nbsp;庚子朔，复如广平淀。癸丑，以知南院枢密使事邢抱质年老，诏乘小车入朝。是<br /><br />&nbsp;&nbsp;&nbsp;&nbsp;月，置归、宁二州。是年，御试，放高承颜等二人及第。<br /><br />&nbsp;&nbsp;&nbsp;&nbsp;开泰元年春正月己巳朔，宋遣赵湘、符成翰来贺。癸未，长白山三十部女直<br /><br />&nbsp;&nbsp;&nbsp;&nbsp;酋长来贡，乞授爵秩。甲申，驻跸王子院。丙戌，望祠木叶山。丁亥，女直太保<br /><br />&nbsp;&nbsp;&nbsp;&nbsp;蒲捻等来朝。戊子，猎于买曷鲁林。庚寅，祠木叶山。辛卯，曷苏馆大王曷里喜<br /><br />&nbsp;&nbsp;&nbsp;&nbsp;来朝。二月壬子，驻跸瑞鹿原。三月甲戌，以蔚州为观察，不隶武定军。乙亥，<br /><br />&nbsp;&nbsp;&nbsp;&nbsp;如苇泺。丁丑，诏封皇女八人为郡主。乙酉，诏卜日行拜山、大射柳之礼，命北<br /><br />&nbsp;&nbsp;&nbsp;&nbsp;宰相、驸马、兰陵郡王萧宁，枢密使、司空邢抱质督有司具仪物。丁亥，皇弟楚<br /><br />&nbsp;&nbsp;&nbsp;&nbsp;国王隆v徙封齐国王，留守东京。夏四月庚子，高丽遣蔡忠顺来，乞称臣如旧，<br /><br />&nbsp;&nbsp;&nbsp;&nbsp;诏王询亲朝。壬寅，夏国遣使进良马。己酉，祀风伯。辛酉，以前孟父房敞稳萧<br /><br />&nbsp;&nbsp;&nbsp;&nbsp;佛奴为左夷离毕。五月戊辰朔，还上京。诏裴玄感、邢祥知礼部贡举，放进士史<br /><br />&nbsp;&nbsp;&nbsp;&nbsp;简等十九人及第。以驸马萧绍宗为郑州防御使。乙亥，以邢抱质为大同军节度使。<br /><br />&nbsp;&nbsp;&nbsp;&nbsp;六月，驻跸上京。秋七月丙子，以耶律遂贞为辽兴军节度使，遂正北院宣徽使，<br /><br />&nbsp;&nbsp;&nbsp;&nbsp;张昭莹南院宣徽使，耶律受益上京副留守，寇卿彰德军节度使。命耶律释身奴、<br /><br />&nbsp;&nbsp;&nbsp;&nbsp;李操充贺宋国生辰信使副，萧涅衮、齐泰贺宋正旦使副。进士康文昭、张素臣、<br /><br />&nbsp;&nbsp;&nbsp;&nbsp;郎玄达坐论知贡举裴玄感、邢祥私曲，秘书省正字李万上书，辞涉怨讪，皆杖而<br /><br />&nbsp;&nbsp;&nbsp;&nbsp;徒之，万役陷河冶。八月丙申朔，铁骊那沙等送兀惹百馀户至宾州，赐丝绢。是<br /><br />&nbsp;&nbsp;&nbsp;&nbsp;日，那沙乞赐佛像、儒书，诏赐《护国仁王佛像》一，《易》、《诗》、《书》、<br /><br />&nbsp;&nbsp;&nbsp;&nbsp;《春秋》、《礼记》各一部。己未，高丽王询遣田拱之奉表，称病不能朝，诏复<br /><br />&nbsp;&nbsp;&nbsp;&nbsp;取六州地。是月，齐国王隆v薨，辍朝五日。冬十月辛亥，如中京。闰月丁卯，<br /><br />&nbsp;&nbsp;&nbsp;&nbsp;赠隆v守太师，谥仁孝。十一月甲午朔，文武百官加上尊号曰弘文宣武尊道至德<br /><br />&nbsp;&nbsp;&nbsp;&nbsp;崇仁广孝聪睿昭圣神赞天辅皇帝。大赦，改元开泰。改幽都府为析津府，蓟北县<br /><br />&nbsp;&nbsp;&nbsp;&nbsp;为析津县，幽都县为宛平县，覃恩中外。己亥，赐夏国使、东头供奉官曹文斌、<br /><br />&nbsp;&nbsp;&nbsp;&nbsp;吕文贵、窦v、守荣、武元正等爵有差。癸卯，前辽州录事张庭美六世同居，<br /><br />&nbsp;&nbsp;&nbsp;&nbsp;仪坤州刘兴胤四世同居，各给复三年。甲辰，西北招讨使萧图玉奏七部太师阿里<br /><br />&nbsp;&nbsp;&nbsp;&nbsp;底因其部民之怨，杀本部节度使霸暗并屠其家以叛，阻卜执阿里底以献，而沿边<br /><br />&nbsp;&nbsp;&nbsp;&nbsp;诸部皆叛。十二月丙寅，奉迁南京诸帝石像于中京观德殿，景宗及宣献皇后于上<br /><br />&nbsp;&nbsp;&nbsp;&nbsp;京五鸾殿。壬申，振奉圣州饥民。庚辰，赐皇弟秦晋国王隆庆铁券。癸未，刘晨<br /><br />&nbsp;&nbsp;&nbsp;&nbsp;言殿中高可垣、中京留守推官李可举治狱明允，诏超迁之。甲申，诏诸道水灾饥<br /><br />&nbsp;&nbsp;&nbsp;&nbsp;民质男女者，起来年正月，日计佣钱十文，价折佣尽，遣还其家。归州言其居民<br /><br />&nbsp;&nbsp;&nbsp;&nbsp;本新罗所迁，未习文字，请设学以教之，诏允所请。贵德、龙化、仪坤、双、辽、<br /><br />&nbsp;&nbsp;&nbsp;&nbsp;同、祖七州，至是有诏始征商。己丑，诏诸镇建宣敕楼。<br /><br />&nbsp;&nbsp;&nbsp;&nbsp;二年春正月癸巳朔，以裴玄感为翰林承旨，邢祥给事中，石用中翰林学士，<br /><br />&nbsp;&nbsp;&nbsp;&nbsp;吕德推枢密直学士，张俭政事舍人，邢抱质加开府仪同三司、守司空兼侍中，王<br /><br />&nbsp;&nbsp;&nbsp;&nbsp;继忠中京留守、检校太师，户部侍郎刘泾加工部尚书，驸马萧绍宗加检校太师，<br /><br />&nbsp;&nbsp;&nbsp;&nbsp;耶律控温加政事令，封幽王。丁未，如瑞鹿原。北院枢密使耶律化哥封豳王。以<br /><br />&nbsp;&nbsp;&nbsp;&nbsp;马氏为丽仪，耿氏淑仪，尚寝白氏昭仪，尚服李氏顺仪，尚功艾氏芳仪，尚书孙<br /><br />&nbsp;&nbsp;&nbsp;&nbsp;氏和仪。己未，录囚。乌古、敌烈叛，右皮室详稳延寿率兵讨之。是月，达旦国<br /><br />&nbsp;&nbsp;&nbsp;&nbsp;兵围镇州，州军坚守，寻引去。二月丙子，诏以麦务川为象雷县，女河川为神水<br /><br />&nbsp;&nbsp;&nbsp;&nbsp;县，罗家军为闾山县，山子川为富庶县，习家砦为龙山县，阿览峪为劝农县，松<br /><br />&nbsp;&nbsp;&nbsp;&nbsp;山川为松山县，金甸子为金原县。壬午，遣北院枢密副使高正按察诸道狱。三月<br /><br />&nbsp;&nbsp;&nbsp;&nbsp;壬辰朔，化哥以西北路略平，留兵戍镇州，赴行在。夏四月甲子，拜日。诏从上<br /><br />&nbsp;&nbsp;&nbsp;&nbsp;京请，以韩斌所括赡国、挞鲁河、奉、豪等州户二万五千四百有奇，置长霸、兴<br /><br />&nbsp;&nbsp;&nbsp;&nbsp;仁、保和等十县。丙子，如缅山。五月辛卯朔，复命化哥等西讨。六月辛酉朔，<br /><br />&nbsp;&nbsp;&nbsp;&nbsp;遣中丞耶律资忠使高丽，取六州旧地。秋七月壬辰，乌古、敌烈皆复故疆。乙未，<br /><br />&nbsp;&nbsp;&nbsp;&nbsp;西南招讨使、政事令斜轸奏党项诸部叛者皆遁黄河北模赧山，其不叛者曷党、乌<br /><br />&nbsp;&nbsp;&nbsp;&nbsp;迷两部因据其地，今复西迁，诘之则曰逐水草，不早图之，后恐为患。又闻前后<br /><br />&nbsp;&nbsp;&nbsp;&nbsp;叛者多投西夏，西夏不纳。诏遣使再问西迁之意，若归故地，则可就加抚谕。使<br /><br />&nbsp;&nbsp;&nbsp;&nbsp;不报，上怒，欲伐之。遂诏李德昭：“今党项叛，我欲西伐，尔当东击，毋失掎<br /><br />&nbsp;&nbsp;&nbsp;&nbsp;角之势。”仍命诸军各市肥马。丁酉，以惕隐耶律涤洌为南府宰相，太尉五哥为<br /><br />&nbsp;&nbsp;&nbsp;&nbsp;惕隐。癸卯，钓鱼曲沟。戊申，诏以敦睦宫子钱振贫民。己酉，化哥等破阻卜酋<br /><br />&nbsp;&nbsp;&nbsp;&nbsp;长乌八之众。丁卯，封皇子宗训大内惕隐。八月壬戌，遣引进使李延弘赐夏国王<br /><br />&nbsp;&nbsp;&nbsp;&nbsp;李德昭及义成公主车马。己丑，耶律资忠使高丽还。冬十月己未朔，畋井之北。<br /><br />&nbsp;&nbsp;&nbsp;&nbsp;命耶律阿营等使宋贺生辰。辛酉，驻跸长泺。丙寅。详稳张马留献女直人知高丽<br /><br />&nbsp;&nbsp;&nbsp;&nbsp;事者。上问之，曰：“臣三年前为高丽所虏，为郎官，故知之。自开京东马行七<br /><br />&nbsp;&nbsp;&nbsp;&nbsp;日，有大砦，广如开京，旁州所贡珍异，皆积于此。胜、罗等州之南，亦有二大<br /><br />&nbsp;&nbsp;&nbsp;&nbsp;砦，所积如之。若大军行由前路，取曷苏馆女直北，直渡鸭渌江，并大河而上，<br /><br />&nbsp;&nbsp;&nbsp;&nbsp;至郭州与大路会，高丽可取而有也。”上纳之。十一月甲午，录囚。癸丑，枢密<br /><br />&nbsp;&nbsp;&nbsp;&nbsp;使豳王化哥以西征有罪，削其官封，出为大同军节度使。十二月甲子，以北院大<br /><br />&nbsp;&nbsp;&nbsp;&nbsp;王耶律世良为北院枢密使，封岐王。以宰臣刘晟监修国史，牛U为彰国军节度使，<br /><br />&nbsp;&nbsp;&nbsp;&nbsp;萧孝穆为西北路招讨使。放进士鲜于茂昭等六人及第。<br /><br />&nbsp;&nbsp;&nbsp;&nbsp;三年春正月己丑，录囚。阻卜酋长乌八来朝，封为王。乙未，如浑河。丁酉，<br /><br />&nbsp;&nbsp;&nbsp;&nbsp;女直及铁骊各遣使来贡。是夕，彗星见西方。丙午，畋潢河滨。壬子，帝及皇后<br /><br />&nbsp;&nbsp;&nbsp;&nbsp;猎瑞鹿原。二月戊午，诏增枢密使以下月俸。甲子，遣上京副留守耶律资忠复使<br /><br />&nbsp;&nbsp;&nbsp;&nbsp;高丽取六州旧地。三月庚子，遣耶律世良城招州。戊申，南京、奉圣、平、蔚、<br /><br />&nbsp;&nbsp;&nbsp;&nbsp;云、应、朔等州置转运使。夏四月戊午，诏南京管内毋淹刑狱，以妨农务。癸亥，<br /><br />&nbsp;&nbsp;&nbsp;&nbsp;乌古叛。乙亥，沙州回鹘曹顺遣使来贡。丙子，以西北路招讨都监萧孝穆为北府<br /><br />&nbsp;&nbsp;&nbsp;&nbsp;宰相。五月乙酉朔，清暑缅山。六月乙亥，合拔里、乙室二国舅为一帐，以乙室<br /><br />&nbsp;&nbsp;&nbsp;&nbsp;夷离毕萧敌烈为详稳以总之。甲申，封皇侄胡都古为广平郡王。是夏，诏国舅详<br /><br />&nbsp;&nbsp;&nbsp;&nbsp;稳萧敌烈、东京留守耶律团石等讨高丽，造浮梁于鸭渌江，城保、宣义、定远等<br /><br />&nbsp;&nbsp;&nbsp;&nbsp;州。秋七月乙酉朔，如平地松林。壬辰，诏政事省、枢密院，酒间授官释罪，毋<br /><br />&nbsp;&nbsp;&nbsp;&nbsp;即奉行，明日覆奏。八月甲寅朔，幸沙岭。九月丁酉，八部敌烈杀其详稳稍瓦，<br /><br />&nbsp;&nbsp;&nbsp;&nbsp;皆叛，诏南府宰相耶律吾剌葛招抚之。辛亥，释敌烈数人，令招谕其众。壬子，<br /><br />&nbsp;&nbsp;&nbsp;&nbsp;耶律世良遣使献敌烈俘。冬十月甲寅朔，幸中京。丙子，以旗鼓拽剌详稳题里姑<br /><br />&nbsp;&nbsp;&nbsp;&nbsp;为奚六部大王。放进士张用行等三十一人及第出身。<br /><br />&nbsp;&nbsp;&nbsp;&nbsp;四年春正月乙酉，如瑞鹿原。丙戌，诏耶律世良再伐迪烈得。戊子，命详稳<br /><br />&nbsp;&nbsp;&nbsp;&nbsp;拔姑潴水瑞鹿原，以备春L。丁酉，猎马兰淀。壬寅，东征。东京留守善宁、平<br /><br />&nbsp;&nbsp;&nbsp;&nbsp;章涅里衮奏，已总大军及女直诸部兵分道进讨，遂遣使赍密诏军前。二月壬子朔，<br /><br />&nbsp;&nbsp;&nbsp;&nbsp;如萨堤泺。于阗国来贡。夏四月癸丑，以林牙建福为北院大王。甲寅，萧敌烈等<br /><br />&nbsp;&nbsp;&nbsp;&nbsp;伐高丽还。丙辰，曷苏馆部请括女直王殊只你户旧无籍者，会其丁入赋役，从之。<br /><br />&nbsp;&nbsp;&nbsp;&nbsp;枢密使贯宁奏大破八部迪烈得，诏侍御撒剌奖谕，代行执手之礼。丙寅，耶律世<br /><br />&nbsp;&nbsp;&nbsp;&nbsp;良等上破阻卜俘获数。戊辰，驻跸沿柳湖。己巳，女直遣使来贡。壬申，耶律世<br /><br />&nbsp;&nbsp;&nbsp;&nbsp;良讨乌古，破之。甲戌，遣使赏有功将校。世良讨迪烈得至清泥埚。时于厥既平，<br /><br />&nbsp;&nbsp;&nbsp;&nbsp;朝廷议内徙其众，于厥安土重迁，遂叛。世良惩创，既破迪烈得，辄歼其丁壮。<br /><br />&nbsp;&nbsp;&nbsp;&nbsp;勒兵渡曷剌河，进击馀党，斥候不谨，其将勃括聚兵稠林中，击辽军不备。辽军<br /><br />&nbsp;&nbsp;&nbsp;&nbsp;小却，结阵河曲。勃括是夜来袭。翌日，辽后军至，勃括诱于厥之众皆遁，世良<br /><br />&nbsp;&nbsp;&nbsp;&nbsp;追之，军至险厄。勃括方阻险少休，辽军侦知其所，世良不亟掩之，勃括轻骑遁<br /><br />&nbsp;&nbsp;&nbsp;&nbsp;去。获其辎重及所诱于厥之众，并迁迪烈得所获辖麦里部民，城胪朐河上以居之。<br /><br />&nbsp;&nbsp;&nbsp;&nbsp;是月，萧杨哥尚南平郡主。五月辛巳，命北府宰相刘晟为都统，枢密使耶律世良<br /><br />&nbsp;&nbsp;&nbsp;&nbsp;为副，殿前都点检萧屈烈为都监以伐高丽。晟先携家置边郡，致缓师期，追还之。<br /><br />&nbsp;&nbsp;&nbsp;&nbsp;以世良、屈烈总兵进讨。以耶律德政为辽兴军节度使，萧年骨烈天成军节度使。<br /><br />&nbsp;&nbsp;&nbsp;&nbsp;李仲举卒，诏赙恤其家。六月庚戌，上拜日如礼。以麻都骨世勋，易衣马为好。<br /><br />&nbsp;&nbsp;&nbsp;&nbsp;以上京留守耶律八哥为北院枢密副使。秋七月，上又拜日，遂幸秋山。自八月射<br /><br />&nbsp;&nbsp;&nbsp;&nbsp;鹿至于九月，复自癸丑至于辛酉，连猎于有柏、碎石、太保、响应、松山诸山。<br /><br />&nbsp;&nbsp;&nbsp;&nbsp;丁卯，与夷离毕、兵部尚书萧荣宁定为交契，以重君臣之好。丙子，以旗鼓拽剌<br /><br />&nbsp;&nbsp;&nbsp;&nbsp;详稳题里姑为六部奚王。冬十月，驻跸挞剌割泺。十一月庚申，诏汰东京僧，及<br /><br />&nbsp;&nbsp;&nbsp;&nbsp;命上京、中京洎诸宫选精兵五万五千人以备东征。十二月，南巡海徼。还，幸显<br /><br />&nbsp;&nbsp;&nbsp;&nbsp;州。<br /><br />&nbsp;&nbsp;&nbsp;&nbsp;五年春正月丁未，北幸。庚戌，耶律世良、萧屈烈与高丽战于郭州西，破之，<br /><br />&nbsp;&nbsp;&nbsp;&nbsp;斩首数万级，尽获其辎重。乙卯，师次南海军，耶律世良薨于军。癸酉，驻跸雪<br /><br />&nbsp;&nbsp;&nbsp;&nbsp;林。二月己卯，阻卜长来朝。辛巳，如萨堤泺。庚寅，以前东京统军使耶律韩留<br /><br />&nbsp;&nbsp;&nbsp;&nbsp;为右夷离毕。戊戌，皇子宗真生。三月乙卯，鼻骨德长撒保特、赛剌等来贡。辛<br /><br />&nbsp;&nbsp;&nbsp;&nbsp;酉，诸道狱空，诏进阶赐物。丙寅，以前北院大王耶律敬温为阿割只。辛未，<br /><br />&nbsp;&nbsp;&nbsp;&nbsp;党项魁可来降。夏四月乙亥，振招州民。戊寅，以左夷离毕萧合卓为北院枢密使，<br /><br />&nbsp;&nbsp;&nbsp;&nbsp;曷鲁宁为副使。庚辰，清暑孤树淀。五月甲子，尚书萧姬隐坐出使后期，削其官。<br /><br />&nbsp;&nbsp;&nbsp;&nbsp;丁卯，以耿元吉为户部使。六月，以政事舍人吴克昌按察霸州刑狱。丁丑，回鹘<br /><br />&nbsp;&nbsp;&nbsp;&nbsp;献孔雀。秋七月甲辰，猎于赤山。八月丙子，幸怀州，有事于诸陵。戊寅，还上<br /><br />&nbsp;&nbsp;&nbsp;&nbsp;京。九月癸卯，皇弟南京留守秦晋国王隆庆来朝，上亲出迎劳，至实德山，因同<br /><br />&nbsp;&nbsp;&nbsp;&nbsp;猎于松山。乙丑，驻跸杏埚。冬十月甲午，封秦晋国王隆庆长子查割中山郡王，<br /><br />&nbsp;&nbsp;&nbsp;&nbsp;次子遂哥乐安郡王。十一月辛丑朔，以参知政事马保忠同知枢密院事、监修国史。<br /><br />&nbsp;&nbsp;&nbsp;&nbsp;丁巳，以北面林牙萧隗洼为国舅详隐。十二月乙酉，秦晋国王隆庆还，至北安薨，<br /><br />&nbsp;&nbsp;&nbsp;&nbsp;讣闻，上为哀恸，辍朝七日。丁酉，宋遣张逊、王承德来贺千龄节。是岁，放进<br /><br />&nbsp;&nbsp;&nbsp;&nbsp;士孙杰等四十八人及第。<br /><br />&nbsp;&nbsp;&nbsp;&nbsp;六年春正月癸卯，如锥子河。二月甲戌，以公主赛哥杀无罪婢，驸马萧图玉<br /><br />&nbsp;&nbsp;&nbsp;&nbsp;不能齐家，降公主为县主，削图玉同平章事。丁丑，诏国舅帐详稳萧隗洼将本部<br /><br />&nbsp;&nbsp;&nbsp;&nbsp;兵东征高丽，其国舅司事以都监摄之。庚辰，以南面林牙涅合为南院大王。三月<br /><br />&nbsp;&nbsp;&nbsp;&nbsp;乙巳，如显州，葬秦晋国王隆庆。有事于显、乾二陵。追册隆庆为太弟。夏四月<br /><br />&nbsp;&nbsp;&nbsp;&nbsp;辛卯，封隆庆少子谢家奴为长沙郡王，以枢密使漆水郡王耶律制心权知诸行宫都<br /><br />&nbsp;&nbsp;&nbsp;&nbsp;部署事。壬辰，禁命妇再醮。丙申，如凉陉。五月戊戌朔，命枢密使萧合卓为都<br /><br />&nbsp;&nbsp;&nbsp;&nbsp;统，汉人行宫都部署王继忠为副，殿前都点检萧屈烈为都监，以伐高丽。翌日，<br /><br />&nbsp;&nbsp;&nbsp;&nbsp;赐合卓剑，俾得专杀。丙午，录囚。己酉，设四帐都详稳。甲寅，以南京统军使<br /><br />&nbsp;&nbsp;&nbsp;&nbsp;萧惠为右夷离毕。乙卯，祠木叶山、潢河。乙丑，驻跸九层台。六月戊辰朔，德<br /><br />&nbsp;&nbsp;&nbsp;&nbsp;妃萧氏赐死，葬兔儿山西。后数日，大风起冢上，尽暝，大雷电而雨不止者逾月。<br /><br />&nbsp;&nbsp;&nbsp;&nbsp;是月，南京诸县蝗。秋七月辛亥，如秋山。遣礼部尚书刘京、翰林学士吴叔达、<br /><br />&nbsp;&nbsp;&nbsp;&nbsp;知制诰仇正己、起居舍人程翥、吏部员外郎南承颜、礼部员外郎王景运分路按察<br /><br />&nbsp;&nbsp;&nbsp;&nbsp;刑狱。辛酉，以西南路招讨请，置宁仁县于胜州。九月庚子，还上京，以皇子属<br /><br />&nbsp;&nbsp;&nbsp;&nbsp;思生，大赦。丁未，以驸马萧琏、节度使化哥、知制诰仇正己、杨佶充贺宋生辰<br /><br />&nbsp;&nbsp;&nbsp;&nbsp;正旦使副。乙卯，萧合卓等攻高丽兴化军不克，还师。冬十月丁卯，南京路饥，<br /><br />&nbsp;&nbsp;&nbsp;&nbsp;n云、应、朔、弘等州粟振之。辛未，猎铧子河。庚寅，驻跸达离山。十一月<br /><br />&nbsp;&nbsp;&nbsp;&nbsp;乙卯，建州节度使石匡弼卒。十二月丁卯，上轻骑还上京。戊子，宋遣李行简、<br /><br />&nbsp;&nbsp;&nbsp;&nbsp;张信来贺千龄节。翌日，宋冯元、张纶来贺正旦。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,187559);">加入书签</a><a
                        href="187545.html">上一页</a>&larr;<a href="index.html">返回列表</a>&rarr;<a
                            href="187589.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187545.html"; var next_page = "187589.html"; var index_page = "index.html"; var sortid = "9"; var article_id = "1618"; var chapter_id = "187559"; var articlename = "辽史"; var chaptername = " 卷十五 本纪第十五"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>