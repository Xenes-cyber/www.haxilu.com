<!DOCTYPE html>
<html>
<head>
<meta charset="gbk" />
<title>辽史- 卷九 本纪第九-在线阅读-哈西文学网</title>
<meta name="keywords" content="脱脱等，辽史， 卷九 本纪第九全文， 卷九 本纪第九在线阅读 哈西文学网" />
<meta name="description" content="哈西文学网提供脱脱等的辽史  卷九 本纪第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/187463.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/187463.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 本纪第九</h1>
            <div class="link xb">
                <a href="187445.html">上一页</a>&larr;<a href="index.html">返回列表</a>&rarr;<a
                    href="187494.html">下一页</a></div>			
            <div id="BookText">&nbsp;&nbsp;&nbsp;&nbsp;○景宗下<br /><br />&nbsp;&nbsp;&nbsp;&nbsp;九年春正月丙寅，女直遣使来贡。<br /><br />&nbsp;&nbsp;&nbsp;&nbsp;二月庚子，宋遣使致其先帝遗物。甲寅，以青牛白马祭天地。<br /><br />&nbsp;&nbsp;&nbsp;&nbsp;三月癸亥，耶律沙、敌烈献援汉之役所获宋俘。戊辰，诏以粟二十万斛助汉。<br /><br />&nbsp;&nbsp;&nbsp;&nbsp;夏五月庚午，汉遣使来谢，且以宋事来告。己丑，女直二十一人来请宰相、<br /><br />&nbsp;&nbsp;&nbsp;&nbsp;夷离堇之职，以次授之。<br /><br />&nbsp;&nbsp;&nbsp;&nbsp;六月丙辰，以宋王喜隐为西南面招讨使。<br /><br />&nbsp;&nbsp;&nbsp;&nbsp;秋七月庚申朔，回鹘遣使来贡。甲子，宋遣使来聘。壬申，汉以宋侵来告。<br /><br />&nbsp;&nbsp;&nbsp;&nbsp;丙子，遣使助汉战马。<br /><br />&nbsp;&nbsp;&nbsp;&nbsp;八月，汉遣使进葡萄酒。冬十月甲子，耶律沙以党项降酋可丑、买友来见，<br /><br />&nbsp;&nbsp;&nbsp;&nbsp;赐诏抚谕。丁卯，以可丑为司徒，买友为太保，各赐物遣之。壬申，女直遣使来<br /><br />&nbsp;&nbsp;&nbsp;&nbsp;贡。乙酉，汉复遣使以宋事来告。十一月丁亥朔，司天奏日当食不亏。戊戌，吐<br /><br />&nbsp;&nbsp;&nbsp;&nbsp;谷浑叛入太原者四百馀户，索而还之。癸卯，祠木叶山。乙巳，遣太保迭烈割等<br /><br />&nbsp;&nbsp;&nbsp;&nbsp;使宋。乙卯，汉复遣使以宋事来告。十二月戊辰，猎于近郊，以所获祭天。<br /><br />&nbsp;&nbsp;&nbsp;&nbsp;f十年春正月癸丑，如长泺。二月庚午，阿萨兰回鹘来贡。三月庚寅，祭显<br /><br />&nbsp;&nbsp;&nbsp;&nbsp;陵。夏四月丁卯，西幸。己巳，女直遣使来贡。五月癸卯，赐女里死，遣人诛高<br /><br />&nbsp;&nbsp;&nbsp;&nbsp;勋等。六月己未，驻跸沿柳湖。秋七月庚戌，享太祖庙。九月癸未朔，平王隆先<br /><br />&nbsp;&nbsp;&nbsp;&nbsp;子陈哥谋害其父，车裂以徇。是冬，驻跸金川。<br /><br />&nbsp;&nbsp;&nbsp;&nbsp;f乾亨元年春正月乙酉，遣挞马长寿使宋，问兴师伐刘继元之故。丙申，长<br /><br />&nbsp;&nbsp;&nbsp;&nbsp;寿还，言“河东朔命，所当问罪。若北朝不援，和约如旧，不然则战。”二月丁<br /><br />&nbsp;&nbsp;&nbsp;&nbsp;卯，汉以宋兵压境，遣使乞援。诏南府宰相耶律沙为都统、冀王敌烈为监军赴之；<br /><br />&nbsp;&nbsp;&nbsp;&nbsp;又命南院大王斜轸以所部从，枢密副使抹只督之。三月辛巳，速撒遣人以别部化<br /><br />&nbsp;&nbsp;&nbsp;&nbsp;哥等降，纳之。丙戌，汉遣使谢抚谕军民，诏北院大王奚底、乙室王撒合等以兵<br /><br />&nbsp;&nbsp;&nbsp;&nbsp;戍燕。己丑，汉复告宋兵入境，诏左千牛卫大将军韩N、大同军节度使耶律善<br /><br />&nbsp;&nbsp;&nbsp;&nbsp;补以本路兵南援。辛卯，女直遣使来贡。丁酉，耶律沙等与宋战于白马岭，不利，<br /><br />&nbsp;&nbsp;&nbsp;&nbsp;冀王敌烈及突吕不部节度使都敏、黄皮室详稳唐Q皆死之，士卒死伤甚众。夏四<br /><br />&nbsp;&nbsp;&nbsp;&nbsp;月辛亥，汉以行军事宜来奏，卢俊自代州驰状告急。辛酉，敌烈来贡。五月己卯<br /><br />&nbsp;&nbsp;&nbsp;&nbsp;朔，宋兵至河东，汉与战，不利，刘继文、卢俊来奔。六月，刘继元降宋，汉亡。<br /><br />&nbsp;&nbsp;&nbsp;&nbsp;甲子，封刘继文为彭城郡王，卢俊同政事门下平章事。宋主来侵。丁卯，北院大<br /><br />&nbsp;&nbsp;&nbsp;&nbsp;王奚底、统军使萧讨古、乙室王撒合击之。战于沙河，失利。己巳，宋主围南京。<br /><br />&nbsp;&nbsp;&nbsp;&nbsp;丁丑，诏谕耶律沙及奚底、讨古等军中事宜。秋七月癸未，沙等及宋兵战于高梁<br /><br />&nbsp;&nbsp;&nbsp;&nbsp;河，少却；休哥、斜轸横击，大败之。宋主仅以身免，至涿州，窃乘驴车遁去。<br /><br />&nbsp;&nbsp;&nbsp;&nbsp;甲申，击宋馀军，所杀甚众，获兵仗、器甲、符印、粮馈、货币不可胜计。辛丑，<br /><br />&nbsp;&nbsp;&nbsp;&nbsp;耶律沙遣人上俘获，以权知南京留守事韩德让、权南京马步军都指挥使耶律学古、<br /><br />&nbsp;&nbsp;&nbsp;&nbsp;知三司事刘弘皆能安人心，捍城池，并赐诏褒奖。八月壬子，阻卜惕隐曷鲁、夷<br /><br />&nbsp;&nbsp;&nbsp;&nbsp;离堇阿里睹等来朝。乙丑，耶律沙等献俘。丙寅，以白马之役责沙、抹只，复以<br /><br />&nbsp;&nbsp;&nbsp;&nbsp;走宋主功释之；奚底遇敌而退，以剑背击之；撒合虽却，部伍不乱，宥之；冀王<br /><br />&nbsp;&nbsp;&nbsp;&nbsp;敌烈麾下先遁者斩之，都监以下杖之。壬申，宴沙、抹只等将校，赐物有差。九<br /><br />&nbsp;&nbsp;&nbsp;&nbsp;月己卯，燕王韩匡嗣为都统，南府宰相耶律沙为监军，惕隐休哥、南院大王斜轸、<br /><br />&nbsp;&nbsp;&nbsp;&nbsp;权奚王抹只等各率所部兵南伐；仍命大同军节度使善补领山西兵分道以进。冬十<br /><br />&nbsp;&nbsp;&nbsp;&nbsp;月乙丑，韩匡嗣与宋兵战于满城，败绩。辛未，太保矧思与宋兵战于火山，败之。<br /><br />&nbsp;&nbsp;&nbsp;&nbsp;乙亥，诏数韩匡嗣五罪，赦之。十一月戊寅，宴赏休哥及有功将校。乙未，南院<br /><br />&nbsp;&nbsp;&nbsp;&nbsp;枢密使兼政事令郭袭上书谏畋猎，嘉纳之。辛丑，冬至，赦，改元乾亨。十二月<br /><br />&nbsp;&nbsp;&nbsp;&nbsp;乙卯，燕王韩匡嗣遥授晋昌军节度使，降封秦王。壬戌，蜀王道隐南京留守，徙<br /><br />&nbsp;&nbsp;&nbsp;&nbsp;封荆王。是冬，驻跸南京。<br /><br />&nbsp;&nbsp;&nbsp;&nbsp;f二年春正月丙子朔，封皇子隆绪为梁王，隆庆为恒王。丁亥，以惕隐休哥<br /><br />&nbsp;&nbsp;&nbsp;&nbsp;为北院大王，前枢密使贤适封西平郡王。二月戊辰，如清河。三月丁亥，西南面<br /><br />&nbsp;&nbsp;&nbsp;&nbsp;招讨副使耶律王六、太尉化哥遣人献党项俘。闰月庚午，有鸨飞止御帐，获以祭<br /><br />&nbsp;&nbsp;&nbsp;&nbsp;天。夏四月庚辰，祈雨。戊子，清暑燕子城。五月，雷火乾陵松。六月己亥，喜<br /><br />&nbsp;&nbsp;&nbsp;&nbsp;隐复谋反，囚于祖州。秋七月戊午，王六等献党项俘。八月戊戌，东幸。冬十月<br /><br />&nbsp;&nbsp;&nbsp;&nbsp;辛未朔，命巫者祠天地及兵神。辛巳，将南伐，祭旗鼓。癸未，次南京。丁亥，<br /><br />&nbsp;&nbsp;&nbsp;&nbsp;获敌人，射鬼箭。庚寅，次固安，以青牛白马祭天地。己亥，围瓦桥关。十一月<br /><br />&nbsp;&nbsp;&nbsp;&nbsp;庚子朔，宋兵夜袭营，突吕不部节度使萧干及四捷军详稳耶律痕德战却之。壬寅，<br /><br />&nbsp;&nbsp;&nbsp;&nbsp;休哥败宋兵于瓦桥东，守将张师引兵出战，休哥奋击，败之。戊申，宋兵阵于水<br /><br />&nbsp;&nbsp;&nbsp;&nbsp;南，休哥涉水击破之，追至莫州，杀伤甚众。己酉，宋兵复来，击之殆尽。丙辰，<br /><br />&nbsp;&nbsp;&nbsp;&nbsp;班师。乙丑，还次南京。十二月庚午朔，休哥拜于越。大飨军士。<br /><br />&nbsp;&nbsp;&nbsp;&nbsp;三年春二月丙子，东幸。己丑，复幸南京。三月乙卯，皇子韩八卒。辛酉，<br /><br />&nbsp;&nbsp;&nbsp;&nbsp;葬潢、土二河之间，置永州。以秦王韩匡嗣为西南面招讨使。夏五月丙午，上京<br /><br />&nbsp;&nbsp;&nbsp;&nbsp;汉军乱，劫立喜隐不克，伪立其子留礼寿，上京留守除室擒之。秋七月甲子，留<br /><br />&nbsp;&nbsp;&nbsp;&nbsp;礼寿伏诛。冬十月，如蒲瑰坡。十一月辛亥，加除室同政事门下平章事。是月，<br /><br />&nbsp;&nbsp;&nbsp;&nbsp;以南院枢密使郭袭为武定军节度使。十二月，以辽兴军节度使韩德让为南院枢密<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;四年春正月己亥，如华林、天柱。三月乙未，清明，与诸王大臣较射，宴饮。<br /><br />&nbsp;&nbsp;&nbsp;&nbsp;夏四月，自将南伐。至满城，战不利，守太尉奚瓦里中流矢死。统军使善补为伏<br /><br />&nbsp;&nbsp;&nbsp;&nbsp;兵所围，枢密使斜轸救免，诏以失备杖之。五月，班师。清暑燕子城。秋七月壬<br /><br />&nbsp;&nbsp;&nbsp;&nbsp;辰，遣使赐喜隐死。八月，如西京。九月庚子，幸云州。甲辰，猎于祥古山，帝<br /><br />&nbsp;&nbsp;&nbsp;&nbsp;不豫。壬子，次焦山，崩于行在。年三十五，在位十三年。遗诏梁王隆绪嗣位，<br /><br />&nbsp;&nbsp;&nbsp;&nbsp;军国大事听皇后命。统和元年正月壬戌，上尊谥孝成皇帝，庙号景宗。重熙二十<br /><br />&nbsp;&nbsp;&nbsp;&nbsp;一年，加谥孝成康靖皇帝。<br /><br />&nbsp;&nbsp;&nbsp;&nbsp;赞曰：辽兴六十馀年，神册、会同之间，日不暇给；天禄、应历之君，不令<br /><br />&nbsp;&nbsp;&nbsp;&nbsp;其终；保宁而来，人人望治。以景宗之资，任人不疑，信赏必罚，若可与有为也。<br /><br />&nbsp;&nbsp;&nbsp;&nbsp;而竭国之力以助河东，破军杀将，无救灭亡。虽一取偿于宋，得不偿失。知匡嗣<br /><br />&nbsp;&nbsp;&nbsp;&nbsp;之罪，数而不罚；善郭袭之谏，纳而不用；沙门昭敏以左道乱德，宠以侍中。不<br /><br />&nbsp;&nbsp;&nbsp;&nbsp;亦惑乎！</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,187463);">加入书签</a><a
                        href="187445.html">上一页</a>&larr;<a href="index.html">返回列表</a>&rarr;<a
                            href="187494.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187445.html"; var next_page = "187494.html"; var index_page = "index.html"; var sortid = "9"; var article_id = "1618"; var chapter_id = "187463"; var articlename = "辽史"; var chaptername = " 卷九 本纪第九"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>