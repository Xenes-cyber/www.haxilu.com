<!DOCTYPE html>
<html>
<head>
<meta charset="gbk" />
<title>辽史- 卷二十四 本纪第二十四-在线阅读-哈西文学网</title>
<meta name="keywords" content="脱脱等，辽史， 卷二十四 本纪第二十四全文， 卷二十四 本纪第二十四在线阅读 哈西文学网" />
<meta name="description" content="哈西文学网提供脱脱等的辽史  卷二十四 本纪第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188671.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188671.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 本纪第二十四</h1>
            <div class="link xb">
                <a href="188647.html">上一页</a>&larr;<a href="index.html">返回列表</a>&rarr;<a
                    href="188709.html">下一页</a></div>			
            <div id="BookText">&nbsp;&nbsp;&nbsp;&nbsp;○道宗四<br /><br />&nbsp;&nbsp;&nbsp;&nbsp;五年春正月壬申，如混同江。癸酉，赐宰相耶律孝杰名仁杰。乙亥，如山榆<br /><br />&nbsp;&nbsp;&nbsp;&nbsp;淀。三月辛未，以宰相仁杰获头鹅，加侍中。壬辰，以北院枢密使魏王耶律乙辛<br /><br />&nbsp;&nbsp;&nbsp;&nbsp;知南院大王事，加于越，知北院枢密使事耶律为北院枢密使，北院枢密副使耶<br /><br />&nbsp;&nbsp;&nbsp;&nbsp;律特里底知北院枢密使事，左夷离毕耶律世迁同知北院枢密使事。夏四月己未，<br /><br />&nbsp;&nbsp;&nbsp;&nbsp;如纳葛泺。五月丁亥，谒庆陵。以契丹行宫都部署耶律燕哥为南府宰相，北面林<br /><br />&nbsp;&nbsp;&nbsp;&nbsp;牙耶律永宁为夷离毕，同知南院枢密使事萧挞不也及殿前副点检、驸马都尉萧酬<br /><br />&nbsp;&nbsp;&nbsp;&nbsp;斡并封兰陵郡王。六月辛亥，阻卜来贡。丁巳，以北府宰相、辽西郡王萧余里也<br /><br />&nbsp;&nbsp;&nbsp;&nbsp;为西北路招讨使。己未，遣使隶囚。是月，放进士刘等百一十三人。秋七月己<br /><br />&nbsp;&nbsp;&nbsp;&nbsp;卯，猎夹山。八月庚申，命有司撰《太宗神功碑》，立于南京。九月己卯，诏诸<br /><br />&nbsp;&nbsp;&nbsp;&nbsp;路毋禁僧徒开坛。壬午，禁扈从扰民。冬十月戊戌，夏国遣使来贡。己亥，驻跸<br /><br />&nbsp;&nbsp;&nbsp;&nbsp;独卢金。壬子，诏惟皇子仍一字王，余并削降。丁巳，振平州贫民。己未，以赵<br /><br />&nbsp;&nbsp;&nbsp;&nbsp;王杨绩为辽西郡王，魏王耶律乙辛降封混同郡王，吴王萧韩家奴兰陵郡王，致仕。<br /><br />&nbsp;&nbsp;&nbsp;&nbsp;十一月丁丑，召沙门守道开坛于内殿。癸未，复南京流民差役三年，被火之家免<br /><br />&nbsp;&nbsp;&nbsp;&nbsp;租税一年。十二月丙午，彗星犯尾。乙卯，幸西京。戊午，行再生礼，赦杂犯死<br /><br />&nbsp;&nbsp;&nbsp;&nbsp;罪以下。<br /><br />&nbsp;&nbsp;&nbsp;&nbsp;六年春正月癸酉，如鸳鸯泺。辛卯，耶律乙辛出知兴中府事。三月庚寅，封<br /><br />&nbsp;&nbsp;&nbsp;&nbsp;皇孙延禧为梁王，忠顺军节度使耶律颇德南院大王，耶律仲禧南院枢密使，户部<br /><br />&nbsp;&nbsp;&nbsp;&nbsp;使陈毅参知政事。夏四月乙卯，猎炭山。五月壬申，免平州复业民租赋一年。庚<br /><br />&nbsp;&nbsp;&nbsp;&nbsp;寅，以旱，祷雨，命左右以水相沃，俄而雨降。六月戊戌，驻跸纳葛泺。戊申，<br /><br />&nbsp;&nbsp;&nbsp;&nbsp;以度支使王绩参知政事。庚戌，女直遣使来贡。秋七月戊辰，观市。癸未，为皇<br /><br />&nbsp;&nbsp;&nbsp;&nbsp;孙梁王延禧设旗鼓拽剌六人卫护之。甲申，猎沙岭。九月壬寅，祠木叶山。己酉，<br /><br />&nbsp;&nbsp;&nbsp;&nbsp;驻跸藕丝淀。冬十月己未朔，省同知广德军节度使事，命奉先军节度使兼巡警乾、<br /><br />&nbsp;&nbsp;&nbsp;&nbsp;显二州。丁卯，耶律仁杰出为武定军节度使。庚午，参知政事刘诜致仕。癸酉，<br /><br />&nbsp;&nbsp;&nbsp;&nbsp;以陈毅为汉人行宫都部署，王绩同知枢密院事。辛巳，回鹘遣使来贡。十一月己<br /><br />&nbsp;&nbsp;&nbsp;&nbsp;丑朔，日有食之。癸卯，召群臣议政。十二月甲子，以耶律特里底为孟父敞稳。<br /><br />&nbsp;&nbsp;&nbsp;&nbsp;乙丑，以萧挞不也为北府宰相，耶律世迁知北院枢密使事，耶律慎思同知北院枢<br /><br />&nbsp;&nbsp;&nbsp;&nbsp;密使事。庚午，免西京流民租赋一年。甲戌，减民赋。丁亥，豫行正旦礼。戊子，<br /><br />&nbsp;&nbsp;&nbsp;&nbsp;如混同江。<br /><br />&nbsp;&nbsp;&nbsp;&nbsp;七年春正月戊申，五国部长来贡。甲寅，女直贡良马。二月甲子，如鱼儿泺。<br /><br />&nbsp;&nbsp;&nbsp;&nbsp;夏五月壬子，驻跸岭西。癸丑，有司奏永清、武清、固安三县蝗。甲寅，以萧挞<br /><br />&nbsp;&nbsp;&nbsp;&nbsp;不也兼殿前都点检，萧酬斡为汉人行宫都部署兼知枢密院事。六月甲子，诏月祭<br /><br />&nbsp;&nbsp;&nbsp;&nbsp;观德殿，岁寒食，诸帝在时生辰及忌日，诣景宗御容殿致奠。丙寅，阻卜余古赧<br /><br />&nbsp;&nbsp;&nbsp;&nbsp;来贡。丁卯，以翰林学士王言敷参知政事，封北院宣徽使石笃漆水郡王。秋七月<br /><br />&nbsp;&nbsp;&nbsp;&nbsp;戊子，如秋山。丙申，谒庆陵。八月丁卯，射鹿赤山，加围场使涅葛为静江军节<br /><br />&nbsp;&nbsp;&nbsp;&nbsp;度使。九月戊子，次怀州，命皇后谒怀陵。辛卯，次祖州，命皇后谒陵。乙巳，<br /><br />&nbsp;&nbsp;&nbsp;&nbsp;驻跸藕丝淀。冬十月戊辰，以惕隐王九为南院大王，夷离毕奚抄只为彰国军节度<br /><br />&nbsp;&nbsp;&nbsp;&nbsp;使。十一月乙酉，诏岁出官钱，振诸宫分及边戍贫户。丁亥，幸驸马都尉萧酬斡<br /><br />&nbsp;&nbsp;&nbsp;&nbsp;第，方饮，宰相梁颖谏曰：“天子不可饮人臣家。”上即还宫。己亥，高丽遣使<br /><br />&nbsp;&nbsp;&nbsp;&nbsp;来贡。辛亥，除绢帛尺度狭短之令。十二月丁卯，武定军节度使耶律仁杰以罪削<br /><br />&nbsp;&nbsp;&nbsp;&nbsp;爵为民。辛未，知兴中府事耶律乙辛以罪囚于来州。<br /><br />&nbsp;&nbsp;&nbsp;&nbsp;八年春正月甲申，如混同江。丁酉，铁骊、五国诸长各贡方物。二月戊午，<br /><br />&nbsp;&nbsp;&nbsp;&nbsp;如山榆淀。辛酉，诏北、南院官，凡给驿者，必先奏闻。贡新及奏狱讼，方许驰<br /><br />&nbsp;&nbsp;&nbsp;&nbsp;驿，余并禁之。己巳，夏国获宋将张天一，遣使来献。壬申，以耶律颇德为南府<br /><br />&nbsp;&nbsp;&nbsp;&nbsp;宰相兼知北院枢密使，燕哥为惕隐，萧挞不也兼知契丹行宫都部署事。三月庚戌，<br /><br />&nbsp;&nbsp;&nbsp;&nbsp;黄龙府女直部长术乃率部民内附，予官，赐印绶。是月，诏行黍所定升斗。夏<br /><br />&nbsp;&nbsp;&nbsp;&nbsp;四月壬戌，以耶律世迁为上京留守。六月辛亥朔，驻跸纳葛泺。丙辰，夏国遣使<br /><br />&nbsp;&nbsp;&nbsp;&nbsp;来贡。丁巳，以耶律颇德为北院枢密使，耶律巢哥南府宰相，刘筠南院枢密使，<br /><br />&nbsp;&nbsp;&nbsp;&nbsp;萧挞不也兼知北院枢密使事，王绩汉人行宫都部署，萧酬斡国舅详稳。乙丑，阻<br /><br />&nbsp;&nbsp;&nbsp;&nbsp;卜长来贡。丙子，以耶律慎思知右夷离毕事。秋七月甲午，如秋山。南京霖雨，<br /><br />&nbsp;&nbsp;&nbsp;&nbsp;沙河溢永清、归义、新城、安次、武清、香河六县，伤稼。九月庚寅，谒庆陵。<br /><br />&nbsp;&nbsp;&nbsp;&nbsp;丁未，驻跸藕丝淀。大风雪，牛马多死，赐扈从官以下衣马有差。冬十月乙卯，<br /><br />&nbsp;&nbsp;&nbsp;&nbsp;诏化哥傅导梁王延禧，加金吾卫大将军。丙子，谒乾陵。十一月壬午，以乙室大<br /><br />&nbsp;&nbsp;&nbsp;&nbsp;王萧何葛为南院宣徽使。权知奚六部大王事图赶为本部大王。十二月癸丑，乌古<br /><br />&nbsp;&nbsp;&nbsp;&nbsp;敌烈统军使耶律马五为北院大王。庚申，降皇后为惠妃，出居乾陵。<br /><br />&nbsp;&nbsp;&nbsp;&nbsp;九年春正月辛巳，如春水。夏四月丙午朔，大雪，平地丈余，马死者十六七。<br /><br />&nbsp;&nbsp;&nbsp;&nbsp;五月，如黑岭。六月己未，驻跸散水原。甲子，以耶律阿思为契丹行宫都部署，<br /><br />&nbsp;&nbsp;&nbsp;&nbsp;耶律慎思北院枢密副使。庚午，诏诸路检括脱户，罪至死者，原之。闰月丁丑，<br /><br />&nbsp;&nbsp;&nbsp;&nbsp;以汉人行宫副部署可汗奴为南院大王。戊寅，追谥庶人浚为昭怀太子。丁亥，阻<br /><br />&nbsp;&nbsp;&nbsp;&nbsp;卜来贡。己丑，以知兴中府事邢熙年为汉人行宫都部署，汉人行宫都部署王绩为<br /><br />&nbsp;&nbsp;&nbsp;&nbsp;南院枢密副使。秋七月乙巳，猎马尾山。丁巳，谒庆陵。癸亥，禁外官部内贷钱<br /><br />&nbsp;&nbsp;&nbsp;&nbsp;取息及使者馆于民家。八月，高丽王徽薨。九月癸卯朔，日有食之。己酉，射熊<br /><br />&nbsp;&nbsp;&nbsp;&nbsp;于白石山，加围场使涅葛左金吾卫大将军。己巳，以高丽王徽子三韩国公勋权知<br /><br />&nbsp;&nbsp;&nbsp;&nbsp;国事。辛未，五国部长来贡。壬申，召北、南枢密院官议政事。冬十月丁丑，谒<br /><br />&nbsp;&nbsp;&nbsp;&nbsp;观德殿。己卯，南院枢密使刘筠薨。壬辰，混同郡王耶律乙辛谋亡入宋，伏诛。<br /><br />&nbsp;&nbsp;&nbsp;&nbsp;十一月丙午，进封梁王延禧为燕国王，大赦。以南院宣徽使萧何葛为南府宰相，<br /><br />&nbsp;&nbsp;&nbsp;&nbsp;三司使王经参知政事兼知枢密事。甲寅，诏僧善知雠校高丽所进佛经，颁行之。<br /><br />&nbsp;&nbsp;&nbsp;&nbsp;己未，定诸令史、译史迁叙等级。十二月丁亥，以邢熙年知南院枢密使事。辛卯，<br /><br />&nbsp;&nbsp;&nbsp;&nbsp;以王言敷为汉人行宫都部署。高丽三韩国公王勋薨。是年，御前放进士李君裕等<br /><br />&nbsp;&nbsp;&nbsp;&nbsp;五十一人。<br /><br />&nbsp;&nbsp;&nbsp;&nbsp;十年春正月辛丑朔，如春水。丙午，复建南京奉福寺浮图。戊辰，如山榆淀。<br /><br />&nbsp;&nbsp;&nbsp;&nbsp;二月庚午朔，萌古国遣使来聘。三月戊申，远萌古国遣使来聘。丁巳，命知制诰<br /><br />&nbsp;&nbsp;&nbsp;&nbsp;王师儒、牌印郎君耶律固傅导燕国王延禧。夏四月丁丑，女直贡良马。五月壬戌，<br /><br />&nbsp;&nbsp;&nbsp;&nbsp;驻跸散水原。乙丑，阻卜来贡。丙寅，降国舅详稳班位在敞稳之下。六月壬辰，<br /><br />&nbsp;&nbsp;&nbsp;&nbsp;禁毁铜钱为器。秋七月甲辰，如黑岭。九月癸亥，驻跸藕丝淀。冬十二月乙未，<br /><br />&nbsp;&nbsp;&nbsp;&nbsp;改庆州大安军曰兴平。是月，改明年为大安，赦杂犯死罪以下。<br /><br />&nbsp;&nbsp;&nbsp;&nbsp;大安元年春正月丁酉，如混同江。癸卯，王绩知南院枢密使事，邢熙年为中<br /><br />&nbsp;&nbsp;&nbsp;&nbsp;京留守。戊申，以枢密直学士杜公谓参知政事。庚戌，五国酋长来贡良马。二月<br /><br />&nbsp;&nbsp;&nbsp;&nbsp;辛未，如山榆淀。夏四月乙酉，宋主顼殂，子煦嗣位，使来告哀。辛卯，西幸。<br /><br />&nbsp;&nbsp;&nbsp;&nbsp;六月戊辰，驻跸拖古烈。壬申，以王绩为南府宰相，萧挞不也兼知南院枢密使事。<br /><br />&nbsp;&nbsp;&nbsp;&nbsp;丁丑，遣使吊祭于宋。戊寅，宋遣王真、甄佑等馈其先帝遗物。秋七月乙巳，遣<br /><br />&nbsp;&nbsp;&nbsp;&nbsp;使贺宋主即位。戊午，猎于赤山。八月丁卯，幸庆州。戊辰，谒庆陵。冬十月癸<br /><br />&nbsp;&nbsp;&nbsp;&nbsp;亥，驻跸好草淀。戊辰，夏国王李秉常遣使报其母梁氏哀。甲申，以萧挞不也为<br /><br />&nbsp;&nbsp;&nbsp;&nbsp;南院枢密使。十一月乙未，诏“比者外官因誉进秩，久而不调，民被其害。今后<br /><br />&nbsp;&nbsp;&nbsp;&nbsp;皆以资给迁转。”丁酉，以南女直详稳萧袍里为北府宰相。辛亥，史臣进太祖以<br /><br />&nbsp;&nbsp;&nbsp;&nbsp;下七帝《实录》。丙辰，遣使册三韩国公王勋弟运为高丽国王。己未，诏僧尼无<br /><br />&nbsp;&nbsp;&nbsp;&nbsp;故不得赴阙。十二月甲戌，宋遣蔡卞来谢吊祭。<br /><br />&nbsp;&nbsp;&nbsp;&nbsp;二年春正月辛卯，如混同江。己酉，五国诸部长来贡。癸丑，召权翰林学士<br /><br />&nbsp;&nbsp;&nbsp;&nbsp;赵孝严、知制诰王师儒等讲《五经》大义。二月癸酉，驻跸山榆淀。是月，太白<br /><br />&nbsp;&nbsp;&nbsp;&nbsp;犯岁星。三月乙酉，女直贡良马。夏四月戊戌，北幸。癸丑，遣使加统军使萧讹<br /><br />&nbsp;&nbsp;&nbsp;&nbsp;都斡太子太保，裨将老古金吾卫大将军，萧雅哥静江军节度使，耶律燕奴右监门<br /><br />&nbsp;&nbsp;&nbsp;&nbsp;卫大将军，仍赐赉诸军士。五月丁巳朔，以牧马蕃息多至百万，赏群牧官，以次<br /><br />&nbsp;&nbsp;&nbsp;&nbsp;进阶。乙亥，驻跸纳葛泺。戊寅，宰相梁颖出知兴中府事。是月，放进士张毂等<br /><br />&nbsp;&nbsp;&nbsp;&nbsp;二十六人。六月丁亥朔，以左夷离毕耶律坦为惕隐，知枢密院事耶律斡特剌兼知<br /><br />&nbsp;&nbsp;&nbsp;&nbsp;左夷离毕事。丙申，阻卜来朝。癸卯，遣使按诸路狱。甲辰，以同知南京留守事<br /><br />&nbsp;&nbsp;&nbsp;&nbsp;耶律那也知右夷离毕事。乙巳，阻卜酋长余古赧及爱的来朝，诏燕国王延禧相结<br /><br />&nbsp;&nbsp;&nbsp;&nbsp;为友。戊申，以契丹行宫都部署耶律阿思兼知北院大王事。壬子，高墩以下、县<br /><br />&nbsp;&nbsp;&nbsp;&nbsp;令、录事兄弟及子，悉许叙用。秋七月丁巳，惠妃母燕国夫人削古以厌魅梁王事<br /><br />&nbsp;&nbsp;&nbsp;&nbsp;觉，伏诛，子兰陵郡王萧酬斡除名，置边郡，仍隶兴圣宫。戊午，猎沙岭。甲子，<br /><br />&nbsp;&nbsp;&nbsp;&nbsp;赐兴圣、积庆二宫贫民钱。乙酉，出粟振辽州贫民。八月戊子，以雪罢猎。九月<br /><br />&nbsp;&nbsp;&nbsp;&nbsp;庚午，还上京。壬申，发粟振上京、中京贫民。丙子，谒二仪、五鸾二殿。己卯，<br /><br />&nbsp;&nbsp;&nbsp;&nbsp;出太祖、太宗所御铠仗示燕国王延禧，谕以创业征伐之难。辛巳，召南府宰相议<br /><br />&nbsp;&nbsp;&nbsp;&nbsp;国政。冬十月乙酉朔，以枢密副使窦景庸知枢密院事。丙戌，五国部长来贡。丁<br /><br />&nbsp;&nbsp;&nbsp;&nbsp;亥，以夏国王李秉常薨，遣使诏其子乾顺知国事。十一月甲戌，为燕国王延禧行<br /><br />&nbsp;&nbsp;&nbsp;&nbsp;再生礼，曲赦上京囚。戊寅，高丽遣使谢封册。癸未，出粟振乾、显、成、懿四<br /><br />&nbsp;&nbsp;&nbsp;&nbsp;州贫民。十二月辛卯，以兰陵郡王萧挞不也为南院枢密使。己亥，夏国王李乾顺<br /><br />&nbsp;&nbsp;&nbsp;&nbsp;遣使上其父遗物。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188671);">加入书签</a><a
                        href="188647.html">上一页</a>&larr;<a href="index.html">返回列表</a>&rarr;<a
                            href="188709.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188647.html"; var next_page = "188709.html"; var index_page = "index.html"; var sortid = "9"; var article_id = "1618"; var chapter_id = "188671"; var articlename = "辽史"; var chaptername = " 卷二十四 本纪第二十四"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>