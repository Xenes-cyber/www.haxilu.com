<!DOCTYPE html>
<html>
<head>
<meta charset="gbk" />
<title>辽史- 卷二十七 本纪第二十七-在线阅读-哈西文学网</title>
<meta name="keywords" content="脱脱等，辽史， 卷二十七 本纪第二十七全文， 卷二十七 本纪第二十七在线阅读 哈西文学网" />
<meta name="description" content="哈西文学网提供脱脱等的辽史  卷二十七 本纪第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188857.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188857.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 本纪第二十七</h1>
            <div class="link xb">
                <a href="188832.html">上一页</a>&larr;<a href="index.html">返回列表</a>&rarr;<a
                    href="188882.html">下一页</a></div>			
            <div id="BookText">&nbsp;&nbsp;&nbsp;&nbsp;○天祚皇帝一<br /><br />&nbsp;&nbsp;&nbsp;&nbsp;天祚皇帝，讳延禧，字延宁，小字阿果。道宗之孙，父顺宗大孝顺圣皇帝，<br /><br />&nbsp;&nbsp;&nbsp;&nbsp;母贞顺皇后萧氏。大康元年生，六岁封梁王，加守太尉，兼中书令。后三年，进<br /><br />&nbsp;&nbsp;&nbsp;&nbsp;封燕国王。大安七年，总北南府枢密使事，加尚书令，为天下兵马大元帅。<br /><br />&nbsp;&nbsp;&nbsp;&nbsp;寿昌七年正月甲戌，道宗崩，奉遗诏即皇帝位于柩前。群臣上尊号曰天祚皇<br /><br />&nbsp;&nbsp;&nbsp;&nbsp;帝。二月壬辰朔，改元乾统，大赦。诏为耶律乙辛所诬陷者，复其官爵，籍没者<br /><br />&nbsp;&nbsp;&nbsp;&nbsp;出之，流放者还之。乙未，遣使告哀于宋及西夏、高丽。乙巳，以北府宰相萧兀<br /><br />&nbsp;&nbsp;&nbsp;&nbsp;纳为辽兴军节度使，加守太傅。三月丁卯，诏有司以张孝杰家属分赐群臣。甲戌，<br /><br />&nbsp;&nbsp;&nbsp;&nbsp;召僧法颐放戒于内庭。夏四月，旱。六月庚寅朔，如庆州。甲午，宋遣王潜等来<br /><br />&nbsp;&nbsp;&nbsp;&nbsp;吊祭。丙申，高丽、夏国各遣使慰奠。戊戌，以南府宰相斡特剌兼南院枢密使。<br /><br />&nbsp;&nbsp;&nbsp;&nbsp;庚子，追谥懿德皇后为宣懿皇后。壬寅，以宋魏国王和鲁斡为天下兵马大元帅。<br /><br />&nbsp;&nbsp;&nbsp;&nbsp;乙巳，以北平郡王淳进封郑王。丁未，北院枢密使耶律阿思加于越。辛亥，葬仁<br /><br />&nbsp;&nbsp;&nbsp;&nbsp;圣大孝文皇帝、宣懿皇后于庆陵。秋七月癸亥，阻卜、铁骊来贡。八月甲寅，谒<br /><br />&nbsp;&nbsp;&nbsp;&nbsp;庆陵。九月壬申，谒怀陵。乙亥，驻跸藕丝淀。冬十月壬辰，谒乾陵。甲辰，上<br /><br />&nbsp;&nbsp;&nbsp;&nbsp;皇考昭怀太子谥曰大孝顺圣皇帝，庙号顺宗，皇妣曰贞顺皇后。十二月戊子，以<br /><br />&nbsp;&nbsp;&nbsp;&nbsp;枢密副使张琳知枢密院事，翰林学士张奉参知政事兼同知枢密院事。癸巳，宋<br /><br />&nbsp;&nbsp;&nbsp;&nbsp;遣黄实来贺即位。丁酉，高丽、夏国并遣使来贺。乙巳，诏先朝已行事，不得陈<br /><br />&nbsp;&nbsp;&nbsp;&nbsp;告。初，以杨割为生女直部节度使，其俗呼为太师。是岁杨割死，传于兄之子乌<br /><br />&nbsp;&nbsp;&nbsp;&nbsp;雅束，束死，其弟阿骨打袭。<br /><br />&nbsp;&nbsp;&nbsp;&nbsp;二年春正月，如鸭子河。二月辛卯，如春州。三月，大寒，冰复合。夏四月<br /><br />&nbsp;&nbsp;&nbsp;&nbsp;辛亥，诏诛乙辛党，徙其子孙于边；发乙辛、得里特之墓，剖棺，戮尸；以其家<br /><br />&nbsp;&nbsp;&nbsp;&nbsp;属分赐被杀之家。五月乙丑，斡特剌献耶睹刮等部捷。六月壬辰，以雨罢猎，驻<br /><br />&nbsp;&nbsp;&nbsp;&nbsp;跸散水原。丙午，夏国王李乾顺复遣使请尚公主。丁未，南院大王陈家奴致仕。<br /><br />&nbsp;&nbsp;&nbsp;&nbsp;壬子，李乾顺为宋所攻，遣李造福、田若水求援。闰月庚申，策贤良。壬申，降<br /><br />&nbsp;&nbsp;&nbsp;&nbsp;惠妃为庶人。秋七月，猎黑岭，以霖雨，给猎人马。阻卜来侵，斡特剌等战败之。<br /><br />&nbsp;&nbsp;&nbsp;&nbsp;冬十月乙卯，萧海里叛，劫乾州武库器甲。命北面林牙郝家奴捕之。萧海里亡入<br /><br />&nbsp;&nbsp;&nbsp;&nbsp;陪术水阿典部。丙寅，以南府宰相耶律斡特剌为北院枢密使，参知政事牛温舒知<br /><br />&nbsp;&nbsp;&nbsp;&nbsp;南院枢密使事。十一月乙未，郝家奴以不获萧海里，免官。壬寅，以上京留守耶<br /><br />&nbsp;&nbsp;&nbsp;&nbsp;律慎思为北院枢密副使。有司请以帝生日为天兴节。<br /><br />&nbsp;&nbsp;&nbsp;&nbsp;三年春正月辛巳朔，如混同江。女直函萧海里首，遣使来献。戊申，如春州。<br /><br />&nbsp;&nbsp;&nbsp;&nbsp;二月庚午，以武清县大水，弛其陂泽之禁。夏五月戊子，以猎人多亡，严立科禁。<br /><br />&nbsp;&nbsp;&nbsp;&nbsp;乙巳，清暑赤勒岭。丙午，谒庆陵。六月辛酉，夏国王李乾顺复遣使请尚公主。<br /><br />&nbsp;&nbsp;&nbsp;&nbsp;秋七月，中京雨雹伤稼。冬十月甲辰，如中京。己未，吐蕃遣使来贡。庚申，夏<br /><br />&nbsp;&nbsp;&nbsp;&nbsp;国复遣使求援。己巳，有事于观德殿。十一月丙申，文武百官加上尊号曰惠文智<br /><br />&nbsp;&nbsp;&nbsp;&nbsp;武圣孝天祚皇帝，大赦，以宋魏国王和鲁斡为皇太叔，梁王挞鲁进封燕国王，郑<br /><br />&nbsp;&nbsp;&nbsp;&nbsp;王淳为东京留守，进封越国王，百官各进一阶。丁酉，以惕隐耶律何鲁扫古为南<br /><br />&nbsp;&nbsp;&nbsp;&nbsp;院大王。戊戌，以受尊号，告庙。乙巳，谒太祖庙，追尊太祖之高祖曰昭烈皇帝，<br /><br />&nbsp;&nbsp;&nbsp;&nbsp;庙号肃祖，妣曰昭烈皇后；曾祖曰庄敬皇帝，庙号懿祖，妣曰庄敬皇后。召监修<br /><br />&nbsp;&nbsp;&nbsp;&nbsp;国史耶律俨纂太祖诸帝《实录》。十二月戊申，如藕丝淀。是年，放进士马恭回<br /><br />&nbsp;&nbsp;&nbsp;&nbsp;等百三人。<br /><br />&nbsp;&nbsp;&nbsp;&nbsp;四年春正月戊子，幸鱼儿泺。壬寅，猎木岭。癸卯，燕国王挞鲁薨。二月丁<br /><br />&nbsp;&nbsp;&nbsp;&nbsp;丑，鼻骨德遣使来贡。夏六月甲辰，驻跸旺国崖。甲寅，夏国遣李造福、田若水<br /><br />&nbsp;&nbsp;&nbsp;&nbsp;求援。癸亥，吐蕃遣使来贡。秋七月，南京蝗。庚辰，猎南山。癸未，以西北路<br /><br />&nbsp;&nbsp;&nbsp;&nbsp;招讨使萧得里底、北院枢密副使耶律慎思并知北院枢密使事。辛卯，以同知南院<br /><br />&nbsp;&nbsp;&nbsp;&nbsp;枢密使事萧敌里为西北路招讨使。冬十月己酉，凤凰见于t阴。己未，幸南京。<br /><br />&nbsp;&nbsp;&nbsp;&nbsp;十一月乙亥，御迎月楼，赐贫民钱。十二月辛丑，以张琳为南府宰相。<br /><br />&nbsp;&nbsp;&nbsp;&nbsp;五年春正月乙亥，夏国遣李造福等来求援，且乞伐宋。庚寅，以辽兴军节度<br /><br />&nbsp;&nbsp;&nbsp;&nbsp;使萧常哥为北府宰相。丁酉，遣枢密直学士高端礼等讽宋罢伐夏兵。二月癸卯，<br /><br />&nbsp;&nbsp;&nbsp;&nbsp;微行，视民疾苦。丙午，幸鸳鸯泺。三月壬申，以族女南仙封成安公主，下嫁夏<br /><br />&nbsp;&nbsp;&nbsp;&nbsp;国王李乾顺。夏四月甲申，射虎炭山。五月癸卯，清暑南崖。壬子，宋遣曾孝广、<br /><br />&nbsp;&nbsp;&nbsp;&nbsp;王毂ㄆ浮Ａ月甲戌，夏国遣使来谢，及贡方物。己丑，幸候里吉。秋七月，谒<br /><br />&nbsp;&nbsp;&nbsp;&nbsp;庆陵。九月辛亥，驻跸藕丝淀。乙卯，谒乾陵。冬十一月戊戌，禁商贾之家应进<br /><br />&nbsp;&nbsp;&nbsp;&nbsp;士举。丙辰，高丽三韩国公王J薨，子俣遣使来告。十二月己巳，夏国复遣李造<br /><br />&nbsp;&nbsp;&nbsp;&nbsp;福、田若水求援。癸酉，宋遣林洙来议与夏约和。<br /><br />&nbsp;&nbsp;&nbsp;&nbsp;六年春正月辛丑，遣知北院枢密使事萧得里底、知南院枢密使事牛温舒使宋，<br /><br />&nbsp;&nbsp;&nbsp;&nbsp;讽归所侵夏地。夏五月，清暑散水原。六月辛巳，夏国遣李造福等来谢。秋七月<br /><br />&nbsp;&nbsp;&nbsp;&nbsp;癸巳，阻卜来贡。甲午，如黑岭。庚子，猎鹿角山。冬十月乙亥，宋与夏通好，<br /><br />&nbsp;&nbsp;&nbsp;&nbsp;遣刘正符、曹穆来告。庚辰，以皇太叔、南京留守和鲁斡兼惕隐，东京留守、越<br /><br />&nbsp;&nbsp;&nbsp;&nbsp;国王淳为南府宰相。十一月乙未，以谢家奴为南院大王，马奴为奚六部大王。丙<br /><br />&nbsp;&nbsp;&nbsp;&nbsp;申，行柴册礼。戊戌，大赦。以和鲁斡为义和仁圣皇太叔，越国王淳进封魏国王，<br /><br />&nbsp;&nbsp;&nbsp;&nbsp;封皇子敖卢斡为晋王，习泥烈为饶乐郡王。己亥，谒太祖庙。甲辰，祠木叶山。<br /><br />&nbsp;&nbsp;&nbsp;&nbsp;十二月己巳，封耶律俨为漆水郡王，余官进爵有差。<br /><br />&nbsp;&nbsp;&nbsp;&nbsp;七年春正月，钓鱼于鸭子河。二月，驻跸大鱼泺。夏六月，次散水原。秋七<br /><br />&nbsp;&nbsp;&nbsp;&nbsp;月，如黑岭。冬十月，谒乾陵，猎医巫闾山。是年，放进士李石等百人。<br /><br />&nbsp;&nbsp;&nbsp;&nbsp;八年春正月，如春州。夏四月丙申，封高丽王俣为三韩国公，赠其父J为高<br /><br />&nbsp;&nbsp;&nbsp;&nbsp;丽国王。五月，清暑散水原。六月壬辰，西北路招讨使萧敌里率诸蕃来朝。丙申，<br /><br />&nbsp;&nbsp;&nbsp;&nbsp;射柳祈雨。壬寅，夏国王李乾顺以成安公主生子，遣使来告。丁未，如黑岭。秋<br /><br />&nbsp;&nbsp;&nbsp;&nbsp;七月戊辰，以雨罢猎。冬十二月己卯，高丽遣使来谢。<br /><br />&nbsp;&nbsp;&nbsp;&nbsp;九年春正月丙午朔，如鸭子河。二月，如春州。三月戊午，夏国以宋不归地，<br /><br />&nbsp;&nbsp;&nbsp;&nbsp;遣使来告。夏四月壬午，五国部来贡。六月乙亥，清暑特礼岭。秋七月，陨霜，<br /><br />&nbsp;&nbsp;&nbsp;&nbsp;伤稼。甲寅，猎于候里吉。八月丁酉，雪，罢猎。冬十月癸酉，望祠木叶山。丁<br /><br />&nbsp;&nbsp;&nbsp;&nbsp;丑，诏免今年租税。十二月甲申，高丽遣使来贡。是年，放进士刘桢等九十人。<br /><br />&nbsp;&nbsp;&nbsp;&nbsp;十年春正月辛丑，预行立春礼。如鸭子河。二月庚午朔，驻跸大鱼泺。夏四<br /><br />&nbsp;&nbsp;&nbsp;&nbsp;月内子，五国部长来贡。丙戌，预行再生礼。癸巳，猎于北山。六月甲戌，清暑<br /><br />&nbsp;&nbsp;&nbsp;&nbsp;玉丘。癸未，夏国遣李造福等来贡。甲午，阻卜来贡。秋七月辛丑，谒庆陵。闰<br /><br />&nbsp;&nbsp;&nbsp;&nbsp;月辛亥，谒怀陵。己未，谒祖陵。壬戌，皇太叔和鲁斡薨。九月甲戌，免重九节<br /><br />&nbsp;&nbsp;&nbsp;&nbsp;礼。冬十月，驻跸藕丝淀。十二月己酉，改明年元。是岁，大饥。<br /><br />&nbsp;&nbsp;&nbsp;&nbsp;天庆元年春正月，钓鱼于鸭子河。二月，如春州。三月乙亥，五国部长来贡。<br /><br />&nbsp;&nbsp;&nbsp;&nbsp;夏五月，清暑散水原。秋七月，猎。冬十月，驻跸藕丝淀。<br /><br />&nbsp;&nbsp;&nbsp;&nbsp;二年春正月己未朔，如鸭子河。丁丑，五国部长来贡。二月丁酉，如春州，<br /><br />&nbsp;&nbsp;&nbsp;&nbsp;幸混同江钓鱼，界外生女直酋长在千里内者，以故事皆来朝。适遇“头鱼宴”，<br /><br />&nbsp;&nbsp;&nbsp;&nbsp;酒半酣，上临轩，命诸酋次第起舞。独阿骨打辞以不能，谕之再三，终不从。他<br /><br />&nbsp;&nbsp;&nbsp;&nbsp;日，上密谓枢密使萧奉先曰：“前日之燕，阿骨打意气雄豪，顾视不常，可以边<br /><br />&nbsp;&nbsp;&nbsp;&nbsp;事诛之。否则，必贻后患。”奉先曰：“粗人不知礼义，无大过而杀之，恐伤向<br /><br />&nbsp;&nbsp;&nbsp;&nbsp;化之心。假有异志，又何能为？”其弟吴乞买、粘罕、胡舍等尝从猎，能呼鹿、<br /><br />&nbsp;&nbsp;&nbsp;&nbsp;刺虎、搏熊。上喜，辄加官爵。夏六月庚寅，清暑南崖。甲午，和州回鹘来贡。<br /><br />&nbsp;&nbsp;&nbsp;&nbsp;戊戌，成安公主来朝。甲辰，阻卜来贡。秋七月乙丑，猎南山。九月己未，射获<br /><br />&nbsp;&nbsp;&nbsp;&nbsp;熊，燕群臣，上亲御琵琶。初，阿骨打混同江宴归，疑上知其异志，遂称兵，先<br /><br />&nbsp;&nbsp;&nbsp;&nbsp;并旁近部族。女直赵三、阿鹘产拒之，阿骨打虏其家属。二人走诉咸城，详稳司<br /><br />&nbsp;&nbsp;&nbsp;&nbsp;送北枢密院，枢密使萧奉先作常事以闻上，仍送咸州诘责，欲使自新。后数召，<br /><br />&nbsp;&nbsp;&nbsp;&nbsp;阿骨打竟称疾不至。冬十月辛卯，高丽三韩国公王俣之母死，来告，即遣使致祭，<br /><br />&nbsp;&nbsp;&nbsp;&nbsp;起复。是月，驻跸奉圣州。十一月乙卯，幸南京。丁卯，谒太祖庙。是年，放进<br /><br />&nbsp;&nbsp;&nbsp;&nbsp;士韩P等七十七人。<br /><br />&nbsp;&nbsp;&nbsp;&nbsp;三年春正月丙寅，赐南京贫民钱。丁卯，如大鱼泺。甲戌，禁僧尼破戒。丙<br /><br />&nbsp;&nbsp;&nbsp;&nbsp;子，猎狗牙山，大寒，猎人多死。三月，籍诸道户，徙大牢古山围场地居民于别<br /><br />&nbsp;&nbsp;&nbsp;&nbsp;土。阿骨打一日率五百骑突至咸州，吏民大惊。翌日，赴详稳司，与赵三等面折<br /><br />&nbsp;&nbsp;&nbsp;&nbsp;庭下。阿骨打不屈，送所司问状。一夕遁去，遣人诉于上，谓详稳司欲见杀，故<br /><br />&nbsp;&nbsp;&nbsp;&nbsp;不敢留。自是召不复至。夏闰四月，李弘以左道聚众为乱，支解，分示五京。六<br /><br />&nbsp;&nbsp;&nbsp;&nbsp;月乙卯，斡朗改国遣使来贡良犬。丙辰，夏国遣使来贡。秋七月，幸秋山。九月，<br /><br />&nbsp;&nbsp;&nbsp;&nbsp;驻跸藕丝淀。十一月甲午，以三司使虞融知南院枢密使事，西南面招讨使萧乐古<br /><br />&nbsp;&nbsp;&nbsp;&nbsp;为南府宰相。十二月庚戌，高丽遣使来谢致祭。癸丑，回鹘遣使来贡。甲寅，以<br /><br />&nbsp;&nbsp;&nbsp;&nbsp;枢密直学士马人望参知政事。丙辰，知枢密院事耶律俨薨。癸亥，高丽遣使来谢<br /><br />&nbsp;&nbsp;&nbsp;&nbsp;起复。<br /><br />&nbsp;&nbsp;&nbsp;&nbsp;四年春正月，如春州。初，女直起兵，以纥石烈部人阿疏不从，遣其部撒改<br /><br />&nbsp;&nbsp;&nbsp;&nbsp;讨之。阿疏弟狄故保来告，诏谕使勿讨，不听，阿疏来奔。至是女直遣使来索，<br /><br />&nbsp;&nbsp;&nbsp;&nbsp;不发。夏五月，清暑散水原。秋七月，女直复遣使取阿疏，不发，乃遣侍御阿息<br /><br />&nbsp;&nbsp;&nbsp;&nbsp;保问境上多建城堡之故。女直以慢语答曰：“若还阿疏，朝贡如故；不然，城未<br /><br />&nbsp;&nbsp;&nbsp;&nbsp;能已。”遂发浑河北诸军，益东北路统军司。阿骨打乃与侄粘罕、胡舍等谋，以<br /><br />&nbsp;&nbsp;&nbsp;&nbsp;银术割、移烈、娄室、^母等为帅，集女直诸部兵，擒辽障鹰官，及攻宁江州，<br /><br />&nbsp;&nbsp;&nbsp;&nbsp;东北路统军司以闻。时上在宁州射鹿，闻之略不介意，遣海州刺史高仙寿统渤海<br /><br />&nbsp;&nbsp;&nbsp;&nbsp;军应援。萧挞不也遇女直，战于宁江东，败绩。冬十月壬寅朔，以守司空萧嗣先<br /><br />&nbsp;&nbsp;&nbsp;&nbsp;为东北路都统，静江军节度使萧挞不也为副，发契丹奚军三千人，中京禁兵及土<br /><br />&nbsp;&nbsp;&nbsp;&nbsp;豪二千人，别选诸路武勇二千余人，以虞候崔公义为都押官，控鹤指挥邢颖为副，<br /><br />&nbsp;&nbsp;&nbsp;&nbsp;引军屯出河店。两军对垒，女直军潜渡混同江，掩击辽众。萧嗣先军溃，崔公义、<br /><br />&nbsp;&nbsp;&nbsp;&nbsp;邢颖、耶律佛留、萧葛十等死之，其获免者十有七人。萧奉先惧其弟嗣先获罪，<br /><br />&nbsp;&nbsp;&nbsp;&nbsp;辄奏东征溃军所至劫掠，若不肆赦，恐聚为患。上从之，嗣先但免官而已。诸军<br /><br />&nbsp;&nbsp;&nbsp;&nbsp;相谓曰：“战则有死而无功，退则有生而无罪。”故士无斗志，望风奔溃。十一<br /><br />&nbsp;&nbsp;&nbsp;&nbsp;月壬辰，都统萧敌里等营于斡邻泺东，又为女直所袭，士卒死者甚众。甲午，萧<br /><br />&nbsp;&nbsp;&nbsp;&nbsp;敌里亦坐免官。辛丑，以西北路招讨使耶律斡里朵为行军都统，副点检萧乙薛、<br /><br />&nbsp;&nbsp;&nbsp;&nbsp;同知南院枢密使事耶律章奴副之。十二月，咸、宾、祥三州及铁骊、兀惹皆叛入<br /><br />&nbsp;&nbsp;&nbsp;&nbsp;女直。乙薛往援宾州，南军诸将实娄、特烈等往援咸州，并为女直所败。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188857);">加入书签</a><a
                        href="188832.html">上一页</a>&larr;<a href="index.html">返回列表</a>&rarr;<a
                            href="188882.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188832.html"; var next_page = "188882.html"; var index_page = "index.html"; var sortid = "9"; var article_id = "1618"; var chapter_id = "188857"; var articlename = "辽史"; var chaptername = " 卷二十七 本纪第二十七"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>