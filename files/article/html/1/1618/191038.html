<!DOCTYPE html>
<html>
<head>
<meta charset="gbk" />
<title>辽史- 卷一百十二 列传第四十二-在线阅读-哈西文学网</title>
<meta name="keywords" content="脱脱等，辽史， 卷一百十二 列传第四十二全文， 卷一百十二 列传第四十二在线阅读 哈西文学网" />
<meta name="description" content="哈西文学网提供脱脱等的辽史  卷一百十二 列传第四十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/191038.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/191038.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十二 列传第四十二</h1>
            <div class="link xb">
                <a href="191033.html">上一页</a>&larr;<a href="index.html">返回列表</a>&rarr;<a
                    href="191040.html">下一页</a></div>			
            <div id="BookText">&nbsp;&nbsp;&nbsp;&nbsp;◎逆臣上<br /><br />&nbsp;&nbsp;&nbsp;&nbsp;○耶律辖底（迭里特）耶律察割耶律娄国耶律重元（涅鲁古）耶律<br /><br />&nbsp;&nbsp;&nbsp;&nbsp;滑哥<br /><br />&nbsp;&nbsp;&nbsp;&nbsp;《易》曰：“天尊地卑，乾坤定矣；卑高以陈，贵贱位矣。”贵贱位而后君<br /><br />&nbsp;&nbsp;&nbsp;&nbsp;臣之分定，君臣之分定而后天地和，天地和而后万化成。五帝三王之治，用此道<br /><br />&nbsp;&nbsp;&nbsp;&nbsp;也。三代而降，臣弑其君者有之，子弑其父者有之。孔子作《春秋》以寓王法，<br /><br />&nbsp;&nbsp;&nbsp;&nbsp;诛死者于前，惧生者于后，其虑深远矣。欧阳修作《唐书》，创《逆臣传》，盖<br /><br />&nbsp;&nbsp;&nbsp;&nbsp;亦《春秋》之意也。辽叛逆之臣二十有二，迹其事则又有甚焉者，然岂一朝一夕<br /><br />&nbsp;&nbsp;&nbsp;&nbsp;之故哉。列于《传》，所以公天下之贬，以示夫戒云。<br /><br />&nbsp;&nbsp;&nbsp;&nbsp;辖底，字涅烈衮，肃祖孙夷离堇帖剌之子。幼黠而辩，时险佞者多附之。遥<br /><br />&nbsp;&nbsp;&nbsp;&nbsp;辇痕德堇可汗时，异母兄罨古只为迭剌部夷离堇。故事，为夷离堇者，得行再生<br /><br />&nbsp;&nbsp;&nbsp;&nbsp;礼。罨古只方就帐易服，辖底遂取红袍、貂蝉冠，乘白马而出。乃令党人大呼曰：<br /><br />&nbsp;&nbsp;&nbsp;&nbsp;“夷离堇出矣！”众皆罗拜，因行柴册礼，自立为夷离堇。与于越耶律释鲁同知<br /><br />&nbsp;&nbsp;&nbsp;&nbsp;国政。及释鲁遇害，辖底惧人图己，挈其二子迭里特、朔刮奔渤海，伪为失明。<br /><br />&nbsp;&nbsp;&nbsp;&nbsp;后因球马之会，与二子夺良马奔归国。益为奸恶，常以巧辞获免。太祖将即位，<br /><br />&nbsp;&nbsp;&nbsp;&nbsp;让辖底，辖底曰：“皇帝圣人，由天所命，臣岂敢当！”太祖命为于越。及自将<br /><br />&nbsp;&nbsp;&nbsp;&nbsp;伐西南诸部，辖底诱剌葛等乱，不从者杀之。车驾还至赤水城，辖底惧，与剌葛<br /><br />&nbsp;&nbsp;&nbsp;&nbsp;俱北走，至榆河，为追兵所获。太祖问曰：“朕初即位，尝以国让，叔父辞之；<br /><br />&nbsp;&nbsp;&nbsp;&nbsp;今反欲立吾弟，何也？”辖底对曰：“始臣不知天子之贵，及陛下即位，卫从甚<br /><br />&nbsp;&nbsp;&nbsp;&nbsp;严，与凡庶不同，臣尝奏事心动，始有窥觎之意。度陛下英武，必不可取；诸弟<br /><br />&nbsp;&nbsp;&nbsp;&nbsp;懦弱，得则易图也。事若成，岂容诸弟乎！”太祖谓诸弟曰：“汝辈乃从斯人之<br /><br />&nbsp;&nbsp;&nbsp;&nbsp;言耶！”迭剌曰：“谋大事者，须用如此人；事成亦必去之。”辖底不复对。囚<br /><br />&nbsp;&nbsp;&nbsp;&nbsp;数月，缢杀之。<br /><br />&nbsp;&nbsp;&nbsp;&nbsp;将刑，太祖谓曰：“叔父罪当死，朕不敢赦。事有便国者，宜悉言之。”辖<br /><br />&nbsp;&nbsp;&nbsp;&nbsp;底曰：“迭剌部人众势强，故多为乱，宜分为二，以弱其势。”子迭里特。<br /><br />&nbsp;&nbsp;&nbsp;&nbsp;迭里特，字海邻。有膂力，善驰射，马踬不仆。尤神于医，视人疾，若隔纱<br /><br />&nbsp;&nbsp;&nbsp;&nbsp;睹物，莫不悉见。太祖在潜，已加眷遇，及即位，拜迭剌部夷离堇。太祖尝思鹿<br /><br />&nbsp;&nbsp;&nbsp;&nbsp;醢解酲，以山林所有，问能取者。迭里特曰：“臣能得之。”乘内厩马逐鹿，射<br /><br />&nbsp;&nbsp;&nbsp;&nbsp;其一。欲复射，马跌而毙。迭里特跃而前，弓犹不弛，复获其一。帝欢甚曰：<br /><br />&nbsp;&nbsp;&nbsp;&nbsp;“吾弟万人敌！”会帝患心痛，召迭里特视之。迭里特曰：“膏肓有瘀血如弹丸，<br /><br />&nbsp;&nbsp;&nbsp;&nbsp;然药不能及，必针而后愈。”帝从之。呕出瘀血，痛止。帝以其亲，每加赐赉；<br /><br />&nbsp;&nbsp;&nbsp;&nbsp;然知其为人，未尝任以职。后从剌葛乱，与其父辖底俱缢杀之。<br /><br />&nbsp;&nbsp;&nbsp;&nbsp;察割，字欧辛，明王安端之子。善骑射。貌恭而心狡，人以为懦。太祖曰：<br /><br />&nbsp;&nbsp;&nbsp;&nbsp;“此凶顽，非懦也。”其父安端尝使奏事，太祖谓近侍曰：“此子目若风驼，面<br /><br />&nbsp;&nbsp;&nbsp;&nbsp;有反相。朕若独居，无令入门。”世宗即位于镇阳，安端闻之，欲持两端。察割<br /><br />&nbsp;&nbsp;&nbsp;&nbsp;曰：“太弟忌刻，若果立，岂容我辈！永康王宽厚，且与刘哥相善，宜往与计。”<br /><br />&nbsp;&nbsp;&nbsp;&nbsp;安端即与刘哥谋归世宗。及和议成，以功封泰宁王。<br /><br />&nbsp;&nbsp;&nbsp;&nbsp;会安端为西南面大详稳，察割佯为父恶，阴遣人白于帝，即召之。既至上前，<br /><br />&nbsp;&nbsp;&nbsp;&nbsp;泣诉不胜哀，帝悯之，使领女石烈军。出入禁中，数被恩遇。帝每出猎，察割托<br /><br />&nbsp;&nbsp;&nbsp;&nbsp;手疾，不操弓矢，但执炼锤驰走。屡以家之细事闻于上，上以为诚。察割以诸族<br /><br />&nbsp;&nbsp;&nbsp;&nbsp;属杂处，不克以逞，渐徙庐帐迫于行宫。右皮室详稳耶律屋质察其奸邪，表列其<br /><br />&nbsp;&nbsp;&nbsp;&nbsp;状。帝不信，以表示察割。察割称屋质疾己，哽咽流涕。帝曰：“朕固知无此，<br /><br />&nbsp;&nbsp;&nbsp;&nbsp;何至泣耶！”察割时出怨言，屋质曰：“汝虽无是心，因我过疑汝，勿为非义可<br /><br />&nbsp;&nbsp;&nbsp;&nbsp;也。”他日屋质又请于帝，帝曰：“察割舍父事我，可保无他。”屋质曰：“察<br /><br />&nbsp;&nbsp;&nbsp;&nbsp;割于父既不孝，于君安能忠！”帝不纳。<br /><br />&nbsp;&nbsp;&nbsp;&nbsp;天禄五年七月，帝幸太液谷，留饮三日，察割谋乱不果。帝伐周，至详古山，<br /><br />&nbsp;&nbsp;&nbsp;&nbsp;太后与帝祭文献皇帝于行宫，群臣皆醉。察割归见寿安王，邀与语，王弗从。察<br /><br />&nbsp;&nbsp;&nbsp;&nbsp;割以谋告耶律盆都，盆都从之。是夕，同率兵入弑太后及帝，因c位号。百官不<br /><br />&nbsp;&nbsp;&nbsp;&nbsp;从者，执其家避。至夜，阅内府物，见码瑙碗，曰：“此希世宝，今为我有！”<br /><br />&nbsp;&nbsp;&nbsp;&nbsp;诧于其妻。妻曰：“寿安王、屋质在，吾属无噍类，此物何益！”察割曰：“寿<br /><br />&nbsp;&nbsp;&nbsp;&nbsp;安年幼，屋质不过引数奴，诘旦来朝，固不足忧。”其党矧斯报寿安、屋质以兵<br /><br />&nbsp;&nbsp;&nbsp;&nbsp;围于外，察割寻遣人弑皇后于柩前，仓惶出阵。寿安遣人谕曰：“汝等既行弑逆，<br /><br />&nbsp;&nbsp;&nbsp;&nbsp;复将若何？”有夷离堇划者委兵归寿安王，余众望之，徐徐而往。察割知其不济，<br /><br />&nbsp;&nbsp;&nbsp;&nbsp;乃系群官家属，执弓矢胁曰：“无过杀此曹尔！”叱令速出。时林牙耶律敌猎亦<br /><br />&nbsp;&nbsp;&nbsp;&nbsp;在系中，进曰：“不有所废，寿安王何以兴？籍此为辞，犹可以免。”察割曰：<br /><br />&nbsp;&nbsp;&nbsp;&nbsp;“诚如公言，谁当使者？”敌猎请与罨撒葛同往说之，察割从其计。寿安王复令<br /><br />&nbsp;&nbsp;&nbsp;&nbsp;敌猎诱察割，脔杀之。诸子皆伏诛。<br /><br />&nbsp;&nbsp;&nbsp;&nbsp;娄国，字勉辛，文献皇帝之子。天禄五年，遥授武定军节度使。及察割作乱，<br /><br />&nbsp;&nbsp;&nbsp;&nbsp;穆宗与屋质从林牙敌猎计，诱而出之，娄国手刃察割。改南京留守。穆宗沉湎，<br /><br />&nbsp;&nbsp;&nbsp;&nbsp;不恤政事，娄国有觊觎之心，诱敌猎及群不逞谋逆。事觉，按问不服。帝曰：<br /><br />&nbsp;&nbsp;&nbsp;&nbsp;“朕为寿安王时，卿数以此事说我，今日岂有虚乎？”娄国不能对。及余党尽服，<br /><br />&nbsp;&nbsp;&nbsp;&nbsp;遂缢于可汗州西谷，诏有司择绝后之地以葬。<br /><br />&nbsp;&nbsp;&nbsp;&nbsp;重元，小字孛吉只，圣宗次子。材勇绝人，眉目秀朗，寡言笑，人望而畏。<br /><br />&nbsp;&nbsp;&nbsp;&nbsp;太平三年，封秦国王。圣宗崩，钦哀皇后称制，密谋立重元。重元以所谋白于上，<br /><br />&nbsp;&nbsp;&nbsp;&nbsp;上益重之，封为皇太弟。历北院枢密使、南京留守、知元帅府事。重元处戎职，<br /><br />&nbsp;&nbsp;&nbsp;&nbsp;未尝离辇下。先是契丹人犯法，例须汉人禁勘，受枉者多。重元奏请五京各置契<br /><br />&nbsp;&nbsp;&nbsp;&nbsp;丹警巡使，诏从之，赐以金券誓书。道宗即位，册为皇太叔，免拜不名，为天下<br /><br />&nbsp;&nbsp;&nbsp;&nbsp;兵马大元帅，复赐金券、四顶帽、二色袍，尊宠所未有。清宁九年，车驾猎滦水，<br /><br />&nbsp;&nbsp;&nbsp;&nbsp;以其子涅鲁古素谋，与同党陈国王陈六、知北院枢密事萧胡睹等凡四百余人，诱<br /><br />&nbsp;&nbsp;&nbsp;&nbsp;胁弩手军阵于帷宫外。将战，其党多悔过效顺，各自奔溃。重元既知失计，北走<br /><br />&nbsp;&nbsp;&nbsp;&nbsp;大漠，叹曰：“涅鲁古使我至此！”遂自杀。<br /><br />&nbsp;&nbsp;&nbsp;&nbsp;先是，重元将举兵，帐前雨赤如血，识者谓败亡之兆。子涅鲁古。<br /><br />&nbsp;&nbsp;&nbsp;&nbsp;涅鲁古，小字耶鲁绾。性阴狠。兴宗一见，谓曰：“此子目有反相。”重熙<br /><br />&nbsp;&nbsp;&nbsp;&nbsp;十一年，封安定郡王。十七年，进王楚，为惕隐。清宁三年，出为武定军节度使。<br /><br />&nbsp;&nbsp;&nbsp;&nbsp;七年，知南院枢密使事，说其父重元诈病，俟车驾临问，因行弑逆。九年秋猎，<br /><br />&nbsp;&nbsp;&nbsp;&nbsp;帝用耶律良之计，遣人急召涅鲁古。涅鲁古以事泄，遽拥兵犯行宫。南院枢密使<br /><br />&nbsp;&nbsp;&nbsp;&nbsp;许王仁先等率宿卫士讨之。涅鲁古跃马突出，为近侍详稳渤海阿厮、护卫苏射杀<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;滑哥，字斯懒，隋国王释鲁之子。性阴险。初蒸其父妾，惧事彰，与克萧台<br /><br />&nbsp;&nbsp;&nbsp;&nbsp;哂等共害其父，归咎台哂，滑哥获免。太祖即位，务广恩施，虽知滑哥凶逆，姑<br /><br />&nbsp;&nbsp;&nbsp;&nbsp;示含忍，授以惕隐。六年，滑哥预诸弟之乱。事平，群臣议其罪，皆谓滑哥不可<br /><br />&nbsp;&nbsp;&nbsp;&nbsp;释，于是与其子痕只俱凌迟而死，敕军士恣取其产。帝曰：“滑哥不畏上天，反<br /><br />&nbsp;&nbsp;&nbsp;&nbsp;君弑父，其恶不可言。诸弟作乱，皆此人教之也。”</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,191038);">加入书签</a><a
                        href="191033.html">上一页</a>&larr;<a href="index.html">返回列表</a>&rarr;<a
                            href="191040.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "191033.html"; var next_page = "191040.html"; var index_page = "index.html"; var sortid = "9"; var article_id = "1618"; var chapter_id = "191038"; var articlename = "辽史"; var chaptername = " 卷一百十二 列传第四十二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>