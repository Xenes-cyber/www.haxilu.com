<!DOCTYPE html>
<html>
<head>
<meta charset="gbk" />
<title>辽史- 卷八十九 列传第十九-在线阅读-哈西文学网</title>
<meta name="keywords" content="脱脱等，辽史， 卷八十九 列传第十九全文， 卷八十九 列传第十九在线阅读 哈西文学网" />
<meta name="description" content="哈西文学网提供脱脱等的辽史  卷八十九 列传第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/190390.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/190390.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九 列传第十九</h1>
            <div class="link xb">
                <a href="190289.html">上一页</a>&larr;<a href="index.html">返回列表</a>&rarr;<a
                    href="190430.html">下一页</a></div>			
            <div id="BookText">&nbsp;&nbsp;&nbsp;&nbsp;○耶律庶成（庶箴蒲鲁）杨皙耶律韩留杨佶耶律和尚<br /><br />&nbsp;&nbsp;&nbsp;&nbsp;耶律庶成，字喜隐，小字陈六，季父房之后。父吴九，检校太师。庶成幼好<br /><br />&nbsp;&nbsp;&nbsp;&nbsp;学，书过目不忘。善辽、汉文字，于诗尤工。重熙初，补牌印郎君，累迁枢密直<br /><br />&nbsp;&nbsp;&nbsp;&nbsp;学士。与萧韩家奴各进《四时逸乐赋》，帝嗟赏。初，契丹医人鲜知切脉审药，<br /><br />&nbsp;&nbsp;&nbsp;&nbsp;上命庶成译方脉书行之，自是人皆通习，虽诸部族亦知医事。时入禁中，参决疑<br /><br />&nbsp;&nbsp;&nbsp;&nbsp;议。偕林牙萧韩家奴等撰《实录》及《礼书》。与枢密副使萧德修定法令，上诏<br /><br />&nbsp;&nbsp;&nbsp;&nbsp;庶成曰：“方今法令轻重不伦。法令者，为政所先，人命所系，不可不慎。卿其<br /><br />&nbsp;&nbsp;&nbsp;&nbsp;审度轻重，从宜修定。”庶成参酌古今，刊正讹谬，成书以进。帝览而善之。庶<br /><br />&nbsp;&nbsp;&nbsp;&nbsp;成方进用，为妻胡笃所诬，以罪夺官，绌为“庶耶律”。使吐蕃凡十二年，清宁<br /><br />&nbsp;&nbsp;&nbsp;&nbsp;间始归。帝知其诬，诏复本族，仍迁所夺官，卒。<br /><br />&nbsp;&nbsp;&nbsp;&nbsp;庶成尝为林牙，梦善卜者胡吕古卜曰：“官止林牙，因妻得罪。”及置于理，<br /><br />&nbsp;&nbsp;&nbsp;&nbsp;法当离婚。胡笃适有娠，至期不产而死。剖视之，其子以手抱心，识者谓诬夫之<br /><br />&nbsp;&nbsp;&nbsp;&nbsp;报。有诗文行于世。弟庶箴。<br /><br />&nbsp;&nbsp;&nbsp;&nbsp;庶箴，字陈甫，善属文。重熙中，为本族将军。咸雍元年，同知东京留守事，<br /><br />&nbsp;&nbsp;&nbsp;&nbsp;俄徙乌衍突厥部节度使。九年，知蓟州事。明年，迁都林牙。上表乞广本国姓氏<br /><br />&nbsp;&nbsp;&nbsp;&nbsp;曰：“我朝创业以来，法制修明；惟姓氏止分为二，耶律与萧而已。始太祖制契<br /><br />&nbsp;&nbsp;&nbsp;&nbsp;丹大字，取诸部乡里之名，续作一篇，著于卷末。臣请推广之，使诸部各立姓氏，<br /><br />&nbsp;&nbsp;&nbsp;&nbsp;庶男女婚媾有合典礼。”帝以旧制不可遽厘，不听。大康二年，出耶律乙辛为中<br /><br />&nbsp;&nbsp;&nbsp;&nbsp;京留守，庶箴与耶律孟简表贺。顷之，乙辛复为枢密使，专权恣虐。庶箴私见乙<br /><br />&nbsp;&nbsp;&nbsp;&nbsp;辛泣曰：“前抗表，非庶箴之愿也。”乙辛信其言，乃得自安。闻者鄙之。八年，<br /><br />&nbsp;&nbsp;&nbsp;&nbsp;致仕，卒。子蒲鲁。<br /><br />&nbsp;&nbsp;&nbsp;&nbsp;蒲鲁，字乃展。幼聪悟好学，甫七岁，能诵契丹大字。习汉文，未十年，博<br /><br />&nbsp;&nbsp;&nbsp;&nbsp;通经籍。重熙中，举进士第。主文以国制无契丹试进士之条，闻于上，以庶箴擅<br /><br />&nbsp;&nbsp;&nbsp;&nbsp;令子就科目，鞭之二百。寻命莆鲁为牌印郎君。应诏赋诗，立成以进。帝嘉赏，<br /><br />&nbsp;&nbsp;&nbsp;&nbsp;顾左右曰：“文才如此，必不能武事。”蒲鲁奏曰：“臣自蒙义方，兼习骑射，<br /><br />&nbsp;&nbsp;&nbsp;&nbsp;在流辈中亦可周旋。”帝未之信。会从猎，三矢中三兔，帝奇之，转通进。是时，<br /><br />&nbsp;&nbsp;&nbsp;&nbsp;父庶箴尝寄《戒谕诗》，蒲鲁答以赋，众称其典雅。宠遇渐隆。清宁初卒。<br /><br />&nbsp;&nbsp;&nbsp;&nbsp;杨皙，字昌时，安次人。幼通《五经》大义。圣宗闻其颖悟，诏试讲，授秘<br /><br />&nbsp;&nbsp;&nbsp;&nbsp;书省校书郎。太平十一年，擢进士乙科，为著作佐郎。重熙十二年，累迁枢密都<br /><br />&nbsp;&nbsp;&nbsp;&nbsp;承旨，权度支使。登对称旨，进枢密副使。历长宁军节度使，山西路转运使，知<br /><br />&nbsp;&nbsp;&nbsp;&nbsp;兴中府。清宁初，入知南院枢密使，与姚景行同总朝政。请行柴册礼。封赵国公。<br /><br />&nbsp;&nbsp;&nbsp;&nbsp;以足疾，复知兴中府。咸雍初，徙封齐，召赐同德功臣、尚书左仆射，兼中书令，<br /><br />&nbsp;&nbsp;&nbsp;&nbsp;拜枢密使，改封晋，给宰相、枢密使两厅叽樱封赵王。屡请归政，益赐保节<br /><br />&nbsp;&nbsp;&nbsp;&nbsp;功臣，致仕。大康五年，例改辽西郡王，薨。<br /><br />&nbsp;&nbsp;&nbsp;&nbsp;耶律韩留，字速宁，仲父隋国王之后。有明识，笃行义，举止严重，工为诗。<br /><br />&nbsp;&nbsp;&nbsp;&nbsp;统和间，召摄御院通进。开泰三年，稍迁乌古敌烈部都监，俄知详稳事。敌烈部<br /><br />&nbsp;&nbsp;&nbsp;&nbsp;叛，将宫分军，从枢密使耶律世良讨平之，加千牛卫大将军。重熙元年，累迁至<br /><br />&nbsp;&nbsp;&nbsp;&nbsp;同知上京留守，改奚六部秃里太尉。性不苟合，为枢密使萧解里所忌。上欲召用<br /><br />&nbsp;&nbsp;&nbsp;&nbsp;韩留，解里言目病不能视，议前寝。四年，召为北面林牙。帝曰：“朕早欲用卿，<br /><br />&nbsp;&nbsp;&nbsp;&nbsp;闻有疾，故待之至今。”韩留对曰：“臣昔有目疾，才数月耳；然料不至于昏。<br /><br />&nbsp;&nbsp;&nbsp;&nbsp;第臣驽拙，不能事权贵，是以不获早睹天颜。非陛下圣察，则愚臣岂有今日耶！”<br /><br />&nbsp;&nbsp;&nbsp;&nbsp;诏进《述怀诗》，上嘉叹。方将大用，卒。<br /><br />&nbsp;&nbsp;&nbsp;&nbsp;杨佶，字正叔，南京人。幼颖悟异常，读书自能成句，识者奇之。弱冠，声<br /><br />&nbsp;&nbsp;&nbsp;&nbsp;名籍甚。统和二十四年，举进士第一，历校书郎、大理正。开泰六年，转仪曹郎，<br /><br />&nbsp;&nbsp;&nbsp;&nbsp;典掌书命，加谏议大夫。出知易州，治尚清简，征发期会必信。入为大理少卿。<br /><br />&nbsp;&nbsp;&nbsp;&nbsp;累迁翰林学士，文章号得体。八年，燕地饥疫，民多流殍，以佶同知南京留守事，<br /><br />&nbsp;&nbsp;&nbsp;&nbsp;发仓廪，振乏绝，贫民鬻子者计佣而出之。宋遣梅询贺千龄节，诏佶迎送，多唱<br /><br />&nbsp;&nbsp;&nbsp;&nbsp;酬，询每见称赏。复为翰林学士。重熙元年，升翰林学士承旨。丁母忧，起复工<br /><br />&nbsp;&nbsp;&nbsp;&nbsp;部尚书。历忠顺军节度使，朔武等州观察处置使，天德军节度使，加特进检校太<br /><br />&nbsp;&nbsp;&nbsp;&nbsp;师、同中书门下平章事，复拜参知政事，兼知南院枢密使。十五年，出为武定军<br /><br />&nbsp;&nbsp;&nbsp;&nbsp;节度使。境内亢旱，苗稼将槁。视事之夕，雨泽沾足。百姓歌曰：“何以苏我？<br /><br />&nbsp;&nbsp;&nbsp;&nbsp;上天降雨。谁其抚我？杨公为主。”漯阳水失故道，岁为民害，乃以己俸创长桥，<br /><br />&nbsp;&nbsp;&nbsp;&nbsp;人不病涉。及被召，郡民攀辕泣送。上御清凉殿宴劳之，即日除吏部尚书，兼门<br /><br />&nbsp;&nbsp;&nbsp;&nbsp;下侍郎、同中书门下平章事。上曰：“卿今日何减吕望之遇文王！”佶对曰：<br /><br />&nbsp;&nbsp;&nbsp;&nbsp;“吕望比臣遭际有十年之晚。”上悦。其居相位，以进贤为己任，事总大纲，责<br /><br />&nbsp;&nbsp;&nbsp;&nbsp;成百司，人人乐为之用。三请致政，许之，月给钱粟吡ィ四时遣使存问。卒。<br /><br />&nbsp;&nbsp;&nbsp;&nbsp;有《登瀛集》行于世。<br /><br />&nbsp;&nbsp;&nbsp;&nbsp;耶律和尚，字特抹，系出季父房。善滑稽。重熙初，补祗候郎君。时帝笃于<br /><br />&nbsp;&nbsp;&nbsp;&nbsp;亲亲，凡三父之后，皆序父兄行第，于和尚尤狎爱。然每侍宴饮，虽诙谐，未尝<br /><br />&nbsp;&nbsp;&nbsp;&nbsp;有一言之过，由是上益重之。历积庆、永兴宫使，累迁至同知南院宣徽使事、南<br /><br />&nbsp;&nbsp;&nbsp;&nbsp;面林牙。十六年，出为怀化军节度使，俄召为御史大夫。二十三年，因大册，加<br /><br />&nbsp;&nbsp;&nbsp;&nbsp;天平军节度使、检校太师，徙中京路按问使，卒。<br /><br />&nbsp;&nbsp;&nbsp;&nbsp;和尚雅有美行，数以财恤亲友，人皆爱重。然嗜酒不事事，以故不获柄用。<br /><br />&nbsp;&nbsp;&nbsp;&nbsp;或以为言，答曰：“吾非不知，顾人生如风灯石火，不饮将何为？”晚年沈湎尤<br /><br />&nbsp;&nbsp;&nbsp;&nbsp;甚，人称为“酒仙”云。<br /><br />&nbsp;&nbsp;&nbsp;&nbsp;论曰：庶成定法令，治民者不容高下其手。庶箴虽尝表请广姓氏，以秩典礼，<br /><br />&nbsp;&nbsp;&nbsp;&nbsp;其随势俯仰，则有愧于其子蒲鲁矣。杨皙为上宠遇，迭封王爵，而功业不少概见。<br /><br />&nbsp;&nbsp;&nbsp;&nbsp;然得爱民治国之要，其杨佶哉！</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,190390);">加入书签</a><a
                        href="190289.html">上一页</a>&larr;<a href="index.html">返回列表</a>&rarr;<a
                            href="190430.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "190289.html"; var next_page = "190430.html"; var index_page = "index.html"; var sortid = "9"; var article_id = "1618"; var chapter_id = "190390"; var articlename = "辽史"; var chaptername = " 卷八十九 列传第十九"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>