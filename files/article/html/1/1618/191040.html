<!DOCTYPE html>
<html>
<head>
<meta charset="gbk" />
<title>辽史- 卷一百十三 列传第四十三-在线阅读-哈西文学网</title>
<meta name="keywords" content="脱脱等，辽史， 卷一百十三 列传第四十三全文， 卷一百十三 列传第四十三在线阅读 哈西文学网" />
<meta name="description" content="哈西文学网提供脱脱等的辽史  卷一百十三 列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/191040.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/191040.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十三 列传第四十三</h1>
            <div class="link xb">
                <a href="191038.html">上一页</a>&larr;<a href="index.html">返回列表</a>&rarr;<a
                    href="191047.html">下一页</a></div>			
            <div id="BookText">&nbsp;&nbsp;&nbsp;&nbsp;◎逆臣中<br /><br />&nbsp;&nbsp;&nbsp;&nbsp;○萧翰耶律牒蜡耶律朗耶律刘哥（盆都）耶律海思耶律敌猎萧革<br /><br />&nbsp;&nbsp;&nbsp;&nbsp;萧翰，一名敌烈，字寒真，宰相敌鲁之子。天赞初，唐兵围镇州，节度使张<br /><br />&nbsp;&nbsp;&nbsp;&nbsp;文礼遣使告急。翰受诏与康末怛往救，克之，杀其将李嗣昭，拔石城。会同初，<br /><br />&nbsp;&nbsp;&nbsp;&nbsp;领汉军侍卫。八年，伐晋，败晋将杜重威，追至望都。翰奏曰：“可令军下马而<br /><br />&nbsp;&nbsp;&nbsp;&nbsp;射。”帝从其言，军士步进。敌人持短兵猝至，我军失利。帝悔之曰：“此吾用<br /><br />&nbsp;&nbsp;&nbsp;&nbsp;言之过至此！”及从驾入汴，为宣武军节度使。会帝崩栾城，世宗即位。翰闻之，<br /><br />&nbsp;&nbsp;&nbsp;&nbsp;委事于李从敏，径趋行在。是年秋，世宗与皇太后相拒于潢河横渡，和议未定。<br /><br />&nbsp;&nbsp;&nbsp;&nbsp;太后问翰曰：“汝何怨而叛？”对曰：“臣母无罪，太后杀之，以此不能无憾。”<br /><br />&nbsp;&nbsp;&nbsp;&nbsp;初耶律屋质以附太后被囚，翰闻而快之，即囚所谓曰：“汝尝言我辈不及，今在<br /><br />&nbsp;&nbsp;&nbsp;&nbsp;狴犴，何也？”对曰：“第愿公不至如此！”翰默然。天禄二年，尚帝妹阿不里。<br /><br />&nbsp;&nbsp;&nbsp;&nbsp;后与天德谋反，下狱。复结惕隐刘哥及其弟盆都乱，耶律石剌告屋质，屋持遽入<br /><br />&nbsp;&nbsp;&nbsp;&nbsp;奏之，翰等不伏。帝不欲发其事，屋质固诤以为不可，乃诏屋质鞫按。翰伏辜，<br /><br />&nbsp;&nbsp;&nbsp;&nbsp;帝竟释之。复与公主以书结明王安端反，屋质得其书以奏，翰伏诛。<br /><br />&nbsp;&nbsp;&nbsp;&nbsp;牒蜡，字述兰，六院夷离堇蒲古只之后。天显中，为中台省右相。会同元年，<br /><br />&nbsp;&nbsp;&nbsp;&nbsp;与赵思温持节册晋帝。及我师伐晋，至滹沱河，降晋将杜重威，牒蜡功居多。大<br /><br />&nbsp;&nbsp;&nbsp;&nbsp;同元年，平相州之叛，斩首数万级。世宗即位，遣使驰报，仍命牒蜡执偏将术者<br /><br />&nbsp;&nbsp;&nbsp;&nbsp;以来。其使误入术者营，术者得诏，反诱牒蜡，执送太后。牒蜡亡归世宗。和约<br /><br />&nbsp;&nbsp;&nbsp;&nbsp;既成，封燕王，为南京留守。天禄五年，察割弑逆，牒蜡方醉，其妻扶入察割之<br /><br />&nbsp;&nbsp;&nbsp;&nbsp;幕，因从之。明旦，寿安王讨乱，凡胁从者皆弃兵降；牒蜡不降，陵迟而死。妻<br /><br />&nbsp;&nbsp;&nbsp;&nbsp;子皆诛。<br /><br />&nbsp;&nbsp;&nbsp;&nbsp;朗，字欧新，季父房罨古只之孙。性轻佻，多力，人呼为“虎斯”。天显间<br /><br />&nbsp;&nbsp;&nbsp;&nbsp;以材勇进，每战辄克，由是得名。会同九年，太宗入汴，命知澶渊，控扼河渡。<br /><br />&nbsp;&nbsp;&nbsp;&nbsp;天禄元年，燕、赵已南皆应刘知远，朗与汴守萧翰弃城归阙。先是，朗祖罨古只<br /><br />&nbsp;&nbsp;&nbsp;&nbsp;为其弟辖底诈取夷离堇，自是族中无任六院职事者；世宗不悉其事，以朗为六院<br /><br />&nbsp;&nbsp;&nbsp;&nbsp;大王。及察割作乱，遣人报朗曰：“事成矣！”朗遣详稳萧胡里以所部军往，命<br /><br />&nbsp;&nbsp;&nbsp;&nbsp;曰：“当持两端，助其胜者。”穆宗即位，伏诛，籍其家属。<br /><br />&nbsp;&nbsp;&nbsp;&nbsp;刘哥，字明隐，太祖弟寅底石之子。幼骄狠，好陵侮人，长益凶狡。太宗恶<br /><br />&nbsp;&nbsp;&nbsp;&nbsp;之，使守边徼，累迁西南边大详稳。会同十年，叔父安端从帝伐晋，以病先归，<br /><br />&nbsp;&nbsp;&nbsp;&nbsp;与刘哥邻居。世宗立于军中，安端议所往，刘哥首建附世宗之策，以本部兵助之。<br /><br />&nbsp;&nbsp;&nbsp;&nbsp;时太后命皇太弟李胡率兵而南，刘哥、安端遇于泰德泉。既接战，安端附马。王<br /><br />&nbsp;&nbsp;&nbsp;&nbsp;子天德驰至，欲以枪刺之。刘哥以身卫安端，射天德，贯甲不及肤。安端得马复<br /><br />&nbsp;&nbsp;&nbsp;&nbsp;战，太弟兵败。刘哥与安端朝于行在。及和议成，太后问刘哥曰：“汝何怨而叛？”<br /><br />&nbsp;&nbsp;&nbsp;&nbsp;对曰：“臣父无罪，太后杀之，以此怨耳。”事平，以功为惕隐。天禄中，与其<br /><br />&nbsp;&nbsp;&nbsp;&nbsp;弟盆都、王子天德、侍卫萧翰谋反，耶律石剌发其事，刘哥以饰辞免。后请帝博，<br /><br />&nbsp;&nbsp;&nbsp;&nbsp;欲因进酒弑逆，帝觉之，不果，被囚。一日，召刘哥，锁项以博。帝问：“汝实<br /><br />&nbsp;&nbsp;&nbsp;&nbsp;反耶？”刘哥誓曰：“臣若有反心，必生千顶疽死！”遂贳之。耶律屋质固诤，<br /><br />&nbsp;&nbsp;&nbsp;&nbsp;以为罪在不赦。上命屋质按之，具服。诏免死，流乌古部，果以千顶疽死。弟盆<br /><br />&nbsp;&nbsp;&nbsp;&nbsp;都。<br /><br />&nbsp;&nbsp;&nbsp;&nbsp;盆都，残忍多力，肤若蛇皮。天禄初，以族属为皮室详稳。二年，与兄刘哥<br /><br />&nbsp;&nbsp;&nbsp;&nbsp;谋反，免死，使于辖戛斯国。既还，复预察割之乱，陵迟而死。<br /><br />&nbsp;&nbsp;&nbsp;&nbsp;异母弟二人：化葛里、奚蹇。应历初，无职任，以族子，甚见优礼。三年，<br /><br />&nbsp;&nbsp;&nbsp;&nbsp;或告化葛里、奚蹇与卫王宛谋逆，下狱，饰辞获免。四年春，复谋反，伏诛。<br /><br />&nbsp;&nbsp;&nbsp;&nbsp;海思，字铎衮，隋国王释鲁之庶子。机警口辩。会同五年，诏求直言。时海<br /><br />&nbsp;&nbsp;&nbsp;&nbsp;思年十八，衣羊裘，乘牛诣阙。有司问曰：“汝何故来？”对曰：“应诏言事。<br /><br />&nbsp;&nbsp;&nbsp;&nbsp;苟不以贫稚见遗，亦可备直言之选。”有司以闻。会帝将出猎，使谓曰：“俟吾<br /><br />&nbsp;&nbsp;&nbsp;&nbsp;还则见之。”海思曰：“臣以陛下急于求贤，是以来耳；今反缓于猎，请从此归。”<br /><br />&nbsp;&nbsp;&nbsp;&nbsp;帝闻，即召见赐坐，问以治道。命明王安端与耶律颇德试之，数日，安端等奏曰：<br /><br />&nbsp;&nbsp;&nbsp;&nbsp;“海思之材，臣等所不及。”帝召海思问曰：“与汝言者何如人也？”对曰：<br /><br />&nbsp;&nbsp;&nbsp;&nbsp;“安端言无收检，若空车走峻坂；颇德如着靴行旷野射鸨。”帝大笑。擢宣徽使，<br /><br />&nbsp;&nbsp;&nbsp;&nbsp;屡任以事。帝知其贫，以金器赐之，海思即散于亲友。后从帝伐晋有功。世宗即<br /><br />&nbsp;&nbsp;&nbsp;&nbsp;位于军中，皇太后以兵逆于潢河横渡。太后遣耶律屋质责世宗自立。屋质至帝前，<br /><br />&nbsp;&nbsp;&nbsp;&nbsp;谕旨不屈；世宗遣海思对，亦不逊，且命之曰：“汝见屋质勿惧！”海思见太后<br /><br />&nbsp;&nbsp;&nbsp;&nbsp;还，不称旨。既和，领太后诸局事。穆宗即位，与冀王敌烈谋反，死狱中。<br /><br />&nbsp;&nbsp;&nbsp;&nbsp;敌猎，字乌辇，六院夷离堇术不鲁之子。少多诈。世宗即位，为群牧都林牙。<br /><br />&nbsp;&nbsp;&nbsp;&nbsp;察割谋乱，官僚多被囚系。及寿安王与耶律屋质率兵来讨，诸党以次引去。察割<br /><br />&nbsp;&nbsp;&nbsp;&nbsp;度事不成，即诣囚所，持弓矢胁曰：“悉杀此曹！”敌猎进曰：“杀何益于事？<br /><br />&nbsp;&nbsp;&nbsp;&nbsp;窃料屋质将立寿安王，故为此举，且寿安未必知。若遣人藉此为辞，庶可免。”<br /><br />&nbsp;&nbsp;&nbsp;&nbsp;察割曰：“如公言。谁可使者？”敌猎曰：“大王若不疑，敌猎请与罨撒葛同往<br /><br />&nbsp;&nbsp;&nbsp;&nbsp;说之。”察割遣之。寿安王用敌猎计，诱杀察割，凡被胁之人无一被害者，皆敌<br /><br />&nbsp;&nbsp;&nbsp;&nbsp;猎之力。乱既平，帝嘉赏，然未显用。敌猎失望，居常怏怏，结群不逞，阴怀不<br /><br />&nbsp;&nbsp;&nbsp;&nbsp;轨。应历三年，与其党谋立娄国，事觉，陵迟死。<br /><br />&nbsp;&nbsp;&nbsp;&nbsp;萧革，小字滑哥，字胡突堇，国舅房林牙和尚之子。警悟多智数。太平初，<br /><br />&nbsp;&nbsp;&nbsp;&nbsp;累迁官职。游近习间，以谀悦相比昵，为流辈所称，由是名达于上。重熙初，拜<br /><br />&nbsp;&nbsp;&nbsp;&nbsp;北面林牙。十二年，为北院枢密副使。帝尝与近臣宴，谓革曰：“朕知卿才，故<br /><br />&nbsp;&nbsp;&nbsp;&nbsp;自拔擢，卿宜勉力！”革曰：“臣不才，误蒙圣知，无以报万一，惟竭愚忠，安<br /><br />&nbsp;&nbsp;&nbsp;&nbsp;敢怠？”明年，拜北府宰相。十五年，改同知北院枢密事。革怙宠专权，同僚具<br /><br />&nbsp;&nbsp;&nbsp;&nbsp;位而已。时夷离毕耶律义先知革奸佞，因侍燕，言革所短，用之将败事。帝不听。<br /><br />&nbsp;&nbsp;&nbsp;&nbsp;一日，上令义先对革巡掷，义先酒酣曰：“臣备位大臣，纵不能进忠去佞，安能<br /><br />&nbsp;&nbsp;&nbsp;&nbsp;与贼博乎！”革衔之，佯言曰：“公相谑，不既甚乎！”义先诟詈不已。帝怒，<br /><br />&nbsp;&nbsp;&nbsp;&nbsp;皇后解之曰：“义先酒狂，醒可治也。”翌日，上诏革谓曰：“义先无礼，可痛<br /><br />&nbsp;&nbsp;&nbsp;&nbsp;绳之。”革曰：“义先之才，岂逃圣鉴！然天下皆知忠直。今以酒过为罪，恐<br /><br />&nbsp;&nbsp;&nbsp;&nbsp;人望。”帝以革犯而不校，眷遇益厚。其矫情媚上多此类。拜南院枢密使，诏<br /><br />&nbsp;&nbsp;&nbsp;&nbsp;班诸王上，封吴王。改知北院，进王郑，兼中书令。帝大渐，诏革曰：“大位不<br /><br />&nbsp;&nbsp;&nbsp;&nbsp;可一日旷，朕若弗寤，宜即令燕赵国王嗣位。”清宁元年，复为南院枢密使，更<br /><br />&nbsp;&nbsp;&nbsp;&nbsp;王楚。复徙北院，与国舅萧阿剌同掌朝政。革多私挠，阿剌每裁正之，由是有隙，<br /><br />&nbsp;&nbsp;&nbsp;&nbsp;出阿剌为东京留守。会南郊，阿剌以例赴阙，帝访群臣以时务，阿剌陈利病，言<br /><br />&nbsp;&nbsp;&nbsp;&nbsp;甚激切。革伺帝意不悦，因谮曰：“阿剌恃宠，有慢上心，非臣子礼。”帝大怒，<br /><br />&nbsp;&nbsp;&nbsp;&nbsp;缢阿剌于殿下。后上知革奸计，宠遇渐衰。八年，致仕，封郑国王。九年秋，革<br /><br />&nbsp;&nbsp;&nbsp;&nbsp;以其子为重元婿，革预其谋，陵迟杀之。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,191040);">加入书签</a><a
                        href="191038.html">上一页</a>&larr;<a href="index.html">返回列表</a>&rarr;<a
                            href="191047.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "191038.html"; var next_page = "191047.html"; var index_page = "index.html"; var sortid = "9"; var article_id = "1618"; var chapter_id = "191040"; var articlename = "辽史"; var chaptername = " 卷一百十三 列传第四十三"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>