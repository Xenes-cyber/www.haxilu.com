<!DOCTYPE html>
<html>
<head>
<meta charset="gbk" />
<title>辽史- 卷一百三 列传第三十三-在线阅读-哈西文学网</title>
<meta name="keywords" content="脱脱等，辽史， 卷一百三 列传第三十三全文， 卷一百三 列传第三十三在线阅读 哈西文学网" />
<meta name="description" content="哈西文学网提供脱脱等的辽史  卷一百三 列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/190824.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/190824.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三 列传第三十三</h1>
            <div class="link xb">
                <a href="190789.html">上一页</a>&larr;<a href="index.html">返回列表</a>&rarr;<a
                    href="190850.html">下一页</a></div>			
            <div id="BookText">&nbsp;&nbsp;&nbsp;&nbsp;◎文学上<br /><br />&nbsp;&nbsp;&nbsp;&nbsp;○萧韩家奴李<br /><br />&nbsp;&nbsp;&nbsp;&nbsp;辽起松漠，太祖以兵经略方内，礼文之事固所未遑。及太宗入汴，取晋图书、<br /><br />&nbsp;&nbsp;&nbsp;&nbsp;礼器而北，然后制度渐以修举。至景、圣间，则科目聿兴，士有由下僚擢升侍从，<br /><br />&nbsp;&nbsp;&nbsp;&nbsp;V骁崇儒之美。但其风气刚劲，三面邻敌，岁时以L浯为务，而典章文物，视古<br /><br />&nbsp;&nbsp;&nbsp;&nbsp;犹阙。然二百年之业，非数君子为之综理，则后世恶所考述哉？作《文学传》。<br /><br />&nbsp;&nbsp;&nbsp;&nbsp;萧韩家奴，字休坚，涅剌部人，中书令安抟之孙。少好学，弱冠入南山读书，<br /><br />&nbsp;&nbsp;&nbsp;&nbsp;博览经史，通辽、汉文字。统和十四年始仕。家有一牛，不任驱策，其奴得善价<br /><br />&nbsp;&nbsp;&nbsp;&nbsp;鬻之。韩家奴曰：“利己误人，非吾所欲。”乃归直取牛。二十八年，为右通进，<br /><br />&nbsp;&nbsp;&nbsp;&nbsp;典南京栗园。重熙初，同知三司使事。四年，迁天成军节度使，徙彰愍宫使。帝<br /><br />&nbsp;&nbsp;&nbsp;&nbsp;与语，才之，命为诗友。尝从容问曰：“卿居外有异闻乎？”韩家奴对曰：“臣<br /><br />&nbsp;&nbsp;&nbsp;&nbsp;惟知炒栗：小者熟，则大者必生；大者熟，则小者必焦。使大小均熟，始为尽美。<br /><br />&nbsp;&nbsp;&nbsp;&nbsp;不知其他。”盖尝掌栗园，故托栗以讽谏。帝大笑。诏作《四时逸乐赋》，帝称<br /><br />&nbsp;&nbsp;&nbsp;&nbsp;善。<br /><br />&nbsp;&nbsp;&nbsp;&nbsp;时诏天下言治道之要，制问：“徭役不加于旧，征伐亦不常有，年谷既登，<br /><br />&nbsp;&nbsp;&nbsp;&nbsp;帑廪既实，而民重困，岂为吏者慢、为民者惰欤？今之徭役何者最重？何者尤苦？<br /><br />&nbsp;&nbsp;&nbsp;&nbsp;何所蠲省则为便益？补役之法何可以复？盗贼之何害可以止？”韩家奴对曰：<br /><br />&nbsp;&nbsp;&nbsp;&nbsp;臣伏见比年以来，高丽未宾，阻卜犹强，战守之备，诚不容已。乃者选富民<br /><br />&nbsp;&nbsp;&nbsp;&nbsp;防边，自备粮糗。道路修阻，动淹岁月；比至屯所，费已过半；只牛单毂，鲜有<br /><br />&nbsp;&nbsp;&nbsp;&nbsp;还者。其无丁之家，倍直佣僦，人惮其劳，半途亡窜，故戍卒之食多不能给。求<br /><br />&nbsp;&nbsp;&nbsp;&nbsp;假于人，则十倍其息，至有鬻子割田不能偿者。或逋役不归，在军物故，则复补<br /><br />&nbsp;&nbsp;&nbsp;&nbsp;以少壮。其鸭渌江之东，戍役大率如此。况渤海、女直、高丽合从连衡，不时征<br /><br />&nbsp;&nbsp;&nbsp;&nbsp;讨。富者从军，贫者侦候。加之水旱，菽粟不登，民以日困。盖势使之然也。<br /><br />&nbsp;&nbsp;&nbsp;&nbsp;方今最重之役，无过西戍。如无西戍，虽遇凶年，困弊不至于此。若能徙西<br /><br />&nbsp;&nbsp;&nbsp;&nbsp;戍稍近，则往来不劳，民无深患。议者谓徙之非便：一则损威名，二则召侵侮，<br /><br />&nbsp;&nbsp;&nbsp;&nbsp;三则弃耕牧之地。臣谓不然。阻卜诸部，自来有之。曩时北至胪朐河，南至边境，<br /><br />&nbsp;&nbsp;&nbsp;&nbsp;人多散居，无所统壹，惟往来抄掠。及太祖西征，至于流沙，阻卜望风悉降，西<br /><br />&nbsp;&nbsp;&nbsp;&nbsp;域诸国皆愿入贡。因迁种落，内置三部，以益吾国，不营城邑，不置戍兵，阻卜<br /><br />&nbsp;&nbsp;&nbsp;&nbsp;累世不敢为寇。统和间，王太妃出师西域，拓土既远，降附亦众。自后一部或叛，<br /><br />&nbsp;&nbsp;&nbsp;&nbsp;邻部讨之，使同力相制，正得驭远人之道。及城可敦，开境数千里，西北之民，<br /><br />&nbsp;&nbsp;&nbsp;&nbsp;徭役日增，生业日殚。警急既不能救，叛服亦复不恒。空有广地之名，而无得地<br /><br />&nbsp;&nbsp;&nbsp;&nbsp;之实。若贪土不已，渐至虚耗，其患有不胜言者。况边情不可深信，亦不可顿绝。<br /><br />&nbsp;&nbsp;&nbsp;&nbsp;得不为益，舍不为损。国家大敌，惟在南方。今虽连和，难保他日。若南方有变，<br /><br />&nbsp;&nbsp;&nbsp;&nbsp;屯戍辽邈，卒难赴援。我进则敌退，我还则敌来，不可不虑也。方今太平已久，<br /><br />&nbsp;&nbsp;&nbsp;&nbsp;正可恩结诸部，释罪而归地，内徙戍兵以增堡障，外明约束以正疆界。每部各置<br /><br />&nbsp;&nbsp;&nbsp;&nbsp;酋长，岁修职贡。叛则讨之，服则抚之。诸部既安，必不生衅。如是，则臣虽不<br /><br />&nbsp;&nbsp;&nbsp;&nbsp;能保其久而无变，知其必不深入侵掠也。或云弃地则损威，殊不知殚费竭财，以<br /><br />&nbsp;&nbsp;&nbsp;&nbsp;贪无用之地，使彼小部抗衡大国，万一有败，损威岂浅？或又云，沃壤不可遽弃。<br /><br />&nbsp;&nbsp;&nbsp;&nbsp;臣以为土虽沃，民不能久居，一旦敌来，则不免内徙，岂可指为吾土而惜之？<br /><br />&nbsp;&nbsp;&nbsp;&nbsp;夫帑廪虽随部而有，此特周急部民，一偏之惠，不能均济天下。如欲均济天<br /><br />&nbsp;&nbsp;&nbsp;&nbsp;下，则当知民困之由，而窒其隙。节盘游，简驿传，薄赋敛，戒奢侈。期以数年，<br /><br />&nbsp;&nbsp;&nbsp;&nbsp;则困者可苏，贫者可富矣。盖民者国之本，兵者国之卫。兵不调则旷军役，调之<br /><br />&nbsp;&nbsp;&nbsp;&nbsp;则损国本。且诸部皆有补役之法。昔补役始行，居者行者，类皆富实，故累世从<br /><br />&nbsp;&nbsp;&nbsp;&nbsp;戍，易为更代。近岁边虞数起，民多匮乏，既不任役事，随补随缺。苟无上户，<br /><br />&nbsp;&nbsp;&nbsp;&nbsp;则中户当之。旷日弥年，其穷益甚，所以取代为艰也。非惟补役如此，在边戍<br /><br />&nbsp;&nbsp;&nbsp;&nbsp;兵亦然。譬如一杯之土，岂能填寻丈之壑！欲为长久之便，莫若使远戍疲兵还于<br /><br />&nbsp;&nbsp;&nbsp;&nbsp;故乡，薄其徭役，使人人给足，则补役之道可以复故也。<br /><br />&nbsp;&nbsp;&nbsp;&nbsp;臣又闻，自昔有国家者，不能无盗。比年以来，群黎凋弊，利于剽窃，良民<br /><br />&nbsp;&nbsp;&nbsp;&nbsp;往往化为凶暴。甚者杀人无忌，至有亡命山泽，基乱首祸。所谓民以困穷，皆为<br /><br />&nbsp;&nbsp;&nbsp;&nbsp;盗贼者，诚如圣虑。今欲芟夷本根，愿陛下轻徭省役，使民务农。衣食既足，安<br /><br />&nbsp;&nbsp;&nbsp;&nbsp;习教化，而重犯法，则民趋礼义，刑罚罕用矣。臣闻唐太宗问群臣治盗之方，皆<br /><br />&nbsp;&nbsp;&nbsp;&nbsp;曰：“严刑峻法。”太宗笑曰：“寇盗所以滋者，由赋敛无度，民不聊生。今朕<br /><br />&nbsp;&nbsp;&nbsp;&nbsp;内省嗜欲，外罢游幸，使海内安静，则寇盗自止。”由此观之，寇盗多寡，皆由<br /><br />&nbsp;&nbsp;&nbsp;&nbsp;衣食丰俭，徭役重轻耳。<br /><br />&nbsp;&nbsp;&nbsp;&nbsp;今宜徙可敦城于近地，与西南副都部署乌古敌烈、隗乌古等部声援相接。罢<br /><br />&nbsp;&nbsp;&nbsp;&nbsp;黑岭二军，并开、保州，皆隶东京。益东北戍军及南京总管兵。增修壁垒，候尉<br /><br />&nbsp;&nbsp;&nbsp;&nbsp;相望，缮完楼橹，浚治城隍，以为边防。此方今之急务也，愿陛下裁之。<br /><br />&nbsp;&nbsp;&nbsp;&nbsp;擢翰林都林牙，兼修国史。仍诏谕之曰：“文章之职，国之光华，非才不用。<br /><br />&nbsp;&nbsp;&nbsp;&nbsp;以卿文学，为时大儒，是用授卿以翰林之职。朕之起居，悉以实录。”自是日见<br /><br />&nbsp;&nbsp;&nbsp;&nbsp;亲信，每入侍，赐坐。遇胜日，帝与饮酒赋诗，以相酬酢，君臣相得无比。韩家<br /><br />&nbsp;&nbsp;&nbsp;&nbsp;奴知无不言，虽谐谑不忘规讽。<br /><br />&nbsp;&nbsp;&nbsp;&nbsp;十三年春，上疏曰：“臣闻先世遥辇可汗洼之后，国祚中绝。自夷离堇雅里<br /><br />&nbsp;&nbsp;&nbsp;&nbsp;立阻午，大位始定。然上世俗朴，未有尊称。臣以为三皇礼文未备，正与遥辇氏<br /><br />&nbsp;&nbsp;&nbsp;&nbsp;同。后世之君以礼乐治天下，而崇本追远之义兴焉。近者唐高祖创立先庙，尊四<br /><br />&nbsp;&nbsp;&nbsp;&nbsp;世为帝。昔我太祖代遥辇即位，乃制文字，修礼法，建天皇帝名号，制宫室以示<br /><br />&nbsp;&nbsp;&nbsp;&nbsp;威服，兴利除害，混一海内。厥后累圣相承，自夷离堇湖烈以下，大号未加，天<br /><br />&nbsp;&nbsp;&nbsp;&nbsp;皇帝之考夷离堇的鲁犹以名呼。臣以为宜依唐典，追崇四祖为皇帝，则陛下弘业<br /><br />&nbsp;&nbsp;&nbsp;&nbsp;有光，坠典复举矣。”疏奏，帝纳之，始行追册玄、德二祖之礼。<br /><br />&nbsp;&nbsp;&nbsp;&nbsp;韩家奴每见帝猎，未尝不谏。会有司奏猎秋山，熊虎伤死数十人，韩家奴书<br /><br />&nbsp;&nbsp;&nbsp;&nbsp;于册。帝见，命去之。韩家奴既出，复书。他日，帝见之曰：“史笔当如是。”<br /><br />&nbsp;&nbsp;&nbsp;&nbsp;帝问韩家奴：“我国家创业以来，孰为贤主？”韩家奴以穆宗对。帝怪之曰：<br /><br />&nbsp;&nbsp;&nbsp;&nbsp;“穆宗嗜酒，喜怒不常，视人犹草芥，卿何谓贤？”韩家奴对曰：“穆宗虽暴虐，<br /><br />&nbsp;&nbsp;&nbsp;&nbsp;省徭轻赋，人乐其生。终穆之世，无罪被戮，未有过今日秋山伤死者。臣故以穆<br /><br />&nbsp;&nbsp;&nbsp;&nbsp;宗为贤。”帝默然。<br /><br />&nbsp;&nbsp;&nbsp;&nbsp;诏与耶律庶成录遥辇可汗至重熙以来事迹，集为二十卷，进之。十五年，复<br /><br />&nbsp;&nbsp;&nbsp;&nbsp;诏曰：“古之治天下者，明礼义，正法度。我朝之兴，世有明德，虽中外向化，<br /><br />&nbsp;&nbsp;&nbsp;&nbsp;然礼书未作，无以示后世。卿可与庶成酌古准今，制为礼典。事或有疑，与北、<br /><br />&nbsp;&nbsp;&nbsp;&nbsp;南院同议。”韩家奴既被诏，博考经籍，自天子达于庶人，情文制度可行于世，<br /><br />&nbsp;&nbsp;&nbsp;&nbsp;不缪于古者，撰成三卷，进之。又诏译诸书，韩家奴欲帝知古今成败，译《通历》、<br /><br />&nbsp;&nbsp;&nbsp;&nbsp;《贞观政要》、《五代史》。时帝以其老，不任朝谒，拜归德军节度使。以善治<br /><br />&nbsp;&nbsp;&nbsp;&nbsp;闻。帝遣使问劳，韩家奴表谢。召修国史，卒，年七十二。有《六义集》十二卷<br /><br />&nbsp;&nbsp;&nbsp;&nbsp;行于世。<br /><br />&nbsp;&nbsp;&nbsp;&nbsp;李龋初仕晋为中书舍人。晋亡归辽，当太宗崩、世宗立，r涣不定，<br /><br />&nbsp;&nbsp;&nbsp;&nbsp;扔敫哐等十余人羁留南京。久之，从归上京，授翰林学士。穆宗即位，累迁<br /><br />&nbsp;&nbsp;&nbsp;&nbsp;工部侍郎。时刃痔卧阢晡翰林学士，密遣人召取鹊檬椋托求医南京，<br /><br />&nbsp;&nbsp;&nbsp;&nbsp;易服夜出，欲遁归汴。至涿，为徼巡者所得，送之南京，下吏。人庞吏熟寝，<br /><br />&nbsp;&nbsp;&nbsp;&nbsp;以衣带自经；不死，防之愈严。械赴上京，自投潢河中流，为铁索牵掣，又不死。<br /><br />&nbsp;&nbsp;&nbsp;&nbsp;及抵上京，帝欲杀之。时高勋已为枢密使，救止之。屡言于上曰：“缺痉歉<br /><br />&nbsp;&nbsp;&nbsp;&nbsp;恩，以母年八十，急于省觐致罪。且雀挥谖难В方今少有伦比，若留掌词命，<br /><br />&nbsp;&nbsp;&nbsp;&nbsp;可以增光国体。”帝怒稍解，仍令禁锢于奉国寺，凡六年，艰苦万状。会上欲建<br /><br />&nbsp;&nbsp;&nbsp;&nbsp;《太宗功德碑》，高勋奏曰：“非李任蘅杀笔者。”诏从之。文成以进，上<br /><br />&nbsp;&nbsp;&nbsp;&nbsp;悦，释囚。寻加礼部尚书，宣政殿学士，卒。<br /><br />&nbsp;&nbsp;&nbsp;&nbsp;论曰：统和、重熙之间，务修文治，而韩家奴对策，落落累数百言，概可施<br /><br />&nbsp;&nbsp;&nbsp;&nbsp;诸行事，亦辽之晁、贾哉。李人湟源收录称，而其进退不足论矣。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,190824);">加入书签</a><a
                        href="190789.html">上一页</a>&larr;<a href="index.html">返回列表</a>&rarr;<a
                            href="190850.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "190789.html"; var next_page = "190850.html"; var index_page = "index.html"; var sortid = "9"; var article_id = "1618"; var chapter_id = "190824"; var articlename = "辽史"; var chaptername = " 卷一百三 列传第三十三"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>