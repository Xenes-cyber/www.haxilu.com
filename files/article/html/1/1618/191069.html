<!DOCTYPE html>
<html>
<head>
<meta charset="gbk" />
<title>辽史- 卷一百十五 二国外纪第四十五-在线阅读-哈西文学网</title>
<meta name="keywords" content="脱脱等，辽史， 卷一百十五 二国外纪第四十五全文， 卷一百十五 二国外纪第四十五在线阅读 哈西文学网" />
<meta name="description" content="哈西文学网提供脱脱等的辽史  卷一百十五 二国外纪第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/191069.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/191069.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十五 二国外纪第四十五</h1>
            <div class="link xb">
                <a href="191047.html">上一页</a>&larr;<a href="index.html">返回列表</a>&rarr;<a
                    href="191081.html">下一页</a></div>			
            <div id="BookText">&nbsp;&nbsp;&nbsp;&nbsp;○高丽<br /><br />&nbsp;&nbsp;&nbsp;&nbsp;高丽自有国以来，传次久近，人民土田，历代各有其志，然高丽与辽，相为<br /><br />&nbsp;&nbsp;&nbsp;&nbsp;终始二百余年。自太祖皇帝神册间，高丽遣使进宝剑。天赞三年，来贡。太宗天<br /><br />&nbsp;&nbsp;&nbsp;&nbsp;显二年，来贡。会同二年，受晋上尊号册，遣使往报。圣宗统和三年秋七月，诏<br /><br />&nbsp;&nbsp;&nbsp;&nbsp;诸道各完戎器，以备东征高丽。八月，以辽泽沮洳，罢师。十年，以东京留守萧<br /><br />&nbsp;&nbsp;&nbsp;&nbsp;恒德伐高丽。十一年，王治遣朴良柔奉表请罪，诏取女直国鸭渌江东数百里地赐<br /><br />&nbsp;&nbsp;&nbsp;&nbsp;之。十二年，入贡。三月，王治遣使请所俘生口，诏赎还之，仍遣使抚谕。十二<br /><br />&nbsp;&nbsp;&nbsp;&nbsp;月，王治进妓乐，诏却之。十三年，治遣李周桢来贡，又进鹰。十月，遣李知白<br /><br />&nbsp;&nbsp;&nbsp;&nbsp;奉贡。十一月，遣使册治为王。遣童子十人来学本国语。十四年，王治表乞为婚<br /><br />&nbsp;&nbsp;&nbsp;&nbsp;姻，以东京留守驸马萧恒德女下嫁之。六月，遣使来问起居。自是至者无时。<br /><br />&nbsp;&nbsp;&nbsp;&nbsp;十五年，韩彦敬来纳聘币，吊驸马萧恒德妻越国公主薨。十一月，治薨，其<br /><br />&nbsp;&nbsp;&nbsp;&nbsp;侄诵遣王同颖来告。十二月，遣使致祭，诏其侄诵权知国事。十六年，遣使册诵<br /><br />&nbsp;&nbsp;&nbsp;&nbsp;为王。二十年，诵遣使贺伐宋之捷。七月，来贡本国《地里图》。二十二年，以<br /><br />&nbsp;&nbsp;&nbsp;&nbsp;南伐事诏谕之。二十三年，高丽闻与宋和，遣使来贺。二十六年，进龙须草席，<br /><br />&nbsp;&nbsp;&nbsp;&nbsp;及贺中京城。二十七年，承天皇太后崩，遣使报以国哀。二十八年，诵遣魏守愚<br /><br />&nbsp;&nbsp;&nbsp;&nbsp;等来祭。三月，使来会葬。<br /><br />&nbsp;&nbsp;&nbsp;&nbsp;五月，高丽西京留守康肇弑其主诵，擅立诵从兄询。八月，圣宗自将伐高丽，<br /><br />&nbsp;&nbsp;&nbsp;&nbsp;报宋，遣引进使韩杞宣问询。询奉表乞罢师，不许。十一月，大军渡鸭渌江，康<br /><br />&nbsp;&nbsp;&nbsp;&nbsp;肇拒战于铜州，败之。肇复出，右皮室详稳耶律敌鲁擒肇等，追奔数十里，获所<br /><br />&nbsp;&nbsp;&nbsp;&nbsp;弃粮饷、铠仗，铜、霍、贵、宁等州皆降。询上表请朝，许之，禁军士俘掠。以<br /><br />&nbsp;&nbsp;&nbsp;&nbsp;政事舍人马保v为开京留守，安州团练使王八为副留守。太子太师乙凛将骑兵一<br /><br />&nbsp;&nbsp;&nbsp;&nbsp;千，送保v等赴京。守将卓思正杀我使者韩喜孙等十人，领兵出拒，保v等复还。<br /><br />&nbsp;&nbsp;&nbsp;&nbsp;乙凛领兵击之，思正遂奔西京。围之五日，不克，驻跸于城西佛寺。高丽礼部郎<br /><br />&nbsp;&nbsp;&nbsp;&nbsp;中渤海陀失来降。遣排押、盆奴攻开京，遇敌于京西，败之。询弃城遁走，遂焚<br /><br />&nbsp;&nbsp;&nbsp;&nbsp;开京，至清江而还。二十九年正月，班师，所降诸城复叛。至贵州南岭谷，大雨<br /><br />&nbsp;&nbsp;&nbsp;&nbsp;连日，霁乃得渡，马驼皆疲乏，甲仗多遗弃。次鸭渌江，以所俘人分置诸陵庙，<br /><br />&nbsp;&nbsp;&nbsp;&nbsp;余赐内戚、大臣。<br /><br />&nbsp;&nbsp;&nbsp;&nbsp;开泰元年，询遣蔡忠顺来乞称臣如旧，诏询亲朝。八月，遣田拱之奉表，称<br /><br />&nbsp;&nbsp;&nbsp;&nbsp;病不能朝。诏复取六州之地。二年，耶律资忠使高丽取地，未几还。三年，资忠<br /><br />&nbsp;&nbsp;&nbsp;&nbsp;复使，如前索地。五月，诏国舅详稳萧敌烈、东京留守耶律团石等造浮梁于鸭渌<br /><br />&nbsp;&nbsp;&nbsp;&nbsp;江，城保、宣义、定远等州。四年，命北府宰相刘慎行为都统，枢密使耶律世良<br /><br />&nbsp;&nbsp;&nbsp;&nbsp;为副，殿前都点检萧虚烈为都监。慎行挈家边上，致缓师期，追还之，以世良、<br /><br />&nbsp;&nbsp;&nbsp;&nbsp;虚烈总兵伐高丽。五年，世良等与高丽战于郭州西，破之。六年，枢密使萧合卓<br /><br />&nbsp;&nbsp;&nbsp;&nbsp;为都统，汉人行宫都部署王继忠为副，殿前都点检萧虚烈为都监进讨。萧合卓攻<br /><br />&nbsp;&nbsp;&nbsp;&nbsp;兴化军不克，师还。七年，诏东平郡王萧排押为都统，萧虚烈为副统，东京留守<br /><br />&nbsp;&nbsp;&nbsp;&nbsp;耶律八哥为都监，复伐高丽。十二月，萧排押与战于茶、陀二河之间，我军不利，<br /><br />&nbsp;&nbsp;&nbsp;&nbsp;天云、右皮室二军没溺者众，天云军详稳海里、遥辇帐详稳阿果达、客省使酌古、<br /><br />&nbsp;&nbsp;&nbsp;&nbsp;渤海详稳高清明等皆没于阵。八年，诏数排押讨高丽罪，释之。加有功将校，益<br /><br />&nbsp;&nbsp;&nbsp;&nbsp;封战没将校之妻，录其子弟。以南皮室军校有功，赐衣物银绢有差，出金帛赐肴<br /><br />&nbsp;&nbsp;&nbsp;&nbsp;里、涅哥二奚军。八月，遣郎君曷不吕等率诸部兵，会大军同讨高丽。询遣使来<br /><br />&nbsp;&nbsp;&nbsp;&nbsp;乞贡方物。九年，资忠还，以询降表进，释询罪。<br /><br />&nbsp;&nbsp;&nbsp;&nbsp;太平元年，询薨，遣使来报嗣位，即遣使册王钦为王。九年，赐钦物。十一<br /><br />&nbsp;&nbsp;&nbsp;&nbsp;年，圣宗崩，遣使告哀。七月，使来慰奠。兴宗重熙七年，来贡。十二年三月，<br /><br />&nbsp;&nbsp;&nbsp;&nbsp;以加上尊号，来贺。十三年，遣使来贡。十四年三月，又来贡。十五年，入贡。<br /><br />&nbsp;&nbsp;&nbsp;&nbsp;八月，王钦薨，遣使来告。十六年，来贡。明年，又来贡。十九年，复贡。六月，<br /><br />&nbsp;&nbsp;&nbsp;&nbsp;遣使来贺伐夏之捷。二十二年，入贡。二十三年四月，王徽请官其子，诏加检校<br /><br />&nbsp;&nbsp;&nbsp;&nbsp;太尉。兴宗崩，道宗即位，清宁元年八月，遣使报国哀，以先帝遗留物赐之。十<br /><br />&nbsp;&nbsp;&nbsp;&nbsp;一月，使来会葬。二年、三年，皆来贡。四年春，遣使报太皇太后哀。五月，使<br /><br />&nbsp;&nbsp;&nbsp;&nbsp;来会葬。咸雍七年、八年，来贡。十二月，以佛经一藏赐徽。九年、十年，来贡。<br /><br />&nbsp;&nbsp;&nbsp;&nbsp;大康二年三月，皇太后崩，遣使报哀。六月，使来吊祭。四年，王徽乞赐鸭渌江<br /><br />&nbsp;&nbsp;&nbsp;&nbsp;以东地，不许。九年八月，王徽薨，以徽子三韩国公勋权知国事。十二月，勋薨。<br /><br />&nbsp;&nbsp;&nbsp;&nbsp;大安元年，册勋子运为国王。二年，遣使来谢封册。三年，来贡。四年三月，免<br /><br />&nbsp;&nbsp;&nbsp;&nbsp;岁贡。五年、六年，连贡。九年，赐王运羊。十年，运薨，子昱遣使来告，即赙<br /><br />&nbsp;&nbsp;&nbsp;&nbsp;赠。寿隆元年，来贡。十一月，王昱病，命其子J权知国事。二年，来贡。三年<br /><br />&nbsp;&nbsp;&nbsp;&nbsp;三月，王昱薨。五年，王J乞封册。六年，封J为三韩国公。七年，道宗崩，天<br /><br />&nbsp;&nbsp;&nbsp;&nbsp;祚即位，改为乾统元年，报道宗哀，使来慰奠。十二月，遣使来贺。五年，三韩<br /><br />&nbsp;&nbsp;&nbsp;&nbsp;国公J薨，子俣遣使来告。八年，封俣为三韩国公，赠其父J为国王。十二月，<br /><br />&nbsp;&nbsp;&nbsp;&nbsp;遣使来谢。九年，来贡。天庆二年，王俣母薨，来告，遣使致祭，起复。三年，<br /><br />&nbsp;&nbsp;&nbsp;&nbsp;遣使来谢致祭，又来谢起复。十年，乞兵于高丽以御金，而金人责之。至是辽国<br /><br />&nbsp;&nbsp;&nbsp;&nbsp;亡矣。<br /><br />&nbsp;&nbsp;&nbsp;&nbsp;○西夏<br /><br />&nbsp;&nbsp;&nbsp;&nbsp;西夏，本魏拓跋氏后，其地则赫连国也。远祖思恭，唐季受赐姓曰李，涉五<br /><br />&nbsp;&nbsp;&nbsp;&nbsp;代至宋，世有其地。至李继迁始大，据夏、银、绥、宥、静五州，缘境七镇，其<br /><br />&nbsp;&nbsp;&nbsp;&nbsp;东西二十五驿，南北十余驿。子德明，晓佛书，通法律，尝观《太一金鉴诀》、<br /><br />&nbsp;&nbsp;&nbsp;&nbsp;《野战歌》，制番书十二卷，又制字若符篆。<br /><br />&nbsp;&nbsp;&nbsp;&nbsp;其俗，衣白窄衫，毡冠，冠后垂红结绶。自号嵬名，设官分文武。其冠用金<br /><br />&nbsp;&nbsp;&nbsp;&nbsp;缕贴，间起云，银纸帖，绯衣，金涂银带，佩蹀躞、解锥、短刀、弓矢，穿靴，<br /><br />&nbsp;&nbsp;&nbsp;&nbsp;秃发，耳重环，紫旋[六袭。出入乘马，张青盖，以二旗前引，从者百余骑。<br /><br />&nbsp;&nbsp;&nbsp;&nbsp;民庶衣青绿。革乐之五音为一音，裁礼之九拜为三拜。凡出兵先卜，有四：一炙<br /><br />&nbsp;&nbsp;&nbsp;&nbsp;勃焦，以艾灼羊胛骨；二擗算，擗竹于地以求数，若揲蓍然；三咒羊，其夜牵羊，<br /><br />&nbsp;&nbsp;&nbsp;&nbsp;焚香祷之，又焚谷火于野，次晨屠羊，肠胃通则吉，羊心有血则败；四矢击弦，<br /><br />&nbsp;&nbsp;&nbsp;&nbsp;听其声，知胜负及敌至之期。病者不用医药，召巫者送鬼，西夏语以巫为“厮”<br /><br />&nbsp;&nbsp;&nbsp;&nbsp;也；或迁他室，谓之“闪病”。喜报仇，有丧则不伐人，负甲叶于背识之。仇解，<br /><br />&nbsp;&nbsp;&nbsp;&nbsp;用鸡猪犬血和酒，贮于髑髅中饮之，乃誓曰：“若复报仇，谷麦不收，男女秃癞，<br /><br />&nbsp;&nbsp;&nbsp;&nbsp;六畜死，蛇入帐。”有力小不能复仇者，集壮妇，享以牛羊酒食，趋雠家纵火，<br /><br />&nbsp;&nbsp;&nbsp;&nbsp;焚其庐舍。俗曰敌女兵不祥，辄避去。诉于官，官择舌辩气直之人为和断，官听<br /><br />&nbsp;&nbsp;&nbsp;&nbsp;其屈直。杀人者，纳命价钱百二十千。<br /><br />&nbsp;&nbsp;&nbsp;&nbsp;土产大麦、荜豆、青稞、子、古子蔓、碱地蓬实、苁蓉苗、小芜荑、席鸡<br /><br />&nbsp;&nbsp;&nbsp;&nbsp;草子、地黄叶、登厢草、沙葱、野韭、拒灰、白蒿、碱地松实。<br /><br />&nbsp;&nbsp;&nbsp;&nbsp;民年十五为丁。有二丁者，取一为正军。负担杂使一人为抄，四丁为两抄。<br /><br />&nbsp;&nbsp;&nbsp;&nbsp;余人得射它丁，皆习战斗。正军马驼各一，每家自置一帐。团练使上，帐、弓、<br /><br />&nbsp;&nbsp;&nbsp;&nbsp;矢各一，马五百匹，台驼一，旗鼓五，枪、剑、棍、炒袋、雨毡、浑脱、锹、<br /><br />&nbsp;&nbsp;&nbsp;&nbsp;、箭牌、铁笊篱各一；刺史以下，人各一驼，箭三百，毛幕一；余兵三人共一<br /><br />&nbsp;&nbsp;&nbsp;&nbsp;幕。有炮手二百人，号“泼喜”。勇健者号“撞令郎”。赍粮不过一旬。昼则举<br /><br />&nbsp;&nbsp;&nbsp;&nbsp;烟、扬尘，夜则篝火为候。若获人马，射之，号曰杀鬼招魂。或射草缚人。出军<br /><br />&nbsp;&nbsp;&nbsp;&nbsp;用单日，避晦日。多立虚寨，设伏兵。衣重甲，乘善马，以铁骑为前锋，用钩索<br /><br />&nbsp;&nbsp;&nbsp;&nbsp;绞联，虽死马上不落。其民俗勇悍，衣冠、骑乘、土产品物、子姓传国，亦略知<br /><br />&nbsp;&nbsp;&nbsp;&nbsp;其大概耳。<br /><br />&nbsp;&nbsp;&nbsp;&nbsp;初，西夏臣宋有年，赐姓曰赵；迨辽圣宗统和四年，继迁叛宋，始来附辽，<br /><br />&nbsp;&nbsp;&nbsp;&nbsp;授特进检校太师、都督夏州诸军事，遂复姓李。十月，遣使来贡。六年，入贡。<br /><br />&nbsp;&nbsp;&nbsp;&nbsp;七年，来贡，以王子帐耶律襄之女封义成公主，下嫁继迁。八年正月，来谢。三<br /><br />&nbsp;&nbsp;&nbsp;&nbsp;月，又来贡。九月，继迁遣使献宋俘。十月，以败宋军来告。十二月，下宋麟、<br /><br />&nbsp;&nbsp;&nbsp;&nbsp;~等州，来告，遣使封继迁为夏国王。九年二月，遣使告伐宋之捷。四月，遣李<br /><br />&nbsp;&nbsp;&nbsp;&nbsp;知白来谢封册。七月，复绥、银二州，来告。十月，继迁以宋所授敕命，遣使来<br /><br />&nbsp;&nbsp;&nbsp;&nbsp;上。是月，定难军节度使李继捧来附，授开府仪同三司、检校太师，兼侍中，封<br /><br />&nbsp;&nbsp;&nbsp;&nbsp;西平王，仍赐推忠效顺启圣定难功臣。十二月，继迁潜附于宋，遣韩德威持诏谕<br /><br />&nbsp;&nbsp;&nbsp;&nbsp;之。十年二月，韩德威还，奏继迁托故不出，至灵州俘掠以还。西夏遣使来奏德<br /><br />&nbsp;&nbsp;&nbsp;&nbsp;威俘掠，赐诏抚谕。十月，来贡。十二年，入贡。十三年，败宋师，遣使来告。<br /><br />&nbsp;&nbsp;&nbsp;&nbsp;十四年，又来贡。十五年三月，以破宋兵来告，封继迁为西平王。六月，遣使来<br /><br />&nbsp;&nbsp;&nbsp;&nbsp;谢封册。十六年，来贡。十八年，授继迁子德明朔方军节度使。十九年，遣李文<br /><br />&nbsp;&nbsp;&nbsp;&nbsp;冀来贡。六月，奏下宋恒、环、庆三州，赐诏褒美。二十年，遣使来进马、驼。<br /><br />&nbsp;&nbsp;&nbsp;&nbsp;六月，遣刘仁勖来告下灵州。二十一年，继迁薨，其子德昭遣使来告。六月，赠<br /><br />&nbsp;&nbsp;&nbsp;&nbsp;继迁尚书令，遣西上阁门使丁振吊慰。八月，德昭遣使来谢吊赠。二十二年三月，<br /><br />&nbsp;&nbsp;&nbsp;&nbsp;德昭遣使上继迁遗留物。七月，封德昭为西平王。十月，遣使来谢封册。二十三<br /><br />&nbsp;&nbsp;&nbsp;&nbsp;年，下宋青城，来告。二十五年，德昭母薨，遣使吊祭，起复。二十七年，承天<br /><br />&nbsp;&nbsp;&nbsp;&nbsp;皇太后崩，遣使报哀于夏。二十八年，遣使册德昭为夏国王。开泰元年，德昭遣<br /><br />&nbsp;&nbsp;&nbsp;&nbsp;使进良马。二年，遣使引进使李延弘赐夏国王李德昭及义成公主车马。太平元年，<br /><br />&nbsp;&nbsp;&nbsp;&nbsp;来贡。十一年，圣宗崩，报哀于夏，德昭遣使来进赙币。<br /><br />&nbsp;&nbsp;&nbsp;&nbsp;兴宗即位，以兴平公主下嫁李元昊，以元昊为驸马都尉。重熙元年，夏国遣<br /><br />&nbsp;&nbsp;&nbsp;&nbsp;使来贺。李德昭薨，册其子夏国公元昊为王。二年，来贡。十二月，禁夏国使沿<br /><br />&nbsp;&nbsp;&nbsp;&nbsp;路私市金铁。七年，来贡。李元昊与平公主不谐，公主薨，遣北院承旨耶律庶成<br /><br />&nbsp;&nbsp;&nbsp;&nbsp;持诏问之。九年，宋遣郭祯以伐夏来报。十年，夏国献所俘宋将及生口。十一年，<br /><br />&nbsp;&nbsp;&nbsp;&nbsp;遣使问宋兴师伐夏之由。十二月，禁吐浑鬻马于夏，沿边筑障塞以防之。十二年<br /><br />&nbsp;&nbsp;&nbsp;&nbsp;正月，遣同知析津府事耶律敌烈、枢密都承旨王惟吉谕夏国与宋和。二月，元昊<br /><br />&nbsp;&nbsp;&nbsp;&nbsp;以加上尊号，遣使来贺。耶律敌烈等使夏国还，奏元昊罢兵，遣使报宋。四月，<br /><br />&nbsp;&nbsp;&nbsp;&nbsp;夏国遣使进马、驼。七月，元昊上表请伐宋，不从。十月，夏人侵党项，遣延昌<br /><br />&nbsp;&nbsp;&nbsp;&nbsp;宫使高家奴让之。十三年四月，党项及山西部族节度使屈烈以五部叛入西夏，诏<br /><br />&nbsp;&nbsp;&nbsp;&nbsp;征诸道兵讨之。六月，阻卜酋长乌八遣其子执元昊所遣求援使邑改来。八月，<br /><br />&nbsp;&nbsp;&nbsp;&nbsp;夏使对不以情，羁之。使复来，询事宜不实对，笞之。十月，元昊上表谢罪，欲<br /><br />&nbsp;&nbsp;&nbsp;&nbsp;收集叛党以献，从之。进方物，命北院枢密副使萧革迓之。元昊亲率党项三部来<br /><br />&nbsp;&nbsp;&nbsp;&nbsp;降，诘其纳叛背盟，元昊伏罪。初，夏人执萧胡睹，至是，请以被执者来归。诏<br /><br />&nbsp;&nbsp;&nbsp;&nbsp;所留夏使亦还其国。十二月，胡睹来归，又遣使来贡。<br /><br />&nbsp;&nbsp;&nbsp;&nbsp;十七年，元昊薨，其子谅祚遣使来告，上其父遗留物。铁不得国乞以本部军<br /><br />&nbsp;&nbsp;&nbsp;&nbsp;助攻夏国，不许。十八年，复议伐夏，留其贺正使不遣，遣北院枢密副使萧惟信<br /><br />&nbsp;&nbsp;&nbsp;&nbsp;以伐夏告宋。六月，夏国遣使来贡，留之。七月，亲征。八月，渡河，夏人遁。<br /><br />&nbsp;&nbsp;&nbsp;&nbsp;九月，萧惠为夏人所败。十月，招讨使耶律敌古率阻卜军至贺兰山，获元昊妻及<br /><br />&nbsp;&nbsp;&nbsp;&nbsp;其官属。遇其军三千来拒，殪之；详稳萧慈氏奴、南克耶律斡里殁于阵。十九年<br /><br />&nbsp;&nbsp;&nbsp;&nbsp;正月，遣使问罪于夏。夏将洼普等攻金肃城，耶律高家奴等破之，洼普被创遁去，<br /><br />&nbsp;&nbsp;&nbsp;&nbsp;杀猥货乙灵纪。三月，殿前都点检萧迭里得与夏军战于三角川，败之。招讨使萧<br /><br />&nbsp;&nbsp;&nbsp;&nbsp;蒲奴、北院大王宜新等帅师伐夏，都部署别古得为监战。五月，萧蒲奴等入夏境，<br /><br />&nbsp;&nbsp;&nbsp;&nbsp;不遇敌，纵军俘掠而还。夏国洼普来降。十月，李谅祚母遣使乞依旧称臣。十二<br /><br />&nbsp;&nbsp;&nbsp;&nbsp;月，谅祚上表如母训。二十年二月，遣使索党项叛户。五月，萧爻括使夏回，进<br /><br />&nbsp;&nbsp;&nbsp;&nbsp;谅祚母表，乞代党项权进马驼牛羊等物；又求唐隆镇，仍乞罢所建城邑。以诏答<br /><br />&nbsp;&nbsp;&nbsp;&nbsp;之。六月，获元昊妻，及俘到夏人置于苏州。二十一年十月，谅祚遣使乞弛边备，<br /><br />&nbsp;&nbsp;&nbsp;&nbsp;遣爻括赍诏谕之。二十二年七月，谅祚进降表，遣林牙高家奴赍诏抚谕。二十三<br /><br />&nbsp;&nbsp;&nbsp;&nbsp;年正月，贡方物。五月，乞进马驼，诏岁贡之。七月，谅祚遣使求婚。十月，进<br /><br />&nbsp;&nbsp;&nbsp;&nbsp;誓表。二十四年，兴宗崩，遣使报哀于夏。<br /><br />&nbsp;&nbsp;&nbsp;&nbsp;道宗即位，清宁元年，遣使来贺。九月，以先帝遗物赐夏。四年四月，遣使<br /><br />&nbsp;&nbsp;&nbsp;&nbsp;会葬。九年正月，禁民鬻铜于夏。咸雍元年五月，来贡。三年十一月，遣使进回<br /><br />&nbsp;&nbsp;&nbsp;&nbsp;鹘僧、金佛、《梵觉经》。十二月，谅祚薨。四年二月，谅祚子秉常遣使报哀，<br /><br />&nbsp;&nbsp;&nbsp;&nbsp;即遣使吊祭。秉常上其父遗物。十月，册秉常为夏国王。十二月，来贡。五年七<br /><br />&nbsp;&nbsp;&nbsp;&nbsp;月，遣使来谢封册，闰十一月，秉常乞赐印绶。九年，遣使来贡。大康二年正月，<br /><br />&nbsp;&nbsp;&nbsp;&nbsp;仁懿皇后崩，遣使报哀于夏，以皇太后遗物赐之。遣使来吊祭。五年，来贡。八<br /><br />&nbsp;&nbsp;&nbsp;&nbsp;年二月，遣使以所获宋将张天益来献。大安元年十月，秉常遣使报其母哀。二年<br /><br />&nbsp;&nbsp;&nbsp;&nbsp;十月，秉常薨，遣使诏其子乾顺知国事。十二月，李乾顺遣使上其父秉常遗物。<br /><br />&nbsp;&nbsp;&nbsp;&nbsp;四年七月，册乾顺为夏国王。五年六月，遣使来谢封册。八年六月，夏为宋所侵，<br /><br />&nbsp;&nbsp;&nbsp;&nbsp;遣使乞援。寿隆三年六月，以宋人置壁垒于要地，遣使来告。四年六月，求援。<br /><br />&nbsp;&nbsp;&nbsp;&nbsp;十一月，遣枢密直学士耶律俨使宋，讽与夏和。夏复遣使来求援。五年正月，诏<br /><br />&nbsp;&nbsp;&nbsp;&nbsp;乾顺伐拔思母等部。十一月，夏以宋人罢兵，遣使来谢。六年十一月，遣使请尚<br /><br />&nbsp;&nbsp;&nbsp;&nbsp;公主。七年，道宗崩，遣使告哀于夏。遣使来慰奠。<br /><br />&nbsp;&nbsp;&nbsp;&nbsp;天祚即位，乾统元年，夏遣使来贺。二年，复请尚公主。又以为宋所侵，遣<br /><br />&nbsp;&nbsp;&nbsp;&nbsp;李造福、田若水来求援。三年，复遣使请尚公主。十月，使复来求援。四年、五<br /><br />&nbsp;&nbsp;&nbsp;&nbsp;年，李造福等至，乞援。以族女南仙封成安公主下嫁乾顺。六年正月，遣牛温舒<br /><br />&nbsp;&nbsp;&nbsp;&nbsp;使宋，令归所侵夏地。六月，遣李造福来谢。八年，乾顺以成安公主生子，遣使<br /><br />&nbsp;&nbsp;&nbsp;&nbsp;来告。九年，以宋不归地来告。十年，遣李造福等来贡。天庆三年六月，来贡。<br /><br />&nbsp;&nbsp;&nbsp;&nbsp;保大二年，天祚播迁，乾顺率兵来援，为金师所败，乾顺请临其国。六月，遣使<br /><br />&nbsp;&nbsp;&nbsp;&nbsp;册乾顺为夏国皇帝，而天祚被执归金矣。<br /><br />&nbsp;&nbsp;&nbsp;&nbsp;论曰：高丽、西夏之事辽，虽尝请婚下嫁，乌足以得其固志哉？三韩接壤，<br /><br />&nbsp;&nbsp;&nbsp;&nbsp;反覆易知；凉州负远，纳叛侵疆。乘隙辄动，贡使方往，事衅随生。兴师问罪，<br /><br />&nbsp;&nbsp;&nbsp;&nbsp;屡烦亲征，取胜固多，败亦贻悔。昔吴赵咨对魏之言曰：“大国有征伐之兵，小<br /><br />&nbsp;&nbsp;&nbsp;&nbsp;国有备御之固。”岂其然乎！先王柔远，以德而不以力，尚矣。辽亡，求援二国，<br /><br />&nbsp;&nbsp;&nbsp;&nbsp;虽能出师，岂金敌哉！</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,191069);">加入书签</a><a
                        href="191047.html">上一页</a>&larr;<a href="index.html">返回列表</a>&rarr;<a
                            href="191081.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "191047.html"; var next_page = "191081.html"; var index_page = "index.html"; var sortid = "9"; var article_id = "1618"; var chapter_id = "191069"; var articlename = "辽史"; var chaptername = " 卷一百十五 二国外纪第四十五"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>