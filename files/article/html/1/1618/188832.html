<!DOCTYPE html>
<html>
<head>
<meta charset="gbk" />
<title>辽史- 卷二十六 本纪第二十六-在线阅读-哈西文学网</title>
<meta name="keywords" content="脱脱等，辽史， 卷二十六 本纪第二十六全文， 卷二十六 本纪第二十六在线阅读 哈西文学网" />
<meta name="description" content="哈西文学网提供脱脱等的辽史  卷二十六 本纪第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188832.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188832.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 本纪第二十六</h1>
            <div class="link xb">
                <a href="188709.html">上一页</a>&larr;<a href="index.html">返回列表</a>&rarr;<a
                    href="188857.html">下一页</a></div>			
            <div id="BookText">&nbsp;&nbsp;&nbsp;&nbsp;○道宗六<br /><br />&nbsp;&nbsp;&nbsp;&nbsp;寿昌元年春正月己亥，如混同江。庚戌，西南面招讨司奏拔思母来侵，萧阿<br /><br />&nbsp;&nbsp;&nbsp;&nbsp;鲁带等击破之。乙卯，振奉圣州贫民。二月戊辰，赐左、右二皮室贫民钱。癸酉，<br /><br />&nbsp;&nbsp;&nbsp;&nbsp;高丽遣使来贡。乙亥，驻跸鱼儿泺。三月丙午，赐东北路贫民绢。夏四月丁卯，<br /><br />&nbsp;&nbsp;&nbsp;&nbsp;斡特剌奏讨耶睹刮捷。乙亥，女直遣使来贡。庚寅，录西北路有功将士。五月乙<br /><br />&nbsp;&nbsp;&nbsp;&nbsp;未朔，左夷离毕耶律吐朵为惕隐，南京宣徽使耶律特末为北院大王。癸卯，赠阵<br /><br />&nbsp;&nbsp;&nbsp;&nbsp;亡者官。丁巳，驻跸特礼岭。六月己巳，以知奚六部大王事回里不为本部大王，<br /><br />&nbsp;&nbsp;&nbsp;&nbsp;权参知政事赵孝严为汉人行宫都部署，围场都管撒八以讨阻卜功，加镇国大将军。<br /><br />&nbsp;&nbsp;&nbsp;&nbsp;癸巳，阻卜长秃里底及图木葛来贡。秋七月庚子，阻卜长猛达斯等来贡。癸卯，<br /><br />&nbsp;&nbsp;&nbsp;&nbsp;猎沙岭。癸丑，颇里八部来附，进方物。甲寅，斡特剌奏磨古斯捷。九月甲寅，<br /><br />&nbsp;&nbsp;&nbsp;&nbsp;祠木叶山。丙辰，诏西京炮人、弩人教西北路汉军。冬十月甲子，驻跸藕丝淀。<br /><br />&nbsp;&nbsp;&nbsp;&nbsp;甲戌，以北面林牙耶律大悲奴为右夷离毕。癸未，以参知政事王师儒为枢密副使，<br /><br />&nbsp;&nbsp;&nbsp;&nbsp;汉人行宫都部署赵孝严参知政事。壬辰，录讨阻卜有功将士。十一月丙申，女直<br /><br />&nbsp;&nbsp;&nbsp;&nbsp;遣使进马。己亥，以都统斡特剌为西北路招讨使，封漆水郡王。甲辰，夏国进贝<br /><br />&nbsp;&nbsp;&nbsp;&nbsp;多叶佛经。庚申，高丽王昱疾，命其叔J权知国事。十二月癸亥朔，以知北院枢<br /><br />&nbsp;&nbsp;&nbsp;&nbsp;密使事耶律阿思为北院枢密使。是年，放进士陈衡甫等百三十人。<br /><br />&nbsp;&nbsp;&nbsp;&nbsp;二年春正月甲午，如春水。癸卯，西南面招讨司讨拔思母，破之。乙卯，驻<br /><br />&nbsp;&nbsp;&nbsp;&nbsp;跸瑟尼思。辛酉，市牛给乌古、敌烈、隈乌古部贫民。二月癸亥，振达麻里别古<br /><br />&nbsp;&nbsp;&nbsp;&nbsp;部。夏四月己卯，振西北边军。六月辛酉，驻跸撒里乃。秋七月甲午，阻卜来贡。<br /><br />&nbsp;&nbsp;&nbsp;&nbsp;丙午，猎赤山。八月乙丑，颇里八部进马。九月丙午，徙乌古敌烈部于乌纳水，<br /><br />&nbsp;&nbsp;&nbsp;&nbsp;以扼北边之冲。冬十月戊辰，驻跸藕丝淀。庚辰，高丽遣使来贡。十二月己未，<br /><br />&nbsp;&nbsp;&nbsp;&nbsp;斡特剌讨梅里急，破之。壬戌，南府宰相耶律铎鲁斡致仕。癸亥，萧挞不也为北<br /><br />&nbsp;&nbsp;&nbsp;&nbsp;府宰相，耶律大悲奴殿前都点检。乙亥，夏国献宋俘。<br /><br />&nbsp;&nbsp;&nbsp;&nbsp;三年春正月丁亥，如春水。壬寅，乌古部节度使耶律陈家奴以功加尚书右仆<br /><br />&nbsp;&nbsp;&nbsp;&nbsp;射。癸卯，驻跸双山。二月丙辰朔，南京水，遣使振之。闰月丙午，阻卜长猛撒<br /><br />&nbsp;&nbsp;&nbsp;&nbsp;葛、粘八葛长秃骨撒、梅里急长忽鲁八等请复旧地，贡方物，从之。三月辛酉，<br /><br />&nbsp;&nbsp;&nbsp;&nbsp;燕国王延禧生子。癸亥，赐名挞鲁。妃之父长哥迁左监门卫上将军，仍赐官属钱。<br /><br />&nbsp;&nbsp;&nbsp;&nbsp;是春，高丽王昱薨。夏四月，南府宰相赵廷睦出知兴中府事，参知政事牛温舒兼<br /><br />&nbsp;&nbsp;&nbsp;&nbsp;同知枢密院事。五月癸亥，斡特剌讨阻卜，破之。己巳，驻跸撒里乃。六月甲申，<br /><br />&nbsp;&nbsp;&nbsp;&nbsp;诏罢诸路驰驿贡新。丙戌，诏每冬驻跸之所，宰相以下构宅，毋役其民。辛丑，<br /><br />&nbsp;&nbsp;&nbsp;&nbsp;夏人来告宋城要地，遣使之宋，谕与夏和。庚戌，以契丹行宫都部署耶律吾也为<br /><br />&nbsp;&nbsp;&nbsp;&nbsp;南院大王。秋七月壬子朔，猎黑岭。八月己亥，蒲卢毛朵部长率其民来归。乙巳，<br /><br />&nbsp;&nbsp;&nbsp;&nbsp;彗星见西方。九月壬申，驻跸藕丝淀。丁丑，以武定军节度使梁援为汉人行宫都<br /><br />&nbsp;&nbsp;&nbsp;&nbsp;部署。戊寅，斡特剌奏讨梅里急捷。己卯，五国部长来贡。冬十月庚戌，以西北<br /><br />&nbsp;&nbsp;&nbsp;&nbsp;路招讨使斡特剌为南府宰相。十一月乙卯，蒲卢毛朵部来贡。戊午，以安车召医<br /><br />&nbsp;&nbsp;&nbsp;&nbsp;巫闾山僧志达。己未，以中京留守韩资让知枢密院事，同知南院枢密使事萧药师<br /><br />&nbsp;&nbsp;&nbsp;&nbsp;奴知右夷离毕。丁丑，西北路统军司奏讨梅里急捷。<br /><br />&nbsp;&nbsp;&nbsp;&nbsp;四年春正月壬子，如鱼儿泺。己巳，徙阻卜等贫民于山前。辛未，宋遣使来<br /><br />&nbsp;&nbsp;&nbsp;&nbsp;馈锦绮。三月庚午，幸春州。丙子，有司奏黄河清。夏四月辛丑，以雨，罢猎。<br /><br />&nbsp;&nbsp;&nbsp;&nbsp;五月癸酉，那也奏北边捷。甲戌，驻跸撒里乃。六月戊寅朔，夏国为宋所攻，遣<br /><br />&nbsp;&nbsp;&nbsp;&nbsp;使求援。丁亥，以辽兴军节度使涅里为惕隐，前知惕隐事耶律郭三为南京统军使。<br /><br />&nbsp;&nbsp;&nbsp;&nbsp;甲午，以参知政事牛温舒兼知中京留守事。秋七月戊午，如黑岭。冬十月乙亥朔，<br /><br />&nbsp;&nbsp;&nbsp;&nbsp;驻跸藕丝淀。己卯，以南府宰相斡特剌兼契丹行宫都部署，以傅导燕国王延禧。<br /><br />&nbsp;&nbsp;&nbsp;&nbsp;十一月乙巳朔，知右夷离毕事萧药师奴、枢密直学士耶律俨使宋，讽与夏和。辛<br /><br />&nbsp;&nbsp;&nbsp;&nbsp;酉，夏复遣使求援。十二月壬辰，为燕国王延禧行再生礼，曲赦三百里内囚。<br /><br />&nbsp;&nbsp;&nbsp;&nbsp;五年春正月乙巳，如鱼儿泺。己酉，诏夏国王李乾顺伐拔思母等部。夏五月<br /><br />&nbsp;&nbsp;&nbsp;&nbsp;壬戌，药师奴等使宋回，奏宋罢兵。癸亥，谒乾陵。戊辰，以南府宰相斡特剌兼<br /><br />&nbsp;&nbsp;&nbsp;&nbsp;西北路招讨使，禁军都统。己巳，驻跸沿柳湖。六月甲申，以奚六部大王回离保<br /><br />&nbsp;&nbsp;&nbsp;&nbsp;为契丹行宫都部署，知右夷离毕事萧药师奴南面林牙，兼知契丹行宫都部署事。<br /><br />&nbsp;&nbsp;&nbsp;&nbsp;乙未，五国部长来朝。戊戌，阻卜来贡。己亥，以兴圣宫使耶律郝家奴为右夷离<br /><br />&nbsp;&nbsp;&nbsp;&nbsp;毕。秋七月壬寅朔，惕德长秃的等来贡。辛亥，如大牢古山。闰九月丙子，驻跸<br /><br />&nbsp;&nbsp;&nbsp;&nbsp;独卢金。冬十月己亥朔，高丽王J遣使乞封册。丁巳，斡特剌奏讨耶睹刮捷。丙<br /><br />&nbsp;&nbsp;&nbsp;&nbsp;寅，以同知南京留守事萧得里底知北院枢密使事。丁卯，宋遣郭知章、曹平来聘。<br /><br />&nbsp;&nbsp;&nbsp;&nbsp;戌辰，振辽州饥，仍免租赋一年。十一月甲戌，振南、北二j。乙酉，夏国以<br /><br />&nbsp;&nbsp;&nbsp;&nbsp;宋罢兵，遣使来谢。十二月甲子，以参知政事赵孝严为汉人行宫都部署，汉人行<br /><br />&nbsp;&nbsp;&nbsp;&nbsp;宫都部署梁援为辽兴军节度使。<br /><br />&nbsp;&nbsp;&nbsp;&nbsp;六年春正月癸酉，南院大王耶律吾也薨。壬午，以太师致仕秃开起为奚六部<br /><br />&nbsp;&nbsp;&nbsp;&nbsp;大王。丁亥，如春水。辛卯，斡特剌执磨古斯来献。丙申，诏问民疾苦。二月丁<br /><br />&nbsp;&nbsp;&nbsp;&nbsp;未，以乌古部节度使陈家奴为南院大王。己酉，磔磨古斯于市。癸丑，出绢赐五<br /><br />&nbsp;&nbsp;&nbsp;&nbsp;院贫民。辛酉，宋遣使告宋主煦殂，弟佶嗣位，即日遣使吊祭。三月甲申，驰朔<br /><br />&nbsp;&nbsp;&nbsp;&nbsp;州山林之禁。夏四月丁酉朔，日有食之。癸卯，如炭山。五月壬午，乌古部讨茶<br /><br />&nbsp;&nbsp;&nbsp;&nbsp;剌，破之。乙酉，汉人行宫都部署赵孝严薨。丙戌，驻跸纳葛泺。辛卯，宋遣<br /><br />&nbsp;&nbsp;&nbsp;&nbsp;使馈先帝遗物。乙未，以东京留守何鲁扫古为惕隐，南院宣徽使萧常哥为汉人行<br /><br />&nbsp;&nbsp;&nbsp;&nbsp;宫都部署。六月庚子，遣使贺宋主。辛丑，以有司案牍书宋帝嗣位为“登宝位”，<br /><br />&nbsp;&nbsp;&nbsp;&nbsp;诏夺宰相郑颛以下官，出颛知兴中府事，韩资让为崇义军节度使，御史中丞韩君<br /><br />&nbsp;&nbsp;&nbsp;&nbsp;义为广顺军节度使。癸丑，阻卜长来贡。戊午，遣使决五京滞狱。己未，以辽兴<br /><br />&nbsp;&nbsp;&nbsp;&nbsp;军节度使梁援为枢密副使。秋七月庚午，如沙岭。壬申，耶睹刮诸部寇西北路。<br /><br />&nbsp;&nbsp;&nbsp;&nbsp;八月，斡特剌以兵击败之，使来献捷。九月癸未，望祠木叶山。戊子，驻跸藕丝<br /><br />&nbsp;&nbsp;&nbsp;&nbsp;淀。冬十月壬寅，以枢密副使王师儒监修国史。癸卯，五国诸部长来贡。甲寅，<br /><br />&nbsp;&nbsp;&nbsp;&nbsp;以平州饥，复其租赋一年。十一月壬申，以天德军民田世荣三世同居，诏官之，<br /><br />&nbsp;&nbsp;&nbsp;&nbsp;令一子三班院祗候。丙子，诏医巫闾山僧志达设坛于内殿。戊子，夏国王李韩顺<br /><br />&nbsp;&nbsp;&nbsp;&nbsp;遣使请尚公主。十二月乙未，女直遣使来贡。己亥，以知右夷离毕事郝家奴为北<br /><br />&nbsp;&nbsp;&nbsp;&nbsp;面林牙。辛亥，诏燕国王延禧拟注大将军以下官。庚申，铁骊来贡。宋遣使来谢。<br /><br />&nbsp;&nbsp;&nbsp;&nbsp;帝不豫。是岁，封高丽王J为三韩国公。放进士康秉俭等八十七人。<br /><br />&nbsp;&nbsp;&nbsp;&nbsp;七年春正月壬戌朔，力疾御清风殿受百官及诸国使贺。是夜，白气如练，自<br /><br />&nbsp;&nbsp;&nbsp;&nbsp;天而绛。黑云起于西北，疾飞有声。北有青赤黑白气，相杂而落。癸亥，如混同<br /><br />&nbsp;&nbsp;&nbsp;&nbsp;江。甲戌，上崩于行宫，年七十。遗诏燕国王延禧嗣位。六月庚子，上尊谥仁圣<br /><br />&nbsp;&nbsp;&nbsp;&nbsp;大孝文皇帝，庙号道宗。<br /><br />&nbsp;&nbsp;&nbsp;&nbsp;赞曰：道宗初即位，求直言，访治道，劝农兴学，救灾恤患，粲然可观。及<br /><br />&nbsp;&nbsp;&nbsp;&nbsp;夫谤讪之令既行，告讦之赏日重。群邪并兴，谗巧竞进。贼及骨肉，皇基浸危。<br /><br />&nbsp;&nbsp;&nbsp;&nbsp;众正沦胥，诸部反侧，甲兵之用，无宁岁矣。一岁而饭僧三十六万，一日而祝发<br /><br />&nbsp;&nbsp;&nbsp;&nbsp;三千。徒勤小惠，蔑计大本，尚足与论治哉？</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188832);">加入书签</a><a
                        href="188709.html">上一页</a>&larr;<a href="index.html">返回列表</a>&rarr;<a
                            href="188857.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188709.html"; var next_page = "188857.html"; var index_page = "index.html"; var sortid = "9"; var article_id = "1618"; var chapter_id = "188832"; var articlename = "辽史"; var chaptername = " 卷二十六 本纪第二十六"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>