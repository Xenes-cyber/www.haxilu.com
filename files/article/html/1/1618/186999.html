<!DOCTYPE html>
<html>
<head>
<meta charset="gbk" />
<title>辽史- 卷一 本纪第一-在线阅读-哈西文学网</title>
<meta name="keywords" content="脱脱等，辽史， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供脱脱等的辽史  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/186999.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/186999.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="187023.html">下一页</a></div>			
            <div id="BookText">&nbsp;&nbsp;&nbsp;&nbsp;○太祖上<br /><br />&nbsp;&nbsp;&nbsp;&nbsp;太祖大圣大明神烈天皇帝，姓耶律氏，讳亿，字阿保机，小字啜里只，契丹<br /><br />&nbsp;&nbsp;&nbsp;&nbsp;迭剌部霞濑益石烈耶律弥里人，德祖皇帝长子，母曰宣简皇后萧氏，唐咸通十三<br /><br />&nbsp;&nbsp;&nbsp;&nbsp;年生。初，母梦日堕怀中，有娠。及生，室有神光异香，体如三岁儿，即能匍匐。<br /><br />&nbsp;&nbsp;&nbsp;&nbsp;祖母简献皇后异之，鞠为己子。常匿于别幕，涂其面，不令他人见。三月能行，<br /><br />&nbsp;&nbsp;&nbsp;&nbsp;而能言，知未然事。自谓左右若有神人翼卫。虽龆龀，言必及世务，时伯父当<br /><br />&nbsp;&nbsp;&nbsp;&nbsp;国，疑辄咨焉。既长，身长九尺，丰上锐下，目光射人，关弓三百斤。为挞马<br /><br />&nbsp;&nbsp;&nbsp;&nbsp;沙里。时小黄室韦不附，太祖以计降之，伐越兀及乌古、六奚、比沙诸<br /><br />&nbsp;&nbsp;&nbsp;&nbsp;部，克之。国人号阿主沙里。<br /><br />&nbsp;&nbsp;&nbsp;&nbsp;唐天复元年，岁辛酉，痕德堇可汗立，以太祖为本部夷离堇，专征讨，连破<br /><br />&nbsp;&nbsp;&nbsp;&nbsp;室韦、于厥及奚帅辖剌哥，俘获甚众。冬十月，授大迭烈府夷离堇。明年秋七月，<br /><br />&nbsp;&nbsp;&nbsp;&nbsp;以兵四十万伐河东代北，攻下九郡，获生口九万五千，驼马牛羊不可胜纪。九月，<br /><br />&nbsp;&nbsp;&nbsp;&nbsp;城龙化州于潢河之南，始建开教寺。明年春，伐女直，下之，获其户三百。九月，<br /><br />&nbsp;&nbsp;&nbsp;&nbsp;复攻下河东怀远等军。冬十月，引军略至蓟北，俘获以还。先是，德祖俘奚七千<br /><br />&nbsp;&nbsp;&nbsp;&nbsp;户，徙饶乐之清河。至是创为奚迭剌部，分十三县。遂拜太祖于越、总知军国事。<br /><br />&nbsp;&nbsp;&nbsp;&nbsp;明年岁甲子，三月，广龙化州之东城。九月，讨黑车子室韦，唐卢龙军节度使刘<br /><br />&nbsp;&nbsp;&nbsp;&nbsp;仁恭发兵数万，遣养子赵霸来拒。霸至武州，太祖谍知之，伏劲兵桃山下。遣室<br /><br />&nbsp;&nbsp;&nbsp;&nbsp;韦人牟里诈称其酋长所遣，约霸兵会平原。既至，四面伏发，擒霸，歼其众，乘<br /><br />&nbsp;&nbsp;&nbsp;&nbsp;胜大破室韦。明年七月，复讨黑车子室韦。唐河东节度使李克用遣通事康令德乞<br /><br />&nbsp;&nbsp;&nbsp;&nbsp;盟。冬十月，太祖以骑兵七万会克用于云州，宴酣，克用借兵以报刘仁恭木瓜涧<br /><br />&nbsp;&nbsp;&nbsp;&nbsp;之役，太祖许之。易袍马，约为兄弟。及进兵击仁恭，拔数州，尽徙其民以归。<br /><br />&nbsp;&nbsp;&nbsp;&nbsp;明年二月，复击刘仁恭。还，袭山北奚，破之。汴州朱全忠遣人浮海奉书币、衣<br /><br />&nbsp;&nbsp;&nbsp;&nbsp;带、珍玩来聘。十一月，遣偏师讨奚、I诸部及东北女直之未附者，悉破降之。<br /><br />&nbsp;&nbsp;&nbsp;&nbsp;十二月，痕德堇可汗殂，群臣奉遗命请立太祖。曷鲁等劝进，太祖三让，从之。<br /><br />&nbsp;&nbsp;&nbsp;&nbsp;元年春正月庚寅，命有司设坛于如迂王集会埚，燔柴告天，即皇帝位。尊母<br /><br />&nbsp;&nbsp;&nbsp;&nbsp;萧氏为皇太后，立皇后萧氏。北宰相萧辖剌、南宰相耶律欧里思率群臣上尊号曰<br /><br />&nbsp;&nbsp;&nbsp;&nbsp;天皇帝，后曰地皇后。庚子，诏皇族承遥辇氏九帐为第十帐。二月戊午，以从弟<br /><br />&nbsp;&nbsp;&nbsp;&nbsp;迭栗底为迭烈府夷离堇。是月，征黑车子室韦，降其八部。夏四月丁未朔，唐梁<br /><br />&nbsp;&nbsp;&nbsp;&nbsp;王朱全忠废其主，寻弑之，自立为帝，国号梁，遣使来告。刘仁恭子守光囚其父，<br /><br />&nbsp;&nbsp;&nbsp;&nbsp;自称幽州卢龙军节度使。秋七月乙酉，其兄平州刺史守奇率其众数千人来降，命<br /><br />&nbsp;&nbsp;&nbsp;&nbsp;置之平卢城。冬十月乙巳，讨黑车子室韦，破之。<br /><br />&nbsp;&nbsp;&nbsp;&nbsp;二年春正月癸酉朔，御正殿，受百官及诸国使朝。辛巳，始置惕隐，典族属，<br /><br />&nbsp;&nbsp;&nbsp;&nbsp;以皇弟撒剌为之。河东李克用卒，子存勖袭，遣使吊慰。夏五月癸酉，诏撒剌讨<br /><br />&nbsp;&nbsp;&nbsp;&nbsp;乌丸、黑车子室韦。秋八月壬子，幽州进合欢瓜。冬十月己亥朔，建明王楼。筑<br /><br />&nbsp;&nbsp;&nbsp;&nbsp;长城于镇东海口。遣轻兵取吐浑叛入室韦者。<br /><br />&nbsp;&nbsp;&nbsp;&nbsp;三年春正月，幸辽东。二月丁酉朔，梁遣郎公远来聘。三月，沧州节度使刘<br /><br />&nbsp;&nbsp;&nbsp;&nbsp;守文为弟守光所攻，遣人来乞兵讨之。命皇弟舍利素、夷离堇萧敌鲁以兵会守文<br /><br />&nbsp;&nbsp;&nbsp;&nbsp;于北淖口。进至横海军近淀，一鼓破之，守光溃去。因名北淖口为会盟口。夏四<br /><br />&nbsp;&nbsp;&nbsp;&nbsp;月乙卯，诏左仆射韩知古建碑龙化州大广寺以纪功德。五月甲申，置羊城于炭山<br /><br />&nbsp;&nbsp;&nbsp;&nbsp;之北，以通市易。冬十月己巳，遣鹰军讨黑车子室韦，破之。西北炷锔牟孔褰<br /><br />&nbsp;&nbsp;&nbsp;&nbsp;n车人。<br /><br />&nbsp;&nbsp;&nbsp;&nbsp;四年秋七月戊子朔，以后兄萧敌鲁为北府宰相。后族为相自此始。冬十月，<br /><br />&nbsp;&nbsp;&nbsp;&nbsp;乌马山奚库支及查剌底、锄勃德等叛，讨平之。<br /><br />&nbsp;&nbsp;&nbsp;&nbsp;五年春正月丙戌朔，日有食之。丙申，上亲征西部奚。奚阻险，叛服不常，<br /><br />&nbsp;&nbsp;&nbsp;&nbsp;数招谕弗听。是役所向辄下，遂分兵讨东部奚，亦平之。于是尽有奚、I之地。<br /><br />&nbsp;&nbsp;&nbsp;&nbsp;东际海，南暨白檀，西逾松漠，北抵潢水，凡五部，咸入版籍。三月，次滦河，<br /><br />&nbsp;&nbsp;&nbsp;&nbsp;刻石纪功。复略地蓟州。夏四月壬申，遣人使梁。五月，皇弟剌葛、迭剌、寅底<br /><br />&nbsp;&nbsp;&nbsp;&nbsp;石、安端谋反。安端妻粘睦姑知之，以告，得实。上不忍加诛，乃与诸弟登山刑<br /><br />&nbsp;&nbsp;&nbsp;&nbsp;牲，告天地为誓而赦其罪。出剌葛为迭剌部夷离堇，封粘睦姑为晋国夫人。秋七<br /><br />&nbsp;&nbsp;&nbsp;&nbsp;月壬午朔，斜离底及诸蕃使来贡。八月甲子，刘守光c号幽州，称燕。冬十月戊<br /><br />&nbsp;&nbsp;&nbsp;&nbsp;午，置铁冶。十一月壬午，遣人使梁。<br /><br />&nbsp;&nbsp;&nbsp;&nbsp;六年春正月，以化葛为惕隐。二月戊午，亲征刘守光。三月，至自幽州。夏<br /><br />&nbsp;&nbsp;&nbsp;&nbsp;四月，梁郢王友弑父自立。秋七月丙午，亲征术不姑，降之，俘获以数万计，<br /><br />&nbsp;&nbsp;&nbsp;&nbsp;命弟剌葛分兵攻平州。八月壬辰，上次恩德山。皇子李胡生。冬十月戊寅，剌葛<br /><br />&nbsp;&nbsp;&nbsp;&nbsp;破平州，还，复与迭剌、寅底石、安端等反。甲申，遣人使梁致祭。壬辰，还次<br /><br />&nbsp;&nbsp;&nbsp;&nbsp;北阿鲁山，闻诸弟以兵阻道，引军南趋十七泺。是日燔柴。翼日，次七渡河，诸<br /><br />&nbsp;&nbsp;&nbsp;&nbsp;弟各遣人谢罪。上犹矜怜，许以自新。是岁，以兵讨两冶，以所获僧崇文等五十<br /><br />&nbsp;&nbsp;&nbsp;&nbsp;人归西楼，建天雄寺以居之，以示天助雄武。<br /><br />&nbsp;&nbsp;&nbsp;&nbsp;七年春正月甲辰朔，以用兵免朝。晋王李存勖拔幽州，擒刘守光。甲寅，王<br /><br />&nbsp;&nbsp;&nbsp;&nbsp;师次赤水城，弟剌葛等乞降。上素服，乘赭白马，以将军耶律乐姑、辖剌仅阿钵<br /><br />&nbsp;&nbsp;&nbsp;&nbsp;为御，解兵器、肃侍卫以受之，因加慰谕。剌葛等引退，上复数遣使抚慰。二月<br /><br />&nbsp;&nbsp;&nbsp;&nbsp;甲戌朔，梁均王友贞讨杀其兄友，嗣立。三月癸丑，次芦水，弟迭剌哥图为奚<br /><br />&nbsp;&nbsp;&nbsp;&nbsp;王，与安端拥千馀骑而至，绐称入觐。上怒曰：“尔曹始谋逆乱，朕特恕之，使<br /><br />&nbsp;&nbsp;&nbsp;&nbsp;改过自新，尚尔反覆，将不利于朕！”遂拘之，以所部分隶诸军。而剌葛引其众<br /><br />&nbsp;&nbsp;&nbsp;&nbsp;至乙室堇淀，具天子旗鼓，将自立，皇太后阴遣人谕令避去。会弭姑乃、怀里阳<br /><br />&nbsp;&nbsp;&nbsp;&nbsp;言车驾且至，其众惊溃，掠居民北走。上以兵追之，剌葛遣其党寅底石引兵径趋<br /><br />&nbsp;&nbsp;&nbsp;&nbsp;行宫，焚其辎重、庐帐，纵兵大杀。皇后急遣曷古鲁救之，仅得天子旗鼓而已。<br /><br />&nbsp;&nbsp;&nbsp;&nbsp;其党神速姑复劫西楼，焚明王楼。上至土河，秣马休兵，若不为意。诸将请急追<br /><br />&nbsp;&nbsp;&nbsp;&nbsp;之，上曰：“俟其远遁，人各怀土，怀土既切，其心必离，我军乘之，破之必矣！”<br /><br />&nbsp;&nbsp;&nbsp;&nbsp;尽以先所获资畜分赐将士，留夷离毕直里姑总政务。夏四月戊寅，北追剌葛。己<br /><br />&nbsp;&nbsp;&nbsp;&nbsp;卯，次弥里，问诸弟面木叶山射鬼箭厌禳，乃执叛人解里向彼，亦以其法厌之。<br /><br />&nbsp;&nbsp;&nbsp;&nbsp;至达里淀，选轻骑追及培只河，尽获其党辎重、生口。先遣室韦及吐浑酋长拔剌、<br /><br />&nbsp;&nbsp;&nbsp;&nbsp;迪里姑等五人分兵伏其前路，命北宰相迪里古为先锋进击之。剌葛率兵逆战，迪<br /><br />&nbsp;&nbsp;&nbsp;&nbsp;里古以轻兵薄之。其弟遏古只临阵，射数十人毙，众莫敢前。相拒至晡，众乃溃。<br /><br />&nbsp;&nbsp;&nbsp;&nbsp;追至柴河，遂自焚其车乘庐帐而去。前遇拔剌、迪里姑等伏发，合击，遂大败之。<br /><br />&nbsp;&nbsp;&nbsp;&nbsp;剌葛奔溃，遗其所夺神帐於路，上见而拜奠之。所获生口尽纵归本土。其党库古<br /><br />&nbsp;&nbsp;&nbsp;&nbsp;只、磨朵皆面缚请罪。师次札堵河，大雨暴涨。五月癸丑，遣北宰相迪辇率骁骑<br /><br />&nbsp;&nbsp;&nbsp;&nbsp;先渡。甲寅，奏擒剌葛、涅里衮阿钵于榆河，前北宰相萧实鲁、寅底石自刭不殊。<br /><br />&nbsp;&nbsp;&nbsp;&nbsp;遂以黑白羊祭天地。壬戌，剌葛、涅里衮阿钵诣行在，以稿索自缚，牵羊望拜。<br /><br />&nbsp;&nbsp;&nbsp;&nbsp;上还至大岭。时大军久出，辎重不相属，士卒煮马驹、采野菜以为食，孳畜道毙<br /><br />&nbsp;&nbsp;&nbsp;&nbsp;者十七八，物价十倍，器服资货委弃于楚里河，狼籍数百里，因更剌葛名暴里。<br /><br />&nbsp;&nbsp;&nbsp;&nbsp;丙寅，至库里，以青牛白马祭天地。以生口六百、马二千三百分赐大小鹘军。六<br /><br />&nbsp;&nbsp;&nbsp;&nbsp;月辛巳，至榆岭，以辖赖县人扫古非法残民，磔之。甲申，上登都庵山。抚其先<br /><br />&nbsp;&nbsp;&nbsp;&nbsp;奇首可汗遗迹，徘徊顾瞻而兴叹焉。闻狱官涅离擅造大校，人不堪其苦，有至死<br /><br />&nbsp;&nbsp;&nbsp;&nbsp;者，命诛之。壬辰，次狼河，获逆党雅里、弥里，生埋之铜河南轨下。放所俘还，<br /><br />&nbsp;&nbsp;&nbsp;&nbsp;多为于骨里所掠。上怒，引轻骑驰击。复遣骁将分道追袭，尽获其众并掠者。庚<br /><br />&nbsp;&nbsp;&nbsp;&nbsp;子，次阿敦泺，以养子涅里思附诸弟叛，以鬼箭射杀之。其馀党六千，各以轻重<br /><br />&nbsp;&nbsp;&nbsp;&nbsp;论刑。于厥掠生口者三十馀人，亦俾赎其罪，放归本部。至石岭西，诏收回军乏<br /><br />&nbsp;&nbsp;&nbsp;&nbsp;食所弃兵仗，召北府兵验而还之。以夷离堇涅里衮附诸弟为叛，不忍显戮，命自<br /><br />&nbsp;&nbsp;&nbsp;&nbsp;投崖而死。秋八月己卯，幸龙眉宫，S逆党二十九人，以其妻女赐有功将校，所<br /><br />&nbsp;&nbsp;&nbsp;&nbsp;掠珍宝、孳畜还主；亡其本物者，命责偿其家；不能偿者，赐以其部曲。九月壬<br /><br />&nbsp;&nbsp;&nbsp;&nbsp;戌，上发自西楼。冬十月庚午，驻赤崖。戊寅，和州回鹘来贡。癸未，乙室府人<br /><br />&nbsp;&nbsp;&nbsp;&nbsp;迪里古、迷骨离部人特里以从逆诛。诏群臣分决滞讼，以韩知古录其事，只里姑<br /><br />&nbsp;&nbsp;&nbsp;&nbsp;掌捕亡。十一月，祠木叶山。还次昭乌山，省风俗，见高年，议朝政，定吉凶仪。<br /><br />&nbsp;&nbsp;&nbsp;&nbsp;十二月戊子，燔柴于莲花泺。<br /><br />&nbsp;&nbsp;&nbsp;&nbsp;八年春正月甲辰，以曷鲁为迭剌部夷离堇，忽烈为惕隐。于骨里部人特离敏<br /><br />&nbsp;&nbsp;&nbsp;&nbsp;执逆党怖胡、亚里只等十七人来献，上亲鞫之。辞多连宗室及有胁从者，乃杖杀<br /><br />&nbsp;&nbsp;&nbsp;&nbsp;首恶怖胡，馀并原释。于越率懒之子化哥屡蓄奸谋，上每优容之，而反覆不悛，<br /><br />&nbsp;&nbsp;&nbsp;&nbsp;召父老群臣正其罪，并其子戮之，分其财以给卫士。有司所鞫逆党三百馀人，狱<br /><br />&nbsp;&nbsp;&nbsp;&nbsp;既具上以人命至重，死不复生，赐宴一日，随其平生之好使为之，酒酣，或歌、<br /><br />&nbsp;&nbsp;&nbsp;&nbsp;或舞、或戏射、角恚各极其意。明日，乃以轻重论刑。首恶剌葛，其次迭剌哥，<br /><br />&nbsp;&nbsp;&nbsp;&nbsp;上犹弟之，不忍置法，杖而释之。以寅底石、安端性本庸弱，为剌葛所使，皆释<br /><br />&nbsp;&nbsp;&nbsp;&nbsp;其罪。前于越赫底里子解里、剌葛妻辖剌已实预逆谋，命皆绞杀之。寅底石妻涅<br /><br />&nbsp;&nbsp;&nbsp;&nbsp;离胁从，安端妻粘睦姑尝有忠告，并免。因谓左右曰：“诸弟性虽敏黠，而蓄奸<br /><br />&nbsp;&nbsp;&nbsp;&nbsp;稔恶。尝自矜有出人之智，安忍凶狠，溪壑可塞而贪黩无厌。求人之失，虽小而<br /><br />&nbsp;&nbsp;&nbsp;&nbsp;可恕，谓重如泰山；身行不义，虽入大恶，谓轻于鸿毛。昵比群小，谋及妇人，<br /><br />&nbsp;&nbsp;&nbsp;&nbsp;同恶相济，以危国祚。虽欲不败，其可得乎？北宰相实鲁妻馀卢睹姑于国至亲，<br /><br />&nbsp;&nbsp;&nbsp;&nbsp;一旦负朕，从于叛逆，未置之法而病死，此天诛也。解里自幼与朕常同寝食，眷<br /><br />&nbsp;&nbsp;&nbsp;&nbsp;遇之厚，冠于宗属，亦与其父背大恩而从不轨，兹可恕乎！”秋七月丙申朔，有<br /><br />&nbsp;&nbsp;&nbsp;&nbsp;司上诸帐族与谋逆者三百馀人罪状，皆弃市。上叹曰：“致人于死，岂朕所欲。<br /><br />&nbsp;&nbsp;&nbsp;&nbsp;若止负朕躬，尚可容贷。此曹恣行不道，残害忠良，涂炭生民，剽掠财产。民间<br /><br />&nbsp;&nbsp;&nbsp;&nbsp;昔有万马，今皆徒步，有国以来所未尝有，实不得已而诛之。”冬十月甲子朔，<br /><br />&nbsp;&nbsp;&nbsp;&nbsp;建开皇殿于明王楼基。<br /><br />&nbsp;&nbsp;&nbsp;&nbsp;九年春正月，乌古部叛，讨平之。夏六月，幽州军校齐行本举其族及其部曲<br /><br />&nbsp;&nbsp;&nbsp;&nbsp;男女三千人请降，诏授检校尚书、左仆射，赐名兀欲，给其廪食。数日亡去，幽<br /><br />&nbsp;&nbsp;&nbsp;&nbsp;帅周德威纳之。及诏索之，德威语不逊，乃议南征。冬十月戊申，钓鱼于鸭渌江。<br /><br />&nbsp;&nbsp;&nbsp;&nbsp;新罗遣使贡方物，高丽遣使进宝剑，吴越王钱H遣滕彦休来贡。是岁，君基太一<br /><br />&nbsp;&nbsp;&nbsp;&nbsp;神数见，诏图其像。<br /><br />&nbsp;&nbsp;&nbsp;&nbsp;神册元年春二月丙戌朔，上在龙化州，迭烈部夷离堇耶律曷鲁等率百僚请上<br /><br />&nbsp;&nbsp;&nbsp;&nbsp;尊号，三表乃允。丙申，群臣及诸属国筑坛州东，上尊号曰大圣大明天皇帝，后<br /><br />&nbsp;&nbsp;&nbsp;&nbsp;曰应天大明地皇后。大赦，建元神册。初，阙地为坛，得金铃，因名其地曰金铃<br /><br />&nbsp;&nbsp;&nbsp;&nbsp;冈，坛侧满林曰册圣林。三月丙辰，以迭烈部夷离堇曷鲁为阿庐朵里于越，百僚<br /><br />&nbsp;&nbsp;&nbsp;&nbsp;进秩、颁赉有差，赐T三日。立子倍为皇太子。夏四月乙酉朔，晋幽州节度使卢<br /><br />&nbsp;&nbsp;&nbsp;&nbsp;国用来降，以为幽州兵马留后。甲辰，梁遣郎公远来贺。六月庚寅，吴越王遣滕<br /><br />&nbsp;&nbsp;&nbsp;&nbsp;彦休来贡。秋七月壬申，亲征突厥、吐浑、党项、小蕃、沙陀诸部，皆平之。俘<br /><br />&nbsp;&nbsp;&nbsp;&nbsp;其酋长及其户万五千六百，铠甲、兵仗、器服九十馀万，宝货、驼马、年羊不可<br /><br />&nbsp;&nbsp;&nbsp;&nbsp;胜算。八月，拔朔州，擒节度使李嗣本。勒石纪功于青冢南。冬十月癸未朔，乘<br /><br />&nbsp;&nbsp;&nbsp;&nbsp;胜而东。十一月，攻蔚、新、武、妫、儒五州，斩首万四千七百馀级。自代北至<br /><br />&nbsp;&nbsp;&nbsp;&nbsp;河曲逾阴山，尽有其地。遂改武州为归化州，妫州为可汗州，置西南面招讨司，<br /><br />&nbsp;&nbsp;&nbsp;&nbsp;选有功者领之。其围蔚州，敌楼无故自坏，众军大噪乘之，不逾时而破。时梁及<br /><br />&nbsp;&nbsp;&nbsp;&nbsp;吴越二使皆在焉，诏引环城观之，因赐滕彦休名曰述吕。十二月，收山北八军。<br /><br />&nbsp;&nbsp;&nbsp;&nbsp;二年春二月，晋新州裨将卢文进杀节度使李存矩来降。进攻其城，刺史安金<br /><br />&nbsp;&nbsp;&nbsp;&nbsp;全遁，以文进部将刘殷为刺史。三月辛亥，攻幽州，节度使周德威以幽、并、镇、<br /><br />&nbsp;&nbsp;&nbsp;&nbsp;定、魏五州之兵拒于居庸关之西，合战于新州东，大破之，斩首三万馀级。杀李<br /><br />&nbsp;&nbsp;&nbsp;&nbsp;嗣本之子武八。以后弟阿骨只为统军，实鲁为先锋，东出关略燕、赵，不遇敌而<br /><br />&nbsp;&nbsp;&nbsp;&nbsp;还。己未，于骨里叛，命室鲁以兵讨之。夏四年壬午，围幽州，不克。六月乙巳，<br /><br />&nbsp;&nbsp;&nbsp;&nbsp;望城中有气如烟火状，上曰：“未可攻也。”以大暑霖潦，班师。留曷鲁、卢国<br /><br />&nbsp;&nbsp;&nbsp;&nbsp;用守之。剌葛与其子赛保里叛入幽州。秋八月，李存勖遣李嗣源等救幽州，曷鲁<br /><br />&nbsp;&nbsp;&nbsp;&nbsp;等以兵少而还。<br /><br />&nbsp;&nbsp;&nbsp;&nbsp;三年春正月丙申，以皇弟安端为大内惕隐，命攻云州及西南诸部。二月，达<br /><br />&nbsp;&nbsp;&nbsp;&nbsp;旦国来聘。癸亥，城皇都，以礼部尚书康默记充版筑使。梁遣使来聘。晋、吴越、<br /><br />&nbsp;&nbsp;&nbsp;&nbsp;渤海、高丽、回鹘、阻卜、党项及幽、镇、定、魏、潞等州各遣使来贡。夏四月<br /><br />&nbsp;&nbsp;&nbsp;&nbsp;乙巳，皇弟迭烈哥谋叛，事觉，知有罪当诛，预为营圹，而诸戚请免。上素恶其<br /><br />&nbsp;&nbsp;&nbsp;&nbsp;弟寅底石妻涅里衮，乃曰：“涅里衮能代其死，则从。”涅里衮自缢圹中，并以<br /><br />&nbsp;&nbsp;&nbsp;&nbsp;奴女古、叛人曷鲁只生瘗其中。遂赦迭烈哥。五月乙亥，诏建孔子庙、佛寺、道<br /><br />&nbsp;&nbsp;&nbsp;&nbsp;观。秋七月乙酉，于越曷鲁薨，上震悼久之，辍朝三日，赠赙有加。冬十二月庚<br /><br />&nbsp;&nbsp;&nbsp;&nbsp;子朔，幸辽阳故城。辛丑，北府宰相萧敌鲁薨。戊午，以于越曷鲁弟污里轸为迭<br /><br />&nbsp;&nbsp;&nbsp;&nbsp;烈部夷离堇，萧阿古只为北府宰相。甲子，皇孙隈欲生。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,186999);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="187023.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "187023.html"; var index_page = "index.html"; var sortid = "9"; var article_id = "1618"; var chapter_id = "186999"; var articlename = "辽史"; var chaptername = " 卷一 本纪第一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>