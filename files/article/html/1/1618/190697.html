<!DOCTYPE html>
<html>
<head>
<meta charset="gbk" />
<title>辽史- 卷九十九 列传第二十九-在线阅读-哈西文学网</title>
<meta name="keywords" content="脱脱等，辽史， 卷九十九 列传第二十九全文， 卷九十九 列传第二十九在线阅读 哈西文学网" />
<meta name="description" content="哈西文学网提供脱脱等的辽史  卷九十九 列传第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/190697.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/190697.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十九 列传第二十九</h1>
            <div class="link xb">
                <a href="190675.html">上一页</a>&larr;<a href="index.html">返回列表</a>&rarr;<a
                    href="190731.html">下一页</a></div>			
            <div id="BookText">&nbsp;&nbsp;&nbsp;&nbsp;○萧岩寿耶律撒剌萧速撒耶律挞不也萧挞不也萧忽古耶律石柳<br /><br />&nbsp;&nbsp;&nbsp;&nbsp;萧岩寿，乙室部人。性刚直尚气，仕重熙末。道宗即位，皇太后屡称其贤，<br /><br />&nbsp;&nbsp;&nbsp;&nbsp;由是进用。上出猎较，岩寿典其事，未尝高下于心，帝益重之。历文班太保、同<br /><br />&nbsp;&nbsp;&nbsp;&nbsp;知枢密院事。咸雍四年，从耶律仁先伐阻卜，破之，有诏留屯，亡归者众，由是<br /><br />&nbsp;&nbsp;&nbsp;&nbsp;镌两官。十年，讨敌烈部有功，为其部节度使。大康元年，同知南院宣徽使事，<br /><br />&nbsp;&nbsp;&nbsp;&nbsp;迁北面林牙。密奏乙辛以皇太子知国政，心不自安，与张孝杰数相过从，恐有阴<br /><br />&nbsp;&nbsp;&nbsp;&nbsp;谋，动摇太子。上悟，出乙辛为中京留守。会乙辛生日，上遣近臣耶律白斯本赐<br /><br />&nbsp;&nbsp;&nbsp;&nbsp;物为寿，乙辛因私属白上：“臣见奸人在朝，陛下孤危。身虽在外，窃用寒心。”<br /><br />&nbsp;&nbsp;&nbsp;&nbsp;白斯本还，以闻。上遣人赐乙辛车，谕曰：“无虑弗用，行将召矣。”由是反疑<br /><br />&nbsp;&nbsp;&nbsp;&nbsp;岩寿，出为顺义军节度使。乙辛复入为枢密使，流岩寿于乌隗路，终身拘作。岩<br /><br />&nbsp;&nbsp;&nbsp;&nbsp;寿虽窜逐，恒以社稷为忧，时人为之语曰：“以狼牧羊，何能久长！”三年，乙<br /><br />&nbsp;&nbsp;&nbsp;&nbsp;辛诬岩寿与谋废立事，执还杀之，年四十九。<br /><br />&nbsp;&nbsp;&nbsp;&nbsp;乾统间，赠同中书门下平章事，绘像宜福殿。岩寿廉直，面折廷诤，多与乙<br /><br />&nbsp;&nbsp;&nbsp;&nbsp;辛忤，故及于难。<br /><br />&nbsp;&nbsp;&nbsp;&nbsp;耶律撒剌，字堇隐，南院大王磨鲁古之孙。性忠直沉厚。清宁初，累迁西南<br /><br />&nbsp;&nbsp;&nbsp;&nbsp;面招讨使，以治称。咸雍九年，改北院大王。未几，为契丹行宫都部署。大康二<br /><br />&nbsp;&nbsp;&nbsp;&nbsp;年，耶律乙辛为中京留守，诏百官廷议，欲复召之，群臣无敢正言。撒剌独奏曰：<br /><br />&nbsp;&nbsp;&nbsp;&nbsp;“萧岩寿言乙辛有罪，不可为枢臣，故陛下出之；今复召，恐天下生疑。”进谏<br /><br />&nbsp;&nbsp;&nbsp;&nbsp;者三，不纳，左右为之震悚。乙辛复为枢密使，见撒剌，让曰：“与君无憾，何<br /><br />&nbsp;&nbsp;&nbsp;&nbsp;独异议？”撒剌曰：“此社稷计，何憾之有！”乙辛诬撒剌与速撒同谋废立，诏<br /><br />&nbsp;&nbsp;&nbsp;&nbsp;按无迹，出为始平军节度使。及萧讹都斡诬首，竟遣使杀之。乾统间，追封漆水<br /><br />&nbsp;&nbsp;&nbsp;&nbsp;郡王，绘像宜福殿，仍追赠三子官爵。<br /><br />&nbsp;&nbsp;&nbsp;&nbsp;萧速撒，字秃鲁堇，突吕不部人。性沉毅。重熙间，累迁右护卫太保。蒲奴<br /><br />&nbsp;&nbsp;&nbsp;&nbsp;里叛，从耶律义先往讨，执首乱陶得里以归。清宁中，历北面林牙、彰国军节度<br /><br />&nbsp;&nbsp;&nbsp;&nbsp;使，入为北院枢密副使。咸雍十年，经略西南边，撤宋堡障，戍以皮室军，上嘉<br /><br />&nbsp;&nbsp;&nbsp;&nbsp;之。大康二年，知北院枢密使事。耶律乙辛权宠方盛，附丽者多至通显，速撒未<br /><br />&nbsp;&nbsp;&nbsp;&nbsp;尝造门。乙辛衔之，诬构速撒首谋废立。按之无验，出为上京留守。乙辛复令萧<br /><br />&nbsp;&nbsp;&nbsp;&nbsp;讹都斡以前事诬告，上怒，不复加讯，遣使杀之。时方盛暑，尸诸原野，容色不<br /><br />&nbsp;&nbsp;&nbsp;&nbsp;变，乌鹊不敢近。乾统间，追封兰陵郡王，绘像宜福殿。<br /><br />&nbsp;&nbsp;&nbsp;&nbsp;耶律挞不也，字撒班，系出季父房。父高家，仕至林牙，重熙间破夏人于金<br /><br />&nbsp;&nbsp;&nbsp;&nbsp;肃军有功，优加赏赉。挞不也清宁中补牌印郎君，累迁永兴宫使。九年，平重元<br /><br />&nbsp;&nbsp;&nbsp;&nbsp;之乱，以功知点检司事，赐平乱功臣，为怀德军节度使。咸雍五年，迁遥辇克。<br /><br />&nbsp;&nbsp;&nbsp;&nbsp;大康三年，授北院宣徽使。耶律乙辛谋害太子，挞不也知其奸，欲杀乙辛及萧特<br /><br />&nbsp;&nbsp;&nbsp;&nbsp;里得、萧十三等。乙辛知之，令其党诬构挞不也与废立事，杀之。乾统间，追封<br /><br />&nbsp;&nbsp;&nbsp;&nbsp;漆水郡王，绘像宜福殿。<br /><br />&nbsp;&nbsp;&nbsp;&nbsp;萧挞不也，字斡里端，国舅郡王高九之孙。性刚直。咸雍中，补祗候郎君。<br /><br />&nbsp;&nbsp;&nbsp;&nbsp;大康元年，为彰愍宫使，尚赵国公主，拜驸马都尉。三年，改同知汉人行宫都部<br /><br />&nbsp;&nbsp;&nbsp;&nbsp;署。与北院宣徽使耶律挞不也善，乙辛嫉之，令人诬告谋废立事。不胜s掠，诬<br /><br />&nbsp;&nbsp;&nbsp;&nbsp;伏。上引问，昏聩不能自陈，遂见杀。乾统间，追封兰陵郡王，绘像宜福殿。<br /><br />&nbsp;&nbsp;&nbsp;&nbsp;萧忽古，字阿斯怜，性忠直，捷有力。甫冠，补禁军。咸雍初，从招讨使<br /><br />&nbsp;&nbsp;&nbsp;&nbsp;耶律赵三讨番部之违命者。及请降，来介有能跃驼峰而上者，以儇捷相诧。赵三<br /><br />&nbsp;&nbsp;&nbsp;&nbsp;问左右谁能此，忽古被重铠而出，手不及峰，一跃而上，使者大骇。赵三以女妻<br /><br />&nbsp;&nbsp;&nbsp;&nbsp;之。帝闻，召为护卫。时北院枢密使耶律乙辛以狡佞得幸，肆行凶暴。忽古伏于<br /><br />&nbsp;&nbsp;&nbsp;&nbsp;桥下，伺其过，欲杀之。俄以暴雨坏桥，不果。后又欲杀于猎所，为亲友所沮。<br /><br />&nbsp;&nbsp;&nbsp;&nbsp;大康三年，复欲杀乙辛及萧得里特等，乙辛知而械系之。考劾不服，流于边。及<br /><br />&nbsp;&nbsp;&nbsp;&nbsp;太子废徙于上京，召忽古至，杀之。乾统初，追赠龙虎卫上将军。<br /><br />&nbsp;&nbsp;&nbsp;&nbsp;耶律石柳，字酬宛，六院部人。祖独，南院大王。父安十，统军副使。<br /><br />&nbsp;&nbsp;&nbsp;&nbsp;石柳性刚直，有经世志。始为牌印郎君。大康初，为夷离毕郎君。时枢密使耶律<br /><br />&nbsp;&nbsp;&nbsp;&nbsp;乙辛诬杀皇后，谋废太子，斥忠贤，进奸党，石柳恶其所为，乙辛觉之。太子既<br /><br />&nbsp;&nbsp;&nbsp;&nbsp;废，以石柳附太子，流镇州。天祚即位，召为御史中丞。时方治乙辛党，有司不<br /><br />&nbsp;&nbsp;&nbsp;&nbsp;以为意。石柳上书曰：<br /><br />&nbsp;&nbsp;&nbsp;&nbsp;臣前为奸臣所陷，斥窜边郡。幸蒙召用，不敢隐默。恩赏明则贤者劝，刑罚<br /><br />&nbsp;&nbsp;&nbsp;&nbsp;当则奸人沮。二者既举，天下不劳而治。臣见耶律乙辛身出寒微，位居枢要，窃<br /><br />&nbsp;&nbsp;&nbsp;&nbsp;权肆恶，不胜名状。蔽先帝之明，诬陷顺圣，构害忠谠，败国罔上，自古所无。<br /><br />&nbsp;&nbsp;&nbsp;&nbsp;赖庙社之休，陛下获纂成业，积年之冤，一旦洗雪。正陛下英断，克成孝道之秋。<br /><br />&nbsp;&nbsp;&nbsp;&nbsp;如萧得里特实乙辛之党，耶律合鲁亦不为早辨，赖陛下之明，遂正其事。臣见陛<br /><br />&nbsp;&nbsp;&nbsp;&nbsp;下多疑，故有司顾望，不切推问。乙辛在先帝朝，权宠无比。先帝若以顺考为实，<br /><br />&nbsp;&nbsp;&nbsp;&nbsp;则乙辛为功臣，陛下岂得立耶？先帝黜逐嬖后，诏陛下在左右，是亦悔前非也。<br /><br />&nbsp;&nbsp;&nbsp;&nbsp;陛下讵可忘父雠不报，宽逆党不诛？今灵骨未获，而求之不切。《传》曰，圣人<br /><br />&nbsp;&nbsp;&nbsp;&nbsp;之德，无加于孝。昔唐德宗因乱失母，思慕悲伤，孝道益著。周公诛飞廉、恶来，<br /><br />&nbsp;&nbsp;&nbsp;&nbsp;天下大悦。今逆党未除，大冤不报，上无以慰顺考之灵，下无以释天下之愤。怨<br /><br />&nbsp;&nbsp;&nbsp;&nbsp;气上结，水旱为l。臣愿陛下下明诏，求顺考之瘗所，尽收逆党以正邦宪，快四<br /><br />&nbsp;&nbsp;&nbsp;&nbsp;方忠义之心，昭国家赏罚之用，然后致治之道可得而举矣。谨别录顺圣升遐及乙<br /><br />&nbsp;&nbsp;&nbsp;&nbsp;辛等事，昧死以闻。<br /><br />&nbsp;&nbsp;&nbsp;&nbsp;书奏不报，闻者莫不叹惋。乾统中，遥授静江军节度使，卒。子马哥，同中<br /><br />&nbsp;&nbsp;&nbsp;&nbsp;书门下平章事。<br /><br />&nbsp;&nbsp;&nbsp;&nbsp;论曰：《易》言“履霜，坚冰至”，谨始也。使道宗能从岩寿、撒剌之谏，<br /><br />&nbsp;&nbsp;&nbsp;&nbsp;后何得而诬，太子何得而废哉？速撒、挞不也以忠言见杀，国欲无乱，得乎？石<br /><br />&nbsp;&nbsp;&nbsp;&nbsp;柳之书，亦幸出于乙辛即败之后，获行其说。有国家者，可不知人哉！</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,190697);">加入书签</a><a
                        href="190675.html">上一页</a>&larr;<a href="index.html">返回列表</a>&rarr;<a
                            href="190731.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "190675.html"; var next_page = "190731.html"; var index_page = "index.html"; var sortid = "9"; var article_id = "1618"; var chapter_id = "190697"; var articlename = "辽史"; var chaptername = " 卷九十九 列传第二十九"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>