<!DOCTYPE html>
<html>
<head>
<meta charset="gbk" />
<title>辽史- 卷二十三 本纪第二十三-在线阅读-哈西文学网</title>
<meta name="keywords" content="脱脱等，辽史， 卷二十三 本纪第二十三全文， 卷二十三 本纪第二十三在线阅读 哈西文学网" />
<meta name="description" content="哈西文学网提供脱脱等的辽史  卷二十三 本纪第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188647.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188647.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三 本纪第二十三</h1>
            <div class="link xb">
                <a href="188624.html">上一页</a>&larr;<a href="index.html">返回列表</a>&rarr;<a
                    href="188671.html">下一页</a></div>			
            <div id="BookText">&nbsp;&nbsp;&nbsp;&nbsp;○道宗三<br /><br />&nbsp;&nbsp;&nbsp;&nbsp;八年春正月癸未，乌古敌烈部详稳耶律巢等奏克北边捷。以战多杀人，饭僧<br /><br />&nbsp;&nbsp;&nbsp;&nbsp;南京、中京。甲申，如鱼儿泺。壬寅，昏雾连日。二月丙辰，北、南枢密院言无<br /><br />&nbsp;&nbsp;&nbsp;&nbsp;事可陈。壬戌，以讨北部功，乌古敌烈部详稳耶律巢知北院大王事，都监萧阿鲁<br /><br />&nbsp;&nbsp;&nbsp;&nbsp;带乌古敌烈部详稳，加左监门卫上将军。戊辰，岁饥，免武安州租税，振恩、蔚、<br /><br />&nbsp;&nbsp;&nbsp;&nbsp;顺、惠等州民。三月癸卯，有司奏春、泰、宁江三州三千余人愿为僧尼，受具足<br /><br />&nbsp;&nbsp;&nbsp;&nbsp;戒，许之。夏四月壬子，振义、饶二州民。丁巳，驻跸塔里舍。己卯，清暑拖古<br /><br />&nbsp;&nbsp;&nbsp;&nbsp;烈。五月壬午，晋王仁先薨。六月甲寅，振易州贫民。己未，振中京。甲子，振<br /><br />&nbsp;&nbsp;&nbsp;&nbsp;兴中府。甲戌，封北府宰相杨绩为赵王，枢密副使耶律观参知政事兼知南院枢密<br /><br />&nbsp;&nbsp;&nbsp;&nbsp;使事。丁丑，高丽遣使来贡。秋七月己卯，庆州靳文高八世同居，诏赐爵。丙申，<br /><br />&nbsp;&nbsp;&nbsp;&nbsp;振饶州饥民。丁酉，幸黑岭。丁未，以御书《华严经五颂》出示群臣。闰月辛未，<br /><br />&nbsp;&nbsp;&nbsp;&nbsp;射熊于l羊山。八月庚辰，混同郡王侯古薨，遣使致祭。九月甲子，驻跸藕丝淀。<br /><br />&nbsp;&nbsp;&nbsp;&nbsp;冬十月己丑，参知政事耶律观矫制营私第，降为庶人。癸巳，回鹘来贡。十一庚<br /><br />&nbsp;&nbsp;&nbsp;&nbsp;戌，免祖州税。丙辰，大雪，许民樵采禁地。丁卯，赐延昌宫贫户钱。十二月戊<br /><br />&nbsp;&nbsp;&nbsp;&nbsp;辰，汉人行宫都部署耶律仲禧封韩国公，枢密副使、参知政事赵徽出为武定军节<br /><br />&nbsp;&nbsp;&nbsp;&nbsp;度使，枢密副使柴德滋参知政事，汉人行宫副部署耶律大悲奴升都部署，同知南<br /><br />&nbsp;&nbsp;&nbsp;&nbsp;院枢密使事萧韩家奴知左夷离毕事。丁丑，以坤宁节，大赦。庚寅，赐高丽佛经<br /><br />&nbsp;&nbsp;&nbsp;&nbsp;一藏。<br /><br />&nbsp;&nbsp;&nbsp;&nbsp;九年春正月丁未，如双泺。夏四月壬辰，如旺国崖。秋七月甲辰，猎大熊山。<br /><br />&nbsp;&nbsp;&nbsp;&nbsp;戊申，乌古敌烈统军言，八石烈敌烈人杀其节度使以叛。己酉，诏隗乌古部军分<br /><br />&nbsp;&nbsp;&nbsp;&nbsp;道击之。丙寅，南京奏归义。涞水两县蝗飞入宋境，余为蜂所食。八月丙申，以<br /><br />&nbsp;&nbsp;&nbsp;&nbsp;耶律仲禧为南院枢密使。九月癸卯，驻跸独卢金。冬十月，幸阴山，遂如西京。<br /><br />&nbsp;&nbsp;&nbsp;&nbsp;十一月戊午，诏行幸之地免租一年。甲子，南院大王合理只致仕。十二月辛未，<br /><br />&nbsp;&nbsp;&nbsp;&nbsp;以知北院枢密使事耶律宜新为中京留守，南院宣徽使耶律撒剌为南院大王。壬辰，<br /><br />&nbsp;&nbsp;&nbsp;&nbsp;高丽、夏国并遣使来贡。<br /><br />&nbsp;&nbsp;&nbsp;&nbsp;十年春正月乙卯，如鸳鸯泺。二月癸未，蠲平州复业民租赋。戊子，阻卜来<br /><br />&nbsp;&nbsp;&nbsp;&nbsp;贡。三月甲子，如拖古烈。以耶律巢为北院大王。夏四月，旱。辛未，以奚人达<br /><br />&nbsp;&nbsp;&nbsp;&nbsp;鲁三世同居，赐官旌之。五月丙寅，录囚。六月戊辰，亲出题试进士。壬申，诏<br /><br />&nbsp;&nbsp;&nbsp;&nbsp;臣庶言得失。丙子，御永安殿，策贤良。秋七月丙辰，如秋山。癸亥，谒庆陵。<br /><br />&nbsp;&nbsp;&nbsp;&nbsp;九月庚戌，幸东京，谒二仪、五鸾殿。癸亥，祠木叶山。冬十月丁卯，驻跸藕丝<br /><br />&nbsp;&nbsp;&nbsp;&nbsp;淀。丁丑，诏有司颁行《史记》、《汉书》。十一月戊午，高丽遣使来贡。十二<br /><br />&nbsp;&nbsp;&nbsp;&nbsp;月辛巳，改明年为大康，大赦。<br /><br />&nbsp;&nbsp;&nbsp;&nbsp;大康元年春正月乙未，如混同江。壬寅，振云州饥。二月丁卯，祥州火，遣<br /><br />&nbsp;&nbsp;&nbsp;&nbsp;使恤灾。乙酉，驻跸大鱼泺。丁亥，以获鹅，加鹰坊使耶律杨六为工部尚书。三<br /><br />&nbsp;&nbsp;&nbsp;&nbsp;月乙巳，命皇太子写佛书。夏四月丙子，振平州饥。己酉，如犊山闰月丙午，振<br /><br />&nbsp;&nbsp;&nbsp;&nbsp;平、滦二州饥。庚戌，皇孙延禧生。五月甲子，赐妃之亲及东宫僚属爵有差。六<br /><br />&nbsp;&nbsp;&nbsp;&nbsp;月癸巳，以兴圣宫使奚谢家奴知奚六部大王事。戊戌，知三司使事韩操以钱谷增<br /><br />&nbsp;&nbsp;&nbsp;&nbsp;羡，授三司使。癸卯，遣使按问诸路囚。以惕隐大悲奴为始平军节度使，参知政<br /><br />&nbsp;&nbsp;&nbsp;&nbsp;事柴德滋武定军节度使。乙卯，吐蕃来贡。丙辰，诏皇太子总领朝政，仍戒谕之。<br /><br />&nbsp;&nbsp;&nbsp;&nbsp;以武定军节度使赵徽为南府宰相，枢密副使杨遵勖参知政事。秋七月辛酉朔，猎<br /><br />&nbsp;&nbsp;&nbsp;&nbsp;平地松林。丙寅，振南京贫民。八月庚寅朔，日有食之。九月乙亥，驻跸藕丝淀。<br /><br />&nbsp;&nbsp;&nbsp;&nbsp;己卯，以南京饥，免租税一年，仍出钱粟振之。冬十月，西北路酋长遐搭、雏搭、<br /><br />&nbsp;&nbsp;&nbsp;&nbsp;双古等来降。十一月辛酉，皇后被诬，赐死；杀伶人赵惟一、高长命，并籍其家<br /><br />&nbsp;&nbsp;&nbsp;&nbsp;属。十二月己丑朔，以南京统军使耶律魇奴为惕隐，汉人行宫都部署耶律枢密<br /><br />&nbsp;&nbsp;&nbsp;&nbsp;副使，同知东京留守事萧铎剌夷离毕。庚寅，赐张孝杰国姓。壬辰，以西京留守<br /><br />&nbsp;&nbsp;&nbsp;&nbsp;萧燕六为左夷离毕。<br /><br />&nbsp;&nbsp;&nbsp;&nbsp;二年春正月己未，如春水。庚辰，驻跸双泺。二月戊子，振黄龙府饥。癸丑，<br /><br />&nbsp;&nbsp;&nbsp;&nbsp;南京路饥，免租税一年。三月辛酉，皇太后崩。壬戌，遣殿前副点检耶律辖古报<br /><br />&nbsp;&nbsp;&nbsp;&nbsp;哀于宋。癸亥，遣使报哀于高丽、夏国。丁卯，大赦。戊寅，以皇太后遗物遣使<br /><br />&nbsp;&nbsp;&nbsp;&nbsp;遗宋、夏。夏六月乙酉朔，上大行皇太后尊谥曰仁懿皇后。戊子，宋及高丽、夏<br /><br />&nbsp;&nbsp;&nbsp;&nbsp;国各遣使吊祭。甲午，葬仁懿皇后于庆陵。己亥，驻跸拖古烈。壬寅，出北院枢<br /><br />&nbsp;&nbsp;&nbsp;&nbsp;密魏王耶律乙辛为中京留守。丁未，册皇后萧氏，封其父祗候郎君鳖里剌为赵王，<br /><br />&nbsp;&nbsp;&nbsp;&nbsp;叔西北路招讨使余里也辽西郡王，兄汉人行宫都部署、驸马都慰霞抹柳城郡王，<br /><br />&nbsp;&nbsp;&nbsp;&nbsp;参知政事杨遵勖知南院枢密使事，北院枢密使副萧速撒知北院枢密使事，汉人行<br /><br />&nbsp;&nbsp;&nbsp;&nbsp;宫副部署刘诜参知政事。己酉，南府宰相赵徽致仕。秋七月戊辰，如秋山。癸酉，<br /><br />&nbsp;&nbsp;&nbsp;&nbsp;柳城郡王霞抹薨。八月庚寅，猎，遇失其母，悯之，不射。九月戊午，以南京<br /><br />&nbsp;&nbsp;&nbsp;&nbsp;蝗，免明年租税。己卯，驻跸藕丝淀。冬十月戊戌，召中京留守魏王耶律乙辛复<br /><br />&nbsp;&nbsp;&nbsp;&nbsp;为北院枢密使。十一月甲戌，上欲观《起居注》，修注郎不及忽突堇等不进，<br /><br />&nbsp;&nbsp;&nbsp;&nbsp;各杖二百，罢之。流林牙萧岩寿于乌隗部。是月，南京地震，民舍多坏。十二月<br /><br />&nbsp;&nbsp;&nbsp;&nbsp;己丑，以左夷离毕萧挞不也为南京统军使。<br /><br />&nbsp;&nbsp;&nbsp;&nbsp;三年春正月癸丑，如混同江。乙卯，省诸道春贡金帛，及停周岁所输尚方银。<br /><br />&nbsp;&nbsp;&nbsp;&nbsp;二月壬午朔，东北路统军使萧韩家奴加尚父，封吴王。甲申，诏北院枢密使魏王<br /><br />&nbsp;&nbsp;&nbsp;&nbsp;耶律乙辛同母兄大奴、同母弟阿思世预北、南院枢密之选，其异母诸弟世预夷离<br /><br />&nbsp;&nbsp;&nbsp;&nbsp;堇之选。己丑，如鱼儿泺。辛卯，中京饥，罢巡幸。夏四月乙酉，泛舟黑龙江。<br /><br />&nbsp;&nbsp;&nbsp;&nbsp;五月丙辰，玉田、安次m，伤稼。癸亥，日中有黑子。己巳，驻跸犊山。乙亥，<br /><br />&nbsp;&nbsp;&nbsp;&nbsp;北院枢密使耶律乙辛奏，右护卫太保查剌等告知北院枢密使事萧速撒等八人谋立<br /><br />&nbsp;&nbsp;&nbsp;&nbsp;皇太子，上以无状，不治，出速撒等三人补外，护卫撒拨等六人各鞭百余，徙于<br /><br />&nbsp;&nbsp;&nbsp;&nbsp;边。丙子，以西北路招讨使辽西郡王萧余里也为北府宰相，兼知契丹行宫都部署<br /><br />&nbsp;&nbsp;&nbsp;&nbsp;事。戊寅，诏告谋逆事者，重加官赏。六月己卯朔，耶律乙辛令牌印郎君萧讹都<br /><br />&nbsp;&nbsp;&nbsp;&nbsp;斡诬首尝预速撒等谋，籍其姓名以告。即命乙辛及耶律仲禧、萧余里也、耶律孝<br /><br />&nbsp;&nbsp;&nbsp;&nbsp;杰、杨遵勖、燕哥、抄只、萧十三等鞫治，杖皇太子，囚之宫中。辛巳，杀宿直<br /><br />&nbsp;&nbsp;&nbsp;&nbsp;官敌里剌等三人。壬午，杀宣徽使挞不也等二人。癸未，杀始平军节度使撒剌等<br /><br />&nbsp;&nbsp;&nbsp;&nbsp;十人，又遣使杀上京留守速撒，及已徙护卫撒拨等六人。乙酉，杀耶律挞不也及<br /><br />&nbsp;&nbsp;&nbsp;&nbsp;其弟陈留。丙戌，废皇太子为庶人，囚之上京。己丑，回鹘来贡。杀东京留守同<br /><br />&nbsp;&nbsp;&nbsp;&nbsp;知耶律回里不。辛卯，杀速撒等诸子，籍其家。戊申，遣使按五京诸道狱。秋七<br /><br />&nbsp;&nbsp;&nbsp;&nbsp;月辛亥，护卫太保查剌加镇国大将军，预突吕不部节度使之选，室韦查剌及萧宝<br /><br />&nbsp;&nbsp;&nbsp;&nbsp;神奴、谋鲁古并加左卫大将军，牌印郎君讹都斡尚皇女赵国公主，授驸马都尉、<br /><br />&nbsp;&nbsp;&nbsp;&nbsp;始平军节度使，祗候郎君耶律挞不也及萧图古辞并加监门卫上将军。壬子，知北<br /><br />&nbsp;&nbsp;&nbsp;&nbsp;院枢密副使萧韩家奴为汉人行宫都部署。乙丑，如秋山。丁丑，谒庆陵。八月庚<br /><br />&nbsp;&nbsp;&nbsp;&nbsp;寅，汉人行宫都部署萧韩家奴薨。辛丑，谒庆陵。九月癸亥，玉田贡嘉禾。壬申，<br /><br />&nbsp;&nbsp;&nbsp;&nbsp;修乾陵庙。冬十月辛丑，驻跸藕丝淀。十一月，北院枢密使耶律乙辛遣其私人盗<br /><br />&nbsp;&nbsp;&nbsp;&nbsp;杀庶人浚于上京。闰十二月戊午，以北府宰相辽西郡王萧余里也知北院枢密使事，<br /><br />&nbsp;&nbsp;&nbsp;&nbsp;左夷离毕耶律燕哥为契丹行宫都部署。丙寅，预行正旦礼。是岁，南京大熟。<br /><br />&nbsp;&nbsp;&nbsp;&nbsp;四年春正月庚辰，如春水。甲午，振东京饥。二月乙丑，驻跸扫获野。戊辰，<br /><br />&nbsp;&nbsp;&nbsp;&nbsp;以东路统军使耶律王九为惕隐。夏四月辛亥，高丽遣使乞赐鸭渌江以东地，不许。<br /><br />&nbsp;&nbsp;&nbsp;&nbsp;五月丙戌，驻跸散水原。六月甲寅，阻卜诸酋长进良马。秋七月甲戌，诸路奏饭<br /><br />&nbsp;&nbsp;&nbsp;&nbsp;僧尼三十六万。八月癸卯，诏有司决滞狱。九月乙未，驻跸藕丝淀。庚子，五国<br /><br />&nbsp;&nbsp;&nbsp;&nbsp;部长来贡。冬十月癸卯，以参知政事刘伸为保静军节度使。十一月丁亥，禁士庶<br /><br />&nbsp;&nbsp;&nbsp;&nbsp;服用锦绮、日月、山龙之文。己丑，回鹘遣使来贡。庚寅，南院枢密使耶律仲禧<br /><br />&nbsp;&nbsp;&nbsp;&nbsp;为广德军节度使。辛卯，锦州民张宝四世同居，命诸子三班院祗候。十二月丁卯，<br /><br />&nbsp;&nbsp;&nbsp;&nbsp;以北院枢密副使耶律知北院枢密使事。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188647);">加入书签</a><a
                        href="188624.html">上一页</a>&larr;<a href="index.html">返回列表</a>&rarr;<a
                            href="188671.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188624.html"; var next_page = "188671.html"; var index_page = "index.html"; var sortid = "9"; var article_id = "1618"; var chapter_id = "188647"; var articlename = "辽史"; var chaptername = " 卷二十三 本纪第二十三"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>