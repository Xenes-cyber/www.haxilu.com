<!DOCTYPE html>
<html>
<head>
<meta charset="gbk" />
<title>辽史- 卷十八 本纪第十八-在线阅读-哈西文学网</title>
<meta name="keywords" content="脱脱等，辽史， 卷十八 本纪第十八全文， 卷十八 本纪第十八在线阅读 哈西文学网" />
<meta name="description" content="哈西文学网提供脱脱等的辽史  卷十八 本纪第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188058.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188058.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 本纪第十八</h1>
            <div class="link xb">
                <a href="187621.html">上一页</a>&larr;<a href="index.html">返回列表</a>&rarr;<a
                    href="188169.html">下一页</a></div>			
            <div id="BookText">&nbsp;&nbsp;&nbsp;&nbsp;○兴宗一<br /><br />&nbsp;&nbsp;&nbsp;&nbsp;兴宗神圣孝章皇帝，讳宗真，字夷不堇，小字只骨。圣宗长子，母曰钦哀皇<br /><br />&nbsp;&nbsp;&nbsp;&nbsp;后萧氏。上始生，齐天皇后取养之。幼而聪明，长而魁伟，龙颜日角，豁达大度。<br /><br />&nbsp;&nbsp;&nbsp;&nbsp;善骑射，好儒术，通音律。三岁封梁王。太平元年，册为皇太子。十年六月，判<br /><br />&nbsp;&nbsp;&nbsp;&nbsp;北南院枢密使事。<br /><br />&nbsp;&nbsp;&nbsp;&nbsp;十一年夏六月己卯，圣宗崩，即皇帝位于柩前。壬午，尊母元妃萧氏为皇太<br /><br />&nbsp;&nbsp;&nbsp;&nbsp;后。甲申，遣使告哀于宋及夏、高丽。是年，御宣政殿放进士刘贞等五十七人。<br /><br />&nbsp;&nbsp;&nbsp;&nbsp;辛卯，大赦，改元景福。乙未，奉大行皇帝梓宫，殡于永安山太平殿。辛丑，皇<br /><br />&nbsp;&nbsp;&nbsp;&nbsp;太后赐驸马萧I不里、萧匹敌死，围场都太师女直著骨里、右祗候郎君详稳萧延<br /><br />&nbsp;&nbsp;&nbsp;&nbsp;留等七人皆弃市，籍其家，迁齐天皇后于上京。秋七月丙午朔，皇太后率皇族大<br /><br />&nbsp;&nbsp;&nbsp;&nbsp;临于太平殿。高丽遣使吊慰。上召晋王萧普古等饮博，夜分乃罢。丁未，击鞠。<br /><br />&nbsp;&nbsp;&nbsp;&nbsp;戊申，以耶律韩八为左夷离毕，特末里为左祗候郎君详稳，横帐郎君乐古权右祗<br /><br />&nbsp;&nbsp;&nbsp;&nbsp;候郎君祥稳。己酉，以耶律郑留为于厥迪烈都详稳，高八为右皮室详稳。庚戌，<br /><br />&nbsp;&nbsp;&nbsp;&nbsp;赈蓟州民饥。癸丑，诏写大行皇帝御容。甲寅，录囚。以观察姚居信为上将军。<br /><br />&nbsp;&nbsp;&nbsp;&nbsp;建庆州于庆陵之南，徙民实之，充奉陵邑。乙卯，以比岁丰稔，罢给东京统军司<br /><br />&nbsp;&nbsp;&nbsp;&nbsp;粮。丁巳，上谒大行皇帝御容，哀恸久之。因诏写北府宰相萧孝先、南府宰相萧<br /><br />&nbsp;&nbsp;&nbsp;&nbsp;孝穆像于御容殿。以萧阿姑轸为东京留守。丁卯，谒太平殿，焚先帝所御弓矢。<br /><br />&nbsp;&nbsp;&nbsp;&nbsp;幸晋王普古第视疾。辛未，录囚。壬申，上谒神主帐，时奥隈萧氏始入宫，亦命<br /><br />&nbsp;&nbsp;&nbsp;&nbsp;拜之。八月壬午，迁大行皇帝梓宫于涂殿。九月戊申，躬视庆陵。庚戌，问安<br /><br />&nbsp;&nbsp;&nbsp;&nbsp;于皇太后。辛亥，宋遣王随、曹仪致祭，王[、许怀信、梅询、张纶来慰两宫，<br /><br />&nbsp;&nbsp;&nbsp;&nbsp;范讽、孙继业贺即位，孔道辅、魏昭文贺皇太吊后册礼。戊午，焚弧矢、鞍勒于<br /><br />&nbsp;&nbsp;&nbsp;&nbsp;涂殿。庚申，夏国遣使来慰。庚午，以宋使吊祭，丧服临涂殿。甲戌，遣御<br /><br />&nbsp;&nbsp;&nbsp;&nbsp;史中丞耶律翥、司农卿张确、详稳耶律励、四方馆使高维翰谢宋吊慰。冬十月戊<br /><br />&nbsp;&nbsp;&nbsp;&nbsp;寅，宰臣吕德懋薨。癸未，杀I不里党弥勒奴、观音奴等。丙戌，遣工部尚书高<br /><br />&nbsp;&nbsp;&nbsp;&nbsp;德顺、崇禄卿李可封致先帝遗物于宋；以右领军卫上将军耶律逊、少府监马惮充<br /><br />&nbsp;&nbsp;&nbsp;&nbsp;皇太后谢宋使；右监门卫上将军耶律元载、引进使魏永充皇帝谢宋使。丁酉，夏<br /><br />&nbsp;&nbsp;&nbsp;&nbsp;国遣使来赙。戊戌，以萧革、赵为果、耶律郁、马保业充来岁贺宋正旦使副。闰<br /><br />&nbsp;&nbsp;&nbsp;&nbsp;月辛亥，谒涂殿，阅玄宫s器。有司请以生辰为永寿节，皇太后生辰为应圣节，<br /><br />&nbsp;&nbsp;&nbsp;&nbsp;从之。辛酉，阅新造铠甲。丁卯，振黄龙府饥民。十一月壬辰，上率百僚奠于<br /><br />&nbsp;&nbsp;&nbsp;&nbsp;涂殿。出大行皇帝服御、玩好焚之。纵五坊鹰鹘。甲午，葬文武大孝宣皇帝于庆<br /><br />&nbsp;&nbsp;&nbsp;&nbsp;陵。乙未，祭天地。问安皇太后。丙申，谒庆陵，以遗物赐群臣，名其山曰庆云，<br /><br />&nbsp;&nbsp;&nbsp;&nbsp;殿曰望仙。十二月癸丑，至自庆陵。皇太后听政，帝不亲庶务，群臣表请，不从。<br /><br />&nbsp;&nbsp;&nbsp;&nbsp;是岁，以兴平公主下嫁夏国王李德昭子元昊，以元昊为夏国公、驸马都尉。<br /><br />&nbsp;&nbsp;&nbsp;&nbsp;重熙元年春正月壬申朔，皇太后御正殿，受帝与群臣朝。宋遣任布、王遵范、<br /><br />&nbsp;&nbsp;&nbsp;&nbsp;陈琰、王克善来贺。乙亥，宋遣郑向、郭遵范来贺永寿节。丁丑，如雪林。二月，<br /><br />&nbsp;&nbsp;&nbsp;&nbsp;大L。三月壬申朔，尚父、漆水郡王敌烈复为惕隐。是春，皇太后诬齐天皇后以<br /><br />&nbsp;&nbsp;&nbsp;&nbsp;罪，遣人即上京行弑。后请具浴以就死，许之。有顷，后崩。夏四月乙巳，清暑<br /><br />&nbsp;&nbsp;&nbsp;&nbsp;别辇斗。秋七月，猎平地松林。以萧达溥、王英秀、萧麓、张素羽充来岁贺宋正<br /><br />&nbsp;&nbsp;&nbsp;&nbsp;旦生辰使。八月丙午，驻跸剌河源。皇子洪基生。冬十月己酉，幸中京。十一月<br /><br />&nbsp;&nbsp;&nbsp;&nbsp;己卯，帝率群臣上皇太后尊号曰法天应运仁德章圣皇太后；群臣上皇帝尊号曰文<br /><br />&nbsp;&nbsp;&nbsp;&nbsp;武仁圣昭孝皇帝。大赦，改元重熙。癸未，宋遣刘随、王德本来贺应圣节。以杨<br /><br />&nbsp;&nbsp;&nbsp;&nbsp;佶为翰林承旨。丙戌，夏国遣使来贺。辛卯，五国酋长来贡。夏国王李德昭薨，<br /><br />&nbsp;&nbsp;&nbsp;&nbsp;册其子夏国公元昊为夏国王。十二月庚戌，宋遣胥偃、王从益、崔暨、张怀志来<br /><br />&nbsp;&nbsp;&nbsp;&nbsp;贺来岁正旦；又遣杨日严、王克纂来贺永寿节。以北大王耶律求翰同平章事。是<br /><br />&nbsp;&nbsp;&nbsp;&nbsp;年，放进士刘师贞等五十七人。<br /><br />&nbsp;&nbsp;&nbsp;&nbsp;二年春正月庚辰，东幸。乙酉，夏国遣使来贡。壬辰，女直详稳台押率所部<br /><br />&nbsp;&nbsp;&nbsp;&nbsp;来贡。宋遣曹琮来告母后刘氏哀，章得象、安继昌来馈母后遗物。即遣兴圣宫使<br /><br />&nbsp;&nbsp;&nbsp;&nbsp;耶律寿宁、给事中知制诰李奎充祭奠使；天德军节度使耶律卿宁、大理卿和道亨、<br /><br />&nbsp;&nbsp;&nbsp;&nbsp;河西军节度使耶律嵩、引进使马世卿充两宫吊慰。秋七月甲子朔，以耶律楚、高<br /><br />&nbsp;&nbsp;&nbsp;&nbsp;升、耶律迪、王惟允充两宫贺宋生辰使副，以耶律师古、刘五常充贺宋来岁正旦<br /><br />&nbsp;&nbsp;&nbsp;&nbsp;使副。八月丁酉，幸温泉宫。乙卯，遣使阅诸路禾稼。冬十一月甲申，宋遣刘宝、<br /><br />&nbsp;&nbsp;&nbsp;&nbsp;符忠、李昭述、张茂实等来谢慰奠。十二月乙未，宋遣丁度、王继凝来贺应圣节。<br /><br />&nbsp;&nbsp;&nbsp;&nbsp;乙酉，禁夏国使沿路私市金、铁。甲寅，宋遣章频、李懿、王冲睦、张纬、李绂、<br /><br />&nbsp;&nbsp;&nbsp;&nbsp;李继一来贺永寿节及来岁正旦。庚申，以北府宰相萧孝先为枢密使。<br /><br />&nbsp;&nbsp;&nbsp;&nbsp;三年春正月丁卯，宋使章频卒，诏有司赙赠，命近侍护丧以归。辛卯，如春<br /><br />&nbsp;&nbsp;&nbsp;&nbsp;水。二月壬辰朔，以北院枢密使萧普古为东京留守。戊申，耶律大师奴有侍襁褓<br /><br />&nbsp;&nbsp;&nbsp;&nbsp;恩，诏入属籍。夏四月甲寅，振耶迷只部。五月庚申朔，清暑沿柳湖。是月，皇<br /><br />&nbsp;&nbsp;&nbsp;&nbsp;太后还政于上，躬守庆陵。六月己亥，以萧普古为南院枢密使。秋七月戊子朔，<br /><br />&nbsp;&nbsp;&nbsp;&nbsp;上始亲政，以耶律庶徵、刘六符、耶律睦、薄可久充贺宋来岁正旦使副。壬辰，<br /><br />&nbsp;&nbsp;&nbsp;&nbsp;如秋山。冬十月已未，驻跸中会川。十二月，宋遣段少连、杜仁赞来贺来岁正旦，<br /><br />&nbsp;&nbsp;&nbsp;&nbsp;杨偕、李守忠来贺永寿节。<br /><br />&nbsp;&nbsp;&nbsp;&nbsp;四年春正月庚寅，如耶迷只里。三月乙酉朔，立皇后萧氏。夏四月甲寅朔，<br /><br />&nbsp;&nbsp;&nbsp;&nbsp;如凉陉。五月庚子，清暑散水源。六月癸丑朔，皇子宝信奴生。以耶律信、吕士<br /><br />&nbsp;&nbsp;&nbsp;&nbsp;宗、萧衮、郭揆充贺宋生辰及来岁正旦使副。秋七月壬午朔，猎于黑岭。九月乙<br /><br />&nbsp;&nbsp;&nbsp;&nbsp;酉，驻跸长宁淀。冬十月，如王子城。十一月壬午，改南京总管府为元帅府。乙<br /><br />&nbsp;&nbsp;&nbsp;&nbsp;酉，行柴册礼于白岭，大赦。加尚父耶律信宁、政事令耶律求翰耆宿赞翊功臣。<br /><br />&nbsp;&nbsp;&nbsp;&nbsp;十二月癸丑，诏诸军炮、弩、弓、剑手以时阅习。庚申，宋遣郑臁⒉耜莘丁⒀<br /><br />&nbsp;&nbsp;&nbsp;&nbsp;日华、张士禹来贺永寿节及正旦。<br /><br />&nbsp;&nbsp;&nbsp;&nbsp;五年春正月甲申，如鱼儿泺。枢密使萧延宁请改国舅乙室小功帐敞史为将军，<br /><br />&nbsp;&nbsp;&nbsp;&nbsp;从之。夏四月庚申，以潞王查葛为南府宰相，崇德宫使耶律马六为惕隐。甲子，<br /><br />&nbsp;&nbsp;&nbsp;&nbsp;幸后弟萧无曲第，曲水泛觞赋诗。丁卯，颁新定条制。己巳，上与大臣分朋击鞠。<br /><br />&nbsp;&nbsp;&nbsp;&nbsp;五月甲午，南幸。丁未，如胡土白山清暑。庚申，幸北院大王高十行帐拜奥，赐<br /><br />&nbsp;&nbsp;&nbsp;&nbsp;银绢。壬戌，诏修南京宫阙府署。秋七月辛丑，录囚。耶律把八诬其弟韩哥谋杀<br /><br />&nbsp;&nbsp;&nbsp;&nbsp;己，有司奏当反坐。临刑，其弟泣诉：“臣惟一兄，乞贷其死。”上悯而从之。<br /><br />&nbsp;&nbsp;&nbsp;&nbsp;九月癸巳，猎黄花山，获熊三十六，赏猎人有差。冬十月丁未，幸南京。辛亥，<br /><br />&nbsp;&nbsp;&nbsp;&nbsp;曲赦析津府境内囚。壬子，御元和殿，以《日射三十六熊赋》、《幸燕诗》试进<br /><br />&nbsp;&nbsp;&nbsp;&nbsp;士于廷，赐冯立、赵徽四十九人进士第。以冯立为右补阙，赵徽以下皆为太子中<br /><br />&nbsp;&nbsp;&nbsp;&nbsp;舍，赐绯衣、银鱼，遂大宴。御试进士自此始。宋遣宋郊、王世文来贺永寿节。<br /><br />&nbsp;&nbsp;&nbsp;&nbsp;甲子，宰臣张俭等请幸礼部贡院，欢饮至暮而罢，赐物有差。以耶律祥、张素民、<br /><br />&nbsp;&nbsp;&nbsp;&nbsp;耶律甫、王泽充贺宋生辰正旦使副。<br /><br />&nbsp;&nbsp;&nbsp;&nbsp;六年春正月丁丑，西幸。三月戊寅，以秦王萧孝穆为北院枢密使，徙封吴王；<br /><br />&nbsp;&nbsp;&nbsp;&nbsp;晋王萧孝先为南京留守。夏四月，猎野狐岭。闰月，猎龙门县西山。五月己酉，<br /><br />&nbsp;&nbsp;&nbsp;&nbsp;清暑炭山。以耶律韩八为北院大王，萧把哥左夷离毕，王子郎君详稳鼻姑得林牙，<br /><br />&nbsp;&nbsp;&nbsp;&nbsp;签北面事耶律涅哥同签点检司。甲寅，录囚。以南大王耶律信宁故匿重囚及侍婢<br /><br />&nbsp;&nbsp;&nbsp;&nbsp;赃污，命挞以剑脊而夺其官；都监坐阿附及侍婢罪，皆论死，诏贷之。丙辰，以<br /><br />&nbsp;&nbsp;&nbsp;&nbsp;耶律信宁为西南路招讨使。庚申，出飞龙厩马，赐皇太弟重元及北、南面侍臣有<br /><br />&nbsp;&nbsp;&nbsp;&nbsp;差。癸亥，以上京留守耶律胡睹衮为南大王，平章事萧查剌宁上京留守，侍中管<br /><br />&nbsp;&nbsp;&nbsp;&nbsp;宁行宫都部署，耶律蒲奴宁乌古迪烈得都详稳。甲子，以上京留守耶律洪古为北<br /><br />&nbsp;&nbsp;&nbsp;&nbsp;院大王。六月壬申朔，以善宁为殿前都点检，护卫太保耶律合住兼长宁宫使，萧<br /><br />&nbsp;&nbsp;&nbsp;&nbsp;阿剌里、耶律乌鲁斡、耶律和尚、萧韩家奴、萧特里、萧求翰为各宫都部署。上<br /><br />&nbsp;&nbsp;&nbsp;&nbsp;酒酣赋诗，吴国王萧孝穆、北宰相萧撒八等皆属和，夜中乃罢。己卯，祀天地。<br /><br />&nbsp;&nbsp;&nbsp;&nbsp;癸未，赐南院大王耶律胡睹衮命，上亲为制诰词，并赐诗以宠之。丙申，以北院<br /><br />&nbsp;&nbsp;&nbsp;&nbsp;大王侯哂为南京统军使。秋七月辛丑朔，以北、南枢密院狱空，赏赉有差。壬寅，<br /><br />&nbsp;&nbsp;&nbsp;&nbsp;以皇太弟重元生子，赐诗及宝玩器物，曲赦死罪以下。癸卯，如秋山。八月己卯，<br /><br />&nbsp;&nbsp;&nbsp;&nbsp;北枢密院言越棘部民苦其酋帅坤长不法，多流亡；诏罢越棘等五国酋帅，以契丹<br /><br />&nbsp;&nbsp;&nbsp;&nbsp;节度使一员领之。冬十月癸酉，驻跸石宝冈。十一月己亥朔，阻卜酋长来贡。辛<br /><br />&nbsp;&nbsp;&nbsp;&nbsp;亥，以契丹行宫都部署萧惠为南院枢密使。壬子，以管宁为南院枢密使，萧扫古<br /><br />&nbsp;&nbsp;&nbsp;&nbsp;诸行宫都部署，耶律里知南面行宫副部署，萧阿剌里左祗候郎君详稳，耶律<br /><br />&nbsp;&nbsp;&nbsp;&nbsp;曷主右祗候郎君详稳。庚申，幸晋国公主行帐视疾。封皇子洪基为梁王。十二月，<br /><br />&nbsp;&nbsp;&nbsp;&nbsp;以杨佶为忠顺军节度使。遣耶律斡、秦鉴、耶律德、崔继芳贺宋生辰及正旦。<br /><br />&nbsp;&nbsp;&nbsp;&nbsp;七年春正月戊戌朔，宋遣高若讷、夏元正、谢绛、张茂实来贺正旦及永寿节。<br /><br />&nbsp;&nbsp;&nbsp;&nbsp;辛丑，如混同江。二月庚午，如春州。乙亥，驻跸东川。丁丑，高丽遣使来贡。<br /><br />&nbsp;&nbsp;&nbsp;&nbsp;壬午，幸五坊阅鹰鹘。乙酉，遣使庆州问安皇太后。三月戊戌朔，幸皇太弟重元<br /><br />&nbsp;&nbsp;&nbsp;&nbsp;行帐。壬寅，如蒲河淀。辛亥，夏国遣使来贡。甲寅，录囚。夏四月己巳，以兴<br /><br />&nbsp;&nbsp;&nbsp;&nbsp;平公主薨，遣北院承旨耶律庶成持诏问夏国王李元昊，公主生与元昊不睦，没，<br /><br />&nbsp;&nbsp;&nbsp;&nbsp;诘其故。己卯，猎白马埚。甲申，射兔新淀井。乙未，猎金山，遣杨家进鹿尾茸<br /><br />&nbsp;&nbsp;&nbsp;&nbsp;于大安宫。六月乙亥，御清凉殿试进士，赐邢彭年以下五十五人第。秋七月甲辰，<br /><br />&nbsp;&nbsp;&nbsp;&nbsp;录囚。乙巳，阻卜酋长屯秃古斯来朝。戊申，如黑岭。九月丁未，驻跸平淀。冬<br /><br />&nbsp;&nbsp;&nbsp;&nbsp;十月甲子朔，渡辽河。丙寅，驻跸白马淀。壬申，录囚。十一月癸巳朔，以耶律<br /><br />&nbsp;&nbsp;&nbsp;&nbsp;元方、张泥、韩至德、萧傅充贺宋生辰正旦使副。辛丑，问安皇太后，进珍玩。<br /><br />&nbsp;&nbsp;&nbsp;&nbsp;庚申，录囚。十二月，召善击鞠者数十人于东京，令与近臣角胜，上临观之。己<br /><br />&nbsp;&nbsp;&nbsp;&nbsp;巳，以皇太弟重元判北南院枢密使事，北府宰相撒八宁再任兼知东京留守事，耶<br /><br />&nbsp;&nbsp;&nbsp;&nbsp;律应稳南府宰相，查割折大内惕隐，乙室已帐萧翰乾州节度使，刘六符参知政事，<br /><br />&nbsp;&nbsp;&nbsp;&nbsp;王子帐冠哥王子郎君详稳，I窘大王平州节度使，宰臣张克恭守司空，宰臣韩绍<br /><br />&nbsp;&nbsp;&nbsp;&nbsp;芳加侍中，惕隐耶律马六北院宣徽使，傅父耶律喜孙南府宰相。癸未，宋遣王举<br /><br />&nbsp;&nbsp;&nbsp;&nbsp;正、张士禹来贺永寿节。甲申，命日进酒于大安宫，致荐庆陵。丁亥，录囚，非<br /><br />&nbsp;&nbsp;&nbsp;&nbsp;故杀者减科。南面侍御壮骨里诈取女直贡物，罪死，上以有吏能，黥而流之。<br /><br />&nbsp;&nbsp;&nbsp;&nbsp;八年春正月壬辰朔，宋遣韩琦、王从益来贺。丙申，如混同江观渔。戊戌，<br /><br />&nbsp;&nbsp;&nbsp;&nbsp;振品部。庚戌，叉鱼于率没里河。丁巳，禁朔州鬻羊于宋。二月丙子，驻跸长春<br /><br />&nbsp;&nbsp;&nbsp;&nbsp;河。夏六月乙丑，诏括户口。秋七月丁巳，谒庆陵，致奠于望仙殿。迎皇太后至<br /><br />&nbsp;&nbsp;&nbsp;&nbsp;显州，谒园陵，还京。冬十月，驻跸东京。十一月甲午，诏有言北院处事失平，<br /><br />&nbsp;&nbsp;&nbsp;&nbsp;击钟及邀驾告者，悉以奏闻。戊戌，朝皇太后，召僧论佛法。戊申，皇太后行再<br /><br />&nbsp;&nbsp;&nbsp;&nbsp;生礼，大赦。己酉，城长春。闰十二月壬辰，视吴国王萧孝穆疾。宋遣庞籍、杜<br /><br />&nbsp;&nbsp;&nbsp;&nbsp;赞来贺永寿节。<br /><br />&nbsp;&nbsp;&nbsp;&nbsp;九年春正月丙辰朔，上进酒于皇太后宫，御正殿。宋遣王拱辰、彭再思来贺。<br /><br />&nbsp;&nbsp;&nbsp;&nbsp;庚申，如鸭子河。二月，驻跸鱼儿泺。三月辛未，以应圣节，大赦。五月乙卯朔，<br /><br />&nbsp;&nbsp;&nbsp;&nbsp;清暑永安山。六月，射柳祈雨。秋七月癸酉，宋遣郭祯以伐夏来报，遣枢密使杜<br /><br />&nbsp;&nbsp;&nbsp;&nbsp;防报聘。丁丑，如秋山。冬十月癸未朔，驻跸中会川。十一月甲子，女直侵边，<br /><br />&nbsp;&nbsp;&nbsp;&nbsp;发黄龙府铁骊军拒之。宋遣苏伸、向传范来贺应圣节。十二月庚寅，以北大王府<br /><br />&nbsp;&nbsp;&nbsp;&nbsp;布猥帐郎君自言先世与国联姻，许置敞史，命本帐萧胡睹为之。辛卯，以所得女<br /><br />&nbsp;&nbsp;&nbsp;&nbsp;直户置肃州。以萧迪、刘三嘏、耶律元方、王惟吉、耶律庶忠、孙文昭、萧绍筠、<br /><br />&nbsp;&nbsp;&nbsp;&nbsp;秦德昌充贺宋生辰及来岁正旦使副。诏诸犯法者，不得为官吏，诸职官非婚祭，<br /><br />&nbsp;&nbsp;&nbsp;&nbsp;不得沉酗废事。有治民安边之略者，悉具以闻。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188058);">加入书签</a><a
                        href="187621.html">上一页</a>&larr;<a href="index.html">返回列表</a>&rarr;<a
                            href="188169.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187621.html"; var next_page = "188169.html"; var index_page = "index.html"; var sortid = "9"; var article_id = "1618"; var chapter_id = "188058"; var articlename = "辽史"; var chaptername = " 卷十八 本纪第十八"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>