<!DOCTYPE html>
<html>
<head>
<meta charset="gbk" />
<title>辽史- 卷三十二 志第二-在线阅读-哈西文学网</title>
<meta name="keywords" content="脱脱等，辽史， 卷三十二 志第二全文， 卷三十二 志第二在线阅读 哈西文学网" />
<meta name="description" content="哈西文学网提供脱脱等的辽史  卷三十二 志第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188985.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188985.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 志第二</h1>
            <div class="link xb">
                <a href="188959.html">上一页</a>&larr;<a href="index.html">返回列表</a>&rarr;<a
                    href="189021.html">下一页</a></div>			
            <div id="BookText">&nbsp;&nbsp;&nbsp;&nbsp;◎营卫志中<br /><br />&nbsp;&nbsp;&nbsp;&nbsp;○行营<br /><br />&nbsp;&nbsp;&nbsp;&nbsp;《周官》土圭之法：日东，景夕多风；日北，景长多寒。天地之间，风气异<br /><br />&nbsp;&nbsp;&nbsp;&nbsp;宜，人生其间，各适其便。王者因三才而节制之。长城以南，多雨多暑，其人耕<br /><br />&nbsp;&nbsp;&nbsp;&nbsp;稼以食，桑麻以衣，宫室以居，城郭以治。大漠之间，多寒多风，畜牧畋渔以食，<br /><br />&nbsp;&nbsp;&nbsp;&nbsp;皮毛以衣，转徙随时，车马为家。此天时地利所以限南北也。辽国尽有大漠，浸<br /><br />&nbsp;&nbsp;&nbsp;&nbsp;包长城之境，因宜为治。秋冬违寒，春夏避暑，随水草就畋渔，岁以为常。四时<br /><br />&nbsp;&nbsp;&nbsp;&nbsp;各有行在之所，谓之“捺钵”。<br /><br />&nbsp;&nbsp;&nbsp;&nbsp;春捺钵：曰鸭子河泺。皇帝正月上旬起牙帐，约六十日方至。天鹅未至，卓<br /><br />&nbsp;&nbsp;&nbsp;&nbsp;帐冰上，凿冰取鱼，冰泮，乃纵鹰鹘捕鹅雁。晨出暮归，从事弋猎。鸭子河泺东<br /><br />&nbsp;&nbsp;&nbsp;&nbsp;西二十里，南北三十里，在长春州东北三十五里，四面皆沙埚，多榆柳杏林。皇<br /><br />&nbsp;&nbsp;&nbsp;&nbsp;帝每至，侍御皆服墨绿色衣，各备连m一柄，鹰食一器，剌鹅锥一枚，于泺周<br /><br />&nbsp;&nbsp;&nbsp;&nbsp;围相去各五七步排立。皇帝冠巾，衣时服，系玉束带，于上风望之。有鹅之处举<br /><br />&nbsp;&nbsp;&nbsp;&nbsp;旗，探骑驰报，远泊鸣鼓。鹅惊腾起，左右围骑皆举帜麾之。五坊擎进海东青鹘，<br /><br />&nbsp;&nbsp;&nbsp;&nbsp;拜授皇帝放之。鹘擒鹅坠，势力不加，排立近者，举锥刺鹅，取腊以饲鹘。救鹘<br /><br />&nbsp;&nbsp;&nbsp;&nbsp;人例赏银绢。皇帝得头鹅，荐庙，群臣各献酒果，举乐。更相酬酢，致贺语，皆<br /><br />&nbsp;&nbsp;&nbsp;&nbsp;插鹅毛于首以为乐。赐从人酒，遍散其毛。弋猎网钓，春尽乃还。<br /><br />&nbsp;&nbsp;&nbsp;&nbsp;夏捺钵：无常所，多在吐儿山。道宗每岁先幸黑山，拜圣宗、兴宗陵，赏金<br /><br />&nbsp;&nbsp;&nbsp;&nbsp;莲。乃幸子河避暑。吐儿山在黑山东北三百里，近馒头山。黑山在庆州北十三里，<br /><br />&nbsp;&nbsp;&nbsp;&nbsp;上有池，池中有金莲。子河在吐儿山东北三百里。怀州西山有清凉殿，亦为行幸<br /><br />&nbsp;&nbsp;&nbsp;&nbsp;避暑之所。四月中旬起牙帐，卜吉地为纳凉所，五月末旬、六月上旬至。居五旬。<br /><br />&nbsp;&nbsp;&nbsp;&nbsp;与北、南臣僚议国事，暇日游猎。七月中旬乃去。<br /><br />&nbsp;&nbsp;&nbsp;&nbsp;秋捺钵：曰伏虎林。七月中旬，自纳凉处起牙帐，入山射鹿及虎。林在永州<br /><br />&nbsp;&nbsp;&nbsp;&nbsp;西北五十里。尝有虎据林，伤害居民畜牧。景宗领数骑猎焉，虎伏草际，战栗不<br /><br />&nbsp;&nbsp;&nbsp;&nbsp;敢仰视，上舍之，因号伏虎林。每岁车驾至。皇族而下，分布泺水侧，伺夜将半，<br /><br />&nbsp;&nbsp;&nbsp;&nbsp;鹿饮盐水，令猎人吹角效鹿鸣，即集而射之。谓之“舐碱鹿”、又名“呼鹿。”<br /><br />&nbsp;&nbsp;&nbsp;&nbsp;冬捺钵：曰广平淀。在永州东南三十里，本名白马淀。东西二十余里，南北<br /><br />&nbsp;&nbsp;&nbsp;&nbsp;十余里。地甚坦夷，四望皆沙碛，木多榆柳。其地饶沙，冬月稍暖，牙帐多于此<br /><br />&nbsp;&nbsp;&nbsp;&nbsp;坐冬，与北、南大臣会议国事，时出校猎讲武，兼受南宋及诸国礼贡。皇帝牙帐<br /><br />&nbsp;&nbsp;&nbsp;&nbsp;以枪为硬寨，用毛绳连系。每枪下黑毡伞一，以庇卫士风雪。枪外小毡帐一层，<br /><br />&nbsp;&nbsp;&nbsp;&nbsp;每帐五人，各执兵杖为禁围。南有省方殿，殿北约二里曰寿宁殿，皆木柱竹榱，<br /><br />&nbsp;&nbsp;&nbsp;&nbsp;以毡为盖，彩绘韬柱，锦为壁衣，加绯绣额。又以黄布绣龙为地障、窗、皆以<br /><br />&nbsp;&nbsp;&nbsp;&nbsp;毡为之，傅以黄油绢。基高尺余，两厢廊庑亦以毡盖，无门户。省方殿北有鹿皮<br /><br />&nbsp;&nbsp;&nbsp;&nbsp;帐，帐次北有八方公用殿。寿宁殿北有长春帐，卫以硬寨。宫用契丹兵四千人，<br /><br />&nbsp;&nbsp;&nbsp;&nbsp;每日轮番千人祗直。禁围外卓枪为寨，夜则拔枪移卓御寝帐。周围拒马，外设铺，<br /><br />&nbsp;&nbsp;&nbsp;&nbsp;传铃宿卫。<br /><br />&nbsp;&nbsp;&nbsp;&nbsp;每岁四时，周而复始。<br /><br />&nbsp;&nbsp;&nbsp;&nbsp;皇帝四时巡守，契丹大小内外臣僚并应役次人，及汉人宣徽院所管百司皆从。<br /><br />&nbsp;&nbsp;&nbsp;&nbsp;汉人枢密院、中书省唯摘宰相一员，枢密院都副承旨二员，令史十人，中书令史<br /><br />&nbsp;&nbsp;&nbsp;&nbsp;一人，御史台、大理寺选摘一人扈从。每岁正月上旬，车驾启行。宰相以下，还<br /><br />&nbsp;&nbsp;&nbsp;&nbsp;于中京居守，行遣汉人一切公事。除拜官僚，止行堂帖权差，俟会议行在所，取<br /><br />&nbsp;&nbsp;&nbsp;&nbsp;旨、出给诰敕。文官县令、录事以下更不奏闻，听中书铨选，武官须奏闻。五月，<br /><br />&nbsp;&nbsp;&nbsp;&nbsp;纳凉行在所，南、北臣僚会议。十月，坐冬行在所，亦如之。<br /><br />&nbsp;&nbsp;&nbsp;&nbsp;部族上<br /><br />&nbsp;&nbsp;&nbsp;&nbsp;部落曰部，氏族曰族。契丹故俗，分地而居，合族而处。有族而部者，五院<br /><br />&nbsp;&nbsp;&nbsp;&nbsp;六院之类是也；有部而族者，奚王、室韦之类是也；有部而不族者，特里特勉、<br /><br />&nbsp;&nbsp;&nbsp;&nbsp;稍瓦、曷术之类是也；有族而不部者，遥辇九帐、皇族三父房是也。<br /><br />&nbsp;&nbsp;&nbsp;&nbsp;奇首八部为高丽、蠕蠕所侵，仅以万口附于元魏。生聚未几，北齐见侵，掠<br /><br />&nbsp;&nbsp;&nbsp;&nbsp;男女十万余口。继为突厥所逼。寄处高丽，不过万家。部落离散，非复古八部矣。<br /><br />&nbsp;&nbsp;&nbsp;&nbsp;别部有臣附突厥者，内附于隋者，依纥臣水而居。部落渐众，分为十部，有地辽<br /><br />&nbsp;&nbsp;&nbsp;&nbsp;西五百余里。唐世大贺氏仍为八部，而松漠、玄州别出，亦十部也。遥辇氏承万<br /><br />&nbsp;&nbsp;&nbsp;&nbsp;荣可突于散败之余，更为八部，然遥辇、迭刺别出，又十部也。阻午可汗析为二<br /><br />&nbsp;&nbsp;&nbsp;&nbsp;十部，契丹始大。至于辽太祖，析九帐、三房之族，更列二十部。圣宗之世，分<br /><br />&nbsp;&nbsp;&nbsp;&nbsp;置十有六，增置十有八，并旧为五十四部；内有拔里、乙室已国舅族，外有附庸<br /><br />&nbsp;&nbsp;&nbsp;&nbsp;十部，盛矣！<br /><br />&nbsp;&nbsp;&nbsp;&nbsp;其氏族可知者，略具《皇族》、《外戚》二表。余五院、六院、乙室部止见<br /><br />&nbsp;&nbsp;&nbsp;&nbsp;益古、撒里本、涅剌，乌古部止见撒里卜、涅勒，突吕不、突举部止见塔古里、<br /><br />&nbsp;&nbsp;&nbsp;&nbsp;航斡，皆兄弟也。奚王府部时瑟、哲里，则臣主也。品部有拿女，楮特部有洼。<br /><br />&nbsp;&nbsp;&nbsp;&nbsp;其余世系名字，皆漫无所考矣。<br /><br />&nbsp;&nbsp;&nbsp;&nbsp;旧《志》曰：“契丹之初，草居野次，靡有定所。至涅里始制部族，各有分<br /><br />&nbsp;&nbsp;&nbsp;&nbsp;地。太祖之兴，以迭剌部强炽，析为五院、六院。奚六部以下，多因俘降而置。<br /><br />&nbsp;&nbsp;&nbsp;&nbsp;胜兵甲者即著军籍，分隶诸路详稳、统军、招讨司。番居内地者，岁时田牧平莽<br /><br />&nbsp;&nbsp;&nbsp;&nbsp;间。边防j户，生生之资，仰给畜牧，绩毛饮В以为衣食。各安旧风，狃<br /><br />&nbsp;&nbsp;&nbsp;&nbsp;习劳事，不见纷华异物而迁。故家给人足，戎备整完。卒之虎视四方，强朝弱附，<br /><br />&nbsp;&nbsp;&nbsp;&nbsp;东逾蟠木，西越流沙，莫不率服。部族实为之爪牙云。<br /><br />&nbsp;&nbsp;&nbsp;&nbsp;古八部：悉万丹部。何大何部。伏弗郁部。羽陵部。日连部。匹e部。黎部。<br /><br />&nbsp;&nbsp;&nbsp;&nbsp;吐六于部。<br /><br />&nbsp;&nbsp;&nbsp;&nbsp;契丹之先，曰奇首可汗，生八子。其后族属渐盛，分为八部，居松漠之间。<br /><br />&nbsp;&nbsp;&nbsp;&nbsp;今永州木叶山有契丹始祖庙，奇首可汗、可敦并八子像在焉。潢河之西，土河之<br /><br />&nbsp;&nbsp;&nbsp;&nbsp;北，奇首可汗故壤也。<br /><br />&nbsp;&nbsp;&nbsp;&nbsp;隋契丹十部：元魏末，莫弗贺勿于畏高丽、蠕蠕侵逼，率车三千乘、众万口<br /><br />&nbsp;&nbsp;&nbsp;&nbsp;内附，乃去奇首可汗故壤，居白狼水东。北齐文宣帝自平州三道来侵，虏男女十<br /><br />&nbsp;&nbsp;&nbsp;&nbsp;余万口，分置诸州。又为突厥所逼，以万家寄处高丽境内。隋开皇四年，诸莫弗<br /><br />&nbsp;&nbsp;&nbsp;&nbsp;贺悉众款塞，听居白狼故地。又别部寄处高丽者曰出伏等，率众内附，诏置独奚<br /><br />&nbsp;&nbsp;&nbsp;&nbsp;那颉之北。又别部臣附突厥者四千余户来降，诏给粮遣还，固辞不去，部落渐众，<br /><br />&nbsp;&nbsp;&nbsp;&nbsp;徙逐水草，依纥臣水而居。在辽西正北二百里，其地东西亘五百里，南北三百里。<br /><br />&nbsp;&nbsp;&nbsp;&nbsp;分为十部，逸其名。<br /><br />&nbsp;&nbsp;&nbsp;&nbsp;唐大贺氏八部：达稽部，峭落州。纥便部，弹汗州。独活部，无逢州。芬间<br /><br />&nbsp;&nbsp;&nbsp;&nbsp;部，羽陵州。突便部，日连州。芮奚部，徒河州。坠斤部，万丹州。伏部，州二：<br /><br />&nbsp;&nbsp;&nbsp;&nbsp;匹黎、赤山。<br /><br />&nbsp;&nbsp;&nbsp;&nbsp;唐太宗置玄州，以契丹大帅据曲为剌史。又置松漠都督府，以窟哥为都督，<br /><br />&nbsp;&nbsp;&nbsp;&nbsp;分八部，并玄州为十州。则十部在其中矣。<br /><br />&nbsp;&nbsp;&nbsp;&nbsp;遥辇氏八部：旦利皆部。乙室活部。实活部。纳尾部。频没部。纳会鸡部。<br /><br />&nbsp;&nbsp;&nbsp;&nbsp;集解部。奚觳俊<br /><br />&nbsp;&nbsp;&nbsp;&nbsp;当唐开元、天宝间，大贺氏即微，辽始祖涅里立迪辇祖里为阻午可汗。时契<br /><br />&nbsp;&nbsp;&nbsp;&nbsp;丹因万荣之败，部落凋散，即故有族众分为八部。涅里所统迭剌部自为别部，不<br /><br />&nbsp;&nbsp;&nbsp;&nbsp;与其列。并遥辇、迭剌亦十部也。<br /><br />&nbsp;&nbsp;&nbsp;&nbsp;遥辇阻午可汗二十部：耶律七部。审密五部。八部。<br /><br />&nbsp;&nbsp;&nbsp;&nbsp;涅里相午阻可汗，分三耶律为七，二审密为五，并前八部为二十部。三耶律：<br /><br />&nbsp;&nbsp;&nbsp;&nbsp;一曰大贺，二曰遥辇，三曰世里，即皇族也。二审密：一曰乙室已，二曰拔里，<br /><br />&nbsp;&nbsp;&nbsp;&nbsp;即国舅也。其分部皆未详；可知者曰迭剌，曰乙室，曰品，曰楮特，曰乌隗，曰<br /><br />&nbsp;&nbsp;&nbsp;&nbsp;突吕不，曰捏剌，曰突举，又有右大部、左大部，凡十，逸其二。大贺、遥辇析<br /><br />&nbsp;&nbsp;&nbsp;&nbsp;为六，而世里合为一，兹所以迭剌部终遥辇之世，强不可制云。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188985);">加入书签</a><a
                        href="188959.html">上一页</a>&larr;<a href="index.html">返回列表</a>&rarr;<a
                            href="189021.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188959.html"; var next_page = "189021.html"; var index_page = "index.html"; var sortid = "9"; var article_id = "1618"; var chapter_id = "188985"; var articlename = "辽史"; var chaptername = " 卷三十二 志第二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>