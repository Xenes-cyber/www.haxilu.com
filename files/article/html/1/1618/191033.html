<!DOCTYPE html>
<html>
<head>
<meta charset="gbk" />
<title>辽史- 卷一百十一 列传第四十一-在线阅读-哈西文学网</title>
<meta name="keywords" content="脱脱等，辽史， 卷一百十一 列传第四十一全文， 卷一百十一 列传第四十一在线阅读 哈西文学网" />
<meta name="description" content="哈西文学网提供脱脱等的辽史  卷一百十一 列传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/191033.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/191033.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百十一 列传第四十一</h1>
            <div class="link xb">
                <a href="191024.html">上一页</a>&larr;<a href="index.html">返回列表</a>&rarr;<a
                    href="191038.html">下一页</a></div>			
            <div id="BookText">&nbsp;&nbsp;&nbsp;&nbsp;◎奸臣下<br /><br />&nbsp;&nbsp;&nbsp;&nbsp;○萧余里也耶律合鲁萧得里特萧讹都斡萧达鲁古耶律塔不也萧<br /><br />&nbsp;&nbsp;&nbsp;&nbsp;图古辞<br /><br />&nbsp;&nbsp;&nbsp;&nbsp;萧余里也，字讹都碗，国舅阿剌次子。便佞滑稽，善女工。重熙间，以外戚<br /><br />&nbsp;&nbsp;&nbsp;&nbsp;进。清宁初，补祗候郎君，尚郑国公主，拜驸马都尉，累迁南面林牙。以父阿剌<br /><br />&nbsp;&nbsp;&nbsp;&nbsp;为萧革所谮，出余里也为奉先军节度使。十年冬，召为北面林牙。咸雍中，会有<br /><br />&nbsp;&nbsp;&nbsp;&nbsp;告余里也与族人术哲谋害耶律乙辛，按无状，出为宁远军节度使。自后余里也揣<br /><br />&nbsp;&nbsp;&nbsp;&nbsp;乙辛意，倾心事之，荐为国舅详稳。大康初，封辽西郡王。时乙辛擅恣，凡不附<br /><br />&nbsp;&nbsp;&nbsp;&nbsp;己者出之，乃引余里也为北府宰相，兼知契丹行宫都部署事。及乙辛谋构皇太子，<br /><br />&nbsp;&nbsp;&nbsp;&nbsp;余里也多助成之，遂知北院枢密事，赐推诚协赞功臣。以女侄妻乙辛子绥也，恃<br /><br />&nbsp;&nbsp;&nbsp;&nbsp;势横肆，至有无君之语，朝野侧目。帝出乙辛知南院大王事，坐与乙辛党，以天<br /><br />&nbsp;&nbsp;&nbsp;&nbsp;平军节度使归第。寻拜西北路招讨使。以母忧去官，卒。<br /><br />&nbsp;&nbsp;&nbsp;&nbsp;耶律合鲁，字胡都堇，六院舍利古直之后。柔佞喜苟合。仕清宁初。时乙<br /><br />&nbsp;&nbsp;&nbsp;&nbsp;辛引用群小，合鲁附之，遂见委任，俄擢南面林牙。乙辛谮皇太子，杀忠直，合<br /><br />&nbsp;&nbsp;&nbsp;&nbsp;鲁多预其谋。弟吾也亦党乙辛，时号“二贼”。乙辛荐为北院大王，卒。吾也亦<br /><br />&nbsp;&nbsp;&nbsp;&nbsp;至南院大王。<br /><br />&nbsp;&nbsp;&nbsp;&nbsp;萧得里特，遥辇洼可汗宫分人。善阿意顺色。清宁末，乙辛用事，甚见引用，<br /><br />&nbsp;&nbsp;&nbsp;&nbsp;累迁北面林牙、同知北院宣徽使事。及皇太子废，遣得里特监送上京。得里特促<br /><br />&nbsp;&nbsp;&nbsp;&nbsp;其行，不令下车，起居饮食数加陵侮，至则筑圜堵囚之。大康中，迁西南招讨使，<br /><br />&nbsp;&nbsp;&nbsp;&nbsp;历顺义军节度使，转国舅详稳。寿隆五年，坐怨望，以老免死，阖门籍兴圣宫，<br /><br />&nbsp;&nbsp;&nbsp;&nbsp;贬西北统军司，卒。二子：得末、讹里，乾统间以父与乙辛谋，伏诛。<br /><br />&nbsp;&nbsp;&nbsp;&nbsp;萧讹都斡，国舅少父房之后。咸雍中，补牌印郎君。大康三年，枢密使乙辛<br /><br />&nbsp;&nbsp;&nbsp;&nbsp;阴怀逆谋，乃令护卫太保耶律查剌诬告耶律撒剌等废立事。诏按无状，皆补外。<br /><br />&nbsp;&nbsp;&nbsp;&nbsp;顷之，讹都斡希乙辛意，欲实其事，与耶律塔不也等入阙诬首：“耶律撒剌等谋<br /><br />&nbsp;&nbsp;&nbsp;&nbsp;害乙辛，欲立皇太子事，臣亦预谋。今不自言，恐事泄连坐。”帝果怒，徙皇太<br /><br />&nbsp;&nbsp;&nbsp;&nbsp;子于上京。讹都斡尚皇女赵国公主，为驸马都尉。后与乙辛议不合，衔之，复以<br /><br />&nbsp;&nbsp;&nbsp;&nbsp;车服c拟人主，被诛。讹都斡临刑，语人曰：“前告耶律撒刺事，皆乙辛教我。<br /><br />&nbsp;&nbsp;&nbsp;&nbsp;恐事彰，杀我以灭口耳！”<br /><br />&nbsp;&nbsp;&nbsp;&nbsp;萧达鲁古，遥辇嘲古可汗宫分人。性奸险。清宁间，乙辛为枢密使，窃权用<br /><br />&nbsp;&nbsp;&nbsp;&nbsp;事，阴怀逆谋。达鲁古比附之，遂见奖拔，稍迁至旗鼓拽剌详稳。乙辛欲害太子，<br /><br />&nbsp;&nbsp;&nbsp;&nbsp;以达鲁古凶果可使，遣与近侍直长撒把诣上京，同留守萧挞得夜引力士至囚室，<br /><br />&nbsp;&nbsp;&nbsp;&nbsp;绐以有赦，召太子出，杀之，函其首以归，诈云疾薨。以达鲁古为国舅详稳。达<br /><br />&nbsp;&nbsp;&nbsp;&nbsp;鲁古恐杀太子事白，出入常佩刀，有急召即欲自杀。乾统间，诏枢密使耶律阿思<br /><br />&nbsp;&nbsp;&nbsp;&nbsp;大索乙辛党人，达鲁古以赂获免。后以疾卒。<br /><br />&nbsp;&nbsp;&nbsp;&nbsp;耶律塔不也，仲父房之后。以善击鞠幸于上，凡驰骋，鞠不离杖。咸雍初，<br /><br />&nbsp;&nbsp;&nbsp;&nbsp;补祗候郎君。与耶律乙辛善，故内外畏之。及太子被谮，按无迹，塔不也附乙辛，<br /><br />&nbsp;&nbsp;&nbsp;&nbsp;欲实其诬，与讹都斡等密奏：“太子谋乱事本实，臣不首，恐事觉连坐。”帝信<br /><br />&nbsp;&nbsp;&nbsp;&nbsp;之，废太子。改延庆宫副使。寿隆元年，为行宫都部署。天祚嗣位，以塔不也党<br /><br />&nbsp;&nbsp;&nbsp;&nbsp;乙辛，出为特免部节度使。及枢密使耶律阿思大索乙辛旧党，塔不也以赂获免。<br /><br />&nbsp;&nbsp;&nbsp;&nbsp;徙敌烈部节度使，复为敦睦宫使。天庆元年，出为西北路招讨使。以疾卒。<br /><br />&nbsp;&nbsp;&nbsp;&nbsp;萧图古辞，字何宁，楮特部人。仕重熙中，以能称，累迁左中丞。清宁初，<br /><br />&nbsp;&nbsp;&nbsp;&nbsp;历北面林牙，改北院枢密副使。辨敏，善伺颜色，应对合上意。皇太后尝曰：<br /><br />&nbsp;&nbsp;&nbsp;&nbsp;“有大事，非耶律化哥、萧图古辞不能决。”眷遇日隆。知北院枢密使事。六年，<br /><br />&nbsp;&nbsp;&nbsp;&nbsp;出知黄龙府。八年，拜南府宰相。顷之，为北院枢密使，诏许便宜从事。为人奸<br /><br />&nbsp;&nbsp;&nbsp;&nbsp;佞有余，好聚敛，专愎，变更法度。为枢密数月，所荐引多为重元党与，由是免<br /><br />&nbsp;&nbsp;&nbsp;&nbsp;为庶人。后没入兴圣宫，卒。<br /><br />&nbsp;&nbsp;&nbsp;&nbsp;论曰：舜流共工，孔子诛少正卯，治奸之法严矣。后世不是之察，反以为忠<br /><br />&nbsp;&nbsp;&nbsp;&nbsp;而信任之，不至于流毒宗社而未已。道宗之于乙辛是也。当其留仁先，讨重元，<br /><br />&nbsp;&nbsp;&nbsp;&nbsp;若真为国计者；不知包藏祸心，待时而发耳。一旦专权，又得孝杰、燕哥、十三<br /><br />&nbsp;&nbsp;&nbsp;&nbsp;为之腹心，故肆恶而无忌惮。始诬皇后，又杀太子及其妃，其祸之酷，良可悲哉。<br /><br />&nbsp;&nbsp;&nbsp;&nbsp;呜呼！君子所亲，莫皇后、太子若也。奸臣杀之而不知，群臣言之而不悟。一时<br /><br />&nbsp;&nbsp;&nbsp;&nbsp;忠谠，废戮几尽。虽黑山亲见官属之盛，仅削一字王号，至私藏甲兵然后诛之。<br /><br />&nbsp;&nbsp;&nbsp;&nbsp;吁！乙辛之罪，固非一死可谢天下，抑亦道宗不明无断有以养成之也。如萧余里<br /><br />&nbsp;&nbsp;&nbsp;&nbsp;也辈，忘君党恶，以饕富贵，虽幸而死诸牖下，其得免于遗臭之辱哉！</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,191033);">加入书签</a><a
                        href="191024.html">上一页</a>&larr;<a href="index.html">返回列表</a>&rarr;<a
                            href="191038.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "191024.html"; var next_page = "191038.html"; var index_page = "index.html"; var sortid = "9"; var article_id = "1618"; var chapter_id = "191033"; var articlename = "辽史"; var chaptername = " 卷一百十一 列传第四十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>