<!DOCTYPE html>
<html>
<head>
<meta charset="gbk" />
<title>辽史- 卷八 本纪第八-在线阅读-哈西文学网</title>
<meta name="keywords" content="脱脱等，辽史， 卷八 本纪第八全文， 卷八 本纪第八在线阅读 哈西文学网" />
<meta name="description" content="哈西文学网提供脱脱等的辽史  卷八 本纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/187445.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/187445.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 本纪第八</h1>
            <div class="link xb">
                <a href="187232.html">上一页</a>&larr;<a href="index.html">返回列表</a>&rarr;<a
                    href="187463.html">下一页</a></div>			
            <div id="BookText">&nbsp;&nbsp;&nbsp;&nbsp;○景宗上<br /><br />&nbsp;&nbsp;&nbsp;&nbsp;景宗孝成康靖皇帝，讳贤，字贤宁，小字明。世宗皇帝第二子，母曰怀节<br /><br />&nbsp;&nbsp;&nbsp;&nbsp;皇后萧氏。察割之乱，帝甫四岁。穆宗即位，养永兴宫。即长，穆宗酗酒怠政。<br /><br />&nbsp;&nbsp;&nbsp;&nbsp;帝一日与韩匡嗣语及时事，耶律贤适止之。帝悟，不复言。<br /><br />&nbsp;&nbsp;&nbsp;&nbsp;应历十九年春二月戊辰，入见，穆宗曰：“吾儿已成人，可付以政。”己巳，<br /><br />&nbsp;&nbsp;&nbsp;&nbsp;穆宗遇弑，帝率飞龙使女里、侍中萧思温、南院枢密使高勋率甲骑千人驰赴。黎<br /><br />&nbsp;&nbsp;&nbsp;&nbsp;明，至行在，哭之恸。群臣劝进，遂即皇帝位于柩前。百官上尊号曰天赞皇帝，<br /><br />&nbsp;&nbsp;&nbsp;&nbsp;大赦，改元保宁。以殿前都点检耶律夷腊、右皮室详稳萧乌里只宿卫不严，斩之。<br /><br />&nbsp;&nbsp;&nbsp;&nbsp;三月丙戌，入上京，以萧思温为北院枢密使。太平王罨撒葛亡入沙沱。己丑，夷<br /><br />&nbsp;&nbsp;&nbsp;&nbsp;离毕粘木衮以阴附罨撒葛伏诛。癸巳，罨撒葛入朝。甲午，以北院枢密使萧思温<br /><br />&nbsp;&nbsp;&nbsp;&nbsp;兼北府宰相。己亥，南院枢密使高勋封秦王。夏四月戊申朔，进封太平王罨撒葛<br /><br />&nbsp;&nbsp;&nbsp;&nbsp;为齐王，改封赵王喜隐为宋王，封隆先为平王，稍为吴王，道隐为蜀王，必摄为<br /><br />&nbsp;&nbsp;&nbsp;&nbsp;越王，敌烈为冀王，宛为卫王。五月戊寅，立贵妃萧氏为皇后。丙申，射柳祈雨。<br /><br />&nbsp;&nbsp;&nbsp;&nbsp;有司请以帝生日为天清节，从之。壬寅，汉遣李匡弼、刘继文、李元素等来贺。<br /><br />&nbsp;&nbsp;&nbsp;&nbsp;冬十月，东幸B潭。十一月甲辰朔，行柴册礼，祠木叶山，驻跸鹤谷。乙巳，萧<br /><br />&nbsp;&nbsp;&nbsp;&nbsp;思温封魏王，北院大王屋质加于越。<br /><br />&nbsp;&nbsp;&nbsp;&nbsp;二年春正月丁未，如潢河。夏四月，幸东京，致奠于让国皇帝及世宗庙。五<br /><br />&nbsp;&nbsp;&nbsp;&nbsp;月癸丑，西幸。乙卯，次盘道岭，盗杀北院枢密使萧思温。六月，还上京。秋七<br /><br />&nbsp;&nbsp;&nbsp;&nbsp;月，以右皮室详稳贤适为北院枢密使。九月辛丑，得国舅萧海只及海里杀萧思温<br /><br />&nbsp;&nbsp;&nbsp;&nbsp;状，皆伏诛，流其弟神睹于黄龙府。冬十二月庚午，汉遣使来贡。<br /><br />&nbsp;&nbsp;&nbsp;&nbsp;三年春正月甲寅，右夷离毕奚底遣人献敌烈俘，诏赐有功将士。庚申，置登<br /><br />&nbsp;&nbsp;&nbsp;&nbsp;闻鼓院。辛酉，南京统军使魏国公韩匡美封邺王。二月癸酉，东幸。壬午，遣铎<br /><br />&nbsp;&nbsp;&nbsp;&nbsp;遏使阿萨兰回鹘。己丑，以青牛白马祭天地。三月丁未，以飞龙使女里为契丹行<br /><br />&nbsp;&nbsp;&nbsp;&nbsp;宫都部署。夏四月丁卯，世宗妃啜里及蒲哥厌魅，赐死。己卯，祠木叶山，行再<br /><br />&nbsp;&nbsp;&nbsp;&nbsp;生礼。丙戌，至自东幸。戊子，萧神睹伏诛。六月丙子，汉遣使问起居，自是继<br /><br />&nbsp;&nbsp;&nbsp;&nbsp;月而至。丁丑，回鹘遣使来贡。秋七月辛丑，以北院枢密使贤适为西北路招讨使。<br /><br />&nbsp;&nbsp;&nbsp;&nbsp;八月甲戌，如秋山。辛卯，祭皇兄吼墓，追册为皇太子，谥庄圣。九月乙巳，赐<br /><br />&nbsp;&nbsp;&nbsp;&nbsp;傅父侍中达里迭、太保楚补、太保婆儿、保母回室、押雅等户口、牛羊有差。又<br /><br />&nbsp;&nbsp;&nbsp;&nbsp;以潜邸给使者为挞马部，置官掌之。壬子，幸归化州。甲寅，如南京。冬十月己<br /><br />&nbsp;&nbsp;&nbsp;&nbsp;巳，以黑白羊祀神。癸未，汉遣使来贡。丙戌，鼻骨德、吐谷浑来贡。十一月庚<br /><br />&nbsp;&nbsp;&nbsp;&nbsp;子，胪朐河于越延尼里等率户四百五十来附，乞隶宫籍。诏留其户，分隶敦睦、<br /><br />&nbsp;&nbsp;&nbsp;&nbsp;积庆、永兴三宫，优赐遣之。十二月癸酉，以青牛白马祭天地。己丑，皇子隆绪<br /><br />&nbsp;&nbsp;&nbsp;&nbsp;生。是冬，驻跸金川。<br /><br />&nbsp;&nbsp;&nbsp;&nbsp;四年春二月癸亥，汉以皇子生，遣使来贺。闰月戊申，齐王罨撒葛薨。三月<br /><br />&nbsp;&nbsp;&nbsp;&nbsp;庚申朔，追册为皇太叔。夏四月庚寅朔，追封萧思温为楚国王。是夏，驻跸冰井。<br /><br />&nbsp;&nbsp;&nbsp;&nbsp;秋七月，如云州。丁丑，鼻骨德来贡。冬十月丁亥朔，如南京。十二月甲午，诏<br /><br />&nbsp;&nbsp;&nbsp;&nbsp;内外官上封事。<br /><br />&nbsp;&nbsp;&nbsp;&nbsp;五年春正月甲子，惕隐休哥伐党项，破之，以俘获之数来上。汉遣使来贡。<br /><br />&nbsp;&nbsp;&nbsp;&nbsp;庚午，御五凤楼观灯。二月丁亥，近侍实鲁里误触神纛，法论死，杖释之。壬辰，<br /><br />&nbsp;&nbsp;&nbsp;&nbsp;越王必摄献党项俘获之数。戊申，以青牛白马祭天地。辛亥，幸新城。三月乙卯<br /><br />&nbsp;&nbsp;&nbsp;&nbsp;朔，复幸新城。追封皇后祖胡母里为韩王，赠伯胡鲁古兼政事令，尼古只兼侍中。<br /><br />&nbsp;&nbsp;&nbsp;&nbsp;夏四月丙申，白气昼见。五月癸亥，于越屋质薨，辍朝三日。辛未，女直侵边，<br /><br />&nbsp;&nbsp;&nbsp;&nbsp;杀都监达里迭、拽剌斡里鲁，驱掠边民牛马。己卯，阿萨兰回鹘来贡。六月庚寅，<br /><br />&nbsp;&nbsp;&nbsp;&nbsp;女直宰相及夷离堇来朝。丙申，汉遣人以宋事来告。秋七月庚辰，以保大军节度<br /><br />&nbsp;&nbsp;&nbsp;&nbsp;使耶律斜里底为中台省左相。是月，驻跸燕子城。九月壬子，鼻骨德部长曷鲁挞<br /><br />&nbsp;&nbsp;&nbsp;&nbsp;览来贡。冬十月丁酉，如南京。十一月辛亥朔，始获应历逆党近侍小哥、花哥、<br /><br />&nbsp;&nbsp;&nbsp;&nbsp;辛古等，诛之。十二月戊戌，汉将改元，遣使禀命。是月，如归化州。<br /><br />&nbsp;&nbsp;&nbsp;&nbsp;f六年春正月癸未，幸南京。三月，宋遣使请和，以涿州刺史耶律昌术加侍<br /><br />&nbsp;&nbsp;&nbsp;&nbsp;中与宋议和。夏四月，宋王喜隐坐谋反废。秋七月丁未朔，x门使酌古加检校太<br /><br />&nbsp;&nbsp;&nbsp;&nbsp;尉兼御史大夫，男海里以告喜隐事，遥授陇州防御使。庚申，猎于平地松林。冬<br /><br />&nbsp;&nbsp;&nbsp;&nbsp;十月乙亥朔，还上京。十二月戊子，以沙门照敏为三京诸道僧尼都总管，加兼侍<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;七年春正月甲戌朔，宋遣使来贺。壬寅，望祠木叶山。二月癸亥，汉雁门节<br /><br />&nbsp;&nbsp;&nbsp;&nbsp;度使刘继文来朝。贡方物。丙寅，以青牛白马祭天地。三月壬午，耶律速撒等献<br /><br />&nbsp;&nbsp;&nbsp;&nbsp;党项俘，分赐群臣。夏四月，遣郎君矧思使宋。己酉，祠木叶山。辛亥，射柳祈<br /><br />&nbsp;&nbsp;&nbsp;&nbsp;雨。如频跸淀清暑。五月丙戌，祭神姑。秋七月，黄龙府卫将燕颇杀都监张琚以<br /><br />&nbsp;&nbsp;&nbsp;&nbsp;叛，遣敞史耶律曷里必讨之。九月，败燕颇于治河，遣其弟安抟追之。燕颇走保<br /><br />&nbsp;&nbsp;&nbsp;&nbsp;兀惹城，安抟乃还，以余党千余户城通州。是秋，至自频跸淀。冬十月，钓鱼土<br /><br />&nbsp;&nbsp;&nbsp;&nbsp;河。<br /><br />&nbsp;&nbsp;&nbsp;&nbsp;八年春正月癸酉，宋遣使来聘。二月壬寅，谕史馆学士，书皇后言亦称“朕”<br /><br />&nbsp;&nbsp;&nbsp;&nbsp;暨“予”，著为定式。三月辛未，遣五使廉问四方鳏寡孤独及贫乏失职者，赈之。<br /><br />&nbsp;&nbsp;&nbsp;&nbsp;夏六月，以西南面招讨使耶律斜轸为北院大王。秋七月丙寅朔，宁王只没妻安只<br /><br />&nbsp;&nbsp;&nbsp;&nbsp;伏诛，只没、高勋等除名。辛未，宋遣使来贺天清节。八月癸卯，汉遣使言天清<br /><br />&nbsp;&nbsp;&nbsp;&nbsp;节设无遮会，饭僧祝。丁未，如秋山。乙酉，汉以宋事来告。是月，女直侵贵<br /><br />&nbsp;&nbsp;&nbsp;&nbsp;德州东境。九月己巳，谒怀陵。辛未，东京统军使察邻、详稳涸奏女直袭归州五<br /><br />&nbsp;&nbsp;&nbsp;&nbsp;寨，剽掠而去。乙亥，鼻骨德来贡。壬午，汉为宋人所侵，遣使求援，命南府宰<br /><br />&nbsp;&nbsp;&nbsp;&nbsp;相耶律沙、冀王敌烈赴之。戊子，汉以宋师压境，遣驸马都尉卢俊来告。冬十月<br /><br />&nbsp;&nbsp;&nbsp;&nbsp;辛丑，汉以辽师退宋军来谢。十一月丙子，宋主匡胤殂，其弟炅自立，遣使来告。<br /><br />&nbsp;&nbsp;&nbsp;&nbsp;辛卯，遣郎君王六、挞马涅木古等使宋吊慰。十二月壬寅，遣萧只古、马哲贺宋<br /><br />&nbsp;&nbsp;&nbsp;&nbsp;即位。丁未，汉以宋军复至掠其军储来告。且乞赐粮为助。戊午，诏南京复礼部<br /><br />&nbsp;&nbsp;&nbsp;&nbsp;贡院。是月，辖戛斯国遣使来贡。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,187445);">加入书签</a><a
                        href="187232.html">上一页</a>&larr;<a href="index.html">返回列表</a>&rarr;<a
                            href="187463.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187232.html"; var next_page = "187463.html"; var index_page = "index.html"; var sortid = "9"; var article_id = "1618"; var chapter_id = "187445"; var articlename = "辽史"; var chaptername = " 卷八 本纪第八"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>