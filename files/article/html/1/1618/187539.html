<!DOCTYPE html>
<html>
<head>
<meta charset="gbk" />
<title>辽史- 卷十三 本纪第十三-在线阅读-哈西文学网</title>
<meta name="keywords" content="脱脱等，辽史， 卷十三 本纪第十三全文， 卷十三 本纪第十三在线阅读 哈西文学网" />
<meta name="description" content="哈西文学网提供脱脱等的辽史  卷十三 本纪第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/187539.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/187539.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 本纪第十三</h1>
            <div class="link xb">
                <a href="187529.html">上一页</a>&larr;<a href="index.html">返回列表</a>&rarr;<a
                    href="187545.html">下一页</a></div>			
            <div id="BookText">&nbsp;&nbsp;&nbsp;&nbsp;○圣宗四<br /><br />&nbsp;&nbsp;&nbsp;&nbsp;八年春正月辛巳，如台湖。庚寅，诏决滞狱。庚子，如沈子泺。二月丁未朔，<br /><br />&nbsp;&nbsp;&nbsp;&nbsp;于阗、回鹘各遣使来贡。壬申，女直遣使来贡。三月丁丑，李继迁遣使来贡。庚<br /><br />&nbsp;&nbsp;&nbsp;&nbsp;辰，太白、荧惑斗，凡十有五次。乙酉，城杏埚，以宋俘实之。辛丑，置宜州。<br /><br />&nbsp;&nbsp;&nbsp;&nbsp;夏四月丙午朔，严州刺史李寿英有惠政，民请留，从之。庚戌，女直遣使来贡。<br /><br />&nbsp;&nbsp;&nbsp;&nbsp;庚午，以岁旱，诸部艰食，振之。五月戊子，以宋降卒分隶诸军。庚寅，女直宰<br /><br />&nbsp;&nbsp;&nbsp;&nbsp;相阿海来贡，封顺化王。丙申，清暑胡土白山。诏括民田。六月丙午，以北面林<br /><br />&nbsp;&nbsp;&nbsp;&nbsp;牙磨鲁古为北院大王。阿萨兰回鹘于越、达剌干各遣使来贡。甲寅，月掩天驷第<br /><br />&nbsp;&nbsp;&nbsp;&nbsp;一星。丙辰，女直遣使来贡。秋七月庚辰，改南京熊军为神军。诏东京路诸宫分<br /><br />&nbsp;&nbsp;&nbsp;&nbsp;提辖司，分置定霸、保和、宣化三县，白川州置洪理，仪坤州置广义，辽西州置<br /><br />&nbsp;&nbsp;&nbsp;&nbsp;长庆，乾州置安德各一县。省遂、妫、松、饶、宁、海、瑞、玉、铁里、奉德等<br /><br />&nbsp;&nbsp;&nbsp;&nbsp;十州，及玉田、辽丰、松山、弘远、怀清、云龙、平泽、平山等八县，以其民分<br /><br />&nbsp;&nbsp;&nbsp;&nbsp;隶他郡。八月乙卯，以黑白羊祭天地。九月乙亥，北女直四部请内附。壬辰，李<br /><br />&nbsp;&nbsp;&nbsp;&nbsp;继迁献宋俘。冬十月丙午，以大败宋军，复遣使来告。己酉，阻卜等遣使来贡。<br /><br />&nbsp;&nbsp;&nbsp;&nbsp;是月，驻跸大王川。十一月庚寅，以吐谷浑民饥，振之。丁酉，太白昼见。十二<br /><br />&nbsp;&nbsp;&nbsp;&nbsp;月癸卯，李继迁下宋麟、~等州，遣使来告。女直遣使来贡。庚戌，遣使封李继<br /><br />&nbsp;&nbsp;&nbsp;&nbsp;迁为夏国王。癸丑，回鹘来贡。是岁，放郑云从等二人及第。<br /><br />&nbsp;&nbsp;&nbsp;&nbsp;九年春正月甲戌，女直遣使来贡。丙子，诏禁私度僧尼。庚辰，如台湖。乙<br /><br />&nbsp;&nbsp;&nbsp;&nbsp;酉，枢密使、监修国史室P等进《实录》，赐物有差。戊子，选宋降卒五百置为<br /><br />&nbsp;&nbsp;&nbsp;&nbsp;宣力军。辛卯，诏免三京诸道租赋，仍罢括田。二月丙午，夏国遣使告伐宋捷。<br /><br />&nbsp;&nbsp;&nbsp;&nbsp;丁未，以涿州刺史耶律王六为惕隐。甲子，建威寇、振化、来远三城，屯戍卒。<br /><br />&nbsp;&nbsp;&nbsp;&nbsp;闰月辛未朔，日有食之。壬申，遣翰林承旨邢抱朴、三司使李嗣、给事中刘京、<br /><br />&nbsp;&nbsp;&nbsp;&nbsp;政事舍人张干、南京副留守吴浩分决诸道滞狱。三月庚子朔，振室韦、乌古诸部。<br /><br />&nbsp;&nbsp;&nbsp;&nbsp;戊申，复遣库部员外郎马守琪、仓部员外郎祁正、虞部员外郎崔v、蓟北县令崔<br /><br />&nbsp;&nbsp;&nbsp;&nbsp;简等分决诸道滞狱。甲子，幸南京。夏四月甲戌，回鹘来贡。乙亥，夏国王李继<br /><br />&nbsp;&nbsp;&nbsp;&nbsp;迁遣杜白来谢封册。丙戌，清暑炭山。五月己未，以秦王韩匡嗣私城为全州。六<br /><br />&nbsp;&nbsp;&nbsp;&nbsp;月丁亥，突厥来贡。是月，南京霖雨伤稼。秋七月癸卯，通括户口。乙巳，诏诸<br /><br />&nbsp;&nbsp;&nbsp;&nbsp;道举才行、察贪酷、抚高年、禁奢c，有殁于王事者官其子孙。己未，夏国以复<br /><br />&nbsp;&nbsp;&nbsp;&nbsp;绥、银二州，遣使来告。八月癸酉，铜州嘉禾生，东京甘露降。戊寅，女直进唤<br /><br />&nbsp;&nbsp;&nbsp;&nbsp;鹿人。壬午，东京进三足乌。九月庚子，鼻骨德来贡。己酉，驻跸庙城。南京地<br /><br />&nbsp;&nbsp;&nbsp;&nbsp;震。冬十月丁卯，阿萨兰回鹘来贡。壬申，夏国王李继迁遣使来上宋所授敕命。<br /><br />&nbsp;&nbsp;&nbsp;&nbsp;丁丑，定难军节度使李继捧来附，授推忠效顺启圣定难功臣、开府仪同三司、检<br /><br />&nbsp;&nbsp;&nbsp;&nbsp;校太师兼侍中，封西平王。十一月己亥，以青牛白马祭天地。十二月，夏国王李<br /><br />&nbsp;&nbsp;&nbsp;&nbsp;继迁潜附于宋，遣招讨使韩德威持诏谕之。是岁，放进士石用中一人及第。<br /><br />&nbsp;&nbsp;&nbsp;&nbsp;十年春正月丁酉，禁丧葬礼杀马，及藏甲胄、金银、器玩。丙午，如台湖。<br /><br />&nbsp;&nbsp;&nbsp;&nbsp;二月乙丑朔，日有食之。韩德威奏李继迁称故不出，至灵州俘掠以还。壬申，兀<br /><br />&nbsp;&nbsp;&nbsp;&nbsp;惹来贡。壬午，免云州租赋。庚寅，夏国以韩德威俘掠，遣使来奏，赐诏安慰。<br /><br />&nbsp;&nbsp;&nbsp;&nbsp;辛卯，给复云州流民。三月甲辰，铁骊来贡。丙辰，如炭山。夏四月乙丑，以台<br /><br />&nbsp;&nbsp;&nbsp;&nbsp;湖为望幸里。庚寅，命群臣较射。五月癸巳，朔州流民给复三年。七月辛酉，铁<br /><br />&nbsp;&nbsp;&nbsp;&nbsp;骊来贡。八月癸亥，观稼，仍遣使分阅苗稼。九月癸卯，幸五台山金河寺饭僧。<br /><br />&nbsp;&nbsp;&nbsp;&nbsp;冬十月壬申，夏国王遣使来贡。戊寅，铁骊来贡。十一月壬辰，回鹘来贡。十二<br /><br />&nbsp;&nbsp;&nbsp;&nbsp;月庚辰，猎儒州东川。拜天。是月，以东京留守萧恒德等伐高丽。<br /><br />&nbsp;&nbsp;&nbsp;&nbsp;十一年春正月壬寅，回鹘来贡。丙午，出内帑钱赐南京统军司军。高丽王治<br /><br />&nbsp;&nbsp;&nbsp;&nbsp;遣朴良柔奉表请罪，诏取女直鸭渌江东数百里地赐之。二月癸亥，霸州民妻王氏<br /><br />&nbsp;&nbsp;&nbsp;&nbsp;以妖惑众，伏诛。夏四月，幸炭山清暑。六月，大雨。秋七月己丑，桑乾、羊河<br /><br />&nbsp;&nbsp;&nbsp;&nbsp;溢居庸关西，害禾稼殆尽，奉圣、南京居民庐舍多垫溺者。八月，如秋山。冬十<br /><br />&nbsp;&nbsp;&nbsp;&nbsp;月甲申朔，驻跸蒲瑰坂。是岁，放进士王熙载等二人及第。<br /><br />&nbsp;&nbsp;&nbsp;&nbsp;十二年春正月癸丑朔，t阴镇水，漂溺三十馀村，诏疏旧渠。甲寅，以同<br /><br />&nbsp;&nbsp;&nbsp;&nbsp;政事门下平章事耶律硕老为惕隐。诏复行在五十里内租。乙卯，幸延芳淀。戊午，<br /><br />&nbsp;&nbsp;&nbsp;&nbsp;蠲宜州赋调。庚申，郎君耶律鼻舍等谋叛，伏诛。壬戌，以南院大王耶律景为上<br /><br />&nbsp;&nbsp;&nbsp;&nbsp;京留守，封漆水郡王。霸州民李在宥年百三十有三，赐束帛、锦袍、银带，月给<br /><br />&nbsp;&nbsp;&nbsp;&nbsp;羊酒，仍复其家。二月甲申，免南京被水户租赋。己丑，高丽来贡。甲午，免诸<br /><br />&nbsp;&nbsp;&nbsp;&nbsp;部岁输羊及关征。庚子，回鹘来贡。三月丁巳，高丽遣使请所俘人畜，诏赎还。<br /><br />&nbsp;&nbsp;&nbsp;&nbsp;戊午，幸南京。丙寅，遣使抚谕高丽。己巳，涿州木连理。壬申，如长春宫观牡<br /><br />&nbsp;&nbsp;&nbsp;&nbsp;丹。是月，复置南京军都监。夏四月辛卯，幸南京。壬辰，枢密直学士刘恕为南<br /><br />&nbsp;&nbsp;&nbsp;&nbsp;院枢密副使。戊戌，以景宗石像成，幸延寿寺饭僧。五月甲寅，诏北皮室军老不<br /><br />&nbsp;&nbsp;&nbsp;&nbsp;任事者免役。戊午，如炭山清暑。庚辰，武定军节度使韩德冲秩满，其民请留，<br /><br />&nbsp;&nbsp;&nbsp;&nbsp;从之。六月辛巳朔，诏州县长吏有才能无过者，减一资考任之。癸未，可汗州刺<br /><br />&nbsp;&nbsp;&nbsp;&nbsp;史贾俊进新历。庚子，录囚。甲辰，诏龙、凤两军老疾者代之。是月，太白、岁<br /><br />&nbsp;&nbsp;&nbsp;&nbsp;星相犯。秋七月辛亥朔，日有食之。甲寅，遣使视诸道禾稼。辛酉，南院枢密使<br /><br />&nbsp;&nbsp;&nbsp;&nbsp;室P为中京留守，加尚父。丙寅，女直遣使来贡。戊辰，观获。庚午，诏契丹人<br /><br />&nbsp;&nbsp;&nbsp;&nbsp;犯十恶者依汉律。己卯，以翰林承旨邢抱朴参知政事。八月庚辰朔，诏王太妃领<br /><br />&nbsp;&nbsp;&nbsp;&nbsp;西北路乌古等部兵及永兴宫分军，抚定西边；以萧挞凛督其军事。乙酉，宋遣使<br /><br />&nbsp;&nbsp;&nbsp;&nbsp;求和，不许。戊子，以国舅帐克萧徒骨为夷离毕。乙未，下诏戒谕中外官吏。丁<br /><br />&nbsp;&nbsp;&nbsp;&nbsp;酉，录囚，杂犯死罪以下释之。九月壬子，室韦、党项、吐谷浑等来贡。辛酉，<br /><br />&nbsp;&nbsp;&nbsp;&nbsp;宋复遣使求和，不许。壬戌，行拜奥礼。癸酉，阻卜等来贡。冬十月乙酉，猎可<br /><br />&nbsp;&nbsp;&nbsp;&nbsp;汗州之西山。乙巳，诏定均税法。丁未，大理寺置少卿及正。十一月戊申朔，行<br /><br />&nbsp;&nbsp;&nbsp;&nbsp;再生礼。铁骊来贡。诏诸部所俘宋人有官吏儒生抱器能者，诸道军有勇健者，具<br /><br />&nbsp;&nbsp;&nbsp;&nbsp;以名闻。庚戌，诏郡邑贡明经、茂材异等。甲寅，诏南京决滞狱。己未，官宋俘<br /><br />&nbsp;&nbsp;&nbsp;&nbsp;卫德升等六人。十二月戊寅朔，日有食之。诏并奚王府奥理、堕隗、梅只三部为<br /><br />&nbsp;&nbsp;&nbsp;&nbsp;一，其二克各分为部，以足六部之数。甲申，赐南京统军司贫户耕牛。戊子，高<br /><br />&nbsp;&nbsp;&nbsp;&nbsp;丽进妓乐，却之。庚寅，禁游食民。癸巳，女直以宋人浮海赂本国及兀惹叛来告。<br /><br />&nbsp;&nbsp;&nbsp;&nbsp;丁未，幸南京。是年，放进士吕德懋等二人及第。<br /><br />&nbsp;&nbsp;&nbsp;&nbsp;十三年春正月壬子，幸延芳淀。甲寅，置广灵县。丁巳，增泰州、遂城等县<br /><br />&nbsp;&nbsp;&nbsp;&nbsp;赋。庚申，诏诸道劝农。癸亥，长宁军节度使萧解里秩满，民请留，从之。庚午，<br /><br />&nbsp;&nbsp;&nbsp;&nbsp;如长春宫。三月丁丑朔，女直遣使来贡。甲辰，高丽遣李周桢来贡。三月癸丑，<br /><br />&nbsp;&nbsp;&nbsp;&nbsp;夏国遣使来贡。戊辰，武清县百馀人入宋境剽掠，命诛之，还其所获人畜财物。<br /><br />&nbsp;&nbsp;&nbsp;&nbsp;夏四月己卯，参知政事邢抱朴以母忧去官，起复。丙戌，诏诸道民户应历以来胁<br /><br />&nbsp;&nbsp;&nbsp;&nbsp;从为部曲者，仍籍州县。甲午，如炭山清暑。五月壬子，高丽进鹰。乙亥，北、<br /><br />&nbsp;&nbsp;&nbsp;&nbsp;南、乙室三府请括富民马以备军需，不许，给以官马。六月丙子朔，启圣军节度<br /><br />&nbsp;&nbsp;&nbsp;&nbsp;使刘继琛秩满，民请留，从之。丁丑，诏减前岁括田租赋。甲申，以宣徽使阿没<br /><br />&nbsp;&nbsp;&nbsp;&nbsp;里私城为丰州。丙戌，诏许昌平、怀柔等县诸人请业荒地。秋七月乙巳朔，女直<br /><br />&nbsp;&nbsp;&nbsp;&nbsp;遣使来贡。丁巳，兀惹乌昭度、渤海燕颇等侵铁骊，遣奚王和朔奴等讨之。壬戌，<br /><br />&nbsp;&nbsp;&nbsp;&nbsp;诏蔚、朔等州龙卫、威胜军更戍。八月丙子，夏国遣使进马。壬辰，诏修山泽祠<br /><br />&nbsp;&nbsp;&nbsp;&nbsp;宇、先哲庙貌，以时祀之。九月戊午，以南京太学生员浸多，特赐水}庄一区。<br /><br />&nbsp;&nbsp;&nbsp;&nbsp;丁卯，奉安景宗及皇太后石像于延芳淀。冬十月乙亥，置义仓。辛巳，回鹘来贡。<br /><br />&nbsp;&nbsp;&nbsp;&nbsp;甲申，高丽遣李知白来贡。戊子，兀惹归款，诏谕之。庚子，鼻骨德来贡。十一<br /><br />&nbsp;&nbsp;&nbsp;&nbsp;月乙巳，阿萨兰回鹘遣使来贡。辛酉，遣使册王治为高丽国王。戊辰，高丽遣童<br /><br />&nbsp;&nbsp;&nbsp;&nbsp;子十人来学本国语。十二月己卯，铁骊遣使来贡鹰、马。辛巳，夏国以败宋人遣<br /><br />&nbsp;&nbsp;&nbsp;&nbsp;使来告。是年，放进士王用极等二人。<br /><br />&nbsp;&nbsp;&nbsp;&nbsp;十四年春正月己酉，渔于潞河。丁巳，蠲三京及诸州税赋。丙寅，夏国遣使<br /><br />&nbsp;&nbsp;&nbsp;&nbsp;来贡。庚午，以宣徽使阿没里家奴阎贵为丰州刺史。二月庚寅，回鹘遣使来贡。<br /><br />&nbsp;&nbsp;&nbsp;&nbsp;三月壬寅，高丽王治表乞为婚，许以东京留守、驸马萧恒德女嫁之。庚戌，高丽<br /><br />&nbsp;&nbsp;&nbsp;&nbsp;复遣童子十人来学本国语。甲寅，韩德威奏讨党项捷。甲子，诏安集朔州流民。<br /><br />&nbsp;&nbsp;&nbsp;&nbsp;夏四月甲戌，东边诸j各置都监。庚寅，如炭山清暑。己亥，凿大安山，取刘<br /><br />&nbsp;&nbsp;&nbsp;&nbsp;守光所藏钱。是月，奚王和朔奴、东京留守萧恒德等五人以讨兀惹不克，削官。<br /><br />&nbsp;&nbsp;&nbsp;&nbsp;改诸部令稳为节度使。五月癸卯，诏参知政事邢抱朴决南京滞狱。庚戌，朔州威<br /><br />&nbsp;&nbsp;&nbsp;&nbsp;胜军一百七人叛入宋。六月辛未，如炭山清暑。铁骊来贡。乙酉，回鹘来贡。己<br /><br />&nbsp;&nbsp;&nbsp;&nbsp;丑，高丽遣使来问起居。后至无时。秋七月戊午，回鹘等来贡。闰月丁丑，五院<br /><br />&nbsp;&nbsp;&nbsp;&nbsp;部进穴地所得金马。冬十月丙辰，命刘遂教南京神武军士剑法，赐袍带锦币。戊<br /><br />&nbsp;&nbsp;&nbsp;&nbsp;午，乌昭度乞内附。十一月甲戌，诏诸军官毋非时畋猎妨农。乙酉，奉安景宗及<br /><br />&nbsp;&nbsp;&nbsp;&nbsp;太后石像于乾州。是月，回鹘阿萨兰遣使为子求婚，不许。十二月甲寅，以南京<br /><br />&nbsp;&nbsp;&nbsp;&nbsp;道新定税法太重，减之。甲子，挞凛诱叛酋阿鲁敦等六十人斩之，封兰陵郡王。<br /><br />&nbsp;&nbsp;&nbsp;&nbsp;幸南京。是年，放进士张俭等三人。<br /><br />&nbsp;&nbsp;&nbsp;&nbsp;十五年春正月庚午，幸延芳淀。丙子，以河西党项叛，诏韩德威讨之。庚辰，<br /><br />&nbsp;&nbsp;&nbsp;&nbsp;诏诸道劝民种树。癸未，兀惹长武周来降。戊子，女直遣使来贡。己丑，诏南京<br /><br />&nbsp;&nbsp;&nbsp;&nbsp;决滞囚。乙未，免流民税。二月丙申朔，如长春宫。戊戌，劝品部富民出钱以赡<br /><br />&nbsp;&nbsp;&nbsp;&nbsp;贫民。庚子，徙梁门、遂城、泰州、北平民于内地。丙午，夏国遣使来贡。甲寅，<br /><br />&nbsp;&nbsp;&nbsp;&nbsp;问安皇太后。丙辰，韩德威奏破党项捷。丁巳，诏品部旷地令民耕种。三月乙丑<br /><br />&nbsp;&nbsp;&nbsp;&nbsp;朔，党项来贡。戊辰，募民耕滦州荒地，免其租赋十年。己巳，夏国破宋兵，遣<br /><br />&nbsp;&nbsp;&nbsp;&nbsp;使来告。己卯，封夏国王李继迁为西平王。壬午，通括宫分人户，免南京逋税及<br /><br />&nbsp;&nbsp;&nbsp;&nbsp;义仓粟。甲申，河西党项乞内附。庚寅，兀惹乌昭度以地远，乞岁时免进鹰、马、<br /><br />&nbsp;&nbsp;&nbsp;&nbsp;貂皮，诏以生辰、正旦贡如旧，馀免。癸巳，宋主炅殂，子恒嗣位。甲午，皇太<br /><br />&nbsp;&nbsp;&nbsp;&nbsp;妃献西边捷。夏四月乙未朔，罢奚五部岁贡。戊戌，录囚。壬寅，发义仓粟振<br /><br />&nbsp;&nbsp;&nbsp;&nbsp;南京诸县民。丙午，广德军节度使韩德凝有善政，秩满，其民请留，从之。己酉，<br /><br />&nbsp;&nbsp;&nbsp;&nbsp;幸南京。丁巳，致奠于太宗皇帝庙。己未，如炭山清暑。五月甲子朔，日有食之。<br /><br />&nbsp;&nbsp;&nbsp;&nbsp;己巳，诏平州决滞狱。是月，敌烈八部杀详稳以叛，萧挞凛追击，获部族之半。<br /><br />&nbsp;&nbsp;&nbsp;&nbsp;六月丙申，铁骊来贡。壬子，夏国遣使来谢封册。秋七月戊辰，党项来贡。辛未，<br /><br />&nbsp;&nbsp;&nbsp;&nbsp;禁吐谷浑别部鬻马于宋。丙子，高丽遣韩彦敬奉币吊越国公主之丧。辛卯，诏南<br /><br />&nbsp;&nbsp;&nbsp;&nbsp;京疾决狱讼。八月丁酉，猎于平地松林，皇太后诫曰：“前圣有言：欲不可纵。<br /><br />&nbsp;&nbsp;&nbsp;&nbsp;吾儿为天下主，驰骋田猎，万一有衔橛之变，适遣予忧。其深戒之！”九月丙寅，<br /><br />&nbsp;&nbsp;&nbsp;&nbsp;罢东边戍卒。庚午，幸饶州，致奠太祖庙。戊子，萧挞凛奏讨阻卜捷。冬十月壬<br /><br />&nbsp;&nbsp;&nbsp;&nbsp;辰朔，驻跸驼山，罢奚王诸部贡物。乙未，赐宿卫时服。丁酉，禁诸山寺毋滥度<br /><br />&nbsp;&nbsp;&nbsp;&nbsp;僧尼。戊戌，驰东京道鱼泺之禁。戊申，以上京狱讼繁冗，诘其主者。辛酉，录<br /><br />&nbsp;&nbsp;&nbsp;&nbsp;囚。十一月壬戌朔，录囚，丙戌，幸显州。戊子，谒显陵。庚寅，谒乾陵。是月，<br /><br />&nbsp;&nbsp;&nbsp;&nbsp;高丽王治薨，侄诵遣王同颍来告。十二月乙巳，钓鱼土河。己酉，驻跸驼山。壬<br /><br />&nbsp;&nbsp;&nbsp;&nbsp;子，夏国遣使来贡。甲寅，遣使祭高丽王治，诏其侄权知国事。丙辰，录囚。是<br /><br />&nbsp;&nbsp;&nbsp;&nbsp;年，放进士陈鼎等二人。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,187539);">加入书签</a><a
                        href="187529.html">上一页</a>&larr;<a href="index.html">返回列表</a>&rarr;<a
                            href="187545.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187529.html"; var next_page = "187545.html"; var index_page = "index.html"; var sortid = "9"; var article_id = "1618"; var chapter_id = "187539"; var articlename = "辽史"; var chaptername = " 卷十三 本纪第十三"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>