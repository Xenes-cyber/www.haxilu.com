<!DOCTYPE html>
<html>
<head>
<meta charset="gbk" />
<title>辽史- 卷二十 本纪第二十-在线阅读-哈西文学网</title>
<meta name="keywords" content="脱脱等，辽史， 卷二十 本纪第二十全文， 卷二十 本纪第二十在线阅读 哈西文学网" />
<meta name="description" content="哈西文学网提供脱脱等的辽史  卷二十 本纪第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188208.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188208.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 本纪第二十</h1>
            <div class="link xb">
                <a href="188169.html">上一页</a>&larr;<a href="index.html">返回列表</a>&rarr;<a
                    href="188601.html">下一页</a></div>			
            <div id="BookText">&nbsp;&nbsp;&nbsp;&nbsp;○兴宗三<br /><br />&nbsp;&nbsp;&nbsp;&nbsp;十六年春正月己卯，如混同江。二月庚申，如鱼儿泺。辛酉，禁群臣遇宴乐<br /><br />&nbsp;&nbsp;&nbsp;&nbsp;奏请私事。诏世选之官，从各部耆旧择材能者用之。三月丁亥，如黑水泺。癸巳，<br /><br />&nbsp;&nbsp;&nbsp;&nbsp;遣使审决双州囚。壬寅，大雪。夏四月乙巳朔，皇太后不豫，上驰往视疾。丙午，<br /><br />&nbsp;&nbsp;&nbsp;&nbsp;皇太后愈，复如黑水泺。丁卯，肆赦。六月戊申，清暑永安山。丁巳，阻卜大王<br /><br />&nbsp;&nbsp;&nbsp;&nbsp;屯秃古斯来朝，献方物。戊午，诏士庶言事。秋七月辛卯，幸庆州。自是月至于<br /><br />&nbsp;&nbsp;&nbsp;&nbsp;九月，日射猎于楚不沟霞列、系轮、石塔诸山。冬十月辛亥，幸中京，谒祖庙。<br /><br />&nbsp;&nbsp;&nbsp;&nbsp;丙辰，定公主行妇礼于舅姑仪。庚午，铁骊仙门来朝，以始入贡，加右监门卫大<br /><br />&nbsp;&nbsp;&nbsp;&nbsp;将军。十一月戊寅，祠木叶山。己丑，幸中京，朝皇太后。壬辰，禁漏泄宫中事。<br /><br />&nbsp;&nbsp;&nbsp;&nbsp;十二月辛丑朔，女直遣使来贡。辛亥，谒太祖庙，观《太宗收晋图》。癸丑，问<br /><br />&nbsp;&nbsp;&nbsp;&nbsp;安皇太后。乙卯，以太后愈，杂犯死罪减一等论，徒以下免。庚申，南府宰相杜<br /><br />&nbsp;&nbsp;&nbsp;&nbsp;防、韩绍荣奏事有误，各以大杖决之。出防为武定军节度使。壬戌，高丽遣使<br /><br />&nbsp;&nbsp;&nbsp;&nbsp;来贡。<br /><br />&nbsp;&nbsp;&nbsp;&nbsp;十七年春正月丁亥，如春水。闰月癸丑，射虎于候里吉。二月辛巳，振瑶稳、<br /><br />&nbsp;&nbsp;&nbsp;&nbsp;嘲稳部。是月，诏士庶言国家利便，不得及己事，奴婢所见，许白其主，不得自<br /><br />&nbsp;&nbsp;&nbsp;&nbsp;陈。夏国王李元昊薨，其子谅祚遣使来告，即遣永兴宫使耶律里、右护卫太保<br /><br />&nbsp;&nbsp;&nbsp;&nbsp;耶律兴老、将作少监王全慰奠。三月癸卯，以同知南京留守事萧塔烈葛为左夷离<br /><br />&nbsp;&nbsp;&nbsp;&nbsp;毕，知右夷离毕事唐古为右夷离毕。丙午，夏国李谅祚遣使上其父元昊遗物。丁<br /><br />&nbsp;&nbsp;&nbsp;&nbsp;卯，铁不得国使来，乞以本部军助攻夏国，不许。夏四月辛未，武定军节度使杜<br /><br />&nbsp;&nbsp;&nbsp;&nbsp;防复为南府宰相。丙子，高丽遣使来贡。甲申，蒲卢毛朵部大王蒲辇以造舟人来<br /><br />&nbsp;&nbsp;&nbsp;&nbsp;献。六月庚辰，阻卜献马、驼二万。辛卯，长白山太师柴葛、回跋部太师撒剌都<br /><br />&nbsp;&nbsp;&nbsp;&nbsp;来贡方物。秋七月丁未，于越摩梅欲之子不葛一及婆离八部夷离堇虎<番去>等内<br /><br />&nbsp;&nbsp;&nbsp;&nbsp;附。甲寅，录囚，减杂犯死罪。八月丙戌，复南京贫户租税。戊子，以殿前都点<br /><br />&nbsp;&nbsp;&nbsp;&nbsp;检耶律义先为行军都部署，忠顺军节度使夏行美副部署，东北面详稳耶律术者为<br /><br />&nbsp;&nbsp;&nbsp;&nbsp;监军，伐蒲奴里酋陶得里。冬十月甲申，南院大王耶律韩八薨。甲午，驻跸独卢<br /><br />&nbsp;&nbsp;&nbsp;&nbsp;金。十一月乙未朔，遣使括马。丁巳，赐皇太弟重元金券。封皇子和鲁斡为越王，<br /><br />&nbsp;&nbsp;&nbsp;&nbsp;阿琏许王，忠顺军节度使谢家奴陈王，西京留守贴不汉王，惕隐旅坟辽西郡王，<br /><br />&nbsp;&nbsp;&nbsp;&nbsp;行宫都部署别古得柳城郡王，奉陵军节度使侯古饶乐郡王，安定郡王涅鲁古进封<br /><br />&nbsp;&nbsp;&nbsp;&nbsp;楚王。<br /><br />&nbsp;&nbsp;&nbsp;&nbsp;十八年春正月甲午朔，日有食之。戊戌，留夏国贺正使不遣。己亥，遣北院<br /><br />&nbsp;&nbsp;&nbsp;&nbsp;枢密副使萧惟信以伐夏告宋。辛丑，录囚。丙午，如鸳鸯泺。丙辰，猎霸特山。<br /><br />&nbsp;&nbsp;&nbsp;&nbsp;耶律义先奏蒲奴里捷。二月庚辰，幸燕赵国王洪基帐视疾。乙酉，耶律义先等执<br /><br />&nbsp;&nbsp;&nbsp;&nbsp;陶得里以献。三月乙巳，高昌国遣使来贡。壬子，以洪基疾愈，赦杂犯死罪以下。<br /><br />&nbsp;&nbsp;&nbsp;&nbsp;丁巳，乌古遣使送款。夏四月癸酉，以南府宰相耶律高十为南京统军使。五月甲<br /><br />&nbsp;&nbsp;&nbsp;&nbsp;辰，五国酋长各率其部来附。庚戌，回跋部长兀迭台等来朝。戊午，五国节度<br /><br />&nbsp;&nbsp;&nbsp;&nbsp;使耶律仙童以降乌古叛人，授左监门卫上将军。六月壬戌朔，以韩国王萧惠为河<br /><br />&nbsp;&nbsp;&nbsp;&nbsp;南道行军都统，赵王萧孝友、汉王贴不副之。乙丑，录囚。丙寅，行十二神纛礼。<br /><br />&nbsp;&nbsp;&nbsp;&nbsp;己巳，宋以辽师伐夏，遣钱逸致赆礼。庚辰，阻卜来贡马、驼、珍玩。辛巳，夏<br /><br />&nbsp;&nbsp;&nbsp;&nbsp;国使来贡，留之不遣。丁亥，行再生礼。秋七月戊戌，亲征。八月辛酉朔，渡河。<br /><br />&nbsp;&nbsp;&nbsp;&nbsp;夏人遁，乃还。九月丁未，萧惠等为夏人所败。冬十月，北道行军都统耶律敌鲁<br /><br />&nbsp;&nbsp;&nbsp;&nbsp;古率阻卜诸军至贺兰山，获李元昊妻及其官僚家属，遇夏人三千来战，殪之；乌<br /><br />&nbsp;&nbsp;&nbsp;&nbsp;古敌烈部都详稳萧慈氏奴、南克耶律斡里死焉。十二月戊寅，庆陵林木火。己卯，<br /><br />&nbsp;&nbsp;&nbsp;&nbsp;录囚。有弟从兄为强盗者，兄弟俱无子，特原其弟。<br /><br />&nbsp;&nbsp;&nbsp;&nbsp;十九年春正月庚寅，僧惠鉴加检校太尉。庚子，耶律敌鲁古复封漆水郡王，<br /><br />&nbsp;&nbsp;&nbsp;&nbsp;诸将校及阻卜等部酋长各进爵有差。赠萧慈氏奴同中书门下平章事。辛丑，遣使<br /><br />&nbsp;&nbsp;&nbsp;&nbsp;问罪于夏国。壬寅，如鱼儿泺。二月丁亥，夏将洼普、猥货、乙灵纪等来攻金肃<br /><br />&nbsp;&nbsp;&nbsp;&nbsp;城，南面林牙耶律高家奴等破之。洼普被创遁去，杀猥货、乙灵纪。三月戊戌，<br /><br />&nbsp;&nbsp;&nbsp;&nbsp;殿前都点检萧迭里得与夏战于三角川，败之。癸卯，命西南招讨使萧蒲奴、北院<br /><br />&nbsp;&nbsp;&nbsp;&nbsp;大王宜新、林牙萧撒抹等帅师伐夏，以行宫都部署别古得监战。甲辰，遣同知北<br /><br />&nbsp;&nbsp;&nbsp;&nbsp;院枢密使萧革按军边城，以为声援。己酉，驻跸息鸡淀。丙辰，幸殿前都点检萧<br /><br />&nbsp;&nbsp;&nbsp;&nbsp;迭里得、驸马都尉萧胡睹帐视疾。夏四月丙寅，如鱼儿泺。壬申，蒲卢毛朵部惕<br /><br />&nbsp;&nbsp;&nbsp;&nbsp;隐信笃来贡。甲申，高丽遣使来贡。五月己丑，如凉陉。癸巳，萧蒲奴等入夏境，<br /><br />&nbsp;&nbsp;&nbsp;&nbsp;不与敌遇，纵军俘掠而还。丁酉，夏国洼普来降。己亥，远夷拔思母部遣使来贡。<br /><br />&nbsp;&nbsp;&nbsp;&nbsp;六月丙辰朔，置倒塌岭都监。丙寅，谒庆陵。庚午，幸庆州，谒大安殿。壬申，<br /><br />&nbsp;&nbsp;&nbsp;&nbsp;诏医卜屠贩、奴隶及倍父母或犯事逃亡者，不得举进士。回跋、曷苏馆、蒲卢毛<br /><br />&nbsp;&nbsp;&nbsp;&nbsp;朵部各遣使贡马。甲戌，宋遣使来贺伐夏捷，高丽使俱至。辛巳，御金銮殿试进<br /><br />&nbsp;&nbsp;&nbsp;&nbsp;士。秋七月壬辰，驻跸括里蒲碗。癸巳，以燕赵国王洪基领北南枢密院。乙未，<br /><br />&nbsp;&nbsp;&nbsp;&nbsp;阻卜长豁得剌弟斡得来朝，加太尉遣之。戊戌，录囚。戊申，以左夷离毕萧唐古<br /><br />&nbsp;&nbsp;&nbsp;&nbsp;为北院枢密副使。壬子，猎侯里吉。八月丁卯，阻卜酋长喘只葛拔里斯来朝。九<br /><br />&nbsp;&nbsp;&nbsp;&nbsp;月壬寅，夏人侵边，敌鲁古遣六院军将海里击败之。冬十月庚午，还上京。辛未，<br /><br />&nbsp;&nbsp;&nbsp;&nbsp;夏国王李谅祚母遣使乞依旧称藩。使还，诏谕别遣信臣诣阙，当徐思之。壬申，<br /><br />&nbsp;&nbsp;&nbsp;&nbsp;释临潢府役徒。甲戌，如中会川。十一月甲午，阻卜酋长豁得剌遣使来贡。庚戌，<br /><br />&nbsp;&nbsp;&nbsp;&nbsp;录囚。壬子，出南府宰相韩知白为武定军节度使，枢密副使杨绩长宁军节度使，<br /><br />&nbsp;&nbsp;&nbsp;&nbsp;翰林学士王纲泽州刺史，张宥徽州刺史，知制诰周白海北州刺史。闰月乙卯，以<br /><br />&nbsp;&nbsp;&nbsp;&nbsp;汉王贴不为中京留守。辛未，以同知北院枢密使事萧革为南院枢密使，南院大王<br /><br />&nbsp;&nbsp;&nbsp;&nbsp;耶律仁先知北院枢密使事，封宋王。十二月丁亥，北府宰相、赵王萧孝友出为东<br /><br />&nbsp;&nbsp;&nbsp;&nbsp;京留守，东京留守萧塔列葛为北府宰相，南院枢密使、潞王查葛为南院大王。庚<br /><br />&nbsp;&nbsp;&nbsp;&nbsp;戌，韩国王萧惠徙封魏王，致仕。壬子，夏国李谅祚遣使上表，乞依旧臣属。<br /><br />&nbsp;&nbsp;&nbsp;&nbsp;二十年春正月戊戌，驻跸混同江。二月甲申，遣前北院都监萧友括等使夏国，<br /><br />&nbsp;&nbsp;&nbsp;&nbsp;索党项叛户。己丑，如苍耳泺。甲辰，吐蕃遣使来贡。三月壬子朔，幸黑水。夏<br /><br />&nbsp;&nbsp;&nbsp;&nbsp;五月癸丑，萧友括等使夏还，李谅祚母表乞如党项权进马、驼、牛、羊等物。己<br /><br />&nbsp;&nbsp;&nbsp;&nbsp;巳，夏国遣使求唐隆镇及乞罢所建城邑，以诏答之。六月丙戌，诏以所获李元昊<br /><br />&nbsp;&nbsp;&nbsp;&nbsp;妻及前后所俘夏人，安置苏州。以伐夏所获物遣使遗宋。秋七月，如秋山。九月，<br /><br />&nbsp;&nbsp;&nbsp;&nbsp;诏更定条制。驻跸中会川。冬十月己卯朔，括诸道军籍。十一月庚申，以惕隐都<br /><br />&nbsp;&nbsp;&nbsp;&nbsp;监萧谟鲁为左夷离毕。甲子，命东京留守司总领户部、内省事。丁卯，罢中丞记<br /><br />&nbsp;&nbsp;&nbsp;&nbsp;录职官过犯，令承旨总之。十二月乙酉，以皇太后行再生礼，肆赦。<br /><br />&nbsp;&nbsp;&nbsp;&nbsp;二十一年春正月辛亥，如混同江。二月，如鱼儿泺。夏四月癸未，以国舅详<br /><br />&nbsp;&nbsp;&nbsp;&nbsp;稳萧阿剌为西北路招讨使，封西平郡王。六月丙子，驻跸永安山。秋七月甲辰朔，<br /><br />&nbsp;&nbsp;&nbsp;&nbsp;召北府宰相萧塔烈葛、南府宰相汉王贴不、南院枢密使萧革、知北院枢密使事仁<br /><br />&nbsp;&nbsp;&nbsp;&nbsp;先等，赐坐，论古今治道。戊申，祀天地。己酉，诏北、南枢密院，日再奏事。<br /><br />&nbsp;&nbsp;&nbsp;&nbsp;壬子，追尊太祖之祖为简献皇帝，庙号玄祖，祖妣为简献皇后；太祖之考为宣简<br /><br />&nbsp;&nbsp;&nbsp;&nbsp;皇帝，庙号德祖，妣为宣简皇后。追封太祖伯父夷离堇岩木为蜀国王，于越释鲁<br /><br />&nbsp;&nbsp;&nbsp;&nbsp;为隋国王。以燕赵国王洪基为天下兵马大元帅、知惕隐事，赐诏谕之。癸亥，近<br /><br />&nbsp;&nbsp;&nbsp;&nbsp;侍小底卢宝伪学御书，免死，配役终身。甲子，如秋山。戊辰，谒庆陵。以南院<br /><br />&nbsp;&nbsp;&nbsp;&nbsp;枢密使萧革为北院枢密使，封吴王。辛未，如庆州。壬申，追封太祖弟寅底石为<br /><br />&nbsp;&nbsp;&nbsp;&nbsp;许国王。八月戊子，太尉乌者薨，诏配享圣宗庙。九月乙卯，平州进白兔。己未，<br /><br />&nbsp;&nbsp;&nbsp;&nbsp;谒怀陵。庚申，追上嗣圣皇帝、天顺皇帝尊谥，及更谥彰德皇后曰靖安。癸亥，<br /><br />&nbsp;&nbsp;&nbsp;&nbsp;谥齐天皇后曰仁德皇后。甲子，谒祖陵。增太祖谥大圣大明神烈天皇帝，更谥贞<br /><br />&nbsp;&nbsp;&nbsp;&nbsp;烈皇后曰淳钦，恭顺皇帝曰章肃，后萧氏谥曰和敬。冬十月戊寅，驻跸中会川。<br /><br />&nbsp;&nbsp;&nbsp;&nbsp;丁亥，夏国李谅祚遣使乞弛边佣，即遣萧友括奉诏谕之。戊子，幸显、懿二州。<br /><br />&nbsp;&nbsp;&nbsp;&nbsp;甲午，辽兴军节度使萧虚烈封郑王，南院大王、潞王查葛为南院枢密使，进封越<br /><br />&nbsp;&nbsp;&nbsp;&nbsp;国王。戊戌，射虎于南撒葛柏。辛丑，谒乾陵。十一月壬寅朔，增谥文献皇帝为<br /><br />&nbsp;&nbsp;&nbsp;&nbsp;文献钦义皇帝，及谥二后曰端顺，曰柔贞。复更谥世宗孝烈皇后为怀节。丁未，<br /><br />&nbsp;&nbsp;&nbsp;&nbsp;增孝成皇帝谥曰孝成康靖皇帝，更谥圣神宣献皇后为睿智。甲子，次中会川。回<br /><br />&nbsp;&nbsp;&nbsp;&nbsp;鹘阿萨兰遣使贡名马、文豹。丙寅，录囚。十二月戊戌，以北府宰相塔烈葛为南<br /><br />&nbsp;&nbsp;&nbsp;&nbsp;京统军使，郑王虚烈北府宰相，契丹行宫都部署耶律义先惕隐。释役徒限年者。<br /><br />&nbsp;&nbsp;&nbsp;&nbsp;二十二年春正月乙巳，如混同江。二月丙子，回鹘阿萨兰为邻国所侵，遣使<br /><br />&nbsp;&nbsp;&nbsp;&nbsp;求援。庚辰，如春水。三月癸亥，李谅祚以赐诏许降，遣使来谢。丙寅，如黑水<br /><br />&nbsp;&nbsp;&nbsp;&nbsp;泺。夏四月戊子。猎鹤淀。五月壬寅，诏内地州县植果。六月壬申，驻跸胡吕山。<br /><br />&nbsp;&nbsp;&nbsp;&nbsp;癸未，高丽遣使来贡。秋七月己酉，阻卜大王屯秃古斯率诸部长献马、驼。庚申，<br /><br />&nbsp;&nbsp;&nbsp;&nbsp;如黑岭。闰月庚午，乌古来贡。癸巳，长春州置钱帛司。九月壬辰，夏国李谅祚<br /><br />&nbsp;&nbsp;&nbsp;&nbsp;遣使进降表。甲午，遣南面林牙高家奴等奉诏抚谕。冬十月丙申朔，日有食之。<br /><br />&nbsp;&nbsp;&nbsp;&nbsp;十一月辛卯，诏诸职事官以礼受代及以罪去者置籍，岁申枢密院。十二月丙申朔，<br /><br />&nbsp;&nbsp;&nbsp;&nbsp;诏回鹘部副使以契丹人充。庚子，应圣节，曲赦徒以下罪。壬子，诏大臣曰：<br /><br />&nbsp;&nbsp;&nbsp;&nbsp;“朕与宋主约为兄弟，欢好岁久，欲见其绘像，可谕来使。”<br /><br />&nbsp;&nbsp;&nbsp;&nbsp;二十三年春正月己巳，如混同江。癸酉，猎双子淀。戊子，夏国遣使贡方物。<br /><br />&nbsp;&nbsp;&nbsp;&nbsp;壬辰，如春水。甲午，猎盘直坡。三月丁亥，幸皇太弟重元帐。夏四月癸卯，高<br /><br />&nbsp;&nbsp;&nbsp;&nbsp;丽遣使来贡。癸丑，猎合只忽里。五月己巳，李谅祚乞进马、驼，诏岁贡之。庚<br /><br />&nbsp;&nbsp;&nbsp;&nbsp;寅，驻跸永安山。壬辰，夏国遣使来贡。六月丙申，如庆州。乙亥，谒庆陵。壬<br /><br />&nbsp;&nbsp;&nbsp;&nbsp;寅，高丽王徽请官其子，诏加检校太尉。辛亥，吐蕃遣使来贡。秋七月己巳，夏<br /><br />&nbsp;&nbsp;&nbsp;&nbsp;国李谅祚遣使来求婚。甲戌，如秋山。己卯，诏八房族巾帻。九月庚寅，猎，遇<br /><br />&nbsp;&nbsp;&nbsp;&nbsp;三虎，纵犬获之。冬十月丁酉，驻跸中京。戊戌，幸新建秘书监。辛丑，有事于<br /><br />&nbsp;&nbsp;&nbsp;&nbsp;祖庙。癸丑，以开泰寺铸银佛像，曲赦在京囚。丙辰，李谅祚遣使进誓表。十一<br /><br />&nbsp;&nbsp;&nbsp;&nbsp;月乙丑，阻卜部长来贡。壬申，帝率群臣上皇太后尊号曰仁慈圣善钦孝广德安静<br /><br />&nbsp;&nbsp;&nbsp;&nbsp;贞纯懿和宽厚崇觉仪天皇太后，大赦。内外官进级有差。癸未，录囚。甲申，群<br /><br />&nbsp;&nbsp;&nbsp;&nbsp;臣上皇帝尊号曰钦天奉道佑世兴历武定文成圣神仁孝皇帝，册皇后萧氏曰贞懿慈<br /><br />&nbsp;&nbsp;&nbsp;&nbsp;和文惠孝敬广爱崇圣皇后。十二月丙申，如中会川。<br /><br />&nbsp;&nbsp;&nbsp;&nbsp;二十四年春正月癸亥，如混同江。戊辰，朝皇太后。辛巳，宋遣使来贺，馈<br /><br />&nbsp;&nbsp;&nbsp;&nbsp;驯象。二月己丑朔，召宋使钓鱼、赋诗。癸巳，如长春河。甲寅，夏国遣使来贺。<br /><br />&nbsp;&nbsp;&nbsp;&nbsp;三月癸亥，皇太弟重元生子，曲赦行在及长春、镇北二州徒以下罪。夏五月，驻<br /><br />&nbsp;&nbsp;&nbsp;&nbsp;跸南崖。秋七月，壬午，如秋山。次南崖之北峪，不豫。八月丁亥，疾大渐，召<br /><br />&nbsp;&nbsp;&nbsp;&nbsp;燕赵国王洪基，谕以治国之要。戊子，大赦，纵五坊鹰鹘，焚钓鱼之具。己丑，<br /><br />&nbsp;&nbsp;&nbsp;&nbsp;帝崩于行宫，年四十。遗诏燕赵国王洪基嗣位。清宁元年十月庚子，上尊谥为神<br /><br />&nbsp;&nbsp;&nbsp;&nbsp;圣孝章皇帝，庙号兴宗。<br /><br />&nbsp;&nbsp;&nbsp;&nbsp;赞曰：兴宗即位，年十有六矣，不能先尊母后而尊其母，以致临朝专政，贼<br /><br />&nbsp;&nbsp;&nbsp;&nbsp;杀不辜，又不能以礼几谏，使齐天死于弑逆，有亏王者之孝，惜哉！若夫大行在<br /><br />&nbsp;&nbsp;&nbsp;&nbsp;殡，饮酒博鞠，叠见简书。及其谒遗像而哀恸，受宋吊而衰，所为若出二人。<br /><br />&nbsp;&nbsp;&nbsp;&nbsp;何为其然欤？至于感富弼之言而申南宋之好，许谅祚之盟而罢西夏之兵，边鄙不<br /><br />&nbsp;&nbsp;&nbsp;&nbsp;耸，政治内修，亲策进士，大修条制，下至士庶，得陈便宜，则求治之志切矣。<br /><br />&nbsp;&nbsp;&nbsp;&nbsp;于时左右大臣，曾不闻一贤之进，一事之谏，欲庶几古帝王之风，其可得乎？虽<br /><br />&nbsp;&nbsp;&nbsp;&nbsp;然，圣宗而下，可谓贤君矣。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188208);">加入书签</a><a
                        href="188169.html">上一页</a>&larr;<a href="index.html">返回列表</a>&rarr;<a
                            href="188601.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188169.html"; var next_page = "188601.html"; var index_page = "index.html"; var sortid = "9"; var article_id = "1618"; var chapter_id = "188208"; var articlename = "辽史"; var chaptername = " 卷二十 本纪第二十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>