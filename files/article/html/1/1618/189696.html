<!DOCTYPE html>
<html>
<head>
<meta charset="gbk" />
<title>辽史- 卷六十一 志第三十-在线阅读-哈西文学网</title>
<meta name="keywords" content="脱脱等，辽史， 卷六十一 志第三十全文， 卷六十一 志第三十在线阅读 哈西文学网" />
<meta name="description" content="哈西文学网提供脱脱等的辽史  卷六十一 志第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/189696.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/189696.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十一 志第三十</h1>
            <div class="link xb">
                <a href="189664.html">上一页</a>&larr;<a href="index.html">返回列表</a>&rarr;<a
                    href="189722.html">下一页</a></div>			
            <div id="BookText">&nbsp;&nbsp;&nbsp;&nbsp;◎刑法志上<br /><br />&nbsp;&nbsp;&nbsp;&nbsp;刑也者，始於兵而终于礼者也。鸿荒之代，生民有兵，如逢有螫，自卫而已。<br /><br />&nbsp;&nbsp;&nbsp;&nbsp;蚩尤惟始作乱，斯民鸱义，奸宄并作，刑之用岂能已乎？帝尧清问下民，乃命三<br /><br />&nbsp;&nbsp;&nbsp;&nbsp;后恤功于民，伯夷降典，折民惟刑，故曰刑也者，始于兵而终于礼者也。先王顺<br /><br />&nbsp;&nbsp;&nbsp;&nbsp;天地四时以建六卿。秋，刑官也，象时之成物焉。秋传气于夏，变色于春，推可<br /><br />&nbsp;&nbsp;&nbsp;&nbsp;知也。辽以用武立国，禁暴戢奸，莫先于刑。国初制法，有出于五服、三就之外<br /><br />&nbsp;&nbsp;&nbsp;&nbsp;者，兵之势方张，礼之用未遑也。及阻午可汗知宗室雅里之贤，命为夷离堇以掌<br /><br />&nbsp;&nbsp;&nbsp;&nbsp;刑辟，岂非士师之官，非贤者不可为乎？太祖、太宗经理疆土，擐甲之士岁无宁<br /><br />&nbsp;&nbsp;&nbsp;&nbsp;居，威克厥爱，理势然也。子孙相继，其法互有轻重；中间能审权宜，终之以礼<br /><br />&nbsp;&nbsp;&nbsp;&nbsp;者，惟景、圣二宗为优耳。<br /><br />&nbsp;&nbsp;&nbsp;&nbsp;然其制刑之凡有四：曰死，曰流，曰徒，曰杖。死刑有绞、斩、凌迟之属，<br /><br />&nbsp;&nbsp;&nbsp;&nbsp;又有籍没之法。流刑量罪轻重，置之边城部族之地，远则投诸境外，又远则罚使<br /><br />&nbsp;&nbsp;&nbsp;&nbsp;绝域。徒刑一曰终身，二曰五年，三曰一年半；终身者决五百，其次递减百；又<br /><br />&nbsp;&nbsp;&nbsp;&nbsp;有黥刺之法。仗刑自五十至三百，凡杖五十以上者，以沙袋决之；又有木剑、大<br /><br />&nbsp;&nbsp;&nbsp;&nbsp;棒、铁骨朵之法。木剑、大棒之数三，自十五至三十，铁骨朵之数，或五、或七。<br /><br />&nbsp;&nbsp;&nbsp;&nbsp;有重罪者，将决以沙袋，先于骨之上及四周击之。拷讯之具，有粗、细杖及<br /><br />&nbsp;&nbsp;&nbsp;&nbsp;鞭、烙法。粗杖之数二十；细杖之数三，自三十至于六十。鞭、烙之数，凡烙三<br /><br />&nbsp;&nbsp;&nbsp;&nbsp;十者鞭三百，烙五十者鞭五百。被告诸事应伏而不服者，以此讯之。品官公事误<br /><br />&nbsp;&nbsp;&nbsp;&nbsp;犯，民年七十以上、十五以下犯罪者，听以赎论。赎铜之数，杖一百者，输钱千。<br /><br />&nbsp;&nbsp;&nbsp;&nbsp;亦有八议、八纵之法。籍没之法，始自太祖为挞马沙里时，奉痕德堇可汗命，<br /><br />&nbsp;&nbsp;&nbsp;&nbsp;按于越释鲁遇害事，以其首恶家属没入瓦里。及淳钦皇后时析出，以为著帐郎君，<br /><br />&nbsp;&nbsp;&nbsp;&nbsp;至世宗诏免之。其后内外戚属及世官之家，犯反逆等罪，复没入焉；余人则没为<br /><br />&nbsp;&nbsp;&nbsp;&nbsp;著帐户；其没入宫分、分赐臣下者亦有之。木剑、大棒者，太宗时制。木剑面平<br /><br />&nbsp;&nbsp;&nbsp;&nbsp;背隆，大臣犯重罪，欲宽宥则击之。沙袋者，穆宗时制，其制用熟皮合缝之，长<br /><br />&nbsp;&nbsp;&nbsp;&nbsp;六寸，广二寸，柄一尺许。徒刑之数详于重熙制，杖刑以下之数详于咸雍制；其<br /><br />&nbsp;&nbsp;&nbsp;&nbsp;余非常用而无定式者，不可殚纪。<br /><br />&nbsp;&nbsp;&nbsp;&nbsp;太祖初年，庶事草创，犯罪者量轻重决之。其后治诸弟逆党，权宜立法。亲<br /><br />&nbsp;&nbsp;&nbsp;&nbsp;王从逆，不罄诸甸人，或投高崖杀之；淫乱不轨者，五车S杀之；逆父母者视此；<br /><br />&nbsp;&nbsp;&nbsp;&nbsp;讪詈犯上者，以熟铁锥其口杀之。从坐者，量罪轻重杖决。杖有二：大者重<br /><br />&nbsp;&nbsp;&nbsp;&nbsp;钱五百，小者三百。又为枭磔、生瘗、射鬼箭、炮掷、支解之刑。归于重法，闲<br /><br />&nbsp;&nbsp;&nbsp;&nbsp;民使不为变耳。岁癸酉，下诏曰：“朕自北征以来，四方狱讼，积滞颇多。今休<br /><br />&nbsp;&nbsp;&nbsp;&nbsp;战息民，群臣其副朕意，详决之，无或冤枉。”乃命北府宰相萧敌鲁等分道疏决。<br /><br />&nbsp;&nbsp;&nbsp;&nbsp;有辽钦恤之意，P见于此。神册六年，克定诸夷，上谓侍臣曰：“凡国家庶务，<br /><br />&nbsp;&nbsp;&nbsp;&nbsp;巨细各殊，若宪度不明，则何以为治，群下亦何由知禁。”乃诏大臣定治契丹及<br /><br />&nbsp;&nbsp;&nbsp;&nbsp;诸夷之法，汉人则断以《律令》，仍置钟院以达民冤。<br /><br />&nbsp;&nbsp;&nbsp;&nbsp;至太宗时，治渤海人一依汉法，余无改焉。会同四年，皇族舍利郎君谋毒通<br /><br />&nbsp;&nbsp;&nbsp;&nbsp;事解里等，已中者二人，命重杖之，及其妻流于厥拔离弭河，族造药者。世宗天<br /><br />&nbsp;&nbsp;&nbsp;&nbsp;禄二年，天德、萧翰、刘哥及其弟盆都等谋反，天德伏诛，杖翰，流刘哥，遣盆<br /><br />&nbsp;&nbsp;&nbsp;&nbsp;都使辖戛斯国。夫四人之罪均而刑异，辽之世，同罪异论者盖多。穆宗应历十二<br /><br />&nbsp;&nbsp;&nbsp;&nbsp;年，国舅帐郎君萧延之奴海里强陵拽剌秃里年未及之女，以法无文，加之宫刑，<br /><br />&nbsp;&nbsp;&nbsp;&nbsp;仍付秃里以为奴。因著为令。十六年，谕有司：“自先朝行幸顿次，必高立标识<br /><br />&nbsp;&nbsp;&nbsp;&nbsp;以禁行者。比闻楚古辈，故低置其标深草中，利人误入，因之取财。自今有复然<br /><br />&nbsp;&nbsp;&nbsp;&nbsp;者，以死论。”然帝嗜酒及猎，不恤政事，五坊、掌兽、近侍、奉膳、掌酒人等<br /><br />&nbsp;&nbsp;&nbsp;&nbsp;以獐鹿、野豕、鹘雉之属亡失伤毙，及私归逃亡，在告逾期，召不时至，或以奏<br /><br />&nbsp;&nbsp;&nbsp;&nbsp;对少不如意，或以饮食细故，或因犯者迁怒无辜，辄加炮烙铁梳之刑。甚者至于<br /><br />&nbsp;&nbsp;&nbsp;&nbsp;无算。或以手刃刺之，斩击射燎，断手足，烂肩股，折腰胫，划口碎齿，弃尸于<br /><br />&nbsp;&nbsp;&nbsp;&nbsp;野。且命筑封于其地，死者至百有余人。京师置百尺牢以处系囚。盖其即位未久，<br /><br />&nbsp;&nbsp;&nbsp;&nbsp;惑女巫肖古之言，取人胆合延年药，故杀人颇众。后悟其诈，以鸣镝丛射、骑践<br /><br />&nbsp;&nbsp;&nbsp;&nbsp;杀之。及海里之死，为长夜之饮，五坊、掌兽人等及左右给事诛戮者，相继不绝。<br /><br />&nbsp;&nbsp;&nbsp;&nbsp;虽尝悔其因怒滥刑，谕大臣切谏，在廷畏懦，鲜能匡救，虽谏又不能听。当其将<br /><br />&nbsp;&nbsp;&nbsp;&nbsp;杀寿哥、念古，殿前都点检耶律夷腊葛谏曰：“寿哥等毙所掌雉，畏罪而亡，法<br /><br />&nbsp;&nbsp;&nbsp;&nbsp;不应死。”帝怒，斩寿哥等支解之。命有司尽取鹿人之在系者凡六十五人，斩所<br /><br />&nbsp;&nbsp;&nbsp;&nbsp;犯重者四十四人，余悉痛杖之。中有欲置死者，赖王子必摄等谏得免。已而怒颇<br /><br />&nbsp;&nbsp;&nbsp;&nbsp;德饲鹿不时，致伤而毙，遂杀之。季年，暴虐益甚，尝谓太尉化葛曰：“朕醉中<br /><br />&nbsp;&nbsp;&nbsp;&nbsp;有处决不当者，醒当覆奏。”徒能言之，竟无悛意，故及于难。虽云虐止亵御，<br /><br />&nbsp;&nbsp;&nbsp;&nbsp;上不及大臣，下不及百姓，然刑法之制，岂人主快情纵意之具邪！景宗在潜，已<br /><br />&nbsp;&nbsp;&nbsp;&nbsp;鉴其失。及即位，以宿卫失职，斩殿前都点检耶律夷腊葛。赵王喜隐自囚所擅去<br /><br />&nbsp;&nbsp;&nbsp;&nbsp;械锁，求见自辩，语之曰：“枉直未分，焉有出狱自辩之理？”命复絷之。既而<br /><br />&nbsp;&nbsp;&nbsp;&nbsp;躬录囚徒，尽召而释之。保宁三年，以穆宗废钟院，穷民有冤者无所诉，故诏复<br /><br />&nbsp;&nbsp;&nbsp;&nbsp;之，仍命铸钟，纪诏其上，道所以废置之意。吴王稍为奴所告，有司请鞫，帝曰：<br /><br />&nbsp;&nbsp;&nbsp;&nbsp;“朕知其诬，若按问，恐馀人效之。”命斩以徇。五年，近侍实鲁里误触神纛，<br /><br />&nbsp;&nbsp;&nbsp;&nbsp;法应死，杖而释之。庶几宽猛相济。然缓于讨贼，应历逆党至是始获而诛焉，议<br /><br />&nbsp;&nbsp;&nbsp;&nbsp;者以此少之。圣宗冲年嗣位，睿智皇后称制，留心听断，尝劝帝宜宽法律。帝壮，<br /><br />&nbsp;&nbsp;&nbsp;&nbsp;益习国事，锐意于治。当时更定法令凡十数事，多合人心，其用刑又能详慎。先<br /><br />&nbsp;&nbsp;&nbsp;&nbsp;是，契丹及汉人相殴致死，其法轻重不均，至是一等科之。统和十二年，诏契丹<br /><br />&nbsp;&nbsp;&nbsp;&nbsp;人犯十恶，亦断以《律》。旧法，死囚尸市三日，至是一宿即听收瘗。二十四年，<br /><br />&nbsp;&nbsp;&nbsp;&nbsp;诏主非犯谋反大逆及流死罪者，其奴婢无得告首；若奴婢犯罪至死，听送有司，<br /><br />&nbsp;&nbsp;&nbsp;&nbsp;其主无得擅杀。二十九年，以旧法，宰相、节度世选之家子孙犯罪，徒杖如齐民，<br /><br />&nbsp;&nbsp;&nbsp;&nbsp;惟免黥面，诏自今但犯罪当黥，即准法同科。开泰八年，以窃盗赃满十贯，为首<br /><br />&nbsp;&nbsp;&nbsp;&nbsp;者处死，其法太重，故增至二十五贯，其首处死，从者决流。尝敕诸处刑狱有冤，<br /><br />&nbsp;&nbsp;&nbsp;&nbsp;不能申雪者，听诣御史台陈诉，委官覆问。往时大理寺狱讼，凡关覆奏者，以翰<br /><br />&nbsp;&nbsp;&nbsp;&nbsp;林学士、给事中、政事舍人详决，至是始置少卿及正主之。犹虑其未尽，而亲为<br /><br />&nbsp;&nbsp;&nbsp;&nbsp;录囚。数遣使诣诸道审决冤滞，如邢抱朴之属，所至，人自以为无冤。五院部民<br /><br />&nbsp;&nbsp;&nbsp;&nbsp;有自坏铠甲者，其长佛奴杖杀之，上怒其用法太峻，诏夺官。吏以故不敢酷。挞<br /><br />&nbsp;&nbsp;&nbsp;&nbsp;剌干乃方十因醉言宫掖事，法当死，特贳其罪。五院部民偶遗火。延及木叶山兆<br /><br />&nbsp;&nbsp;&nbsp;&nbsp;域，亦当死，杖而释之，因著为法。至于敌八哥始窃蓟州王令谦家财，及觉，以<br /><br />&nbsp;&nbsp;&nbsp;&nbsp;刃刺令谦，幸不死。有司拟以盗论，止加杖罪。又那母古犯窃盗者十有三次，皆<br /><br />&nbsp;&nbsp;&nbsp;&nbsp;以情不可恕，论弃市。因诏自今三犯窃盗者，黥额、徒三年；四则黥面、徒五年；<br /><br />&nbsp;&nbsp;&nbsp;&nbsp;至于五则处死。若是者，重轻适宜，足以示训。近侍刘哥、乌古斯尝从齐王妻而<br /><br />&nbsp;&nbsp;&nbsp;&nbsp;逃，以赦，后会千龄节出首，乃诏诸近侍、护卫集视而腰斩之。于是国无幸民，<br /><br />&nbsp;&nbsp;&nbsp;&nbsp;纲纪修举，吏多奉职，人重犯法。故统和中，南京及易、平二州以狱空闻。至开<br /><br />&nbsp;&nbsp;&nbsp;&nbsp;泰五年，诸道皆狱空，有刑措之凤焉。<br /><br />&nbsp;&nbsp;&nbsp;&nbsp;故事，枢密使非国家重务，未尝亲决，凡狱讼惟夷离毕主之。及萧合卓、萧<br /><br />&nbsp;&nbsp;&nbsp;&nbsp;朴相继为枢密使，专尚吏才，始自听讼。时人转相效习，以狡智相高，风俗自此<br /><br />&nbsp;&nbsp;&nbsp;&nbsp;衰矣。故太平六年下诏曰：“朕以国家有契丹、汉人，故以南、北二院分治之，<br /><br />&nbsp;&nbsp;&nbsp;&nbsp;盖欲去贪枉，除烦扰也；若贵贱异法，则怨必生。夫小民犯罪，必不能动有司以<br /><br />&nbsp;&nbsp;&nbsp;&nbsp;达于朝，惟内族、外戚多恃恩行贿，以图苟免，如是则法废矣。自今贵戚以事被<br /><br />&nbsp;&nbsp;&nbsp;&nbsp;告，不以事之大小，并令所在官司按问，具申北、南院覆问得实以闻；其不按辄<br /><br />&nbsp;&nbsp;&nbsp;&nbsp;申，及受请托为奏言者，以本犯人罪罪之。”七年，诏中外大臣曰：“《制》中<br /><br />&nbsp;&nbsp;&nbsp;&nbsp;有遗阙及轻重失中者，其条上之，议增改焉。”</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,189696);">加入书签</a><a
                        href="189664.html">上一页</a>&larr;<a href="index.html">返回列表</a>&rarr;<a
                            href="189722.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "189664.html"; var next_page = "189722.html"; var index_page = "index.html"; var sortid = "9"; var article_id = "1618"; var chapter_id = "189696"; var articlename = "辽史"; var chaptername = " 卷六十一 志第三十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>