<!DOCTYPE html>
<html>
<head>
<meta charset="gbk" />
<title>辽史- 卷七十二 列传第二-在线阅读-哈西文学网</title>
<meta name="keywords" content="脱脱等，辽史， 卷七十二 列传第二全文， 卷七十二 列传第二在线阅读 哈西文学网" />
<meta name="description" content="哈西文学网提供脱脱等的辽史  卷七十二 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/189895.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/189895.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十二 列传第二</h1>
            <div class="link xb">
                <a href="189882.html">上一页</a>&larr;<a href="index.html">返回列表</a>&rarr;<a
                    href="189914.html">下一页</a></div>			
            <div id="BookText">&nbsp;&nbsp;&nbsp;&nbsp;◎宗室<br /><br />&nbsp;&nbsp;&nbsp;&nbsp;○义宗倍（子平王隆先晋王道隐）章肃皇帝李胡（子宋王喜隐）顺宗<br /><br />&nbsp;&nbsp;&nbsp;&nbsp;F晋王敖卢斡<br /><br />&nbsp;&nbsp;&nbsp;&nbsp;义宗，名倍，小字图欲，太祖长子，母淳钦皇后萧氏。幼聪敏好学，外宽内<br /><br />&nbsp;&nbsp;&nbsp;&nbsp;挚。神册元年春，立为皇太子。时太祖问侍臣曰：“受命之君，当事天敬神。有<br /><br />&nbsp;&nbsp;&nbsp;&nbsp;大功德者，朕欲祀之，何先？”皆以佛对。太祖曰：“佛非中国教。”倍曰：<br /><br />&nbsp;&nbsp;&nbsp;&nbsp;“孔子大圣，万世所尊，宜先。”太祖大悦，即建孔子庙，诏皇太子春秋释奠。<br /><br />&nbsp;&nbsp;&nbsp;&nbsp;尝从征乌古、党项，为先锋都统，及经略燕地。太祖西征，留倍守京师，因<br /><br />&nbsp;&nbsp;&nbsp;&nbsp;陈取渤海计。天显元年，从征渤海。拔扶余城，上欲括户口，倍谏曰：“今始得<br /><br />&nbsp;&nbsp;&nbsp;&nbsp;地而料民，民必不安。若乘破竹之势，径造忽汗城，克之必矣。”太祖从之。倍<br /><br />&nbsp;&nbsp;&nbsp;&nbsp;与大元帅德光为前锋，夜围忽汗城，大N歙穷蹙，请降。寻复叛，太祖破之。改<br /><br />&nbsp;&nbsp;&nbsp;&nbsp;其国曰东丹，名其城曰天福，以倍为人皇王主之。仍赐天子冠服，建元甘露，称<br /><br />&nbsp;&nbsp;&nbsp;&nbsp;制，置左右大次四相及百官，一用汉法。岁贡布十五万端，马千匹。上谕曰：<br /><br />&nbsp;&nbsp;&nbsp;&nbsp;“此地濒海，非可久居，留汝抚治，以见朕爱民之心。”驾将还，倍作歌以献。<br /><br />&nbsp;&nbsp;&nbsp;&nbsp;陛辞，太祖曰：“得汝治东土，吾复何忧。”倍号泣而出。遂如仪坤州。<br /><br />&nbsp;&nbsp;&nbsp;&nbsp;未几，诸部多叛，大元帅讨平之。太祖讣至，倍即日奔赴山陵。倍知皇太后<br /><br />&nbsp;&nbsp;&nbsp;&nbsp;意欲立德光，乃谓公卿曰：“大元帅功德及人神，中外攸属，宜主社稷。”乃与<br /><br />&nbsp;&nbsp;&nbsp;&nbsp;群臣请于太后而让位焉。于是大元帅即皇帝位，是为太宗。太宗既立，见疑，以<br /><br />&nbsp;&nbsp;&nbsp;&nbsp;东平为南京，徙倍居之，尽迁其民。又置卫士阴伺动静。倍既归国，命王继远撰<br /><br />&nbsp;&nbsp;&nbsp;&nbsp;《建南京碑》，起书楼于西宫，作《乐田园诗》。唐明宗闻之，遣人跨海持书密<br /><br />&nbsp;&nbsp;&nbsp;&nbsp;召倍。倍因畋海上。使再至，倍谓左右曰：“我以天下让主上，今反见疑；不如<br /><br />&nbsp;&nbsp;&nbsp;&nbsp;适他国，以成吴太伯之名。”立木海上，刻诗曰：“小山压大山，大山全无力。<br /><br />&nbsp;&nbsp;&nbsp;&nbsp;羞见故乡人，从此投外国。”携高美人，载书浮海而去。<br /><br />&nbsp;&nbsp;&nbsp;&nbsp;唐以天子仪卫迎倍，倍坐船殿，众官陪列上寿。至汴，见明宗。明宗以庄宗<br /><br />&nbsp;&nbsp;&nbsp;&nbsp;后夏氏妻之，赐姓东丹，名之曰慕华。改瑞州为怀化军，拜怀化军节度使、瑞慎<br /><br />&nbsp;&nbsp;&nbsp;&nbsp;等州观察使。复赐姓李，名赞华。移镇滑州，遥领虔州节度使。倍虽在异国，常<br /><br />&nbsp;&nbsp;&nbsp;&nbsp;思其亲，问安之使不绝。后明宗养子从珂弑其君自立，倍密报太宗曰：“从珂弑<br /><br />&nbsp;&nbsp;&nbsp;&nbsp;君，盍讨之。”及太宗立石敬瑭为晋主，加兵于洛。从珂欲自焚，召倍与俱，倍<br /><br />&nbsp;&nbsp;&nbsp;&nbsp;不从，遣壮士李彦绅害之，时年三十八。有一僧为收瘗之。敬瑭入洛，丧服临哭，<br /><br />&nbsp;&nbsp;&nbsp;&nbsp;以王礼权厝。后太宗改葬于医巫闾山，谥曰文武元皇王。世宗即位，谥让国皇帝，<br /><br />&nbsp;&nbsp;&nbsp;&nbsp;陵曰显陵。统和中，更谥文献。重熙二十年，增谥文献钦义皇帝，庙号义宗，及<br /><br />&nbsp;&nbsp;&nbsp;&nbsp;谥二后曰端顺，曰柔贞。<br /><br />&nbsp;&nbsp;&nbsp;&nbsp;倍初市书至万卷，藏于医巫闾绝顶之望海堂。通阴阳，知音律，精医药、砭<br /><br />&nbsp;&nbsp;&nbsp;&nbsp;x之术。工辽、汉文章，尝译《阴符经》。善画本国人物，如《射骑》、《猎<br /><br />&nbsp;&nbsp;&nbsp;&nbsp;雪骑》、《千鹿图》，皆入宋秘府。然性刻急好杀，婢妾微过，常加l灼。夏氏<br /><br />&nbsp;&nbsp;&nbsp;&nbsp;惧而求削发为尼。五子：长世宗，次娄国、稍、隆先、道隐，各有传。<br /><br />&nbsp;&nbsp;&nbsp;&nbsp;平王隆先，字团隐，母大氏。景宗即位，始封平王。未几，兼政事令，留守<br /><br />&nbsp;&nbsp;&nbsp;&nbsp;东京。薄赋税，省刑狱，恤鳏寡，数荐贤能之士。后与统军耶律室鲁同讨高丽有<br /><br />&nbsp;&nbsp;&nbsp;&nbsp;功，还薨，葬医巫闾山之道隐谷。平王为人聪明，博学能诗，有《阆苑集》行于<br /><br />&nbsp;&nbsp;&nbsp;&nbsp;世。保宁之季，其子陈哥与渤海官属谋杀其父，举兵作乱，上命S裂于市。<br /><br />&nbsp;&nbsp;&nbsp;&nbsp;晋王道隐，字留隐，母高氏。道隐生于唐，人皇王遭李从珂之害，时年尚幼，<br /><br />&nbsp;&nbsp;&nbsp;&nbsp;洛阳僧匿而养之，因名道隐。太宗灭唐，还京，诏赐外罗山地居焉。性沉静，有<br /><br />&nbsp;&nbsp;&nbsp;&nbsp;文武才，时人称之。景宗即位，封蜀王，为上京留守。乾亨元年，迁守南京，号<br /><br />&nbsp;&nbsp;&nbsp;&nbsp;令严肃，民获安业。居数年，徙封荆王。统和初，病薨，追封晋王。<br /><br />&nbsp;&nbsp;&nbsp;&nbsp;论曰：自古新造之国，一传而太子让，岂易得哉？辽之义宗，可谓盛矣！然<br /><br />&nbsp;&nbsp;&nbsp;&nbsp;让而见疑，岂不兆于建元称制之际乎？斯则一时君臣昧于礼制之过也。束书浮海，<br /><br />&nbsp;&nbsp;&nbsp;&nbsp;寄迹他国，思亲不忘，问安不绝，其心甚有足谅者焉。观其始慕泰伯之贤而为远<br /><br />&nbsp;&nbsp;&nbsp;&nbsp;适之谋，终疾陈恒之恶而有请讨之举，志趣之卓，盖已见于早岁先祀孔子之言欤。<br /><br />&nbsp;&nbsp;&nbsp;&nbsp;善不令终，天道难诘，得非性刻嗜杀之所致也？虽然，终辽之代，贤圣继统，皆<br /><br />&nbsp;&nbsp;&nbsp;&nbsp;其子孙。至德之报，昭然在兹矣。<br /><br />&nbsp;&nbsp;&nbsp;&nbsp;章肃皇帝，小字李胡，一名洪古，字奚隐，太祖第三子，母淳钦皇后萧氏。<br /><br />&nbsp;&nbsp;&nbsp;&nbsp;少勇悍多力，而性残酷，小怒辄黥人面，或投水火中。太祖尝观诸子寝，李胡缩<br /><br />&nbsp;&nbsp;&nbsp;&nbsp;项卧内，曰：“是必在诸子下。”又尝大寒，命三子采薪。太宗不择而取，最先<br /><br />&nbsp;&nbsp;&nbsp;&nbsp;至；人皇王取其乾者束而归，后至；李胡取少而弃多，既至，袖手而立。太祖曰：<br /><br />&nbsp;&nbsp;&nbsp;&nbsp;“长巧而次成，少不及矣。”而母笃爱李胡。<br /><br />&nbsp;&nbsp;&nbsp;&nbsp;天显五年，遣徇地代北，攻寰州，多俘而还，遂立为皇太弟，兼天下兵马大<br /><br />&nbsp;&nbsp;&nbsp;&nbsp;元帅。太宗亲征，常留守京师。世宗即位镇阳，太后怒，遣李胡将兵击之。至泰<br /><br />&nbsp;&nbsp;&nbsp;&nbsp;德泉，为安端、留哥所败。太后与世宗隔潢河而阵，各言举兵意。耶律屋质入谏<br /><br />&nbsp;&nbsp;&nbsp;&nbsp;太后曰：“主上已立，宜许之。”时李胡在侧，作色曰：“我在，兀欲安得立？”<br /><br />&nbsp;&nbsp;&nbsp;&nbsp;屋质曰：“奈公酷暴失人心何！”太后顾李胡曰：“昔我与太祖爱汝异于诸子，<br /><br />&nbsp;&nbsp;&nbsp;&nbsp;谚云：‘偏怜之子不保业，难得之妇不主家。’我非不欲立汝，汝自不能矣。”<br /><br />&nbsp;&nbsp;&nbsp;&nbsp;及会议，世宗使解剑而言。和约既定，趋上京。会有告李胡与太后谋废立者，徙<br /><br />&nbsp;&nbsp;&nbsp;&nbsp;李胡祖州，禁其出入。穆宗时，其子喜隐谋反，辞逮李胡，囚之，死狱中，年五<br /><br />&nbsp;&nbsp;&nbsp;&nbsp;十，葬玉峰山西谷。统和中，追谥钦顺皇帝。重熙二十一年，更谥章肃，后曰和<br /><br />&nbsp;&nbsp;&nbsp;&nbsp;敬。二子：宋王喜隐、卫王宛。<br /><br />&nbsp;&nbsp;&nbsp;&nbsp;喜隐，字完德，雄伟善骑射，封赵王。应历中，谋反，事觉，上临问有状，<br /><br />&nbsp;&nbsp;&nbsp;&nbsp;以亲释之。未几，复反，下狱。景宗即位，闻有赦，自去其械而朝。上怒曰：<br /><br />&nbsp;&nbsp;&nbsp;&nbsp;“汝罪人，何得擅离禁所！”诏诛守者，复置于狱。及改元保宁，乃宥之，妻以<br /><br />&nbsp;&nbsp;&nbsp;&nbsp;皇后之姊，复爵，王宋。喜隐轻G无恒，小得志即骄。上尝召，不时至，怒而<br /><br />&nbsp;&nbsp;&nbsp;&nbsp;鞭之，由是愤怨谋乱。贬而复召，适见上与刘继元书，辞意卑逊，谏曰：“本朝<br /><br />&nbsp;&nbsp;&nbsp;&nbsp;于汉为祖，书旨如此，恐亏国体。”帝寻改之。授西南面招讨使，命之河东索吐<br /><br />&nbsp;&nbsp;&nbsp;&nbsp;蕃户，稍见进用。复诱群小谋叛，上命械其手足，筑圜土，囚祖州。宋降卒二百<br /><br />&nbsp;&nbsp;&nbsp;&nbsp;余人欲劫立喜隐，以城坚不得入，立其子留礼寿，上京留守除室擒之。留礼寿伏<br /><br />&nbsp;&nbsp;&nbsp;&nbsp;诛，赐喜隐死。<br /><br />&nbsp;&nbsp;&nbsp;&nbsp;论曰：李胡残酷骄盈，太祖知其不才而不能教，太后不知其恶而溺爱之。初<br /><br />&nbsp;&nbsp;&nbsp;&nbsp;以屋质之言定立世宗，而复谋废立。子孙继以逆诛，并及其身，可哀也已。夫自<br /><br />&nbsp;&nbsp;&nbsp;&nbsp;太祖之世，剌葛、安端首倡祸乱，太祖既不之诛，又复用之，固为有君人之量，<br /><br />&nbsp;&nbsp;&nbsp;&nbsp;然惟太祖之才足以驾驭，庶乎其可也。李胡而下，宗王反侧，无代无之，辽之内<br /><br />&nbsp;&nbsp;&nbsp;&nbsp;难，与国始终。厥后嗣君，虽严法以绳之，卒不可止。乌乎，创业垂统之主，所<br /><br />&nbsp;&nbsp;&nbsp;&nbsp;以贻厥孙谋者，可不审欤！<br /><br />&nbsp;&nbsp;&nbsp;&nbsp;顺宗，名F，小字耶鲁斡，道宗长子，母宣懿皇后萧氏。幼而能言，好学知<br /><br />&nbsp;&nbsp;&nbsp;&nbsp;书。道宗尝曰：“此子聪慧，殆天授欤！”六岁，封梁王。明年，从上猎，矢连<br /><br />&nbsp;&nbsp;&nbsp;&nbsp;发三中。上顾左右曰：“朕祖宗以来，骑射绝人，威震天下。是儿虽幼，不坠其<br /><br />&nbsp;&nbsp;&nbsp;&nbsp;风。”后遇十鹿，射获其九。帝喜，设宴。八岁，立为皇太子。大康元年，兼领<br /><br />&nbsp;&nbsp;&nbsp;&nbsp;北南枢密院事。<br /><br />&nbsp;&nbsp;&nbsp;&nbsp;及母后被害，太子有忧色。耶律乙辛为北院枢密使，常不自安。会护卫萧忽<br /><br />&nbsp;&nbsp;&nbsp;&nbsp;古谋害乙辛，事觉，下狱。副点检萧十三谓乙辛曰：“臣民心属太子，公非阀阅，<br /><br />&nbsp;&nbsp;&nbsp;&nbsp;一日若立，吾辈措身何地！”乃与同知北院宣徽事萧特里特谋构陷太子，阴令右<br /><br />&nbsp;&nbsp;&nbsp;&nbsp;护卫太保耶律查剌诬告都宫使耶律撒剌、知院萧速撒、护卫萧忽古谋废立。诏案<br /><br />&nbsp;&nbsp;&nbsp;&nbsp;无迹，不治。乙辛复令牌印郎君萧讹都斡等言：“查剌前告非妄，臣实与谋，欲<br /><br />&nbsp;&nbsp;&nbsp;&nbsp;杀耶律乙辛等，然后立太子。臣若不言，恐事发连坐。”帝信之，幽太子于别室，<br /><br />&nbsp;&nbsp;&nbsp;&nbsp;以耶律燕哥鞫案。太子具陈枉状曰：“吾为储副，尚何所求。公当为我辨之。”<br /><br />&nbsp;&nbsp;&nbsp;&nbsp;燕哥乃乙辛之党，易其言为款伏。上大怒，废太子为庶人。将出，曰：“我何罪<br /><br />&nbsp;&nbsp;&nbsp;&nbsp;至是！”十三叱登车，遣卫士阖其扉。徙于上京，囚圜堵中。乙辛寻遣达鲁古、<br /><br />&nbsp;&nbsp;&nbsp;&nbsp;撒八往害之，太子年方二十，上京留守萧挞得绐以疾薨闻。上哀之，命有司葬龙<br /><br />&nbsp;&nbsp;&nbsp;&nbsp;门山。欲召其妃，乙辛阴遣人杀之。帝后知其冤，悔恨无及，谥曰昭怀太子，以<br /><br />&nbsp;&nbsp;&nbsp;&nbsp;天子礼改葬玉峰山。乾统初，追尊大孝顺圣皇帝，庙号顺宗，妃萧氏贞顺皇后。<br /><br />&nbsp;&nbsp;&nbsp;&nbsp;一子，延禧，即天祚皇帝。<br /><br />&nbsp;&nbsp;&nbsp;&nbsp;论曰：道宗知太子之贤，而不能辨乙辛之诈，竟绝父子之亲，为万世惜。乙<br /><br />&nbsp;&nbsp;&nbsp;&nbsp;辛知为一身之计，不知有君臣之义，岂复知有太子乎！奸邪之臣乱人家国如此，<br /><br />&nbsp;&nbsp;&nbsp;&nbsp;可不戒哉！可不戒哉！<br /><br />&nbsp;&nbsp;&nbsp;&nbsp;晋王，小字敖卢斡，天祚皇帝长子，母曰文妃萧氏。甫髫龀，驰马善射。出<br /><br />&nbsp;&nbsp;&nbsp;&nbsp;为大丞相耶律隆运后，封晋王。性乐道人善，而矜人不能。时宫中见读书者辄斥，<br /><br />&nbsp;&nbsp;&nbsp;&nbsp;敖卢斡尝入寝殿，见小底茶剌阅书，因取观。会诸王至，阴袖而归之，曰：“勿<br /><br />&nbsp;&nbsp;&nbsp;&nbsp;令他人见也。”一时号称长者。及长，积有人望，内外归心。保大元年，南军都<br /><br />&nbsp;&nbsp;&nbsp;&nbsp;统耶律余睹与其母文妃密谋立之，事觉，余睹降金，文妃伏诛，敖卢斡实不与谋，<br /><br />&nbsp;&nbsp;&nbsp;&nbsp;免。二年，耶律撒八等复谋立，不克。上知敖卢斡得人心，不忍加诛，令缢杀之。<br /><br />&nbsp;&nbsp;&nbsp;&nbsp;或劝之亡，敖卢斡曰：“安忍为蕞尔之躯，而失臣子之大节！”遂就死。闻者伤<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;论曰：天祚不君，臣下谋立其子，适以杀之。敖卢斡重君父之命，不亡而死，<br /><br />&nbsp;&nbsp;&nbsp;&nbsp;申生其恭矣平！</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,189895);">加入书签</a><a
                        href="189882.html">上一页</a>&larr;<a href="index.html">返回列表</a>&rarr;<a
                            href="189914.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "189882.html"; var next_page = "189914.html"; var index_page = "index.html"; var sortid = "9"; var article_id = "1618"; var chapter_id = "189895"; var articlename = "辽史"; var chaptername = " 卷七十二 列传第二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>