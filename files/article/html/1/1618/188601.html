<!DOCTYPE html>
<html>
<head>
<meta charset="gbk" />
<title>辽史- 卷二十一 本纪第二十一-在线阅读-哈西文学网</title>
<meta name="keywords" content="脱脱等，辽史， 卷二十一 本纪第二十一全文， 卷二十一 本纪第二十一在线阅读 哈西文学网" />
<meta name="description" content="哈西文学网提供脱脱等的辽史  卷二十一 本纪第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188601.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188601.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 本纪第二十一</h1>
            <div class="link xb">
                <a href="188208.html">上一页</a>&larr;<a href="index.html">返回列表</a>&rarr;<a
                    href="188624.html">下一页</a></div>			
            <div id="BookText">&nbsp;&nbsp;&nbsp;&nbsp;○道宗一<br /><br />&nbsp;&nbsp;&nbsp;&nbsp;道宗孝文皇帝，讳洪基，字涅邻，小字查剌。兴宗皇帝长子，母曰仁懿皇后<br /><br />&nbsp;&nbsp;&nbsp;&nbsp;萧氏。六岁封梁王。重熙十一年，进封燕国，总领中丞司事。明年，总北南院枢<br /><br />&nbsp;&nbsp;&nbsp;&nbsp;密使事，加尚书令，进封燕赵国王。二十一年，为天下兵马大元帅，知惕隐事，<br /><br />&nbsp;&nbsp;&nbsp;&nbsp;预朝政。帝性沉静、严毅，每朝，兴宗为之敛容。<br /><br />&nbsp;&nbsp;&nbsp;&nbsp;二十四年秋八月己丑，兴宗崩，即皇帝位于柩前，哀恸不听政。辛卯，百僚<br /><br />&nbsp;&nbsp;&nbsp;&nbsp;上表固请，许之。诏曰：“朕以菲德，托居士民之上，第恐智识有不及，群下有<br /><br />&nbsp;&nbsp;&nbsp;&nbsp;未信；赋敛妄兴，赏罚不中；上恩不能及下，下情不能达上。凡尔士庶，直言无<br /><br />&nbsp;&nbsp;&nbsp;&nbsp;讳。可则择用，否则不以为愆。卿等其体朕意。”壬辰，以皇太弟重元为皇太叔，<br /><br />&nbsp;&nbsp;&nbsp;&nbsp;免汉拜，不名。癸巳，遣使报哀于宋及夏、高丽。甲午，遣重元安抚南京军民。<br /><br />&nbsp;&nbsp;&nbsp;&nbsp;戊戌，以遗诏，命西北路招讨使西平郡王萧阿剌为北府宰相，仍权知南院枢密使<br /><br />&nbsp;&nbsp;&nbsp;&nbsp;事，北府宰相萧虚烈为武定军节度使。辛丑，改元清宁，大赦。九月戊午，诏常<br /><br />&nbsp;&nbsp;&nbsp;&nbsp;所幸围场外毋禁。庚申，诏除护卫士，余不得佩刃入宫；非勋戚后及夷离堇、副<br /><br />&nbsp;&nbsp;&nbsp;&nbsp;使、承应诸职事人，不得冠巾。壬戌，诏夷离堇及副使之族并民奴贱，不得服驼<br /><br />&nbsp;&nbsp;&nbsp;&nbsp;尼、水獭裘，刀柄、兔鹘、鞍勒、子不许用犀玉、骨突犀；惟大将军不禁。乙<br /><br />&nbsp;&nbsp;&nbsp;&nbsp;丑，赐内外臣僚爵赏有差。庚午，尊皇太后为太皇太后。辛未，遣左夷离毕萧谟<br /><br />&nbsp;&nbsp;&nbsp;&nbsp;鲁、翰林学士韩运以先帝遗物遗宋。癸酉，遣使以即位报宋。丙子，尊皇后为皇<br /><br />&nbsp;&nbsp;&nbsp;&nbsp;太后，宴涂殿。以上京留守宿国王陈留为南京留守。壬午，遣使赐高丽、夏国<br /><br />&nbsp;&nbsp;&nbsp;&nbsp;先帝遗物。冬十月丁亥，有司请以帝生日为天安节，从之。以吴王仁先同知南京<br /><br />&nbsp;&nbsp;&nbsp;&nbsp;留守事，陈王涂孛特为南府宰相，进封吴王。壬寅，以顺义军节度使十神奴为南<br /><br />&nbsp;&nbsp;&nbsp;&nbsp;院大王。十一月甲子，葬兴宗皇帝于庆陵。宋及高丽遣使来会。名其山曰永兴。<br /><br />&nbsp;&nbsp;&nbsp;&nbsp;丙寅，以南院大王侯古为中京留守，北府宰相西平郡王萧阿剌进封韩王。壬申，<br /><br />&nbsp;&nbsp;&nbsp;&nbsp;次怀州。有事于太宗、穆宗庙。甲戌，谒祖陵。戊寅，冬至，有事于太祖、景宗、<br /><br />&nbsp;&nbsp;&nbsp;&nbsp;兴宗庙，不受群臣贺。十二月丙戌，诏左夷离毕曰：“朕以眇冲，获嗣大位，夙<br /><br />&nbsp;&nbsp;&nbsp;&nbsp;夜忧惧，恐弗克任。欲闻直言，以匡其失。今已数月，未见所以副朕委任股肱耳<br /><br />&nbsp;&nbsp;&nbsp;&nbsp;目之意。其令内外百官，比秩满，各言一事。仍转谕所部，无贵贱老幼，皆得直<br /><br />&nbsp;&nbsp;&nbsp;&nbsp;言无讳。”戊子，应圣节，上太皇太后寿，宴群臣、命妇，册妃萧氏为皇后。进<br /><br />&nbsp;&nbsp;&nbsp;&nbsp;封皇弟越王和鲁斡为鲁国王，许王阿琏为陈国王，楚王涅鲁古徙封吴王。辛卯，<br /><br />&nbsp;&nbsp;&nbsp;&nbsp;诏部署院，事有机密即奏，其投谤讪书，辄受及读者并弃市。癸巳，皇族十公悖<br /><br />&nbsp;&nbsp;&nbsp;&nbsp;母，伏诛。甲午，以枢密副使姚景行为参知政事，翰林学士吴湛为枢密副使，参<br /><br />&nbsp;&nbsp;&nbsp;&nbsp;知政事、同知枢密院事韩绍文为上京留守。丙申，宋遣欧阳修等来贺即位。戊戌，<br /><br />&nbsp;&nbsp;&nbsp;&nbsp;诏设学养士，颁《五经》传疏，置博士、助教各一员。癸卯，以知涿州杨绩参知<br /><br />&nbsp;&nbsp;&nbsp;&nbsp;政事兼同知枢密院事。庚戌，以圣宗在时生辰，赦上京囚。是年，御清凉殿放进<br /><br />&nbsp;&nbsp;&nbsp;&nbsp;士张孝杰等四十四人。<br /><br />&nbsp;&nbsp;&nbsp;&nbsp;二年春正月丙辰，诏州郡官及僚属决囚，如诸部族例。己巳，诏二女古部与<br /><br />&nbsp;&nbsp;&nbsp;&nbsp;世预宰相、节度使之选者免皮室军。是月，幸鱼儿泺。二月乙酉，以左夷离毕萧<br /><br />&nbsp;&nbsp;&nbsp;&nbsp;谟鲁知西南面招讨都监事。乙巳，以兴宗在时生辰，宴群臣，命各赋诗。三月丁<br /><br />&nbsp;&nbsp;&nbsp;&nbsp;巳，应圣节，曲赦百里内囚。己卯，御制《放鹰赋》赐群臣，谕任臣之意。闰月<br /><br />&nbsp;&nbsp;&nbsp;&nbsp;己亥，始行东京所铸钱。乙巳，南京狱空，进留守以下官。夏四月甲子，诏曰：<br /><br />&nbsp;&nbsp;&nbsp;&nbsp;“方夏，长养鸟兽孳育之时，不得纵火于郊。”五月戊戌，谒庆陵。甲辰，有事<br /><br />&nbsp;&nbsp;&nbsp;&nbsp;于兴宗庙。六月丁巳，诏宰相举才能之士，戊午，命有司籍军补边戍。辛酉，阻<br /><br />&nbsp;&nbsp;&nbsp;&nbsp;卜酋长来朝，贡方物。丁卯，高丽遣使来贡。辛未，罢史官预闻朝议，俾问宰相<br /><br />&nbsp;&nbsp;&nbsp;&nbsp;而后书。乙亥，中京蝗蝻为灾。丙子，诏强盗得实者，听诸路决之。丁丑，南院<br /><br />&nbsp;&nbsp;&nbsp;&nbsp;枢密使赵国王查葛为上京留守，同知南京留守事吴王仁先为南院枢密使。乙酉，<br /><br />&nbsp;&nbsp;&nbsp;&nbsp;遣使分道平赋税，缮戎器，劝农桑，禁盗贼。八月辛未，如秋山。九月庚子，幸<br /><br />&nbsp;&nbsp;&nbsp;&nbsp;中京，祭圣宗、兴宗于会安殿。冬十月丙子，如中会川。十一月戊戌，知左夷离<br /><br />&nbsp;&nbsp;&nbsp;&nbsp;毕事耶律划里为夷离毕，北院大王耶律仙童知黄龙府事。甲辰，文武百僚上尊号<br /><br />&nbsp;&nbsp;&nbsp;&nbsp;曰天佑皇帝，后曰懿德皇后。大赦。乙巳，以皇太叔重元为天下兵马大元帅，徙<br /><br />&nbsp;&nbsp;&nbsp;&nbsp;封赵国王查葛为魏国王、鲁国王和鲁斡为宋国王、陈国王阿琏为秦国王，吴王涅<br /><br />&nbsp;&nbsp;&nbsp;&nbsp;鲁古进封楚国王，百官进迁有差。十二月戊申朔，以韩王萧阿剌为北院枢密使，<br /><br />&nbsp;&nbsp;&nbsp;&nbsp;东京留守宿国王陈留北府宰相，宋国王和鲁斡上京留守，秦国王阿琏知中丞司事。<br /><br />&nbsp;&nbsp;&nbsp;&nbsp;甲寅，上皇太后尊号曰慈懿仁和文惠孝广敬爱宗天皇太后。<br /><br />&nbsp;&nbsp;&nbsp;&nbsp;三年春正月庚辰，如鸭子河。丙戌，置倒塌岭节度使。乙未，五国部长来贡<br /><br />&nbsp;&nbsp;&nbsp;&nbsp;方物。二月己未，如大鱼泺。三月辛巳，以楚国王涅鲁古为武定军节度使。夏四<br /><br />&nbsp;&nbsp;&nbsp;&nbsp;月丙辰，清暑永安山。五月己亥，如庆陵，献酎于金殿、同天殿。六月辛未，以<br /><br />&nbsp;&nbsp;&nbsp;&nbsp;魏国王查葛为惕隐，同知枢密院事萧唐古南府宰相，魏国王贴不东京留守。秋七<br /><br />&nbsp;&nbsp;&nbsp;&nbsp;月甲申，南京地震，赦其境内。乙酉，如秋山。八月辛亥，帝以《君臣同志华夷<br /><br />&nbsp;&nbsp;&nbsp;&nbsp;同风诗集》进皇太后。九月庚子，幸中会川。冬十月己酉，谒祖陵。庚申，谒让<br /><br />&nbsp;&nbsp;&nbsp;&nbsp;国皇帝及世宗庙。辛酉，奠酎于玉殿。十一月丙子，以左夷离毕萧谟鲁为契丹行<br /><br />&nbsp;&nbsp;&nbsp;&nbsp;宫都部署。庚子，高丽遣使来贡。十二月庚戌，禁职官于部内假贷贸易。戊辰，<br /><br />&nbsp;&nbsp;&nbsp;&nbsp;太皇太后不豫，曲赦行在五百里内囚。己巳，太皇太后崩。<br /><br />&nbsp;&nbsp;&nbsp;&nbsp;四年春正月壬申朔，遣使报哀于宋、夏。如鸭子河钓鱼。癸酉，宋遣使奉宋<br /><br />&nbsp;&nbsp;&nbsp;&nbsp;主绘像来。丁亥，知易州事耶律颇得秩满，部民乞留，许之。二月丙午，诏夷离<br /><br />&nbsp;&nbsp;&nbsp;&nbsp;毕：诸路鞫死罪，狱虽具，仍令别州县覆按，无冤，然后决之；称冤者，即具奏。<br /><br />&nbsp;&nbsp;&nbsp;&nbsp;庚戌，如鱼儿泺。三月戊寅，募天德、镇武、东胜等处勇捷者，籍为军。甲午，<br /><br />&nbsp;&nbsp;&nbsp;&nbsp;肆赦。夏四月甲辰，谒庆陵。丁卯，宋遣使吊祭。五月庚午朔，上大行太皇太后<br /><br />&nbsp;&nbsp;&nbsp;&nbsp;尊谥曰钦哀皇后。癸酉，葬庆陵。夏国、高丽遣使来会。乙酉，如永安山清暑。<br /><br />&nbsp;&nbsp;&nbsp;&nbsp;六月乙丑，以北院枢密使郑王萧革为南院枢密使，徙封楚王，南院枢密使吴王仁<br /><br />&nbsp;&nbsp;&nbsp;&nbsp;先为北院枢密使。秋七月辛巳，制诸掌内藏库官盗两贯以上者，许奴婢告。壬午，<br /><br />&nbsp;&nbsp;&nbsp;&nbsp;猎于黑岭。冬十月戊戌朔，以同知东京留守事侯古为南院大王，保安军节度使奚<br /><br />&nbsp;&nbsp;&nbsp;&nbsp;底为奚六部大王。十一月癸酉，行再生及柴册礼，宴群臣于八方陂。庚辰，御清<br /><br />&nbsp;&nbsp;&nbsp;&nbsp;风殿受大册礼。大赦。以吴王仁先为南京兵马副元帅，徙封隋王。壬午，谒太祖<br /><br />&nbsp;&nbsp;&nbsp;&nbsp;及诸帝宫。丙戌，祠木叶山。禁造玉器。十二月辛丑，弛驼尼、水獭裘之禁。乙<br /><br />&nbsp;&nbsp;&nbsp;&nbsp;巳，许士庶畜鹰。辛亥，南院枢密使楚王萧革复为北院枢密使。闰月己巳，赐皇<br /><br />&nbsp;&nbsp;&nbsp;&nbsp;太叔重元金券。是岁，皇子浚生。<br /><br />&nbsp;&nbsp;&nbsp;&nbsp;五年春，如春州。夏六月甲子朔，驻跸纳葛泺。己丑，以南院枢密使萧阿速<br /><br />&nbsp;&nbsp;&nbsp;&nbsp;为北府宰相，枢密副使耶律乙辛南院枢密使，惕隐查葛辽兴军节度使，鲁王谢家<br /><br />&nbsp;&nbsp;&nbsp;&nbsp;奴武定军节度使，东京留守吴王贴不西京留守。秋七月丁酉，以乌古敌烈详稳萧<br /><br />&nbsp;&nbsp;&nbsp;&nbsp;谟鲁为左夷离毕。冬十月壬子朔，幸南京，祭兴宗于嘉宁殿。十一月，禁猎。十<br /><br />&nbsp;&nbsp;&nbsp;&nbsp;二月壬戌，以北院林牙奚马六为右夷离毕，参知政事吴湛以弟洵冒入仕籍，削爵<br /><br />&nbsp;&nbsp;&nbsp;&nbsp;为民。是年，上御百福殿，放进士梁援等百一十五人。<br /><br />&nbsp;&nbsp;&nbsp;&nbsp;六年春，如鸳鸯泺。夏五月戊子朔，监修国史耶律白请编次御制诗赋，仍命<br /><br />&nbsp;&nbsp;&nbsp;&nbsp;白为序。己酉，驻跸纳葛泺。六月戊午朔，以东北路女直详稳高家奴为惕隐。壬<br /><br />&nbsp;&nbsp;&nbsp;&nbsp;戌，遣使录囚。丙寅，中京置国子监，命以时祭先圣先师，癸未，以隋王仁先为<br /><br />&nbsp;&nbsp;&nbsp;&nbsp;北院大王，赐御制诰。冬十月甲子，驻跸藕丝淀。<br /><br />&nbsp;&nbsp;&nbsp;&nbsp;七年春三月庚戌，如春州。以耶律乙辛知北院枢密使事。夏四月辛未，禁吏<br /><br />&nbsp;&nbsp;&nbsp;&nbsp;民畜海东青鹘。五月丙戌，清暑永安山。丙午，谒庆陵。辛亥，杀东京留守陈王<br /><br />&nbsp;&nbsp;&nbsp;&nbsp;萧阿剌。六月壬子朔，日有食之。甲子，以萧谟鲁为顺义军节度使。丁卯，幸弘<br /><br />&nbsp;&nbsp;&nbsp;&nbsp;义、永兴、崇德三宫致祭。射柳，赐宴，赏赉有差。戊辰，行再生礼，复命群臣<br /><br />&nbsp;&nbsp;&nbsp;&nbsp;分朋射柳。丁丑，以楚国王涅鲁古知南院枢密使事。秋九月丁丑，驻跸藕丝淀。<br /><br />&nbsp;&nbsp;&nbsp;&nbsp;冬十二月壬午，以知黄龙府事耶律阿里只为南院大王。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188601);">加入书签</a><a
                        href="188208.html">上一页</a>&larr;<a href="index.html">返回列表</a>&rarr;<a
                            href="188624.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188208.html"; var next_page = "188624.html"; var index_page = "index.html"; var sortid = "9"; var article_id = "1618"; var chapter_id = "188601"; var articlename = "辽史"; var chaptername = " 卷二十一 本纪第二十一"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>