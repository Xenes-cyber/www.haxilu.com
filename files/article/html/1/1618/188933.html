<!DOCTYPE html>
<html>
<head>
<meta charset="gbk" />
<title>辽史- 卷三十 本纪第三十-在线阅读-哈西文学网</title>
<meta name="keywords" content="脱脱等，辽史， 卷三十 本纪第三十全文， 卷三十 本纪第三十在线阅读 哈西文学网" />
<meta name="description" content="哈西文学网提供脱脱等的辽史  卷三十 本纪第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/188933.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/188933.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 本纪第三十</h1>
            <div class="link xb">
                <a href="188909.html">上一页</a>&larr;<a href="index.html">返回列表</a>&rarr;<a
                    href="188959.html">下一页</a></div>			
            <div id="BookText">&nbsp;&nbsp;&nbsp;&nbsp;○天祚皇帝四<br /><br />&nbsp;&nbsp;&nbsp;&nbsp;五年春正月辛巳，党项小斛禄遣人请临其地。戊子，趋天德，过沙漠，金兵<br /><br />&nbsp;&nbsp;&nbsp;&nbsp;忽至。上徒步出走，近侍进珠帽，却之，乘张仁贵马得脱，至天德。己丑，遇雪，<br /><br />&nbsp;&nbsp;&nbsp;&nbsp;无御寒具，术者以貂裘帽进，途次绝粮，术者进与枣；欲憩，术者即跪坐，倚<br /><br />&nbsp;&nbsp;&nbsp;&nbsp;而假寐。术者辈惟啮冰雪以济饥。过天德。至夜，将宿民家，绐曰侦骑，其家知<br /><br />&nbsp;&nbsp;&nbsp;&nbsp;之，乃叩马首，跪而大恸，潜宿其家。居数日，嘉其忠，遥授以节度使，遂趋党<br /><br />&nbsp;&nbsp;&nbsp;&nbsp;项。以小斛禄为西南面招讨使，总知军事，仍赐其子及诸校爵赏有差。二月，至<br /><br />&nbsp;&nbsp;&nbsp;&nbsp;应州新城东六十里，为金人完颜娄室等所获。八月癸卯，至金。丙午，降封海滨<br /><br />&nbsp;&nbsp;&nbsp;&nbsp;王。以疾终，年五十有四，在位二十四年。金皇统元年二月，改封豫王。五年，<br /><br />&nbsp;&nbsp;&nbsp;&nbsp;葬于广宁府闾阳县乾陵傍。<br /><br />&nbsp;&nbsp;&nbsp;&nbsp;耶律淳者，世号为北辽。淳小字涅里，兴宗第四孙，南京留守、宋魏王和鲁<br /><br />&nbsp;&nbsp;&nbsp;&nbsp;斡之子。清宁初，太后鞠育之。既长，笃好文学。昭怀太子得罪，上欲以淳为嗣。<br /><br />&nbsp;&nbsp;&nbsp;&nbsp;上怒耶律白斯不，知与淳善，出淳为彰圣等军节度使。天祚即位，进王郑。乾统<br /><br />&nbsp;&nbsp;&nbsp;&nbsp;二年，加越王。六年，拜南府宰相。首议制两府礼仪。上喜，徙王魏。其父和鲁<br /><br />&nbsp;&nbsp;&nbsp;&nbsp;斡薨，即以淳袭父守南京。冬夏入朝，宠冠诸王。天庆五年，东征，都监章奴济<br /><br />&nbsp;&nbsp;&nbsp;&nbsp;鸭子河，与淳子阿撒等三百余人亡归，先遣敌里等以废立之谋报淳，淳斩敌里首<br /><br />&nbsp;&nbsp;&nbsp;&nbsp;以献，进封秦晋国王，拜都元帅，赐金券，免汉拜礼，不名。许自择将士，乃募<br /><br />&nbsp;&nbsp;&nbsp;&nbsp;燕、云精兵。东至锦州，队长武朝彦作乱，劫淳。淳匿而免，收朝彦诛之。会金<br /><br />&nbsp;&nbsp;&nbsp;&nbsp;兵至，聚兵战于阿里轸斗，败绩，收亡卒数千人拒之。淳入朝，释其罪，诏南京<br /><br />&nbsp;&nbsp;&nbsp;&nbsp;刻石纪功。保大二年，天祚入夹山，奚王回离保、林牙耶律大石等引唐灵武故事，<br /><br />&nbsp;&nbsp;&nbsp;&nbsp;议欲立淳。淳不从，官属劝进曰：“主上蒙尘，中原扰攘，若不立王，百姓何归？<br /><br />&nbsp;&nbsp;&nbsp;&nbsp;宜熟计之。”遂即位。百官上号天锡皇帝，改保大二年为建福元年，大赦。放进<br /><br />&nbsp;&nbsp;&nbsp;&nbsp;士李宝信等一十九人，遥降天祚为湘阴王。以燕、云、平、上京、中京、辽西六<br /><br />&nbsp;&nbsp;&nbsp;&nbsp;路淳主之，沙漠以北、南北路两都招讨府、诸蕃部族等仍隶天祚。自此辽国分矣。<br /><br />&nbsp;&nbsp;&nbsp;&nbsp;封其妻普贤女为德妃，以回离保知北院枢密使事，军旅之事悉委大石。又遣使报<br /><br />&nbsp;&nbsp;&nbsp;&nbsp;宋，免岁币，结好。宋人发兵问罪，击败之。寻遣使奉表于金，乞为附庸。事未<br /><br />&nbsp;&nbsp;&nbsp;&nbsp;决，淳病死，年六十。百官伪谥曰孝章皇帝，庙号宣宗，葬燕西香山永安陵。遗<br /><br />&nbsp;&nbsp;&nbsp;&nbsp;命遥立秦王定以存社稷，德妃为皇太后，称制，改建福为德兴元年，放进士李球<br /><br />&nbsp;&nbsp;&nbsp;&nbsp;等百八人。时宋兵来攻，战败之，由是人心大悦，兵势日振。宰相李纯等潜纳宋<br /><br />&nbsp;&nbsp;&nbsp;&nbsp;兵，居民内应，抱关者被杀甚众。翌日，攻内东门，卫兵力战，宋军大溃，逾城<br /><br />&nbsp;&nbsp;&nbsp;&nbsp;而走，死者相藉。五表于金，求立秦王，不从。而金兵大至，德妃奔天德军，见<br /><br />&nbsp;&nbsp;&nbsp;&nbsp;天祚。天祚怒，诛德妃，降淳庶人，除其属籍。<br /><br />&nbsp;&nbsp;&nbsp;&nbsp;耶律雅里者，天祚皇帝第二子也，字撒鸾。七岁，欲立为皇太子，别置禁卫，<br /><br />&nbsp;&nbsp;&nbsp;&nbsp;封梁王。保大三年，金师围青冢寨，雅里在军中。太保特母哥挟之出走，间道行<br /><br />&nbsp;&nbsp;&nbsp;&nbsp;至阴山。闻天祚失利趋云内，雅里驰赴。时扈从者千余人，多于天祚。天祚虑特<br /><br />&nbsp;&nbsp;&nbsp;&nbsp;母哥生变，欲诛之。责以不能全救诸王，将讯之。仗剑召雅里问曰：“特母哥教<br /><br />&nbsp;&nbsp;&nbsp;&nbsp;汝何为？”雅里对曰：“无他言。”乃释之。天祚渡河奔夏，队帅耶律敌列等劫<br /><br />&nbsp;&nbsp;&nbsp;&nbsp;雅里北走。至沙岭，见蛇横道而过，识者以为不祥。从三日，群僚共立雅里为主。<br /><br />&nbsp;&nbsp;&nbsp;&nbsp;雅里遂即位，改元神历，命士庶上便宜。雅里性宽大，恶诛杀。获亡者，笞之而<br /><br />&nbsp;&nbsp;&nbsp;&nbsp;已。有自归者，即官之。因谓左右曰：“欲附来归，不附则去，何须威逼耶？”<br /><br />&nbsp;&nbsp;&nbsp;&nbsp;每取唐《贞观政要》及林牙资忠所作《治国诗》，令侍从读之。乌古部节度使<br /><br />&nbsp;&nbsp;&nbsp;&nbsp;j哲、迭烈部统军挞不也、都监突里不等各率其众来附。自是诸部继至。而雅<br /><br />&nbsp;&nbsp;&nbsp;&nbsp;里日渐荒怠，好击鞠。特母哥切谏，乃不复出。以耶律敌烈为枢密使，特母哥副<br /><br />&nbsp;&nbsp;&nbsp;&nbsp;之。敌列劾西北路招讨使萧j里荧惑众心，志有不臣，与其子麻涅并诛之。以<br /><br />&nbsp;&nbsp;&nbsp;&nbsp;遥设为招讨使，与诸蕃战，数败，杖免官。从行有疲困者，辄振给之。直长保德<br /><br />&nbsp;&nbsp;&nbsp;&nbsp;谏曰：“今国家空虚，赐赉若此，将何以相给耶？”雅里怒曰：“昔畋于福山，<br /><br />&nbsp;&nbsp;&nbsp;&nbsp;卿诬猎官，今复有此言。若无诸部，我将何取？”不纳。初，令群牧运盐泺仓粟，<br /><br />&nbsp;&nbsp;&nbsp;&nbsp;而民盗之，议籍以偿。雅里乃自为直：每粟一车偿一羊，三车一牛，五车一马，<br /><br />&nbsp;&nbsp;&nbsp;&nbsp;八车一驼。左右曰：“今一羊易粟二斗且不可得，乃偿一车！”雅里曰：“民有<br /><br />&nbsp;&nbsp;&nbsp;&nbsp;则我有。若令尽偿，民何堪？”后猎查剌山，一日而射黄羊四十，狼二十一，因<br /><br />&nbsp;&nbsp;&nbsp;&nbsp;致疾，卒，年三十。<br /><br />&nbsp;&nbsp;&nbsp;&nbsp;耶律大石者，世号为西辽。大石字重德，太祖八代孙也。通辽、汉字，善骑<br /><br />&nbsp;&nbsp;&nbsp;&nbsp;射，登天庆五年进士第，擢翰林应奉，寻升承旨。辽以翰林为林牙，故称大石林<br /><br />&nbsp;&nbsp;&nbsp;&nbsp;牙。历泰、祥二州刺史，辽兴军节度使。保大二年，金兵日逼，天祚播越，与诸<br /><br />&nbsp;&nbsp;&nbsp;&nbsp;大臣立秦晋王淳为帝。淳死，立其妻萧德妃为太后，以守燕。及金兵至，萧德妃<br /><br />&nbsp;&nbsp;&nbsp;&nbsp;归天祚。天祚怒诛德妃而责大石曰：“我在，汝何敢立淳？”对曰：“陛下以全<br /><br />&nbsp;&nbsp;&nbsp;&nbsp;国之势，不能一拒敌，弃国远遁，使黎民涂炭。即立十淳，皆太祖子孙，岂不胜<br /><br />&nbsp;&nbsp;&nbsp;&nbsp;乞命于他人耶？”上无以答，赐酒食，赦其罪。<br /><br />&nbsp;&nbsp;&nbsp;&nbsp;大石不自安，遂杀萧乙薛、坡里括，自立为王，率铁骑二百宵遁。北行三日，<br /><br />&nbsp;&nbsp;&nbsp;&nbsp;过黑水，见白达达详稳床古儿。床古儿献马四百，驼二十，羊若干。西至可敦城，<br /><br />&nbsp;&nbsp;&nbsp;&nbsp;驻北庭都护府，会威武、崇德、会蕃、新、大林、紫河、驼等七州及大黄室韦、<br /><br />&nbsp;&nbsp;&nbsp;&nbsp;敌剌、王纪剌、茶赤剌、也喜、鼻古德、尼剌、达剌乖、达密里、密儿纪、合主、<br /><br />&nbsp;&nbsp;&nbsp;&nbsp;乌古里、阻卜、普速完、唐古、忽母思、奚的、j而毕十八部王众，谕曰：<br /><br />&nbsp;&nbsp;&nbsp;&nbsp;“我祖宗艰难创业，历世九主，历年二百。金以臣属，逼我国家，残我黎庶，屠<br /><br />&nbsp;&nbsp;&nbsp;&nbsp;翦我州邑，使我天祚皇帝蒙尘于外，日夜痛心疾首。我今仗义而西，欲借力诸蕃，<br /><br />&nbsp;&nbsp;&nbsp;&nbsp;翦我仇敌，复我疆宇，惟尔众亦有轸我国家，忧我社稷，思共救君父，济生民于<br /><br />&nbsp;&nbsp;&nbsp;&nbsp;难者乎？”遂得精兵万余，置官吏，立排甲，具器仗。<br /><br />&nbsp;&nbsp;&nbsp;&nbsp;明年二月甲午，以青牛白马祭天地、祖宗，整旅而西。先遣书回鹘王毕勒哥<br /><br />&nbsp;&nbsp;&nbsp;&nbsp;曰：“昔我太祖皇帝北征，过卜古罕城，即遣使至甘州，诏尔祖乌母主曰：‘汝<br /><br />&nbsp;&nbsp;&nbsp;&nbsp;思故国耶，朕即为汝复之；汝不能返耶，朕则有之。在朕犹在尔也。’尔祖即表<br /><br />&nbsp;&nbsp;&nbsp;&nbsp;谢，以为迁国于此，十有余世，军民皆安土重迁，不能复返矣。是与尔国非一日<br /><br />&nbsp;&nbsp;&nbsp;&nbsp;之好也。今我将西至大食，假道尔国，其勿致疑。”毕勒哥得书，即迎至邸，大<br /><br />&nbsp;&nbsp;&nbsp;&nbsp;宴三日。临行，献马六百，驼百，羊三千，愿质子孙为附庸，送至境外。所过，<br /><br />&nbsp;&nbsp;&nbsp;&nbsp;敌者胜之，降者安之。兵行万里，归者数国，获驼、马、牛、羊、财物，不可胜<br /><br />&nbsp;&nbsp;&nbsp;&nbsp;计。军势日盛，锐气日倍。<br /><br />&nbsp;&nbsp;&nbsp;&nbsp;至寻思干，西域诸国举兵十万，号忽儿珊，来拒战。两军相望二里许。谕将<br /><br />&nbsp;&nbsp;&nbsp;&nbsp;士曰：“彼军虽多而无谋，攻之则首尾不救，我师必胜。”遣六院司大王萧斡里<br /><br />&nbsp;&nbsp;&nbsp;&nbsp;剌、招讨副使耶律松山等将兵二千五百攻其右；枢密副使萧剌阿不、招讨使耶律<br /><br />&nbsp;&nbsp;&nbsp;&nbsp;术薛等将兵二千五百攻其左；自以众攻其中。三军俱进，忽儿珊大败，僵尸数十<br /><br />&nbsp;&nbsp;&nbsp;&nbsp;里。驻军寻思干凡九十日，回回国王来降，贡方物。<br /><br />&nbsp;&nbsp;&nbsp;&nbsp;又西至起儿漫，文武百官册立大石为帝，以甲辰岁二月五日即位，年三十八，<br /><br />&nbsp;&nbsp;&nbsp;&nbsp;号葛儿罕。复上汉尊号曰天佑皇帝，改元延庆。追谥祖父为嗣元皇帝，祖母为宣<br /><br />&nbsp;&nbsp;&nbsp;&nbsp;义皇后，册元妃萧氏为昭德皇后。因谓百官曰：“朕与卿等行三万里，跋涉沙漠，<br /><br />&nbsp;&nbsp;&nbsp;&nbsp;夙夜艰勤。赖祖宗之福，卿等之力，冒登大位。尔祖尔父宜加恤典，共享尊荣。”<br /><br />&nbsp;&nbsp;&nbsp;&nbsp;自萧斡里剌等四十九人祖父封爵有差。<br /><br />&nbsp;&nbsp;&nbsp;&nbsp;延庆三年，班师东归，马行二十日，得善地，遂建都城，号虎思斡耳朵，改<br /><br />&nbsp;&nbsp;&nbsp;&nbsp;延庆为康国元年。三月，以六院司大王萧斡里剌为兵马都元帅，敌剌部前同知枢<br /><br />&nbsp;&nbsp;&nbsp;&nbsp;密院事萧查剌阿不副之，茶赤剌部秃鲁耶律燕山为都部署，护卫耶律铁哥为都监，<br /><br />&nbsp;&nbsp;&nbsp;&nbsp;率七万骑东征。以青牛白马祭天，树旗以誓于众曰：“我大辽自太祖、太宗艰难<br /><br />&nbsp;&nbsp;&nbsp;&nbsp;而成帝业，其后嗣君耽乐无厌，不恤国政，盗贼蜂起，天下土崩。朕率尔众，远<br /><br />&nbsp;&nbsp;&nbsp;&nbsp;至朔漠，期复大业，以光中兴。此非朕与尔世居之地。”申命元帅斡里剌曰：<br /><br />&nbsp;&nbsp;&nbsp;&nbsp;“今汝其往，信赏必罚，与士卒同甘苦，择善水草以立营，量敌而进，毋自取祸<br /><br />&nbsp;&nbsp;&nbsp;&nbsp;败也。”行万余里无所得，牛马多死，勒兵而还。大石曰：“皇天弗顺，数也！”<br /><br />&nbsp;&nbsp;&nbsp;&nbsp;康国十年殁，在位二十年，庙号德宗。<br /><br />&nbsp;&nbsp;&nbsp;&nbsp;子夷列年幼，遣命皇后权国。后名塔不烟，号感天皇后，称制，改元咸清，<br /><br />&nbsp;&nbsp;&nbsp;&nbsp;在位七年，子夷列即位，改元绍兴。籍民十八岁以上，得八万四千五百户。在位<br /><br />&nbsp;&nbsp;&nbsp;&nbsp;十三年殁，庙号仁宗。<br /><br />&nbsp;&nbsp;&nbsp;&nbsp;子幼，遗诏以妹普速完权国，称制，改元崇福，号承天太后。后与驸马萧朵<br /><br />&nbsp;&nbsp;&nbsp;&nbsp;鲁不弟朴古只沙里通，出驸马为东平王，罗织杀之。驸马父斡里剌以兵围其宫，<br /><br />&nbsp;&nbsp;&nbsp;&nbsp;射杀普速完及朴古只沙里。普速完在位十四年。<br /><br />&nbsp;&nbsp;&nbsp;&nbsp;仁宗次子直鲁古即位，改元天禧，在位三十四年。时秋出猎，乃蛮王屈出律<br /><br />&nbsp;&nbsp;&nbsp;&nbsp;以伏兵八千擒之，而据其位。遂袭辽衣冠，尊直鲁古为太上皇，皇后为皇太后，<br /><br />&nbsp;&nbsp;&nbsp;&nbsp;朝夕问起居，以侍终焉。直鲁古死，辽绝。<br /><br />&nbsp;&nbsp;&nbsp;&nbsp;耶律淳在天祚之世，历王大国，受赐金券，赞拜不名，一时恩遇，无与为比。<br /><br />&nbsp;&nbsp;&nbsp;&nbsp;当天祚播越，以都元帅留守南京，独不可奋大义以激燕民及诸大臣，兴勤王之师，<br /><br />&nbsp;&nbsp;&nbsp;&nbsp;东拒金而迎天祚乎？乃自取之，是篡也。况忍王天祚哉？大石既帝淳而王天祚矣，<br /><br />&nbsp;&nbsp;&nbsp;&nbsp;复归天祚。天祚责以大义，乃自立为王而去之。幸藉祖宗余威遗智，建号万里之<br /><br />&nbsp;&nbsp;&nbsp;&nbsp;外。虽寡母弱子，更继迭承，几九十年，亦可谓难矣。然淳与雅里、大石之立，<br /><br />&nbsp;&nbsp;&nbsp;&nbsp;皆在天祚之世。有君而复君之，其可乎哉？诸葛武侯为献帝发丧，而后立先主为<br /><br />&nbsp;&nbsp;&nbsp;&nbsp;帝者，不可同年语矣。故著以为戒云。<br /><br />&nbsp;&nbsp;&nbsp;&nbsp;赞曰：辽起朔野，兵甲之盛，鼓行外，席卷河朔，树晋植汉，何其壮欤？<br /><br />&nbsp;&nbsp;&nbsp;&nbsp;太祖、太宗乘百战之势，辑新造之邦，英谋睿略，可谓远矣。虽以世宗中才，穆<br /><br />&nbsp;&nbsp;&nbsp;&nbsp;宗残暴，连遘弑逆，而神器不摇。盖由祖宗威令犹足以震叠其国人也。圣宗以来，<br /><br />&nbsp;&nbsp;&nbsp;&nbsp;内修政治，外拓疆宇，既而申固邻好，四境V安。维侍二百余年之基，有自来矣。<br /><br />&nbsp;&nbsp;&nbsp;&nbsp;降臻天祚，既丁末运，又觖人望，崇信奸回，自凉本，群下离心。金兵一集，<br /><br />&nbsp;&nbsp;&nbsp;&nbsp;内难先作，废立之谋，叛亡之迹，相继蜂起。驯致土崩瓦解，不可复支，良可哀<br /><br />&nbsp;&nbsp;&nbsp;&nbsp;也！耶律与萧，世为甥舅，义同休戚，奉先挟私灭公，首祸构难，一至于斯。天<br /><br />&nbsp;&nbsp;&nbsp;&nbsp;祚穷蹙，始悟奉先误己，不几晚乎！淳、雅里所谓名不正，言不顺，事不成者也。<br /><br />&nbsp;&nbsp;&nbsp;&nbsp;大石苟延，彼善于此，亦几何哉？</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,188933);">加入书签</a><a
                        href="188909.html">上一页</a>&larr;<a href="index.html">返回列表</a>&rarr;<a
                            href="188959.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "188909.html"; var next_page = "188959.html"; var index_page = "index.html"; var sortid = "9"; var article_id = "1618"; var chapter_id = "188933"; var articlename = "辽史"; var chaptername = " 卷三十 本纪第三十"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>