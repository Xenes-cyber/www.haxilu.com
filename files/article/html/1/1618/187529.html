<!DOCTYPE html>
<html>
<head>
<meta charset="gbk" />
<title>辽史- 卷十二 本纪第十二-在线阅读-哈西文学网</title>
<meta name="keywords" content="脱脱等，辽史， 卷十二 本纪第十二全文， 卷十二 本纪第十二在线阅读 哈西文学网" />
<meta name="description" content="哈西文学网提供脱脱等的辽史  卷十二 本纪第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1618/187529.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1618/187529.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 辽史</div>
		<div class="fr"><a id="add-bookcase" href="javascript:void(0)" onClick="addbookcase(1618,0);">加入书架</a>|<a id="book-vote" href="javascript:void(0)" onClick="vote(1618);">投推荐票</a>|<a id="err-report" href="javascript:void(0)" onClick="report('辽史出错啦!');">错误举报</a>|<a href="https://www.haxi88.com/files/article/info/1/1618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 本纪第十二</h1>
            <div class="link xb">
                <a href="187512.html">上一页</a>&larr;<a href="index.html">返回列表</a>&rarr;<a
                    href="187539.html">下一页</a></div>			
            <div id="BookText">&nbsp;&nbsp;&nbsp;&nbsp;○圣宗三<br /><br />&nbsp;&nbsp;&nbsp;&nbsp;五年春正月乙丑，破束城县，纵兵大掠。丁卯，次文安，遣人谕降，不听，<br /><br />&nbsp;&nbsp;&nbsp;&nbsp;遂击破之，尽杀其丁壮，俘其老幼。戊寅，上还南京。己卯，御元和殿，大赉将<br /><br />&nbsp;&nbsp;&nbsp;&nbsp;士。壬辰，如华林、天柱。二月甲午朔，至自天柱。三月癸亥朔，幸长春宫，赏<br /><br />&nbsp;&nbsp;&nbsp;&nbsp;花钓鱼，以牡丹遍赐近臣，欢宴累日。丁丑，以谛居部下拽剌解里侦候有功，命<br /><br />&nbsp;&nbsp;&nbsp;&nbsp;入御盏郎君班祗候。夏四月癸巳朔，幸南京。丁酉，上率百僚册上皇太后尊号曰<br /><br />&nbsp;&nbsp;&nbsp;&nbsp;睿德神略应运启化承天皇太后；礼毕，群臣上皇帝尊号曰至德广孝昭圣天辅皇帝。<br /><br />&nbsp;&nbsp;&nbsp;&nbsp;戊戌，诏有司条上勋旧，等第加恩。癸丑，清暑冰井。六月壬辰朔，召大臣决庶<br /><br />&nbsp;&nbsp;&nbsp;&nbsp;政。丙申，以耶律苏为遥郡刺史。秋七月戊辰，涅剌部节度使撒葛里有惠政，民<br /><br />&nbsp;&nbsp;&nbsp;&nbsp;请留，从之。是月，猎平地松林。九月丙戌，幸南京。是冬止焉。<br /><br />&nbsp;&nbsp;&nbsp;&nbsp;六年春正月庚申，如华林、天柱。二月丁未，奚王筹宁杀无罪人李浩，所司<br /><br />&nbsp;&nbsp;&nbsp;&nbsp;议贵，请贷其罪，令出钱赡浩家，从之。甲寅，大同军节度使、同平章政事刘京<br /><br />&nbsp;&nbsp;&nbsp;&nbsp;致仕。三月己未，休哥奏宋事宜，上亲览之。丙寅，以司天赵宗德、齐泰、王守<br /><br />&nbsp;&nbsp;&nbsp;&nbsp;平、邵祺、阎梅从征四载，言天象数有征，赐物有差。癸未，李继迁遣使来贡。<br /><br />&nbsp;&nbsp;&nbsp;&nbsp;夏四月乙未，幸南京。丁酉，胡里室横突韩德让堕马，皇太后怒，杀之。戊戌，<br /><br />&nbsp;&nbsp;&nbsp;&nbsp;幸宋国王休哥第。五月癸亥，南府宰相耶律沙薨。闰月丙戌朔，奉圣州言太祖所<br /><br />&nbsp;&nbsp;&nbsp;&nbsp;建金铃阁坏，乞加修缮。诏以南征，恐重劳百姓，待军还治之。壬寅，阿萨兰回<br /><br />&nbsp;&nbsp;&nbsp;&nbsp;鹘来贡。甲寅，乌隈于厥部以岁贡貂鼠、青鼠皮非土产，皆于他处贸易以献，乞<br /><br />&nbsp;&nbsp;&nbsp;&nbsp;改贡。诏自今止进牛马。六月癸亥，党项太保阿剌恍来朝，贡方物。乙丑，谕诸<br /><br />&nbsp;&nbsp;&nbsp;&nbsp;道兵马备南征攻城器具。乙酉，夷离堇阿鲁勃送沙州节度使曹恭顺还，授于越。<br /><br />&nbsp;&nbsp;&nbsp;&nbsp;秋七月丙戌，观市。己亥，遣南面招讨使韩德威讨河、湟诸蕃违命者。赐休哥、<br /><br />&nbsp;&nbsp;&nbsp;&nbsp;排亚部诸军战马。己酉，驻跸于洛河。壬子，加韩德威开府仪同三司兼政事令、<br /><br />&nbsp;&nbsp;&nbsp;&nbsp;门下平章事，东京留守兼侍中、漆水郡王耶律抹只为大同军节度使。癸丑，排亚<br /><br />&nbsp;&nbsp;&nbsp;&nbsp;请增置涿州驿传。八月丙辰，以青牛白马祭天地。戊午，休哥与排亚、袅里曷捉<br /><br />&nbsp;&nbsp;&nbsp;&nbsp;生，将至易州，遇宋兵，杀其指挥使而还。庚申，幸黎园温汤。癸亥，以将伐宋，<br /><br />&nbsp;&nbsp;&nbsp;&nbsp;遣使祭木叶山。丁丑，濒海女直遣使速鲁里来朝。西北路管押详稳速撒哥以伐折<br /><br />&nbsp;&nbsp;&nbsp;&nbsp;立、助里二部，上所俘获。东路林牙萧勤德及统军石老以击败女直兵，献俘。大<br /><br />&nbsp;&nbsp;&nbsp;&nbsp;同军节度使耶律抹只奏今岁霜旱乏食，乞增价折粟，以利贫民。诏从之。滨海女<br /><br />&nbsp;&nbsp;&nbsp;&nbsp;直遣厮鲁里来修土贡。九月丙申，化哥与术不姑舂古里来贡。休哥遣详稳意德里<br /><br />&nbsp;&nbsp;&nbsp;&nbsp;献所获宋谍者。丁酉，皇太后幸韩德让帐，厚加赏赉，命从臣分朋双陆以尽欢。<br /><br />&nbsp;&nbsp;&nbsp;&nbsp;戊戌，幸南京。己亥，有事于太宗皇帝庙。以唐元德为奉陵军节度使。癸卯，祭<br /><br />&nbsp;&nbsp;&nbsp;&nbsp;旗鼓南伐。庚戌，次涿州，射帛书谕城中降，不听。冬十月乙卯，纵兵四面攻之。<br /><br />&nbsp;&nbsp;&nbsp;&nbsp;城破乃降，因抚谕其众。驸马萧勤德、太师闼览皆中流矢。勤德载帝车中以归。<br /><br />&nbsp;&nbsp;&nbsp;&nbsp;闻宋军退，遣斜轸、排亚等追击，大败之。戊午，攻沙堆驿，破之。己巳，以黑<br /><br />&nbsp;&nbsp;&nbsp;&nbsp;白羊祭天地。庚午，以宋降军分置七指挥，号归圣军。壬申，行军参谋、宣政殿<br /><br />&nbsp;&nbsp;&nbsp;&nbsp;学士马得臣言谕降宋军，恐终不为用，请并放还。诏不允。丙子，筹宁奏破狼山<br /><br />&nbsp;&nbsp;&nbsp;&nbsp;捷。辛巳，复奏败宋兵于益津关。癸未，进军长城口，宋定州守将李兴以兵来拒，<br /><br />&nbsp;&nbsp;&nbsp;&nbsp;休哥击败之，追奔五六里。十一月甲申朔，上以将攻长城口，诏诸军备攻具。庚<br /><br />&nbsp;&nbsp;&nbsp;&nbsp;寅，驻长城口，督大军四面进攻。士溃围，委城遁，斜轸招之，不降；上与韩德<br /><br />&nbsp;&nbsp;&nbsp;&nbsp;让邀击之，杀获殆尽，获者分隶燕军。辛卯，攻满城，围之。甲午，拔其城，军<br /><br />&nbsp;&nbsp;&nbsp;&nbsp;士开北门遁，上使谕其将领，乃率众降。戊戌，攻下祁州，纵兵大掠。己亥，<br /><br />&nbsp;&nbsp;&nbsp;&nbsp;拔新乐。庚子，破小狼山砦。丁未，宋军千人出益津关，国舅郎君桃委、详稳十<br /><br />&nbsp;&nbsp;&nbsp;&nbsp;哥击走之，杀副将一人。己酉，休哥献黄皮室详稳徇地莫州所获马二十匹，士卒<br /><br />&nbsp;&nbsp;&nbsp;&nbsp;二十人。命赐降者衣带，使隶燕京。辛亥，西路又送降卒二百馀人，给寒者裘衣。<br /><br />&nbsp;&nbsp;&nbsp;&nbsp;以马得臣权宣徽院事。十二月甲寅朔，赐皮室详稳乞得、乞骨里战马。横帐郎君<br /><br />&nbsp;&nbsp;&nbsp;&nbsp;达打里劫掠，命杖之。丙辰，畋于沙河。休哥献奚详稳耶鲁所获宋谍。丁巳，遣<br /><br />&nbsp;&nbsp;&nbsp;&nbsp;北宰相萧继远等往觇安平。侍卫马军司奏攻祁州、新乐，都头刘赞等三十人有功，<br /><br />&nbsp;&nbsp;&nbsp;&nbsp;乞加恩赏。是月，大军驻宋境。是岁，诏开贡举，一人及第。<br /><br />&nbsp;&nbsp;&nbsp;&nbsp;七年春正月癸未朔，班师。戊子，宋鸡壁砦守将郭荣率众来降，诏屯南京。<br /><br />&nbsp;&nbsp;&nbsp;&nbsp;庚寅，次长城口。三卒出营劫掠，笞以徇众，以所获物分赐左右。壬辰，李继迁<br /><br />&nbsp;&nbsp;&nbsp;&nbsp;与兄继捧有怨，乞与通好，上知其非诚，不许。癸巳，谕诸军趣易州。己亥，禁<br /><br />&nbsp;&nbsp;&nbsp;&nbsp;部从伐民桑梓。癸卯，攻易州，宋兵出遂城来援，遣铁林军击之，擒其指挥使五<br /><br />&nbsp;&nbsp;&nbsp;&nbsp;人。甲辰，大军齐进，破易州，降刺史刘墀，守陴士卒南遁，上帅师邀之，无敢<br /><br />&nbsp;&nbsp;&nbsp;&nbsp;出者。即以马质为刺史，赵质为兵马都监。迁易州军民于燕京。以东京骑将夏贞<br /><br />&nbsp;&nbsp;&nbsp;&nbsp;显之子仙寿先登，授高州刺史。乙巳，幸易州，御五花楼，抚谕士庶。丙午，以<br /><br />&nbsp;&nbsp;&nbsp;&nbsp;青牛白马祭天地。诏谕三京诸道。戊申，次涞水，谒景宗皇帝庙。诏遣涿州刺史<br /><br />&nbsp;&nbsp;&nbsp;&nbsp;耶律守雄护送易州降人八百，还隶本贯。己酉，次歧沟，射鬼箭。辛亥，还次南<br /><br />&nbsp;&nbsp;&nbsp;&nbsp;京，六军解严。二月壬子朔，上御元和殿受百官贺。诏鸡壁砦民二百户徙居檀、<br /><br />&nbsp;&nbsp;&nbsp;&nbsp;顺、蓟三州。甲寅，回鹘、于阗、师子等国来贡。乙卯，大飨军士，爵赏有差。<br /><br />&nbsp;&nbsp;&nbsp;&nbsp;枢密使韩德让封楚国王，驸马都尉萧宁远同政事门下平章事。是日，幸长春宫。<br /><br />&nbsp;&nbsp;&nbsp;&nbsp;甲子，诏南征所俘有亲属分隶诸帐者，给官钱赎之，使相从。乙丑，赏南征女直<br /><br />&nbsp;&nbsp;&nbsp;&nbsp;军，使东还。丙寅，禁举人匿名飞书，谤讪朝廷。癸酉，吐蕃、党项来贺。甲戌，<br /><br />&nbsp;&nbsp;&nbsp;&nbsp;云州租赋请止输本道，从之。丙子，以女直活骨德为本部相。分遣巫觋祭名山大<br /><br />&nbsp;&nbsp;&nbsp;&nbsp;川。丁丑，皇子佛宝奴生。戊寅，阿萨兰、于阗、辖烈并遣使来贡。三月壬午朔，<br /><br />&nbsp;&nbsp;&nbsp;&nbsp;遣使祭木叶山。禁刍牧伤禾稼。宋进士十七人挈家来归，命有司考其中第者，补<br /><br />&nbsp;&nbsp;&nbsp;&nbsp;国学官，馀授县主簿、尉。李继迁遣使来贡。丁亥，诏知易州赵质收战亡士卒骸<br /><br />&nbsp;&nbsp;&nbsp;&nbsp;骨，筑京观。戊子，赐于越宋国王红珠筋线，命入内神帐行再生礼，皇太后赐物<br /><br />&nbsp;&nbsp;&nbsp;&nbsp;甚厚。以鸡壁砦民成廷朗等八户隶飞狐。己丑，诏免云州逋赋。乙室王贯宁击鞠，<br /><br />&nbsp;&nbsp;&nbsp;&nbsp;为所部郎君高四纵马突死，诏讯高四罪。丙申，诏开奇峰路通易州市。戊戌，以<br /><br />&nbsp;&nbsp;&nbsp;&nbsp;王子帐耶律襄之女封义成公主，下嫁李继迁。是春，驻跸延芳淀。夏四月甲寅，<br /><br />&nbsp;&nbsp;&nbsp;&nbsp;还京。乙卯，国舅太师萧闼览为子排亚请尚皇女延寿公主，许之。丙辰，谒太宗<br /><br />&nbsp;&nbsp;&nbsp;&nbsp;皇帝庙。以御史大夫乌骨领乙室大王。己未，幸延寿寺饭僧。甲子，谏议大夫马<br /><br />&nbsp;&nbsp;&nbsp;&nbsp;得臣以上好击球，上疏切谏：“臣伏见陛下听朝之暇，以击球为乐。臣思此事有<br /><br />&nbsp;&nbsp;&nbsp;&nbsp;三不宜：上下分朋，君臣争胜，君得臣夺，君输臣喜，一不宜也；往来交错，前<br /><br />&nbsp;&nbsp;&nbsp;&nbsp;后遮约，争心竞起，礼容全废，若贪月杖，误拂天衣，臣既失仪，君又难责，二<br /><br />&nbsp;&nbsp;&nbsp;&nbsp;不宜也；轻万乘之贵，逐广场之娱，地虽平，至为坚确，马虽良，亦有惊蹶，或<br /><br />&nbsp;&nbsp;&nbsp;&nbsp;因奔击，失其控御，圣体宁无亏损？太后岂不惊惧？三不宜也。臣望陛下念继承<br /><br />&nbsp;&nbsp;&nbsp;&nbsp;之重，止危险之戏。”疏奏，大嘉纳之。丁卯，吐浑还金、回鹘安进、吐蕃独朵<br /><br />&nbsp;&nbsp;&nbsp;&nbsp;等自宋来归，皆赐衣带。皇太后谒奇首可汗庙。丙子，以舍利军耶律杳为常衮。<br /><br />&nbsp;&nbsp;&nbsp;&nbsp;己卯，驻跸儒州龙泉。五月庚辰朔，遣宣徽使蒲领等率兵分道备宋。以遥辇副使<br /><br />&nbsp;&nbsp;&nbsp;&nbsp;控骨离为舍利拽剌详稳。辛巳，祭风伯于儒州白马村。休哥引军至满城，招降卒<br /><br />&nbsp;&nbsp;&nbsp;&nbsp;七百馀人，遣使来献，诏隶东京。辛卯，猎桑乾河。壬辰，燕京奏宋兵至边，时<br /><br />&nbsp;&nbsp;&nbsp;&nbsp;暑未敢与战，且驻易州，俟彼动则进击，退则班师。从之。六月庚戌朔，以太师<br /><br />&nbsp;&nbsp;&nbsp;&nbsp;柘母迎合，挝之二十。辛酉，诏燕乐、密云二县荒地许民耕种，免赋役十年。甲<br /><br />&nbsp;&nbsp;&nbsp;&nbsp;戌，宣政殿学士马得臣卒，诏赠太子少保，赐钱十万，粟百石。乙亥，诏出诸畜<br /><br />&nbsp;&nbsp;&nbsp;&nbsp;赐边部贫民。是月，休哥、排亚破宋兵于泰州。秋七月乙酉，御含凉殿视朝。丙<br /><br />&nbsp;&nbsp;&nbsp;&nbsp;戌，以中丞耶律核麦哥权夷离毕，横帐郎君耶律延寿为御史大夫。癸巳，遣兵南<br /><br />&nbsp;&nbsp;&nbsp;&nbsp;征。甲午，以迪离毕、涅剌、乌枞部各四人益东北路来人婆里德，仍给印绶。<br /><br />&nbsp;&nbsp;&nbsp;&nbsp;丁酉，劳南征将士。是日，帝与皇太后谒景宗皇帝庙。八月庚午，放进士高正等<br /><br />&nbsp;&nbsp;&nbsp;&nbsp;二人及第。冬十月，禁D网捕兔。十一月甲申，于阗张文宝进内丹书。十二月甲<br /><br />&nbsp;&nbsp;&nbsp;&nbsp;寅，钓鱼于沈子泺。癸亥，猎于好草岭。</div>
            <div class="link">
                <a id="err-report" href="javascript:void(0)" onClick="report('辽史出错啦!');">
                    错误举报</a><a id="add-bookcase" href="javascript:void(0)" onClick="addbookcase(1618,187529);">加入书签</a><a
                        href="187512.html">上一页</a>&larr;<a href="index.html">返回列表</a>&rarr;<a
                            href="187539.html">下一页</a><a id="book-vote" href="javascript:void(0)" onClick="vote(1618);">投推荐票</a><a
                                id="err-report" href="javascript:void(0)" onClick="report('辽史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "187512.html"; var next_page = "187539.html"; var index_page = "index.html"; var sortid = "9"; var article_id = "1618"; var chapter_id = "187529"; var articlename = "辽史"; var chaptername = " 卷十二 本纪第十二"; var author = "脱脱等"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>