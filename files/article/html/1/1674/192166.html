<!DOCTYPE html>
<html>
<head>
<meta charset="gbk" />
<title>洛阳伽蓝记- 卷三-在线阅读-哈西文学网</title>
<meta name="keywords" content="杨炫之，洛阳伽蓝记， 卷三全文， 卷三在线阅读 哈西文学网" />
<meta name="description" content="哈西文学网提供杨炫之的洛阳伽蓝记  卷三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1674/192166.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1674/192166.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 洛阳伽蓝记</div>
		<div class="fr"><a id="add-bookcase" href="javascript:void(0)" onClick="addbookcase(1674,0);">加入书架</a>|<a id="book-vote" href="javascript:void(0)" onClick="vote(1674);">投推荐票</a>|<a id="err-report" href="javascript:void(0)" onClick="report('洛阳伽蓝记出错啦!');">错误举报</a>|<a href="https://www.haxi88.com/files/article/info/1/1674.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三</h1>
            <div class="link xb">
                <a href="192116.html">上一页</a>&larr;<a href="index.html">返回列表</a>&rarr;<a
                    href="192196.html">下一页</a></div>			
            <div id="BookText">&nbsp;&nbsp;&nbsp;&nbsp;◎城南<br /><br />&nbsp;&nbsp;&nbsp;&nbsp;景明寺，宣武皇帝所立也。景明年中立，因以为名。在宣阳门外一里御道东。<br /><br />&nbsp;&nbsp;&nbsp;&nbsp;其寺东西南北，方五百步。前望嵩山、少室，却负帝城，青林垂影，绿水为文。<br /><br />&nbsp;&nbsp;&nbsp;&nbsp;形胜之地，爽垲独美。山悬堂观，光盛一千馀间。复殿重房，交疏对C，青台紫<br /><br />&nbsp;&nbsp;&nbsp;&nbsp;阁，浮道相通，虽外有四时，而内无寒暑。房檐之外，皆是山池，竹松兰芷，垂<br /><br />&nbsp;&nbsp;&nbsp;&nbsp;列贶，含风团露，流香吐馥。至正光年中，太后始造七层浮图一所，去地百<br /><br />&nbsp;&nbsp;&nbsp;&nbsp;仞，是以邢子才碑文云“俯闻激电，旁属奔星”是也。庄饰华丽，侔於永宁。金<br /><br />&nbsp;&nbsp;&nbsp;&nbsp;盘宝铎，焕烂霞表。<br /><br />&nbsp;&nbsp;&nbsp;&nbsp;寺有三池，萑蒲菱藕，水物生焉。或黄甲紫鳞，出没於繁藻，或青凫白雁，<br /><br />&nbsp;&nbsp;&nbsp;&nbsp;浮沈於绿水。<石辇>}舂簸，皆用水功。<br /><br />&nbsp;&nbsp;&nbsp;&nbsp;伽蓝之妙，最得称首。时世好崇福，四月七日，京师诸像皆来此寺。尚书祠<br /><br />&nbsp;&nbsp;&nbsp;&nbsp;曹录像凡有一千馀躯。至八日，以次入宣阳门，向阊阖宫前受皇帝散花。于时金<br /><br />&nbsp;&nbsp;&nbsp;&nbsp;花映日，宝盖浮云，幡幢若林，香烟似雾。梵乐法音，聒动天地。百戏腾骧，所<br /><br />&nbsp;&nbsp;&nbsp;&nbsp;在骈比。名僧德众，负锡为群；信徒法侣，持花成薮。车骑填咽，繁衍相倾。时<br /><br />&nbsp;&nbsp;&nbsp;&nbsp;有西域胡沙门见此，唱言佛国。至永熙年中，始诏国子祭酒邢子才为寺碑文。<br /><br />&nbsp;&nbsp;&nbsp;&nbsp;子才河间人也。志性通敏，风情雅润，下帷覃思，温故知新，文宗学府，跨<br /><br />&nbsp;&nbsp;&nbsp;&nbsp;班、马而孤上；英规胜范，凌许、郭而独高。是以衣冠之士，辐凑其门；怀道之<br /><br />&nbsp;&nbsp;&nbsp;&nbsp;宾，去来满室。N其堂者，若登孔氏之门；沾其赏者，犹听东吴之句。籍甚当时，<br /><br />&nbsp;&nbsp;&nbsp;&nbsp;声驰遐迩。正光中，解褐为世宗挽郎、奉朝请，寻进中书侍郎黄门。子才洽闻博<br /><br />&nbsp;&nbsp;&nbsp;&nbsp;见，无所不通，军国制度，罔不访及。自王室不靖，虎门业废，后迁国子祭酒，<br /><br />&nbsp;&nbsp;&nbsp;&nbsp;谟训上庠。子才罚惰赏勤，专心劝诱，青领之生，竟怀雅术。洙、泗之风，兹焉<br /><br />&nbsp;&nbsp;&nbsp;&nbsp;复盛。永熙年末，以母老辞，帝不许之。子才恪请恳至，辞泪俱下，帝乃许之，<br /><br />&nbsp;&nbsp;&nbsp;&nbsp;诏以光禄大夫归养私庭，所在之处，给事力五人，岁一朝以备顾问。王侯祖道，<br /><br />&nbsp;&nbsp;&nbsp;&nbsp;若汉朝之送二疏。暨皇居徙邺，民讼殷繁，前格后诏，自相与夺，法吏疑狱，簿<br /><br />&nbsp;&nbsp;&nbsp;&nbsp;领成山。乃敕子才与散骑常侍温子N撰《麟趾新制》十五篇，省府以之决疑，州<br /><br />&nbsp;&nbsp;&nbsp;&nbsp;郡用为治本。武定中，除骠骑大将军西兖州刺史，为政清静，吏民安之。后徵为<br /><br />&nbsp;&nbsp;&nbsp;&nbsp;中书令。时戎马在郊，朝廷多事，国礼朝仪，咸自子才出。所制诗赋诏策章表碑<br /><br />&nbsp;&nbsp;&nbsp;&nbsp;颂赞记五百篇，皆传於世。邻国钦其模楷，朝野以为美谈也。<br /><br />&nbsp;&nbsp;&nbsp;&nbsp;大统寺在景明寺西，即所谓利民里。寺南有三公令史高显洛宅。每夜见赤光<br /><br />&nbsp;&nbsp;&nbsp;&nbsp;行於堂前，如此者非一。向光明所掘地丈馀得黄金百斤，铭云：“苏秦家金，得<br /><br />&nbsp;&nbsp;&nbsp;&nbsp;者为吾造功德。”显洛遂造招福寺。人谓此地是苏秦旧宅，当时元义秉政，闻其<br /><br />&nbsp;&nbsp;&nbsp;&nbsp;得金，就洛索之，以二十斤与之。f之按：苏秦时未有佛法，功德者不必是寺，<br /><br />&nbsp;&nbsp;&nbsp;&nbsp;应是碑铭之类，颂其声迹也。东有秦太上公二寺，在景明南一里。西寺，太后所<br /><br />&nbsp;&nbsp;&nbsp;&nbsp;立；东寺，皇姨所建，并为父追福，因以名之。时人号为双女寺。并门邻洛水，<br /><br />&nbsp;&nbsp;&nbsp;&nbsp;林木扶疏，布叶垂阴。各有五层浮图一所，高五十丈，素采布工，比於景明。至<br /><br />&nbsp;&nbsp;&nbsp;&nbsp;於六斋，常有中黄门一人，监护僧舍，衬施供具，诸寺莫及焉。<br /><br />&nbsp;&nbsp;&nbsp;&nbsp;寺东有灵台一所，基址虽颓，犹高五丈馀，即是汉光武帝所立者。灵台东辟<br /><br />&nbsp;&nbsp;&nbsp;&nbsp;雍，是魏武所立者。至我正光中，造明堂於辟雍之西南，上圆下方，八窗四闼。<br /><br />&nbsp;&nbsp;&nbsp;&nbsp;汝南王复造砖浮图於灵台之上。孝昌初，妖贼四侵，州郡失据。朝廷设募征格於<br /><br />&nbsp;&nbsp;&nbsp;&nbsp;堂之北，从戎者拜旷掖将军、偏将军、裨将军。当时甲胄之士，号明堂队。时虎<br /><br />&nbsp;&nbsp;&nbsp;&nbsp;贲骆子渊者，自云洛阳人。昔孝昌年，戍在彭城。其同营人樊元宝得假还京，子<br /><br />&nbsp;&nbsp;&nbsp;&nbsp;渊附书一封，令达其家，云：“宅在灵台南，近洛河，卿但是至彼，家人自出相<br /><br />&nbsp;&nbsp;&nbsp;&nbsp;看。”元宝如其言，至灵台南，了无人家可问，徙倚欲去。忽见一老翁来问：<br /><br />&nbsp;&nbsp;&nbsp;&nbsp;“从何而来，厢屐洞耍俊痹宝具向道之。老翁云：“是吾儿也。”取书，引元<br /><br />&nbsp;&nbsp;&nbsp;&nbsp;宝入。遂见馆阁崇宽，屋宇佳丽。坐，命婢取酒。须臾，见婢抱一死小儿而过，<br /><br />&nbsp;&nbsp;&nbsp;&nbsp;元宝初甚怪之。俄而酒至，色甚红，香美异常。兼设珍羞，海陆具备。饮讫辞还，<br /><br />&nbsp;&nbsp;&nbsp;&nbsp;老翁送元宝出，云：“后会难期。”以为凄恨，别甚殷勤。老翁还入，元宝不复<br /><br />&nbsp;&nbsp;&nbsp;&nbsp;见其门巷。但见高岸对水，渌波东倾。唯见一童子可年十五，新溺死，鼻中出血。<br /><br />&nbsp;&nbsp;&nbsp;&nbsp;方知所饮酒，是其血也。及还彭城，子渊已失矣。元宝与子渊同戍三年，不知是<br /><br />&nbsp;&nbsp;&nbsp;&nbsp;洛水之神也。<br /><br />&nbsp;&nbsp;&nbsp;&nbsp;报德寺，高祖孝文皇帝所立也，为冯太后追福，在开阳门外三里。<br /><br />&nbsp;&nbsp;&nbsp;&nbsp;开阳门御道东有汉国子学堂。堂前有《三种字石经》二十五碑，表里刻之。<br /><br />&nbsp;&nbsp;&nbsp;&nbsp;写《春秋》、《尚书》二部，作篆、科斗、隶三种字，汉右中郎将蔡邕笔之遗<br /><br />&nbsp;&nbsp;&nbsp;&nbsp;迹也。犹有十八碑，馀皆残毁。复有石碑四十八枚，亦表里隶书，写《周易》、<br /><br />&nbsp;&nbsp;&nbsp;&nbsp;《尚书》、《公羊》、《礼记》四部。又《赞学》碑一所，并在堂前。魏文帝作<br /><br />&nbsp;&nbsp;&nbsp;&nbsp;《典论》六碑，至太和十七年，犹有四存，高祖题为劝学里。里有文觉、三宝、<br /><br />&nbsp;&nbsp;&nbsp;&nbsp;宁远三寺。武定四年，大将军迁《石经》於邺。周回有园，珍果出焉。有大谷含<br /><br />&nbsp;&nbsp;&nbsp;&nbsp;消梨，重十斤，从树着地，尽化为水。世人云：“报德之梨，承光之柰。”承光<br /><br />&nbsp;&nbsp;&nbsp;&nbsp;寺亦多果木，柰味甚美，冠於京师。<br /><br />&nbsp;&nbsp;&nbsp;&nbsp;劝学里东有延贤里，里内有正觉寺，尚书令王肃所立也。肃字公懿，琅琊人<br /><br />&nbsp;&nbsp;&nbsp;&nbsp;也。伪齐雍州刺史奂之子也。赡学多通，才辞美茂，为齐秘书丞。太和十八年，<br /><br />&nbsp;&nbsp;&nbsp;&nbsp;背逆归顺。时高祖新营洛邑，多所造制，肃博识旧事，大有裨益。高祖甚重之，<br /><br />&nbsp;&nbsp;&nbsp;&nbsp;常呼王生。延贤之名，因肃立之。肃在江南之日，聘谢氏女为妻。及至京师，复<br /><br />&nbsp;&nbsp;&nbsp;&nbsp;尚公主。其后谢氏入道为尼，亦来奔肃。见肃尚主，谢作五言诗以赠之。其诗曰：<br /><br />&nbsp;&nbsp;&nbsp;&nbsp;“本为箔上蚕，今作机上丝。得路逐胜去，颇忆缠绵时。”公主代肃答谢云：<br /><br />&nbsp;&nbsp;&nbsp;&nbsp;“针是贯线物，目中恒任丝。得帛缝新去，何能衲故时。”肃甚有愧谢之色，遂<br /><br />&nbsp;&nbsp;&nbsp;&nbsp;造正觉寺以憩之。肃忆父非理受祸，常有子胥报楚之意。卑身素服，不听乐，时<br /><br />&nbsp;&nbsp;&nbsp;&nbsp;人以此称之。肃初入国，不食羊肉及酪浆等物，常饭鲫鱼羹，渴饮茗汁。京师士<br /><br />&nbsp;&nbsp;&nbsp;&nbsp;子，道肃一饮一斗，号为“漏卮”。经数年已后，肃与高祖殿会，食羊肉酪粥甚<br /><br />&nbsp;&nbsp;&nbsp;&nbsp;多。高祖怪之，谓肃曰：“卿中国之味也。羊肉何如鱼羹？茗饮何如酪浆？”肃<br /><br />&nbsp;&nbsp;&nbsp;&nbsp;对曰：“羊者是陆产之最，鱼者乃水族之长。所好不同，并各称珍。以味言之，<br /><br />&nbsp;&nbsp;&nbsp;&nbsp;甚是优劣。羊比齐、鲁大邦，鱼比邾、莒小国。唯茗不中，与酪作奴。”高祖大<br /><br />&nbsp;&nbsp;&nbsp;&nbsp;笑，因举酒曰：“三三横，两两纵，谁能辨之赐金锺。”御史中尉李彪曰：“沽<br /><br />&nbsp;&nbsp;&nbsp;&nbsp;酒老妪瓮注，屠儿割肉与秤同。”尚书右丞甄琛曰：“吴人浮水自云工，妓儿<br /><br />&nbsp;&nbsp;&nbsp;&nbsp;掷绳在虚空。”彭城王勰曰：“臣始解此字是习字。”高祖即以金锺赐彪。朝廷<br /><br />&nbsp;&nbsp;&nbsp;&nbsp;服彪聪明有智，甄琛和之亦速。彭城王谓肃曰：“卿不重齐鲁大邦，而爱邾莒小<br /><br />&nbsp;&nbsp;&nbsp;&nbsp;国。”肃对曰：“乡曲所美，不得不好。”彭城王重谓曰：“卿明日顾我，为卿<br /><br />&nbsp;&nbsp;&nbsp;&nbsp;设邾莒之食，亦有酪奴。”因此复号茗饮为酪奴。时给事中刘缟慕肃之风，专习<br /><br />&nbsp;&nbsp;&nbsp;&nbsp;茗饮，彭城王谓缟曰：“卿不慕王侯八珍，好苍头水厄。海上有逐臭之夫，里内<br /><br />&nbsp;&nbsp;&nbsp;&nbsp;有学颦之妇，以卿言之，即是也。”其彭城王家有吴奴，以此言戏之。自是朝贵<br /><br />&nbsp;&nbsp;&nbsp;&nbsp;宴会，虽设茗饮，皆耻不复食，唯江表残民远来降者好之。后萧衍子西丰侯萧正<br /><br />&nbsp;&nbsp;&nbsp;&nbsp;德归降时，元义欲为之设茗，先问：“卿於水厄多少？”正德不晓义意，答曰：<br /><br />&nbsp;&nbsp;&nbsp;&nbsp;“下官生於水乡，而立身以来，未遭阳侯之难。“元义与举坐之客皆笑焉。<br /><br />&nbsp;&nbsp;&nbsp;&nbsp;龙华寺，广陵王所立也；追圣寺，北海王所立也。并在报德寺之东。法事僧<br /><br />&nbsp;&nbsp;&nbsp;&nbsp;房，比秦太上公。京师寺皆种杂果，而此三寺，园林茂盛，莫之与争。<br /><br />&nbsp;&nbsp;&nbsp;&nbsp;宣阳门外四里至洛水上作浮桥，所谓永桥也。神龟中，常景为《I颂》。其<br /><br />&nbsp;&nbsp;&nbsp;&nbsp;辞曰：“浩浩大川，泱泱清洛，导源熊耳，控流巨壑。纳Y吐伊，贯周淹亳，近<br /><br />&nbsp;&nbsp;&nbsp;&nbsp;达河宗，远朝海若。兆维洛食，实曰土中。上应张、柳，下据河、嵩，寒暑攸叶，<br /><br />&nbsp;&nbsp;&nbsp;&nbsp;日月载融。帝世光宅，函夏同风。前临少室，却负太行，制岩东邑，峭`西<br /><br />&nbsp;&nbsp;&nbsp;&nbsp;疆。四险之地，六达之庄，恃德则固，失道则亡。详观古昔，考见邱、坟，乃禅<br /><br />&nbsp;&nbsp;&nbsp;&nbsp;乃革，或质或文。周馀九列，汉季三分，魏风衰晚，晋景雕曛。天地发挥，图书<br /><br />&nbsp;&nbsp;&nbsp;&nbsp;受命，皇建有极，神功无竞。魏仰天，玄符握镜，玺运会昌，龙图受命。乃<br /><br />&nbsp;&nbsp;&nbsp;&nbsp;C书轨，永怀宝定。敷兹景迹，流美洪谟。袭我冠冕，正我神枢。水陆兼会，<br /><br />&nbsp;&nbsp;&nbsp;&nbsp;周、郑交衢。爰勒洛I，敢告中区。”南北两岸有华表，举高二十丈。华表上作<br /><br />&nbsp;&nbsp;&nbsp;&nbsp;凤凰，似欲冲天势。永桥以南，圜丘以北，伊、洛之间，夹御道有四夷馆。道东<br /><br />&nbsp;&nbsp;&nbsp;&nbsp;有四馆。一名金陵，二名燕然，三名扶桑，四名崦嵫。道西有四里：一曰归正，<br /><br />&nbsp;&nbsp;&nbsp;&nbsp;二曰归德，三曰慕化，四曰慕义。吴人投国者处金陵馆，三年已后，赐宅归正里。<br /><br />&nbsp;&nbsp;&nbsp;&nbsp;景明初，伪齐建安王萧宝寅来降，封会稽公，为筑宅於归正里。后进爵为齐王，<br /><br />&nbsp;&nbsp;&nbsp;&nbsp;尚南阳长公主。宝寅耻与夷人同列令公主启世宗，求入城内。世宗从之，赐宅<br /><br />&nbsp;&nbsp;&nbsp;&nbsp;於永安里。正光四年中，萧衍子西丰侯萧正德来降，处金陵馆，为筑宅归正里，<br /><br />&nbsp;&nbsp;&nbsp;&nbsp;正德舍宅为归正寺。北夷来附者处燕然馆，三年已后，赐宅归德里。正光元年，<br /><br />&nbsp;&nbsp;&nbsp;&nbsp;蠕蠕主郁久闾阿G<舟>来朝，执事者莫知所处。中书舍人常景议云：“咸宁<br /><br />&nbsp;&nbsp;&nbsp;&nbsp;中，单于来朝，晋世处之王公特进之下，可班G<舟>蕃王、仪同之间。”朝<br /><br />&nbsp;&nbsp;&nbsp;&nbsp;廷从其议，又处之燕然馆，赐宅归德里。北夷酋长遣子入侍者，常秋来春去，避<br /><br />&nbsp;&nbsp;&nbsp;&nbsp;中国之热，时人谓之雁臣。东夷来附者处扶桑馆，赐宅慕化里。西夷来附者处崦<br /><br />&nbsp;&nbsp;&nbsp;&nbsp;嵫馆，赐宅慕义里。自葱岭已西，至於大秦，百国千城，莫不欢附，商胡贩客，<br /><br />&nbsp;&nbsp;&nbsp;&nbsp;日奔塞下，所谓尽天地之区已。乐中国土风，因而宅者，不可胜数。是以附化之<br /><br />&nbsp;&nbsp;&nbsp;&nbsp;民，万有馀家。门巷修整，阊阖填列，青槐荫陌，绿树垂庭，天下难得之货，咸<br /><br />&nbsp;&nbsp;&nbsp;&nbsp;悉在焉。别立市於洛水南，号曰四通市，民间谓永桥市。伊、洛之鱼，多於此卖，<br /><br />&nbsp;&nbsp;&nbsp;&nbsp;士庶须脍，皆诣取之。鱼味甚美，京师语曰：“洛鲤伊鲂，贵於牛羊。”<br /><br />&nbsp;&nbsp;&nbsp;&nbsp;永桥南道东有白象、狮子二坊。白象者，永平二年，乾罗国胡王所献，背施<br /><br />&nbsp;&nbsp;&nbsp;&nbsp;五采屏风，七宝坐床，容数人，真是异物。常养象於乘黄曹，象常坏屋败墙，走<br /><br />&nbsp;&nbsp;&nbsp;&nbsp;出於外，逢树即拔，遇墙亦倒。百姓惊怖，奔走交驰。太后遂徙象於此坊。狮子<br /><br />&nbsp;&nbsp;&nbsp;&nbsp;者，波斯国胡王所献也，为逆贼万俟丑奴所获，留於寇中。永安末，丑奴破，<br /><br />&nbsp;&nbsp;&nbsp;&nbsp;始达京师。庄帝谓侍中李或曰：“朕闻虎见狮子必伏，可觅试之。”於是诏近山<br /><br />&nbsp;&nbsp;&nbsp;&nbsp;郡县捕虎以送。巩县、山阳并送二虎一豹，帝在华林园观之，於是虎豹见狮子，<br /><br />&nbsp;&nbsp;&nbsp;&nbsp;悉皆瞑目，不敢仰视。园中素有一盲熊，性甚驯，帝令取试之。虞人牵盲熊至，<br /><br />&nbsp;&nbsp;&nbsp;&nbsp;闻狮子气，惊怖跳踉，曳锁而走，帝大笑。普泰元年，广陵王即位，诏曰：“禽<br /><br />&nbsp;&nbsp;&nbsp;&nbsp;兽囚之，则违其性，宜放还山林。”狮子亦令送归本国。送狮子胡以波斯道远，<br /><br />&nbsp;&nbsp;&nbsp;&nbsp;不可送达，遂在路杀狮子而返。有司纠劾，罪以违旨论，广陵王曰：“岂以狮子<br /><br />&nbsp;&nbsp;&nbsp;&nbsp;而罪人也？”遂赦之。<br /><br />&nbsp;&nbsp;&nbsp;&nbsp;菩提寺，西域胡人所立也，在慕义里。沙门达多发冢取砖，得一人以进。<br /><br />&nbsp;&nbsp;&nbsp;&nbsp;时太后与明帝在华林都堂，以为妖异，谓黄门侍郎徐纥曰：“上古以来，颇有此<br /><br />&nbsp;&nbsp;&nbsp;&nbsp;事否？”纥曰：“昔魏时发冢，得霍光女婿范明友家奴，说汉朝废立，与史书相<br /><br />&nbsp;&nbsp;&nbsp;&nbsp;符。此不足为异也。”后令纥问其姓名，死来几年，何所饮食？死者曰：“臣姓<br /><br />&nbsp;&nbsp;&nbsp;&nbsp;崔名涵，字子洪，博陵安平人也。父名畅，母姓魏，家在城西准财里。死时年十<br /><br />&nbsp;&nbsp;&nbsp;&nbsp;五，今满二十七，在地下十有二年，常似醉卧，无所食也。时复游行，或遇饭食，<br /><br />&nbsp;&nbsp;&nbsp;&nbsp;如似梦中，不甚辨了。”后即遣门下录事张秀携诣准财里，访涵父母，果得崔畅，<br /><br />&nbsp;&nbsp;&nbsp;&nbsp;其妻魏氏。秀携问畅曰：“卿有儿死否？”畅曰：“有息子涵，年十五而死。”<br /><br />&nbsp;&nbsp;&nbsp;&nbsp;秀携曰：“为人所发，今日苏活，在华林园中，主上故遣我来相问。”畅闻惊怖<br /><br />&nbsp;&nbsp;&nbsp;&nbsp;曰：“实无此儿，向者谬言。”秀携还，具以实陈闻，后遣携送涵回家。畅闻涵<br /><br />&nbsp;&nbsp;&nbsp;&nbsp;至，门前起火，手持刀，魏氏把桃枝，谓曰：“汝不须来！吾非汝父，汝非吾子，<br /><br />&nbsp;&nbsp;&nbsp;&nbsp;急手速去，可得无殃！”涵遂舍去，游於京师，常宿寺门下，汝南王赐黄衣一具。<br /><br />&nbsp;&nbsp;&nbsp;&nbsp;涵性畏日，不敢仰视，又畏水火及刀兵之属。常走於逵路，遇疲则止，不徐行也，<br /><br />&nbsp;&nbsp;&nbsp;&nbsp;时人犹谓是鬼。洛阳大市北奉终里，里内之人多卖送死人之具及诸棺椁，涵谓曰：<br /><br />&nbsp;&nbsp;&nbsp;&nbsp;“作柏木棺，勿以桑木为帧！比宋势涔剩涵曰：“吾在地下，见人发鬼兵，<br /><br />&nbsp;&nbsp;&nbsp;&nbsp;有一鬼诉称是柏棺，应免。主兵吏曰：“尔虽柏棺，桑木为帧！彼觳幻狻＞<br /><br />&nbsp;&nbsp;&nbsp;&nbsp;师闻此，柏木踊贵。人疑卖棺者货涵发此等之言也。<br /><br />&nbsp;&nbsp;&nbsp;&nbsp;高阳王寺，高阳王雍之宅也，在津阳门外三里御道西。雍为尔朱荣所害也，<br /><br />&nbsp;&nbsp;&nbsp;&nbsp;舍宅以为寺。<br /><br />&nbsp;&nbsp;&nbsp;&nbsp;正光中，雍为丞相，给舆、羽葆鼓吹、虎贲班剑百人。贵极人臣，富兼山海，<br /><br />&nbsp;&nbsp;&nbsp;&nbsp;居止第宅，匹於帝宫。白殿丹槛，窈窕连亘；飞檐反宇，BP周通。僮仆六<br /><br />&nbsp;&nbsp;&nbsp;&nbsp;千，妓女五百，隋珠照日，罗衣从风，自汉、晋以来，诸王豪侈未之有也。出则<br /><br />&nbsp;&nbsp;&nbsp;&nbsp;鸣驺御道，文物成行，铙吹响发，笳声哀转；入则歌姬舞女，击筑吹笙，丝管迭<br /><br />&nbsp;&nbsp;&nbsp;&nbsp;奏，连宵尽日。其竹林鱼池，侔於禁苑，芳草如积，珍木连阴。雍嗜口味，厚自<br /><br />&nbsp;&nbsp;&nbsp;&nbsp;奉养，一食必以数万钱为限，海陆珍羞，方丈於前。陈留侯李崇谓人曰：“高阳<br /><br />&nbsp;&nbsp;&nbsp;&nbsp;一食，敌我千日。”崇为尚书令仪同三司，亦富倾天下，僮仆千人。而性多俭<br /><br />&nbsp;&nbsp;&nbsp;&nbsp;吝，恶衣粗食，亦常无肉，止有韭茹韭菹。崇客李元佑语人云：“李令公一食<br /><br />&nbsp;&nbsp;&nbsp;&nbsp;十八种。”人问其故，元佑曰：“二九一十八。”闻者大笑，世人即以为讥骂。<br /><br />&nbsp;&nbsp;&nbsp;&nbsp;雍薨后，诸妓悉令入道，或有嫁者。美人徐月华善弹箜篌，能为《明妃出塞》之<br /><br />&nbsp;&nbsp;&nbsp;&nbsp;曲歌，闻者莫不动容。永安中，与卫将军原士康为侧室。宅近青阳门，徐鼓箜篌<br /><br />&nbsp;&nbsp;&nbsp;&nbsp;而歌，哀声入云，行路听者，俄而成市。徐常语士康曰：“王有二美姬，一名<br /><br />&nbsp;&nbsp;&nbsp;&nbsp;容，二名艳姿，并蛾眉皓齿，洁貌倾城。容亦能为《绿水歌》，艳姿善《火凤<br /><br />&nbsp;&nbsp;&nbsp;&nbsp;舞》，并爱倾后室，宠冠诸姬。”士康闻此，遂常令徐歌《绿水》、《火凤》之<br /><br />&nbsp;&nbsp;&nbsp;&nbsp;曲焉。<br /><br />&nbsp;&nbsp;&nbsp;&nbsp;高阳宅北有中甘里。里内颍川荀子文年十三，幼而聪辨，神情卓异，虽黄琬<br /><br />&nbsp;&nbsp;&nbsp;&nbsp;文举，无以加之。正光初，广宗，潘崇和讲《服氏春秋》於城东昭义里，子文摄<br /><br />&nbsp;&nbsp;&nbsp;&nbsp;齐北面，就和受道。时赵郡李才问子文曰：“荀生住在何处？”子文对曰：“仆<br /><br />&nbsp;&nbsp;&nbsp;&nbsp;住在中甘里。”才曰：“何往？”曰：“往城南。”城南有四夷馆，才以此讥之。<br /><br />&nbsp;&nbsp;&nbsp;&nbsp;子文对曰：“国阳胜地，卿何怪也？若言川涧，伊、洛峥嵘。语其旧事，灵台<br /><br />&nbsp;&nbsp;&nbsp;&nbsp;《石经》。招提之美，报德、景明。当世富贵，高阳、广平。四方风俗，万国千<br /><br />&nbsp;&nbsp;&nbsp;&nbsp;城。若论人物，有我无卿。”才无以对之。崇和曰：“汝、颖之士利如锥，燕、<br /><br />&nbsp;&nbsp;&nbsp;&nbsp;赵之士钝如锤，信非虚言也。”举学皆笑焉。<br /><br />&nbsp;&nbsp;&nbsp;&nbsp;崇虚寺在城西，即汉之濯龙园也。延熹九年，桓帝祠老子於濯龙园，设华盖<br /><br />&nbsp;&nbsp;&nbsp;&nbsp;之座，用郊天之乐，此其地也。高祖迁京之始，以地给民。憩者多见妖怪，是以<br /><br />&nbsp;&nbsp;&nbsp;&nbsp;人皆去之，遂立寺焉。</div>
            <div class="link">
                <a id="err-report" href="javascript:void(0)" onClick="report('洛阳伽蓝记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1674,192166);">加入书签</a><a
                        href="192116.html">上一页</a>&larr;<a href="index.html">返回列表</a>&rarr;<a
                            href="192196.html">下一页</a><a id="book-vote" href="javascript:void(0)" onClick="vote(1674);">投推荐票</a><a
                                id="err-report" href="javascript:void(0)" onClick="report('洛阳伽蓝记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "192116.html"; var next_page = "192196.html"; var index_page = "index.html"; var sortid = "9"; var article_id = "1674"; var chapter_id = "192166"; var articlename = "洛阳伽蓝记"; var chaptername = " 卷三"; var author = "杨炫之"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>