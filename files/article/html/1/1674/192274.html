<!DOCTYPE html>
<html>
<head>
<meta charset="gbk" />
<title>洛阳伽蓝记- 卷五-在线阅读-哈西文学网</title>
<meta name="keywords" content="杨炫之，洛阳伽蓝记， 卷五全文， 卷五在线阅读 哈西文学网" />
<meta name="description" content="哈西文学网提供杨炫之的洛阳伽蓝记  卷五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/1674/192274.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/1674/192274.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 洛阳伽蓝记</div>
		<div class="fr"><a id="add-bookcase" href="javascript:void(0)" onClick="addbookcase(1674,0);">加入书架</a>|<a id="book-vote" href="javascript:void(0)" onClick="vote(1674);">投推荐票</a>|<a id="err-report" href="javascript:void(0)" onClick="report('洛阳伽蓝记出错啦!');">错误举报</a>|<a href="https://www.haxi88.com/files/article/info/1/1674.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五</h1>
            <div class="link xb">
                <a href="192196.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;◎城北<br /><br />&nbsp;&nbsp;&nbsp;&nbsp;禅虚寺在大夏门御道西。寺前有阅武场，岁终农隙，甲士习战，千乘万骑，<br /><br />&nbsp;&nbsp;&nbsp;&nbsp;常在於此。有羽林马僧相善菇窍罚掷戟与百尺树齐等；虎贲张车渠掷刀出楼一<br /><br />&nbsp;&nbsp;&nbsp;&nbsp;丈。帝亦观戏在楼，恒令二人对为角戏。中朝时宣武场在大夏门东北，今为光风<br /><br />&nbsp;&nbsp;&nbsp;&nbsp;园，苜蓿生焉。<br /><br />&nbsp;&nbsp;&nbsp;&nbsp;凝圆寺，阉官济州刺史贾璨，所立也，在广莫门外一里御道东，所谓永平里<br /><br />&nbsp;&nbsp;&nbsp;&nbsp;也。注：即汉太上王广处。迁京之初，创居此里，值母亡，舍以为寺。地形高显，<br /><br />&nbsp;&nbsp;&nbsp;&nbsp;下临城阙。房庑精丽，竹柏成林，实是净行息心之所也。王公卿士来游观为五言<br /><br />&nbsp;&nbsp;&nbsp;&nbsp;者，不可胜数。<br /><br />&nbsp;&nbsp;&nbsp;&nbsp;洛阳城东北有上商里，殷之顽民所居处也，高祖名闻义里。迁京之始，朝士<br /><br />&nbsp;&nbsp;&nbsp;&nbsp;住其中，迭相几刺，竟皆去之。惟有造瓦者止其内，京师瓦器出焉。世人歌曰：<br /><br />&nbsp;&nbsp;&nbsp;&nbsp;“洛城东北上商里，殷之顽民昔所止。今日百姓造瓮子，人皆弃去住者耻。”唯<br /><br />&nbsp;&nbsp;&nbsp;&nbsp;冠军将军郭文远游憩其中，堂宇园林，匹於邦君。时陇西李元谦乐双声语，常经<br /><br />&nbsp;&nbsp;&nbsp;&nbsp;文远宅前过，见其门阀华美，乃曰：“是谁第宅过佳？”婢春风出曰：“郭冠军<br /><br />&nbsp;&nbsp;&nbsp;&nbsp;家。”元谦曰：“凡婢双声。”春风曰：“奴慢骂。”元谦服婢之能，於是<br /><br />&nbsp;&nbsp;&nbsp;&nbsp;京邑翕然传之。<br /><br />&nbsp;&nbsp;&nbsp;&nbsp;闻义里有敦煌人宋云宅，云与惠生俱使西域也。神龟元年十一月冬，太后遣<br /><br />&nbsp;&nbsp;&nbsp;&nbsp;崇立寺比丘惠生向西域取经，凡得一百七十部，皆是大乘妙典。<br /><br />&nbsp;&nbsp;&nbsp;&nbsp;初发京师，西行四十日，至赤岭，即国之西疆也，皇魏关防正在於此。赤岭<br /><br />&nbsp;&nbsp;&nbsp;&nbsp;者不生草木，因以为名。其山有鸟鼠同穴，异种共类，鸟雄鼠雌，共为阴阳，即<br /><br />&nbsp;&nbsp;&nbsp;&nbsp;所谓鸟鼠同穴。<br /><br />&nbsp;&nbsp;&nbsp;&nbsp;发赤岭西行二十三日，渡流沙，至土谷浑国。路中甚寒，多饶风雪，飞沙走<br /><br />&nbsp;&nbsp;&nbsp;&nbsp;砾，举目皆满，唯土谷浑城左右暖於馀处。其国有文字，况同魏。风俗政治，多<br /><br />&nbsp;&nbsp;&nbsp;&nbsp;为夷法。<br /><br />&nbsp;&nbsp;&nbsp;&nbsp;从土谷浑西行三千五百里，至鄯善城。其城自立王为土谷浑所吞。今城内主<br /><br />&nbsp;&nbsp;&nbsp;&nbsp;是土谷浑第二息宁西将军总部落三千以御西胡。<br /><br />&nbsp;&nbsp;&nbsp;&nbsp;从鄯善西行一千六百四十里，至左末城。城中居民可有百家，土地无雨，决<br /><br />&nbsp;&nbsp;&nbsp;&nbsp;水种麦，不知用牛，耒耜而田。城中图佛与菩萨，乃无胡貌。访古老，云是吕光<br /><br />&nbsp;&nbsp;&nbsp;&nbsp;伐胡所作。<br /><br />&nbsp;&nbsp;&nbsp;&nbsp;从左末城西行一千二百七十五里至末城。城傍花果似洛阳，惟土屋平头为异<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;从末城西行二十二里至捍麽城。南十五里有一大寺，三百馀众僧。有金像一<br /><br />&nbsp;&nbsp;&nbsp;&nbsp;躯，举高丈六，仪容超绝，相好炳然，面恒东立，不肯西顾。父老传云：“此像<br /><br />&nbsp;&nbsp;&nbsp;&nbsp;本从南方腾空而来，于阗国王亲见礼拜，载像归。中路夜宿，忽然不见。遣人寻<br /><br />&nbsp;&nbsp;&nbsp;&nbsp;之，还来本处。即起塔，封四百户，供洒扫户。人有患，以金箔贴像所患处，即<br /><br />&nbsp;&nbsp;&nbsp;&nbsp;得阴愈。后人於像边造丈六像者，及诸宫塔乃至数千，悬彩幡盖亦有万计，魏国<br /><br />&nbsp;&nbsp;&nbsp;&nbsp;之幡过半矣。幅上隶书云太和十九年、景明二年、延昌二年。唯有一幅，观其年<br /><br />&nbsp;&nbsp;&nbsp;&nbsp;号，是姚秦时幡。<br /><br />&nbsp;&nbsp;&nbsp;&nbsp;从捍麽城西行八百七十八里，至于阗国。王头著金冠似鸡帻，头后垂二尺生<br /><br />&nbsp;&nbsp;&nbsp;&nbsp;绢，广五寸以为饰。威仪有鼓角金钲，弓箭一具，戟二枝，槊五张。左右带刀不<br /><br />&nbsp;&nbsp;&nbsp;&nbsp;过百人。其俗妇人F衫束带，乘马驰走，与丈夫无异。死者以火焚烧，收骨葬之，<br /><br />&nbsp;&nbsp;&nbsp;&nbsp;上起浮图。居丧者翦发劈面为哀戚。发长四寸，即就平常。唯王死不烧，置之棺<br /><br />&nbsp;&nbsp;&nbsp;&nbsp;中，远葬於野，立庙祭祀，以时思之。<br /><br />&nbsp;&nbsp;&nbsp;&nbsp;于阗王不信佛法，有商将一比丘名毗卢旃，在城南杏树下，向王伏罪云：<br /><br />&nbsp;&nbsp;&nbsp;&nbsp;“今辄将异国沙门来在城南杏树下。”王闻忽怒，即往看毗卢旃。旃语王曰：<br /><br />&nbsp;&nbsp;&nbsp;&nbsp;“如来遣我来，令王造覆盆浮图一躯，使王祚永隆。”王言“令我见佛，当即从<br /><br />&nbsp;&nbsp;&nbsp;&nbsp;命。”毗卢旃鸣钟告佛，即遣罗T罗变形为佛，从空而现真容。王五体投地，即<br /><br />&nbsp;&nbsp;&nbsp;&nbsp;於杏树下置立寺舍，画作罗T罗像，忽然自灭。于阗王更作精舍笼之，令覆瓮之<br /><br />&nbsp;&nbsp;&nbsp;&nbsp;影恒出屋外。见之者无不回向。其中有辟支佛靴，於今不烂，非皮非缯莫能审之。<br /><br />&nbsp;&nbsp;&nbsp;&nbsp;案于阗境东西不过三千馀里。<br /><br />&nbsp;&nbsp;&nbsp;&nbsp;神龟二年七月二十九日入朱驹波国。人民山居，五Y甚丰。食则面麦，不立<br /><br />&nbsp;&nbsp;&nbsp;&nbsp;屠煞。食肉者以自死肉。风俗言音与于阗相似；文字与波罗门同。其国疆界可五<br /><br />&nbsp;&nbsp;&nbsp;&nbsp;日行遍。<br /><br />&nbsp;&nbsp;&nbsp;&nbsp;八月初入汉盘陀国界。西行六日，登葱岭山。复西行三日，至钵盂城，三日<br /><br />&nbsp;&nbsp;&nbsp;&nbsp;至不可依山，其处甚寒，冬夏积雪。山中有池，毒龙居之。昔有商人止宿池侧，<br /><br />&nbsp;&nbsp;&nbsp;&nbsp;值龙忿怒，咒煞商人。盘陀王闻之，舍位与子，向乌场国学婆罗门咒。四年之中，<br /><br />&nbsp;&nbsp;&nbsp;&nbsp;尽得其术。还复王位，复咒池龙。龙变为人，悔过向王。即徙之葱岭山，去此池<br /><br />&nbsp;&nbsp;&nbsp;&nbsp;二千馀里。今日国王十三世祖。自此以西，山路欹侧，长阪千里，悬崖万仞，极<br /><br />&nbsp;&nbsp;&nbsp;&nbsp;天之阻，实在於斯。太行、孟门，匹兹非险；崤关、垄阪，方此则夷。<br /><br />&nbsp;&nbsp;&nbsp;&nbsp;自发葱岭，步步渐高。如此四日，乃得至岭；依约中下，实半天矣！<br /><br />&nbsp;&nbsp;&nbsp;&nbsp;汉盘陀国正在山顶。自葱岭已西，水皆西流。世人云是天地之中。人民决水<br /><br />&nbsp;&nbsp;&nbsp;&nbsp;以种，闻中国田待雨而种，笑曰：“天何由可共期也？”<br /><br />&nbsp;&nbsp;&nbsp;&nbsp;城东有孟津河，东北流向沙勒。<br /><br />&nbsp;&nbsp;&nbsp;&nbsp;葱岭高峻，不生草木。是时八月，天气已冷，北风驱雁，飞雪千里。<br /><br />&nbsp;&nbsp;&nbsp;&nbsp;九月中旬入钵和国。高山深谷，道如常。国王所住，因山为城。人民服饰，<br /><br />&nbsp;&nbsp;&nbsp;&nbsp;惟有毡衣。地土甚寒，窟穴而居。风雪劲切，人畜相依。国之南界，有大雪山，<br /><br />&nbsp;&nbsp;&nbsp;&nbsp;朝融夕结，望若玉峰。<br /><br />&nbsp;&nbsp;&nbsp;&nbsp;十月之初，至<喝欠>哒国。土田庶衍，山泽弥望。居无城郭，游军而治。以毡<br /><br />&nbsp;&nbsp;&nbsp;&nbsp;为屋，随逐水草，夏则随凉，冬则就温。乡土不识文字，礼教俱阙。阴阳运转，<br /><br />&nbsp;&nbsp;&nbsp;&nbsp;莫知其度。年无盈闰，月无大小，用十二月为一岁。受诸国贡献，南至牒罗，北<br /><br />&nbsp;&nbsp;&nbsp;&nbsp;尽敕勒东被于阗，西及波斯，四十馀国皆来朝贺。王张大毡帐，方四十步，周回<br /><br />&nbsp;&nbsp;&nbsp;&nbsp;以氍毹为壁。王著锦衣，坐金床，以四金凤凰为床脚。见大魏使人，再拜跪受诏<br /><br />&nbsp;&nbsp;&nbsp;&nbsp;书。至於设会，一人唱，则客前；后唱则罢会。惟有此法，不见音乐。<喝欠>哒国<br /><br />&nbsp;&nbsp;&nbsp;&nbsp;王妃亦著锦衣，垂地三尺，使人擎之。头带一角，长八尺，奇长三尺，以玫瑰五<br /><br />&nbsp;&nbsp;&nbsp;&nbsp;色装饰其上。王妃出则舆之，入坐金床，以六牙白象四狮子为床。自馀大臣妻皆<br /><br />&nbsp;&nbsp;&nbsp;&nbsp;随伞，头亦似有角，团圆垂下，状似宝盖。观其贵贱，亦有服章。四夷之中，最<br /><br />&nbsp;&nbsp;&nbsp;&nbsp;为强大。不信佛法，多事外神，煞生血食，器用七宝。诸国奉献，甚饶珍异。按<br /><br />&nbsp;&nbsp;&nbsp;&nbsp;<喝欠>哒国去京师二万馀里。<br /><br />&nbsp;&nbsp;&nbsp;&nbsp;十一月初入波斯国。境土甚狭，七日行过。人民山居，资业穷煎。风俗凶慢，<br /><br />&nbsp;&nbsp;&nbsp;&nbsp;见王无礼。国王出入，从者数人。其国有水，昔日甚浅，后山崩截流，变为二池。<br /><br />&nbsp;&nbsp;&nbsp;&nbsp;毒龙居之，多有灾异。夏喜暴雨，冬则积雪，行人由之多致难艰。雪有白光，照<br /><br />&nbsp;&nbsp;&nbsp;&nbsp;耀人眼，令人闭目，茫然无见。祭祀龙王，然后平复。<br /><br />&nbsp;&nbsp;&nbsp;&nbsp;十一月中旬，入赊弥国。此国渐出葱岭，土田i，民多贫困。峻路危道，<br /><br />&nbsp;&nbsp;&nbsp;&nbsp;人马仅通。一直一道，从钵卢勒国向乌场国，铁锁为桥，县虚为渡，下不见底，<br /><br />&nbsp;&nbsp;&nbsp;&nbsp;旁无挽捉，倏忽之间，投躯万仞；是以行者望风谢路耳！<br /><br />&nbsp;&nbsp;&nbsp;&nbsp;十二月初，入乌场国。北接葱岭，南连天竺，土气和暖，地方数千。民物殷<br /><br />&nbsp;&nbsp;&nbsp;&nbsp;阜，疋临淄之神州；原田々，等咸阳之上土。@罗施儿之所，萨释渡碇<br /><br />&nbsp;&nbsp;&nbsp;&nbsp;地，旧俗虽远，土风犹存。国王精进，菜食长斋，晨夜礼佛。击鼓吹贝，琵琶箜<br /><br />&nbsp;&nbsp;&nbsp;&nbsp;篌，笙箫备有。日中已后，始治国事。假有死罪，不立煞刑，唯徙空山，任其饮<br /><br />&nbsp;&nbsp;&nbsp;&nbsp;啄。事涉疑似，以药服之，清浊则验；随事轻重，当时即决。土地肥美，人物丰<br /><br />&nbsp;&nbsp;&nbsp;&nbsp;饶，百Y尽登，五果繁熟，夜闻锺声，遍满世界。土饶异花，冬夏相接，道俗采<br /><br />&nbsp;&nbsp;&nbsp;&nbsp;之，上佛供养。国王见宋云，云大魏使来，膜拜受诏书。闻太后崇奉佛法，即面<br /><br />&nbsp;&nbsp;&nbsp;&nbsp;东合掌，遥心顶礼。遣解魏语人问宋云曰：“卿是日出人也？”宋云答曰：“我<br /><br />&nbsp;&nbsp;&nbsp;&nbsp;国东界有大海水，日出其中，实如来旨。”王又问曰：“彼国出圣人否？”宋云<br /><br />&nbsp;&nbsp;&nbsp;&nbsp;具说周、孔、庄、老之德，次序蓬莱山上银阙金堂，神仙圣人并在其上；说管辂<br /><br />&nbsp;&nbsp;&nbsp;&nbsp;善卜，华陀治病，左慈方术，如此之事，分别说之。王曰：“若如卿言，即是佛<br /><br />&nbsp;&nbsp;&nbsp;&nbsp;国。我当命终，愿生彼国。”<br /><br />&nbsp;&nbsp;&nbsp;&nbsp;宋云於是与惠生出城外，寻如来教迹。水东有佛晒衣处。初，如来在乌场国<br /><br />&nbsp;&nbsp;&nbsp;&nbsp;行化，龙王_怒，兴大风雨，佛僧迦梨表里通湿。雨止，佛在石下，东面而坐，<br /><br />&nbsp;&nbsp;&nbsp;&nbsp;晒袈裟。年岁虽久，彪炳若新，非直条缝明见，至於细缕亦彰。乍往观之，如似<br /><br />&nbsp;&nbsp;&nbsp;&nbsp;未彻；假令刮削，其文转明。佛坐处及晒衣所，并有塔记。水西有池，龙王居之。<br /><br />&nbsp;&nbsp;&nbsp;&nbsp;池边有一寺，五十馀僧。龙王每作神变，国王祈请，以金玉珍宝投之池中；在后<br /><br />&nbsp;&nbsp;&nbsp;&nbsp;涌出，令僧取之。此寺衣食，待龙而济，世人名曰龙王寺。<br /><br />&nbsp;&nbsp;&nbsp;&nbsp;王城北八十里，有如来履石之迹，起塔笼之。履石之处，若水践泥，量之不<br /><br />&nbsp;&nbsp;&nbsp;&nbsp;定，或长或短。今立寺，可七十馀僧。塔南二十步有泉石。佛本清净，嚼杨枝植<br /><br />&nbsp;&nbsp;&nbsp;&nbsp;地即生；今成大树，胡名曰婆楼。<br /><br />&nbsp;&nbsp;&nbsp;&nbsp;城北有陀罗寺，佛事最多。浮图高大，僧房逼侧，周匝金像六千躯。王年常<br /><br />&nbsp;&nbsp;&nbsp;&nbsp;大会，皆在此寺，国内沙门，咸来云集。宋云、惠生见彼比丘戒行精苦，观其风<br /><br />&nbsp;&nbsp;&nbsp;&nbsp;范，特加恭敬，遂舍奴婢二人，以供洒扫。<br /><br />&nbsp;&nbsp;&nbsp;&nbsp;去王城东南，山行八日，如来苦行投身饿虎之处。高山a伲危岫入云；嘉<br /><br />&nbsp;&nbsp;&nbsp;&nbsp;木灵芝，丛生其上。林泉婉丽，花彩曜目。宋云与惠生割舍行资，於山顶造浮图<br /><br />&nbsp;&nbsp;&nbsp;&nbsp;一所，刻石隶书，铭魏功德。山有收骨寺，三百馀僧。<br /><br />&nbsp;&nbsp;&nbsp;&nbsp;王城南一百馀里，有如来昔作摩休国，剥皮为纸、拆骨为笔处，阿育王起塔<br /><br />&nbsp;&nbsp;&nbsp;&nbsp;笼之，举高十丈。拆骨之处，髓流着石，观其脂色，肥腻若新。<br /><br />&nbsp;&nbsp;&nbsp;&nbsp;王城西南五百里有善持山。甘泉美果，见於经记。山谷和暖，草木冬青。当<br /><br />&nbsp;&nbsp;&nbsp;&nbsp;时太簇御辰，温炽已扇，鸟鸣春树，蝶舞花丛。宋云远在绝域，因瞩此芳景，归<br /><br />&nbsp;&nbsp;&nbsp;&nbsp;怀之思，独轸中肠，遂动旧疹，缠绵经月，得婆罗门咒，然后平善。山项东南有<br /><br />&nbsp;&nbsp;&nbsp;&nbsp;太子石室，一口两房。太子室前十步有大方石，云太子常坐其上，阿育王起塔记<br /><br />&nbsp;&nbsp;&nbsp;&nbsp;之。塔南一里，太子草庵处。去塔一里，东北下山五十步，有太子男女绕树不去，<br /><br />&nbsp;&nbsp;&nbsp;&nbsp;婆罗门以杖鞭之，流血洒地处。其树犹存，洒血之处，今为泉水。室西三里，天<br /><br />&nbsp;&nbsp;&nbsp;&nbsp;帝释化为师子，当路蹲坐，遮<女去>之处。石上毛尾爪迹，今悉炳然。阿周陀窟<br /><br />&nbsp;&nbsp;&nbsp;&nbsp;及门子供养盲父母处，皆有塔记。山中有昔五百罗汉床，南北两行，相向坐处，<br /><br />&nbsp;&nbsp;&nbsp;&nbsp;其次第相对。有大寺，僧徒二百人。太子所食泉水北有寺，恒以驴数头运粮上山，<br /><br />&nbsp;&nbsp;&nbsp;&nbsp;无人驱逐，自然往还；寅发午至，每及中餐。此是护塔神渥婆仙使之然。此寺昔<br /><br />&nbsp;&nbsp;&nbsp;&nbsp;日有沙弥常除灰，因入神定，维那n之，不觉皮连骨离，渥婆仙代沙弥除灰处。<br /><br />&nbsp;&nbsp;&nbsp;&nbsp;国王与渥婆仙立庙，图其形像，以金傅之。隔山岭有婆奸寺，夜叉所造，僧徒八<br /><br />&nbsp;&nbsp;&nbsp;&nbsp;十人。云罗汉夜叉常来供养，洒扫取薪；凡俗比丘不得在寺。大魏沙门道荣至此<br /><br />&nbsp;&nbsp;&nbsp;&nbsp;礼拜而去，不敢留停。<br /><br />&nbsp;&nbsp;&nbsp;&nbsp;至正光元年四月中旬入乾陀罗国，土地亦与乌场国相似，本名业波罗国，为<br /><br />&nbsp;&nbsp;&nbsp;&nbsp;<喝欠>哒所灭，遂立敕勤为王，治国以来，已经二世。立性凶暴，多行煞戮；不信<br /><br />&nbsp;&nbsp;&nbsp;&nbsp;佛法，好祀鬼神。国中人民悉是婆罗门种，崇奉佛教，好读经典，忽得此王，深<br /><br />&nbsp;&nbsp;&nbsp;&nbsp;非情愿。自恃勇力，与Y宾争境，连兵战斗，已历三年。王有斗象七百头，一负<br /><br />&nbsp;&nbsp;&nbsp;&nbsp;十人，手持刀楂；象鼻缚刀，与敌相击。王常停境上，终日不归；师老民劳，百<br /><br />&nbsp;&nbsp;&nbsp;&nbsp;姓嗟怨。宋云诣军，通诏书。王凶慢无礼，坐受诏书。宋云见其远夷不可制，任<br /><br />&nbsp;&nbsp;&nbsp;&nbsp;其倨傲，莫能责之。王遣传事谓宋云曰：“卿涉诸国，经过险路，得无劳苦也？”<br /><br />&nbsp;&nbsp;&nbsp;&nbsp;宋云答曰：“我皇帝深味大乘，远求经典，道路虽险，未敢言疲。大王亲总三军，<br /><br />&nbsp;&nbsp;&nbsp;&nbsp;远临边境，寒暑骤移，不无顿弊？”王答曰：“不能降服小国，愧卿此问。”宋<br /><br />&nbsp;&nbsp;&nbsp;&nbsp;云初谓王是夷人，不可以礼责，任其坐受诏书；及亲往复，乃有人情。遂责之曰：<br /><br />&nbsp;&nbsp;&nbsp;&nbsp;“山有高下，水有大小，人处世间，亦有尊卑。<喝欠>哒、乌场王并拜受诏书，大<br /><br />&nbsp;&nbsp;&nbsp;&nbsp;王何独不拜？”王答曰：“我见魏主则拜，得书坐读，有何可怪？世人得父母书，<br /><br />&nbsp;&nbsp;&nbsp;&nbsp;犹自坐读。大魏如我父母，我一坐读书，於理无失。”云无以屈之。遂将云至一<br /><br />&nbsp;&nbsp;&nbsp;&nbsp;寺，供给甚薄。时跋提国送狮子儿两头与乾陀罗王，云等见之，观其意气雄猛，<br /><br />&nbsp;&nbsp;&nbsp;&nbsp;中国所画，莫参其仪。<br /><br />&nbsp;&nbsp;&nbsp;&nbsp;於是西行五日，至如来舍头施人处。亦有塔寺，二十馀僧。复西行三日，至<br /><br />&nbsp;&nbsp;&nbsp;&nbsp;辛头大河，河西岸有如来作摩竭大鱼，从河而出。十二年中以肉济人处，起塔<br /><br />&nbsp;&nbsp;&nbsp;&nbsp;为记，石上犹有鱼鳞纹。复西行十三日，至佛沙伏城。川原沃壤，城郭端直，民<br /><br />&nbsp;&nbsp;&nbsp;&nbsp;户殷多，林泉茂盛。土饶珍宝，风俗淳善。其城内外，凡有古寺，名僧德众，道<br /><br />&nbsp;&nbsp;&nbsp;&nbsp;行高奇。城北一里有白象宫。寺内佛事皆是石像，装严极丽，头数甚多，通身金<br /><br />&nbsp;&nbsp;&nbsp;&nbsp;箔，眩耀人目。寺前系白象树，此寺之兴，实由兹焉。花叶似枣，季冬始熟。<br /><br />&nbsp;&nbsp;&nbsp;&nbsp;《父老传》云：“此树灭，佛法亦灭。”寺内图太子夫妻以男女乞婆罗门像，胡<br /><br />&nbsp;&nbsp;&nbsp;&nbsp;人见之，莫不悲泣。<br /><br />&nbsp;&nbsp;&nbsp;&nbsp;复西行一日，至如来挑眼施人处。亦有塔寺，寺石上有伽叶佛迹。复西行一<br /><br />&nbsp;&nbsp;&nbsp;&nbsp;日，乘船渡一深水，三百馀步。复西南行六十里，至乾陀罗城。东南七里有雀离<br /><br />&nbsp;&nbsp;&nbsp;&nbsp;浮图。《道荣传》云：“城东四里。”推其本源，乃是如来在世之时，与弟子游<br /><br />&nbsp;&nbsp;&nbsp;&nbsp;化此土，指城东曰：“我入涅后三百年，有国王名伽尼色伽，此处起浮图。”<br /><br />&nbsp;&nbsp;&nbsp;&nbsp;佛入涅后二百年来，果有国王字伽尼色伽，出游城东，见四童子累牛粪为塔，<br /><br />&nbsp;&nbsp;&nbsp;&nbsp;可高三尺，俄然即失。《道荣传》云：“童子在虚空中向王说偈。”王怪此童子，<br /><br />&nbsp;&nbsp;&nbsp;&nbsp;即作塔笼之。粪塔渐高，挺出於外，去地四百尺然后止。王始更广塔基三百馀步。<br /><br />&nbsp;&nbsp;&nbsp;&nbsp;道荣传云：“三百九十步。”从此构木，始得齐等。《道荣传》云：“其高三丈。<br /><br />&nbsp;&nbsp;&nbsp;&nbsp;悉用文石为陛，阶砌栌恚上构众木，凡十三级。”上有铁柱，高三百尺，金<br /><br />&nbsp;&nbsp;&nbsp;&nbsp;十三重，合去地七百尺。《道荣传》云：“铁柱八十八尺，八十围，金盘十五重，<br /><br />&nbsp;&nbsp;&nbsp;&nbsp;去地六十三丈二尺。”施功既讫，粪塔如初。在大塔南三步。婆罗门不信是粪，<br /><br />&nbsp;&nbsp;&nbsp;&nbsp;以手探看，遂作一孔。年岁虽久，粪犹不烂，以香泥填孔，不可充满，今有天宫<br /><br />&nbsp;&nbsp;&nbsp;&nbsp;笼盖之。雀离浮图自作以来，三经天火所烧，国王之，还复如故。父老云：<br /><br />&nbsp;&nbsp;&nbsp;&nbsp;“此浮图天火七烧，佛法当灭。”《道荣传》云：“王修浮图，木工既讫，犹有<br /><br />&nbsp;&nbsp;&nbsp;&nbsp;铁柱，无有能上者。王於四角起大高楼，多置金银及诸宝物，王与夫人及诸王子<br /><br />&nbsp;&nbsp;&nbsp;&nbsp;悉在上烧香散花，至心精神，然后辘轳绞索，一举便到，故胡人皆云四天王助之。<br /><br />&nbsp;&nbsp;&nbsp;&nbsp;若其不尔，实非人力所能举。”塔内佛事，悉是金玉，千变万化，难得而称。旭<br /><br />&nbsp;&nbsp;&nbsp;&nbsp;日始开，则金盘晃朗；微风渐发，则宝铎和鸣，西域浮图，最为第一。此塔初成，<br /><br />&nbsp;&nbsp;&nbsp;&nbsp;用真珠为罗网，覆於其上。后数年，王乃思量，此珠网价值万金，我崩之后，恐<br /><br />&nbsp;&nbsp;&nbsp;&nbsp;人侵夺；复虑大塔破坏，无人修补，即解珠网，以铜镬盛之。在塔西北一百步，<br /><br />&nbsp;&nbsp;&nbsp;&nbsp;掘地埋之，上种树，树名菩提，枝条四布，密叶蔽天。树下四面坐像，各高丈五，<br /><br />&nbsp;&nbsp;&nbsp;&nbsp;恒有四龙典掌此珠。若兴心欲取，则有祸变。刻石为铭，嘱语将来，若此塔坏，<br /><br />&nbsp;&nbsp;&nbsp;&nbsp;劳烦后贤，出珠修治。<br /><br />&nbsp;&nbsp;&nbsp;&nbsp;雀离浮图南五十步有一石塔，其形正圆，高二丈，甚有神变，能与世人表吉<br /><br />&nbsp;&nbsp;&nbsp;&nbsp;凶，触之，若吉者，金铃鸣应；若凶者，假令人摇撼，亦不肯鸣。惠生既在远国，<br /><br />&nbsp;&nbsp;&nbsp;&nbsp;恐不吉反，遂礼神塔，乞求一验，於是以指触之，铃即鸣应。得此验，用慰私心，<br /><br />&nbsp;&nbsp;&nbsp;&nbsp;后果得吉反。<br /><br />&nbsp;&nbsp;&nbsp;&nbsp;惠生初发京师之日，皇太后敕付五色百尺幡千口、锦香袋五百枚、王公卿士<br /><br />&nbsp;&nbsp;&nbsp;&nbsp;幡二千口。惠生从于阗至乾陀，所有佛事处，悉皆流布，至此顿尽，惟留太后百<br /><br />&nbsp;&nbsp;&nbsp;&nbsp;尺幡一口，拟奉尸毗王塔。宋云以奴婢二人奉雀离浮图，永充洒扫。惠生遂减割<br /><br />&nbsp;&nbsp;&nbsp;&nbsp;行资，妙简良匠，以铜摹写雀离浮图仪一躯及释迦四塔变。<br /><br />&nbsp;&nbsp;&nbsp;&nbsp;於是西北行七日，渡一大水，至如来为尸毗王救鸽之处，亦起塔寺。昔尸毗<br /><br />&nbsp;&nbsp;&nbsp;&nbsp;王仓库为火所烧，其中粳米魅唬至今犹在。若服一粒，永无疟患。彼国人民须<br /><br />&nbsp;&nbsp;&nbsp;&nbsp;禁日取之。《道荣传》云：“至那伽罗阿国，有佛顶骨，方圆四寸，黄白色；下<br /><br />&nbsp;&nbsp;&nbsp;&nbsp;有孔，受人手指，闪然似仰蜂窝。至耆贺滥寺，有佛袈裟十三条，以尺量之，或<br /><br />&nbsp;&nbsp;&nbsp;&nbsp;短或长。复有佛锡杖，长丈七，以水c盛之，金箔其上。此杖轻重不定，值有重<br /><br />&nbsp;&nbsp;&nbsp;&nbsp;时，百人不举；值有轻时，二人胜之。那竭城中有佛牙佛发，并作宝函盛之，朝<br /><br />&nbsp;&nbsp;&nbsp;&nbsp;夕供养。至瞿罗罗鹿见佛影，入山窟十五步，四面向户，遥望则众相炳然，近看<br /><br />&nbsp;&nbsp;&nbsp;&nbsp;瞑然不见。以手摩之，唯有石壁，渐渐s行，始见其相。容颜挺特，世所希有。<br /><br />&nbsp;&nbsp;&nbsp;&nbsp;窟前有方石，石上有佛迹。窟西南百步，有佛浣衣处。窟北一里有目连窟。窟北<br /><br />&nbsp;&nbsp;&nbsp;&nbsp;有山，山下有六佛手作浮图，高十丈，云此浮图陷入地，佛法当灭。并为七塔，<br /><br />&nbsp;&nbsp;&nbsp;&nbsp;七塔南石铭，云如来手书。胡字分明，於今可识焉。”<br /><br />&nbsp;&nbsp;&nbsp;&nbsp;惠生在乌场国二年，西胡风俗，大同小异，不能具录。至正光三年二月，始<br /><br />&nbsp;&nbsp;&nbsp;&nbsp;还天阙。f之按惠生《行纪》事多不尽录，今依《道荣传》、《宋云家纪》，故<br /><br />&nbsp;&nbsp;&nbsp;&nbsp;并载之，以备缺文。<br /><br />&nbsp;&nbsp;&nbsp;&nbsp;京师东西二十里，南北十五里，户十万九千馀。庙社宫室府曹以外，方三百<br /><br />&nbsp;&nbsp;&nbsp;&nbsp;步为一里，里开四门；门置里正二人，吏四人，门士八人，合有二百二十里。寺<br /><br />&nbsp;&nbsp;&nbsp;&nbsp;有一千三百六十七所。天平元年，迁都邺城，洛阳馀寺四百二十一所。北芒山上<br /><br />&nbsp;&nbsp;&nbsp;&nbsp;有冯王寺、齐献武王寺；京东石关有元领军寺、刘长秋寺；嵩高中有闲居寺、栖<br /><br />&nbsp;&nbsp;&nbsp;&nbsp;禅寺、嵩阳寺、道场寺，上有中顶寺，东有升道寺；京南关口有石窟寺、灵岩寺；<br /><br />&nbsp;&nbsp;&nbsp;&nbsp;京西e涧有白马寺、照乐寺。如此之寺，既郭外，不在数限，亦详载之。</div>
            <div class="link">
                <a id="err-report" href="javascript:void(0)" onClick="report('洛阳伽蓝记出错啦!');">
                    错误举报</a><a id="add-bookcase" href="javascript:void(0)" onClick="addbookcase(1674,192274);">加入书签</a><a
                        href="192196.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(1674);">投推荐票</a><a
                                id="err-report" href="javascript:void(0)" onClick="report('洛阳伽蓝记更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "192196.html"; var next_page = "index.html"; var index_page = "index.html"; var sortid = "9"; var article_id = "1674"; var chapter_id = "192274"; var articlename = "洛阳伽蓝记"; var chaptername = " 卷五"; var author = "杨炫之"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>