<!DOCTYPE html>
<html>
<head>
<meta charset="gbk" />
<title>九章算术- 卷二-在线阅读-哈西文学网</title>
<meta name="keywords" content="张苍，九章算术， 卷二全文， 卷二在线阅读 哈西文学网" />
<meta name="description" content="哈西文学网提供张苍的九章算术  卷二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22596/1657200.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22596/1657200.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 九章算术</div>
		<div class="fr"><a id="add-bookcase" href="javascript:void(0)" onClick="addbookcase(22596,0);">加入书架</a>|<a id="book-vote" href="javascript:void(0)" onClick="vote(22596);">投推荐票</a>|<a id="err-report" href="javascript:void(0)" onClick="report('九章算术出错啦!');">错误举报</a>|<a href="https://www.haxi88.com/files/article/info/22/22596.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二</h1>
            <div class="link xb">
                <a href="1657199.html">上一页</a>&larr;<a href="index.html">返回列表</a>&rarr;<a
                    href="1657201.html">下一页</a></div>			
            <div id="BookText">&nbsp;&nbsp;&nbsp;&nbsp;○粟米（以御交质变易）<br /><br />&nbsp;&nbsp;&nbsp;&nbsp;粟米之法<br /><br />&nbsp;&nbsp;&nbsp;&nbsp;〔凡此诸率相与大通，其时相求，各如本率。可约者约之。别术然也。〕<br /><br />&nbsp;&nbsp;&nbsp;&nbsp;粟率五十大\五十四稻六十<br /><br />&nbsp;&nbsp;&nbsp;&nbsp;粝米三十粝饭七十五豉六十三<br /><br />&nbsp;&nbsp;&nbsp;&nbsp;米二十七饭五十四飧九十<br /><br />&nbsp;&nbsp;&nbsp;&nbsp;米二十四饭四十八熟菽一百三半<br /><br />&nbsp;&nbsp;&nbsp;&nbsp;御米二十一御饭四十二f一百七十五<br /><br />&nbsp;&nbsp;&nbsp;&nbsp;小<麦>十三半菽E麻麦各四十五<br /><br />&nbsp;&nbsp;&nbsp;&nbsp;今有<br /><br />&nbsp;&nbsp;&nbsp;&nbsp;〔此都术也。凡九数以为篇名，可以广施诸率。所谓告往而知来，举一隅而<br /><br />&nbsp;&nbsp;&nbsp;&nbsp;三隅反者也。诚能分诡数之纷杂，通彼此之否塞，因物成率，审辨名分，平其偏<br /><br />&nbsp;&nbsp;&nbsp;&nbsp;颇，齐其参差，则终无不归于此术也。〕<br /><br />&nbsp;&nbsp;&nbsp;&nbsp;术曰：以所有数乘所求率为实。以所有率为法。<br /><br />&nbsp;&nbsp;&nbsp;&nbsp;〔少者多之始，一者数之母，故为率者必等之于一。据粟率五、粝率三，是<br /><br />&nbsp;&nbsp;&nbsp;&nbsp;粟五而为一，粝米三而为一也。欲化粟为米者，粟当先本是一。一者，谓以五约<br /><br />&nbsp;&nbsp;&nbsp;&nbsp;之，令五而为一也。讫，乃以三乘之，令一而为三。如是，则率至于一，以五为<br /><br />&nbsp;&nbsp;&nbsp;&nbsp;三矣。然先除后乘，或有余分，故术反之。又完言之知，粟五升为粝米三升；以<br /><br />&nbsp;&nbsp;&nbsp;&nbsp;分言之知，粟一斗为粝米五分斗之三，以五为母，三为子。以粟求粝米者，以子<br /><br />&nbsp;&nbsp;&nbsp;&nbsp;乘，其母报除也。然则所求之率常为母也。<br /><br />&nbsp;&nbsp;&nbsp;&nbsp;淳风等按：“宜云所求之率常为子，所有之率常为母。”今乃云“所求之率<br /><br />&nbsp;&nbsp;&nbsp;&nbsp;常为母”知，脱错也。〕<br /><br />&nbsp;&nbsp;&nbsp;&nbsp;实如法而一。<br /><br />&nbsp;&nbsp;&nbsp;&nbsp;今有粟一斗，欲为粝米。问得几何？答曰：为粝米六升。<br /><br />&nbsp;&nbsp;&nbsp;&nbsp;术曰：以粟求粝米，三之，五而一。<br /><br />&nbsp;&nbsp;&nbsp;&nbsp;〔淳风等按：都术：以所求率乘所有数，以所有率为法。此术以粟求米，故<br /><br />&nbsp;&nbsp;&nbsp;&nbsp;粟为所有数。三是米率，故三为所求率。五为粟率，故五为所有率。粟率五十，<br /><br />&nbsp;&nbsp;&nbsp;&nbsp;米率三十，退位求之，故惟云三、五也。〕<br /><br />&nbsp;&nbsp;&nbsp;&nbsp;今有粟二斗一升，欲为米。问得几何？答曰：为米一斗一升五十分<br /><br />&nbsp;&nbsp;&nbsp;&nbsp;升之十七。<br /><br />&nbsp;&nbsp;&nbsp;&nbsp;术曰：以粟求米，二十七之，五十而一。<br /><br />&nbsp;&nbsp;&nbsp;&nbsp;〔淳风等按：米之率二十有七，故直以二十七之，五十而一也。〕<br /><br />&nbsp;&nbsp;&nbsp;&nbsp;今有粟四斗五升，欲为米。问得几何？答曰：为米二斗一升五<br /><br />&nbsp;&nbsp;&nbsp;&nbsp;分升之三。<br /><br />&nbsp;&nbsp;&nbsp;&nbsp;术曰：以粟求米，十二之，二十五而一。<br /><br />&nbsp;&nbsp;&nbsp;&nbsp;〔淳风等按：米之率二十有四，以为率太繁，故因而半之。半所求之<br /><br />&nbsp;&nbsp;&nbsp;&nbsp;率，以乘所有之数。所求之率既减半，所有之率亦减半。是故十二乘之，二十五<br /><br />&nbsp;&nbsp;&nbsp;&nbsp;而一也。〕<br /><br />&nbsp;&nbsp;&nbsp;&nbsp;今有粟七斗九升，欲为御米。问得几何？答曰：为御米三斗三升五十分升之<br /><br />&nbsp;&nbsp;&nbsp;&nbsp;九。<br /><br />&nbsp;&nbsp;&nbsp;&nbsp;术曰：以粟求御米，二十一之，五十而一。<br /><br />&nbsp;&nbsp;&nbsp;&nbsp;今有粟一斗，欲为小<麦>。问得几何？答曰：为小<麦>二升一十分升之<br /><br />&nbsp;&nbsp;&nbsp;&nbsp;七。<br /><br />&nbsp;&nbsp;&nbsp;&nbsp;术曰：以粟求小<麦>，二十七之，百而一。<br /><br />&nbsp;&nbsp;&nbsp;&nbsp;〔淳风等按：小<麦>之率十三有半。半者二为母，以二通之，得二十七，<br /><br />&nbsp;&nbsp;&nbsp;&nbsp;为所求率。又以母二通其粟率，得一百，为所有率。凡本率有分者，须即乘除也。<br /><br />&nbsp;&nbsp;&nbsp;&nbsp;他皆仿此。〕<br /><br />&nbsp;&nbsp;&nbsp;&nbsp;今有粟九斗八升，欲为大<麦>。问得几何？答曰：为大<麦>一十斗五升<br /><br />&nbsp;&nbsp;&nbsp;&nbsp;二十五分升之二十一。<br /><br />&nbsp;&nbsp;&nbsp;&nbsp;术曰：以粟求大<麦>，二十七之，二十五而一。<br /><br />&nbsp;&nbsp;&nbsp;&nbsp;〔淳风等按：大<麦>之率五十有四。因其可半，故二十七之，亦如粟求<br /><br />&nbsp;&nbsp;&nbsp;&nbsp;米，半其二率。〕<br /><br />&nbsp;&nbsp;&nbsp;&nbsp;今有粟二斗三升，欲为粝饭。问得几何？答曰：为粝饭三斗四升半。<br /><br />&nbsp;&nbsp;&nbsp;&nbsp;术曰：以粟求粝饭，三之，二而一。<br /><br />&nbsp;&nbsp;&nbsp;&nbsp;〔淳风等按：粝饭之率七十有五，粟求粝饭，合以此数乘之。今以等数二十<br /><br />&nbsp;&nbsp;&nbsp;&nbsp;有五约其二率，所求之率得三，所有之率得二，故以三乘二除。〕<br /><br />&nbsp;&nbsp;&nbsp;&nbsp;今有粟三斗六升，欲为饭。问得几何？答曰：为饭三斗八升二十五<br /><br />&nbsp;&nbsp;&nbsp;&nbsp;分升之二十二。<br /><br />&nbsp;&nbsp;&nbsp;&nbsp;术曰：以粟求饭，二十七之，二十五而一。<br /><br />&nbsp;&nbsp;&nbsp;&nbsp;〔淳风等按：此术与大<麦>多同。〕<br /><br />&nbsp;&nbsp;&nbsp;&nbsp;今有粟八斗六升，欲为饭。问得几何？答曰：为饭八斗二升二<br /><br />&nbsp;&nbsp;&nbsp;&nbsp;十五分升之一十四。<br /><br />&nbsp;&nbsp;&nbsp;&nbsp;术曰：以粟求饭，二十四之，二十五而一。<br /><br />&nbsp;&nbsp;&nbsp;&nbsp;〔淳风等按：<麦>饭率四十八。此亦半二率而乘除。〕<br /><br />&nbsp;&nbsp;&nbsp;&nbsp;今有粟九斗八升，欲为御饭。问得几何？答曰：为御饭八斗二升二十五分升<br /><br />&nbsp;&nbsp;&nbsp;&nbsp;之八。<br /><br />&nbsp;&nbsp;&nbsp;&nbsp;术曰：以粟求御饭，二十一之，二十五而一。<br /><br />&nbsp;&nbsp;&nbsp;&nbsp;〔淳风等按：此术半率，亦与饭多同。〕<br /><br />&nbsp;&nbsp;&nbsp;&nbsp;今有粟三斗少半升，欲为菽。问得几何？答曰：为菽二斗七升一十分升之三。<br /><br />&nbsp;&nbsp;&nbsp;&nbsp;今有粟四斗一升太半升，欲为E。问得几何？答曰：为E三斗七升半。<br /><br />&nbsp;&nbsp;&nbsp;&nbsp;今有粟五斗太半升，欲为麻。问得几何？答曰：为麻四斗五升五分升之三。<br /><br />&nbsp;&nbsp;&nbsp;&nbsp;今有粟一十斗八升五分升之二，欲为麦。问得几何？答曰：为麦九斗七升二<br /><br />&nbsp;&nbsp;&nbsp;&nbsp;十五分升之一十四。<br /><br />&nbsp;&nbsp;&nbsp;&nbsp;术曰：以粟求菽、E、麻、麦，皆九之，十而一。<br /><br />&nbsp;&nbsp;&nbsp;&nbsp;〔淳风等按：四术率并四十五，皆是为粟所求，俱合以此率乘其本粟。术欲<br /><br />&nbsp;&nbsp;&nbsp;&nbsp;从省，先以等数五约之，所求之率得九，所有之率得十，故九乘十除，义由于此。〕<br /><br />&nbsp;&nbsp;&nbsp;&nbsp;今有粟七斗五升七分升之四，欲为稻。问得几何？答曰：为稻九斗三十五分<br /><br />&nbsp;&nbsp;&nbsp;&nbsp;升之二十四。<br /><br />&nbsp;&nbsp;&nbsp;&nbsp;术曰：以粟求稻，六之，五而一。<br /><br />&nbsp;&nbsp;&nbsp;&nbsp;〔淳风等按：稻率六十，亦约二率而乘除。〕<br /><br />&nbsp;&nbsp;&nbsp;&nbsp;今有粟七斗八升，欲为豉。问得几何？答曰：为豉九斗八升二十五分升之七。<br /><br />&nbsp;&nbsp;&nbsp;&nbsp;术曰：以粟求豉，六十三之，五十而一。<br /><br />&nbsp;&nbsp;&nbsp;&nbsp;今有粟五斗五升，欲为飧。问得几何？答曰：为飧九斗九升。<br /><br />&nbsp;&nbsp;&nbsp;&nbsp;术曰：以粟求飧，九之，五而一。<br /><br />&nbsp;&nbsp;&nbsp;&nbsp;〔淳风等按：飧率九十，退位，与求稻多同。〕<br /><br />&nbsp;&nbsp;&nbsp;&nbsp;今有粟四斗，欲为熟菽。问得几何？答曰：为熟菽八斗二升五分升之四。<br /><br />&nbsp;&nbsp;&nbsp;&nbsp;术曰：以粟求熟菽，二百七之，百而一。<br /><br />&nbsp;&nbsp;&nbsp;&nbsp;〔淳风等按：熟菽之率一百三半。半者，其母二，故以母二通之。所求之率<br /><br />&nbsp;&nbsp;&nbsp;&nbsp;既被二乘，所有之率随而俱长，故以二百七之，百而一。〕<br /><br />&nbsp;&nbsp;&nbsp;&nbsp;今有粟二斗，欲为f。问得几何？答曰：为f七斗。<br /><br />&nbsp;&nbsp;&nbsp;&nbsp;术曰：以粟求f，七之，二而一。<br /><br />&nbsp;&nbsp;&nbsp;&nbsp;〔淳风等按：f率一百七十有五，合以此数乘其本粟。术欲从省，先以等数<br /><br />&nbsp;&nbsp;&nbsp;&nbsp;二十五约之，所求之率得七，所有之率得二，故七乘二除。〕<br /><br />&nbsp;&nbsp;&nbsp;&nbsp;今有粝米十五斗五升五分升之二，欲为粟。问得几何？答曰：为粟二十五斗<br /><br />&nbsp;&nbsp;&nbsp;&nbsp;九升。<br /><br />&nbsp;&nbsp;&nbsp;&nbsp;术曰：以粝米求粟，五之，三而一。<br /><br />&nbsp;&nbsp;&nbsp;&nbsp;〔淳风等按：上术以粟求米，故粟为所有数，三为所求率，五为所有率。今<br /><br />&nbsp;&nbsp;&nbsp;&nbsp;此以米求粟，故米为所有数，五为所求率，三为所有率。准都术求之，各合其数。<br /><br />&nbsp;&nbsp;&nbsp;&nbsp;以下所有反求多同，皆准此。〕<br /><br />&nbsp;&nbsp;&nbsp;&nbsp;今有米二斗，欲为粟。问得几何？答曰：为粟三斗七升二十七分升之一。<br /><br />&nbsp;&nbsp;&nbsp;&nbsp;术曰：以米求粟，五十之，二十七而一。<br /><br />&nbsp;&nbsp;&nbsp;&nbsp;今有米三斗少半升，欲为粟。问得几何？答曰：为粟六斗三升三十六<br /><br />&nbsp;&nbsp;&nbsp;&nbsp;分升之七。<br /><br />&nbsp;&nbsp;&nbsp;&nbsp;术曰：以米求粟，二十五之，十二而一。<br /><br />&nbsp;&nbsp;&nbsp;&nbsp;今有御米十四斗，欲为粟。问得几何？答曰：为粟三十三斗三升少半升。<br /><br />&nbsp;&nbsp;&nbsp;&nbsp;术曰：以御米求粟，五十之，二十一而一。<br /><br />&nbsp;&nbsp;&nbsp;&nbsp;今有稻一十二斗六升一十五分升之一十四，欲为粟。问得几何？答曰：为粟<br /><br />&nbsp;&nbsp;&nbsp;&nbsp;一十斗五升九分升之七。<br /><br />&nbsp;&nbsp;&nbsp;&nbsp;术曰：以稻求粟，五之，六而一。<br /><br />&nbsp;&nbsp;&nbsp;&nbsp;今有粝米一十九斗二升七分升之一，欲为米。问得几何？答曰：为<br /><br />&nbsp;&nbsp;&nbsp;&nbsp;米一十七斗二升一十四分升之一十三。<br /><br />&nbsp;&nbsp;&nbsp;&nbsp;术曰：以粝米求米，九之，十而一。<br /><br />&nbsp;&nbsp;&nbsp;&nbsp;〔淳风等按：米率二十七，合以此数乘粝米。术欲从省，先以等数三约<br /><br />&nbsp;&nbsp;&nbsp;&nbsp;之，所求之率得九，所有之率得十，故九乘而十除。〕<br /><br />&nbsp;&nbsp;&nbsp;&nbsp;今有粝米六斗四升五分升之三，欲为粝饭。问得几何？答曰：为粝饭一十六<br /><br />&nbsp;&nbsp;&nbsp;&nbsp;斗一升半。<br /><br />&nbsp;&nbsp;&nbsp;&nbsp;术曰：以粝米求粝饭，五之，二而一。<br /><br />&nbsp;&nbsp;&nbsp;&nbsp;〔淳风等按：粝饭之率七十有五，宜以本粝米乘此率数。术欲从省，先以等<br /><br />&nbsp;&nbsp;&nbsp;&nbsp;数十五约之，所求之率得五，所有之率得二，故五乘二除，义由于此。〕<br /><br />&nbsp;&nbsp;&nbsp;&nbsp;今有粝饭七斗六升七分升之四，欲为飧。问得几何？答曰：为飧九斗一升三<br /><br />&nbsp;&nbsp;&nbsp;&nbsp;十五分升之三十一。<br /><br />&nbsp;&nbsp;&nbsp;&nbsp;术曰：以粝饭求飧，六之，五而一。<br /><br />&nbsp;&nbsp;&nbsp;&nbsp;〔淳风等按：飧率九十，为粝饭所求，宜以粝饭乘此率。术欲从省，先以等<br /><br />&nbsp;&nbsp;&nbsp;&nbsp;数十五约之，所求之率得六，所有之率得五。以此，故六乘五除也。〕<br /><br />&nbsp;&nbsp;&nbsp;&nbsp;今有菽一斗，欲为熟菽。问得几何？答曰：为熟菽二斗三升。<br /><br />&nbsp;&nbsp;&nbsp;&nbsp;术曰：以菽求熟菽，二十三之，十而一。<br /><br />&nbsp;&nbsp;&nbsp;&nbsp;〔淳风等按：熟菽之率一百三半。因其有半，各以母二通之，宜以菽数乘此<br /><br />&nbsp;&nbsp;&nbsp;&nbsp;率。术欲从省，先以等数九约之，所求之率得一十一半，所有之率得五也。〕<br /><br />&nbsp;&nbsp;&nbsp;&nbsp;今有菽二斗，欲为豉。问得几何？答曰：为豉二斗八升。<br /><br />&nbsp;&nbsp;&nbsp;&nbsp;术曰：以菽求豉，七之，五而一。<br /><br />&nbsp;&nbsp;&nbsp;&nbsp;〔淳风等按：豉率六十三，为菽所求，宜以菽乘此率。术欲从省，先以等数<br /><br />&nbsp;&nbsp;&nbsp;&nbsp;九约之，所求之率得七，而所有之率得五也。〕<br /><br />&nbsp;&nbsp;&nbsp;&nbsp;今有麦八斗六升七分升之三，欲为小<麦>。问得几何？答曰：为小<麦><br /><br />&nbsp;&nbsp;&nbsp;&nbsp;二斗五升一十四分升之一十三。<br /><br />&nbsp;&nbsp;&nbsp;&nbsp;术曰：以麦求小<麦>，三之，十而一。<br /><br />&nbsp;&nbsp;&nbsp;&nbsp;〔淳风等按：小<麦>之率十三半，宜以母二通之，以乘本麦之数。术欲从<br /><br />&nbsp;&nbsp;&nbsp;&nbsp;省，先以等数九约之，所求之率得三，所有之率得十也。〕<br /><br />&nbsp;&nbsp;&nbsp;&nbsp;今有麦一斗，欲为大<麦>。问得几何？答曰：为大\一斗二升。<br /><br />&nbsp;&nbsp;&nbsp;&nbsp;术曰：以麦求大<麦>，六之，五而一。<br /><br />&nbsp;&nbsp;&nbsp;&nbsp;〔淳风等按：大<麦>之率五十有四，合以麦数乘此率。术欲从省，先以等<br /><br />&nbsp;&nbsp;&nbsp;&nbsp;数九约之，所求之率得六，所有之率得五也。〕<br /><br />&nbsp;&nbsp;&nbsp;&nbsp;今有出钱一百六十，买瓴甓十八枚。<br /><br />&nbsp;&nbsp;&nbsp;&nbsp;〔瓴甓，砖也。〕<br /><br />&nbsp;&nbsp;&nbsp;&nbsp;问枚几何？答曰：一枚八钱九分钱之八。<br /><br />&nbsp;&nbsp;&nbsp;&nbsp;今有出钱一万三千五百，买竹二千三百五十个。问个几何？答曰：一个，五<br /><br />&nbsp;&nbsp;&nbsp;&nbsp;钱四十七分钱之三十五。<br /><br />&nbsp;&nbsp;&nbsp;&nbsp;经率术曰：以所买率为法，所出钱数为实，实如法得一。<br /><br />&nbsp;&nbsp;&nbsp;&nbsp;〔此术犹经分。<br /><br />&nbsp;&nbsp;&nbsp;&nbsp;淳风等按：今有之义，以所求率乘所有数，合以瓴甓一枚乘钱一百六十为实。<br /><br />&nbsp;&nbsp;&nbsp;&nbsp;但以一乘不长，故不复乘，是以径将所买之率与所出之钱为法、实也。又按：此<br /><br />&nbsp;&nbsp;&nbsp;&nbsp;今有之义。出钱为所有数，一枚为所求率，所买为所有率，而今有之，即得所求<br /><br />&nbsp;&nbsp;&nbsp;&nbsp;数。一乘不长，故不复乘，是以径将所买之率为法，以所出之钱为实，实如法得<br /><br />&nbsp;&nbsp;&nbsp;&nbsp;一枚钱。不尽者，等数而命分。〕<br /><br />&nbsp;&nbsp;&nbsp;&nbsp;今有出钱五千七百八十五，买漆一斛六斗七升太半升。欲斗率之，问斗几何？<br /><br />&nbsp;&nbsp;&nbsp;&nbsp;答曰：一斗，三百四十五钱五百三分钱之一十五。<br /><br />&nbsp;&nbsp;&nbsp;&nbsp;今有出钱七百二十，买缣一匹二丈一尺。欲丈率之，问丈几何？答曰：一丈，<br /><br />&nbsp;&nbsp;&nbsp;&nbsp;一百一十八钱六十一分钱之二。<br /><br />&nbsp;&nbsp;&nbsp;&nbsp;今有出钱二千三百七十，买布九匹二丈七尺。欲匹率之，问匹几何？答曰：<br /><br />&nbsp;&nbsp;&nbsp;&nbsp;一匹，二百四十四钱一百二十九分钱之一百二十四。<br /><br />&nbsp;&nbsp;&nbsp;&nbsp;今有出钱一万三千六百七十，买丝一石二钧一十七斤。欲石率之，问石几何？<br /><br />&nbsp;&nbsp;&nbsp;&nbsp;答曰：一石，八千三百二十六钱一百九十七分钱之百七十八。<br /><br />&nbsp;&nbsp;&nbsp;&nbsp;术曰：以求所率乘钱数为实，以所买率为法，实如法得一。<br /><br />&nbsp;&nbsp;&nbsp;&nbsp;〔淳风等按：今有之义，钱为所求率，物为所有数，故以乘钱，又以分母乘<br /><br />&nbsp;&nbsp;&nbsp;&nbsp;之为实。实如法而一，有分者通之。所买通分内子为所有率，故以为法。得钱数<br /><br />&nbsp;&nbsp;&nbsp;&nbsp;不尽而命分者，因法为母，实余为子。实见不满，故以命之。〕<br /><br />&nbsp;&nbsp;&nbsp;&nbsp;今有出钱五百七十六，买竹七十八个。欲其大小率之，问各几何？答曰：其<br /><br />&nbsp;&nbsp;&nbsp;&nbsp;四十八个，个七钱；其三十个，个八钱。<br /><br />&nbsp;&nbsp;&nbsp;&nbsp;今有出钱一千一百二十，买丝一石二钧十八斤。欲其贵贱斤率之，问各几何？<br /><br />&nbsp;&nbsp;&nbsp;&nbsp;答曰：其二钧八斤，斤五钱；其一石一十斤，斤六钱。<br /><br />&nbsp;&nbsp;&nbsp;&nbsp;今有出钱一万三千九百七十，买丝一石二钧二十八斤三两五铢。欲其贵贱石<br /><br />&nbsp;&nbsp;&nbsp;&nbsp;率之，问各几何？答曰：其一钧九两一十二铢，石八千五十一钱；其一石一钧二<br /><br />&nbsp;&nbsp;&nbsp;&nbsp;十七斤九两一十七铢，石八千五十二钱。<br /><br />&nbsp;&nbsp;&nbsp;&nbsp;今有出钱一万三千九百七十，买丝一石二钧二十八斤三两五铢。欲其贵贱钧<br /><br />&nbsp;&nbsp;&nbsp;&nbsp;率之，问各几何？答曰：其七斤一十两九铢，钧二千一十二钱；其一石二钧二十<br /><br />&nbsp;&nbsp;&nbsp;&nbsp;斤八两二十铢，钧二千一十三钱。<br /><br />&nbsp;&nbsp;&nbsp;&nbsp;今有出钱一万三千九百七十，买丝一石二钧二十八斤三两五铢。欲其贵贱斤<br /><br />&nbsp;&nbsp;&nbsp;&nbsp;率之，问各几何？答曰：其一石二钧七斤十两四铢，斤六十七钱；其二十斤九两<br /><br />&nbsp;&nbsp;&nbsp;&nbsp;一铢，斤六十八钱。<br /><br />&nbsp;&nbsp;&nbsp;&nbsp;今有出钱一万三千九百七十，买丝一石二钧二十八斤三两五铢。欲其贵贱两<br /><br />&nbsp;&nbsp;&nbsp;&nbsp;率之，问各几何？答曰：其一石一钧一十七斤一十四两一铢，两四钱；其一钧一<br /><br />&nbsp;&nbsp;&nbsp;&nbsp;十斤五两四铢，两五钱。<br /><br />&nbsp;&nbsp;&nbsp;&nbsp;其率术曰：各置所买石、钧、斤、两以为法，以所率乘钱数为实，实如法<br /><br />&nbsp;&nbsp;&nbsp;&nbsp;而一。不满法者，反以实减法。法贱实贵。其求石、钧、斤、两，以积铢各除法、<br /><br />&nbsp;&nbsp;&nbsp;&nbsp;实，各得其积数，余各为铢。<br /><br />&nbsp;&nbsp;&nbsp;&nbsp;〔其率知，欲令无分。按：出钱五百七十六，买竹七十八个，以除钱，得七，<br /><br />&nbsp;&nbsp;&nbsp;&nbsp;实余三十，是为三十个复可增一钱。然则实余之数即是贵者之数，故曰实贵也。<br /><br />&nbsp;&nbsp;&nbsp;&nbsp;本以七十八个为法，今以贵者减之，则其余悉是贱者之数。故曰法贱也。其求石、<br /><br />&nbsp;&nbsp;&nbsp;&nbsp;钧、斤、两，以积铢各除法、实，各得其积数，余各为铢者，谓石、钧、斤、两<br /><br />&nbsp;&nbsp;&nbsp;&nbsp;积铢除实，又以石、钧、斤、两积铢除法，余各为铢，即合所问。〕<br /><br />&nbsp;&nbsp;&nbsp;&nbsp;今有出钱一万三千九百七十，买丝一石二钧二十八斤三两五铢。欲其贵贱铢<br /><br />&nbsp;&nbsp;&nbsp;&nbsp;率之，问各几何？答曰：其一钧二十斤六两十一铢，五铢一钱；其一石一钧七斤<br /><br />&nbsp;&nbsp;&nbsp;&nbsp;一十二两一十八铢，六铢一钱。<br /><br />&nbsp;&nbsp;&nbsp;&nbsp;今有出钱六百二十，买羽二千一百F。<br /><br />&nbsp;&nbsp;&nbsp;&nbsp;〔F，羽本也。数羽称其本，犹数草木称其根株。〕<br /><br />&nbsp;&nbsp;&nbsp;&nbsp;欲其贵贱率之，问各几何？答曰：其一千一百四十F，三F一钱；<br /><br />&nbsp;&nbsp;&nbsp;&nbsp;其九百六十F，四F钱。<br /><br />&nbsp;&nbsp;&nbsp;&nbsp;今有出钱九百八十，买矢o五千八百二十枚。欲其贵贱率之，问各几何？答<br /><br />&nbsp;&nbsp;&nbsp;&nbsp;曰：其三百枚，五枚一钱；其五千五百二十枚，六枚一钱。<br /><br />&nbsp;&nbsp;&nbsp;&nbsp;反其率术曰：以钱数为法，所率为实，实如法而一。不满法者，反以实减<br /><br />&nbsp;&nbsp;&nbsp;&nbsp;法。法少实多。二物各以所得多少之数乘法、实，即物数。<br /><br />&nbsp;&nbsp;&nbsp;&nbsp;〔按：其率：出钱六百二十，买羽二千一百F。反之，当二百四十钱，<br /><br />&nbsp;&nbsp;&nbsp;&nbsp;一钱F；其三百八十钱，一钱三F。是钱有二价，物有贵贱。故以羽乘<br /><br />&nbsp;&nbsp;&nbsp;&nbsp;钱，反其率也。<br /><br />&nbsp;&nbsp;&nbsp;&nbsp;淳风等按：其率者，钱多物少；反其率知，钱少物多；多少相反，故曰反其<br /><br />&nbsp;&nbsp;&nbsp;&nbsp;率也。其率者，以物数为法，钱数为实。反之知，以钱数为法，物数为实。不满<br /><br />&nbsp;&nbsp;&nbsp;&nbsp;法知，实余也。当以余物化为钱矣。法为凡钱，而今以化钱减之，故以实减法。<br /><br />&nbsp;&nbsp;&nbsp;&nbsp;法少知，经分之所得，故曰法少；实多者，余分之所益，故曰实多。乘实宜以多，<br /><br />&nbsp;&nbsp;&nbsp;&nbsp;乘法宜以少，故曰各以其所得多少之数乘法、实，即物数。〕</div>
            <div class="link">
                <a id="err-report" href="javascript:void(0)" onClick="report('九章算术出错啦!');">
                    错误举报</a><a id="add-bookcase" href="javascript:void(0)" onClick="addbookcase(22596,1657200);">加入书签</a><a
                        href="1657199.html">上一页</a>&larr;<a href="index.html">返回列表</a>&rarr;<a
                            href="1657201.html">下一页</a><a id="book-vote" href="javascript:void(0)" onClick="vote(22596);">投推荐票</a><a
                                id="err-report" href="javascript:void(0)" onClick="report('九章算术更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657199.html"; var next_page = "1657201.html"; var index_page = "index.html"; var sortid = "9"; var article_id = "22596"; var chapter_id = "1657200"; var articlename = "九章算术"; var chaptername = " 卷二"; var author = "张苍"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>