<!DOCTYPE html>
<html>
<head>
<meta charset="gbk" />
<title>韩非子- 忠孝第五十一-在线阅读-哈西文学网</title>
<meta name="keywords" content="韩非，韩非子， 忠孝第五十一全文， 忠孝第五十一在线阅读 哈西文学网" />
<meta name="description" content="哈西文学网提供韩非的韩非子  忠孝第五十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22589/1657123.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22589/1657123.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 韩非子</div>
		<div class="fr"><a id="add-bookcase" href="javascript:void(0)" onClick="addbookcase(22589,0);">加入书架</a>|<a id="book-vote" href="javascript:void(0)" onClick="vote(22589);">投推荐票</a>|<a id="err-report" href="javascript:void(0)" onClick="report('韩非子出错啦!');">错误举报</a>|<a href="https://www.haxi88.com/files/article/info/22/22589.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 忠孝第五十一</h1>
            <div class="link xb">
                <a href="1657122.html">上一页</a>&larr;<a href="index.html">返回列表</a>&rarr;<a
                    href="1657124.html">下一页</a></div>			
            <div id="BookText">&nbsp;&nbsp;&nbsp;&nbsp;天下皆以孝悌忠顺之道为是也，而莫知察孝悌忠顺之道而审行之，是以天下<br /><br />&nbsp;&nbsp;&nbsp;&nbsp;乱。皆以尧、舜之道为是而法之，是以有弑君，有曲父。尧、舜、汤、武或反君<br /><br />&nbsp;&nbsp;&nbsp;&nbsp;臣之义，乱后世之教者也。尧为人君而君其臣，舜为人臣而臣其君，汤、武为人<br /><br />&nbsp;&nbsp;&nbsp;&nbsp;臣而弑其主、刑其尸，而天下誉之，此天下所以至今不治者也。夫所谓明君者，<br /><br />&nbsp;&nbsp;&nbsp;&nbsp;能畜其臣者也；所谓贤臣者，能明法辟、治官职以戴其君者也。今尧自以为明而<br /><br />&nbsp;&nbsp;&nbsp;&nbsp;不能以畜舜，舜自以为贤而不能以戴尧，汤、武自以为义而弑其君长，此明君且<br /><br />&nbsp;&nbsp;&nbsp;&nbsp;常与而贤臣且常取也。故至今为人子者有取其父之家，为人臣者有取其君之国者<br /><br />&nbsp;&nbsp;&nbsp;&nbsp;矣。父而让子，君而让臣，此非所以定位一教之道也。臣之所闻曰：“臣事君，<br /><br />&nbsp;&nbsp;&nbsp;&nbsp;子事父，妻事夫，三者顺则天下治，三者逆则天下乱，此天下之常道也，明王贤<br /><br />&nbsp;&nbsp;&nbsp;&nbsp;臣而弗易也。”则人主虽不肖，臣不敢侵也。今夫上贤任智无常，逆道也；而天<br /><br />&nbsp;&nbsp;&nbsp;&nbsp;下常以为治，是故田氏夺吕氏於齐，戴氏夺子氏於宋。此皆贤且智也，岂愚且不<br /><br />&nbsp;&nbsp;&nbsp;&nbsp;肖乎？是废常、上贤则乱，舍法、任智则危。故曰：“上法而不上贤。”<br /><br />&nbsp;&nbsp;&nbsp;&nbsp;记曰：“舜见瞽瞍，其容造焉。”孔子曰：“当是时也，危哉！天下岌岌，<br /><br />&nbsp;&nbsp;&nbsp;&nbsp;有道者，父固不得而子，君固不得而臣也。”臣曰：孔子本未知孝悌忠顺之道也。<br /><br />&nbsp;&nbsp;&nbsp;&nbsp;然则有道者，进不为臣主，退不为父子耶？父之所以欲有贤子者，家贫则富之，<br /><br />&nbsp;&nbsp;&nbsp;&nbsp;父苦则乐之；君之所以欲有贤臣者，国乱则治之，主卑则尊之。今有贤子而不为<br /><br />&nbsp;&nbsp;&nbsp;&nbsp;父，则父之处家也苦；有贤臣而不为君，则君之处位也危。然则父有贤子，君有<br /><br />&nbsp;&nbsp;&nbsp;&nbsp;贤臣，m足以为害耳，岂得利焉哉！所谓忠臣不危其君，孝子不非其亲，今舜以<br /><br />&nbsp;&nbsp;&nbsp;&nbsp;贤取君之国，而汤、武以义放弑其君，此皆以贤而危主者也，而天下贤之。古之<br /><br />&nbsp;&nbsp;&nbsp;&nbsp;烈士，进不臣君，退不为家，是进则非其君，退则非其亲者也。且夫进不臣君，<br /><br />&nbsp;&nbsp;&nbsp;&nbsp;退不为家，乱世绝嗣之道也。是故贤尧、舜、汤、武而是烈士，天下之乱术也。<br /><br />&nbsp;&nbsp;&nbsp;&nbsp;瞽瞍为舜父而舜放之，象为舜弟而杀之。放父杀弟，不可谓仁；妻帝二女而取天<br /><br />&nbsp;&nbsp;&nbsp;&nbsp;下，不可谓义。仁义无有，不可谓明。《诗》云：“普天之下，莫非王土，率土<br /><br />&nbsp;&nbsp;&nbsp;&nbsp;之滨，莫非王臣。”信若《诗》之言也，是舜出则臣其君，入则臣其父，妾其母，<br /><br />&nbsp;&nbsp;&nbsp;&nbsp;妻其主女也。故烈士内不为家，乱世绝嗣；而外矫於君，朽骨烂肉，施於土地，<br /><br />&nbsp;&nbsp;&nbsp;&nbsp;流於川谷，不避蹈水火，使天下从而效之，是天下遍死而愿夭也，此皆释世而不<br /><br />&nbsp;&nbsp;&nbsp;&nbsp;治是也。世之所为烈士者，虽众独行，取异於人，为恬淡之学而理恍惚之言。臣<br /><br />&nbsp;&nbsp;&nbsp;&nbsp;以为恬淡，无用之教也；恍惚，无法之言也。言出於无法，教出於无用者，天下<br /><br />&nbsp;&nbsp;&nbsp;&nbsp;谓之察。臣以为人生必事君养亲，事君养亲不可以恬淡；之人必以言论忠信法术，<br /><br />&nbsp;&nbsp;&nbsp;&nbsp;言论忠信法术不可以恍惚。恍惚之言，恬淡之学，天下之惑术也。孝子之事父也，<br /><br />&nbsp;&nbsp;&nbsp;&nbsp;非竞取父之家也；忠臣之事君也，非竞取君之国也。夫为人子而常誉他人之亲曰：<br /><br />&nbsp;&nbsp;&nbsp;&nbsp;“某子之亲，夜寝早起，强力生财以养子孙臣妾”，是诽谤其亲者也。为人臣常<br /><br />&nbsp;&nbsp;&nbsp;&nbsp;誉先王之德厚而愿之，是诽谤其君者也。非其亲者知谓之不孝，而非其君者天下<br /><br />&nbsp;&nbsp;&nbsp;&nbsp;此贤之，此所以乱也。故人臣毋称尧、舜之贤，毋誉汤、武之伐，毋言烈士之高，<br /><br />&nbsp;&nbsp;&nbsp;&nbsp;尽力守法，专心於事主者为忠臣。<br /><br />&nbsp;&nbsp;&nbsp;&nbsp;古者黔首俯密蠢愚，故可以虚名取也。今民儇智慧，欲自用，不听上，<br /><br />&nbsp;&nbsp;&nbsp;&nbsp;上必且劝之以赏，然后可进；又且畏之以罚，然后不敢退。而世皆曰：“许由让<br /><br />&nbsp;&nbsp;&nbsp;&nbsp;天下，赏不足以劝；盗跖犯刑赴难，罚不足以禁。”臣曰：未有天下而无以天下<br /><br />&nbsp;&nbsp;&nbsp;&nbsp;为者，许由是也；已有天下而无以天下为者，尧、舜是也；毁廉求财，犯刑趋利，<br /><br />&nbsp;&nbsp;&nbsp;&nbsp;忘身之死者，盗跖是也。此二者，殆物也。治国用民之道也，不以此二者为量。<br /><br />&nbsp;&nbsp;&nbsp;&nbsp;治也者，治常者也；道也者，道常者也。殆物妙言，治之害也。天下太平之士，<br /><br />&nbsp;&nbsp;&nbsp;&nbsp;不可以赏劝也；天下太平之士，不可以刑禁也。然为太上士不设赏，为太下士不<br /><br />&nbsp;&nbsp;&nbsp;&nbsp;设刑，则治国用民之道失矣。故世人多不言国法而言纵横。诸侯言纵者曰：“从<br /><br />&nbsp;&nbsp;&nbsp;&nbsp;成必霸”，而言横者曰“横成必王”，山东之言纵横未尝一日而止也，然而功名<br /><br />&nbsp;&nbsp;&nbsp;&nbsp;不成，霸王不立者，虚言非所以成治也。王者独行谓之王，是以三王不务离合，<br /><br />&nbsp;&nbsp;&nbsp;&nbsp;而止五霸不待纵横，察治内以裁外而已矣。</div>
            <div class="link">
                <a id="err-report" href="javascript:void(0)" onClick="report('韩非子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22589,1657123);">加入书签</a><a
                        href="1657122.html">上一页</a>&larr;<a href="index.html">返回列表</a>&rarr;<a
                            href="1657124.html">下一页</a><a id="book-vote" href="javascript:void(0)" onClick="vote(22589);">投推荐票</a><a
                                id="err-report" href="javascript:void(0)" onClick="report('韩非子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657122.html"; var next_page = "1657124.html"; var index_page = "index.html"; var sortid = "9"; var article_id = "22589"; var chapter_id = "1657123"; var articlename = "韩非子"; var chaptername = " 忠孝第五十一"; var author = "韩非"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>