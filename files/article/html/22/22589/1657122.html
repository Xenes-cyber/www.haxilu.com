<!DOCTYPE html>
<html>
<head>
<meta charset="gbk" />
<title>韩非子- 显学第五十-在线阅读-哈西文学网</title>
<meta name="keywords" content="韩非，韩非子， 显学第五十全文， 显学第五十在线阅读 哈西文学网" />
<meta name="description" content="哈西文学网提供韩非的韩非子  显学第五十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22589/1657122.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22589/1657122.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 韩非子</div>
		<div class="fr"><a id="add-bookcase" href="javascript:void(0)" onClick="addbookcase(22589,0);">加入书架</a>|<a id="book-vote" href="javascript:void(0)" onClick="vote(22589);">投推荐票</a>|<a id="err-report" href="javascript:void(0)" onClick="report('韩非子出错啦!');">错误举报</a>|<a href="https://www.haxi88.com/files/article/info/22/22589.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 显学第五十</h1>
            <div class="link xb">
                <a href="1657121.html">上一页</a>&larr;<a href="index.html">返回列表</a>&rarr;<a
                    href="1657123.html">下一页</a></div>			
            <div id="BookText">&nbsp;&nbsp;&nbsp;&nbsp;世之显学，儒、墨也。儒之所至，孔丘也。墨之所至，墨翟也。自孔子之死<br /><br />&nbsp;&nbsp;&nbsp;&nbsp;也，有子张之儒，有子思之儒，有颜氏之儒，有孟氏之儒，有漆雕氏之儒，有仲<br /><br />&nbsp;&nbsp;&nbsp;&nbsp;良氏之儒，有孙氏之儒，有乐正氏之儒。自墨子之死也，有相里氏之墨，有相夫<br /><br />&nbsp;&nbsp;&nbsp;&nbsp;氏之墨，有邓陵氏之墨。故孔、墨之后，儒分为八，墨离为三，取舍相反不同，<br /><br />&nbsp;&nbsp;&nbsp;&nbsp;而皆自谓真孔、墨，孔、墨不可复生，将谁使定后世之学乎？孔子、墨子俱道尧、<br /><br />&nbsp;&nbsp;&nbsp;&nbsp;舜，而取舍不同，皆自谓真尧、舜，尧、舜不复生，将谁使定儒、墨之诚乎？殷、<br /><br />&nbsp;&nbsp;&nbsp;&nbsp;周七百馀岁，虞、夏二千馀岁，而不能定儒、墨之真；今乃欲审尧、舜之道於三<br /><br />&nbsp;&nbsp;&nbsp;&nbsp;千岁之前，意者其不可必乎！无参验而必之者，愚也；弗能必而据之者，诬也。<br /><br />&nbsp;&nbsp;&nbsp;&nbsp;故明据先王，必定尧、舜者，非愚则诬也。愚诬之学，杂反之行，明主弗受也。<br /><br />&nbsp;&nbsp;&nbsp;&nbsp;墨者之葬也，冬日冬服，夏日夏服，桐棺三寸，服丧三月，世主以为俭而礼<br /><br />&nbsp;&nbsp;&nbsp;&nbsp;之。儒者破家而葬，服丧三年，大毁扶杖，世主以为孝而礼之。夫是墨子之俭，<br /><br />&nbsp;&nbsp;&nbsp;&nbsp;将非孔子之侈也；是孔子之孝，将非墨子之戾也。今孝戾、侈俭俱在儒、墨，而<br /><br />&nbsp;&nbsp;&nbsp;&nbsp;上兼礼之。漆雕之议，不色挠，不目逃，行曲则违於臧获，行直则怒於诸侯，世<br /><br />&nbsp;&nbsp;&nbsp;&nbsp;主以为廉而礼之。宋荣子之议，设不斗争，取不随仇，不羞囹圄，见侮不辱，世<br /><br />&nbsp;&nbsp;&nbsp;&nbsp;主以为宽而礼之。夫是漆雕之廉，将非宋荣之恕也；是宋荣之宽，将非漆雕之暴<br /><br />&nbsp;&nbsp;&nbsp;&nbsp;也。今宽廉、恕暴俱在二子，人主兼而礼之。自愚诬之学、杂反之辞争，而人主<br /><br />&nbsp;&nbsp;&nbsp;&nbsp;俱听之，故海内之士，言无定术，行无常议。夫冰炭不同器而久，寒暑不兼时而<br /><br />&nbsp;&nbsp;&nbsp;&nbsp;至，杂反之学不两立而治，今兼听杂学缪行同异之辞，安得无乱乎？听行如此，<br /><br />&nbsp;&nbsp;&nbsp;&nbsp;其於治人又必然矣。<br /><br />&nbsp;&nbsp;&nbsp;&nbsp;今世之学士语治者，多曰：“与贫穷地以实无资。”今夫与人相若也，无丰<br /><br />&nbsp;&nbsp;&nbsp;&nbsp;年旁入之利而独以完给者，非力则俭也。与人相若也，无饥馑疾疚祸罪之殃独以<br /><br />&nbsp;&nbsp;&nbsp;&nbsp;贫穷者，非侈则惰也。侈而惰者贫，而力而俭者富。今上徵敛於富人以布施於贫<br /><br />&nbsp;&nbsp;&nbsp;&nbsp;家，是夺力俭而与侈惰也。而欲索民之疾作而节用，不可得也。<br /><br />&nbsp;&nbsp;&nbsp;&nbsp;今有人於此，义不入危城，不处军旅，不以天下大利易其胫一毛，世主必从<br /><br />&nbsp;&nbsp;&nbsp;&nbsp;而礼之，贵其智而高其行，以为轻物重生之士也。夫上所以陈良田大宅、设爵禄，<br /><br />&nbsp;&nbsp;&nbsp;&nbsp;所以易民死命也，今上尊贵轻物重生之士，而索民之出死而重殉上事，不可得也。<br /><br />&nbsp;&nbsp;&nbsp;&nbsp;藏书策、习谈论、聚徒役、服文学而议说，世主必从而礼之，曰：“敬贤士，先<br /><br />&nbsp;&nbsp;&nbsp;&nbsp;王之道也。”夫吏之所税，耕者也；而上之所养，学士也。耕者则重税，学士则<br /><br />&nbsp;&nbsp;&nbsp;&nbsp;多赏，而索民之疾作而少言谈，不可得也。立节参民，执操不侵，怨言过於耳必<br /><br />&nbsp;&nbsp;&nbsp;&nbsp;随之以剑，世主必从而礼之，以为自好之士。夫斩首之劳不赏，而家斗之勇尊显，<br /><br />&nbsp;&nbsp;&nbsp;&nbsp;而索民之疾战距敌而无私斗，不可得也。国平则养儒侠，难至则用介士，所养者<br /><br />&nbsp;&nbsp;&nbsp;&nbsp;非所用，所用者非所养，此所以乱也。且夫人主於听学也，若是其言，宜布之官<br /><br />&nbsp;&nbsp;&nbsp;&nbsp;而用其身，若非其言，宜去其身而息其端。今以为是也而弗布於官，以为非也而<br /><br />&nbsp;&nbsp;&nbsp;&nbsp;不息其端，是而不用，非而不息，乱亡之道也。<br /><br />&nbsp;&nbsp;&nbsp;&nbsp;澹台子羽，君子之容也，仲尼几而取之，与处久而行不称其貌。宰予之辞，<br /><br />&nbsp;&nbsp;&nbsp;&nbsp;雅而文也，仲尼几而取之，与处而智不充其辩。故孔子曰：“以容取人乎，失之<br /><br />&nbsp;&nbsp;&nbsp;&nbsp;子羽；以言取人乎，失之宰予。”故以仲尼之智而有失实之声。今之新辩滥乎宰<br /><br />&nbsp;&nbsp;&nbsp;&nbsp;予，而世主之听眩乎仲尼，为悦其言，因任其身，则焉得无失乎？是以魏任孟卯<br /><br />&nbsp;&nbsp;&nbsp;&nbsp;之辩而有华下之患，赵任马服之辩而有长平之祸；此二者，任辩之失也。夫视锻<br /><br />&nbsp;&nbsp;&nbsp;&nbsp;锡而察青黄，区冶不能以必剑；水击鹄雁，陆断驹马，则臧获不疑钝利。发齿吻<br /><br />&nbsp;&nbsp;&nbsp;&nbsp;形容，伯乐不能以必马；授车就驾而观其末途，则臧获不疑驽良。观容服，听辞<br /><br />&nbsp;&nbsp;&nbsp;&nbsp;言，仲尼不能以必士；试之官职，课其功伐，则庸人不疑於愚智。故明主之吏，<br /><br />&nbsp;&nbsp;&nbsp;&nbsp;宰相必起於州部，猛将必发於卒伍。夫有功者必赏，则爵禄厚而愈劝；迁官袭级，<br /><br />&nbsp;&nbsp;&nbsp;&nbsp;则官职大而愈治。夫爵禄大而官职治，王之道也。<br /><br />&nbsp;&nbsp;&nbsp;&nbsp;磐石千里，不可谓富；象人百万，不可谓强。石非不大，数非不众也，而不<br /><br />&nbsp;&nbsp;&nbsp;&nbsp;可谓富强者，磐不生粟，象人不可使距敌也。今商官技艺之士亦不垦而食，是地<br /><br />&nbsp;&nbsp;&nbsp;&nbsp;不垦与磐石一贯也。儒侠毋军劳显而荣者，则民不使，与象人同事也。夫祸知磐<br /><br />&nbsp;&nbsp;&nbsp;&nbsp;石象人，而不知祸商官儒侠为不垦之地、不使之民，不知事类者也。<br /><br />&nbsp;&nbsp;&nbsp;&nbsp;故敌国之君王虽说吾义，吾弗入贡而臣；关内之侯虽非吾行，吾必使执禽而<br /><br />&nbsp;&nbsp;&nbsp;&nbsp;朝。是故力多则人朝，力寡则朝於人，故明君务力。夫严家无悍虏，而慈母有败<br /><br />&nbsp;&nbsp;&nbsp;&nbsp;子，吾以此知威势之可以禁暴，而德厚之不足以止乱也。<br /><br />&nbsp;&nbsp;&nbsp;&nbsp;夫圣人之治国，不恃人之为吾善也，而用其不得为非也。恃人之为吾善也，<br /><br />&nbsp;&nbsp;&nbsp;&nbsp;境内不什数；用人不得为非，一国可使齐。为治者用众而舍寡，故不务德而务法。<br /><br />&nbsp;&nbsp;&nbsp;&nbsp;夫必恃自直之箭，百世无矢；恃自圜之木，千世无轮矣。自直之箭、自圜之木，<br /><br />&nbsp;&nbsp;&nbsp;&nbsp;百世无有一，然而世皆乘车射禽者何也？隐栝之道用也。虽有不恃隐栝而有自直<br /><br />&nbsp;&nbsp;&nbsp;&nbsp;之箭、自圜之木，良工弗贵也，何者？乘者非一人，射者非一发也。不恃赏罚而<br /><br />&nbsp;&nbsp;&nbsp;&nbsp;恃自善之民，明主弗贵也，何则？国法不可失，而所治非一人也。故有术之君，<br /><br />&nbsp;&nbsp;&nbsp;&nbsp;不随m然之善，而行必然之道。<br /><br />&nbsp;&nbsp;&nbsp;&nbsp;今或谓人曰：“使子必智而寿”，则世必以为狂。夫智、性也，寿、命也，<br /><br />&nbsp;&nbsp;&nbsp;&nbsp;性命者，非所学於人也，而以人之所不能为说人，此世之所以谓之为狂也。谓之<br /><br />&nbsp;&nbsp;&nbsp;&nbsp;不能，然则是谕也。夫谕、性也。以仁义教人，是以智与寿说也，有度之主弗受<br /><br />&nbsp;&nbsp;&nbsp;&nbsp;也。故善毛啬、西施之美，无益吾面，用脂泽粉黛则倍其初。言先王之仁义，无<br /><br />&nbsp;&nbsp;&nbsp;&nbsp;益於治，明吾法度，必吾赏罚者亦国之脂泽粉黛也。故明主急其助而缓其颂，故<br /><br />&nbsp;&nbsp;&nbsp;&nbsp;不道仁义。<br /><br />&nbsp;&nbsp;&nbsp;&nbsp;今巫祝之祝人曰：“使若千秋万岁。”千秋万岁之声聒耳，而一日之寿无徵<br /><br />&nbsp;&nbsp;&nbsp;&nbsp;於人，此人所以简巫祝也。今世儒者之说人主，不善今之所以为治，而语已治之<br /><br />&nbsp;&nbsp;&nbsp;&nbsp;功；不审官法之事，不察奸邪之情，而皆道上古之传，誉先王之成功。儒者饰辞<br /><br />&nbsp;&nbsp;&nbsp;&nbsp;曰：“听吾言则可以霸王。”此说者之巫祝，有度之主不受也。故明主举实事，<br /><br />&nbsp;&nbsp;&nbsp;&nbsp;去无用；不道仁义者故，不听学者之言。<br /><br />&nbsp;&nbsp;&nbsp;&nbsp;今不知治者必曰：“得民之心。”欲得民之心而可以为治，则是伊尹、管仲<br /><br />&nbsp;&nbsp;&nbsp;&nbsp;无所用也，将听民而已矣。民智之不可用，犹婴儿之心也。夫婴儿不剔首则腹痛，<br /><br />&nbsp;&nbsp;&nbsp;&nbsp;不副痤则浸益，剔首、副痤必一人抱之，慈母治之，然犹啼呼不止，婴儿子不知<br /><br />&nbsp;&nbsp;&nbsp;&nbsp;犯其所小苦致其所大利也。今上急耕田垦草以厚民产也，而以上为酷；修刑重罚<br /><br />&nbsp;&nbsp;&nbsp;&nbsp;以为禁邪也，而以上为严；徵赋钱粟以实仓库、且以救饥馑备军旅也，而以上为<br /><br />&nbsp;&nbsp;&nbsp;&nbsp;贪；境内必知介，而无私解，并力疾斗，所以禽虏也，而以上为暴。此四者所以<br /><br />&nbsp;&nbsp;&nbsp;&nbsp;治安也，而民不知悦也。夫求圣通之士者，为民知之不足师用。昔禹决江F河而<br /><br />&nbsp;&nbsp;&nbsp;&nbsp;民聚瓦石，子产开亩树桑郑人谤訾。禹利天下，子产存郑，皆以受谤，夫民智之<br /><br />&nbsp;&nbsp;&nbsp;&nbsp;不足用亦明矣。故举士而求贤智，为政而期m民，皆乱之端，未可与为治也。</div>
            <div class="link">
                <a id="err-report" href="javascript:void(0)" onClick="report('韩非子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22589,1657122);">加入书签</a><a
                        href="1657121.html">上一页</a>&larr;<a href="index.html">返回列表</a>&rarr;<a
                            href="1657123.html">下一页</a><a id="book-vote" href="javascript:void(0)" onClick="vote(22589);">投推荐票</a><a
                                id="err-report" href="javascript:void(0)" onClick="report('韩非子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657121.html"; var next_page = "1657123.html"; var index_page = "index.html"; var sortid = "9"; var article_id = "22589"; var chapter_id = "1657122"; var articlename = "韩非子"; var chaptername = " 显学第五十"; var author = "韩非"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>