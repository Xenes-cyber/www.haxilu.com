<!DOCTYPE html>
<html>
<head>
<meta charset="gbk" />
<title>韩非子- 说疑第四十四-在线阅读-哈西文学网</title>
<meta name="keywords" content="韩非，韩非子， 说疑第四十四全文， 说疑第四十四在线阅读 哈西文学网" />
<meta name="description" content="哈西文学网提供韩非的韩非子  说疑第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22589/1657116.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22589/1657116.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 韩非子</div>
		<div class="fr"><a id="add-bookcase" href="javascript:void(0)" onClick="addbookcase(22589,0);">加入书架</a>|<a id="book-vote" href="javascript:void(0)" onClick="vote(22589);">投推荐票</a>|<a id="err-report" href="javascript:void(0)" onClick="report('韩非子出错啦!');">错误举报</a>|<a href="https://www.haxi88.com/files/article/info/22/22589.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 说疑第四十四</h1>
            <div class="link xb">
                <a href="1657115.html">上一页</a>&larr;<a href="index.html">返回列表</a>&rarr;<a
                    href="1657117.html">下一页</a></div>			
            <div id="BookText">&nbsp;&nbsp;&nbsp;&nbsp;凡治之大者，非谓其赏罚之当也。赏无功之人，罚不辜之民，非所谓明也。<br /><br />&nbsp;&nbsp;&nbsp;&nbsp;赏有功，罚有罪，而不失其人，方在於人者也，非能生功止过者也。是故禁奸之<br /><br />&nbsp;&nbsp;&nbsp;&nbsp;法：太上禁其心，其次禁其言，其次禁其事。今世皆曰“尊主安国者，必以仁义<br /><br />&nbsp;&nbsp;&nbsp;&nbsp;智能”，而不知卑主危国者之必以仁义智能也。故有道之主，远仁义，去智能，<br /><br />&nbsp;&nbsp;&nbsp;&nbsp;服之以法。是以誉广而名威，民治而国安，知用民之法也。凡术也者，主之所以<br /><br />&nbsp;&nbsp;&nbsp;&nbsp;执也；法也者，官之所以师也。然使郎中日闻道於郎门之外，以至於境内日见法，<br /><br />&nbsp;&nbsp;&nbsp;&nbsp;又非其难者也。<br /><br />&nbsp;&nbsp;&nbsp;&nbsp;昔者有扈氏有失度，兜氏有孤男，三苗有成驹，桀有侯侈，纣有崇侯虎，<br /><br />&nbsp;&nbsp;&nbsp;&nbsp;晋有优施，此六人者，亡国之臣也。言是如非，言非如是，内险以贼，其外小谨，<br /><br />&nbsp;&nbsp;&nbsp;&nbsp;以徵其善，称道往古，使良事沮；善禅其主，以集精微，乱之以其所好，此夫郎<br /><br />&nbsp;&nbsp;&nbsp;&nbsp;中左右之类者也。往世之主，有得人而身安国存者，有得人而身危国亡者，得人<br /><br />&nbsp;&nbsp;&nbsp;&nbsp;之名一也，而利害相千万也，故人主左右不可不慎也。为人主者诚明於臣之所言，<br /><br />&nbsp;&nbsp;&nbsp;&nbsp;则别贤不肖如黑白矣。<br /><br />&nbsp;&nbsp;&nbsp;&nbsp;若夫许由、续牙、晋伯阳、秦颠颉、卫侨如、狐不稽、重明、董不识、卞随、<br /><br />&nbsp;&nbsp;&nbsp;&nbsp;务光、伯夷、叔齐，此十二人者，皆上见利不喜，下临难不恐，或与之天下而不<br /><br />&nbsp;&nbsp;&nbsp;&nbsp;取，有萃辱之名，则不乐食谷之利。夫见利不喜，上虽厚赏无以劝之；临难不恐，<br /><br />&nbsp;&nbsp;&nbsp;&nbsp;上虽严刑无以威之；此之谓不令之民也。此十二人者，或伏死於窟穴，或槁死於<br /><br />&nbsp;&nbsp;&nbsp;&nbsp;草木，或饥饿於山谷，或沉溺於水泉。有民如此，先古圣王皆不能臣，当今之世，<br /><br />&nbsp;&nbsp;&nbsp;&nbsp;将安用之？<br /><br />&nbsp;&nbsp;&nbsp;&nbsp;若夫关龙逢、王子比干、随季梁、陈泄冶、楚申胥、吴子胥，此六人者，皆<br /><br />&nbsp;&nbsp;&nbsp;&nbsp;疾争强谏以胜其君。言听事行，则如师徒之势；一言而不听，一事而不行，则陵<br /><br />&nbsp;&nbsp;&nbsp;&nbsp;其主以语，待之以其身，虽死家破，要领不属，手足异处，不难为也。如此臣者，<br /><br />&nbsp;&nbsp;&nbsp;&nbsp;先古圣王皆不能忍也，当今之时，将安用之？<br /><br />&nbsp;&nbsp;&nbsp;&nbsp;若夫齐田恒、宋子罕、鲁季孙意如、晋侨如、卫子南劲、郑太宰欣、楚白公、<br /><br />&nbsp;&nbsp;&nbsp;&nbsp;周单荼、燕子之，此九人者之为其臣也，皆朋党比周以事其君，隐正道而行私曲，<br /><br />&nbsp;&nbsp;&nbsp;&nbsp;上逼君，下乱治，援外挠内，亲下以谋上，不难为也。如此臣者，唯圣王智主能<br /><br />&nbsp;&nbsp;&nbsp;&nbsp;禁之，若夫昏乱之君，能见之乎？<br /><br />&nbsp;&nbsp;&nbsp;&nbsp;若夫后稷、皋陶、伊尹、周公旦、太公望、管仲、隰朋、百里奚、蹇叔、舅<br /><br />&nbsp;&nbsp;&nbsp;&nbsp;犯、赵衰、范蠡、大夫种、逢同、华登，此十五人者为其臣也，皆夙兴夜寐，卑<br /><br />&nbsp;&nbsp;&nbsp;&nbsp;身贱体，竦心白意，明刑辟、治官职以事其君，进善言、通道法而不敢矜其善，<br /><br />&nbsp;&nbsp;&nbsp;&nbsp;有成功立事而不敢伐其劳，不难破家以便国，杀身以安主，以其主为高天泰山之<br /><br />&nbsp;&nbsp;&nbsp;&nbsp;尊，而以其身为壑谷f洧之卑，主有明名广誉於国，而身不难受壑谷f洧之卑。<br /><br />&nbsp;&nbsp;&nbsp;&nbsp;如此臣者，虽当昏乱之主尚可致功，藉於显明之主乎？此谓霸王之佐也。<br /><br />&nbsp;&nbsp;&nbsp;&nbsp;若夫周滑之、郑王孙申、陈公孙宁、仪行父、荆芋尹申亥、随少师、越种干、<br /><br />&nbsp;&nbsp;&nbsp;&nbsp;吴王孙C、晋阳成泄、齐竖刁、易牙，此十二人者之为其臣也，皆思小利而忘法<br /><br />&nbsp;&nbsp;&nbsp;&nbsp;义，进则R蔽贤良以阴其主，退则挠乱百官而为祸难，皆辅其君、共其欲，<br /><br />&nbsp;&nbsp;&nbsp;&nbsp;苟得一说於主，虽破国杀众不难为也。有臣如此，虽当圣王尚恐夺之，而况e乱<br /><br />&nbsp;&nbsp;&nbsp;&nbsp;之君，其能无失乎？有臣如此者，皆身死国亡，为天下笑。故周威公身杀，国分<br /><br />&nbsp;&nbsp;&nbsp;&nbsp;为二；郑子阳身杀，国分为三；陈灵公身死於夏徵舒氏；荆灵王死於乾G之上；<br /><br />&nbsp;&nbsp;&nbsp;&nbsp;随亡於荆；吴并於越；智伯灭於晋阳之下；桓公身死七日不收。故曰：谄谀之臣，<br /><br />&nbsp;&nbsp;&nbsp;&nbsp;唯圣王知之，而乱主近之，故至身死国亡。<br /><br />&nbsp;&nbsp;&nbsp;&nbsp;圣王明君则不然，内举不避亲，外举不避雠。是在焉从而举之，非在焉从而<br /><br />&nbsp;&nbsp;&nbsp;&nbsp;罚之。是以贤良遂进而奸邪并退，故一举而能服诸侯。其在记曰：“尧有丹朱，<br /><br />&nbsp;&nbsp;&nbsp;&nbsp;而舜有商均，启有五观，商有太甲，武王有管、蔡。”五王之所诛者，皆父兄子<br /><br />&nbsp;&nbsp;&nbsp;&nbsp;弟之亲也，而所杀亡其身残破其家者何也？以其害国伤民败法类也。观其所举，<br /><br />&nbsp;&nbsp;&nbsp;&nbsp;或在山林薮泽岩穴之间，或在囹圄缧绁Q索之中，或在割烹刍牧饭牛之事。然<br /><br />&nbsp;&nbsp;&nbsp;&nbsp;明主不羞其卑贱也，以其能、为可以明法，便国利民，从而举之，身安名尊。<br /><br />&nbsp;&nbsp;&nbsp;&nbsp;乱主则不然，不知其臣之意行，而任之以国。故小之名卑地削，大之国亡身<br /><br />&nbsp;&nbsp;&nbsp;&nbsp;死，不明於用臣也。无数以度其臣者，必以其众人之口断之。众之所誉，从而说<br /><br />&nbsp;&nbsp;&nbsp;&nbsp;之；众之所非，从而憎之。故为人臣者破家残w，内构党与，外接巷族以为<br /><br />&nbsp;&nbsp;&nbsp;&nbsp;誉，从阴约结以相固也，虚相与爵禄以相劝也。曰：“与我者将利之，不与我者<br /><br />&nbsp;&nbsp;&nbsp;&nbsp;将害之。”众贪其利，劫其威。彼诚喜、则能利己，忌怒、则能害己。众归而民<br /><br />&nbsp;&nbsp;&nbsp;&nbsp;留之，以誉盈於国，发闻於主，主不能理其情，因以为贤。彼又使谲诈之士，外<br /><br />&nbsp;&nbsp;&nbsp;&nbsp;假为诸侯之宠使，假之以舆马，信之以瑞节，镇之以辞令，资之以币帛，使诸侯<br /><br />&nbsp;&nbsp;&nbsp;&nbsp;淫说其主，微挟私而公议。所为使者，异国之主也，所为谈者，左右之人也。主<br /><br />&nbsp;&nbsp;&nbsp;&nbsp;说其言而辩其辞，以此人者天下之贤士也。内外之於左右，其讽一而语同，大者<br /><br />&nbsp;&nbsp;&nbsp;&nbsp;不难卑身尊位以下之，小者高爵重禄以利之。夫奸人之爵禄重而党与弥众，又有<br /><br />&nbsp;&nbsp;&nbsp;&nbsp;奸邪之意，则奸臣愈反而说之，曰：“古之所谓圣君明王者，非长幼弱也及以次<br /><br />&nbsp;&nbsp;&nbsp;&nbsp;序也。以其构党与，聚巷族，逼上弑君而求其利也。”彼曰：“何知其然也？”<br /><br />&nbsp;&nbsp;&nbsp;&nbsp;因曰：“舜逼尧，禹逼舜，汤放桀，武王伐纣，此四王者，人臣弑其君者也，而<br /><br />&nbsp;&nbsp;&nbsp;&nbsp;天下誉之。察四王之情，贪得人之意也；度其行，暴乱之兵也。然四王自广措也，<br /><br />&nbsp;&nbsp;&nbsp;&nbsp;而天下称大焉；自显名也，而天下称明焉。则威足以临天下，利足以盖世，天下<br /><br />&nbsp;&nbsp;&nbsp;&nbsp;从之。”又曰：“以今时之所闻田成子取齐，司城子罕取宋，太宰欣取郑，单氏<br /><br />&nbsp;&nbsp;&nbsp;&nbsp;取周，易牙之取卫，韩、魏、赵三子分晋，此六人，臣之弑其君者也。”奸臣闻<br /><br />&nbsp;&nbsp;&nbsp;&nbsp;此，蹶然举耳以为是也。故内构党与，外摅巷族，观时发事，一举而取国家。且<br /><br />&nbsp;&nbsp;&nbsp;&nbsp;夫内以党与劫弑其君，外以诸侯之权矫易其国，隐正道，持私曲，上禁君，下挠<br /><br />&nbsp;&nbsp;&nbsp;&nbsp;治者，不可胜数也。是何也？则不明於择臣也。记曰：“周宣王以来，亡国数十，<br /><br />&nbsp;&nbsp;&nbsp;&nbsp;其臣弑其君而取国者众矣。”然则难之从内起与从外作者，相半也。能一尽其民<br /><br />&nbsp;&nbsp;&nbsp;&nbsp;力，破国杀身者，尚皆贤主也。若夫转身法易位，全众傅国，最其病也。<br /><br />&nbsp;&nbsp;&nbsp;&nbsp;为人主者，诚明於臣之所言，则虽X弋驰骋，撞钟舞女，国犹且存也。不明<br /><br />&nbsp;&nbsp;&nbsp;&nbsp;臣之所言，虽节俭勤劳，布衣恶食，国犹自亡也。赵之先君敬侯，不修德行，而<br /><br />&nbsp;&nbsp;&nbsp;&nbsp;好纵欲，m身体之所安，耳目之所乐，冬日X弋，夏浮淫，为长夜，数日不废御<br /><br />&nbsp;&nbsp;&nbsp;&nbsp;觞，不能饮者以c灌其口，进退不肃、应对不恭者斩於前。故居处饮食如此其不<br /><br />&nbsp;&nbsp;&nbsp;&nbsp;节也，制刑杀戮如此其无度也，然敬侯享国数十年，兵不顿於敌国，地不亏於四<br /><br />&nbsp;&nbsp;&nbsp;&nbsp;邻，内无君臣百官之乱，外无诸侯邻国之患．明於所以任臣也。燕君子哙，邵公<br /><br />&nbsp;&nbsp;&nbsp;&nbsp;]之后也，地方数千里，持戟数十万，不安子女之乐，不听锺石之声，内不湮@<br /><br />&nbsp;&nbsp;&nbsp;&nbsp;池台榭，外不X弋田猎，又亲操耒耨以修畎亩，子哙之苦身以忧民如此其甚也，<br /><br />&nbsp;&nbsp;&nbsp;&nbsp;虽古之所谓圣王明君者，其勤身而忧世不甚於此矣。然而子哙身死国亡，夺於子<br /><br />&nbsp;&nbsp;&nbsp;&nbsp;之，而天下笑之，此其何故也？不明乎所以任臣也。故曰：人臣有五奸，而主不<br /><br />&nbsp;&nbsp;&nbsp;&nbsp;知也。为人臣者，有侈用财货赂以取誉者，有务庆赏赐予以移众者，有务朋党狗<br /><br />&nbsp;&nbsp;&nbsp;&nbsp;智尊士以擅逞者，有务解免赦罪狱以事威者，有务奉下直曲、怪言、伟服、瑰称<br /><br />&nbsp;&nbsp;&nbsp;&nbsp;以眩民耳目者。此五者明君之所疑也，而圣主之所禁也。去此五者，则Y诈之<br /><br />&nbsp;&nbsp;&nbsp;&nbsp;人不敢北面谈立，文言多、实行寡而不当法者，不敢诬情以谈说。是以群臣居则<br /><br />&nbsp;&nbsp;&nbsp;&nbsp;修身，动则任力，非上之令不敢擅作疾言诬事，此圣王之所以牧臣下也。彼圣主<br /><br />&nbsp;&nbsp;&nbsp;&nbsp;明君，不m疑物以N其臣也。见疑物而无反者，天下鲜矣。故曰：孽有拟m之子，<br /><br />&nbsp;&nbsp;&nbsp;&nbsp;配有拟妻之妾，廷有拟相之臣，臣有拟主之宠，此四者国之所危也。故曰：内宠<br /><br />&nbsp;&nbsp;&nbsp;&nbsp;并后，外宠贰政，枝子配m，大臣拟主，乱之道也。故周记曰：“无尊妾而卑妻，<br /><br />&nbsp;&nbsp;&nbsp;&nbsp;无孽m子而尊小枝，无尊嬖臣而匹上卿，无尊大臣以拟其主也。”四拟者破，则<br /><br />&nbsp;&nbsp;&nbsp;&nbsp;上无意、下无怪也。四拟不破，则陨身灭国矣。</div>
            <div class="link">
                <a id="err-report" href="javascript:void(0)" onClick="report('韩非子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22589,1657116);">加入书签</a><a
                        href="1657115.html">上一页</a>&larr;<a href="index.html">返回列表</a>&rarr;<a
                            href="1657117.html">下一页</a><a id="book-vote" href="javascript:void(0)" onClick="vote(22589);">投推荐票</a><a
                                id="err-report" href="javascript:void(0)" onClick="report('韩非子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657115.html"; var next_page = "1657117.html"; var index_page = "index.html"; var sortid = "9"; var article_id = "22589"; var chapter_id = "1657116"; var articlename = "韩非子"; var chaptername = " 说疑第四十四"; var author = "韩非"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>