<!DOCTYPE html>
<html>
<head>
<meta charset="gbk" />
<title>韩非子- 八经第四十八-在线阅读-哈西文学网</title>
<meta name="keywords" content="韩非，韩非子， 八经第四十八全文， 八经第四十八在线阅读 哈西文学网" />
<meta name="description" content="哈西文学网提供韩非的韩非子  八经第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22589/1657120.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22589/1657120.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 韩非子</div>
		<div class="fr"><a id="add-bookcase" href="javascript:void(0)" onClick="addbookcase(22589,0);">加入书架</a>|<a id="book-vote" href="javascript:void(0)" onClick="vote(22589);">投推荐票</a>|<a id="err-report" href="javascript:void(0)" onClick="report('韩非子出错啦!');">错误举报</a>|<a href="https://www.haxi88.com/files/article/info/22/22589.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 八经第四十八</h1>
            <div class="link xb">
                <a href="1657119.html">上一页</a>&larr;<a href="index.html">返回列表</a>&rarr;<a
                    href="1657121.html">下一页</a></div>			
            <div id="BookText">&nbsp;&nbsp;&nbsp;&nbsp;一、因情<br /><br />&nbsp;&nbsp;&nbsp;&nbsp;凡治天下，必因人情。人情者，有好恶，故赏罚可用；赏罚可用则禁令可立<br /><br />&nbsp;&nbsp;&nbsp;&nbsp;而治道具矣。君执柄以处势，故令行禁止。柄者，杀生之制也；势者，胜众之资<br /><br />&nbsp;&nbsp;&nbsp;&nbsp;也。废置无度则权渎，赏罚下共则威分。是以明主不怀爱而听，不留说而计。故<br /><br />&nbsp;&nbsp;&nbsp;&nbsp;听言不参则权分乎奸，智力不用则君穷乎臣。故明主之行制也天，其用人也鬼。<br /><br />&nbsp;&nbsp;&nbsp;&nbsp;天则不非，鬼则不困。势行教严逆而不违，毁誉一行而不议。故赏贤罚暴，举善<br /><br />&nbsp;&nbsp;&nbsp;&nbsp;之至者也；赏暴罚贤，举恶之至者也；是谓赏同罚异。赏莫如厚，使民利之；誉<br /><br />&nbsp;&nbsp;&nbsp;&nbsp;莫如美，使民荣之；诛莫如重，使民畏之；毁莫如恶，使民耻之。然后一行其法，<br /><br />&nbsp;&nbsp;&nbsp;&nbsp;禁诛於私家。不害功罪赏罚必知之，知之道尽矣。<br /><br />&nbsp;&nbsp;&nbsp;&nbsp;二、主道<br /><br />&nbsp;&nbsp;&nbsp;&nbsp;力不敌众，智不尽物。与其用一人，不如用一国。故智力敌而群物胜，揣中<br /><br />&nbsp;&nbsp;&nbsp;&nbsp;则私劳，不中则在过。下君尽己之能，中君尽人之力，上君尽人之智。是以事至<br /><br />&nbsp;&nbsp;&nbsp;&nbsp;而结智，一听而公会。听不一则后悖於前，后悖於前则愚智不分；不公会则犹豫<br /><br />&nbsp;&nbsp;&nbsp;&nbsp;而不断，不断则事留。自取一听，则毋堕壑之累。故使之讽，讽定而怒。是以言<br /><br />&nbsp;&nbsp;&nbsp;&nbsp;陈之日，必有k籍，结智者事发而验，结能者功见而谋。成败有徵，赏罚随之。<br /><br />&nbsp;&nbsp;&nbsp;&nbsp;事成则君收其功，规败则臣任其罪。君人者合符犹不亲，而况於力乎？事智犹不<br /><br />&nbsp;&nbsp;&nbsp;&nbsp;亲，而况於悬乎？故非用人也不取同，同则君怒。使人相用则君神，君神则下尽。<br /><br />&nbsp;&nbsp;&nbsp;&nbsp;下尽下则臣上不因君而主道毕矣。<br /><br />&nbsp;&nbsp;&nbsp;&nbsp;三、起乱<br /><br />&nbsp;&nbsp;&nbsp;&nbsp;知臣主之异利者王，以为同者劫，与共事者杀。故明主审公私之分，审利害<br /><br />&nbsp;&nbsp;&nbsp;&nbsp;之地，奸乃无所乘。乱之所生六也：主母，后姬，子姓，弟兄，大臣，显贤。任<br /><br />&nbsp;&nbsp;&nbsp;&nbsp;吏责臣，主母不放。礼施异等，后姬不疑。分势不贰，庶m不争。权籍不失，兄<br /><br />&nbsp;&nbsp;&nbsp;&nbsp;弟不侵。下不一门，大臣不拥。禁赏必行，显贤不乱。臣有二因，谓外内也。外<br /><br />&nbsp;&nbsp;&nbsp;&nbsp;曰畏，内曰爱。所畏之求得，所爱之言听，此乱臣之所因也。外国之置诸吏者，<br /><br />&nbsp;&nbsp;&nbsp;&nbsp;结诛亲恐剜，则外不籍矣。爵禄循功，请者俱罪，则内不因矣。外不籍，内<br /><br />&nbsp;&nbsp;&nbsp;&nbsp;不因，则奸宄塞矣。官袭节而进，以至大任，智也。其位至而任大者，以三节持<br /><br />&nbsp;&nbsp;&nbsp;&nbsp;之，曰质、曰镇、曰固。亲戚妻子，质也。爵禄厚而必，镇也。参伍贵帑，固也。<br /><br />&nbsp;&nbsp;&nbsp;&nbsp;贤者止於质，贪饕化於镇，奸邪穷於固。忍不制则下上，小不除则大诛，而名实<br /><br />&nbsp;&nbsp;&nbsp;&nbsp;当则径之。生害事，死伤名，则行饮食；不然，而与其雠；此谓除阴奸也。翳曰<br /><br />&nbsp;&nbsp;&nbsp;&nbsp;诡，诡曰易。见功而赏，见罪而罚，而诡乃止。是非不泄，说谏不通，而易乃不<br /><br />&nbsp;&nbsp;&nbsp;&nbsp;用。父兄贤良播出曰游祸，其患邻敌多资。J辱之人近习曰狎贼，其患发忿疑辱<br /><br />&nbsp;&nbsp;&nbsp;&nbsp;之心生。藏怒持罪而不发曰增乱，其患徼幸妄举之人起。大臣两重、提衡而不p<br /><br />&nbsp;&nbsp;&nbsp;&nbsp;曰卷祸，其患家隆劫杀之难作。脱易不自神曰弹威，其患贼夫G毒之乱起。此<br /><br />&nbsp;&nbsp;&nbsp;&nbsp;五患者，人主之不知，则有劫杀之事，废置之事，生於内则治，生於外则乱。是<br /><br />&nbsp;&nbsp;&nbsp;&nbsp;以明主以功论之内，而以利资之外，故其国治而敌乱。即乱之道，臣憎则起外若<br /><br />&nbsp;&nbsp;&nbsp;&nbsp;眩，臣爱则起内若药。<br /><br />&nbsp;&nbsp;&nbsp;&nbsp;四、立道<br /><br />&nbsp;&nbsp;&nbsp;&nbsp;参伍之道：行参以谋多，揆伍以责失；行参必拆，揆伍必怒。不折则渎上，<br /><br />&nbsp;&nbsp;&nbsp;&nbsp;不怒则相和。折之微足以知多寡，怒之前不及其众。观听之势，其徵在比周而赏<br /><br />&nbsp;&nbsp;&nbsp;&nbsp;异也。诛毋谒而罪同。言会众端，必揆之以地，谋之以天，验之以物，参之以人。<br /><br />&nbsp;&nbsp;&nbsp;&nbsp;四徵者符，乃可以观矣。参言以知其诚，易视以改其泽，执见以得非常。一用以<br /><br />&nbsp;&nbsp;&nbsp;&nbsp;务近习，重言以惧远使，举往以悉其前，即迩以知其内，疏置以知其外，握明以<br /><br />&nbsp;&nbsp;&nbsp;&nbsp;问所，诡使以绝黩泄，倒言以尝所疑，论反以得阴奸，设谏以纲独为，举错以<br /><br />&nbsp;&nbsp;&nbsp;&nbsp;观奸动，明说以诱避过，卑m以观直谄，宣闻以通未见，作斗以散朋党，深一以<br /><br />&nbsp;&nbsp;&nbsp;&nbsp;警众心，泄异以易其虑。似类则合其参，陈过则明其固，知罪辟罪以止威，阴使<br /><br />&nbsp;&nbsp;&nbsp;&nbsp;时循以省衰，渐更以离通比，下约以侵其上，相室约其廷臣，廷臣约其官属，兵<br /><br />&nbsp;&nbsp;&nbsp;&nbsp;士约其军吏，遣使约其行介，县令约其辟吏，郎中约其左右，后姬约其宫媛，此<br /><br />&nbsp;&nbsp;&nbsp;&nbsp;之谓条达之道。言通事泄则术不行。<br /><br />&nbsp;&nbsp;&nbsp;&nbsp;五、参言<br /><br />&nbsp;&nbsp;&nbsp;&nbsp;明主，其务在周密。是以喜见则德偿，怒见则威分。故明主之言隔塞而不通，<br /><br />&nbsp;&nbsp;&nbsp;&nbsp;周密而不见。故以一得十者下道也，以十得一者上道也。明主兼行上下，故奸无<br /><br />&nbsp;&nbsp;&nbsp;&nbsp;所失。伍、官、连、县而邻，谒过赏，失过诛。上之於下，下之於上，亦然。是<br /><br />&nbsp;&nbsp;&nbsp;&nbsp;故上下贵贱相畏以法，相诲以和。民之性，有生之实，有生之名。为君者有贤知<br /><br />&nbsp;&nbsp;&nbsp;&nbsp;之名，有赏罚之实。名实俱至，故福善必闻矣。<br /><br />&nbsp;&nbsp;&nbsp;&nbsp;六、听法<br /><br />&nbsp;&nbsp;&nbsp;&nbsp;听不参则无以责下，言不督乎用则邪说当上。言之为物也以多信，不然之物，<br /><br />&nbsp;&nbsp;&nbsp;&nbsp;十人云疑，百人然乎，千人不可解也。呐者言之疑，辩者言之信。奸之食上也，<br /><br />&nbsp;&nbsp;&nbsp;&nbsp;取资乎众；籍信乎辩，而以类饰其私。人主不餍忿而待合参，其势资下也。有道<br /><br />&nbsp;&nbsp;&nbsp;&nbsp;之主，听言、督其用，课其功，功课而赏罚生焉，故无用之辩不留朝。任事者知<br /><br />&nbsp;&nbsp;&nbsp;&nbsp;不足以治职，则放官收。说大而夸则穷端，故奸得而怒。无故而不当为诬，诬而<br /><br />&nbsp;&nbsp;&nbsp;&nbsp;罪臣。言必有报，说必责用也，故朋党之言不上闻。凡听之道，人臣忠论以闻奸，<br /><br />&nbsp;&nbsp;&nbsp;&nbsp;博论以内一，人主不智则奸得资。明主之道，己喜则求其所纳，己怒则察其所构；<br /><br />&nbsp;&nbsp;&nbsp;&nbsp;论於已变之后，以得毁誉公私之徵。众谏以效智，使君自取一以避罪。故众之谏<br /><br />&nbsp;&nbsp;&nbsp;&nbsp;也，败君之取也。无副言於上以设将然，今符言於后以知谩诚语。明主之道，臣<br /><br />&nbsp;&nbsp;&nbsp;&nbsp;不得两谏，必任其一；语不得擅行，必合其参；故奸无道进矣。<br /><br />&nbsp;&nbsp;&nbsp;&nbsp;七、类柄<br /><br />&nbsp;&nbsp;&nbsp;&nbsp;官之重也，毋法也；法之息也，上也。上无度则官擅为，官擅为故奉重<br /><br />&nbsp;&nbsp;&nbsp;&nbsp;无前，奉重无前则徵多，徵多故富。官之富重也，乱功之所生也。明主之道，取<br /><br />&nbsp;&nbsp;&nbsp;&nbsp;於任，贤於官，赏於功；言程、主喜俱必利，不当、主怒俱必害，则人不私父兄<br /><br />&nbsp;&nbsp;&nbsp;&nbsp;而进其仇雠。势足以行法，奉足以给事，而私无所生，故民劳苦而轻官。任事也<br /><br />&nbsp;&nbsp;&nbsp;&nbsp;毋重，使其宠必在爵；处官者毋私，使其利必在禄；故民尊爵而重禄。爵禄所以<br /><br />&nbsp;&nbsp;&nbsp;&nbsp;赏也，民重所以赏也则国治。刑之烦也，名之缪也，赏誉不当则民疑。民之重名<br /><br />&nbsp;&nbsp;&nbsp;&nbsp;与其重赏也均。赏者有诽焉，不足以劝；罚者有誉焉，不足以禁。明主之道，赏<br /><br />&nbsp;&nbsp;&nbsp;&nbsp;必出乎公利，名必在乎为上。赏誉同轨，非诛俱行，然则民无荣於赏之内。有重<br /><br />&nbsp;&nbsp;&nbsp;&nbsp;罚者必有恶名，故民畏。罚所以禁也，民畏所以禁则国治矣。<br /><br />&nbsp;&nbsp;&nbsp;&nbsp;八、立威<br /><br />&nbsp;&nbsp;&nbsp;&nbsp;行义示则主威分，慈仁听则法制毁。民以制畏上，而上以势卑下，故下肆很<br /><br />&nbsp;&nbsp;&nbsp;&nbsp;触而荣於轻君之俗，则主威分。民以法难犯上，而上以法挠慈仁，故下明爱施而<br /><br />&nbsp;&nbsp;&nbsp;&nbsp;务赇纹之政，是以法令隳。尊私行以贰主威，行赇纹以疑法，听之则乱治，不听<br /><br />&nbsp;&nbsp;&nbsp;&nbsp;则谤主，故君轻乎位而法乱乎官，此之谓无常之国。明主之道，臣不得以行义成<br /><br />&nbsp;&nbsp;&nbsp;&nbsp;荣，不得以家利为功。功名所生，必出於官法；法之所外，虽有难行，不以显焉；<br /><br />&nbsp;&nbsp;&nbsp;&nbsp;故民无以私名。设法度以齐民，信赏罚以尽民能，明诽誉以劝沮，名号、赏罚、<br /><br />&nbsp;&nbsp;&nbsp;&nbsp;法令三隅，故大臣有行则尊君，百姓有功则利上，此之谓有道之国也。</div>
            <div class="link">
                <a id="err-report" href="javascript:void(0)" onClick="report('韩非子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22589,1657120);">加入书签</a><a
                        href="1657119.html">上一页</a>&larr;<a href="index.html">返回列表</a>&rarr;<a
                            href="1657121.html">下一页</a><a id="book-vote" href="javascript:void(0)" onClick="vote(22589);">投推荐票</a><a
                                id="err-report" href="javascript:void(0)" onClick="report('韩非子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657119.html"; var next_page = "1657121.html"; var index_page = "index.html"; var sortid = "9"; var article_id = "22589"; var chapter_id = "1657120"; var articlename = "韩非子"; var chaptername = " 八经第四十八"; var author = "韩非"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>