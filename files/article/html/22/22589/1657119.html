<!DOCTYPE html>
<html>
<head>
<meta charset="gbk" />
<title>韩非子- 八说第四十七-在线阅读-哈西文学网</title>
<meta name="keywords" content="韩非，韩非子， 八说第四十七全文， 八说第四十七在线阅读 哈西文学网" />
<meta name="description" content="哈西文学网提供韩非的韩非子  八说第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22589/1657119.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22589/1657119.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 韩非子</div>
		<div class="fr"><a id="add-bookcase" href="javascript:void(0)" onClick="addbookcase(22589,0);">加入书架</a>|<a id="book-vote" href="javascript:void(0)" onClick="vote(22589);">投推荐票</a>|<a id="err-report" href="javascript:void(0)" onClick="report('韩非子出错啦!');">错误举报</a>|<a href="https://www.haxi88.com/files/article/info/22/22589.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 八说第四十七</h1>
            <div class="link xb">
                <a href="1657118.html">上一页</a>&larr;<a href="index.html">返回列表</a>&rarr;<a
                    href="1657120.html">下一页</a></div>			
            <div id="BookText">&nbsp;&nbsp;&nbsp;&nbsp;为故人行私谓之不弃，以公财分施谓之仁人，轻禄重身谓之君子，枉法曲亲<br /><br />&nbsp;&nbsp;&nbsp;&nbsp;谓之有行，弃官宠交谓之有侠，离世遁上谓之高傲，交争逆令谓之刚材，行惠取<br /><br />&nbsp;&nbsp;&nbsp;&nbsp;众谓之得民。不弃者吏有奸也，仁人者公财损也，君子者民难使也，有行者法制<br /><br />&nbsp;&nbsp;&nbsp;&nbsp;毁也，有侠者官职旷也，高傲者民不事也，刚材者令不行也，得民者君上孤也。<br /><br />&nbsp;&nbsp;&nbsp;&nbsp;此八者匹夫之私誉，人主之大败也。反此八者，匹夫之私毁，人主之公利也。人<br /><br />&nbsp;&nbsp;&nbsp;&nbsp;主不察社稷之利害，而用匹夫之私誉，索国之无危乱，不可得矣。<br /><br />&nbsp;&nbsp;&nbsp;&nbsp;任人以事，存亡治乱之机也。无术以任人，无所任而不败。人君之所任，非<br /><br />&nbsp;&nbsp;&nbsp;&nbsp;辩智则修洁也。任人者，使有势也；智士者未必信也；为多其智，因惑其信也；<br /><br />&nbsp;&nbsp;&nbsp;&nbsp;以智士之计，处乘势之资而为其私急，则君必欺焉。为智者之不可信也，故任修<br /><br />&nbsp;&nbsp;&nbsp;&nbsp;士；者，使断事也，修士者未必智；为洁其身，因惑其智；以愚人之所福处<br /><br />&nbsp;&nbsp;&nbsp;&nbsp;治事之官而为其所然；则事必乱矣。故无术以用人，任智则君欺，任修则君事乱，<br /><br />&nbsp;&nbsp;&nbsp;&nbsp;此无术之患也。明君之道，贱德义贵，下必坐上，决诚以参，听无门户，故智者<br /><br />&nbsp;&nbsp;&nbsp;&nbsp;不得诈欺。计功而行赏，程能而授事，察端而观失，有过者罪，有能者得，故愚<br /><br />&nbsp;&nbsp;&nbsp;&nbsp;者不任事。智者不敢欺，愚者不得断，则事无失矣。<br /><br />&nbsp;&nbsp;&nbsp;&nbsp;察士然后能知之，不可以为令，夫民不尽察。贤者然后能行之，不可以为法，<br /><br />&nbsp;&nbsp;&nbsp;&nbsp;夫民不尽贤。杨朱、墨翟，天下之所察也，干世乱而卒不决，虽察而不可以为官<br /><br />&nbsp;&nbsp;&nbsp;&nbsp;职之令。鲍焦、华角，天下之所贤也，鲍焦木枯，华角赴河，虽贤不可以为耕战<br /><br />&nbsp;&nbsp;&nbsp;&nbsp;之士。故人主之察，智士尽其辩焉；人主之所尊，能士尽其行焉。今世主察无用<br /><br />&nbsp;&nbsp;&nbsp;&nbsp;之辩，尊远功之行，索国之富强，不可得也。博习辩智如孔、墨，孔、墨不耕耨，<br /><br />&nbsp;&nbsp;&nbsp;&nbsp;则国何得焉？修孝寡欲如曾、史，曾、史不战攻，则国何利焉？匹夫有私便，人<br /><br />&nbsp;&nbsp;&nbsp;&nbsp;主有公利。不作而养足，不仕而名显，此私便也。息文学而明法度，塞私便而一<br /><br />&nbsp;&nbsp;&nbsp;&nbsp;功劳，此公利也。错法以道民也而又贵文学，则民之所师法也疑。赏功以劝民也<br /><br />&nbsp;&nbsp;&nbsp;&nbsp;而又尊行修，则民之产利也惰。夫贵文学以疑法，尊行修以贰功，索国之富强，<br /><br />&nbsp;&nbsp;&nbsp;&nbsp;不可得也。<br /><br />&nbsp;&nbsp;&nbsp;&nbsp;|笏干戚，不m有方铁；登降周旋，不逮日中奏百；狸首射侯，不当强弩<br /><br />&nbsp;&nbsp;&nbsp;&nbsp;趋发；干城距冲，不若堙穴伏病９湃素届兜拢中世逐於智，当今争於力。古者<br /><br />&nbsp;&nbsp;&nbsp;&nbsp;寡事而备简，朴陋而不尽，故有珧而推车者。古者人寡而相亲，物多而轻利<br /><br />&nbsp;&nbsp;&nbsp;&nbsp;易让，故有揖让而传天下者。然则行揖让，高慈惠，而道仁厚，皆推政也。处多<br /><br />&nbsp;&nbsp;&nbsp;&nbsp;事之时，用寡事之器，非智者之备也；当大争之世而循揖让之轨，非圣人之治也。<br /><br />&nbsp;&nbsp;&nbsp;&nbsp;故智者不乘推车，圣人不行推政也。<br /><br />&nbsp;&nbsp;&nbsp;&nbsp;法所以制事，事所以名功也。法有立而有难，权其难而事成则立之；事成而<br /><br />&nbsp;&nbsp;&nbsp;&nbsp;有害，权其害而功多则为之。无难之法，无害之功，天下无有也。是以拔千丈之<br /><br />&nbsp;&nbsp;&nbsp;&nbsp;都，败十万之众，死伤者军之乘，甲兵折挫，士卒死伤，而贺战胜得地者，出其<br /><br />&nbsp;&nbsp;&nbsp;&nbsp;小害计其大利也。夫沐者有弃发，除者伤血肉，为人见其难，因释其业，是无术<br /><br />&nbsp;&nbsp;&nbsp;&nbsp;之事也。先圣有言曰：“规有摩，而水有波，我欲更之，无奈之何！”此通权之<br /><br />&nbsp;&nbsp;&nbsp;&nbsp;言也。是以说有必立而旷於实者，言有辞拙而急於用者，故圣人不求无害之言，<br /><br />&nbsp;&nbsp;&nbsp;&nbsp;而务无易之事。人之不事衡石者，非贞廉而远利也，石不能为人多少，衡不能为<br /><br />&nbsp;&nbsp;&nbsp;&nbsp;人轻重，求索不能得，故人不事也。明主之国，官不敢枉法，吏不敢为私，货赂<br /><br />&nbsp;&nbsp;&nbsp;&nbsp;不行，是境内之事尽如衡石也。此其臣有奸者必知，知者必诛。是以有道之主，<br /><br />&nbsp;&nbsp;&nbsp;&nbsp;不求清洁之吏，而务必知之术也。<br /><br />&nbsp;&nbsp;&nbsp;&nbsp;慈母之於弱子也，爱不可为前。然而弱子有僻行，使之随师；有恶病，使之<br /><br />&nbsp;&nbsp;&nbsp;&nbsp;事医。不随师则陷於刑，不事医则疑於死。慈母虽爱，无益於振刑救死。则存子<br /><br />&nbsp;&nbsp;&nbsp;&nbsp;者非爱也，子母之性，爱也。臣主之权，k也。母不能以爱存家，君安能以爱持<br /><br />&nbsp;&nbsp;&nbsp;&nbsp;国？明主者，通於富强则可以得欲矣。故谨於听治，富强之法也。明其法禁，察<br /><br />&nbsp;&nbsp;&nbsp;&nbsp;其谋计。法明则内无变乱之患，计得则外无死虏之祸。故存国者，非仁义也。仁<br /><br />&nbsp;&nbsp;&nbsp;&nbsp;者，慈惠而轻财者也；暴者，心毅而易诛者也。慈惠则不忍，轻财则好与。心毅<br /><br />&nbsp;&nbsp;&nbsp;&nbsp;则憎心见於下，易诛则妄杀加於人。不忍则罚多宥赦，好与则赏多无功。憎心见<br /><br />&nbsp;&nbsp;&nbsp;&nbsp;则下怨其上，妄诛则民将背叛。故仁人在位，下肆而轻犯禁法，偷幸而望於上；<br /><br />&nbsp;&nbsp;&nbsp;&nbsp;暴人在位，则法令妄而臣主乖，民怨而乱心生。故曰：仁暴者，皆亡国者也。<br /><br />&nbsp;&nbsp;&nbsp;&nbsp;不能具美食而劝饿人饭，不为能活饿者也；不能辟草生粟而劝贷施赏赐，不<br /><br />&nbsp;&nbsp;&nbsp;&nbsp;能为富民者也。今学者之言也，不务本作而好末事，知道虚圣以说民，此劝饭之<br /><br />&nbsp;&nbsp;&nbsp;&nbsp;说。劝饭之说，明主不受也。<br /><br />&nbsp;&nbsp;&nbsp;&nbsp;书约而弟子辩，法省而民讼简。是以圣人之书必著论，明主之法必详事。尽<br /><br />&nbsp;&nbsp;&nbsp;&nbsp;思虑，揣得失，智者之所难也；无思无虑，挈前言而责后功，愚者之所易也。明<br /><br />&nbsp;&nbsp;&nbsp;&nbsp;主虑愚者之所易，以责智者之所难，故智虑力劳不用而国治也。<br /><br />&nbsp;&nbsp;&nbsp;&nbsp;使人不衣不食而不饥不寒，又不恶死，则无事上之意。意欲不宰於君，则不<br /><br />&nbsp;&nbsp;&nbsp;&nbsp;可使也。<br /><br />&nbsp;&nbsp;&nbsp;&nbsp;今生杀之柄在大臣，而主令得行者，未尝有也。虎豹必不用其爪牙而与鼷鼠<br /><br />&nbsp;&nbsp;&nbsp;&nbsp;同威，万金之家，必不用其富厚而与监门同资。有土之君，说人不能利，恶人不<br /><br />&nbsp;&nbsp;&nbsp;&nbsp;能害，索人欲畏重己，不可得也。<br /><br />&nbsp;&nbsp;&nbsp;&nbsp;明主之国，有贵臣无重臣。贵臣者，爵尊而官大也；重臣者，言听而力多者<br /><br />&nbsp;&nbsp;&nbsp;&nbsp;也。明主之国，迁官袭级，官爵受功，故有贵臣。言不度行，而有伪必诛，故无<br /><br />&nbsp;&nbsp;&nbsp;&nbsp;重臣也。</div>
            <div class="link">
                <a id="err-report" href="javascript:void(0)" onClick="report('韩非子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22589,1657119);">加入书签</a><a
                        href="1657118.html">上一页</a>&larr;<a href="index.html">返回列表</a>&rarr;<a
                            href="1657120.html">下一页</a><a id="book-vote" href="javascript:void(0)" onClick="vote(22589);">投推荐票</a><a
                                id="err-report" href="javascript:void(0)" onClick="report('韩非子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657118.html"; var next_page = "1657120.html"; var index_page = "index.html"; var sortid = "9"; var article_id = "22589"; var chapter_id = "1657119"; var articlename = "韩非子"; var chaptername = " 八说第四十七"; var author = "韩非"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>