<!DOCTYPE html>
<html>
<head>
<meta charset="gbk" />
<title>尹文子- 大道上-在线阅读-哈西文学网</title>
<meta name="keywords" content="尹文，尹文子， 大道上全文， 大道上在线阅读 哈西文学网" />
<meta name="description" content="哈西文学网提供尹文的尹文子  大道上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22618/1657489.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22618/1657489.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 尹文子</div>
		<div class="fr"><a id="add-bookcase" href="javascript:void(0)" onClick="addbookcase(22618,0);">加入书架</a>|<a id="book-vote" href="javascript:void(0)" onClick="vote(22618);">投推荐票</a>|<a id="err-report" href="javascript:void(0)" onClick="report('尹文子出错啦!');">错误举报</a>|<a href="https://www.haxi88.com/files/article/info/22/22618.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 大道上</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1657490.html">下一页</a></div>			
            <div id="BookText">&nbsp;&nbsp;&nbsp;&nbsp;大道无形，称器有名。名也者，正形者也。形正由名，则名不可差。故仲尼<br /><br />&nbsp;&nbsp;&nbsp;&nbsp;云“必也正名乎！名不正，则言不顺”也。大道不称，众有必名。生于不称，则<br /><br />&nbsp;&nbsp;&nbsp;&nbsp;群形自得其方圆。名生于方圆，则众名得其所称也。大道治者，则名、法、儒、<br /><br />&nbsp;&nbsp;&nbsp;&nbsp;墨自废。以名、法、儒、墨治者，则不得离道。老子曰：“道者万物之奥，善人<br /><br />&nbsp;&nbsp;&nbsp;&nbsp;之宝，不善人之所宝。”是道治者，谓之善人；藉名、法、儒、墨者，谓之不善<br /><br />&nbsp;&nbsp;&nbsp;&nbsp;人。善人之与不善人，名分日离，不待审察而得也。道不足以治则用法，法不足<br /><br />&nbsp;&nbsp;&nbsp;&nbsp;以治则用术，术不足以治则用权，权不足以治则用势。势用则反权，权用则反术，<br /><br />&nbsp;&nbsp;&nbsp;&nbsp;术用则反法，法用则反道，道用则无为而自治。故穷则徼终，徼终则反始。始终<br /><br />&nbsp;&nbsp;&nbsp;&nbsp;相袭，无穷极也。<br /><br />&nbsp;&nbsp;&nbsp;&nbsp;有形者必有名，有名者未必有形。形而不名，未必失其方圆白黑之实。名而<br /><br />&nbsp;&nbsp;&nbsp;&nbsp;不可不寻名以检其差。故亦有名以检形，形以定名，名以定事，事以检名。察其<br /><br />&nbsp;&nbsp;&nbsp;&nbsp;所以然，则形名之与事物，无所隐其理矣。<br /><br />&nbsp;&nbsp;&nbsp;&nbsp;名有三科，法有四呈。一曰命物之名，方圆白黑是也；二曰毁誉之名，善恶<br /><br />&nbsp;&nbsp;&nbsp;&nbsp;贵贱是也；三曰况谓之名，贤愚爱憎是也。一曰不变之法，君臣上下是也；二曰<br /><br />&nbsp;&nbsp;&nbsp;&nbsp;齐俗之法，能鄙同异是也；三曰治众之法，庆赏刑罚是也；四曰平准之法，律度<br /><br />&nbsp;&nbsp;&nbsp;&nbsp;权量是也。<br /><br />&nbsp;&nbsp;&nbsp;&nbsp;术者，人君之所密用，群下不可妄窥；势者，制法之利器，群下不可妄为。<br /><br />&nbsp;&nbsp;&nbsp;&nbsp;人君有术而使群下得窥，非术之奥者；有势而使群下得为，非势之重者。大要在<br /><br />&nbsp;&nbsp;&nbsp;&nbsp;乎先正名分，使不相侵杂。然后术可秘，势可专。名者，名形者也；形者，应名<br /><br />&nbsp;&nbsp;&nbsp;&nbsp;者也。然形非正名也，名非正形也。则形之与名居然别矣。不可相乱，亦不可相<br /><br />&nbsp;&nbsp;&nbsp;&nbsp;无。无名，故大道无称；有名，故名以正形。今万物具存，不以名正之，则乱；<br /><br />&nbsp;&nbsp;&nbsp;&nbsp;万名具列，不以形应之，则乖。故形名者，不可不正也。善名命善，恶名命恶。<br /><br />&nbsp;&nbsp;&nbsp;&nbsp;故善有善名，恶有恶名。圣贤仁智，命善者也；顽ㄐ子蓿命恶者也。今即圣贤<br /><br />&nbsp;&nbsp;&nbsp;&nbsp;仁智之名，以求圣贤仁智之实，未之或尽也。即顽ㄐ子拗名，以求顽ㄐ子<br /><br />&nbsp;&nbsp;&nbsp;&nbsp;之实，亦未或尽也。使善恶尽然有分，虽未能尽物之实，犹不患其差也。故曰：<br /><br />&nbsp;&nbsp;&nbsp;&nbsp;名不可不辨也。<br /><br />&nbsp;&nbsp;&nbsp;&nbsp;名称者，别彼此而检虚实者也。自古至今，莫不用此而得，用彼而失。失者，<br /><br />&nbsp;&nbsp;&nbsp;&nbsp;由名分混；得者，由名分察。今亲贤而疏不肖，赏善而罚恶。贤不肖善恶之名宜<br /><br />&nbsp;&nbsp;&nbsp;&nbsp;在彼，亲疏赏罚之称宜属我。我之与彼，又复一名，名之察者也。名贤不肖为亲<br /><br />&nbsp;&nbsp;&nbsp;&nbsp;疏，名善恶为赏罚，合彼我之一称而不别之，名之混者也。故曰：名称者，不可<br /><br />&nbsp;&nbsp;&nbsp;&nbsp;不察也。语曰“好牛”，又曰，不可不察也。好则物之通称，牛则物之定形，以<br /><br />&nbsp;&nbsp;&nbsp;&nbsp;通称随定形，不可穷极者也。设复言“好马”，则复连于马矣，则好所通无方也。<br /><br />&nbsp;&nbsp;&nbsp;&nbsp;设复言“好人”，则彼属于人矣。则“好”非“人”，“人”非“好”也。则<br /><br />&nbsp;&nbsp;&nbsp;&nbsp;“好牛”、“好马”、“好人”之名自离矣。故曰：名分不可相乱也。<br /><br />&nbsp;&nbsp;&nbsp;&nbsp;五色、五声、五臭、五味，凡四类，自然存焉天地之间，而不期为人用。人<br /><br />&nbsp;&nbsp;&nbsp;&nbsp;必用之，终身各有好恶，而不能辨其名分。名宜属彼，分宜属我。我爱白而憎黑，<br /><br />&nbsp;&nbsp;&nbsp;&nbsp;韵商而舍徵，好膻而恶焦，嗜甘而逆苦。白黑、商徵、膻焦、甘苦，彼之名也；<br /><br />&nbsp;&nbsp;&nbsp;&nbsp;爱憎、韵舍、好恶、嗜逆，我之分也。定此名分，则万事不乱也。故人以“度”<br /><br />&nbsp;&nbsp;&nbsp;&nbsp;审长短，以“量”受少多，以“衡”平轻重，以“律”均清浊，以“名”稽虚实，<br /><br />&nbsp;&nbsp;&nbsp;&nbsp;以“法”定治乱，以简治烦惑，以易御险难。万事皆归于一，百度皆准于法。归<br /><br />&nbsp;&nbsp;&nbsp;&nbsp;一者，简之至；准法者，易之极。如此则顽聋瞽，可与察慧聪明同其治也。<br /><br />&nbsp;&nbsp;&nbsp;&nbsp;天下万事，不可备能，责其备能于一人，则贤圣其犹病诸。设一人能备天下<br /><br />&nbsp;&nbsp;&nbsp;&nbsp;之事，则左右前后之宜、远近迟疾之间，必有不兼者焉。苟有不兼，于治阙矣。<br /><br />&nbsp;&nbsp;&nbsp;&nbsp;全治而无阙者，大小、多少，各当其分；农商工仕，不易其业。老农、长商、习<br /><br />&nbsp;&nbsp;&nbsp;&nbsp;工、旧仕，莫不存焉，则处上者何事哉？故有理而无益于治者，君子弗言；有能<br /><br />&nbsp;&nbsp;&nbsp;&nbsp;而无益于事者，君子弗为。君子非乐有言，有益于治，不得不言。君子非乐有为，<br /><br />&nbsp;&nbsp;&nbsp;&nbsp;有益于事，不得不为。故所言者不出于名法权术，所为者不出于农稼军阵，周务<br /><br />&nbsp;&nbsp;&nbsp;&nbsp;而已，故明主任之。治外之理，小人之所必言；事外之能，小人之所必为。小人<br /><br />&nbsp;&nbsp;&nbsp;&nbsp;亦知言有损于治，而不能不言；小人亦知能有损于事，而不能不为。故所言者极<br /><br />&nbsp;&nbsp;&nbsp;&nbsp;于儒墨是非之辨，所为者极于坚伪偏抗之行，求名而已，故明主诛之。故古语曰：<br /><br />&nbsp;&nbsp;&nbsp;&nbsp;“不知无害为君子，知之无损为小人。工匠不能，无害于巧；君子不知，无害于<br /><br />&nbsp;&nbsp;&nbsp;&nbsp;治。”此言信矣。<br /><br />&nbsp;&nbsp;&nbsp;&nbsp;为善使人不能得从，此独善也；为巧使人不能得从，此独巧也；未尽善巧之<br /><br />&nbsp;&nbsp;&nbsp;&nbsp;理。为善与众行之，为巧与众能之，此善之善者，巧之巧者也。故所贵圣人之治，<br /><br />&nbsp;&nbsp;&nbsp;&nbsp;不贵其独治，贵其能与众共治也；所贵工之巧，不贵其独巧，贵其能与众共<br /><br />&nbsp;&nbsp;&nbsp;&nbsp;巧也。<br /><br />&nbsp;&nbsp;&nbsp;&nbsp;今世之人，行欲独贤，事欲独能，辩欲出群，勇欲绝众。独行之贤，不足以<br /><br />&nbsp;&nbsp;&nbsp;&nbsp;成化；独能之事，不足以周务；出群之辩，不可为户说；绝众之勇，不可与征阵。<br /><br />&nbsp;&nbsp;&nbsp;&nbsp;凡此四者，乱之所由生。是以圣人任道以夷其险，立法以理其差。使贤愚不相弃，<br /><br />&nbsp;&nbsp;&nbsp;&nbsp;能鄙不相遗。能鄙不相遗，则能鄙齐功；贤愚不相弃，则贤愚等虑。此至治之术<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;名定则物不竞，分明则私不行。物不竞，非无心；由名定，故无所措其心。<br /><br />&nbsp;&nbsp;&nbsp;&nbsp;私不行，非无欲；由分明，故无所措其欲。然则心欲人人有之，而得同于无心无<br /><br />&nbsp;&nbsp;&nbsp;&nbsp;欲者，制之有道也。田骈曰：天下之士，莫肯处其门庭、臣其妻子，必游宦诸侯<br /><br />&nbsp;&nbsp;&nbsp;&nbsp;之朝者，利引之也。游于诸侯之朝，皆志为卿大夫而不拟于诸侯者，名限之也。<br /><br />&nbsp;&nbsp;&nbsp;&nbsp;彭蒙曰：“雉兔在野，众人逐之，分未定也；鸡豕满市，莫有志者，分定故也。<br /><br />&nbsp;&nbsp;&nbsp;&nbsp;物奢则仁智相屈，分定则贪鄙不争。”圆者之转，非能转而转，不得不转也；方<br /><br />&nbsp;&nbsp;&nbsp;&nbsp;者之止，非能止而止，不得不止也。因圆之自转，使不得止；因方之自止，使不<br /><br />&nbsp;&nbsp;&nbsp;&nbsp;得转。何苦物之失分？故因贤者之有用，使不得不用；因愚者之无用，使不得用。<br /><br />&nbsp;&nbsp;&nbsp;&nbsp;用与不用，皆非我也。因彼可用与不可用而自得其用也。自得其用，奚患物之乱<br /><br />&nbsp;&nbsp;&nbsp;&nbsp;乎？物皆不能自能，不知自知。智非能智而智，愚非能愚而愚，好非能好而好，<br /><br />&nbsp;&nbsp;&nbsp;&nbsp;丑非能丑而丑。夫不能自能，不知自知，则智好何所贵？愚丑何所贱？则智不能<br /><br />&nbsp;&nbsp;&nbsp;&nbsp;得夸愚，好不能得嗤丑，此为得之道也。道行于世，则贫贱者不怨，富贵者不骄，<br /><br />&nbsp;&nbsp;&nbsp;&nbsp;愚弱者不慑，智勇者不陵，定于分也；法行于世，则贫贱者不敢怨富贵，富贵者<br /><br />&nbsp;&nbsp;&nbsp;&nbsp;不敢陵贫贱，愚弱者不敢冀智勇，智勇者不敢鄙愚弱。此法之不及道也。<br /><br />&nbsp;&nbsp;&nbsp;&nbsp;世之所贵，同而贵之，谓之俗；世之所用，同而用之，谓之物。苟违于人，<br /><br />&nbsp;&nbsp;&nbsp;&nbsp;俗所不与；苟忮于众，俗所共去。故人心皆殊，而为行若一；所好各异，而资用<br /><br />&nbsp;&nbsp;&nbsp;&nbsp;必同。此俗之所齐，物之所饰。故所齐不可不慎，所饰不可不择。昔齐桓好衣紫，<br /><br />&nbsp;&nbsp;&nbsp;&nbsp;阖境不鬻异采；楚庄爱细腰，一国皆有饥色。上之所以率下，乃治乱之所由也。<br /><br />&nbsp;&nbsp;&nbsp;&nbsp;故俗苟l，必为法以矫之；物苟溢，必立制以检之。累于俗、饰于物者，不可与<br /><br />&nbsp;&nbsp;&nbsp;&nbsp;为治矣。昔晋国苦奢，文公以俭矫之，乃衣不重帛，食不兼肉。无几时，国人皆<br /><br />&nbsp;&nbsp;&nbsp;&nbsp;大布之衣，脱粟之饭。越王句践谋报吴，欲人之勇，路逢怒蛙而轼之。比及数年，<br /><br />&nbsp;&nbsp;&nbsp;&nbsp;民无长幼，临敌虽汤火不避。居上者之难，如此之验。圣王知民情之易动，故作<br /><br />&nbsp;&nbsp;&nbsp;&nbsp;乐以和之，制礼以节之。在下者不得用其私，故礼乐独行。礼乐独行，则私欲寝<br /><br />&nbsp;&nbsp;&nbsp;&nbsp;废；私欲寝废，则遭贤之与遭愚均矣。若使遭贤则治，遭愚则乱，是治乱属于贤<br /><br />&nbsp;&nbsp;&nbsp;&nbsp;愚，不系于礼乐。<br /><br />&nbsp;&nbsp;&nbsp;&nbsp;是圣人之术与圣主而俱没，治世之法逮易世而莫用，则乱多而治寡。乱多而<br /><br />&nbsp;&nbsp;&nbsp;&nbsp;治寡，则贤无所贵，愚无所贱矣。处名位，虽不肖，不患物不亲己；在贫贱，虽<br /><br />&nbsp;&nbsp;&nbsp;&nbsp;仁贤，不患物不疏己。亲疏系乎势利，不系于不肖与仁贤也。吾亦不敢据以为<br /><br />&nbsp;&nbsp;&nbsp;&nbsp;天理，以为地势之自然者尔。今天地之间，不肖实众，仁贤实寡。趋利之情，不<br /><br />&nbsp;&nbsp;&nbsp;&nbsp;肖特厚。廉耻之情，仁贤偏多。今以礼义招仁贤，所得仁贤者，万不一焉；以名<br /><br />&nbsp;&nbsp;&nbsp;&nbsp;利招不肖，所得不肖者，触地是焉。故曰：“礼义成君子，君子未必须礼义；名<br /><br />&nbsp;&nbsp;&nbsp;&nbsp;利治小人，小人不可无名利。”<br /><br />&nbsp;&nbsp;&nbsp;&nbsp;庆赏刑罚，君事也；守职效能，臣业也。君料功黜陟，故有庆赏刑罚；臣各<br /><br />&nbsp;&nbsp;&nbsp;&nbsp;慎所任，故有守职效能。君不可与臣业，臣不可侵君事。上下不相侵与，谓之名<br /><br />&nbsp;&nbsp;&nbsp;&nbsp;正。名正而法顺也。接万物使分，别海内使不杂。见侮不辱，见推不矜，禁暴息<br /><br />&nbsp;&nbsp;&nbsp;&nbsp;兵，救世之斗。此仁君之德，可以为主矣。守职分使不乱，慎所任而无私。饥饱<br /><br />&nbsp;&nbsp;&nbsp;&nbsp;一心，毁誉同虑，赏亦不忘，罚亦不怨。此居下之节，可为人臣矣。<br /><br />&nbsp;&nbsp;&nbsp;&nbsp;世有因名以得实，亦有因名以失实。宣王好射，说人之谓己能用强也，其实<br /><br />&nbsp;&nbsp;&nbsp;&nbsp;所用不过三石。以示左右，左右皆引试之，中关而止。皆曰：“不下九石，非大<br /><br />&nbsp;&nbsp;&nbsp;&nbsp;王孰能用是？”宣王说之。然则宣王用不过三石，而终身自以为九石。三石，实<br /><br />&nbsp;&nbsp;&nbsp;&nbsp;也，九石，名也，宣王悦其名而丧其实。齐有黄公者，好谦卑。有二女，皆国色。<br /><br />&nbsp;&nbsp;&nbsp;&nbsp;以其美也，常谦辞毁之，以为丑恶，丑恶之名远布，年过而一国无聘者。卫有鳏<br /><br />&nbsp;&nbsp;&nbsp;&nbsp;夫，失时冒娶之，果国色。然后曰：“黄公好谦，故毁其子不姝美。”于是争礼<br /><br />&nbsp;&nbsp;&nbsp;&nbsp;之，亦国色也。国色，实也；丑恶，名也。此违名而得实矣。楚人担山雉者，路<br /><br />&nbsp;&nbsp;&nbsp;&nbsp;人问：“何鸟也？”担雉者欺之曰：“凤皇也。”路人曰：“我闻有凤皇，今直<br /><br />&nbsp;&nbsp;&nbsp;&nbsp;见之，汝贩之乎？”曰：“然。”则十金，弗与。请加倍，乃与之。将欲献楚王，<br /><br />&nbsp;&nbsp;&nbsp;&nbsp;经宿而鸟死。路人不遑惜金，惟恨不得以献楚王。国人传之，咸以为真凰皇，贵，<br /><br />&nbsp;&nbsp;&nbsp;&nbsp;欲以献之。遂闻楚王，王感其欲献于己，召而厚赐之，过于买鸟之金十倍。魏田<br /><br />&nbsp;&nbsp;&nbsp;&nbsp;父有耕于野者，得宝玉径尺，弗知其玉也，以告邻人。邻人阴欲图之，谓之曰：<br /><br />&nbsp;&nbsp;&nbsp;&nbsp;“怪石也，畜之弗利其家，弗如复之。”田父虽疑，犹录以归，置于庑下。其夜<br /><br />&nbsp;&nbsp;&nbsp;&nbsp;玉明光照一室，田父称家大怖，复以告邻人。曰：“此怪之征，遄弃，殃可销。”<br /><br />&nbsp;&nbsp;&nbsp;&nbsp;于是遽而弃于远野。邻人无何盗之以献魏王。魏王召玉工相之，玉工望之再拜而<br /><br />&nbsp;&nbsp;&nbsp;&nbsp;立：“敢贺王，王得此天下之宝，臣未尝见。”王问价，玉工曰：“此无价以当<br /><br />&nbsp;&nbsp;&nbsp;&nbsp;之，五城之都，仅可一观。”魏王立赐献玉者千金，长食上大夫禄。<br /><br />&nbsp;&nbsp;&nbsp;&nbsp;凡天下万里皆有是非，吾所不敢诬。是者常是，非者常非，亦吾所信。然是<br /><br />&nbsp;&nbsp;&nbsp;&nbsp;虽常是，有时而不用；非虽常非，有时而必行。故用是而失，有矣；行非而得，<br /><br />&nbsp;&nbsp;&nbsp;&nbsp;有矣。是非之理不同，而更兴废，翻为我用，则是非焉在哉？观尧、舜、汤、武<br /><br />&nbsp;&nbsp;&nbsp;&nbsp;之成，或顺或逆，得时则昌；桀、纣、幽、厉之败，或是或非，失时则亡。五伯<br /><br />&nbsp;&nbsp;&nbsp;&nbsp;之主亦然。宋公以楚人战于泓，公子目夷曰：“楚众我寡，请其未悉济而击之。”<br /><br />&nbsp;&nbsp;&nbsp;&nbsp;宋公曰：“不可，吾闻不鼓不成列。寡人虽亡之余，不敢行也。”战败，楚人执<br /><br />&nbsp;&nbsp;&nbsp;&nbsp;宋公。齐人弑襄公，立公孙无知。召忽、夷吾奉公子纠奔鲁，鲍叔牙奉公子小白<br /><br />&nbsp;&nbsp;&nbsp;&nbsp;奔莒。既而无知被杀，二公子争国。纠，宜立者也。小白先入，故齐人立之。既<br /><br />&nbsp;&nbsp;&nbsp;&nbsp;而使鲁人杀纠，召忽死之，征夷吾以为相。晋文公为骊姬之谮，出亡十九年，惠<br /><br />&nbsp;&nbsp;&nbsp;&nbsp;公卒，赂秦以求反国，杀怀公子而自立。彼一君正而不免于执，二君不正，霸业<br /><br />&nbsp;&nbsp;&nbsp;&nbsp;遂焉。己是而举世非之，则不知己之是；己非而举世是之，亦不知己之非。然则<br /><br />&nbsp;&nbsp;&nbsp;&nbsp;是非随众贾而为正，非己所独了。则犯众者为非，顺众者为是。故人君处权乘势，<br /><br />&nbsp;&nbsp;&nbsp;&nbsp;处所是之地，则人所不得非也。居则物尊之，动则物从之，言则物诚之，行则物<br /><br />&nbsp;&nbsp;&nbsp;&nbsp;则之，所以居物上、御群下也。国乱有三事：年饥民散，无食以聚之则乱；治国<br /><br />&nbsp;&nbsp;&nbsp;&nbsp;无法，则乱；有法而不能用，则乱。有食以聚民，有法而能行，国不治，未之有<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('尹文子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22618,1657489);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1657490.html">下一页</a><a id="book-vote" href="javascript:void(0)" onClick="vote(22618);">投推荐票</a><a
                                id="err-report" href="javascript:void(0)" onClick="report('尹文子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1657490.html"; var index_page = "index.html"; var sortid = "9"; var article_id = "22618"; var chapter_id = "1657489"; var articlename = "尹文子"; var chaptername = " 大道上"; var author = "尹文"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>