<!DOCTYPE html>
<html>
<head>
<meta charset="gbk" />
<title>容斋随笔- 卷七（十八则）-在线阅读-哈西文学网</title>
<meta name="keywords" content="洪迈，容斋随笔， 卷七（十八则）全文， 卷七（十八则）在线阅读 哈西文学网" />
<meta name="description" content="哈西文学网提供洪迈的容斋随笔  卷七（十八则）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22607/1657346.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22607/1657346.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 容斋随笔</div>
		<div class="fr"><a id="add-bookcase" href="javascript:void(0)" onClick="addbookcase(22607,0);">加入书架</a>|<a id="book-vote" href="javascript:void(0)" onClick="vote(22607);">投推荐票</a>|<a id="err-report" href="javascript:void(0)" onClick="report('容斋随笔出错啦!');">错误举报</a>|<a href="https://www.haxi88.com/files/article/info/22/22607.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七（十八则）</h1>
            <div class="link xb">
                <a href="1657345.html">上一页</a>&larr;<a href="index.html">返回列表</a>&rarr;<a
                    href="1657347.html">下一页</a></div>			
            <div id="BookText">&nbsp;&nbsp;&nbsp;&nbsp;○孟子书百里奚<br /><br />&nbsp;&nbsp;&nbsp;&nbsp;柳子厚《复杜温夫书》云：“生用助字，不当律令，所谓乎、欤、耶、哉、<br /><br />&nbsp;&nbsp;&nbsp;&nbsp;夫也者，疑辞也。矣、耳、焉也者，决辞也。今生则一之，宜考前闻人所使用，<br /><br />&nbsp;&nbsp;&nbsp;&nbsp;与吾言类且异，精思之则益也。”予读《孟子》百里奚一章曰：“曾不知以食牛<br /><br />&nbsp;&nbsp;&nbsp;&nbsp;干秦缪公之为污也，可谓智乎？不可谏而不谏，可谓不智乎？知虞公之将亡而先<br /><br />&nbsp;&nbsp;&nbsp;&nbsp;去之，不可谓不智也。时举于秦，知缪公之可与有行也而相之，可谓不智乎？”<br /><br />&nbsp;&nbsp;&nbsp;&nbsp;味其所用助字，开阖变化，使人之意飞动，此难以为温夫辈言也。<br /><br />&nbsp;&nbsp;&nbsp;&nbsp;○韩柳为文之旨<br /><br />&nbsp;&nbsp;&nbsp;&nbsp;韩退之自言：作为文章，上规姚，姒、《盘》、《诰》、《春秋》、《易》、<br /><br />&nbsp;&nbsp;&nbsp;&nbsp;《诗》《左氏》、《庄》、《骚》、太史、子云、相如，闳其中而肆其外。柳子<br /><br />&nbsp;&nbsp;&nbsp;&nbsp;厚自言：每为文章，本之《书》、《诗》、《礼》、《春秋》、《易》，参之<br /><br />&nbsp;&nbsp;&nbsp;&nbsp;《Y梁氏》以厉其气，参之《孟》、《荀》以畅其支，参之《庄》、《老》以肆<br /><br />&nbsp;&nbsp;&nbsp;&nbsp;其端，参之《国语》以博其趣，参之《离骚》以致其幽，参之太史公以著其洁。<br /><br />&nbsp;&nbsp;&nbsp;&nbsp;此韩柳为文之旨要，学者宜思之。<br /><br />&nbsp;&nbsp;&nbsp;&nbsp;○李习之论文<br /><br />&nbsp;&nbsp;&nbsp;&nbsp;李习之《答朱载言书》论文最为明白周尽，云：“六经创意造言，皆不相师。<br /><br />&nbsp;&nbsp;&nbsp;&nbsp;故其读《春秋》也，如未尝有《诗》也。其读《诗》也，如未尝有《易》也。其<br /><br />&nbsp;&nbsp;&nbsp;&nbsp;读《易》也，如未尝有《书》也。其读屈原、庄周也，如未尝有《六经》也。如<br /><br />&nbsp;&nbsp;&nbsp;&nbsp;山有岱、华、嵩、衡焉，其同者高也，其草木之荣不必均也。如渎有济、淮、河、<br /><br />&nbsp;&nbsp;&nbsp;&nbsp;江焉，其同者出源到海也，其曲直浅深不必均也。天下之语文章有六说焉：其尚<br /><br />&nbsp;&nbsp;&nbsp;&nbsp;异者曰，文章词句，奇险而已。其好理者曰，文章叙意，苟通而已。溺于时者曰，<br /><br />&nbsp;&nbsp;&nbsp;&nbsp;文章必当对。病于时者曰，文章不当对。爱难者曰，宜深，不当易。爱易者曰，<br /><br />&nbsp;&nbsp;&nbsp;&nbsp;宜通，不当难。此皆情有所偏滞，未识文章之所主也。义不深不至于理，而词句<br /><br />&nbsp;&nbsp;&nbsp;&nbsp;怪丽者有之矣，《剧秦美新》、王褒《僮约》是也。其理往往有是者，而词章不<br /><br />&nbsp;&nbsp;&nbsp;&nbsp;能工者有之矣，王氏《中说》、俗传《太公家教》是也。古之人能极于工而已，<br /><br />&nbsp;&nbsp;&nbsp;&nbsp;不知其辞之对与否、易与难也。‘忧心悄悄，愠于群小’，非对也，‘遘闵既多，<br /><br />&nbsp;&nbsp;&nbsp;&nbsp;受侮不少’，非不对也。‘朕舨魉甸逍校震惊朕师’，‘菀彼桑柔，其下侯旬，<br /><br />&nbsp;&nbsp;&nbsp;&nbsp;捋采其刘’，非易也，‘光被四表，格于上下’，‘十亩之间兮，桑者闲闲兮’，<br /><br />&nbsp;&nbsp;&nbsp;&nbsp;非难也。《六经》之后，百家之言兴，老聃、列、庄至于刘向、杨雄，皆自成一<br /><br />&nbsp;&nbsp;&nbsp;&nbsp;家之文，学者之所师归也。故义虽深，理虽当，词不工者不成文，宜不能传也。”<br /><br />&nbsp;&nbsp;&nbsp;&nbsp;其论于文者如此，后学宜志之。<br /><br />&nbsp;&nbsp;&nbsp;&nbsp;○魏郑公谏语<br /><br />&nbsp;&nbsp;&nbsp;&nbsp;魏郑公谏止唐太宗封禅，中间数语，引喻剀切，曰：“今有人十年长患，疗<br /><br />&nbsp;&nbsp;&nbsp;&nbsp;治且愈，此人应皮骨仅存，便欲使负米一石，日行百里，必不可得。隋氏之乱，<br /><br />&nbsp;&nbsp;&nbsp;&nbsp;非止十年，陛下为之良医，疾苦虽已V安，未甚充实。告成天地，臣切有疑。”<br /><br />&nbsp;&nbsp;&nbsp;&nbsp;太宗不能夺。此语见于公《谏录》及《旧唐书》，而《新史》不载，《资治通鉴》<br /><br />&nbsp;&nbsp;&nbsp;&nbsp;记其谏事，亦删此一节，可惜也！<br /><br />&nbsp;&nbsp;&nbsp;&nbsp;○虞世南<br /><br />&nbsp;&nbsp;&nbsp;&nbsp;虞世南卒后，太宗夜梦见之，有若平生。翌日下制曰：“世南奄随物化，倏<br /><br />&nbsp;&nbsp;&nbsp;&nbsp;移岁序。昨因夜梦，忽睹其人，追怀遗美，良增悲叹！宜资冥助，申朕思旧之情。<br /><br />&nbsp;&nbsp;&nbsp;&nbsp;可于其家为设五百僧斋，并为造天尊像一躯。”夫太宗之梦世南，盖君臣相与之<br /><br />&nbsp;&nbsp;&nbsp;&nbsp;诚所致，宜恤其子孙，厚其恩典可也。斋僧造像，岂所应作？形之制书，著在国<br /><br />&nbsp;&nbsp;&nbsp;&nbsp;史，惜哉，太宗而有此也！<br /><br />&nbsp;&nbsp;&nbsp;&nbsp;○七发<br /><br />&nbsp;&nbsp;&nbsp;&nbsp;枚乘作《七发》，创意造端，丽旨腴词，上薄《骚》些，盖文章领袖，故为<br /><br />&nbsp;&nbsp;&nbsp;&nbsp;可喜。其后继之者，如傅毅《七激》、张衡《七辩》、崔蕖镀咭馈贰⒙砣凇镀<br /><br />&nbsp;&nbsp;&nbsp;&nbsp;广》、曹植《七启》、王粲《七释》、张协《七命》之类，规仿太切，了无新意。<br /><br />&nbsp;&nbsp;&nbsp;&nbsp;傅玄又集之以为《七林》，使人读未终篇，往往弃诸几格。柳子厚《晋问》，乃<br /><br />&nbsp;&nbsp;&nbsp;&nbsp;用其体，而超然别立新机杼，激越清壮，汉晋之间诸文士之弊，于是一洗矣。东<br /><br />&nbsp;&nbsp;&nbsp;&nbsp;方朔《答客难》，自是文中杰出，杨雄拟之为《解嘲》，尚有驰骋自得之妙。至<br /><br />&nbsp;&nbsp;&nbsp;&nbsp;于崔蕖洞镏肌贰班固《宾戏》、张衡《应f》，皆屋下架屋，章摹句写，其病<br /><br />&nbsp;&nbsp;&nbsp;&nbsp;与《七林》同。及韩退之《进学解》出，于是一洗矣。《毛颖传》初成，世人多<br /><br />&nbsp;&nbsp;&nbsp;&nbsp;笑其怪，虽裴晋公亦不以为可，惟柳子独爱之。韩子以文为戏，本一篇耳，妄人<br /><br />&nbsp;&nbsp;&nbsp;&nbsp;既附以《革华传》，至于近时，罗文、江瑶、叶嘉、陆吉诸传纷纭杂沓，皆托以<br /><br />&nbsp;&nbsp;&nbsp;&nbsp;为东坡，大可笑也。<br /><br />&nbsp;&nbsp;&nbsp;&nbsp;○将军官称<br /><br />&nbsp;&nbsp;&nbsp;&nbsp;《前汉书・百官表》：“将军皆周末官，秦因之。”予案《国语》：“郑文<br /><br />&nbsp;&nbsp;&nbsp;&nbsp;公以詹伯为将军。”又“吴夫差十旌一将军。”《左传》：“岂将军食之而有不<br /><br />&nbsp;&nbsp;&nbsp;&nbsp;足。”《檀弓》：“卫将军。”《文子》：“鲁使慎子为将军。”然则其名久矣。<br /><br />&nbsp;&nbsp;&nbsp;&nbsp;彭宠为奴所缚，呼其妻曰：“趣为诸将军办装。”《东汉书》注云：“呼奴为将<br /><br />&nbsp;&nbsp;&nbsp;&nbsp;军，欲其赦已也。”今吴人语犹谓小苍头为将军，盖本诸此。<br /><br />&nbsp;&nbsp;&nbsp;&nbsp;○北道主人<br /><br />&nbsp;&nbsp;&nbsp;&nbsp;秦、晋围郑，郑人谓秦盍舍郑以为东道主。盖郑在秦之东，故云。今世称主<br /><br />&nbsp;&nbsp;&nbsp;&nbsp;人为东道者，此也。《东汉》载北道主人，乃有三事：“常山太守邓晨会光武于<br /><br />&nbsp;&nbsp;&nbsp;&nbsp;巨鹿，请从击邯郸，光武曰：‘伟卿以一身从我，不如以一郡为我北道主人。’”<br /><br />&nbsp;&nbsp;&nbsp;&nbsp;又：“光武至蓟，将欲南归，耿m以为不可，官属腹心皆不肯，光武指m曰：<br /><br />&nbsp;&nbsp;&nbsp;&nbsp;‘是我北道主人也。’”“彭宠将反，光武问朱浮，浮曰：‘大王倚宠为北道主<br /><br />&nbsp;&nbsp;&nbsp;&nbsp;人，今既不然，所以失望。’”后人罕引用之。<br /><br />&nbsp;&nbsp;&nbsp;&nbsp;○洛中盱江八贤<br /><br />&nbsp;&nbsp;&nbsp;&nbsp;司马温公《序赙礼》，书闾阎之善者五人，吕南公作《不欺述》，书三人，<br /><br />&nbsp;&nbsp;&nbsp;&nbsp;皆以卑微不见于史氏。予顷修国史，将以缀于孝行传而不果成，聊纪之于此。温<br /><br />&nbsp;&nbsp;&nbsp;&nbsp;公所书皆陕州夏县人。曰医刘太，居亲丧，不饮酒食肉终三年，以为今世士大夫<br /><br />&nbsp;&nbsp;&nbsp;&nbsp;所难能。其弟永一，尤孝友廉谨。夏县有水灾，民溺死者以百数，永一执竿立门<br /><br />&nbsp;&nbsp;&nbsp;&nbsp;首，他人物流入门者辄`出之。有僧寓钱数万于其室而死，永一诣县自陈，请以<br /><br />&nbsp;&nbsp;&nbsp;&nbsp;钱归其弟子。乡人负债不偿者，毁其券。曰周文粲，其兄耆酒，仰弟为生，兄或<br /><br />&nbsp;&nbsp;&nbsp;&nbsp;时酗欧粲，邻人不平而唁之，粲怒曰：“兄未尝欧我，汝何离间吾兄弟也！”曰<br /><br />&nbsp;&nbsp;&nbsp;&nbsp;苏庆文者，事继母以孝闻，常语其妇曰：“汝事吾母小不谨，必逐汝！”继母少<br /><br />&nbsp;&nbsp;&nbsp;&nbsp;寡而无子，由是安其室终身。曰台亨者，善画，朝廷修景灵宫，调天下画工诣京<br /><br />&nbsp;&nbsp;&nbsp;&nbsp;师，事毕，诏选试其优者，留翰林授官禄，亨名第一。以父老固辞，归养于田里。<br /><br />&nbsp;&nbsp;&nbsp;&nbsp;南公所书皆建昌南城人。曰陈策，尝买骡，得不可被鞍者，不忍移之它人，<br /><br />&nbsp;&nbsp;&nbsp;&nbsp;命养于野庐，俟其自毙。其子与猾驵计，因经过官人丧马，即磨破骡背，以f贾<br /><br />&nbsp;&nbsp;&nbsp;&nbsp;之。既售矣，策闻，自追及，告以不堪。官人疑策爱也，秘之。策请试以鞍，亢<br /><br />&nbsp;&nbsp;&nbsp;&nbsp;亢终日不得被，始谢还焉。有人从策买银器若罗绮者，策不与罗绮。其人曰：<br /><br />&nbsp;&nbsp;&nbsp;&nbsp;“向见君帑有之，今何靳？”策曰：“然，有质钱而没者，岁月已久，丝力糜脆<br /><br />&nbsp;&nbsp;&nbsp;&nbsp;不任用，闻公欲以嫁女，安可以此物病公哉？”取所当与银器投炽炭中，曰：<br /><br />&nbsp;&nbsp;&nbsp;&nbsp;“吾恐受质人或得银之非真者，故为公验之。”曰危整者，买鲍鱼，其驵舞秤权<br /><br />&nbsp;&nbsp;&nbsp;&nbsp;阴厚整。鱼人去，身留整傍，请曰：“公买止五斤，已为公密倍入之，愿畀我酒。”<br /><br />&nbsp;&nbsp;&nbsp;&nbsp;整大惊，追鱼人数里返之，酬以直。又饮驵醇酒，曰：“汝所欲酒而已，何欺寒<br /><br />&nbsp;&nbsp;&nbsp;&nbsp;人为？”曰曾叔卿者，买陶器欲转易于北方，而不果行。有人从之并售者，叔卿<br /><br />&nbsp;&nbsp;&nbsp;&nbsp;与之，已纳价，犹问曰：“今以是何之？”其人对：“欲效公前谋耳。”叔卿曰：<br /><br />&nbsp;&nbsp;&nbsp;&nbsp;“不可，吾缘北方新有灾荒，是故不以行，今岂宜不告以误君乎？”遂不复售。<br /><br />&nbsp;&nbsp;&nbsp;&nbsp;而叔卿家苦贫，妻子饥寒不恤也。呜呼，此八人者贤乎哉！<br /><br />&nbsp;&nbsp;&nbsp;&nbsp;○王导小名<br /><br />&nbsp;&nbsp;&nbsp;&nbsp;颜鲁公书远祖《西平靖侯颜含碑》，晋李阐之文也。云：“含为光禄大夫，<br /><br />&nbsp;&nbsp;&nbsp;&nbsp;冯怀欲为王导降礼，君不从，曰：‘王公虽重，故是吾家阿龙。’君是王亲丈人，<br /><br />&nbsp;&nbsp;&nbsp;&nbsp;故呼王小字。”《晋书》亦载此事而不书小字。《世说》：“王丞相拜司空，桓<br /><br />&nbsp;&nbsp;&nbsp;&nbsp;廷尉叹曰：‘人言阿龙超，阿龙故自超。’”呼三公小字，晋人浮虚之习如此。<br /><br />&nbsp;&nbsp;&nbsp;&nbsp;○汉书用字<br /><br />&nbsp;&nbsp;&nbsp;&nbsp;太史公《陈涉世家》：“今亡亦死，举大计亦死，等死，死国可乎？”又曰：<br /><br />&nbsp;&nbsp;&nbsp;&nbsp;“戍死者固什六七，且壮士不死即已，死即举大名耳！”叠用七死字，《汉书》，<br /><br />&nbsp;&nbsp;&nbsp;&nbsp;因之。《汉・沟洫志》载贾让《治河策》云：“河从河内北至黎阳为石堤，激使<br /><br />&nbsp;&nbsp;&nbsp;&nbsp;东抵东郡平刚。又为石堤，使西北抵黎阳观下。又为石堤，使东北抵东郡津北。<br /><br />&nbsp;&nbsp;&nbsp;&nbsp;又为石堤，使西北抵魏郡昭阳。又为石堤，激使东北。百余里间，河再西三东。”<br /><br />&nbsp;&nbsp;&nbsp;&nbsp;凡五用石堤字，而不为冗复，非后人笔墨畦径所能到也。<br /><br />&nbsp;&nbsp;&nbsp;&nbsp;○姜简狄<br /><br />&nbsp;&nbsp;&nbsp;&nbsp;毛公注《生民》诗，姜生后稷，“履帝武敏歆”之句，曰：“从于高辛<br /><br />&nbsp;&nbsp;&nbsp;&nbsp;帝而见于天也。”《玄鸟》诗，“天命玄鸟，降而生商”之句，曰：“春分玄鸟<br /><br />&nbsp;&nbsp;&nbsp;&nbsp;降，简狄配高辛帝，帝与之祈于郊C而生契，故本其为天所命，以玄鸟至而生焉。”<br /><br />&nbsp;&nbsp;&nbsp;&nbsp;其说本自明白。至《郑氏笺》始云：“帝，上帝也。敏，拇也。祀郊C时，有大<br /><br />&nbsp;&nbsp;&nbsp;&nbsp;人之迹，姜履之，足不能满，履其拇指之，处心体歆歆然如有人道感已者，<br /><br />&nbsp;&nbsp;&nbsp;&nbsp;遂有身，后则生子。”又谓：“C遗卵，简狄吞之而生契。”其说本于《史<br /><br />&nbsp;&nbsp;&nbsp;&nbsp;记》，谓姜出野，见巨人迹，忻然践之，因生稷。简狄行浴，见燕堕卵，取吞<br /><br />&nbsp;&nbsp;&nbsp;&nbsp;之，因生契。此二端之怪妄，先贤辞而辟之多矣。欧阳公谓稷、契非高辛之子，毛<br /><br />&nbsp;&nbsp;&nbsp;&nbsp;公于《史记》不取履迹之怪，而取其讹缪之世次。案《汉书》毛公赵人，为河间献<br /><br />&nbsp;&nbsp;&nbsp;&nbsp;王博士，然则在司马子长之前数十年，谓为取《史记》世次，亦不然。盖世次之<br /><br />&nbsp;&nbsp;&nbsp;&nbsp;说，皆出于《世本》，故荒唐特甚，其书今亡。夫适野而见巨迹，人将走避之不<br /><br />&nbsp;&nbsp;&nbsp;&nbsp;暇，岂复故故践履，以求不可知之吉祥。飞鸟堕卵，知为何物，而遽取吞之。以<br /><br />&nbsp;&nbsp;&nbsp;&nbsp;古揆今，人情一也，今之愚人未必尔，而谓古圣人之后妃为之，不待辨而明矣。<br /><br />&nbsp;&nbsp;&nbsp;&nbsp;○羌庆同音<br /><br />&nbsp;&nbsp;&nbsp;&nbsp;王观国彦宾、吴Р睦希有《学林》及《叶韵补注》、《毛诗音》二书，<br /><br />&nbsp;&nbsp;&nbsp;&nbsp;皆云：《诗》、《易》、《太玄》凡用庆字，皆与阳字韵叶，盖羌字也。引萧该<br /><br />&nbsp;&nbsp;&nbsp;&nbsp;《汉书音义》，庆音羌。又曰：“汉书亦有作羌者，班固《幽通赋》‘庆未得其<br /><br />&nbsp;&nbsp;&nbsp;&nbsp;云已’，《文选》作羌，而它未有明证。”予案《杨雄传》所载《反离骚》“庆<br /><br />&nbsp;&nbsp;&nbsp;&nbsp;天憔而丧荣。”注云：“庆，辞也，读与羌同。”最为切据。<br /><br />&nbsp;&nbsp;&nbsp;&nbsp;○佐命元臣<br /><br />&nbsp;&nbsp;&nbsp;&nbsp;盛王创业，必有同德之英辅，成垂世久长之计，不如是不足以为一代宗臣。<br /><br />&nbsp;&nbsp;&nbsp;&nbsp;伊尹、周公之事，见于《诗》、《书》，可考也。汉萧何佐高祖，其始入关，即<br /><br />&nbsp;&nbsp;&nbsp;&nbsp;收秦丞相御史律令图书，以周知天下i塞，户口多少，强弱处，民所疾苦。高<br /><br />&nbsp;&nbsp;&nbsp;&nbsp;祖失职为汉王，欲攻项羽，周勃、灌婴、樊哙皆劝之，何独曰：“今众弗如，百<br /><br />&nbsp;&nbsp;&nbsp;&nbsp;战百败，愿王王汉中，收用巴蜀，然后还定三秦。”王用其言。此刘氏兴亡至计<br /><br />&nbsp;&nbsp;&nbsp;&nbsp;也。进韩信为大将，使当一面；定魏、赵、燕、齐，高祖得颛心与楚确，无北顾<br /><br />&nbsp;&nbsp;&nbsp;&nbsp;忧；且死，引曹参代己，而画一之法成；约三章以蠲秦暴，拊百姓以申汉德。四<br /><br />&nbsp;&nbsp;&nbsp;&nbsp;百年基业此焉肇之。<br /><br />&nbsp;&nbsp;&nbsp;&nbsp;唐房玄龄佐太宗，初在秦府，已独收人物致幕下，与诸将密相申结，引杜如<br /><br />&nbsp;&nbsp;&nbsp;&nbsp;晦与参筹帷。及为宰相，粲然兴起治功，以州县成天下之治，以租庸调天下之财，<br /><br />&nbsp;&nbsp;&nbsp;&nbsp;以八百府十六卫本天下之兵，以谏争付王、魏，以兵事付靖、蕖Ｓ夷狄有道，<br /><br />&nbsp;&nbsp;&nbsp;&nbsp;用贤材有术。三百年基业，此焉肇之。其后制节度使而州县之治坏，更二税法而<br /><br />&nbsp;&nbsp;&nbsp;&nbsp;租庸之理坏，变府兵为骑、诸卫为神策而军政坏，虽有名臣良辅，不能救也。<br /><br />&nbsp;&nbsp;&nbsp;&nbsp;赵韩王佐艺祖，监方镇之势，削支郡以损其强，置转运、通判使掌钱谷以夺<br /><br />&nbsp;&nbsp;&nbsp;&nbsp;其富，参命京官知州事以分其党，禄诸大功臣于环卫而不付以兵，收天下骁锐于<br /><br />&nbsp;&nbsp;&nbsp;&nbsp;殿岩而不使外重。建法立制，审官用人，一切施为，至于今是赖。此三君子之后，<br /><br />&nbsp;&nbsp;&nbsp;&nbsp;代天理物，硕大光明者，世有其人，所谓一时之相尔。<br /><br />&nbsp;&nbsp;&nbsp;&nbsp;萧之孙有罪及无子，凡六绝国，汉辄绍封之。国朝褒录韩王苗裔，未尝或忘。<br /><br />&nbsp;&nbsp;&nbsp;&nbsp;唯房公之亡未十年，以其子故，夺袭爵、停配享，讫唐之世不复续，唐家亦少恩<br /><br />&nbsp;&nbsp;&nbsp;&nbsp;哉！<br /><br />&nbsp;&nbsp;&nbsp;&nbsp;○名世英宰<br /><br />&nbsp;&nbsp;&nbsp;&nbsp;曹参为相国，日夜饮醇酒不事事，而画一之歌兴。王导辅佐三世，无日用之<br /><br />&nbsp;&nbsp;&nbsp;&nbsp;益，而岁计有余，末年略不复省事，自叹曰：“人言我愦愦，后人当思我愦愦。”<br /><br />&nbsp;&nbsp;&nbsp;&nbsp;谢安石不存小察，经远无竞。唐之房、杜，传无可载之功。赵韩王得士大夫所投<br /><br />&nbsp;&nbsp;&nbsp;&nbsp;利害文字，皆置二大瓮，满则焚之。李文靖以中外所陈一切报罢，云：“以此报<br /><br />&nbsp;&nbsp;&nbsp;&nbsp;国。”此六七君子，盖非扬己取名，t然使户晓者，真名世英宰也！岂曰不事事<br /><br />&nbsp;&nbsp;&nbsp;&nbsp;哉？<br /><br />&nbsp;&nbsp;&nbsp;&nbsp;○檀弓误字<br /><br />&nbsp;&nbsp;&nbsp;&nbsp;《檀弓》载吴侵陈事曰：“陈太宰菏褂谑Γ夫差谓行人仪曰：‘是夫也多<br /><br />&nbsp;&nbsp;&nbsp;&nbsp;言，盍尝问焉，师必有名，人之称斯师也者，则谓之何？’太宰海骸曰其不谓<br /><br />&nbsp;&nbsp;&nbsp;&nbsp;之杀厉之师与！’”案耗宋夥虿钪宰，陈遣使者正用行人，则仪乃陈臣也。记<br /><br />&nbsp;&nbsp;&nbsp;&nbsp;礼者简策差玄，故更错其名，当云“陈行人仪使于师，夫差使太宰何手”，乃<br /><br />&nbsp;&nbsp;&nbsp;&nbsp;善。忠宣公作《春秋诗》引斯事，亦尝辨正云。<br /><br />&nbsp;&nbsp;&nbsp;&nbsp;○薛能诗<br /><br />&nbsp;&nbsp;&nbsp;&nbsp;薛能者，晚唐诗人，格调不能高，而妄自尊大。其《海棠诗序》云：“蜀海<br /><br />&nbsp;&nbsp;&nbsp;&nbsp;棠有闻，而诗无闻，杜子美于斯，兴象不出，没而有怀。天之厚余，谨不敢让，<br /><br />&nbsp;&nbsp;&nbsp;&nbsp;风雅尽在蜀矣，吾其庶几。”然其语不过曰：“青苔浮落处，暮柳间开时。带醉<br /><br />&nbsp;&nbsp;&nbsp;&nbsp;游人插，连阴彼叟移。晨前清露湿，晏后恶风吹。香少传何许，妍多画半遗”而<br /><br />&nbsp;&nbsp;&nbsp;&nbsp;已。又有《荔枝诗序》曰：“杜工部老居两蜀，不赋是诗，岂有意而不及欤？白<br /><br />&nbsp;&nbsp;&nbsp;&nbsp;尚书曾有是作，兴旨卑泥，与无诗同。予遂为之题，不愧不负，将来作者，以其<br /><br />&nbsp;&nbsp;&nbsp;&nbsp;荔枝首唱，愚其庶几。”然其语不过曰：“颗如松子色如樱，未识蹉跎欲半生。<br /><br />&nbsp;&nbsp;&nbsp;&nbsp;岁抄监州曾见树，时新入座久闻名”而已。又有《折杨柳》十首，叙曰：“此曲<br /><br />&nbsp;&nbsp;&nbsp;&nbsp;盛传，为词者甚众，文人才子，各f其能，莫不条似舞腰，叶如眉翠，出口皆然，<br /><br />&nbsp;&nbsp;&nbsp;&nbsp;颇为陈熟。能专于诗律，不爱随人，搜难抉新，誓脱常态，虽欲勿伐，知音者其<br /><br />&nbsp;&nbsp;&nbsp;&nbsp;舍诸？”然其词不过曰：“华清高树出离宫，南陌柔条带暖风。谁见轻阴是良夜，<br /><br />&nbsp;&nbsp;&nbsp;&nbsp;瀑泉声畔月明中。”“洛桥晴影覆江船，羌笛秋声湿塞烟。闲想习池公宴罢，水<br /><br />&nbsp;&nbsp;&nbsp;&nbsp;蒲风絮夕阳天”而已。别有《柳枝词》五首，最后一章曰：“刘、白苏台总近时，<br /><br />&nbsp;&nbsp;&nbsp;&nbsp;当初章句是谁推。纤腰舞尽春杨柳，未有侬家一首诗。”自注云：“刘、白二尚<br /><br />&nbsp;&nbsp;&nbsp;&nbsp;书，继为苏州刺史，皆赋《杨柳枝词》，世多传唱，虽有才语，但文字太僻，宫<br /><br />&nbsp;&nbsp;&nbsp;&nbsp;商不高耳。”能之大言如此，但稍推杜陵，视刘、白以下蔑如也。今读其诗，正<br /><br />&nbsp;&nbsp;&nbsp;&nbsp;堪一笑。刘之词云：“城外春风吹酒旗，行人挥袂日西时。长安陌上无穷树，唯<br /><br />&nbsp;&nbsp;&nbsp;&nbsp;有垂杨管别离。”白之词云：“红板江桥清酒旗，馆娃宫暖日斜时。可怜雨歇东<br /><br />&nbsp;&nbsp;&nbsp;&nbsp;风定，万树千条各自垂。”其风流气概，岂能所可仿佛哉！<br /><br />&nbsp;&nbsp;&nbsp;&nbsp;○汉晋太常<br /><br />&nbsp;&nbsp;&nbsp;&nbsp;汉自武帝以后，丞相无爵者乃封侯，其次虽御史大夫，亦不以爵封为间。唯<br /><br />&nbsp;&nbsp;&nbsp;&nbsp;太常一卿，必以见侯居之，而职典宗庙园陵，动辄得咎，由元狩以降，以罪废斥<br /><br />&nbsp;&nbsp;&nbsp;&nbsp;者二十人。意武帝阴欲损侯国，故使居是官以困之尔。表中所载：趾钕羰俪桑<br /><br />&nbsp;&nbsp;&nbsp;&nbsp;坐咨瘦。蓼侯孔臧，坐衣冠道桥坏。郸侯周仲居，坐不收赤侧钱。绳侯周平，<br /><br />&nbsp;&nbsp;&nbsp;&nbsp;坐不缮园屋。睢陵侯张昌，坐乏祠。阳平侯杜相，坐擅役郑舞人。广阿侯任越人，<br /><br />&nbsp;&nbsp;&nbsp;&nbsp;坐庙酒酸。江邹侯靳石，坐离宫道桥苦恶。戚侯李信成，坐纵丞相侵神道。俞侯<br /><br />&nbsp;&nbsp;&nbsp;&nbsp;栾贲，坐雍咨不如令。山阳侯张当居，坐择博士弟子不以实。成安侯韩延年，<br /><br />&nbsp;&nbsp;&nbsp;&nbsp;坐留外国文书。新侯赵弟，坐鞫狱不实。牧丘侯石德，坐庙牲瘦。当涂侯魏不<br /><br />&nbsp;&nbsp;&nbsp;&nbsp;害，坐孝文庙风发瓦。q阳侯江德，坐庙郎夜饮失火。蒲侯苏昌，坐泄官书。弋<br /><br />&nbsp;&nbsp;&nbsp;&nbsp;阳侯任宫，坐人盗茂陵园物。建平侯杜缓，坐盗贼多。自趾钪聊燎鹗四侯，皆<br /><br />&nbsp;&nbsp;&nbsp;&nbsp;夺国，武帝时也。自当涂至建平五侯，但免官，昭、宣时也。下及晋世，此风犹<br /><br />&nbsp;&nbsp;&nbsp;&nbsp;存，惠帝元康四年，大风，庙阙屋瓦有数枚倾落，免太常荀宇。五年，大风，兰<br /><br />&nbsp;&nbsp;&nbsp;&nbsp;台主者求索阿栋之间，得瓦小邪十五处，遂禁止太常，复兴刑狱。陵上荆一枝围<br /><br />&nbsp;&nbsp;&nbsp;&nbsp;七寸二分者被斫，司徒、太常奔走道路，太常禁止不解，盖循习汉事云。</div>
            <div class="link">
                <a id="err-report" href="javascript:void(0)" onClick="report('容斋随笔出错啦!');">
                    错误举报</a><a id="add-bookcase" href="javascript:void(0)" onClick="addbookcase(22607,1657346);">加入书签</a><a
                        href="1657345.html">上一页</a>&larr;<a href="index.html">返回列表</a>&rarr;<a
                            href="1657347.html">下一页</a><a id="book-vote" href="javascript:void(0)" onClick="vote(22607);">投推荐票</a><a
                                id="err-report" href="javascript:void(0)" onClick="report('容斋随笔更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657345.html"; var next_page = "1657347.html"; var index_page = "index.html"; var sortid = "9"; var article_id = "22607"; var chapter_id = "1657346"; var articlename = "容斋随笔"; var chaptername = " 卷七（十八则）"; var author = "洪迈"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>