<!DOCTYPE html>
<html>
<head>
<meta charset="gbk" />
<title>容斋随笔- 卷八（十五则）-在线阅读-哈西文学网</title>
<meta name="keywords" content="洪迈，容斋随笔， 卷八（十五则）全文， 卷八（十五则）在线阅读 哈西文学网" />
<meta name="description" content="哈西文学网提供洪迈的容斋随笔  卷八（十五则）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22607/1657347.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22607/1657347.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 容斋随笔</div>
		<div class="fr"><a id="add-bookcase" href="javascript:void(0)" onClick="addbookcase(22607,0);">加入书架</a>|<a id="book-vote" href="javascript:void(0)" onClick="vote(22607);">投推荐票</a>|<a id="err-report" href="javascript:void(0)" onClick="report('容斋随笔出错啦!');">错误举报</a>|<a href="https://www.haxi88.com/files/article/info/22/22607.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八（十五则）</h1>
            <div class="link xb">
                <a href="1657346.html">上一页</a>&larr;<a href="index.html">返回列表</a>&rarr;<a
                    href="1657348.html">下一页</a></div>			
            <div id="BookText">&nbsp;&nbsp;&nbsp;&nbsp;○诸葛公<br /><br />&nbsp;&nbsp;&nbsp;&nbsp;诸葛孔明千载人，其用兵行师，皆本于仁义节制，自三代以降，未之有也。<br /><br />&nbsp;&nbsp;&nbsp;&nbsp;盖其操心制行，一出于诚，生于乱世，躬耕垅亩，使无徐庶之一言，玄德之三顾，<br /><br />&nbsp;&nbsp;&nbsp;&nbsp;则苟全性命，不求闻达必矣。其始见玄德，论曹操不可与争锋，孙氏可与为援而<br /><br />&nbsp;&nbsp;&nbsp;&nbsp;不可图，唯荆、益可以取，言如蓍龟，终身不易。二十余年之间，君信之，士大<br /><br />&nbsp;&nbsp;&nbsp;&nbsp;夫仰之，夷夏服之，敌人畏之。上有以取信于主，故玄德临终，至云“嗣子不才，<br /><br />&nbsp;&nbsp;&nbsp;&nbsp;君可自取。”后主虽庸懦无立，亦举国听之而不疑。下有以见信于人，故废廖立<br /><br />&nbsp;&nbsp;&nbsp;&nbsp;而立垂泣，废李严而严致死。后主左右奸辟侧佞，充塞于中，而无一人有心害疾<br /><br />&nbsp;&nbsp;&nbsp;&nbsp;者。魏尽据中州，乘操、丕积威之后，猛士如林，不敢西向发一矢以临蜀，而公<br /><br />&nbsp;&nbsp;&nbsp;&nbsp;六出征之，使魏畏蜀如虎。司马懿案行其营垒处所，叹为天下奇才。钟会伐蜀，<br /><br />&nbsp;&nbsp;&nbsp;&nbsp;使人至汉川祭其庙，禁军士不得近墓樵采，是岂智力策虑所能致哉？魏延每随公<br /><br />&nbsp;&nbsp;&nbsp;&nbsp;出，辄欲请兵万人，与公异道会于潼关，公制而不许，又欲请兵五千，循秦岭而<br /><br />&nbsp;&nbsp;&nbsp;&nbsp;东直取长安，以为一举而咸阳以西可定。史臣谓公以为危计不用，是不然。公真<br /><br />&nbsp;&nbsp;&nbsp;&nbsp;所谓义兵不用诈谋奇计，方以数十万之众，据正道而临有罪，建旗鸣鼓，直指魏<br /><br />&nbsp;&nbsp;&nbsp;&nbsp;都，固将飞书告之，择日合战，岂复翳行窃步，事一旦之谲以规咸阳哉！司马懿<br /><br />&nbsp;&nbsp;&nbsp;&nbsp;年长于公四岁，懿存而公死，才五十四耳，天不祚汉，非人力也。“霸气西南歇，<br /><br />&nbsp;&nbsp;&nbsp;&nbsp;雄图历数屯。”杜诗尽之矣。<br /><br />&nbsp;&nbsp;&nbsp;&nbsp;○沐浴佩玉<br /><br />&nbsp;&nbsp;&nbsp;&nbsp;“石骀仲卒，有庶子六人，卜所以为后者，曰：‘沐浴佩玉则兆。’五人者<br /><br />&nbsp;&nbsp;&nbsp;&nbsp;皆沐浴佩玉。石祁子曰：‘孰有执亲之丧而沐浴佩玉者乎？’不沐浴佩玉。”此<br /><br />&nbsp;&nbsp;&nbsp;&nbsp;《檀弓》之文也，今之为文者不然，必曰“沐浴佩玉则兆，五人者如之，祁子独<br /><br />&nbsp;&nbsp;&nbsp;&nbsp;不可，曰：‘孰有执亲之丧若此者乎？’”似亦足以尽其事，然古意衰矣。<br /><br />&nbsp;&nbsp;&nbsp;&nbsp;○谈丛失实<br /><br />&nbsp;&nbsp;&nbsp;&nbsp;后山陈无己著《谈丛》六卷，高简有笔力，然所载国朝事，失于不考究，多<br /><br />&nbsp;&nbsp;&nbsp;&nbsp;爽其实，漫析数端于此。其一云：“吕许公恶韩、富、范三公，欲废之而不能，<br /><br />&nbsp;&nbsp;&nbsp;&nbsp;及西军罢，尽用三公及宋莒公、夏英公于二府，皆其仇也。吕既老，大事犹问，<br /><br />&nbsp;&nbsp;&nbsp;&nbsp;遂请出大臣行三边，既建议，乃数出道者院宿，范公奉使陕西，宿此院，相见云<br /><br />&nbsp;&nbsp;&nbsp;&nbsp;云。”案吕公罢相，诏有同议大事之旨，公辞，乃庆历三年三月，至九月致仕矣。<br /><br />&nbsp;&nbsp;&nbsp;&nbsp;四年七月，富、范始奉使，又三公入二府时，莒公自在外，英公拜枢密使而中辍，<br /><br />&nbsp;&nbsp;&nbsp;&nbsp;后二年莒方复入，安有五人同时之事？<br /><br />&nbsp;&nbsp;&nbsp;&nbsp;其二云：“杜正献、丁文简为河东宣抚，任布之子上书历诋执政，至云至于<br /><br />&nbsp;&nbsp;&nbsp;&nbsp;臣父，亦出遭逢，谓其非德选也。杜戏丁曰：‘贤郎亦要牢笼。’丁深衔之。其<br /><br />&nbsp;&nbsp;&nbsp;&nbsp;后二公同在政府，苏子美进奏事作，杜避嫌不预，丁论以深文，子美坐废为民，<br /><br />&nbsp;&nbsp;&nbsp;&nbsp;杜亦罢去。一言之谑，贻祸如此。”案杜公以执政使河东时，丁以学士为副，庆<br /><br />&nbsp;&nbsp;&nbsp;&nbsp;历四年十一月进奏狱起，杜在相位，五年正月罢，至五月，丁公方从翰林参知政<br /><br />&nbsp;&nbsp;&nbsp;&nbsp;事，安有深文论子美之说？且杜公重厚，当无以人父子为谑之理，丁公长者也，<br /><br />&nbsp;&nbsp;&nbsp;&nbsp;肯追仇一言陷贤士大夫哉？<br /><br />&nbsp;&nbsp;&nbsp;&nbsp;其三云：“张乖崖自成都召为参知政事，既至而脑疽作，求补外，乃知杭州<br /><br />&nbsp;&nbsp;&nbsp;&nbsp;而疾愈。上使中人往伺之，言且将召也，丁晋公以白金赂使者，还言如故，乃不<br /><br />&nbsp;&nbsp;&nbsp;&nbsp;召。”案张两知成都，其初还朝为户部使、中丞，始知杭州，是时，丁方在侍从，<br /><br />&nbsp;&nbsp;&nbsp;&nbsp;其后自蜀知升州，丁为三司使。岂有如前所书之事。<br /><br />&nbsp;&nbsp;&nbsp;&nbsp;其四云：“乖崖在陈，闻晋公逐莱公，知祸必及己，乃延三大户与之博，出<br /><br />&nbsp;&nbsp;&nbsp;&nbsp;彩骰子胜其一坐，乃买田宅为归计以自污，晋公闻之，亦不害也。”案张公以祥<br /><br />&nbsp;&nbsp;&nbsp;&nbsp;符六年知陈州，八年卒，后五年当天禧四年，寇公方罢相，旋坐贬，岂有所谓乖<br /><br />&nbsp;&nbsp;&nbsp;&nbsp;崖自污之事。<br /><br />&nbsp;&nbsp;&nbsp;&nbsp;兹四者所系不细，乃诞漫如此。盖前辈不家藏国史，好事者肆意饰说为美听，<br /><br />&nbsp;&nbsp;&nbsp;&nbsp;疑若可信，故误人纪述。后山之书，必传于后世，惧诒千载之惑，予是以辨之。<br /><br />&nbsp;&nbsp;&nbsp;&nbsp;○石e<br /><br />&nbsp;&nbsp;&nbsp;&nbsp;东坡作《石e记》云：“《禹贡》荆州贡砺、砥、e、丹及、、，<br /><br />&nbsp;&nbsp;&nbsp;&nbsp;梁州贡e、磬。至春秋时，隼集于陈廷，矢贯之，石e长尺有咫，问于孔子，<br /><br />&nbsp;&nbsp;&nbsp;&nbsp;孔子不近取之荆、梁，而远取之肃慎，则荆、梁之不贡此久矣。颜师古曰：‘<br /><br />&nbsp;&nbsp;&nbsp;&nbsp;木堪为C，今豳以北皆用之。’以此考之，用为矢，至唐犹然，而用石<br /><br />&nbsp;&nbsp;&nbsp;&nbsp;为e，则自春秋以来莫识矣。”案《晋书・挹娄传》：“有石e、矢，国有<br /><br />&nbsp;&nbsp;&nbsp;&nbsp;山出石，其利入铁。周武王时，献其矢、e。魏景元末亦来贡。晋元帝中兴，又<br /><br />&nbsp;&nbsp;&nbsp;&nbsp;贡石e。后通贡于石虎，虎以夸李寿者也。《唐书・黑水H传》：其矢，石镞<br /><br />&nbsp;&nbsp;&nbsp;&nbsp;长二寸。盖遗法，然则东坡所谓春秋以来莫识，恐不考耳。予家有一e，正<br /><br />&nbsp;&nbsp;&nbsp;&nbsp;长二寸，岂黑水物乎？<br /><br />&nbsp;&nbsp;&nbsp;&nbsp;○陶渊明<br /><br />&nbsp;&nbsp;&nbsp;&nbsp;陶渊明高简闲靖，为晋、宋第一辈人。语其饥则箪瓢屡空，瓶无储粟；其寒<br /><br />&nbsp;&nbsp;&nbsp;&nbsp;则短褐穿结，冬陈；其居则环堵萧然，风日不蔽。穷困之状，可谓至矣。读<br /><br />&nbsp;&nbsp;&nbsp;&nbsp;其《与子俨等疏》云：“恨室无莱妇，抱兹苦心。汝等虽曰同生，当思四海皆兄<br /><br />&nbsp;&nbsp;&nbsp;&nbsp;弟之义，管仲、鲍叔，分财无猜，佗人尚尔，况同父之人哉！”然则犹有庶子也。<br /><br />&nbsp;&nbsp;&nbsp;&nbsp;《责子》诗云：“雍、端年十三。”此两人必异母尔。渊明在彭泽，悉令公田种<br /><br />&nbsp;&nbsp;&nbsp;&nbsp;秫，曰：“吾常得醉于酒足矣。”妻子固请种粳，乃使二顷五十亩种秫，五十亩<br /><br />&nbsp;&nbsp;&nbsp;&nbsp;种粳。其自叙亦云：“公田之利，足以为酒，故便求之。”犹望一稔而逝，然仲<br /><br />&nbsp;&nbsp;&nbsp;&nbsp;秋至冬，在官八十余日，即自免去职。所谓秫粳，盖未尝得颗粒到口也，悲夫！<br /><br />&nbsp;&nbsp;&nbsp;&nbsp;○东晋将相<br /><br />&nbsp;&nbsp;&nbsp;&nbsp;西晋南度，国势至弱，元帝为中兴主，已有雄武不足之讥，余皆童幼相承，<br /><br />&nbsp;&nbsp;&nbsp;&nbsp;无足称算。然其享国百年，五胡云扰，竟不能窥江、汉，符坚以百万之众，至于<br /><br />&nbsp;&nbsp;&nbsp;&nbsp;送死肥水，后以强臣擅政，鼎命乃移，其于江左之势，固自若也，是果何术哉？<br /><br />&nbsp;&nbsp;&nbsp;&nbsp;尝考之矣，以国事付一相而不贰其任，以外寄付方伯而不轻其权，文武二柄，既<br /><br />&nbsp;&nbsp;&nbsp;&nbsp;得其道，余皆可概见矣。百年之间，会稽王昱、道子、元显以宗室，王敦、二桓<br /><br />&nbsp;&nbsp;&nbsp;&nbsp;以逆取，姑置勿言，卞住⒙酵妗③鉴、陆晔、王彪之坦之不任事，其真托国者，<br /><br />&nbsp;&nbsp;&nbsp;&nbsp;王导、庾亮、何充、庾冰、蔡谟、殷浩、谢安、刘裕八人而已。方伯之任，莫重<br /><br />&nbsp;&nbsp;&nbsp;&nbsp;于荆、徐，荆州为国西门，刺史常都督七八州事，力雄强，分天下半，自度江讫<br /><br />&nbsp;&nbsp;&nbsp;&nbsp;于太元八十余年，荷阃寄者，王敦、陶侃、庾氏之亮、翼、桓氏之温、豁、冲、<br /><br />&nbsp;&nbsp;&nbsp;&nbsp;石民八人而已，非终于其军不辄易，将士服习于下，敌人畏敬于外，非忽去忽来，<br /><br />&nbsp;&nbsp;&nbsp;&nbsp;兵不适将，将不适兵之比也。顷尝为主上论此，蒙欣然领纳，特时有不同，不能<br /><br />&nbsp;&nbsp;&nbsp;&nbsp;行尔。<br /><br />&nbsp;&nbsp;&nbsp;&nbsp;○赏鱼袋<br /><br />&nbsp;&nbsp;&nbsp;&nbsp;衡山有唐开元二十年所建《南岳真君碑》，衡州司马赵颐贞撰，荆府兵曹萧<br /><br />&nbsp;&nbsp;&nbsp;&nbsp;诚书，末云，别驾赏鱼袋、上柱国光大y。赏鱼袋之名不可晓，它处未之见也。<br /><br />&nbsp;&nbsp;&nbsp;&nbsp;○浯溪留题<br /><br />&nbsp;&nbsp;&nbsp;&nbsp;永州浯溪，唐人留题颇多，其一云：“太仆卿分司东都韦，大中二年过此。<br /><br />&nbsp;&nbsp;&nbsp;&nbsp;余大和中以中书舍人谪宦康州，逮今十六年。去冬罢楚州刺史，今年二月有桂林<br /><br />&nbsp;&nbsp;&nbsp;&nbsp;之命，才经数月，又蒙除替，行次灵川，闻改此官，分司优闲，诚为忝幸。”案<br /><br />&nbsp;&nbsp;&nbsp;&nbsp;《新唐书》：仕累中书舍人，与李德簧疲李宗闵恶之，德话障啵贬为明州<br /><br />&nbsp;&nbsp;&nbsp;&nbsp;长史，终桂管观察使。以题名证之，乃自中书谪康州，又不终于桂，史之误如此。<br /><br />&nbsp;&nbsp;&nbsp;&nbsp;所称十六年前，正当大和七年，是时德环皆谙辔唬八年十一月始罢，然则<br /><br />&nbsp;&nbsp;&nbsp;&nbsp;之去国，果不知坐何事也。<br /><br />&nbsp;&nbsp;&nbsp;&nbsp;○皇甫诗<br /><br />&nbsp;&nbsp;&nbsp;&nbsp;皇甫、李翱，虽为韩门弟子，而皆不能诗，浯溪石间有一诗，为元结而<br /><br />&nbsp;&nbsp;&nbsp;&nbsp;作，其词云：“次山有文章，可惋只在碎。然长于指叙，约洁多余态。心语适相<br /><br />&nbsp;&nbsp;&nbsp;&nbsp;应，出句多分外。于诸作者间，拔戟成一队。中行虽富剧，粹美君可盖。子昂感<br /><br />&nbsp;&nbsp;&nbsp;&nbsp;遇佳，未若君雅裁。退之全而神，上与千年对。李杜才海翻，高下非可概。文于<br /><br />&nbsp;&nbsp;&nbsp;&nbsp;一气间，为物莫与大。先王路不荒，岂不仰吾辈。石屏立衙衙，溪口扬素濑。我<br /><br />&nbsp;&nbsp;&nbsp;&nbsp;思何人知，徙倚如有待。”味此诗乃论唐人文章耳，风格殊无可采也。<br /><br />&nbsp;&nbsp;&nbsp;&nbsp;○人物以义为名<br /><br />&nbsp;&nbsp;&nbsp;&nbsp;人物以义为名者，其别最多。仗正道曰义，义师、义战是也。众所尊戴者曰<br /><br />&nbsp;&nbsp;&nbsp;&nbsp;义，义帝是也。与众共之曰义，义仓、义社、义田、义学、义役、义井之类是也。<br /><br />&nbsp;&nbsp;&nbsp;&nbsp;至行过人曰义，义士、义侠、义姑、义夫、义妇之类是也。自外入而非正者曰义，<br /><br />&nbsp;&nbsp;&nbsp;&nbsp;义父、义儿、义兄弟、义服之类是也。衣裳器物亦然，在首曰义髻，在衣曰义、<br /><br />&nbsp;&nbsp;&nbsp;&nbsp;义领，合中小合曰义子之类是也。合众物为之，则有义浆、义墨、义酒。禽畜之<br /><br />&nbsp;&nbsp;&nbsp;&nbsp;贤，则有义犬、义乌、义鹰、义鹘。<br /><br />&nbsp;&nbsp;&nbsp;&nbsp;○人君寿考<br /><br />&nbsp;&nbsp;&nbsp;&nbsp;三代以前，人君寿考有过百年者。自汉、晋、唐、三国、南北下及五季，凡<br /><br />&nbsp;&nbsp;&nbsp;&nbsp;百三十六君，唯汉武帝、吴大帝、唐高祖至七十一，玄宗七十八，梁武帝八十三，<br /><br />&nbsp;&nbsp;&nbsp;&nbsp;自余至五六十者亦鲜。即此五君而论之，梁武召侯景之祸，幽辱告终，旋以亡国。<br /><br />&nbsp;&nbsp;&nbsp;&nbsp;玄宗身致大乱，播迁失意，饮恨而没。享祚久长，翻以为害，固已不足言。汉武<br /><br />&nbsp;&nbsp;&nbsp;&nbsp;末年，巫蛊事起，自皇太子、公主、皇孙皆不得其死，悲伤愁沮，群臣上寿，拒<br /><br />&nbsp;&nbsp;&nbsp;&nbsp;不举觞，以天下付之八岁儿。吴大帝废太子和，杀爱子鲁王霸。唐高祖以秦王之<br /><br />&nbsp;&nbsp;&nbsp;&nbsp;故，两子十孙同日并命，不得已而禅位，其方寸为如何？然则五君者虽有崇高之<br /><br />&nbsp;&nbsp;&nbsp;&nbsp;位，享耆耋之寿，竟何益哉！若光尧太上皇帝之福，真可于天人中求之。<br /><br />&nbsp;&nbsp;&nbsp;&nbsp;○韩文公佚事<br /><br />&nbsp;&nbsp;&nbsp;&nbsp;韩文公自御史贬阳山，新旧二《唐史》，皆以为坐论宫市事。案公《赴江陵<br /><br />&nbsp;&nbsp;&nbsp;&nbsp;涂中》诗自叙此事甚详，云：“是年京师旱，田亩少所收。有司恤经费，未免烦<br /><br />&nbsp;&nbsp;&nbsp;&nbsp;诛求。传闻闾里间，赤子弃渠沟。我时出衢路，饿者何其稠！适会除御史，诚当<br /><br />&nbsp;&nbsp;&nbsp;&nbsp;得言秋。拜疏移x门，为忠宁自谋。上陈人疾苦，无令绝其喉。下言畿甸内，根<br /><br />&nbsp;&nbsp;&nbsp;&nbsp;本理宜优。积雪验丰熟，幸宽待蚕E。天子恻然感，司空叹绸缪。谓言即施设，<br /><br />&nbsp;&nbsp;&nbsp;&nbsp;乃反迁炎洲！”皇甫作公神道碑云：“关中旱饥，人死相枕藉，吏刻取恩，先<br /><br />&nbsp;&nbsp;&nbsp;&nbsp;生列言天下根本，民急如是，请宽民徭而免田租，专政者恶之，遂贬。”然则不<br /><br />&nbsp;&nbsp;&nbsp;&nbsp;因论宫市明甚。碑又书三事云：“公为河南令，魏、郓、幽、镇各为留邸，贮潜<br /><br />&nbsp;&nbsp;&nbsp;&nbsp;卒以橐罪亡，公将`其禁，断民署吏，俟旦发，留守尹大恐，遽止之，是后郓邸<br /><br />&nbsp;&nbsp;&nbsp;&nbsp;果谋反，将屠东都，以应淮、蔡。及从讨元济，请于裴度，须精兵千人，间道以<br /><br />&nbsp;&nbsp;&nbsp;&nbsp;入，必擒贼。未及行，李遄晕某且谷耄得元济。三军之士，为公恨。复谓度曰：<br /><br />&nbsp;&nbsp;&nbsp;&nbsp;“今藉声势，王承宗可以辞取，不烦兵矣。得柏耆，口授其词，使耆执笔书之，<br /><br />&nbsp;&nbsp;&nbsp;&nbsp;持以入镇州，承宗遂割德、棣二州以献。”李翱作公行状，所载略同。而《唐书》<br /><br />&nbsp;&nbsp;&nbsp;&nbsp;并逸其事，且以镇州之功，专归柏耆，岂非未尝见文集乎？《资治通鉴》亦仅<br /><br />&nbsp;&nbsp;&nbsp;&nbsp;言耆以策于愈，愈为白度，为书遣之耳。<br /><br />&nbsp;&nbsp;&nbsp;&nbsp;○论韩公文<br /><br />&nbsp;&nbsp;&nbsp;&nbsp;刘梦得、李习之、皇甫持正、李汉皆称诵韩公之文，各极其挚。刘之语云：<br /><br />&nbsp;&nbsp;&nbsp;&nbsp;“高山无穷，太华削成。人文无穷，夫子挺生。鸾凤一鸣，蜩螗革音。手持文柄，<br /><br />&nbsp;&nbsp;&nbsp;&nbsp;高视寰海。权衡低昂，瞻我所在。三十余年，声名塞天。”习之云：“建武以还，<br /><br />&nbsp;&nbsp;&nbsp;&nbsp;文卑质丧。气萎体败，剽剥不让。拨去其华，得其本根。包刘越嬴，并武同殷。<br /><br />&nbsp;&nbsp;&nbsp;&nbsp;《六经》之风，绝而复新。学者有归，大变于文。”又云：“公每以为自杨雄之<br /><br />&nbsp;&nbsp;&nbsp;&nbsp;后，作者不出，其所为文，未尝效前人之言而固与之并，后进之士有志于古文者，<br /><br />&nbsp;&nbsp;&nbsp;&nbsp;莫不视以为法。”皇甫云：“先生之作，无圆无方，主是归工，抉经之心，执圣<br /><br />&nbsp;&nbsp;&nbsp;&nbsp;之权，尚友作者，邪抵异，以扶孔子，存皇之极。茹古涵今，无有端涯。鲸铿<br /><br />&nbsp;&nbsp;&nbsp;&nbsp;春丽，惊耀天下。栗密窈眇，章妥句适。精能之至，鬼入神出。姬氏以来，一人<br /><br />&nbsp;&nbsp;&nbsp;&nbsp;而已。”又云：“属文意语天出，业孔子、孟轲而侈其文，焯焯烈烈，为唐之章。”<br /><br />&nbsp;&nbsp;&nbsp;&nbsp;又云：“如长江秋注，千里一道，然施于灌激，或爽于用。”此论似为不知公者。<br /><br />&nbsp;&nbsp;&nbsp;&nbsp;汉之语云：“诡然而蛟龙翔，蔚然而虎凤跃，锵然而韶钧鸣，日光玉洁，周情孔<br /><br />&nbsp;&nbsp;&nbsp;&nbsp;思，千态万貌，卒泽于道德仁义，炳如也。”是四人者，所以推高韩公，可谓尽<br /><br />&nbsp;&nbsp;&nbsp;&nbsp;矣。及东坡之碑一出，而后众说尽废。其略云：匹夫而为百世师，一言而为天下<br /><br />&nbsp;&nbsp;&nbsp;&nbsp;法，是皆有以参天地之化，关盛衰之运。自东汉以来，道丧文弊，历唐贞观开元<br /><br />&nbsp;&nbsp;&nbsp;&nbsp;而不能救，独公谈笑而麾之，天下靡然从公，复归于正。文起八代之衰，道济天<br /><br />&nbsp;&nbsp;&nbsp;&nbsp;下之溺，岂非参天地而独存者乎？骑龙白云之诗，蹈厉发越，直到《雅》、《颂》，<br /><br />&nbsp;&nbsp;&nbsp;&nbsp;所谓若捕龙蛇、搏虎豹者，大哉言乎！<br /><br />&nbsp;&nbsp;&nbsp;&nbsp;○治生从宦<br /><br />&nbsp;&nbsp;&nbsp;&nbsp;韩诗曰：“居闲食不足，从仕力难任。两事皆害性，一生常苦心。”然治生<br /><br />&nbsp;&nbsp;&nbsp;&nbsp;从宦，自是两涂，未尝有兼得者。张释之以赀为郎，十年不得调，曰：久官减兄<br /><br />&nbsp;&nbsp;&nbsp;&nbsp;仲之产，不遂。欲免归。司马相如亦以赀为郎，因病免，家贫无以自业，至从故<br /><br />&nbsp;&nbsp;&nbsp;&nbsp;人于临邛，及归成都，家徒四壁立而已。<br /><br />&nbsp;&nbsp;&nbsp;&nbsp;○真宗末年<br /><br />&nbsp;&nbsp;&nbsp;&nbsp;真宗末年属疾，每视朝不多语言，命令间或不能周审，前辈杂传记多以为权<br /><br />&nbsp;&nbsp;&nbsp;&nbsp;臣矫制，而非也。钱文僖在翰林，有天禧四年《笔录》，纪逐日琐细家事，及一<br /><br />&nbsp;&nbsp;&nbsp;&nbsp;时奏对，并它所闻之语，今略载于此。寇莱公罢相之夕，钱公当制，上问：“与<br /><br />&nbsp;&nbsp;&nbsp;&nbsp;何官得？”钱奏云：“王钦若近出，除太子太保。”上曰：“近上是甚？”云：<br /><br />&nbsp;&nbsp;&nbsp;&nbsp;“太子太傅。”上曰：“与太子太傅。”又云：“更与一优礼。”钱奏但请封国<br /><br />&nbsp;&nbsp;&nbsp;&nbsp;公而已。时枢密有五员，而中书只参政李迪一人，后月余，召学士杨大年，宣云：<br /><br />&nbsp;&nbsp;&nbsp;&nbsp;“冯拯与吏书，李迪吏侍。”更无它言。杨奏：“若只转官，合中书命词，唯枢<br /><br />&nbsp;&nbsp;&nbsp;&nbsp;密使、平章事，却学士院降制。”上云：“与枢密使、平章事。”杨亦忧虑，而<br /><br />&nbsp;&nbsp;&nbsp;&nbsp;不复审，退而草制，以迪为吏部侍郎、集贤相，拯为枢密相。又四日，召知制诰<br /><br />&nbsp;&nbsp;&nbsp;&nbsp;晏殊，殊退，乃召钱。上问：“冯拯如何商量？”钱奏：“外论甚美，只为密院<br /><br />&nbsp;&nbsp;&nbsp;&nbsp;却有三员正使，三员副使，中书依旧一员，以此外人疑讶。”上云：“如何安排？”<br /><br />&nbsp;&nbsp;&nbsp;&nbsp;钱奏：“若却令拯入中书，即是彰昨来错误，但于曹利用、丁谓中选一人过中书，<br /><br />&nbsp;&nbsp;&nbsp;&nbsp;即并不妨事。”上云：“谁得？”钱奏：“丁谓是文官，合入中书。”上云：<br /><br />&nbsp;&nbsp;&nbsp;&nbsp;“入中书。”遂奏授同平章事。又奏兼玉清宫使，又奏兼昭文国史，又乞加曹利<br /><br />&nbsp;&nbsp;&nbsp;&nbsp;用平章事。上云：“与平章事。”案此际大除拜，本真宗启其端，至于移改曲折，<br /><br />&nbsp;&nbsp;&nbsp;&nbsp;则其柄乃系词臣，可以舞文容奸，不之觉也。寇公免相四十日，周怀政之事方作，<br /><br />&nbsp;&nbsp;&nbsp;&nbsp;温公《记闻》，苏子由《龙川志》，范蜀公《东斋记事》，皆误以为因怀政而罢，<br /><br />&nbsp;&nbsp;&nbsp;&nbsp;非也。予尝以《钱录》示李，采取之，又误以召晏公为寇罢之夕，亦非也。</div>
            <div class="link">
                <a id="err-report" href="javascript:void(0)" onClick="report('容斋随笔出错啦!');">
                    错误举报</a><a id="add-bookcase" href="javascript:void(0)" onClick="addbookcase(22607,1657347);">加入书签</a><a
                        href="1657346.html">上一页</a>&larr;<a href="index.html">返回列表</a>&rarr;<a
                            href="1657348.html">下一页</a><a id="book-vote" href="javascript:void(0)" onClick="vote(22607);">投推荐票</a><a
                                id="err-report" href="javascript:void(0)" onClick="report('容斋随笔更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657346.html"; var next_page = "1657348.html"; var index_page = "index.html"; var sortid = "9"; var article_id = "22607"; var chapter_id = "1657347"; var articlename = "容斋随笔"; var chaptername = " 卷八（十五则）"; var author = "洪迈"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>