<!DOCTYPE html>
<html>
<head>
<meta charset="gbk" />
<title>容斋随笔- 卷九（二十八则）-在线阅读-哈西文学网</title>
<meta name="keywords" content="洪迈，容斋随笔， 卷九（二十八则）全文， 卷九（二十八则）在线阅读 哈西文学网" />
<meta name="description" content="哈西文学网提供洪迈的容斋随笔  卷九（二十八则）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22607/1657348.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22607/1657348.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 容斋随笔</div>
		<div class="fr"><a id="add-bookcase" href="javascript:void(0)" onClick="addbookcase(22607,0);">加入书架</a>|<a id="book-vote" href="javascript:void(0)" onClick="vote(22607);">投推荐票</a>|<a id="err-report" href="javascript:void(0)" onClick="report('容斋随笔出错啦!');">错误举报</a>|<a href="https://www.haxi88.com/files/article/info/22/22607.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九（二十八则）</h1>
            <div class="link xb">
                <a href="1657347.html">上一页</a>&larr;<a href="index.html">返回列表</a>&rarr;<a
                    href="1657349.html">下一页</a></div>			
            <div id="BookText">&nbsp;&nbsp;&nbsp;&nbsp;○霍光赏功<br /><br />&nbsp;&nbsp;&nbsp;&nbsp;汉武帝外事四夷，出爵劝赏，凡将士有军功，无问贵贱，未有不封侯者。及<br /><br />&nbsp;&nbsp;&nbsp;&nbsp;昭帝时，大鸿胪田广明平益州夷，斩首捕虏三万，但赐爵关内侯。盖霍光为政，<br /><br />&nbsp;&nbsp;&nbsp;&nbsp;务与民休息，故不欲求边功，益州之师，不得已耳。与唐宋Z抑郝灵缯赌啜之<br /><br />&nbsp;&nbsp;&nbsp;&nbsp;意同。然数年之后，以范明友击乌桓，傅介子剌楼兰，皆即侯之，则为非是，盖<br /><br />&nbsp;&nbsp;&nbsp;&nbsp;明友，光女婿也。<br /><br />&nbsp;&nbsp;&nbsp;&nbsp;○尺棰取半<br /><br />&nbsp;&nbsp;&nbsp;&nbsp;《庄子》载惠子之语曰：“一尺之棰，日取其半，万世不竭。”虽为寓言，<br /><br />&nbsp;&nbsp;&nbsp;&nbsp;然此理固具。盖但取其半，正碎为微尘，余半犹存，虽至于无穷可也。特所谓卵<br /><br />&nbsp;&nbsp;&nbsp;&nbsp;有毛、鸡三足、犬可以为羊、马有、火不热、龟长于蛇、飞鸟之景未尝动，如<br /><br />&nbsp;&nbsp;&nbsp;&nbsp;是之类，非词说所能了也。<br /><br />&nbsp;&nbsp;&nbsp;&nbsp;○汉文失材<br /><br />&nbsp;&nbsp;&nbsp;&nbsp;汉文帝见李广曰：“惜广不逢时，令当高祖世，万户侯岂足道哉！”贾山上<br /><br />&nbsp;&nbsp;&nbsp;&nbsp;书言治乱之道，借秦为谕，其言忠正明白，不下贾谊，曾不得一官，史臣犹赞美<br /><br />&nbsp;&nbsp;&nbsp;&nbsp;文帝，以为山言多激切，终不加罚，所以广谏争之路。观此二事，失材多矣。吴、<br /><br />&nbsp;&nbsp;&nbsp;&nbsp;楚反时，李广以都尉战昌邑下显名，以梁王授广将军印，故赏不行。武帝时，五<br /><br />&nbsp;&nbsp;&nbsp;&nbsp;为将军击匈奴，无尺寸功，至不得其死。三朝不遇，命也夫！<br /><br />&nbsp;&nbsp;&nbsp;&nbsp;○陈轸之说疏<br /><br />&nbsp;&nbsp;&nbsp;&nbsp;战国权谋之士，游说从横，皆趋一时之利，殊不顾义理曲直所在。张仪欺楚<br /><br />&nbsp;&nbsp;&nbsp;&nbsp;怀王，使之绝齐而献商於之地。陈轸谏曰：“张仪必负王，商於不可得而齐、秦<br /><br />&nbsp;&nbsp;&nbsp;&nbsp;合，是北绝齐交，西生秦患。”其言可谓善矣。然至云：“不若阴合而阳绝于齐，<br /><br />&nbsp;&nbsp;&nbsp;&nbsp;使人随张仪，苟与吾地，绝齐未晚。”是轸不深计齐之可绝与否，但以得地为意<br /><br />&nbsp;&nbsp;&nbsp;&nbsp;耳。及秦负约，楚王欲攻之，轸又劝曰：“不如因赂之以一名都，与之并兵而攻<br /><br />&nbsp;&nbsp;&nbsp;&nbsp;齐，是我亡地于秦，取偿于齐也。”此策尤乖谬不义。且秦加亡道于我，乃欲赂<br /><br />&nbsp;&nbsp;&nbsp;&nbsp;以地，齐本与国，楚无故而绝之，宜割地致币，卑词谢罪，复求其援，而反欲攻<br /><br />&nbsp;&nbsp;&nbsp;&nbsp;之，轸之说于是疏矣。乃知鲁仲连、虞卿为豪杰之士，非轸辈所能企及也。<br /><br />&nbsp;&nbsp;&nbsp;&nbsp;○颜率儿童之见<br /><br />&nbsp;&nbsp;&nbsp;&nbsp;秦兴师临周而求九鼎，周君患之。颜率请借救于齐，乃诣齐王许以鼎，齐为<br /><br />&nbsp;&nbsp;&nbsp;&nbsp;发兵救周，而秦兵罢。齐将求鼎，周君又患之。颜率复诣齐曰：“愿献九鼎，不<br /><br />&nbsp;&nbsp;&nbsp;&nbsp;识何涂之从而致之齐？”齐王将寄径于梁、于楚，率皆以为不可，齐乃止。《战<br /><br />&nbsp;&nbsp;&nbsp;&nbsp;国策》首载此事，盖以为奇谋。予谓此特儿童之见尔！争战虽急，要当有信。今<br /><br />&nbsp;&nbsp;&nbsp;&nbsp;一绐齐可也，独不计后日诸侯来伐，谁复肯救我乎？疑必无是事，好事者饰之尔。<br /><br />&nbsp;&nbsp;&nbsp;&nbsp;故《史记》、《通鉴》皆不取。<br /><br />&nbsp;&nbsp;&nbsp;&nbsp;○皇甫正闰论<br /><br />&nbsp;&nbsp;&nbsp;&nbsp;晋魏以来，正闰之说纷纷，前人论之多矣。盖以宋继晋，则至陈而无所终，<br /><br />&nbsp;&nbsp;&nbsp;&nbsp;由隋而推之，为周为魏，则上无所起。故司马公于《通鉴》取南朝承晋讫于陈亡，<br /><br />&nbsp;&nbsp;&nbsp;&nbsp;然后系之隋开皇九年，姑藉其年以纪事，无所抑扬也。唯皇甫之论不然，曰：<br /><br />&nbsp;&nbsp;&nbsp;&nbsp;“晋之南迁，与平王避戎之事同，而元魏种实匈奴，自为中国之位号。谓之灭邪，<br /><br />&nbsp;&nbsp;&nbsp;&nbsp;晋实未改，谓之禅耶，已无所传。而往之著书者有帝元，今之为录者皆闰晋，失<br /><br />&nbsp;&nbsp;&nbsp;&nbsp;之远矣。晋为宋，宋为齐，齐为梁，江陵之灭，则为周矣。陈氏自树而夺，无容<br /><br />&nbsp;&nbsp;&nbsp;&nbsp;于言。故自唐推而上，唐受之隋，隋得之周，周取之梁，推梁而上以至于尧、舜，<br /><br />&nbsp;&nbsp;&nbsp;&nbsp;为得天下统。则陈c于南，元闰于北，其不昭昭乎？”此说亦有理。然予复考之，<br /><br />&nbsp;&nbsp;&nbsp;&nbsp;灭梁江陵者，魏文帝也，时岁在甲戌。又三年丁丑，周乃代魏。不得云江陵之灭，<br /><br />&nbsp;&nbsp;&nbsp;&nbsp;则为周也。<br /><br />&nbsp;&nbsp;&nbsp;&nbsp;○简师之贤<br /><br />&nbsp;&nbsp;&nbsp;&nbsp;《皇甫持正集》有《送简师序》，云：“韩侍郎贬潮州，浮图之士，欢快以<br /><br />&nbsp;&nbsp;&nbsp;&nbsp;\，师独愤起访余求序行，资适潮，不顾蛇山鳄水万里之G毒，若将朝得进拜而<br /><br />&nbsp;&nbsp;&nbsp;&nbsp;夕死者。师虽佛其名，而儒其行，虽夷狄其衣服，而人其知。不犹愈于冠儒冠，<br /><br />&nbsp;&nbsp;&nbsp;&nbsp;服朝服，惑溺于经怪之说以疽吐仔埃俊庇瓒疗湮模想见简师之贤，而惜其名无<br /><br />&nbsp;&nbsp;&nbsp;&nbsp;传于后世，故表而出之。<br /><br />&nbsp;&nbsp;&nbsp;&nbsp;○老人推恩<br /><br />&nbsp;&nbsp;&nbsp;&nbsp;唐世赦宥，推恩于老人绝优。开元二十三年，耕籍田。侍老百岁以上，版授<br /><br />&nbsp;&nbsp;&nbsp;&nbsp;上州刺史。九十以上，中州刺史。八十以上，上州司马。二十七年，赦。百岁以<br /><br />&nbsp;&nbsp;&nbsp;&nbsp;上，下州刺史，妇人郡君。九十以上，上州司马，妇人县君。八十以上，县令，<br /><br />&nbsp;&nbsp;&nbsp;&nbsp;妇人乡君。天宝七载，京城七十以上本县令，六十以上县丞，天下侍老除官与开<br /><br />&nbsp;&nbsp;&nbsp;&nbsp;元等。国朝之制，百岁者始得初品官封，比唐不侔矣。淳熙三年，以太上皇帝庆<br /><br />&nbsp;&nbsp;&nbsp;&nbsp;寿之故，推恩稍优，遂有增年诡籍以冒荣命者。使如唐日，将如何哉！<br /><br />&nbsp;&nbsp;&nbsp;&nbsp;○唐三杰<br /><br />&nbsp;&nbsp;&nbsp;&nbsp;汉高祖以萧何、张良、韩信为人杰，此三人者真足以当之也。唐明皇同日拜<br /><br />&nbsp;&nbsp;&nbsp;&nbsp;宋Z、张说、源乾曜三故相官，帝赋《三杰诗》，自写以赐。其意盖以比萧、张<br /><br />&nbsp;&nbsp;&nbsp;&nbsp;等也。说与乾曜岂Z比哉！明皇可谓不知臣矣。<br /><br />&nbsp;&nbsp;&nbsp;&nbsp;○忠义出天资<br /><br />&nbsp;&nbsp;&nbsp;&nbsp;忠义守节之士，出于天资，非关居位贵贱，受恩深浅也。王莽移汉祚，刘歆<br /><br />&nbsp;&nbsp;&nbsp;&nbsp;以宗室之俊，导之为逆，孔光以宰相辅成其事。而龚胜以故大夫守谊以死。郭钦、<br /><br />&nbsp;&nbsp;&nbsp;&nbsp;蒋诩以刺史、郡守，栗融、禽庆、曹竟、苏章以儒生，皆去官不仕。陈咸之家，<br /><br />&nbsp;&nbsp;&nbsp;&nbsp;至不用王氏腊。萧道成篡宋，渊、王俭，奕世达官，身为帝甥、主婿，所以纵<br /><br />&nbsp;&nbsp;&nbsp;&nbsp;臾灭刘，唯恐不速。而死节者乃王蕴、卜伯兴、黄回、任候伯之辈耳。安禄山、<br /><br />&nbsp;&nbsp;&nbsp;&nbsp;朱之变，陈希烈、张均、张、乔琳、李忠臣，皆以宰相世臣，为之丞弼。<br /><br />&nbsp;&nbsp;&nbsp;&nbsp;而甄济、权皋、刘海宾、段秀实，或以莫府小吏，或以废斥列卿，捐身立节，名<br /><br />&nbsp;&nbsp;&nbsp;&nbsp;震海内。人之贤不肖，相去何止天冠地屦乎！<br /><br />&nbsp;&nbsp;&nbsp;&nbsp;○刘歆不孝<br /><br />&nbsp;&nbsp;&nbsp;&nbsp;事亲孝，故忠可移于君，是以求忠臣必于孝子之门。刘歆事父，虽不载不孝<br /><br />&nbsp;&nbsp;&nbsp;&nbsp;之迹，然其议论每与向异同。故向拳拳于国家，欲抑王氏以崇刘氏，而歆乃力赞<br /><br />&nbsp;&nbsp;&nbsp;&nbsp;王莽，唱其凶逆，至为之国师公，又改名秀以应图谶，竟亦不免为莽所诛，子薄<br /><br />&nbsp;&nbsp;&nbsp;&nbsp;女忄音皆以戮死。使天道每如是，不善者其知惧乎！<br /><br />&nbsp;&nbsp;&nbsp;&nbsp;○汉法恶诞谩<br /><br />&nbsp;&nbsp;&nbsp;&nbsp;李广以私忿杀霸陵尉，上书自陈谢罪。武帝报之曰：“报忿除害，朕之所图<br /><br />&nbsp;&nbsp;&nbsp;&nbsp;于将军也。若乃免冠徒跣，稽颡请罪，岂朕之指哉！”张敞杀絮舜，上书曰：<br /><br />&nbsp;&nbsp;&nbsp;&nbsp;“臣待罪京兆，絮舜本臣素所厚吏，以臣有章劾当免，受记考事，谓臣‘五日京<br /><br />&nbsp;&nbsp;&nbsp;&nbsp;兆’，背恩忘义。臣窃以舜无状，枉法以诛之。臣贼杀不辜，鞠狱故不直，死无<br /><br />&nbsp;&nbsp;&nbsp;&nbsp;所恨。”宣帝引拜为刺史。汉世法令，最恶诞谩罔上。广、敞虽妄杀人，一语陈<br /><br />&nbsp;&nbsp;&nbsp;&nbsp;情，则赦之不问，所以开臣下不敢为欺之路也。武帝待张汤非不厚，及问鲁谒居<br /><br />&nbsp;&nbsp;&nbsp;&nbsp;事，谓其怀诈面欺，杀之不贷，真得御臣之法。<br /><br />&nbsp;&nbsp;&nbsp;&nbsp;○汉官名<br /><br />&nbsp;&nbsp;&nbsp;&nbsp;汉官名有不书于《百官表》，而因事乃见者。如行冤狱使者，因张敞杀絮舜<br /><br />&nbsp;&nbsp;&nbsp;&nbsp;而见。美俗使者，因何并代严诩而见。河堤使者，因王延世塞决河而见。直指使<br /><br />&nbsp;&nbsp;&nbsp;&nbsp;者，因暴胜之而见。岂非因事置官，事已即罢乎？<br /><br />&nbsp;&nbsp;&nbsp;&nbsp;○五胡乱华<br /><br />&nbsp;&nbsp;&nbsp;&nbsp;刘聪乘晋之衰，盗窃中土，身死而嗣灭，男女无少长皆戕于靳准。刘曜承其<br /><br />&nbsp;&nbsp;&nbsp;&nbsp;后，不能十年，身为人禽。石勒尝盛矣，子夺于虎。虎尽有秦、魏、燕、齐、韩、<br /><br />&nbsp;&nbsp;&nbsp;&nbsp;赵之地，死不一年，而后嗣屠戮，无一遗种。慕容俊乘石氏之乱，跨据河山，亦<br /><br />&nbsp;&nbsp;&nbsp;&nbsp;仅终其身，至子而灭。符坚之兴，又非刘、石比，然不能自免，社稷为墟。慕容<br /><br />&nbsp;&nbsp;&nbsp;&nbsp;垂乘符氏之乱，尽复燕祚，死未期年，基业倾覆。此七人者，皆夷狄乱华之臣擘<br /><br />&nbsp;&nbsp;&nbsp;&nbsp;也，而不能久如此。今之北虏，为国八十年，传数酋矣，未亡何邪？<br /><br />&nbsp;&nbsp;&nbsp;&nbsp;○石宣为彗<br /><br />&nbsp;&nbsp;&nbsp;&nbsp;石虎将杀其子宣，佛图澄谏曰：“陛下若加慈恕，福祚犹长，若必诛之，宣<br /><br />&nbsp;&nbsp;&nbsp;&nbsp;当为彗星下埽邺宫。”虎不从。明年，虎死。二年，国亡。《晋史》书之以为澄<br /><br />&nbsp;&nbsp;&nbsp;&nbsp;言之验。予谓此乃石氏穷凶极虐，为天所弃，岂一逆子便能上干玄象，起彗孛乎？<br /><br />&nbsp;&nbsp;&nbsp;&nbsp;宣杀其弟韬，又欲行冒顿之事，宁有不问之理？澄言既妄，史氏误信而载之，<br /><br />&nbsp;&nbsp;&nbsp;&nbsp;《资治通鉴》亦失于不删也。<br /><br />&nbsp;&nbsp;&nbsp;&nbsp;○三公改它官<br /><br />&nbsp;&nbsp;&nbsp;&nbsp;国初以来，宰相带三公官居位，及罢去，多有改它官者。范质自司徒、侍中<br /><br />&nbsp;&nbsp;&nbsp;&nbsp;改太子太傅，王溥自司空改太子太保，吕蒙正自司空改太子太师是也。天禧以前<br /><br />&nbsp;&nbsp;&nbsp;&nbsp;唯赵普、王旦乃依旧公师，仍复迁秩。天圣而后，恩典始隆，张士逊致仕，至以<br /><br />&nbsp;&nbsp;&nbsp;&nbsp;兵部尚书得太傅云。<br /><br />&nbsp;&nbsp;&nbsp;&nbsp;○带职致仕<br /><br />&nbsp;&nbsp;&nbsp;&nbsp;熙宁以前，待制学士致仕者，率迁官而解其职。若有疾就闲者，亦换为集贤<br /><br />&nbsp;&nbsp;&nbsp;&nbsp;院学士。盖不以近职处散地也。带职致仕，方自熙宁中王素始。后改集贤学士为<br /><br />&nbsp;&nbsp;&nbsp;&nbsp;修撰，政和中又改为右文云。<br /><br />&nbsp;&nbsp;&nbsp;&nbsp;○朋友之义<br /><br />&nbsp;&nbsp;&nbsp;&nbsp;朋友之义甚重。天下之达道五，君臣、父子、兄弟、夫妇而至朋友之交。故<br /><br />&nbsp;&nbsp;&nbsp;&nbsp;天子至于庶人，未有不须友以成者。“天下俗薄，而朋友道绝。”见于《诗》。<br /><br />&nbsp;&nbsp;&nbsp;&nbsp;“不信乎朋友，弗获乎上。”见于《中庸》、《孟子》。“朋友信之”，孔子之<br /><br />&nbsp;&nbsp;&nbsp;&nbsp;志也。“车马衣裘，与朋友共”，子路之志也。“与朋友交而信”，曾子之志也。<br /><br />&nbsp;&nbsp;&nbsp;&nbsp;《周礼》六行，五曰任，谓信于友也。汉、唐以来，犹有范张、陈雷、元白、刘<br /><br />&nbsp;&nbsp;&nbsp;&nbsp;柳之徒，始终相与，不以死生贵贱易其心。本朝百年间，此风尚存。呜呼，今亡<br /><br />&nbsp;&nbsp;&nbsp;&nbsp;矣！<br /><br />&nbsp;&nbsp;&nbsp;&nbsp;○高科得人<br /><br />&nbsp;&nbsp;&nbsp;&nbsp;国朝自太平兴国以来，以科举罗天下士，士之策名前列者，或不十年而至公<br /><br />&nbsp;&nbsp;&nbsp;&nbsp;辅。吕文穆公蒙正、张文定公齐贤之徒是也。及嘉v以前，亦指日在清显。东坡<br /><br />&nbsp;&nbsp;&nbsp;&nbsp;《送章子平序》，以谓仁宗一朝十有三榜，数其上之三人，凡三十有九，其不至<br /><br />&nbsp;&nbsp;&nbsp;&nbsp;于公卿者，五人而已。盖为士者知其身必达，故自爱重而不肯为非，天下公望亦<br /><br />&nbsp;&nbsp;&nbsp;&nbsp;以鼎贵期之，故相与爱惜成就，以待其用。至嘉v四年之制，前三名始不为通判，<br /><br />&nbsp;&nbsp;&nbsp;&nbsp;第一人才得评事、签判，代还升通判，又任满始除馆职。王安石为政，又杀其法，<br /><br />&nbsp;&nbsp;&nbsp;&nbsp;恩数既削，得人亦衰矣。观天圣初榜，宋郑公郊、叶清臣、郑文肃公臁⒏呶淖<br /><br />&nbsp;&nbsp;&nbsp;&nbsp;公若讷、曾鲁公公亮五人连名，二宰相、二执政、一三司使。第二榜，王文忠公<br /><br />&nbsp;&nbsp;&nbsp;&nbsp;尧臣、韩魏公琦、赵康靖公趿名。第二榜，王宣徽拱辰、刘相沆、孙文懿公\<br /><br />&nbsp;&nbsp;&nbsp;&nbsp;连名。杨榜，不幸即死，王歧公、韩康公绛、王荆公安石连名。刘F榜，<br /><br />&nbsp;&nbsp;&nbsp;&nbsp;F不显，胡右丞宗愈、安门下焘、刘忠肃公挚、章申公连名。其盛如此。治平<br /><br />&nbsp;&nbsp;&nbsp;&nbsp;以后，第一人作侍从，盖可数矣。<br /><br />&nbsp;&nbsp;&nbsp;&nbsp;○辛庆忌<br /><br />&nbsp;&nbsp;&nbsp;&nbsp;汉成帝将立赵飞燕为皇后，怒刘辅直谏，囚之掖廷狱，左将军辛庆忌等上书<br /><br />&nbsp;&nbsp;&nbsp;&nbsp;救辅，遂得减死。朱云请斩张禹，上怒，将杀之，庆忌免冠解印绶，叩头殿下曰：<br /><br />&nbsp;&nbsp;&nbsp;&nbsp;“此臣素著狂直，臣敢以死争。”叩头流血。上意解，然后得已。庆忌此两事，<br /><br />&nbsp;&nbsp;&nbsp;&nbsp;可与汲黯、王章同科。班史不书于本传，但言其为国虎臣，匈奴西域敬其威信而<br /><br />&nbsp;&nbsp;&nbsp;&nbsp;已。方争朱云时，公卿在前，曾无一人助之以请，为可羞也。<br /><br />&nbsp;&nbsp;&nbsp;&nbsp;○楚怀王<br /><br />&nbsp;&nbsp;&nbsp;&nbsp;秦汉之际，楚怀王以牧羊小儿，为项氏所立，首尾才三年。以事考之，东坡<br /><br />&nbsp;&nbsp;&nbsp;&nbsp;所谓天下之贤主也。项梁之死，王并吕臣、项羽军，自将之，羽不敢争。见宋义<br /><br />&nbsp;&nbsp;&nbsp;&nbsp;论兵事，即以为上将军，而羽乃为次将。择诸将入关，羽怨秦，奋势愿与沛公西，<br /><br />&nbsp;&nbsp;&nbsp;&nbsp;王以羽G悍祸贼，不许，独遣沛公，羽不敢违。及秦既亡，羽使人还报王，王曰：<br /><br />&nbsp;&nbsp;&nbsp;&nbsp;“如约。”令沛公王关中。此数者，皆能自制命，非碌碌孱王受令于强臣者，故<br /><br />&nbsp;&nbsp;&nbsp;&nbsp;终不能全于项氏。然遣将救赵灭秦，至于有天下，皆出其手。太史公作《史记》，<br /><br />&nbsp;&nbsp;&nbsp;&nbsp;当为之立本纪，继于秦后，迨其亡，则次以汉高祖可也。而乃立《项羽本纪》，<br /><br />&nbsp;&nbsp;&nbsp;&nbsp;义帝之事特附见焉，是直以羽为代秦也，其失多矣。高祖尝下诏，以秦皇帝、楚<br /><br />&nbsp;&nbsp;&nbsp;&nbsp;隐王亡后，为置守冢，并及魏、齐、赵三王，而义帝乃高祖故君，独缺不问，岂<br /><br />&nbsp;&nbsp;&nbsp;&nbsp;简策脱佚乎？<br /><br />&nbsp;&nbsp;&nbsp;&nbsp;○范增非人杰<br /><br />&nbsp;&nbsp;&nbsp;&nbsp;世谓范增为人杰，予以为不然。夷考平生，盖出战国从横之余，见利而不知<br /><br />&nbsp;&nbsp;&nbsp;&nbsp;义者也。始劝项氏立怀王，及羽夺王之地，迁王于郴，已而弑之，增不能引君臣<br /><br />&nbsp;&nbsp;&nbsp;&nbsp;大谊，争之以死。怀王与诸将约，先入关中者王之，沛公既先定关中，则当如约，<br /><br />&nbsp;&nbsp;&nbsp;&nbsp;增乃劝羽杀之，又徙之蜀汉。羽之伐赵，杀上将宋义，增为末将，坐而视之。坑<br /><br />&nbsp;&nbsp;&nbsp;&nbsp;秦降卒，杀秦降王，烧秦宫室，增皆亲见之，未尝闻一言也。至于荥阳之役，身<br /><br />&nbsp;&nbsp;&nbsp;&nbsp;遭反间，然后发怒而去。呜呼，疏矣哉！东坡公论此事伟甚，犹未尽也。<br /><br />&nbsp;&nbsp;&nbsp;&nbsp;○翰苑故事<br /><br />&nbsp;&nbsp;&nbsp;&nbsp;翰苑故事，今废弃无余。唯学士入朝，犹有朱衣院吏双引至朝堂而止，及景<br /><br />&nbsp;&nbsp;&nbsp;&nbsp;灵宫行香，则引至立班处。公文至三省不用申状，但尺纸直书其事，右语云：<br /><br />&nbsp;&nbsp;&nbsp;&nbsp;“谘报尚书省伏候裁旨，月日押。”谓之谘报。此两事仅存。<br /><br />&nbsp;&nbsp;&nbsp;&nbsp;○唐扬州之盛<br /><br />&nbsp;&nbsp;&nbsp;&nbsp;唐世盐铁转运使在扬州，尽斡利权，判官多至数十人，商贾如织。故谚称<br /><br />&nbsp;&nbsp;&nbsp;&nbsp;“扬一益二”，谓天下之盛，扬为一而蜀次之也。杜牧之有“春风十里珠帘”之<br /><br />&nbsp;&nbsp;&nbsp;&nbsp;句，张祜诗云：“十里长街市井连，月明桥上看神仙。人生只合扬州死，禅智山<br /><br />&nbsp;&nbsp;&nbsp;&nbsp;光好墓田。”王建诗云：“夜市千灯照碧云，高楼红袖客纷纷。如今不似时平日，<br /><br />&nbsp;&nbsp;&nbsp;&nbsp;犹自笙歌彻晓闻！”徐凝诗云：“天下三分明月夜，二分无赖是扬州。”其盛可<br /><br />&nbsp;&nbsp;&nbsp;&nbsp;知矣。自毕师铎、孙儒之乱，荡为丘墟。杨行密复葺之，稍成壮藩，又毁于显德。<br /><br />&nbsp;&nbsp;&nbsp;&nbsp;本朝承平百七十年，尚不能及唐之什一，今日真可酸鼻也！<br /><br />&nbsp;&nbsp;&nbsp;&nbsp;○张祜诗<br /><br />&nbsp;&nbsp;&nbsp;&nbsp;唐开元、天宝之盛，见于传记歌诗多矣，而张祜所咏尤多，皆它诗人所未尝<br /><br />&nbsp;&nbsp;&nbsp;&nbsp;及者。如《正月十五夜灯》云：“千门开锁万灯明，正月中旬动帝京。三百内人<br /><br />&nbsp;&nbsp;&nbsp;&nbsp;连袖舞，一时天上著词声。”《上巳乐》云：“猩猩血染系头标，天上齐声举画<br /><br />&nbsp;&nbsp;&nbsp;&nbsp;桡。却是内人争意切，六宫红袖一时招。”《春莺啭》云：“兴庆池南柳未开，<br /><br />&nbsp;&nbsp;&nbsp;&nbsp;太真先把一枝梅。内人已唱《春莺啭》，花下槿砦枥础！庇钟小洞筢T乐》、<br /><br />&nbsp;&nbsp;&nbsp;&nbsp;《x王小管》、《李谟笛》、《宁哥来》、《x娘羯鼓》、《退宫人》、《耍娘<br /><br />&nbsp;&nbsp;&nbsp;&nbsp;歌》、《悖儿舞》、《阿鸨汤》、《雨霖铃》、《香囊子》等诗，皆可补开天<br /><br />&nbsp;&nbsp;&nbsp;&nbsp;遗事，弦之乐府也。<br /><br />&nbsp;&nbsp;&nbsp;&nbsp;○古人无忌讳<br /><br />&nbsp;&nbsp;&nbsp;&nbsp;古人无忌讳。如季武子成寝，杜氏之葬在西阶之下，请合葬焉，许之，入宫<br /><br />&nbsp;&nbsp;&nbsp;&nbsp;而不敢哭，武子命之哭。曾子与客立于门侧，其徒有父死，将出哭于巷者，曾子<br /><br />&nbsp;&nbsp;&nbsp;&nbsp;曰：“反哭于尔次。”北面而吊焉。伯高死于卫，赴于孔子，孔子曰：“夫由赐<br /><br />&nbsp;&nbsp;&nbsp;&nbsp;也见我，吾哭诸赐氏。”遂哭于子贡寝门之外，命子贡为之主，曰：“为尔哭也<br /><br />&nbsp;&nbsp;&nbsp;&nbsp;来者，拜之。”夫以国卿之寝阶，许外人入哭而葬，己所居室，而令门弟子哭其<br /><br />&nbsp;&nbsp;&nbsp;&nbsp;亲，朋友之丧，而受哭于寝门之外，今人必不然者也。圣贤所行，固为尽礼。季<br /><br />&nbsp;&nbsp;&nbsp;&nbsp;孙宿亦能如是。以古方今，相去何直千万也。<br /><br />&nbsp;&nbsp;&nbsp;&nbsp;○宰我不诈<br /><br />&nbsp;&nbsp;&nbsp;&nbsp;宰我以三年之丧为久，夫子以食稻衣锦问之曰：“于女安乎？”曰：“安。”<br /><br />&nbsp;&nbsp;&nbsp;&nbsp;后人以是讥宰我，谓孔门高第乃如是。殊不知其由衷之言，不为诈隐，所以为孔<br /><br />&nbsp;&nbsp;&nbsp;&nbsp;门高第也。鲁悼公之丧，孟敬子曰：“食粥，天下之达礼也，吾三臣者之不能居<br /><br />&nbsp;&nbsp;&nbsp;&nbsp;公室也，四方莫不闻矣，勉而为瘠，母乃使人疑夫不以情居瘠者乎哉！我则食食。”<br /><br />&nbsp;&nbsp;&nbsp;&nbsp;乐正子春之母死，五日而不食，曰：“吾悔之，自吾母而不得吾情，吾恶乎用吾<br /><br />&nbsp;&nbsp;&nbsp;&nbsp;情！”谓勉强过礼也。夫不情之恶，贤者所深戒，虽孟敬子之不臣，宁废礼食食，<br /><br />&nbsp;&nbsp;&nbsp;&nbsp;不肯不情而为瘠。盖先王之泽未远，故不肖者亦能及之。<br /><br />&nbsp;&nbsp;&nbsp;&nbsp;○李益卢纶诗<br /><br />&nbsp;&nbsp;&nbsp;&nbsp;李益、卢纶，皆唐大历十才子之杰者。纶于益为内兄，尝秋夜同宿，益赠纶<br /><br />&nbsp;&nbsp;&nbsp;&nbsp;诗曰：“世故中年别，余生此会同。却将悲与病，独对朗陵翁。”纶和曰：“戚<br /><br />&nbsp;&nbsp;&nbsp;&nbsp;戚一西东，十年今始同。可怜风雨夜，相问两衰翁。”二诗虽绝句，读之使人凄<br /><br />&nbsp;&nbsp;&nbsp;&nbsp;然，皆奇作也。</div>
            <div class="link">
                <a id="err-report" href="javascript:void(0)" onClick="report('容斋随笔出错啦!');">
                    错误举报</a><a id="add-bookcase" href="javascript:void(0)" onClick="addbookcase(22607,1657348);">加入书签</a><a
                        href="1657347.html">上一页</a>&larr;<a href="index.html">返回列表</a>&rarr;<a
                            href="1657349.html">下一页</a><a id="book-vote" href="javascript:void(0)" onClick="vote(22607);">投推荐票</a><a
                                id="err-report" href="javascript:void(0)" onClick="report('容斋随笔更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657347.html"; var next_page = "1657349.html"; var index_page = "index.html"; var sortid = "9"; var article_id = "22607"; var chapter_id = "1657348"; var articlename = "容斋随笔"; var chaptername = " 卷九（二十八则）"; var author = "洪迈"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>