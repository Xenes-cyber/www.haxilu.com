<!DOCTYPE html>
<html>
<head>
<meta charset="gbk" />
<title>容斋随笔- 卷六（十九则）-在线阅读-哈西文学网</title>
<meta name="keywords" content="洪迈，容斋随笔， 卷六（十九则）全文， 卷六（十九则）在线阅读 哈西文学网" />
<meta name="description" content="哈西文学网提供洪迈的容斋随笔  卷六（十九则）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22607/1657345.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22607/1657345.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 容斋随笔</div>
		<div class="fr"><a id="add-bookcase" href="javascript:void(0)" onClick="addbookcase(22607,0);">加入书架</a>|<a id="book-vote" href="javascript:void(0)" onClick="vote(22607);">投推荐票</a>|<a id="err-report" href="javascript:void(0)" onClick="report('容斋随笔出错啦!');">错误举报</a>|<a href="https://www.haxi88.com/files/article/info/22/22607.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六（十九则）</h1>
            <div class="link xb">
                <a href="1657344.html">上一页</a>&larr;<a href="index.html">返回列表</a>&rarr;<a
                    href="1657346.html">下一页</a></div>			
            <div id="BookText">&nbsp;&nbsp;&nbsp;&nbsp;○建武中元<br /><br />&nbsp;&nbsp;&nbsp;&nbsp;成都有汉《蜀郡太守何君造尊楗阁碑》，其末云：“建武中元二年六月。”<br /><br />&nbsp;&nbsp;&nbsp;&nbsp;案《范史》本纪，建武止三十一年，次年改为中元，直书为中元元年。观此所刻，<br /><br />&nbsp;&nbsp;&nbsp;&nbsp;乃是虽别为中元，犹冠以建武，如文、景帝中元、后元之类也。又《祭祀志》载<br /><br />&nbsp;&nbsp;&nbsp;&nbsp;封禅后赦天下诏，明言云：“以建武三十二年为建武中元元年。”《东夷倭国传》<br /><br />&nbsp;&nbsp;&nbsp;&nbsp;云：“建武中元二年，来奉贡。”援据甚明。而宋莒公作《纪年通谱》乃云：<br /><br />&nbsp;&nbsp;&nbsp;&nbsp;“纪、志所载不同，必传写脱误。”学者失于精审，以意删去，殆亦不深考耳。<br /><br />&nbsp;&nbsp;&nbsp;&nbsp;韩庄敏家一铜斗，铭云：“新始建国、天凤上戊六年。”又绍兴中郭金州得<br /><br />&nbsp;&nbsp;&nbsp;&nbsp;一钲，铭云：“新始建国、地皇上戊二年。”案王莽始建国之后改天凤，又改地<br /><br />&nbsp;&nbsp;&nbsp;&nbsp;皇，兹二器各冠以始元者，自莽之制如此，亦犹其改易郡名不常，每下诏犹系其<br /><br />&nbsp;&nbsp;&nbsp;&nbsp;故名之类耳，不可用中元为比也。<br /><br />&nbsp;&nbsp;&nbsp;&nbsp;○带职人转官<br /><br />&nbsp;&nbsp;&nbsp;&nbsp;绍兴中，王浚明以右奉直大夫直秘阁，乞磨勘，吏部拟朝议大夫，时相以为<br /><br />&nbsp;&nbsp;&nbsp;&nbsp;既带职，则朝议、奉直为一等，遂超转中奉。其后曾V踵之。绍兴末，向伯奋<br /><br />&nbsp;&nbsp;&nbsp;&nbsp;亦用此，继而续v复然。后省有言，不应蓦三级，自是但得朝议。予按故事，官<br /><br />&nbsp;&nbsp;&nbsp;&nbsp;制未行时，前行郎中迁少卿，有出身，得太常，无出身，司农。继转光禄，即今<br /><br />&nbsp;&nbsp;&nbsp;&nbsp;奉直、朝议也。自少卿迁大卿、监，有出身，得光禄卿，无出身，历司农卿、少<br /><br />&nbsp;&nbsp;&nbsp;&nbsp;府监、卫尉卿，然后至光禄。若带职，则自少农以上径得光卿不涉余级，至有超<br /><br />&nbsp;&nbsp;&nbsp;&nbsp;五资者。然则浚明等不为过，盖昔日职名不轻与人，故恩典亦异。又自承务郎至<br /><br />&nbsp;&nbsp;&nbsp;&nbsp;奉议词人，但三转，而带职者乃与余人同作六阶不小异，乃有司之失也。<br /><br />&nbsp;&nbsp;&nbsp;&nbsp;○上下四方<br /><br />&nbsp;&nbsp;&nbsp;&nbsp;上下四方不可穷竟，正虽庄、列、释氏之寓言，曼衍不能说也。《列子》：<br /><br />&nbsp;&nbsp;&nbsp;&nbsp;“商汤问于夏革曰：‘上下八方有极尽乎？’革曰：‘不知也。’汤固问，革曰：<br /><br />&nbsp;&nbsp;&nbsp;&nbsp;‘无则无极，有则有尽，朕何以知之？然无极之外，复无无极，无尽之中，复无<br /><br />&nbsp;&nbsp;&nbsp;&nbsp;无尽，无极复无无极，无尽复无无尽，朕是以知其无极无尽也，而不知其有极有<br /><br />&nbsp;&nbsp;&nbsp;&nbsp;尽也，焉知天地之表，不有大天地者乎？’”《大集经》：“‘风住何处？’曰：<br /><br />&nbsp;&nbsp;&nbsp;&nbsp;‘风住虚空。’又问：‘虚空为何所住？’答言：‘虚空住于至处。’又问：<br /><br />&nbsp;&nbsp;&nbsp;&nbsp;‘至处复何所住？’答言：‘至处何所住者，不可宣说，何以故？远离一切诸处<br /><br />&nbsp;&nbsp;&nbsp;&nbsp;所故，一切处所所不摄故，非数非称不可量故，是故至处无有住处。’”二家之<br /><br />&nbsp;&nbsp;&nbsp;&nbsp;说如是而已。<br /><br />&nbsp;&nbsp;&nbsp;&nbsp;○魏相萧望之<br /><br />&nbsp;&nbsp;&nbsp;&nbsp;赵广汉之死由魏相，韩延寿之死由萧望之。魏、萧贤公卿也，忍以其私陷二<br /><br />&nbsp;&nbsp;&nbsp;&nbsp;材臣于死地乎？杨磷语言怨望，而廷尉当以为大逆不道。以其时考之，乃于定<br /><br />&nbsp;&nbsp;&nbsp;&nbsp;国也。史称定国为廷尉，民自以不冤，岂其然乎？宣帝治尚严，而三人者，又从<br /><br />&nbsp;&nbsp;&nbsp;&nbsp;而辅翼之，为可恨也！<br /><br />&nbsp;&nbsp;&nbsp;&nbsp;○姓氏不可考<br /><br />&nbsp;&nbsp;&nbsp;&nbsp;姓氏所出，后世茫不可考，不过证以史传，然要为难晓。自姚、虞、唐、杜、<br /><br />&nbsp;&nbsp;&nbsp;&nbsp;姜、田、范、刘之外，余盖纷然杂出。且以《左传》言之：申氏出于四岳，周有<br /><br />&nbsp;&nbsp;&nbsp;&nbsp;申伯，然郑又有申侯，楚有申舟，又有申公巫臣，鲁有申]、申枨，晋有申书，<br /><br />&nbsp;&nbsp;&nbsp;&nbsp;齐有申鲜虞。贾氏姬姓之国，以国氏，然晋有贾华，又狐射姑亦曰贾季，齐有贾<br /><br />&nbsp;&nbsp;&nbsp;&nbsp;举。黄氏嬴姓之国，然金天氏之后，又有沈、姒、蓐、黄之黄，晋有黄渊。孔氏<br /><br />&nbsp;&nbsp;&nbsp;&nbsp;出于商，孔子其后也。然卫有孔达，宋有孔父，郑有孔叔，陈有孔宁，齐有孔虺，<br /><br />&nbsp;&nbsp;&nbsp;&nbsp;而郑子孔之孙又为孔张。高氏出于齐，然子尾之后又为高强，郑有高克，宋有高<br /><br />&nbsp;&nbsp;&nbsp;&nbsp;哀。国氏亦出于齐，然邢有国子，郑子国之孙又为国参。晋有庆郑，齐有庆克，<br /><br />&nbsp;&nbsp;&nbsp;&nbsp;陈有庆虎。卫有石厝，齐有石之纷如，郑有石，周有石尚，宋有石。晋有<br /><br />&nbsp;&nbsp;&nbsp;&nbsp;阳处父，楚有阳丐，鲁有阳虎。孙氏出于卫，而楚有叔敖，齐有孙书，吴有孙武。<br /><br />&nbsp;&nbsp;&nbsp;&nbsp;郭氏出于虢，而晋有郭偃，齐有郭最，又有所谓郭公者。千载之下，遥遥世祚，<br /><br />&nbsp;&nbsp;&nbsp;&nbsp;将安所质究乎？<br /><br />&nbsp;&nbsp;&nbsp;&nbsp;○畏无难<br /><br />&nbsp;&nbsp;&nbsp;&nbsp;圣人不畏多难而畏无难，故曰：“惟有道之主能持胜。”使秦不并六国，二<br /><br />&nbsp;&nbsp;&nbsp;&nbsp;世未亡。隋不一天下服四夷，炀帝不亡。符坚不平凉取蜀，灭燕剪代，则无肥水<br /><br />&nbsp;&nbsp;&nbsp;&nbsp;之役。唐庄宗不灭梁下蜀，则无嗣源之祸。李景不取闽并楚，则无淮南之失。<br /><br />&nbsp;&nbsp;&nbsp;&nbsp;○绿竹青青<br /><br />&nbsp;&nbsp;&nbsp;&nbsp;毛公解《卫诗・淇奥》，分绿竹为二物，曰：“绿，王刍也。竹，q竹也。”<br /><br />&nbsp;&nbsp;&nbsp;&nbsp;《韩诗》：竹字作矗音徒沃反，亦以为q筑。郭璞云：“王刍，今呼白脚莎，<br /><br />&nbsp;&nbsp;&nbsp;&nbsp;即蓐豆也。q竹似小藜，赤茎节，好生道旁，可食。”又云：“有草似竹，高<br /><br />&nbsp;&nbsp;&nbsp;&nbsp;五六尺，淇水侧人谓之竹。”案此诸说，皆北人不见竹之语耳。《汉书》：<br /><br />&nbsp;&nbsp;&nbsp;&nbsp;“下淇园之竹以为楗。”寇恂为河内太守，伐淇园竹为矢百余万。《卫诗》又有<br /><br />&nbsp;&nbsp;&nbsp;&nbsp;“yy竹竿，以钓于淇”之句，所谓绿竹，岂不明甚，若白脚莎、豆，安得云<br /><br />&nbsp;&nbsp;&nbsp;&nbsp;猗猗青青哉？<br /><br />&nbsp;&nbsp;&nbsp;&nbsp;○孔子欲讨齐<br /><br />&nbsp;&nbsp;&nbsp;&nbsp;陈成子弑齐简公，孔子告于鲁哀公，请讨之。公曰：“告夫三子者。”之三<br /><br />&nbsp;&nbsp;&nbsp;&nbsp;子告，不可。《左传》曰：“孔子请伐齐，公曰：‘鲁为齐弱久矣，子之伐之，<br /><br />&nbsp;&nbsp;&nbsp;&nbsp;将若之何？’对曰：‘陈常弑其君，民之不与者半，以鲁之众，加齐之半，可伐<br /><br />&nbsp;&nbsp;&nbsp;&nbsp;也。’”说者以为孔子岂校力之强弱，但明其义而已。能顺人心而行天讨，何患<br /><br />&nbsp;&nbsp;&nbsp;&nbsp;不克？使鲁君从之，孔子其使于周，请命乎天子，正名其罪。至其所以胜齐者，<br /><br />&nbsp;&nbsp;&nbsp;&nbsp;孔子之余事也。予以为鲁之不能伐齐，三子之不欲伐齐，周之不能讨齐，通国知<br /><br />&nbsp;&nbsp;&nbsp;&nbsp;之矣。孔子为此举，岂真欲以鲁之半，力敌之哉？盖是时三子无君与陈氏等，孔<br /><br />&nbsp;&nbsp;&nbsp;&nbsp;子上欲悟哀公，下欲警三子。使哀公悟其意，必察三臣之擅国，思有以制之，起<br /><br />&nbsp;&nbsp;&nbsp;&nbsp;孔子而付以政，其正君君臣臣之分不难也。使三子者警，必将曰：鲁小于齐，齐<br /><br />&nbsp;&nbsp;&nbsp;&nbsp;臣弑君而欲致讨，吾三臣或如是，彼齐、晋大国，肯置而不问乎？惜其君臣皆不<br /><br />&nbsp;&nbsp;&nbsp;&nbsp;识圣人之深旨。自是二年，孔子亡，又十一年，哀公竟逼于三子而孙于越，比之<br /><br />&nbsp;&nbsp;&nbsp;&nbsp;简公，仅全其身尔。<br /><br />&nbsp;&nbsp;&nbsp;&nbsp;○韩退之<br /><br />&nbsp;&nbsp;&nbsp;&nbsp;《旧唐史・韩退之传》，初言：“愈常以为魏、晋已还，为文者多拘偶对，<br /><br />&nbsp;&nbsp;&nbsp;&nbsp;而经诰之指归，不复振起。故所为文抒意立言，自成一家新语，后学之士取为师<br /><br />&nbsp;&nbsp;&nbsp;&nbsp;法。当时作者甚众，无以过之，故世称韩文。”而又云：“时有恃才肆意，亦X<br /><br />&nbsp;&nbsp;&nbsp;&nbsp;孔孟之旨。若南人妄以柳宗元为罗池神，而愈撰碑以实之。李贺父名晋，不应进<br /><br />&nbsp;&nbsp;&nbsp;&nbsp;士，而愈为贺作《讳辩》，令举进士。又为《毛颖传》，讥戏不近人情。此文章<br /><br />&nbsp;&nbsp;&nbsp;&nbsp;之甚纰缪者。撰《顺宗实录》繁简不当，叙事拙于取舍，颇为当代所非。”裴晋<br /><br />&nbsp;&nbsp;&nbsp;&nbsp;公有《寄李翱书》云：“昌黎韩愈，仆识之旧矣，其人信美材也。近或闻诸侪类<br /><br />&nbsp;&nbsp;&nbsp;&nbsp;云：恃其绝足，往往奔放，不以文立制，而以文为戏。可矣乎？今之不及之者，<br /><br />&nbsp;&nbsp;&nbsp;&nbsp;当大为防焉尔。”《旧史》谓愈为纰缪，固不足责，晋公亦有是言，何哉？考公<br /><br />&nbsp;&nbsp;&nbsp;&nbsp;作此书时，名位犹未达，其末云：“昨弟来，欲度及时干进，度昔岁取名，不敢<br /><br />&nbsp;&nbsp;&nbsp;&nbsp;自高。今孤{艹冗}若此，游宦谓何？是不能复从故人之所勉耳！但置力田园，苟<br /><br />&nbsp;&nbsp;&nbsp;&nbsp;过朝夕而已。”然则公出征淮西，请愈为行军司马，又令作碑，盖在此累年之后，<br /><br />&nbsp;&nbsp;&nbsp;&nbsp;相知已深，非复前比也。<br /><br />&nbsp;&nbsp;&nbsp;&nbsp;○诞节受贺<br /><br />&nbsp;&nbsp;&nbsp;&nbsp;唐穆宗即位之初年，诏曰：“七月六日，是朕载诞之辰，其日，百寮命妇宜<br /><br />&nbsp;&nbsp;&nbsp;&nbsp;于光顺门进名参贺，朕于门内与百寮相见。”明日又敕受贺仪宜停。先是，左丞<br /><br />&nbsp;&nbsp;&nbsp;&nbsp;韦绶奏行之，宰臣以古无降诞受贺之礼，奏罢之，然次年复行贺礼。诞节之制，<br /><br />&nbsp;&nbsp;&nbsp;&nbsp;起于明皇，令天下宴集休假三日，肃宗亦然，代、德、顺三宗皆不置节名，及文<br /><br />&nbsp;&nbsp;&nbsp;&nbsp;宗以后，始置宴如初。则受贺一事，盖自长庆年至今用之也。<br /><br />&nbsp;&nbsp;&nbsp;&nbsp;○左氏书事<br /><br />&nbsp;&nbsp;&nbsp;&nbsp;《左传》书晋惠公背秦穆公事曰：“晋侯之入也，秦穆姬属贾君焉，且曰尽<br /><br />&nbsp;&nbsp;&nbsp;&nbsp;纳群公子。晋侯A于贾君，又不纳群公子，是以穆姬怨之。晋侯许赂中大夫，既<br /><br />&nbsp;&nbsp;&nbsp;&nbsp;而皆背之。赂秦伯以河外列城五，东尽虢略，南及华山，内及解梁城，既而不与。<br /><br />&nbsp;&nbsp;&nbsp;&nbsp;晋饥，秦输之粟，秦饥，晋闭之籴。故秦伯伐晋。”观此一节，正如狱吏治囚，<br /><br />&nbsp;&nbsp;&nbsp;&nbsp;蔽罪议法，而皋陶听之，何所伏窜，不待韩原之战，其曲直胜负之形见矣。晋厉<br /><br />&nbsp;&nbsp;&nbsp;&nbsp;公绝秦，数其五罪，书词铿訇，极文章鼓吹之妙，然其实皆诬秦。故《传》又书<br /><br />&nbsp;&nbsp;&nbsp;&nbsp;云：“秦桓公既与晋厉公为令狐之盟，而又召狄与楚，欲道以伐晋。”杜元凯注<br /><br />&nbsp;&nbsp;&nbsp;&nbsp;云：“据此三事，以正秦罪。”左氏于文反复低昂，无所不究其至，观秦、晋争<br /><br />&nbsp;&nbsp;&nbsp;&nbsp;战二事，可窥一斑矣。<br /><br />&nbsp;&nbsp;&nbsp;&nbsp;○狐突言词有味<br /><br />&nbsp;&nbsp;&nbsp;&nbsp;晋侯使太子申生伐东山皋落氏，以十二月出师，衣之偏衣，佩之金i。《左<br /><br />&nbsp;&nbsp;&nbsp;&nbsp;氏》载狐突所叹八十余言，而词义五转。其一曰：“时，事之征也。衣，身之章<br /><br />&nbsp;&nbsp;&nbsp;&nbsp;也。佩，衷之旗也。”其二曰：“敬其事，则命以始。服其身，则衣之纯。用其<br /><br />&nbsp;&nbsp;&nbsp;&nbsp;衷，则佩之度。”其三曰：“今命以时卒，N其事也。衣之捶，远其躬也。佩<br /><br />&nbsp;&nbsp;&nbsp;&nbsp;以金i，弃其衷也。”其四曰：“服以远之，时以N之。”其五曰：“戳梗冬<br /><br />&nbsp;&nbsp;&nbsp;&nbsp;杀，金寒，i离。”其宛转有味，皆可咀嚼，《国语》亦多此体，有至六七转，<br /><br />&nbsp;&nbsp;&nbsp;&nbsp;然大氐缓而不切。<br /><br />&nbsp;&nbsp;&nbsp;&nbsp;○宣发<br /><br />&nbsp;&nbsp;&nbsp;&nbsp;《考工记》：“车人之事，半矩谓之宣。”注：“头发颢落曰宣。《易》：<br /><br />&nbsp;&nbsp;&nbsp;&nbsp;‘《巽》为宣发。’宣字本或作寡。”《周易》：“《巽》为寡发。”《释文》<br /><br />&nbsp;&nbsp;&nbsp;&nbsp;云：“本又作宣，黑白杂为宣发。”宣发二字甚奇。<br /><br />&nbsp;&nbsp;&nbsp;&nbsp;○邾文公楚昭王<br /><br />&nbsp;&nbsp;&nbsp;&nbsp;邾文公卜迁于绎，史曰：“利于民而不利于君。”邾子曰：“命在养民，死<br /><br />&nbsp;&nbsp;&nbsp;&nbsp;之短长，时也。民苟利矣，迁也吉莫如之。”遂迁于绎，未几而卒。君子曰：<br /><br />&nbsp;&nbsp;&nbsp;&nbsp;“知命。”楚昭王之季年，有云如众赤鸟，夹日以飞三日。周太史曰：“其当王<br /><br />&nbsp;&nbsp;&nbsp;&nbsp;身乎！若之，可移于令尹、司马。”王曰：“除腹心之疾而置诸股肱，何益？<br /><br />&nbsp;&nbsp;&nbsp;&nbsp;不Y不有大过，天其夭诸？有罪受罚，又焉移之？”遂弗。孔子曰：“楚昭王<br /><br />&nbsp;&nbsp;&nbsp;&nbsp;知大道矣，其不失国也宜哉！”案宋景公出人君之言三，荧惑为之退舍，邾文、<br /><br />&nbsp;&nbsp;&nbsp;&nbsp;楚昭之言亦是物也，而终不蒙福，天道远而不可知如此。<br /><br />&nbsp;&nbsp;&nbsp;&nbsp;○杜<br /><br />&nbsp;&nbsp;&nbsp;&nbsp;唐懿宗咸通二年二月，以杜为相。一日，两枢密使诣中书，宣徽使杨公庆<br /><br />&nbsp;&nbsp;&nbsp;&nbsp;继至，独揖受宣，三相起避。公庆出书授，发之，乃宣宗大渐时，宦官请郓<br /><br />&nbsp;&nbsp;&nbsp;&nbsp;王监国奏也，且曰：“当时宰相无名者，当以反法处之。”反复读，复封以授<br /><br />&nbsp;&nbsp;&nbsp;&nbsp;公庆，曰：“主上欲罪宰相，当于延英面示圣旨。”公庆去，谓两枢密曰：<br /><br />&nbsp;&nbsp;&nbsp;&nbsp;“内外之臣，事犹一体，今主上新践阼，固当以仁爱为先，岂得遽赞成杀宰相事！<br /><br />&nbsp;&nbsp;&nbsp;&nbsp;若习以性成，则中尉、枢密岂得不自忧乎？”两枢密相顾默然，徐曰：“当具以<br /><br />&nbsp;&nbsp;&nbsp;&nbsp;公言白至尊，非公重德，无人及此。”三相复来见，微请宣意，无言。三相<br /><br />&nbsp;&nbsp;&nbsp;&nbsp;惶怖，乞存家族。曰：“勿为它虑。”既而寂然。及延英开，上色甚悦。此<br /><br />&nbsp;&nbsp;&nbsp;&nbsp;《资治通鉴》所载也。《新唐史》云：宣宗世，夔王处大明宫，而郓王居十六宅。<br /><br />&nbsp;&nbsp;&nbsp;&nbsp;帝大渐，遗诏立夔王，而中尉王宗贯迎郓王立之，是为懿宗。久之，遣枢密使杨<br /><br />&nbsp;&nbsp;&nbsp;&nbsp;庆诣中书，独揖，它宰相毕s、杜审权、蒋伸不敢进。乃授中人请帝监国奏，<br /><br />&nbsp;&nbsp;&nbsp;&nbsp;因谕劾大臣名不在者。语之如前所云，庆色沮去，帝怒亦释。<br /><br />&nbsp;&nbsp;&nbsp;&nbsp;予以史考之，懿宗即位之日，宰相四人，曰令狐Z、曰萧邺、曰夏侯孜、曰<br /><br />&nbsp;&nbsp;&nbsp;&nbsp;蒋伸，至是时唯有伸在，三人者罢去矣。s及审权乃懿宗自用者，无由有斯事。<br /><br />&nbsp;&nbsp;&nbsp;&nbsp;盖野史之妄，而二书误采之。温公以唐事属之范祖禹，其审取可谓详尽，尚如此。<br /><br />&nbsp;&nbsp;&nbsp;&nbsp;信乎，修史之难哉！<br /><br />&nbsp;&nbsp;&nbsp;&nbsp;○唐书世系表<br /><br />&nbsp;&nbsp;&nbsp;&nbsp;《新唐・宰相世系表》皆承用逐家谱谍，故多有谬误，内沈氏者最可笑，其<br /><br />&nbsp;&nbsp;&nbsp;&nbsp;略云：沈氏出自姬姓。周文王子聃叔季，字子揖，食采于沈，今汝南平舆沈亭是<br /><br />&nbsp;&nbsp;&nbsp;&nbsp;也。鲁成公八年，为晋所灭。沈子生逞，字修之，奔楚，遂为沈氏。生嘉，字惟<br /><br />&nbsp;&nbsp;&nbsp;&nbsp;良，嘉生尹戍，戍生诸梁，诸梁子尹射，字修文。其后入汉，有为齐王太傅敷德<br /><br />&nbsp;&nbsp;&nbsp;&nbsp;侯者，有为骠骑将军者，有为彭城侯者。《宋书》沈约自叙云：“金天氏之后，<br /><br />&nbsp;&nbsp;&nbsp;&nbsp;沈国在汝南平舆，定公四年，为蔡所灭。秦末有逞者，征丞相不就。”其后颇与<br /><br />&nbsp;&nbsp;&nbsp;&nbsp;《唐表》同。<br /><br />&nbsp;&nbsp;&nbsp;&nbsp;案聃季所封自是一国，与沈了不相涉。《春秋》成公八年，晋侵沈，获沈子<br /><br />&nbsp;&nbsp;&nbsp;&nbsp;揖。昭二十三年，吴败顿、胡、沈、蔡之师于鸡父，沈子逞灭。定四年，蔡灭沈，<br /><br />&nbsp;&nbsp;&nbsp;&nbsp;杀沈子嘉。今《表》云聃季字子揖，成八年为晋所灭，是文王之子寿五百余岁矣。<br /><br />&nbsp;&nbsp;&nbsp;&nbsp;逞为吴所杀，而《表》云奔楚，《宋书》云秦召为丞相。沈尹戍为楚将，战死于<br /><br />&nbsp;&nbsp;&nbsp;&nbsp;柏举，正与嘉之死同时，而以为嘉之子。尹射书于《左传》，三十四年始书诸梁，<br /><br />&nbsp;&nbsp;&nbsp;&nbsp;乃以为其子。又春秋时人立字皆从子及伯仲，岂有修之、惟良、修文之比。《汉<br /><br />&nbsp;&nbsp;&nbsp;&nbsp;列侯表》岂有所谓敷德、彭城侯？《百官表》岂有所谓骠骑将军沈达者？沈约称<br /><br />&nbsp;&nbsp;&nbsp;&nbsp;一时文宗，妄谱其上世名氏官爵，固可蚩诮，又不分别两沈国。其金天氏之裔，<br /><br />&nbsp;&nbsp;&nbsp;&nbsp;沈、姒、蓐、黄之沈，封于汾川，晋灭之，春秋之沈，封于汝南，蔡灭之，顾合<br /><br />&nbsp;&nbsp;&nbsp;&nbsp;而为一，岂不读《左氏》乎？欧阳公略不笔削，为可恨也！<br /><br />&nbsp;&nbsp;&nbsp;&nbsp;○鲁昭公<br /><br />&nbsp;&nbsp;&nbsp;&nbsp;春秋之世，列国之君失守社稷，其国皆即日改立君，无虚位以俟者。惟鲁昭<br /><br />&nbsp;&nbsp;&nbsp;&nbsp;公为季孙意如所逐而孙于齐，又适晋，凡八年乃没。意如在国摄事主祭，岁具从<br /><br />&nbsp;&nbsp;&nbsp;&nbsp;者之衣屦而归之于乾侯，公薨之明年，丧还故国，然后其弟公子宋始即位，它国<br /><br />&nbsp;&nbsp;&nbsp;&nbsp;无此比也。岂非鲁秉周礼，虽不幸逐君，犹存厥位，而不敢绝之乎？其后哀公孙<br /><br />&nbsp;&nbsp;&nbsp;&nbsp;于越，《左传》终于是年，不知悼公以何时立也。<br /><br />&nbsp;&nbsp;&nbsp;&nbsp;○州县失故名<br /><br />&nbsp;&nbsp;&nbsp;&nbsp;今之州县，以累代移徙改割之故，往往或失其故名，或州异而县不同者。如<br /><br />&nbsp;&nbsp;&nbsp;&nbsp;建昌军在江西，而建昌县乃隶南康。南康军在江东，而南康县乃隶南安。南安军<br /><br />&nbsp;&nbsp;&nbsp;&nbsp;在江西，而南安县乃隶泉州。韶州为始兴郡，而始兴县外属赣州为南康郡，而南<br /><br />&nbsp;&nbsp;&nbsp;&nbsp;康县外属郁林为州，而郁林县隶贵州。桂阳为军，而桂阳县隶郴州。此类不可悉<br /><br />&nbsp;&nbsp;&nbsp;&nbsp;数。<br /><br />&nbsp;&nbsp;&nbsp;&nbsp;○严州当为庄<br /><br />&nbsp;&nbsp;&nbsp;&nbsp;严州本名睦州，宣和中以方寇之故改焉。虽以威严为义，然实取严陵滩之意<br /><br />&nbsp;&nbsp;&nbsp;&nbsp;也。殊不考子陵乃庄氏，东汉避显宗讳以“庄”为“严”，故史家追书以为严光，<br /><br />&nbsp;&nbsp;&nbsp;&nbsp;后世当从实可也。</div>
            <div class="link">
                <a id="err-report" href="javascript:void(0)" onClick="report('容斋随笔出错啦!');">
                    错误举报</a><a id="add-bookcase" href="javascript:void(0)" onClick="addbookcase(22607,1657345);">加入书签</a><a
                        href="1657344.html">上一页</a>&larr;<a href="index.html">返回列表</a>&rarr;<a
                            href="1657346.html">下一页</a><a id="book-vote" href="javascript:void(0)" onClick="vote(22607);">投推荐票</a><a
                                id="err-report" href="javascript:void(0)" onClick="report('容斋随笔更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657344.html"; var next_page = "1657346.html"; var index_page = "index.html"; var sortid = "9"; var article_id = "22607"; var chapter_id = "1657345"; var articlename = "容斋随笔"; var chaptername = " 卷六（十九则）"; var author = "洪迈"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>