<!DOCTYPE html>
<html>
<head>
<meta charset="gbk" />
<title>周易参同契- 卷下-在线阅读-哈西文学网</title>
<meta name="keywords" content="不详，周易参同契， 卷下全文， 卷下在线阅读 哈西文学网" />
<meta name="description" content="哈西文学网提供不详的周易参同契  卷下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22621/1657537.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22621/1657537.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 周易参同契</div>
		<div class="fr"><a id="add-bookcase" href="javascript:void(0)" onClick="addbookcase(22621,0);">加入书架</a>|<a id="book-vote" href="javascript:void(0)" onClick="vote(22621);">投推荐票</a>|<a id="err-report" href="javascript:void(0)" onClick="report('周易参同契出错啦!');">错误举报</a>|<a href="https://www.haxi88.com/files/article/info/22/22621.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷下</h1>
            <div class="link xb">
                <a href="1657536.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;惟昔圣贤，怀玄抱真。服炼九鼎，化迹隐沦。含精养神，通德三元。津液腠<br /><br />&nbsp;&nbsp;&nbsp;&nbsp;理，筋骨致坚。众邪辟除，正气长存。累积长久，变形而仙。忧悯后生，好道之<br /><br />&nbsp;&nbsp;&nbsp;&nbsp;伦。随傍风采，指画古文。著为图籍，开示后昆。露见枝条，隐藏本根。托号诸<br /><br />&nbsp;&nbsp;&nbsp;&nbsp;名，覆谬众文。学者得之，韫椟终身。子继父业，孙踵祖先。传世迷惑，竟无见<br /><br />&nbsp;&nbsp;&nbsp;&nbsp;闻。遂使宦者不仕，农夫失耘，商人弃货，志士家贫。吾甚伤之，定录此文。字<br /><br />&nbsp;&nbsp;&nbsp;&nbsp;约易思，事省不繁。披列其条，核实可观。分两有数，因而相循。故为乱辞，孔<br /><br />&nbsp;&nbsp;&nbsp;&nbsp;窍其门。智者审思，用意参焉。<br /><br />&nbsp;&nbsp;&nbsp;&nbsp;法象莫大乎天地兮，玄沟数万里。河鼓临星纪兮，人民皆惊骇。晷影妄前却<br /><br />&nbsp;&nbsp;&nbsp;&nbsp;兮，九年被凶咎。皇上览视之兮，王者退自改。关键有低昂兮，害气遂奔走；江<br /><br />&nbsp;&nbsp;&nbsp;&nbsp;淮之枯竭兮，水流注于海。天地之雌雄兮，徘徊子与午。寅申阴阳祖兮，出入复<br /><br />&nbsp;&nbsp;&nbsp;&nbsp;终始。循斗而招摇兮，执衡定元纪。<br /><br />&nbsp;&nbsp;&nbsp;&nbsp;升熬于甑山兮，炎火张设下。白虎唱导前兮，苍液和于后。朱雀翱翔戏兮，<br /><br />&nbsp;&nbsp;&nbsp;&nbsp;飞扬色五彩。遭遇罗网施兮，压之不得举。嗷嗷声甚悲兮，婴儿之慕母。颠倒就<br /><br />&nbsp;&nbsp;&nbsp;&nbsp;汤镬兮，摧折伤毛羽。漏刻未过半兮，鱼鳞狎Q起，五色象炫耀兮，变化无常主。<br /><br />&nbsp;&nbsp;&nbsp;&nbsp;鼎沸驰兮，暴涌不休止。接连重叠累兮，犬牙相错距。形如仲冬冰兮，琅\<br /><br />&nbsp;&nbsp;&nbsp;&nbsp;吐钟乳。崔嵬而杂厕兮，交积相支柱。阴阳得其配兮，淡泊而相守。青龙处房六<br /><br />&nbsp;&nbsp;&nbsp;&nbsp;兮，春华震东卯。白虎在昴七兮，秋芒兑西酉。朱雀在张二兮，正阳离南午。三<br /><br />&nbsp;&nbsp;&nbsp;&nbsp;者俱来朝兮，家属为亲侣。本之但二物兮，末而为三五。三五并为一兮，都集归<br /><br />&nbsp;&nbsp;&nbsp;&nbsp;二所。治之如上科兮，日数亦取甫。先白而后黄兮，赤黑达表里。名曰第一鼎兮，<br /><br />&nbsp;&nbsp;&nbsp;&nbsp;食如大黍米。<br /><br />&nbsp;&nbsp;&nbsp;&nbsp;自然之所为兮，非有邪伪道。山泽气相蒸兮，兴云而为雨。泥竭遂成尘兮，<br /><br />&nbsp;&nbsp;&nbsp;&nbsp;火灭化为土。若檗染为黄兮，似蓝成绿组。皮革煮成胶兮，Lf化为酒。同类易<br /><br />&nbsp;&nbsp;&nbsp;&nbsp;施功兮，非种难为巧。惟施之妙术兮，审谛不诳语，传与亿世后兮，昭然自可考。<br /><br />&nbsp;&nbsp;&nbsp;&nbsp;焕若星经汉兮，m如水宗海。思之务令熟兮，反覆视上下。千周灿彬彬兮，万遍<br /><br />&nbsp;&nbsp;&nbsp;&nbsp;将可睹。神明或告人兮，心灵乍自悟。探端索其绪兮，必得其门户。天道无适莫<br /><br />&nbsp;&nbsp;&nbsp;&nbsp;兮，常传与贤者。<br /><br />&nbsp;&nbsp;&nbsp;&nbsp;圆三五，寸一分，口四八，两寸唇，长尺二，厚薄均。腹齐三，温坐垂。阴<br /><br />&nbsp;&nbsp;&nbsp;&nbsp;在上，阳下奔。首尾武，中间文。始七十，终三旬。二百六，善调匀。阴火白，<br /><br />&nbsp;&nbsp;&nbsp;&nbsp;黄芽铅。两七聚，辅翼人。赡理脑，定升玄，子处中，得安存。来去游，不出门。<br /><br />&nbsp;&nbsp;&nbsp;&nbsp;渐成大，情性纯。却归一，还本原。善敬爱，如君臣。至一周，甚辛勤。密防护，<br /><br />&nbsp;&nbsp;&nbsp;&nbsp;莫迷昏。途路远，复幽玄。若达此，会乾坤。刀圭沾，静魄魂。得长生，居仙村。<br /><br />&nbsp;&nbsp;&nbsp;&nbsp;乐道者，寻其根。审五行，定铢分。谛思之，不须论。深藏守，莫传文。御白鹤<br /><br />&nbsp;&nbsp;&nbsp;&nbsp;兮驾龙鳞，游太虚兮谒仙君，受天图兮号真人。<br /><br />&nbsp;&nbsp;&nbsp;&nbsp;参同契者，敷陈梗概，不能纯一。泛滥而说，纤微未备，阔略仿佛。今更撰<br /><br />&nbsp;&nbsp;&nbsp;&nbsp;录，补塞遗脱。润色幽深，钩援相逮。旨意等齐，所趣不悖。故复作此命三相类，<br /><br />&nbsp;&nbsp;&nbsp;&nbsp;则大易之情性尽矣。大易情性，各如其度。黄、老用究，较而可御。炉火之事，<br /><br />&nbsp;&nbsp;&nbsp;&nbsp;真有所据。三道由一，俱出径路。枝茎华叶，果实垂布。正在根株，不失其素。<br /><br />&nbsp;&nbsp;&nbsp;&nbsp;诚心所言，审而不误。<br /><br />&nbsp;&nbsp;&nbsp;&nbsp;会稽鄙夫，幽谷朽生。挟怀朴素，不乐权荣。栖迟僻陋，忽略利名。执守恬<br /><br />&nbsp;&nbsp;&nbsp;&nbsp;淡，希时安宁。宴然闲居，乃撰斯文。歌叙大易，三圣遗言。察其旨趣，一统共<br /><br />&nbsp;&nbsp;&nbsp;&nbsp;论。务在顺理，宣耀精神。神化流通，四海和平。表以为历，万事可循。序以御<br /><br />&nbsp;&nbsp;&nbsp;&nbsp;政，行之不繁。引内养性，黄老自然。含德之厚，归根返元。近在我心，不离己<br /><br />&nbsp;&nbsp;&nbsp;&nbsp;身。抑一毋舍，可以长存。配以服食，雄雌设陈。挺除武都，八石弃捐。审用成<br /><br />&nbsp;&nbsp;&nbsp;&nbsp;物，世俗所珍。罗列三条，枝茎相连。同出异名，皆由一门。非徒累句，谐偶斯<br /><br />&nbsp;&nbsp;&nbsp;&nbsp;文。殆有其真，砾硌可观。使予敷伪，却被赘愆。命参同契。微览其端，辞寡意<br /><br />&nbsp;&nbsp;&nbsp;&nbsp;大，后嗣宜遵。委时去害，依托丘山。循游寥廓，与鬼为邻。化形而仙，沦寂无<br /><br />&nbsp;&nbsp;&nbsp;&nbsp;声。百世一下，遨游人间。敷陈羽翮，东西南倾。汤遭厄际，水旱隔并。柯叶萎<br /><br />&nbsp;&nbsp;&nbsp;&nbsp;黄，失其华荣。吉人相乘负，安稳可长生。<br /><br />&nbsp;&nbsp;&nbsp;&nbsp;参同契者，辞隐而道大，言微而旨深。列五帝以建业，配三皇而立政。若君<br /><br />&nbsp;&nbsp;&nbsp;&nbsp;臣差殊，上下无准，序以为政，不致太平。服食其法，未能长生。学以养性，又<br /><br />&nbsp;&nbsp;&nbsp;&nbsp;不延年。至于剖析阴阳，合其铢两，日月弦望，八卦成象，男女施化，刚柔动静，<br /><br />&nbsp;&nbsp;&nbsp;&nbsp;米盐分判。以易为证，用意健矣。故立为法，以传后贤。推晓大象，必得长生。<br /><br />&nbsp;&nbsp;&nbsp;&nbsp;强己益身，为此道者，重加意焉。</div>
            <div class="link">
                <a id="err-report" href="javascript:void(0)" onClick="report('周易参同契出错啦!');">
                    错误举报</a><a id="add-bookcase" href="javascript:void(0)" onClick="addbookcase(22621,1657537);">加入书签</a><a
                        href="1657536.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(22621);">投推荐票</a><a
                                id="err-report" href="javascript:void(0)" onClick="report('周易参同契更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657536.html"; var next_page = "index.html"; var index_page = "index.html"; var sortid = "9"; var article_id = "22621"; var chapter_id = "1657537"; var articlename = "周易参同契"; var chaptername = " 卷下"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>