<!DOCTYPE html>
<html>
<head>
<meta charset="gbk" />
<title>墨子- 卷十三-在线阅读-哈西文学网</title>
<meta name="keywords" content="墨翟，墨子， 卷十三全文， 卷十三在线阅读 哈西文学网" />
<meta name="description" content="哈西文学网提供墨翟的墨子  卷十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22605/1657335.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22605/1657335.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 墨子</div>
		<div class="fr"><a id="add-bookcase" href="javascript:void(0)" onClick="addbookcase(22605,0);">加入书架</a>|<a id="book-vote" href="javascript:void(0)" onClick="vote(22605);">投推荐票</a>|<a id="err-report" href="javascript:void(0)" onClick="report('墨子出错啦!');">错误举报</a>|<a href="https://www.haxi88.com/files/article/info/22/22605.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三</h1>
            <div class="link xb">
                <a href="1657334.html">上一页</a>&larr;<a href="index.html">返回列表</a>&rarr;<a
                    href="1657336.html">下一页</a></div>			
            <div id="BookText">&nbsp;&nbsp;&nbsp;&nbsp;○鲁问第四十九<br /><br />&nbsp;&nbsp;&nbsp;&nbsp;鲁君谓子墨子曰：“吾恐齐之攻我也，可救乎？”子墨子曰：“可。昔者，<br /><br />&nbsp;&nbsp;&nbsp;&nbsp;三代之圣王禹、汤、文、武，百里之诸侯也。说忠行义，取天下。三代之暴王桀、<br /><br />&nbsp;&nbsp;&nbsp;&nbsp;纣、幽、厉，雠怨行暴，失天下。吾愿主君之上者尊天事鬼，下者爱利百姓，厚<br /><br />&nbsp;&nbsp;&nbsp;&nbsp;为皮币，卑辞令，亟遍礼四邻诸侯，驱国而以事齐，患可救也。非此愿无可为者。”<br /><br />&nbsp;&nbsp;&nbsp;&nbsp;齐将伐鲁，子墨子谓项子牛曰：“伐鲁，齐之大过也。昔者，吴王东伐越，<br /><br />&nbsp;&nbsp;&nbsp;&nbsp;栖诸会稽。西伐楚，葆昭王于随。北伐齐，取国子以归于吴。诸侯报其雠，百姓<br /><br />&nbsp;&nbsp;&nbsp;&nbsp;苦其劳而弗为用。是以国为虚戾，身为刑戮也。昔者智伯伐范氏与中行氏，兼三<br /><br />&nbsp;&nbsp;&nbsp;&nbsp;晋之地。诸侯报其雠，百姓苦其劳而弗为用。是故大国之攻小国也，是交相贼也，<br /><br />&nbsp;&nbsp;&nbsp;&nbsp;过必反于国。”<br /><br />&nbsp;&nbsp;&nbsp;&nbsp;子墨子见齐大王曰：“今有刀于此，试之人头，y然断之，可谓利乎？”大<br /><br />&nbsp;&nbsp;&nbsp;&nbsp;王曰：“利。”子墨子曰“多试之人头，y然断之，可谓利乎？”大王曰：“利”<br /><br />&nbsp;&nbsp;&nbsp;&nbsp;子墨子曰：“刀则利矣，孰将受其不祥？”大王曰：“刀受其利，试者受其不祥。”<br /><br />&nbsp;&nbsp;&nbsp;&nbsp;子墨子曰：“并国覆军，贼杀百姓，孰将受其不祥？”大王俯仰而思之，曰：<br /><br />&nbsp;&nbsp;&nbsp;&nbsp;“我受其不祥。”<br /><br />&nbsp;&nbsp;&nbsp;&nbsp;鲁阳文君将攻郑，子墨子闻而止之，谓阳文君曰：“今使鲁四境之内，大都<br /><br />&nbsp;&nbsp;&nbsp;&nbsp;攻其小都，大家伐其小家，杀其人民，取其牛马狗豕布帛米粟货财，则何若？”<br /><br />&nbsp;&nbsp;&nbsp;&nbsp;鲁阳文君曰：“鲁四境之内，皆寡人之臣也。今大都攻其小都，大家伐其小家，<br /><br />&nbsp;&nbsp;&nbsp;&nbsp;夺之货财，则寡人必将厚罚之。”子墨子曰：“夫天之兼有天下也，亦犹君之有<br /><br />&nbsp;&nbsp;&nbsp;&nbsp;四境之内也。今举兵将以攻郑，天诛亓不至乎？鲁阳文君曰：“先生何止我攻郑<br /><br />&nbsp;&nbsp;&nbsp;&nbsp;也？我攻郑，顺于天之志。郑人三世杀其父，而天加诛焉，使三年不全，我将助<br /><br />&nbsp;&nbsp;&nbsp;&nbsp;天诛也。”子墨子曰：“郑人三世杀其父，而天加诛焉，使三年不全，天诛足矣。<br /><br />&nbsp;&nbsp;&nbsp;&nbsp;今又举兵，将以攻郑，曰：“吾攻郑也，顺于天之志。”譬有人于此，其子强梁<br /><br />&nbsp;&nbsp;&nbsp;&nbsp;不材，故其父笞之。其邻家之父举木而击之，曰：“吾击之也，顺于其父之志。”<br /><br />&nbsp;&nbsp;&nbsp;&nbsp;则岂不悖哉！”<br /><br />&nbsp;&nbsp;&nbsp;&nbsp;子墨子谓鲁阳文君曰：“攻其邻国，杀其民人，取其牛马粟米货财，则书之<br /><br />&nbsp;&nbsp;&nbsp;&nbsp;于竹帛，镂之于金石，以为铭于钟鼎，传遗后世子孙，曰：‘莫若我多！’今贱<br /><br />&nbsp;&nbsp;&nbsp;&nbsp;人也，亦攻其邻家，杀其人民，取其狗豕食粮衣裘，亦书之竹帛，以为铭于席豆，<br /><br />&nbsp;&nbsp;&nbsp;&nbsp;以遗后世子孙，曰：‘莫若我多！’亓可乎？”鲁阳文君曰：“然。吾以子之言<br /><br />&nbsp;&nbsp;&nbsp;&nbsp;观之，则天下之所谓可者，未必然也。”<br /><br />&nbsp;&nbsp;&nbsp;&nbsp;子墨子为鲁阳文君曰：“世俗之君子，皆知小物而不知大物。今有人于此，<br /><br />&nbsp;&nbsp;&nbsp;&nbsp;窃一犬一彘，则谓之不仁，窃一国一都，则以为义。譬犹小视白谓之白，大视白<br /><br />&nbsp;&nbsp;&nbsp;&nbsp;则谓之黑。是故世俗之君子，知小物而不知大物者，此若言之谓也。”<br /><br />&nbsp;&nbsp;&nbsp;&nbsp;鲁阳文君语子墨子曰：“楚之南，有啖人之国者桥，其国之长子生，则鲜而<br /><br />&nbsp;&nbsp;&nbsp;&nbsp;食之，谓之宜弟。美则以遗其君，君喜则赏其父。岂不恶俗哉？”子墨子曰：<br /><br />&nbsp;&nbsp;&nbsp;&nbsp;“虽中国之俗，亦犹是也。杀其父而赏其子，何以异食其子而赏其父者哉？苟不<br /><br />&nbsp;&nbsp;&nbsp;&nbsp;用仁义，何以非夷人食其子也？”<br /><br />&nbsp;&nbsp;&nbsp;&nbsp;鲁君之嬖人死，鲁君为之诔，鲁人因说而用之。子墨子闻之，曰：“诔者，<br /><br />&nbsp;&nbsp;&nbsp;&nbsp;道死人之志也。今因说而用之，是犹以来首从服也。”<br /><br />&nbsp;&nbsp;&nbsp;&nbsp;鲁阳文君谓子墨子曰：“有语我以忠臣者，令人俯则俯，令之仰则仰，处则<br /><br />&nbsp;&nbsp;&nbsp;&nbsp;静，呼则应，可谓忠臣乎？”子墨子曰：“令之俯则俯，令之仰则仰，是似景也。<br /><br />&nbsp;&nbsp;&nbsp;&nbsp;处则静，呼则应，是似响也。君将何得于景与响哉？若以翟之所谓忠臣者，上有<br /><br />&nbsp;&nbsp;&nbsp;&nbsp;过则微之以谏，己有善则访之上，而无敢以告，匡其邪而入其善，尚同而无下比。<br /><br />&nbsp;&nbsp;&nbsp;&nbsp;是以美善在上而怨雠在下，安乐在上而忧h在臣。此翟之所谓忠臣者也。”<br /><br />&nbsp;&nbsp;&nbsp;&nbsp;鲁君谓子墨子曰：“我有二子，一人者好学，一人者好分人财，孰以为太子<br /><br />&nbsp;&nbsp;&nbsp;&nbsp;而可？”子墨子曰：“未可知也。或所为赏与为是也。钓者之恭，非为鱼赐也。<br /><br />&nbsp;&nbsp;&nbsp;&nbsp;饵鼠以虫，非爱之也。吾愿主君之合其志功而观焉。”<br /><br />&nbsp;&nbsp;&nbsp;&nbsp;鲁人有因子墨子而学其子者，其子战而死，其父让子墨子。子墨子曰：“子<br /><br />&nbsp;&nbsp;&nbsp;&nbsp;欲学子之子，今学成矣，战而死，而子愠，是犹欲粜籴，雠则愠也。岂不费哉！”<br /><br />&nbsp;&nbsp;&nbsp;&nbsp;鲁之南鄙人有吴虑者，冬陶夏耕，自比于舜。子墨子闻而见之。吴虑谓子墨<br /><br />&nbsp;&nbsp;&nbsp;&nbsp;子曰：“义耳义耳，焉用言之哉？”子墨子曰：“子之所谓义者，亦有力以劳人，<br /><br />&nbsp;&nbsp;&nbsp;&nbsp;有财以分人乎？”吴虑曰：“有。”子墨子曰：“翟尝计之矣。翟虑耕而食天下<br /><br />&nbsp;&nbsp;&nbsp;&nbsp;之人矣，盛，然后当一农之耕，分诸天下，不能人得一升粟。籍而以为得一升粟，<br /><br />&nbsp;&nbsp;&nbsp;&nbsp;其不能饱天下之饥者，既可睹矣。翟虑织而衣天下之人矣，盛，然后当一妇人之<br /><br />&nbsp;&nbsp;&nbsp;&nbsp;织，分诸天下，不能人得尺布。籍而以为得尺布，其不能天下之寒者，既可<br /><br />&nbsp;&nbsp;&nbsp;&nbsp;睹矣。翟虑被坚执锐救诸侯之患，盛，然后当一夫之战，一夫之战，其不御三军，<br /><br />&nbsp;&nbsp;&nbsp;&nbsp;既可睹矣。翟以为不若诵先王之道而求其说，通圣人之言而察其辞，上说王公大<br /><br />&nbsp;&nbsp;&nbsp;&nbsp;人，次匹夫徒步之士。王公大人用吾言，国必治。匹夫徒步之士用吾言，行必。<br /><br />&nbsp;&nbsp;&nbsp;&nbsp;故翟以为虽不耕而食饥，不织而衣寒，功贤于耕而食之、织而衣之者也。故翟以<br /><br />&nbsp;&nbsp;&nbsp;&nbsp;为虽不耕织乎，而功贤于耕织也。”<br /><br />&nbsp;&nbsp;&nbsp;&nbsp;吴虑谓子墨子曰：“义耳义耳，焉用言之哉？”子墨子曰：“籍设而天下不<br /><br />&nbsp;&nbsp;&nbsp;&nbsp;知耕，教人耕，与不教人耕而独耕者，其功孰多？”吴虑曰：“教人耕者，其功<br /><br />&nbsp;&nbsp;&nbsp;&nbsp;多。”子墨子曰：“籍设而攻不义之国，鼓而使众进战，与不鼓而使众进战而独<br /><br />&nbsp;&nbsp;&nbsp;&nbsp;进战者，其功孰多？”吴虑曰：“鼓而进众者，其功多。”子墨子曰：“天下匹<br /><br />&nbsp;&nbsp;&nbsp;&nbsp;夫徒步之士少知义，而教天下以义者功亦多，何故弗言也？若得鼓而进于义，则<br /><br />&nbsp;&nbsp;&nbsp;&nbsp;吾义岂不益进哉！”<br /><br />&nbsp;&nbsp;&nbsp;&nbsp;子墨子游公尚过于越。公尚过说越王，越王大说，谓公尚过曰：“先生苟能<br /><br />&nbsp;&nbsp;&nbsp;&nbsp;使子墨子于越而教寡人，请裂故吴之地方五百里，以封子墨子”公尚过许诺。遂<br /><br />&nbsp;&nbsp;&nbsp;&nbsp;为公尚过束车五十乘，以迎子墨子于鲁。曰：“吾以夫子之道说越王，越王大说，<br /><br />&nbsp;&nbsp;&nbsp;&nbsp;谓过曰：‘苟能使子墨子至于越而教寡人，请裂故吴之地方五百里，以封子。’”<br /><br />&nbsp;&nbsp;&nbsp;&nbsp;子墨子谓公尚过曰：“子观越王之志何若？意越王将听吾言，用我道，则翟将往，<br /><br />&nbsp;&nbsp;&nbsp;&nbsp;量腹而食，度身而衣，自比于群臣，奚能以封为哉！抑越不听吾言，不用吾道，<br /><br />&nbsp;&nbsp;&nbsp;&nbsp;而吾往焉，则是我以义粜也。钧之粜，亦于中国耳，何必于越哉！”<br /><br />&nbsp;&nbsp;&nbsp;&nbsp;子墨子游，魏越曰：“既得见四方之君，子则将先语？”子墨子曰：“凡入<br /><br />&nbsp;&nbsp;&nbsp;&nbsp;国，必择务而从事焉。国家昏乱，则语之尚贤、尚同。国家贫，则语之节用、节<br /><br />&nbsp;&nbsp;&nbsp;&nbsp;葬。国家音湛湎，则语之非乐、非命。国家羝无礼，则语之尊天事鬼。国<br /><br />&nbsp;&nbsp;&nbsp;&nbsp;家务夺侵凌，即语之兼爱、非攻。故曰：择务而从事焉。”<br /><br />&nbsp;&nbsp;&nbsp;&nbsp;子墨子出曹公子而于宋。三年而反，睹子墨子曰：“始吾游于子之门，短褐<br /><br />&nbsp;&nbsp;&nbsp;&nbsp;之衣，藜藿之羹，朝得之则夕弗得，祭祀鬼神。今而以夫子之教，家厚于始也。<br /><br />&nbsp;&nbsp;&nbsp;&nbsp;有家厚，谨祭祀鬼神。然而人徒多死，六畜不蕃，身湛于病，吾未知夫子之道之<br /><br />&nbsp;&nbsp;&nbsp;&nbsp;可用也。”子墨子曰：“不然。夫鬼神之所欲于人者多。欲人之处高爵禄则以让<br /><br />&nbsp;&nbsp;&nbsp;&nbsp;贤也，多财则以分贫也。夫鬼神岂唯擢季肺之为欲哉？今子处高爵禄而不以<br /><br />&nbsp;&nbsp;&nbsp;&nbsp;让贤，一不祥也。多财而不以分贫，二不祥也。今子事鬼神，唯祭而已矣，而曰<br /><br />&nbsp;&nbsp;&nbsp;&nbsp;‘病可自至哉？’是犹百门而闭一门焉，曰‘盗何从入？’若是而求福，于有？<br /><br />&nbsp;&nbsp;&nbsp;&nbsp;怪之鬼，岂可哉？”<br /><br />&nbsp;&nbsp;&nbsp;&nbsp;鲁祝以一豚祭，而求百福于鬼神。子墨子闻之，曰：“是不可。今施人薄而<br /><br />&nbsp;&nbsp;&nbsp;&nbsp;望人厚，则人唯恐其有赐于己也。今以一豚祭，而求百福于鬼神，唯恐其以牛羊<br /><br />&nbsp;&nbsp;&nbsp;&nbsp;祀也。古者圣王事鬼神，祭而已矣。今以豚祭而求百福，则其富不如其贫也。”<br /><br />&nbsp;&nbsp;&nbsp;&nbsp;彭轻生子曰：“往者可知，来者不可知。”子墨子曰：“籍设而亲在百里之<br /><br />&nbsp;&nbsp;&nbsp;&nbsp;外，则遇难焉，期以一日也，及之则生，不及则死。今有固车良马于此，又有奴<br /><br />&nbsp;&nbsp;&nbsp;&nbsp;马四隅之轮于此，使子择焉，子将可乘？”对曰：“乘良马固车，可以速至。”<br /><br />&nbsp;&nbsp;&nbsp;&nbsp;子墨子曰：“焉在矣来！”<br /><br />&nbsp;&nbsp;&nbsp;&nbsp;孟山誉王子闾曰：“昔白公之祸，执王子闾，斧钺钩要，直兵当心，谓之曰：<br /><br />&nbsp;&nbsp;&nbsp;&nbsp;‘为王则生，不为王则死！’王子闾曰：‘何其侮我也！杀我亲，而喜我以楚国。<br /><br />&nbsp;&nbsp;&nbsp;&nbsp;我得天下而不义，不为也，又况于楚国乎？’遂而不为。王子闾岂不仁哉？”子<br /><br />&nbsp;&nbsp;&nbsp;&nbsp;墨子曰：“难则难矣，然而未仁也。若以王为无道，则何故不受而治也？若以白<br /><br />&nbsp;&nbsp;&nbsp;&nbsp;公为不义，何故不受王，诛白公然而反王？故曰：难则难矣，然而未仁也。”<br /><br />&nbsp;&nbsp;&nbsp;&nbsp;子墨子使胜绰事项子牛。项子牛三侵鲁地，而胜绰三从。子墨子闻之，使高<br /><br />&nbsp;&nbsp;&nbsp;&nbsp;孙子请而退之，曰：“我使绰也，将以济骄而正嬖也。今绰也，禄厚而谲夫子，<br /><br />&nbsp;&nbsp;&nbsp;&nbsp;夫子三侵鲁而绰三从，是鼓鞭于马靳也。翟闻之，言义而弗行，是犯明也。绰非<br /><br />&nbsp;&nbsp;&nbsp;&nbsp;弗之知也，禄胜义也。”<br /><br />&nbsp;&nbsp;&nbsp;&nbsp;昔者楚人与越人舟战于江，楚人顺流而进，迎流而退，见利而进，见不利则<br /><br />&nbsp;&nbsp;&nbsp;&nbsp;其退难。越人迎流而进，顺流而退，见利而进，见不利则其退速。越人因此若耍<br /><br />&nbsp;&nbsp;&nbsp;&nbsp;亟败楚人。公输子自鲁南游楚，焉始为舟战之器，作为钩强之备，退者钩之，进<br /><br />&nbsp;&nbsp;&nbsp;&nbsp;者强之，量其钩强之长，而制为之兵。楚之兵节，越之兵不节，楚人因此若耍<br /><br />&nbsp;&nbsp;&nbsp;&nbsp;亟败越人。公输子善其巧，以语子墨子曰：“我舟战有钩强，不知子之义亦有钩<br /><br />&nbsp;&nbsp;&nbsp;&nbsp;强乎？”子墨子曰：“我义之钩强，贤于子舟战之钩强。我钩强，我钩之以爱，<br /><br />&nbsp;&nbsp;&nbsp;&nbsp;揣之以恭。弗钩以爱则不亲，弗揣以恭则速狎，狎而不亲则速离。故交相爱，交<br /><br />&nbsp;&nbsp;&nbsp;&nbsp;相恭，犹若相利也。今子钩而止人，人亦钩而止子，子强而距人，人亦强而距子。<br /><br />&nbsp;&nbsp;&nbsp;&nbsp;交相钩，交相强，犹若相害也。故我义之钩强，贤于子舟战之钩强，”<br /><br />&nbsp;&nbsp;&nbsp;&nbsp;公输子削竹木以为<昔隹>，成而飞之，三日不下。公输子自以为至巧。子墨<br /><br />&nbsp;&nbsp;&nbsp;&nbsp;子谓公输子曰：“子之为<昔隹>也，不如匠之为车辖，须臾斫三寸之木，而任五<br /><br />&nbsp;&nbsp;&nbsp;&nbsp;十石之重。故所为巧，利于人谓之巧，不利于人谓之拙。”<br /><br />&nbsp;&nbsp;&nbsp;&nbsp;公输子谓子墨子曰：“吾未得见之时，我欲得宋。自我得见之后，予我宋而<br /><br />&nbsp;&nbsp;&nbsp;&nbsp;不义，我不为。”子墨子曰：“翟之未得见之时也，子欲得宋，自翟得见子之后，<br /><br />&nbsp;&nbsp;&nbsp;&nbsp;予子宋而不义，子弗为，是我予子宋也。子务为义，翟又将予子天下。”<br /><br />&nbsp;&nbsp;&nbsp;&nbsp;○公输第五十<br /><br />&nbsp;&nbsp;&nbsp;&nbsp;公输盘为楚造云梯之械，成，将以攻宋。子墨子闻之，起于齐，行十日十夜<br /><br />&nbsp;&nbsp;&nbsp;&nbsp;而至于郢，见公输盘。<br /><br />&nbsp;&nbsp;&nbsp;&nbsp;公输盘曰：“夫子何命焉为？”子墨子曰：“北方有侮臣，愿藉子杀之。”<br /><br />&nbsp;&nbsp;&nbsp;&nbsp;公输盘不说。子墨子曰：“请献十金。”公输盘曰：“吾义固不杀人。”子墨子<br /><br />&nbsp;&nbsp;&nbsp;&nbsp;起，再拜曰：“请说之。吾从北方闻子为梯，将以攻宋。宋何罪之有？荆国有馀<br /><br />&nbsp;&nbsp;&nbsp;&nbsp;于地，而不足于民，杀所不足而争所有馀，不可谓智。宋无罪而攻之，不可谓仁。<br /><br />&nbsp;&nbsp;&nbsp;&nbsp;知而不争，不可谓忠。争而不得，不可谓强。义不杀少而杀众，不可谓知类。”<br /><br />&nbsp;&nbsp;&nbsp;&nbsp;公输盘服。子墨子曰：“然乎不已乎？”公输盘曰：“不可，吾既已言之王矣。”<br /><br />&nbsp;&nbsp;&nbsp;&nbsp;子墨子曰：“胡不见我于王？”公输盘曰：“诺。”<br /><br />&nbsp;&nbsp;&nbsp;&nbsp;子墨子见王，曰：“今有人于此，舍其文轩，邻有敝舆，而欲窃之。舍其锦<br /><br />&nbsp;&nbsp;&nbsp;&nbsp;绣，邻有短褐而欲窃之。舍其粱肉，邻有糠糟而欲窃之。此为何若人？”王曰：<br /><br />&nbsp;&nbsp;&nbsp;&nbsp;“必为窃疾矣。”子墨子曰：“荆之地方五千里，宋之地方五百里，此犹文轩之<br /><br />&nbsp;&nbsp;&nbsp;&nbsp;与敝舆也。荆有云梦，犀兕麋鹿满之，江汉之鱼鳖鼋鼍为天下富，宋所为无雉兔<br /><br />&nbsp;&nbsp;&nbsp;&nbsp;狐狸者也，此犹粱肉之与糠糟也。荆有长松、文梓、F楠、豫章，宋无长木，<br /><br />&nbsp;&nbsp;&nbsp;&nbsp;此犹锦绣之与短褐也。臣以三事之攻宋也，为与此同类，臣见大王之必伤义而不<br /><br />&nbsp;&nbsp;&nbsp;&nbsp;得。”王曰：“善哉！虽然，公输盘为我为云梯，必取宋。”<br /><br />&nbsp;&nbsp;&nbsp;&nbsp;于是见公输盘。子墨子解带为城，以牒为械，公输盘九设攻城之机变，子墨<br /><br />&nbsp;&nbsp;&nbsp;&nbsp;子九距之。公输盘之攻械尽，子墨子之守圉有馀。公输盘诎，而曰：“吾知所以<br /><br />&nbsp;&nbsp;&nbsp;&nbsp;距子矣，吾不言。”子墨子亦曰：“吾知子之所以距我，吾不言。”楚王问其故，<br /><br />&nbsp;&nbsp;&nbsp;&nbsp;子墨子曰：“公输子之意，不过欲杀臣。杀臣，宋莫能守，可攻也。然臣之弟子<br /><br />&nbsp;&nbsp;&nbsp;&nbsp;禽滑厘等三百人，已持臣守圉之器，在宋城上而待楚寇矣。虽杀臣，不能绝也。”<br /><br />&nbsp;&nbsp;&nbsp;&nbsp;楚王曰：“善哉！吾请无攻宋矣，”子墨子归，过宋。天雨，庇其闾中，守闾者<br /><br />&nbsp;&nbsp;&nbsp;&nbsp;不内也。故曰：治于神者，众人不知其功。争于明者，众人知之。<br /><br />&nbsp;&nbsp;&nbsp;&nbsp;○□□第五十一<br /><br />&nbsp;&nbsp;&nbsp;&nbsp;（阙）</div>
            <div class="link">
                <a id="err-report" href="javascript:void(0)" onClick="report('墨子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22605,1657335);">加入书签</a><a
                        href="1657334.html">上一页</a>&larr;<a href="index.html">返回列表</a>&rarr;<a
                            href="1657336.html">下一页</a><a id="book-vote" href="javascript:void(0)" onClick="vote(22605);">投推荐票</a><a
                                id="err-report" href="javascript:void(0)" onClick="report('墨子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657334.html"; var next_page = "1657336.html"; var index_page = "index.html"; var sortid = "9"; var article_id = "22605"; var chapter_id = "1657335"; var articlename = "墨子"; var chaptername = " 卷十三"; var author = "墨翟"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>