<!DOCTYPE html>
<html>
<head>
<meta charset="gbk" />
<title>墨子- 卷十一-在线阅读-哈西文学网</title>
<meta name="keywords" content="墨翟，墨子， 卷十一全文， 卷十一在线阅读 哈西文学网" />
<meta name="description" content="哈西文学网提供墨翟的墨子  卷十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22605/1657333.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22605/1657333.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 墨子</div>
		<div class="fr"><a id="add-bookcase" href="javascript:void(0)" onClick="addbookcase(22605,0);">加入书架</a>|<a id="book-vote" href="javascript:void(0)" onClick="vote(22605);">投推荐票</a>|<a id="err-report" href="javascript:void(0)" onClick="report('墨子出错啦!');">错误举报</a>|<a href="https://www.haxi88.com/files/article/info/22/22605.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一</h1>
            <div class="link xb">
                <a href="1657332.html">上一页</a>&larr;<a href="index.html">返回列表</a>&rarr;<a
                    href="1657334.html">下一页</a></div>			
            <div id="BookText">&nbsp;&nbsp;&nbsp;&nbsp;○大取第四十四<br /><br />&nbsp;&nbsp;&nbsp;&nbsp;天之爱人也，薄于圣人之爱人也。其利人也，厚于圣人之利人也。大人之爱<br /><br />&nbsp;&nbsp;&nbsp;&nbsp;小人也，薄于小人之爱大人也。其利小人也，厚于小人之利大人也。<br /><br />&nbsp;&nbsp;&nbsp;&nbsp;以臧为其亲也而爱之，非爱其亲也。以臧为其亲也而利之，非利其亲也。以<br /><br />&nbsp;&nbsp;&nbsp;&nbsp;乐为利其子，而为其子欲之，爱其子也。以乐为利其子，而为其子求之，非利其<br /><br />&nbsp;&nbsp;&nbsp;&nbsp;子也。<br /><br />&nbsp;&nbsp;&nbsp;&nbsp;于所体之中，而权轻重之谓权。权非为是也，非非为非也。权，正也。断指<br /><br />&nbsp;&nbsp;&nbsp;&nbsp;以存纾利之中取大，害之中取小也。害之中取小也，非取害也，取利也。其所<br /><br />&nbsp;&nbsp;&nbsp;&nbsp;取者，人之所执也。遇盗人，而断指以免身，利也。其遇盗人，害也。断指与断<br /><br />&nbsp;&nbsp;&nbsp;&nbsp;腕，利于天下相若，无择也。死生利若，一无择也。杀一人以存天下，非杀一人<br /><br />&nbsp;&nbsp;&nbsp;&nbsp;以利天下也。杀己以存天下，是杀己以利天下。于事为之中，而权轻重之谓求。<br /><br />&nbsp;&nbsp;&nbsp;&nbsp;求为之，非也。害之中取小，求为义，非为义也。<br /><br />&nbsp;&nbsp;&nbsp;&nbsp;为暴人语天之为是也，而性，为暴人歌天之为非也。<br /><br />&nbsp;&nbsp;&nbsp;&nbsp;诸陈执既有所为，而我为之陈执，执之所为，因吾所为也。若陈执未有所为，<br /><br />&nbsp;&nbsp;&nbsp;&nbsp;而我为之陈执，陈执因吾所为也。<br /><br />&nbsp;&nbsp;&nbsp;&nbsp;暴人为我，为天之以人非为是也。而性。不可正而正之。<br /><br />&nbsp;&nbsp;&nbsp;&nbsp;利之中取大，非不得已也。害之中取小，不得已也。所未有而取焉，是利之<br /><br />&nbsp;&nbsp;&nbsp;&nbsp;中取大也。于所既有而弃焉，是害之中取小也。<br /><br />&nbsp;&nbsp;&nbsp;&nbsp;义可厚厚之，义可薄薄之，谓伦列。德行、君上、老长、亲戚，此皆所厚也。<br /><br />&nbsp;&nbsp;&nbsp;&nbsp;为长厚，不为幼薄。亲厚，厚；亲薄，薄。亲至，薄不至。义，厚亲不称行而顾<br /><br />&nbsp;&nbsp;&nbsp;&nbsp;行。<br /><br />&nbsp;&nbsp;&nbsp;&nbsp;为天下厚禹，为禹也。为天下厚爱禹，乃为禹之人爱也。厚禹之加于天下，<br /><br />&nbsp;&nbsp;&nbsp;&nbsp;而厚禹不加于天下。若恶盗之为加于天下，而恶盗不加于天下。<br /><br />&nbsp;&nbsp;&nbsp;&nbsp;爱人不外己，己在所爱之中。己在所爱，爱加于己。伦列之爱己，爱人也。<br /><br />&nbsp;&nbsp;&nbsp;&nbsp;圣人恶疾病，不恶危难。正体不动，欲人之利也，非恶人之害也。<br /><br />&nbsp;&nbsp;&nbsp;&nbsp;圣人不为其室，臧之故，在于臧。<br /><br />&nbsp;&nbsp;&nbsp;&nbsp;圣人不得为子之事。<br /><br />&nbsp;&nbsp;&nbsp;&nbsp;圣人之法，死亡亲，为天下也。厚亲，分也；以死亡之。体渴兴利。有厚薄<br /><br />&nbsp;&nbsp;&nbsp;&nbsp;而毋伦列之兴利为己。<br /><br />&nbsp;&nbsp;&nbsp;&nbsp;语经：语经也，非白马焉，执驹焉说求之，舞说非也。渔大之舞大，非也。<br /><br />&nbsp;&nbsp;&nbsp;&nbsp;三物必具，然后足以生。<br /><br />&nbsp;&nbsp;&nbsp;&nbsp;臧之爱己，非为爱己之人也。厚不外己，爱无厚薄。举己，非贤也。<br /><br />&nbsp;&nbsp;&nbsp;&nbsp;义，利，不义，害。志功为辩。<br /><br />&nbsp;&nbsp;&nbsp;&nbsp;有有于秦马，有有于马也。智来者之马也。<br /><br />&nbsp;&nbsp;&nbsp;&nbsp;爱众众世与爱寡世相若。兼爱之有相若。爱尚世与爱后世，一若今之世人也。<br /><br />&nbsp;&nbsp;&nbsp;&nbsp;鬼，非人也；兄之鬼，兄也。<br /><br />&nbsp;&nbsp;&nbsp;&nbsp;天下之利O。圣人有爱而无利，饺罩言也，乃客之言也。天下无人，子<br /><br />&nbsp;&nbsp;&nbsp;&nbsp;墨子之言也。犹在。<br /><br />&nbsp;&nbsp;&nbsp;&nbsp;不得已而欲之，非欲之也。非杀臧也。专杀盗，非杀盗也。凡学爱人，<br /><br />&nbsp;&nbsp;&nbsp;&nbsp;小圜之圜，与大圜之圜同。方至尺之不至也，与不至钟之至不异，其不至同<br /><br />&nbsp;&nbsp;&nbsp;&nbsp;者，远近之谓也。是璜也，是玉也。<br /><br />&nbsp;&nbsp;&nbsp;&nbsp;意楹，非意木也，意是楹之木也。意指之人也，非意人也。意获也，乃意禽<br /><br />&nbsp;&nbsp;&nbsp;&nbsp;也。志功，不可以相从也。<br /><br />&nbsp;&nbsp;&nbsp;&nbsp;利人也，为其人也。富人，非为其人也。有为也以富人。富人也，治人有为<br /><br />&nbsp;&nbsp;&nbsp;&nbsp;鬼焉。<br /><br />&nbsp;&nbsp;&nbsp;&nbsp;为赏誉利一人，非为赏誉利人也，亦不至无贵于人。<br /><br />&nbsp;&nbsp;&nbsp;&nbsp;智亲之一利，未为孝也，亦不至于智不为己之利于亲也。<br /><br />&nbsp;&nbsp;&nbsp;&nbsp;智是之世之有盗也，尽爱是世。智是室之有盗也，不尽是室也。智其一人之<br /><br />&nbsp;&nbsp;&nbsp;&nbsp;盗也，不尽是二人。虽其一人之盗，苟不智其所在，尽恶其弱也？<br /><br />&nbsp;&nbsp;&nbsp;&nbsp;诸圣人所先为，人欲名实，名实不必名。<br /><br />&nbsp;&nbsp;&nbsp;&nbsp;苟是石也白，败是石也，尽与白同。是石也唯大，不与大同。是有便谓焉也。<br /><br />&nbsp;&nbsp;&nbsp;&nbsp;以形貌命者，必智是之某也，焉智某也。不可以形貌命者，唯不智是之某也，<br /><br />&nbsp;&nbsp;&nbsp;&nbsp;智某可也。诸以居运命者，苟入于其中者，皆是也，去之，因非也。诸以居运命<br /><br />&nbsp;&nbsp;&nbsp;&nbsp;者，若乡里齐荆者，皆是。诸以形貌命者，若山丘室庙者，皆是也。<br /><br />&nbsp;&nbsp;&nbsp;&nbsp;智与意异。重同，具同，连同，同类之同，同名之同，丘同，鲋同，是之同，<br /><br />&nbsp;&nbsp;&nbsp;&nbsp;然之同，同根之同。有非之异，有不然之异。有其异也，为其同也，为其同也异。<br /><br />&nbsp;&nbsp;&nbsp;&nbsp;一曰乃是而然，二曰乃是而不然，三曰迁，四曰强。<br /><br />&nbsp;&nbsp;&nbsp;&nbsp;子深其深，浅其浅，益其益，尊其尊。<br /><br />&nbsp;&nbsp;&nbsp;&nbsp;察次山比因至，优指复。次察声端名，因请复。<br /><br />&nbsp;&nbsp;&nbsp;&nbsp;正夫辞恶者，人右以其请得焉。诸所遭执，而欲恶生者，人不必以其请得焉。<br /><br />&nbsp;&nbsp;&nbsp;&nbsp;圣人之附氵贾也，仁而无利爱。利爱生于虑。昔者之虑也，非今日之虑也。<br /><br />&nbsp;&nbsp;&nbsp;&nbsp;昔者之爱人也，非今之爱人也。<br /><br />&nbsp;&nbsp;&nbsp;&nbsp;爱获之爱人也，生于虑获之利，虚获之利非虑臧之利也。而爱臧之爱人也，<br /><br />&nbsp;&nbsp;&nbsp;&nbsp;乃爱获之爱人也。去其爱而天下利，弗能去也。<br /><br />&nbsp;&nbsp;&nbsp;&nbsp;昔之知墙，非今日之知墙也。<br /><br />&nbsp;&nbsp;&nbsp;&nbsp;贵为天子，其利人不厚于正夫。<br /><br />&nbsp;&nbsp;&nbsp;&nbsp;二子事亲，或遇孰，或遇凶，其亲也相若，非彼其行益也，非加也。外执无<br /><br />&nbsp;&nbsp;&nbsp;&nbsp;能厚吾利者。<br /><br />&nbsp;&nbsp;&nbsp;&nbsp;藉臧也死而天下害，吾持养臧也万倍，吾爱臧也不加厚。<br /><br />&nbsp;&nbsp;&nbsp;&nbsp;长人之异，短人之同，其貌同者也，故同。指之人也与首之人也异。人之体，<br /><br />&nbsp;&nbsp;&nbsp;&nbsp;非一貌者也，故异。将剑与挺剑异，剑以形貌命者也，其形不一，故异。杨木之<br /><br />&nbsp;&nbsp;&nbsp;&nbsp;木与桃木之木也，同。诸非以举量数命者，败之尽是也。<br /><br />&nbsp;&nbsp;&nbsp;&nbsp;故一人指，非一人也。是一人之指，乃是一人也。方之一面，非方也，方木<br /><br />&nbsp;&nbsp;&nbsp;&nbsp;之面，方木也。<br /><br />&nbsp;&nbsp;&nbsp;&nbsp;以故生，以理长，以类行也者。立辞而不明于其所生，忘也。今人非道无所<br /><br />&nbsp;&nbsp;&nbsp;&nbsp;行，唯有强股肱而不明于道，其困也，可立而待也。夫辞以类行者也，立辞而不<br /><br />&nbsp;&nbsp;&nbsp;&nbsp;明于其类，则必困矣。<br /><br />&nbsp;&nbsp;&nbsp;&nbsp;故浸淫之辞，其类在鼓栗。圣人也，为天下也，其类在于追迷。或寿或卒，<br /><br />&nbsp;&nbsp;&nbsp;&nbsp;其利天下也指若，其类在誉石。一日而百万生，爱不加厚，其类在恶害。爱二世<br /><br />&nbsp;&nbsp;&nbsp;&nbsp;有厚薄，而爱二世相若，其类在蛇文。爱之相若，择而杀其一人，其类在l下<br /><br />&nbsp;&nbsp;&nbsp;&nbsp;之鼠。小仁与大仁，行厚相若，其类在申。凡兴利除害也，其类在漏雍。厚亲不<br /><br />&nbsp;&nbsp;&nbsp;&nbsp;称行而类行，其类在江上井。不为己之可学也，其类在猎走。爱人非为誉也，其<br /><br />&nbsp;&nbsp;&nbsp;&nbsp;类在逆旅。爱人之亲，若爱其亲，其类在官苟。兼爱相若，一爱相若，一爱相若，<br /><br />&nbsp;&nbsp;&nbsp;&nbsp;其类在死也。<br /><br />&nbsp;&nbsp;&nbsp;&nbsp;○小取第四十五<br /><br />&nbsp;&nbsp;&nbsp;&nbsp;夫辩者，将以明是非之分，审治乱之纪，明同异之处，察名实之理，处利害，<br /><br />&nbsp;&nbsp;&nbsp;&nbsp;决嫌疑。焉摹略万物之然，论求群言之比。以名举实，以辞抒意，以说出故。以<br /><br />&nbsp;&nbsp;&nbsp;&nbsp;类取，以类予。有诸己不非诸人，无诸己不求诸人。或也者，不尽也。假者，今<br /><br />&nbsp;&nbsp;&nbsp;&nbsp;不然也。效者，为之法也；所效者，所以为之法也。故中效则是也，不中效则非<br /><br />&nbsp;&nbsp;&nbsp;&nbsp;也，此效也。辟也者，举也物而以明之也。侔也者，比辞而俱行也。援也者，曰<br /><br />&nbsp;&nbsp;&nbsp;&nbsp;子然，我奚独不可以然也？推也者，以其所不取之同于其所取者，予之也。是犹<br /><br />&nbsp;&nbsp;&nbsp;&nbsp;谓也者，同也。吾岂谓也者，异也。<br /><br />&nbsp;&nbsp;&nbsp;&nbsp;夫物有以同而不率遂同。辞之侔也，有所至而正。其然也，有所以然也；其<br /><br />&nbsp;&nbsp;&nbsp;&nbsp;然也同，其所以然不必同。其取之也，有所以取之。其取之也同，其所以取之不<br /><br />&nbsp;&nbsp;&nbsp;&nbsp;必同。是故辟、侔、援、推之辞，行而异，转而危，远而失，流而离本，则不可<br /><br />&nbsp;&nbsp;&nbsp;&nbsp;不审也，不可常用也。故言多方，殊类异故，则不可偏观也。<br /><br />&nbsp;&nbsp;&nbsp;&nbsp;夫物或乃是而然，或是而不然，或一周而一不周，或一是而一不是也，不可<br /><br />&nbsp;&nbsp;&nbsp;&nbsp;常用也。故言多方，殊类异故，则不可偏观也。非也。<br /><br />&nbsp;&nbsp;&nbsp;&nbsp;白马，马也，乘白马，乘马也。骊马，马也，乘骊马，乘马也。获，人也，<br /><br />&nbsp;&nbsp;&nbsp;&nbsp;爱获，爱人也。臧，人也，爱臧，爱人也。此乃是而然者也。<br /><br />&nbsp;&nbsp;&nbsp;&nbsp;获之亲，人也。获事其亲，非事人也。其弟，美人也。爱弟，非爱美人也。<br /><br />&nbsp;&nbsp;&nbsp;&nbsp;车，木也。乘车，非乘木也。船，木也。乘船，非人木也。盗人，人也。多盗，<br /><br />&nbsp;&nbsp;&nbsp;&nbsp;非多人也。无盗，非无人也。奚以明之？恶多盗，非恶多人也。欲无盗，非欲无<br /><br />&nbsp;&nbsp;&nbsp;&nbsp;人也。世相与共是之。若若是，则虽盗人人也，爱盗非爱人也，不爱盗非不爱人<br /><br />&nbsp;&nbsp;&nbsp;&nbsp;也，杀盗人，非杀人也。无难盗无难矣。此与彼同类，世有彼而不自非也，墨者<br /><br />&nbsp;&nbsp;&nbsp;&nbsp;有此而非之，无也故焉，所谓内胶外闭与心毋空乎，内胶而不解也，此乃是而不<br /><br />&nbsp;&nbsp;&nbsp;&nbsp;然者也<br /><br />&nbsp;&nbsp;&nbsp;&nbsp;且夫读书，非好书也。且斗鸡，非鸡也。好斗鸡，好鸡也。且入井，非入井<br /><br />&nbsp;&nbsp;&nbsp;&nbsp;也。止且入井，止入井也。且出门，非出门也。止且出门，止出门也。若若是，<br /><br />&nbsp;&nbsp;&nbsp;&nbsp;且夭，非夭也。寿夭也，寿夭也。有命，非命也；非执有命，非命也。无难矣，<br /><br />&nbsp;&nbsp;&nbsp;&nbsp;此与彼同类。世有彼而不自非也，墨者有此而罪非之，无也故焉，所谓内胶外闭<br /><br />&nbsp;&nbsp;&nbsp;&nbsp;与心毋空乎，内胶而不解也。此乃是而不然者也。<br /><br />&nbsp;&nbsp;&nbsp;&nbsp;爱人，待周爱人而后为爱人。不爱人，不待周不爱人。不周爱，因为不爱人<br /><br />&nbsp;&nbsp;&nbsp;&nbsp;矣。乘马，不待周乘马然后为乘马也。有乘于马，因为乘马矣。逮至不乘马，待<br /><br />&nbsp;&nbsp;&nbsp;&nbsp;周不乘马而后为不乘马。此一周而一不周者也。<br /><br />&nbsp;&nbsp;&nbsp;&nbsp;居于国，则为居国；有一宅于国，而不为有国。桃之实，桃也，棘之实，非<br /><br />&nbsp;&nbsp;&nbsp;&nbsp;棘也。问人之病，问人也。恶人之病，非恶人也。人之鬼，非人也。兄之鬼，兄<br /><br />&nbsp;&nbsp;&nbsp;&nbsp;也。祭人之鬼，非祭人也。祭兄之鬼，乃祭兄也。之马之目盼，则为之马盼。之<br /><br />&nbsp;&nbsp;&nbsp;&nbsp;马之目大，而不谓之马大。之牛之毛黄，则谓之牛黄。之牛之毛众，而不谓之牛<br /><br />&nbsp;&nbsp;&nbsp;&nbsp;众。一马，马也。二马，马也。马四足者，一马而四足也，非两马而四足也。一<br /><br />&nbsp;&nbsp;&nbsp;&nbsp;马，马也。马或白者，二马而或白也，非一马而或白。此乃一是而一非者也。<br /><br />&nbsp;&nbsp;&nbsp;&nbsp;○耕柱第四十六<br /><br />&nbsp;&nbsp;&nbsp;&nbsp;子墨子怒耕柱子。耕柱子曰：“我毋俞于人乎？”子墨子曰：“我将上大行，<br /><br />&nbsp;&nbsp;&nbsp;&nbsp;驾骥与羊，子将谁罚俊备柱子曰：“将锋饕病！弊幽子曰：“何故<br /><br />&nbsp;&nbsp;&nbsp;&nbsp;锋饕玻俊备柱子曰：“骥足以责。”子墨子曰：“我亦以子为足以责。”<br /><br />&nbsp;&nbsp;&nbsp;&nbsp;巫马子谓子墨子曰：“鬼神孰与圣人明智？”子墨子曰：“鬼神之明智于圣<br /><br />&nbsp;&nbsp;&nbsp;&nbsp;人，犹聪耳明目之与聋瞽也。昔者夏后开使蜚廉折金于山川，而陶铸之于昆吾；<br /><br />&nbsp;&nbsp;&nbsp;&nbsp;是使翁难雉乙卜于白若之龟，曰：‘鼎成三足而方，不炊而自烹，不举而自臧，<br /><br />&nbsp;&nbsp;&nbsp;&nbsp;不迁而自行。以祭于昆吾之虚，上乡！’乙又言兆之由曰：‘飨矣！逢逢白云，<br /><br />&nbsp;&nbsp;&nbsp;&nbsp;一南一北，一西一东，九鼎既成，迁于三国。’夏后氏失之，殷人受之。殷人失<br /><br />&nbsp;&nbsp;&nbsp;&nbsp;之，周人受之。夏后、殷、周之相受也，数百岁矣。使圣人聚其良臣与其桀相而<br /><br />&nbsp;&nbsp;&nbsp;&nbsp;谋，岂能智数百岁之后哉？而鬼神智之。是故曰，鬼神之明智于圣人也，犹聪耳<br /><br />&nbsp;&nbsp;&nbsp;&nbsp;明目之与聋瞽也。”<br /><br />&nbsp;&nbsp;&nbsp;&nbsp;治徒娱、县子硕问于子墨子曰：“为义孰为大务？”子墨子曰：“譬若筑墙<br /><br />&nbsp;&nbsp;&nbsp;&nbsp;然，能筑者筑，能实壤者实壤，能欣者欣，然后墙成也。为义犹是也，能谈辩者<br /><br />&nbsp;&nbsp;&nbsp;&nbsp;谈辩，能说书者说书，能从事者从事，然后义事成也。”<br /><br />&nbsp;&nbsp;&nbsp;&nbsp;巫马子谓子墨子曰：“子兼爱天下，未云利也；我不爱天下，未云贼也。功<br /><br />&nbsp;&nbsp;&nbsp;&nbsp;皆未至，子何独自是而非我哉？”子墨子曰：“今有燎者于此，一人奉水将灌之，<br /><br />&nbsp;&nbsp;&nbsp;&nbsp;一人掺火将益之，功皆未至，子何贵于二人？”巫马子曰：“我是彼奉水者之意，<br /><br />&nbsp;&nbsp;&nbsp;&nbsp;而非夫掺火者之意。”子墨子曰：“吾亦是吾意，而非子之意也。”<br /><br />&nbsp;&nbsp;&nbsp;&nbsp;子墨子游荆耕柱子于楚。二三子过之，食之三升，客之不厚。二三子复于子<br /><br />&nbsp;&nbsp;&nbsp;&nbsp;墨子曰：“耕柱子处楚无益矣！二三子过之，食之三升，客之不厚。”子墨子曰：<br /><br />&nbsp;&nbsp;&nbsp;&nbsp;“未可智也。”毋几何而遗十金于子墨子，曰：“后生不敢死，有十金于此，愿<br /><br />&nbsp;&nbsp;&nbsp;&nbsp;夫子之用也。”子墨子曰：“果未可智也。”<br /><br />&nbsp;&nbsp;&nbsp;&nbsp;巫马子谓子墨子曰：“子之为义也，人不见而耶，鬼而不见而富，而子为之，<br /><br />&nbsp;&nbsp;&nbsp;&nbsp;有狂疾。”子墨子曰：“今使子有二臣于此，其一人者见子从事，不见子则不从<br /><br />&nbsp;&nbsp;&nbsp;&nbsp;事。其一人者见子亦从事，不见子亦从事，子谁贵于此二人？”巫马子曰：“我<br /><br />&nbsp;&nbsp;&nbsp;&nbsp;贵其见我亦从事，不见我亦从事者。”子墨子曰：“然则是子亦贵有狂疾也。”<br /><br />&nbsp;&nbsp;&nbsp;&nbsp;子夏之徒问于子墨子曰：“君子有斗乎？”子墨子曰：“君子无斗。”子夏<br /><br />&nbsp;&nbsp;&nbsp;&nbsp;之徒曰：“狗g犹有斗，恶有士而无斗矣？”子墨子曰：“伤矣哉！言则称于汤<br /><br />&nbsp;&nbsp;&nbsp;&nbsp;文，行则譬于狗g，伤矣哉！”<br /><br />&nbsp;&nbsp;&nbsp;&nbsp;巫马子谓子墨子曰：“舍今之人而誉先王，是誉槁骨也。譬若匠人然，智槁<br /><br />&nbsp;&nbsp;&nbsp;&nbsp;木也，而不智生木。”子墨子曰：“天下之所以生者，以先王之道教也。今誉先<br /><br />&nbsp;&nbsp;&nbsp;&nbsp;王，是誉天下之所以生也。可誉而不誉，非仁也。”<br /><br />&nbsp;&nbsp;&nbsp;&nbsp;子墨子曰：“和氏之璧、隋侯之珠、三棘六异，此诸侯之所谓良宝也。可以<br /><br />&nbsp;&nbsp;&nbsp;&nbsp;富国家，众人民，治刑政，安社稷乎？曰：不可。所为贵良宝者，为其可以利也。<br /><br />&nbsp;&nbsp;&nbsp;&nbsp;而和氏之璧、隋侯之珠、三棘六异，不可以利人，是非天下之良宝也。今用义为<br /><br />&nbsp;&nbsp;&nbsp;&nbsp;政于国家，人民必众，刑政必治，社稷必安。所为贵良宝者，可以利民也，而义<br /><br />&nbsp;&nbsp;&nbsp;&nbsp;可以利人，故曰：义，天下之良宝也。”<br /><br />&nbsp;&nbsp;&nbsp;&nbsp;叶公子高问政于仲尼曰：“善为政者，若之何？”仲尼对曰：“善为政者，<br /><br />&nbsp;&nbsp;&nbsp;&nbsp;远者近之，而旧者新之。”子墨子闻之，曰：“叶公子高未得其问也，仲尼亦未<br /><br />&nbsp;&nbsp;&nbsp;&nbsp;得其所以对也。叶公子高岂不知善为政者之远者近也，而旧者新是哉。问所以为<br /><br />&nbsp;&nbsp;&nbsp;&nbsp;之若之何也。不以人之所不智告人，以所智告之，故叶公子高未得其问也，仲尼<br /><br />&nbsp;&nbsp;&nbsp;&nbsp;亦未得其所以对也。”<br /><br />&nbsp;&nbsp;&nbsp;&nbsp;子墨子谓鲁阳文君曰：“大国之攻小国，譬犹童子之为马也。童子之为马，<br /><br />&nbsp;&nbsp;&nbsp;&nbsp;足用而劳。今大国之攻小国也，攻者农夫不得耕，妇人不得织，以守为事。攻人<br /><br />&nbsp;&nbsp;&nbsp;&nbsp;者亦农夫不得耕，妇人不得织，以攻为事。故大国之攻小国也，譬犹童子之为马<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;子墨子曰：“言足以复行者，常之。不足以举行者，勿常。不足以举行而常<br /><br />&nbsp;&nbsp;&nbsp;&nbsp;之，是荡口也。”<br /><br />&nbsp;&nbsp;&nbsp;&nbsp;子墨子使管黔氵放游高石子于卫，卫君致禄甚厚，设之于卿。高石子三朝必<br /><br />&nbsp;&nbsp;&nbsp;&nbsp;尽言，而言无行者。去而之齐，见子墨子曰：“卫君以夫子之故，致禄甚厚，设<br /><br />&nbsp;&nbsp;&nbsp;&nbsp;我于卿，石三朝必尽言，而言无行，是以去之也。卫君无乃以石为狂乎？”子墨<br /><br />&nbsp;&nbsp;&nbsp;&nbsp;子曰：“去之苟道，受狂何伤！古者周公旦非关叔，辞三公，东处于商盖，人皆<br /><br />&nbsp;&nbsp;&nbsp;&nbsp;谓之狂，后世称其德，扬其名，至今不息。且翟闻之：‘为义非避毁就誉。’去<br /><br />&nbsp;&nbsp;&nbsp;&nbsp;之苟道，受狂何伤！”高石子曰：“石去之，焉敢不道也！昔者夫子有言曰：<br /><br />&nbsp;&nbsp;&nbsp;&nbsp;“天下无道，仁士不处厚焉。’今卫君无道，而贪其禄爵，则是我为苟陷人长也。”<br /><br />&nbsp;&nbsp;&nbsp;&nbsp;子墨子说，而召子禽子曰：“姑听此乎！夫倍义而乡禄者，我常闻之矣。倍禄而<br /><br />&nbsp;&nbsp;&nbsp;&nbsp;乡义者，于高石子焉见之也。”<br /><br />&nbsp;&nbsp;&nbsp;&nbsp;子墨子曰：“世俗之君子，贫而谓之富则怒，无义而谓之有义则喜。岂不悖<br /><br />&nbsp;&nbsp;&nbsp;&nbsp;哉！”<br /><br />&nbsp;&nbsp;&nbsp;&nbsp;公孟子曰：“先人有则三而已矣。”子墨子曰：“孰先人而曰有则三而已矣？<br /><br />&nbsp;&nbsp;&nbsp;&nbsp;子未智人之先有。”<br /><br />&nbsp;&nbsp;&nbsp;&nbsp;后生有反子墨子而反者，“我岂有罪哉？吾反后。”子墨子曰：“是犹三军<br /><br />&nbsp;&nbsp;&nbsp;&nbsp;北，失后之人求赏也。”<br /><br />&nbsp;&nbsp;&nbsp;&nbsp;公孟子曰：“君子不作，术而已。”子墨子曰：“不然。人之其不君子者，<br /><br />&nbsp;&nbsp;&nbsp;&nbsp;古之善者不诛，今也善者不作。其次不君子者，古之善者不遂，己有善则作之，<br /><br />&nbsp;&nbsp;&nbsp;&nbsp;欲善之自己出也。今诛而不作，是无所异于不好遂而作者矣。吾以为古之善者则<br /><br />&nbsp;&nbsp;&nbsp;&nbsp;诛之，今之善者则作之，欲善之益多也。”<br /><br />&nbsp;&nbsp;&nbsp;&nbsp;巫马子谓子墨子曰：“我与子异，我不能兼爱。我爱邹人于越人，爱鲁人于<br /><br />&nbsp;&nbsp;&nbsp;&nbsp;邹人，爱我乡人于鲁人，爱我家人于乡人，爱我亲于我家人，爱我身于吾亲，以<br /><br />&nbsp;&nbsp;&nbsp;&nbsp;为近我也。击我则疾，击彼则不疾于我，我何故疾者之不拂，而不疾者之拂？故<br /><br />&nbsp;&nbsp;&nbsp;&nbsp;有我，有杀彼以我，无杀我以利。”子墨子曰：“子之义将匿邪？意将以告人乎？”<br /><br />&nbsp;&nbsp;&nbsp;&nbsp;巫马子曰：“我何故匿我义？吾将以告人。”子墨子曰：“然则一人说子，一人<br /><br />&nbsp;&nbsp;&nbsp;&nbsp;欲杀子以利己；十人说子，十人欲杀子以利己；天下说子，天下欲杀子以利己。<br /><br />&nbsp;&nbsp;&nbsp;&nbsp;一人不说子，一人欲杀子，以子为施不祥言者也；十人不说子，十人欲杀子，以<br /><br />&nbsp;&nbsp;&nbsp;&nbsp;子为施不祥言者也；天下不说子，天下欲杀子，以子为施不祥言者也。说子亦欲<br /><br />&nbsp;&nbsp;&nbsp;&nbsp;杀子，不说子亦欲杀子，是所谓经者口也，杀常之身者也。”子墨子曰：“子之<br /><br />&nbsp;&nbsp;&nbsp;&nbsp;言恶利也？若无所利而不言，是荡口也。”<br /><br />&nbsp;&nbsp;&nbsp;&nbsp;子墨子谓鲁阳文君曰：“今有一人于此，羊牛嘶浚维人但割而和之，<br /><br />&nbsp;&nbsp;&nbsp;&nbsp;食之不可胜食也，见人之作饼，则还然窃之，曰：‘舍余食。’不知日月安不足<br /><br />&nbsp;&nbsp;&nbsp;&nbsp;乎？其有窃疾乎？”鲁阳文君曰：“有窃疾也。”子墨子曰：“楚四竟之田，旷<br /><br />&nbsp;&nbsp;&nbsp;&nbsp;芜而不可胜辟，讠乎灵数千，不可胜，见宋、郑之闲邑，则还然窃之，此与彼异<br /><br />&nbsp;&nbsp;&nbsp;&nbsp;乎？”鲁阳文君曰：“是犹彼也，实有窃疾也。”<br /><br />&nbsp;&nbsp;&nbsp;&nbsp;子墨子曰：“季孙绍与孟伯常治鲁国之政，不能相信，而祝于丛社曰：‘苟<br /><br />&nbsp;&nbsp;&nbsp;&nbsp;使我和。’是犹m其目而祝于丛社也，‘苟使我皆视。’岂不缪哉！”<br /><br />&nbsp;&nbsp;&nbsp;&nbsp;子墨子谓骆滑厘曰：“吾闻子好勇。”骆滑厘曰：“然。我闻其乡有勇士焉，<br /><br />&nbsp;&nbsp;&nbsp;&nbsp;吾必从而杀之。”子墨子曰：“天下莫不欲与其所好，度其所恶。今子闻其乡有<br /><br />&nbsp;&nbsp;&nbsp;&nbsp;勇士焉，必从而杀之，是非好勇也，是恶勇也。”</div>
            <div class="link">
                <a id="err-report" href="javascript:void(0)" onClick="report('墨子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22605,1657333);">加入书签</a><a
                        href="1657332.html">上一页</a>&larr;<a href="index.html">返回列表</a>&rarr;<a
                            href="1657334.html">下一页</a><a id="book-vote" href="javascript:void(0)" onClick="vote(22605);">投推荐票</a><a
                                id="err-report" href="javascript:void(0)" onClick="report('墨子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657332.html"; var next_page = "1657334.html"; var index_page = "index.html"; var sortid = "9"; var article_id = "22605"; var chapter_id = "1657333"; var articlename = "墨子"; var chaptername = " 卷十一"; var author = "墨翟"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>