<!DOCTYPE html>
<html>
<head>
<meta charset="gbk" />
<title>扬子法言- 重黎卷第十-在线阅读-哈西文学网</title>
<meta name="keywords" content="扬雄，扬子法言， 重黎卷第十全文， 重黎卷第十在线阅读 哈西文学网" />
<meta name="description" content="哈西文学网提供扬雄的扬子法言  重黎卷第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22616/1657482.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22616/1657482.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 扬子法言</div>
		<div class="fr"><a id="add-bookcase" href="javascript:void(0)" onClick="addbookcase(22616,0);">加入书架</a>|<a id="book-vote" href="javascript:void(0)" onClick="vote(22616);">投推荐票</a>|<a id="err-report" href="javascript:void(0)" onClick="report('扬子法言出错啦!');">错误举报</a>|<a href="https://www.haxi88.com/files/article/info/22/22616.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 重黎卷第十</h1>
            <div class="link xb">
                <a href="1657481.html">上一页</a>&larr;<a href="index.html">返回列表</a>&rarr;<a
                    href="1657483.html">下一页</a></div>			
            <div id="BookText">&nbsp;&nbsp;&nbsp;&nbsp;或问：“南正重司天，北正黎司地，今何僚也？”曰：“近羲近和。”“孰<br /><br />&nbsp;&nbsp;&nbsp;&nbsp;重？孰黎？”曰：“羲近重，和近黎。”<br /><br />&nbsp;&nbsp;&nbsp;&nbsp;或问“黄帝终始”。曰：“托也。昔者姒氏治水土，而巫步多禹；扁鹊，卢<br /><br />&nbsp;&nbsp;&nbsp;&nbsp;人也，而医多卢。夫欲雠伪者必假真。禹乎？卢乎？终始乎？”<br /><br />&nbsp;&nbsp;&nbsp;&nbsp;或问“浑天”。曰：“落下闳营之，鲜于妄人度之，耿中丞象之，几乎！几<br /><br />&nbsp;&nbsp;&nbsp;&nbsp;乎！莫之能违也。”<br /><br />&nbsp;&nbsp;&nbsp;&nbsp;“请问‘盖天’。”曰：“盖哉！盖哉！应难未几也。”<br /><br />&nbsp;&nbsp;&nbsp;&nbsp;或问：“赵世多神，何也？”曰：“神怪茫茫，若存若亡，圣人曼云。”<br /><br />&nbsp;&nbsp;&nbsp;&nbsp;或问：“子胥、种、蠡孰贤？”曰：“胥也，俾吴作乱，破楚入郢，鞭尸，<br /><br />&nbsp;&nbsp;&nbsp;&nbsp;藉馆，皆不由德。谋越谏齐不式，不能去，卒眼之。种、蠡不强谏而山栖，俾其<br /><br />&nbsp;&nbsp;&nbsp;&nbsp;君诎社稷之灵而童仆，又终毙吴，贤皆不足邵也，至蠡策种而遁，肥矣哉！”<br /><br />&nbsp;&nbsp;&nbsp;&nbsp;或问“陈胜、吴广”。曰：“乱。”曰：“不若是则秦不亡。”曰：“亡秦<br /><br />&nbsp;&nbsp;&nbsp;&nbsp;乎？恐秦未亡而先亡矣。”<br /><br />&nbsp;&nbsp;&nbsp;&nbsp;或问：“六国并，其已久矣。一病一瘳，迄始皇三载而咸，时激、地保、人<br /><br />&nbsp;&nbsp;&nbsp;&nbsp;事乎？”曰：“具。”“请问事。”曰：“孝公以下，强兵力农，以蚕食六国，<br /><br />&nbsp;&nbsp;&nbsp;&nbsp;事也。”“保。”曰：“东沟大河，南阻高山，西采雍、梁，北卤泾垠，便则申，<br /><br />&nbsp;&nbsp;&nbsp;&nbsp;否则蟠，保也。”“激。”曰：“始皇方斧，将相方刀，六国方木，将相方肉，<br /><br />&nbsp;&nbsp;&nbsp;&nbsp;激也。”<br /><br />&nbsp;&nbsp;&nbsp;&nbsp;或问：“秦伯列为侯卫，卒吞天下，而赧曾无以制乎？”曰：“天子制公侯<br /><br />&nbsp;&nbsp;&nbsp;&nbsp;伯子男也，庸节。节莫差于c，c莫重于祭，祭莫重于地，地莫重于天，则襄、<br /><br />&nbsp;&nbsp;&nbsp;&nbsp;文、宣、灵其兆也。昔者，襄公始c，西以祭白帝；文、宣、灵宗，兴~、密、<br /><br />&nbsp;&nbsp;&nbsp;&nbsp;上、下，用事四帝，而天王不匡，反致文、武胙。是以四疆之内各以其力来侵，<br /><br />&nbsp;&nbsp;&nbsp;&nbsp;攘肌及骨，而赧独何以制秦乎？”<br /><br />&nbsp;&nbsp;&nbsp;&nbsp;或问：“赢政二十六载，天下擅秦。秦十五载而楚，楚五载而汉。五十载之<br /><br />&nbsp;&nbsp;&nbsp;&nbsp;际，而天下三擅，天邪？人邪？”曰：“具。周建子弟，列名城，班五爵，流之<br /><br />&nbsp;&nbsp;&nbsp;&nbsp;十二，当时虽欲汉，得乎？六国蚩蚩，为嬴弱姬，卒之屏营。嬴擅其政，故天下<br /><br />&nbsp;&nbsp;&nbsp;&nbsp;擅秦。秦失其猷，罢侯置守，守失其微，天下孤睽。项氏暴强，改宰侯王，故天<br /><br />&nbsp;&nbsp;&nbsp;&nbsp;下擅楚。擅楚之月，有汉创业山南，发迹三秦，迫项山东，故天下擅汉：天也。”<br /><br />&nbsp;&nbsp;&nbsp;&nbsp;“人。”曰：“兼才尚权，右计左数，动谨于时，人也。”<br /><br />&nbsp;&nbsp;&nbsp;&nbsp;天不人不因，人不天不成。<br /><br />&nbsp;&nbsp;&nbsp;&nbsp;或问：“楚败垓下，方死，曰：‘天也。’谅乎？”曰：“汉屈群策，群策<br /><br />&nbsp;&nbsp;&nbsp;&nbsp;屈群力。楚群策而自屈其力。屈人者克，自屈者负。天曷故焉。”<br /><br />&nbsp;&nbsp;&nbsp;&nbsp;或问：“秦、楚既为天典命矣，秦缢灞上，楚分江西，兴废何速乎？”曰：<br /><br />&nbsp;&nbsp;&nbsp;&nbsp;“天胙光德而陨明忒。昔在有熊、高阳、高辛、唐、虞、三代，咸有显懿，故天<br /><br />&nbsp;&nbsp;&nbsp;&nbsp;胙之，为神明主，且著在天庭，是生民之愿也，厥飨国久长。若秦、楚强阋震扑，<br /><br />&nbsp;&nbsp;&nbsp;&nbsp;胎藉三正，播其虐于黎苗，子弟且欲丧之，况于民乎？况于鬼神乎？废未速也！”<br /><br />&nbsp;&nbsp;&nbsp;&nbsp;或问：“仲尼大圣，则天曷不胙？”曰：“无土。”“然则舜、禹有土乎？”<br /><br />&nbsp;&nbsp;&nbsp;&nbsp;曰：“舜以尧作土，禹以舜作土。”<br /><br />&nbsp;&nbsp;&nbsp;&nbsp;或问“圣人表里”。曰：“威仪文辞，表也；德行忠信，里也。”<br /><br />&nbsp;&nbsp;&nbsp;&nbsp;或问：“义帝初矫，刘龛南阳，项救河北。二方分崩，一离一合，设秦得人，<br /><br />&nbsp;&nbsp;&nbsp;&nbsp;如何？”曰：“人无为秦也，丧其灵久矣。”<br /><br />&nbsp;&nbsp;&nbsp;&nbsp;韩信、黥布皆剑立，南面称孤，卒穷时戮，无乃勿乎？或曰：“勿则无名，<br /><br />&nbsp;&nbsp;&nbsp;&nbsp;如何？”曰：“名者，谓令名也。忠不终而躬逆，焉攸令？”<br /><br />&nbsp;&nbsp;&nbsp;&nbsp;或问“淳于越”。曰：“伎曲。”“请问。”曰：“始皇方虎而枭磔，<br /><br />&nbsp;&nbsp;&nbsp;&nbsp;噬士犹腊肉也。越与亢眉，终无挠辞，可谓伎矣。仕无妄之国，食无妄之粟，分<br /><br />&nbsp;&nbsp;&nbsp;&nbsp;无妄之桡，自令之间而不违，可谓曲矣。”<br /><br />&nbsp;&nbsp;&nbsp;&nbsp;或问：“茅焦历井干之死，使始皇奉虚左之乘。蔡生欲安项咸阳，不能移，<br /><br />&nbsp;&nbsp;&nbsp;&nbsp;又亨之，其者未辩与？”曰：“生舍其木侯而谓人木侯，亨不亦宜乎？焦逆讦而<br /><br />&nbsp;&nbsp;&nbsp;&nbsp;顺守之，虽辩，虎牙矣！”<br /><br />&nbsp;&nbsp;&nbsp;&nbsp;或问：“甘罗之悟吕不韦，张辟之觉平、勃，皆以十二龄，戊、良乎？”<br /><br />&nbsp;&nbsp;&nbsp;&nbsp;曰：“才也戊、良，不必父祖。”<br /><br />&nbsp;&nbsp;&nbsp;&nbsp;或问：“郦食其说陈留，下敖仓，说齐，罢历下军，何辩也？韩信袭齐，以<br /><br />&nbsp;&nbsp;&nbsp;&nbsp;身脂鼎，何讷也。”曰：“夫辩也者，自辩也。如辩人，几矣！”<br /><br />&nbsp;&nbsp;&nbsp;&nbsp;或问：“蒯通抵韩信，不能下，又狂之。”曰：“方遭信闭，如其抵！”曰：<br /><br />&nbsp;&nbsp;&nbsp;&nbsp;“d可抵乎？”曰：“贤者司礼，小人司d，况拊键乎？”<br /><br />&nbsp;&nbsp;&nbsp;&nbsp;或问：“李斯尽忠，胡亥极刑，忠乎？”曰：“斯以留客，至作相，用狂人<br /><br />&nbsp;&nbsp;&nbsp;&nbsp;之言，从浮大海，立赵高之邪说，废沙丘之正，阿意督责，焉用忠？”“霍？”<br /><br />&nbsp;&nbsp;&nbsp;&nbsp;曰：“始元之初，拥少帝之微，摧燕、上官之锋，处废兴之分，堂堂乎忠，难矣<br /><br />&nbsp;&nbsp;&nbsp;&nbsp;哉！至显，不终矣。”<br /><br />&nbsp;&nbsp;&nbsp;&nbsp;或问：“冯唐面文帝得廉颇、李牧不能用也，谅乎？”曰：“彼将有激也。<br /><br />&nbsp;&nbsp;&nbsp;&nbsp;亲屈帝尊，信亚夫之军，至颇、牧，曷不用哉？”“德？”曰：“罪不孥，宫不<br /><br />&nbsp;&nbsp;&nbsp;&nbsp;女，馆不新，陵不坟。”<br /><br />&nbsp;&nbsp;&nbsp;&nbsp;或问“交”。曰：“仁。”问“馀、耳”。曰：“光初。”“窦、灌”。曰：<br /><br />&nbsp;&nbsp;&nbsp;&nbsp;“凶终。”<br /><br />&nbsp;&nbsp;&nbsp;&nbsp;或问“信”。曰：“不食其言。”“请人。”曰：“晋荀息、赵程婴、公子<br /><br />&nbsp;&nbsp;&nbsp;&nbsp;杵臼，秦大夫凿穆公之侧。”问“义”。曰：“事得其宜之谓义。”<br /><br />&nbsp;&nbsp;&nbsp;&nbsp;或问：“季布忍焉，可为也？”曰：“能者为之，明哲不为也。”或曰：“<br /><br />&nbsp;&nbsp;&nbsp;&nbsp;当布之急，虽明哲之如何？”曰：“明哲不终项仕。如终项仕，焉攸避？”<br /><br />&nbsp;&nbsp;&nbsp;&nbsp;或问“贤”。曰：“为人所不能。”“请人。”曰：“颜渊、黔娄、四皓、<br /><br />&nbsp;&nbsp;&nbsp;&nbsp;韦玄。”问“长者”。曰：“蔺相如申秦而屈廉颇，栾布之不倍，朱家之不德，<br /><br />&nbsp;&nbsp;&nbsp;&nbsp;直不疑之不校，韩安国之通使。”<br /><br />&nbsp;&nbsp;&nbsp;&nbsp;或问“臣自得”。曰：“石太仆之对，金将军之谨，张卫将军之慎，丙大夫<br /><br />&nbsp;&nbsp;&nbsp;&nbsp;之不伐善。”“请问臣自失。”曰：“李贰师之执贰，田祁连之滥帅，韩冯翊之<br /><br />&nbsp;&nbsp;&nbsp;&nbsp;逑簦赵京兆之犯魏。”<br /><br />&nbsp;&nbsp;&nbsp;&nbsp;或问“持满”。曰：“扼欹。”<br /><br />&nbsp;&nbsp;&nbsp;&nbsp;扬王孙倮葬以矫世。曰：“矫世以礼，倮乎？如矫世，则葛沟尚矣。”<br /><br />&nbsp;&nbsp;&nbsp;&nbsp;或问“《周官》”？曰：“立事。”“《左氏》”？曰：“品藻。”“太史<br /><br />&nbsp;&nbsp;&nbsp;&nbsp;史迁”？曰：“实录。”</div>
            <div class="link">
                <a id="err-report" href="javascript:void(0)" onClick="report('扬子法言出错啦!');">
                    错误举报</a><a id="add-bookcase" href="javascript:void(0)" onClick="addbookcase(22616,1657482);">加入书签</a><a
                        href="1657481.html">上一页</a>&larr;<a href="index.html">返回列表</a>&rarr;<a
                            href="1657483.html">下一页</a><a id="book-vote" href="javascript:void(0)" onClick="vote(22616);">投推荐票</a><a
                                id="err-report" href="javascript:void(0)" onClick="report('扬子法言更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657481.html"; var next_page = "1657483.html"; var index_page = "index.html"; var sortid = "9"; var article_id = "22616"; var chapter_id = "1657482"; var articlename = "扬子法言"; var chaptername = " 重黎卷第十"; var author = "扬雄"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>