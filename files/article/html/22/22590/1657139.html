<!DOCTYPE html>
<html>
<head>
<meta charset="gbk" />
<title>淮南子- 卷十二 道应训-在线阅读-哈西文学网</title>
<meta name="keywords" content="刘安，淮南子， 卷十二 道应训全文， 卷十二 道应训在线阅读 哈西文学网" />
<meta name="description" content="哈西文学网提供刘安的淮南子  卷十二 道应训全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22590/1657139.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22590/1657139.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 淮南子</div>
		<div class="fr"><a id="add-bookcase" href="javascript:void(0)" onClick="addbookcase(22590,0);">加入书架</a>|<a id="book-vote" href="javascript:void(0)" onClick="vote(22590);">投推荐票</a>|<a id="err-report" href="javascript:void(0)" onClick="report('淮南子出错啦!');">错误举报</a>|<a href="https://www.haxi88.com/files/article/info/22/22590.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 道应训</h1>
            <div class="link xb">
                <a href="1657138.html">上一页</a>&larr;<a href="index.html">返回列表</a>&rarr;<a
                    href="1657140.html">下一页</a></div>			
            <div id="BookText">&nbsp;&nbsp;&nbsp;&nbsp;太清问于无穷曰：“子知道乎？”无穷曰：“吾弗知也。”又问于无为曰：<br /><br />&nbsp;&nbsp;&nbsp;&nbsp;“子知道乎？”无为曰：“吾知道。”“子之知道，亦有数乎？”无为曰：“吾<br /><br />&nbsp;&nbsp;&nbsp;&nbsp;知道有数。”曰：“其数奈何？”无为曰：“吾知道之可以弱，可以强；可以柔，<br /><br />&nbsp;&nbsp;&nbsp;&nbsp;可以刚；可以阴，可以阳；可以窈，可以明；可以包裹天地，可以应待无方。此<br /><br />&nbsp;&nbsp;&nbsp;&nbsp;吾所以知道之数也。”太清又问于无始曰：“乡者，吾问道于无穷，无穷曰：<br /><br />&nbsp;&nbsp;&nbsp;&nbsp;‘吾弗知之。”又问于无为，无为曰：‘吾知道。’曰：‘子之知道，亦有数乎？’<br /><br />&nbsp;&nbsp;&nbsp;&nbsp;无为曰：‘吾知道有数。’曰：‘其数奈何？’无为曰：‘吾知道之可以弱，可<br /><br />&nbsp;&nbsp;&nbsp;&nbsp;以强；可以柔，可以刚；可以阴，可以阳；可以窈，可以明；可以包裹天地，可<br /><br />&nbsp;&nbsp;&nbsp;&nbsp;以应待无方。吾所以知道之数也。’若是，则无为知与无穷之弗知，孰是孰非？”<br /><br />&nbsp;&nbsp;&nbsp;&nbsp;无始曰：“弗知之深，而知之浅；弗知内，而知之外；弗知精，而知之粗。”太<br /><br />&nbsp;&nbsp;&nbsp;&nbsp;清仰而叹曰：“然则不知乃知邪？知乃不知邪？孰知知之为弗知，弗知之为知邪？”<br /><br />&nbsp;&nbsp;&nbsp;&nbsp;无始曰：“道不可闻，闻而非也；道不可见，见而非也；道不可言，言而非也。<br /><br />&nbsp;&nbsp;&nbsp;&nbsp;孰知形之不形者乎？”故老子曰：“天下皆知善之为善，斯不善也。”故“知者<br /><br />&nbsp;&nbsp;&nbsp;&nbsp;不言，言者不知”也。<br /><br />&nbsp;&nbsp;&nbsp;&nbsp;白公问于孔子曰：“人可以微言？”孔子不应。白公曰：“若以石投水中，<br /><br />&nbsp;&nbsp;&nbsp;&nbsp;何如？”曰：“吴、越之善没者能取之矣。”曰：“若以水投水，何如？”孔子<br /><br />&nbsp;&nbsp;&nbsp;&nbsp;曰：“、渑之水合，易牙尝而知之。”白公曰：“然则人固不可以微言乎？”<br /><br />&nbsp;&nbsp;&nbsp;&nbsp;孔子曰：“何谓不可？谁知言之谓者乎？夫知言之谓者，不以言言也。争鱼者濡，<br /><br />&nbsp;&nbsp;&nbsp;&nbsp;逐兽者趋，非乐之也。故至言去言，至为无为，夫浅知之所争者，末矣。”白公<br /><br />&nbsp;&nbsp;&nbsp;&nbsp;不得也，故死于浴室。故老子曰：“言有宗，事有君。夫唯无知，是以不吾知也。”<br /><br />&nbsp;&nbsp;&nbsp;&nbsp;白公之谓也。<br /><br />&nbsp;&nbsp;&nbsp;&nbsp;惠子为惠王为国法，已成而示诸先生，先生皆善之，奏之惠王。惠王甚说之。<br /><br />&nbsp;&nbsp;&nbsp;&nbsp;以示翟煎，曰：“善”！惠王曰：“善，可行乎？”翟煎曰：“不可。”惠王曰：<br /><br />&nbsp;&nbsp;&nbsp;&nbsp;“善而不可行，何也？”翟煎对曰：“今夫举大木者，前呼邪许，后亦应之。此<br /><br />&nbsp;&nbsp;&nbsp;&nbsp;举重劝力之歌也，岂无郑、卫激楚之音哉？然而不用者，不若此其宜也。治国有<br /><br />&nbsp;&nbsp;&nbsp;&nbsp;礼，不在文辩。”故老子曰：“法令滋彰，盗贼多有。”此之谓也。<br /><br />&nbsp;&nbsp;&nbsp;&nbsp;田骈以道术说齐王，王应之曰：“寡人所有，齐国也。道术虽以除患，愿闻<br /><br />&nbsp;&nbsp;&nbsp;&nbsp;国之政。”田骈对曰：“臣之言无政，而可以为政。譬之若林木无材，而可以为<br /><br />&nbsp;&nbsp;&nbsp;&nbsp;材。愿王察其所谓，而自取齐国之政焉已。己虽无除其患害，天地之间，六合之<br /><br />&nbsp;&nbsp;&nbsp;&nbsp;内，可陶冶而变化也。齐国之政，何足问哉！”此老聃之所谓“无状之状，无物<br /><br />&nbsp;&nbsp;&nbsp;&nbsp;之象”者也。若王之所问者，齐也；田骈所称者，材也。材不及林，林不及雨，<br /><br />&nbsp;&nbsp;&nbsp;&nbsp;雨不及阴阳，阴阳不及和，和不及道。<br /><br />&nbsp;&nbsp;&nbsp;&nbsp;白公胜得荆国，不能以府库分人。七日，石乙入曰：“不义得之，又不能布<br /><br />&nbsp;&nbsp;&nbsp;&nbsp;施，患必至矣！不能予人，不若焚之，毋令人害我！”白公弗听也。九日，叶公<br /><br />&nbsp;&nbsp;&nbsp;&nbsp;入，乃发大府之货以予众，出高库之兵以赋民，因而攻之。十有九日而禽白公。<br /><br />&nbsp;&nbsp;&nbsp;&nbsp;夫国非其有也，而欲有之，可谓至贪也；不能为人，又无以自为，可谓至愚矣！<br /><br />&nbsp;&nbsp;&nbsp;&nbsp;譬白公之啬也，何以异于枭之爱其子也？故老子曰：“持而盈之，不如其已。揣<br /><br />&nbsp;&nbsp;&nbsp;&nbsp;而锐之，不可长保也。”<br /><br />&nbsp;&nbsp;&nbsp;&nbsp;赵简子以襄子为后，董阏于曰：“无恤贱，今以为后，何也？”简子曰：<br /><br />&nbsp;&nbsp;&nbsp;&nbsp;“是为人也，能为社稷忍羞。”异日，知伯与襄子饮，而批襄子之首。大夫请杀<br /><br />&nbsp;&nbsp;&nbsp;&nbsp;之。襄子曰：“先君之立我也，曰：能为社稷忍羞。岂曰能刺人哉！”处十月，<br /><br />&nbsp;&nbsp;&nbsp;&nbsp;知伯围襄子于晋阳，襄子疏队而击之，大败知伯，破其首以为饮器。故老子曰：<br /><br />&nbsp;&nbsp;&nbsp;&nbsp;“知其雄，守其雌，其为天下G。”<br /><br />&nbsp;&nbsp;&nbsp;&nbsp;啮缺问道于被衣，被衣曰：“正女形，壹女视，天和将至。摄女知，正女度，<br /><br />&nbsp;&nbsp;&nbsp;&nbsp;神将来舍。德将来附若美，而道将为女居。o乎若新生之犊，而无求其故。”言<br /><br />&nbsp;&nbsp;&nbsp;&nbsp;未卒，啮缺继以仇夷。被衣行歌而去，曰：“形若槁骸，心如死灰。直实不知，<br /><br />&nbsp;&nbsp;&nbsp;&nbsp;以故自持。墨墨恢恢，无心可与谋。彼何人哉！”故老子曰：“明白四达。能无<br /><br />&nbsp;&nbsp;&nbsp;&nbsp;以无知乎！”<br /><br />&nbsp;&nbsp;&nbsp;&nbsp;赵襄子攻翟而胜之，取尤人、终人。使者来谒之，襄子方将食，而有忧色。<br /><br />&nbsp;&nbsp;&nbsp;&nbsp;左右曰：“一朝而两城下，此人之所喜也。今君有忧色，何也？”襄子曰：“江、<br /><br />&nbsp;&nbsp;&nbsp;&nbsp;河之大也，不过三日，飘风暴雨，日中不须臾。今赵氏之德行无所积，今一朝两<br /><br />&nbsp;&nbsp;&nbsp;&nbsp;城下，亡其及我乎！”孔子闻之，曰：“赵氏其昌乎！”夫忧，所以为昌也；而<br /><br />&nbsp;&nbsp;&nbsp;&nbsp;喜，所以为亡也。胜非其难也，持之者其难也。贤主以此持胜，故其福及后世。<br /><br />&nbsp;&nbsp;&nbsp;&nbsp;齐、楚、吴、越，皆尝胜矣，然而卒取亡焉，不通乎持胜也。唯有道之主能持胜。<br /><br />&nbsp;&nbsp;&nbsp;&nbsp;孔子劲杓国门之关，而不肯以力闻。墨子为守攻，公输般服，而不肯以兵知。善<br /><br />&nbsp;&nbsp;&nbsp;&nbsp;持胜者，以强为弱。故老子曰：“道冲，而用之又弗盈也。”<br /><br />&nbsp;&nbsp;&nbsp;&nbsp;惠孟见宋康王，蹀足謦，疾言曰：“寡人所说者，勇有功也，不说为仁义<br /><br />&nbsp;&nbsp;&nbsp;&nbsp;者也客将何以教寡人？”惠孟对曰：“臣有道于此，人虽勇，刺之不入。虽巧有<br /><br />&nbsp;&nbsp;&nbsp;&nbsp;力，击之不中。大王独无意邪？”宋王曰：“善。此寡人之所欲闻也。”惠孟云：<br /><br />&nbsp;&nbsp;&nbsp;&nbsp;“夫刺之而不入，击之而不中，此犹辱也。臣有道于此，使人虽有勇弗敢刺，虽<br /><br />&nbsp;&nbsp;&nbsp;&nbsp;有力不敢击，夫不敢刺不敢击，非无其意也。臣有道于此，使人本无其意也。夫<br /><br />&nbsp;&nbsp;&nbsp;&nbsp;无其意，未有爱利之也。臣有道于此，使天下丈夫、女子，莫不欢然皆欲爱利之<br /><br />&nbsp;&nbsp;&nbsp;&nbsp;心。此其贤于勇有力也，四累之上也。大王独无意邪！”宋王曰：“此寡人所欲<br /><br />&nbsp;&nbsp;&nbsp;&nbsp;得也。”惠孟对曰：“孔、墨是已。孔丘、墨翟，无地而为君，无官而为长。天<br /><br />&nbsp;&nbsp;&nbsp;&nbsp;下丈夫、女子，莫不延颈举踵，而愿安利之者。今大王，万乘之主也。诚有其志，<br /><br />&nbsp;&nbsp;&nbsp;&nbsp;则四境之内皆得其利矣。此贤于孔、墨也远矣。”宋王无以应。惠孟出。宋王谓<br /><br />&nbsp;&nbsp;&nbsp;&nbsp;左右曰：“辩矣！客之以说胜寡人也。”故老子曰：“勇于不敢则活。”由此观<br /><br />&nbsp;&nbsp;&nbsp;&nbsp;之，大勇反为不勇耳。<br /><br />&nbsp;&nbsp;&nbsp;&nbsp;昔尧之佐九人，舜之佐七人，武王之佐五人；尧、舜、武王于九、七、五者，<br /><br />&nbsp;&nbsp;&nbsp;&nbsp;不能一事焉。然而垂拱受成功者，善乘人之资也。故人与骥逐走，则不胜骥；托<br /><br />&nbsp;&nbsp;&nbsp;&nbsp;于车上，则骥不能胜人。北方有兽，其名曰蹶，鼠前而兔后，趋则顿，走则颠，<br /><br />&nbsp;&nbsp;&nbsp;&nbsp;常为蛩蛩u取甘草以与之。蹶有患害，蛩蛩u必负而走。此以其能，<br /><br />&nbsp;&nbsp;&nbsp;&nbsp;托其所不能。故老子曰：“夫代大匠斫者，希不伤其手。”<br /><br />&nbsp;&nbsp;&nbsp;&nbsp;薄疑说卫嗣君以王术。嗣君应之曰：“予所有者，千乘也。愿以受教。”薄<br /><br />&nbsp;&nbsp;&nbsp;&nbsp;疑对曰：“乌获举千钧，又况一斤乎？”杜赫以安天下说周昭文君，文君谓杜赫<br /><br />&nbsp;&nbsp;&nbsp;&nbsp;曰：“愿学所以安周。”赫对曰：“臣之所言不可，则不能安周；臣之所言可，<br /><br />&nbsp;&nbsp;&nbsp;&nbsp;则周自安矣。”此所谓弗安而安者也。故老子曰：“大制无割，故致数舆无舆也。”<br /><br />&nbsp;&nbsp;&nbsp;&nbsp;鲁国之法，鲁人为人妾于诸侯，有能赎之者，取金于府。子赣赎鲁人于诸侯。<br /><br />&nbsp;&nbsp;&nbsp;&nbsp;来，而辞不受金。孔子曰：“赐失之矣。夫圣人之举事也，可以移风易俗，而受<br /><br />&nbsp;&nbsp;&nbsp;&nbsp;教顺可施后世，非独以适身之行也。今国之富者寡而贫者众，赎而受金，则为不<br /><br />&nbsp;&nbsp;&nbsp;&nbsp;廉；不受金，则不复赎人。自今以来，鲁人不复赎人于诸侯矣。”孔子亦可谓知<br /><br />&nbsp;&nbsp;&nbsp;&nbsp;礼矣。故老子曰：“见小曰明。”<br /><br />&nbsp;&nbsp;&nbsp;&nbsp;魏武侯问于李克曰：“吴之所以亡者，何也？”李克对曰：“数战而数胜。”<br /><br />&nbsp;&nbsp;&nbsp;&nbsp;武侯曰：“数战数胜，国之福。其独以亡，何故也？”对曰：“数战则民疲，数<br /><br />&nbsp;&nbsp;&nbsp;&nbsp;胜则主x，以x主使疲民，而国不亡者，天下鲜矣！骄则恣，恣则极物；疲则怨，<br /><br />&nbsp;&nbsp;&nbsp;&nbsp;怨则极虑；上下俱极，吴之亡犹晚矣！夫差之所以自刎于干遂也。”故老子曰：<br /><br />&nbsp;&nbsp;&nbsp;&nbsp;“功成名遂，身退，天之道也。”<br /><br />&nbsp;&nbsp;&nbsp;&nbsp;甯越欲干齐桓公，困穷无以自达，于是为商旅，将任车，以商于齐，暮宿于<br /><br />&nbsp;&nbsp;&nbsp;&nbsp;郭门之外。桓公郊迎客，夜开门，辟任车，爝火甚盛，从者甚众，甯越饭牛车下，<br /><br />&nbsp;&nbsp;&nbsp;&nbsp;望见桓公而悲。击牛角而疾商歌。桓公闻之，抚其仆之手曰：“异哉！歌者非常<br /><br />&nbsp;&nbsp;&nbsp;&nbsp;人也。”命后车载之。桓公及至，从者以请。桓公赣之衣冠而见，说以为天下。<br /><br />&nbsp;&nbsp;&nbsp;&nbsp;桓公大说，将任之。群臣争之曰：“客，卫人也。卫之去齐不远，君不若使人问<br /><br />&nbsp;&nbsp;&nbsp;&nbsp;之。问之而故贤者也，用之未晚。”桓公曰：“不然。问之，患其有小恶也。以<br /><br />&nbsp;&nbsp;&nbsp;&nbsp;人之小恶而忘人之大美，此人主之所以失天下之士也。”凡听必有验，一听而弗<br /><br />&nbsp;&nbsp;&nbsp;&nbsp;复问，合其所以也。且人固难合也，权而用其长者而已矣。当是举也，桓公得之<br /><br />&nbsp;&nbsp;&nbsp;&nbsp;矣。故老子曰：“天大、地大、道大、王亦大，域中有四大，而王处其一焉。”<br /><br />&nbsp;&nbsp;&nbsp;&nbsp;以言其能包裹之也。<br /><br />&nbsp;&nbsp;&nbsp;&nbsp;太王父居，翟人攻之。事之以皮帛、珠玉而弗受。曰“翟人之所求者地。<br /><br />&nbsp;&nbsp;&nbsp;&nbsp;无以财物为也。”大王父曰：“与人之兄居而杀其弟，与人之父处而杀其子，<br /><br />&nbsp;&nbsp;&nbsp;&nbsp;吾弗为。皆勉处矣！为吾臣，与翟人奚以异？且吾闻之也，不以其所养害其养。”<br /><br />&nbsp;&nbsp;&nbsp;&nbsp;杖策而去。民相连而从之，遂成国于岐山之下。大王父可谓能保生矣。虽富贵，<br /><br />&nbsp;&nbsp;&nbsp;&nbsp;不以养伤身；虽贫贱，不以利累形。今受其先人之爵禄，则必重失之。所自来者<br /><br />&nbsp;&nbsp;&nbsp;&nbsp;久矣，而轻失之，岂不惑哉！故老子曰：“贵以身为天下，焉可以托天下；爱以<br /><br />&nbsp;&nbsp;&nbsp;&nbsp;身为天下，焉可以寄天下矣！”<br /><br />&nbsp;&nbsp;&nbsp;&nbsp;中山公子牟谓詹子曰：“身处江海之上，心在魏阙之下，为之奈何？”詹子<br /><br />&nbsp;&nbsp;&nbsp;&nbsp;曰：“重生。重生则轻利。”中山公子牟曰：“虽知之，犹不能自胜。”詹子曰：<br /><br />&nbsp;&nbsp;&nbsp;&nbsp;“不能自胜，则从之；从之，神无怨乎！不能自胜而强弗从者，此之谓重伤。重<br /><br />&nbsp;&nbsp;&nbsp;&nbsp;伤之人，无寿类矣。”故老子曰：“知和曰常，知常曰明，益生曰祥，心使气曰<br /><br />&nbsp;&nbsp;&nbsp;&nbsp;强。”是故“用其光，复归其明也。”<br /><br />&nbsp;&nbsp;&nbsp;&nbsp;楚庄王问詹何曰：“治国奈何？”对曰：“何明于治身，而不明于治国？”<br /><br />&nbsp;&nbsp;&nbsp;&nbsp;楚王曰：“寡人得立宗庙社稷，愿学所以守之。”詹何对曰：“臣未尝闻身治而<br /><br />&nbsp;&nbsp;&nbsp;&nbsp;国乱者也，未尝闻身乱而国治者也。故本任于身，不敢对以末。”楚王曰：“善。”<br /><br />&nbsp;&nbsp;&nbsp;&nbsp;故老子曰：“修之身，其德乃真也。”<br /><br />&nbsp;&nbsp;&nbsp;&nbsp;桓公读书于堂，轮扁斫轮于堂下。释其椎凿，而问桓公曰：“君之所读者，<br /><br />&nbsp;&nbsp;&nbsp;&nbsp;何书也？”桓公曰：“圣人之书。”轮扁曰：“其人焉在？”桓公曰：“已死矣。”<br /><br />&nbsp;&nbsp;&nbsp;&nbsp;轮扁曰：“是直圣人之糟粕耳。”桓公悖然作色而怒曰：“寡人读书，工人焉得<br /><br />&nbsp;&nbsp;&nbsp;&nbsp;而讥之哉！有说则可，无说则死！”轮扁曰：“然。有说。臣试以臣之斫轮语之。<br /><br />&nbsp;&nbsp;&nbsp;&nbsp;大疾则苦而不入，大徐则甘而不固，不甘不苦，应于手，厌于心，而可以至妙者，<br /><br />&nbsp;&nbsp;&nbsp;&nbsp;臣不能以教臣之子，而臣之子亦不能得之于臣。是以行年七十，老而为轮。今圣<br /><br />&nbsp;&nbsp;&nbsp;&nbsp;人之所言者，亦以怀其实，穷而死，独其糟粕在耳。”故老子曰：“道可道，非<br /><br />&nbsp;&nbsp;&nbsp;&nbsp;常道；名可名，非常名。”<br /><br />&nbsp;&nbsp;&nbsp;&nbsp;昔者，司城子罕相宋，谓宋君曰：“夫国家之安危，百姓之治乱，在君行赏<br /><br />&nbsp;&nbsp;&nbsp;&nbsp;罚。夫爵赏赐予，民之所好也，君自行之；杀戮刑罚，民之所怨也，臣请当之。”<br /><br />&nbsp;&nbsp;&nbsp;&nbsp;宋君曰：“善。寡人当其美，子受其怨。寡人自知不为诸侯笑矣。”国人皆知杀<br /><br />&nbsp;&nbsp;&nbsp;&nbsp;戮之专，制在子罕也，大臣亲之，百姓畏之，居不至期年，子罕遂却宋君而专其<br /><br />&nbsp;&nbsp;&nbsp;&nbsp;政。故老子曰：“鱼不可脱于渊，国之利器，不可以示人。”<br /><br />&nbsp;&nbsp;&nbsp;&nbsp;王寿负书而行，见徐冯于周，徐冯曰：“事者，应变而动，变生于时，故知<br /><br />&nbsp;&nbsp;&nbsp;&nbsp;时者无常行。书者，言之所出也。言出于知者，知者藏书。”于是王寿乃焚书而<br /><br />&nbsp;&nbsp;&nbsp;&nbsp;舞之。故老子曰：“多言数穷，不如守中。”<br /><br />&nbsp;&nbsp;&nbsp;&nbsp;令尹子佩请饮庄王。庄王许诺。子佩疏揖，北面立于殿下。曰：“昔者君王<br /><br />&nbsp;&nbsp;&nbsp;&nbsp;许之，今不果往。意者臣有罪乎？”庄王曰：“吾闻子具于强台。强台者，南望<br /><br />&nbsp;&nbsp;&nbsp;&nbsp;料山，以临方皇，左江而右淮，其乐忘死，若吾德薄之人，不可以当此乐也。恐<br /><br />&nbsp;&nbsp;&nbsp;&nbsp;留而不能反。”故老子曰：“不见可欲，使心不乱。”<br /><br />&nbsp;&nbsp;&nbsp;&nbsp;晋公子重耳出亡，过曹，无礼焉。厘负羁之妻谓厘负羁曰：“君无礼于晋公<br /><br />&nbsp;&nbsp;&nbsp;&nbsp;子，吾观其从者，皆贤人也。若以相夫子反晋国，必伐曹，子何不先加德焉？”<br /><br />&nbsp;&nbsp;&nbsp;&nbsp;厘负羁遗之壶，而加璧焉。重耳受其饭而反其璧。及其反国，起师伐曹，克之。<br /><br />&nbsp;&nbsp;&nbsp;&nbsp;令三军无入厘负羁之里。故老子曰：“曲则全，枉则正。”<br /><br />&nbsp;&nbsp;&nbsp;&nbsp;越王勾践与吴战而不胜，国破身亡，困于会稽。忿心张胆，气如涌泉，选练<br /><br />&nbsp;&nbsp;&nbsp;&nbsp;甲卒，赴火若灭。然而请身为臣，妻为妾，亲执戈，为吴兵先马走，果禽之于干<br /><br />&nbsp;&nbsp;&nbsp;&nbsp;遂。故老子曰：“柔之胜刚也，弱之胜强也，天下莫不知，而莫之能行。”越王<br /><br />&nbsp;&nbsp;&nbsp;&nbsp;亲之，故霸中国。<br /><br />&nbsp;&nbsp;&nbsp;&nbsp;赵简子死，未葬，中牟入齐。已葬五日，襄子起兵攻围之。未合而城自坏者<br /><br />&nbsp;&nbsp;&nbsp;&nbsp;十丈。襄子击金而退之。军吏谏曰：“君诛中牟之罪，而城自坏，是天助我，何<br /><br />&nbsp;&nbsp;&nbsp;&nbsp;故去之？”襄子曰：“吾闻之叔向曰：‘君子不乘人于利，不迫人于险。’使之<br /><br />&nbsp;&nbsp;&nbsp;&nbsp;治城，城治而后攻之。”中牟闻其义，乃请降。故老子曰：“夫唯不争，故天下<br /><br />&nbsp;&nbsp;&nbsp;&nbsp;莫能与之争。”<br /><br />&nbsp;&nbsp;&nbsp;&nbsp;秦穆公谓伯乐曰：“子之年长矣。子姓有可使求马者乎？”对曰：“良马者，<br /><br />&nbsp;&nbsp;&nbsp;&nbsp;可以形容筋骨相也。相天下之马者，若灭若失，若亡其一。若此马者，绝尘弭辙。<br /><br />&nbsp;&nbsp;&nbsp;&nbsp;臣之子皆下材也，可告以良马，而不可告以天下之马。臣有所与供儋缠采薪者九<br /><br />&nbsp;&nbsp;&nbsp;&nbsp;方九堙，此其于马，非臣之下也。请见之。”穆公见之，使之求马。三月而反报<br /><br />&nbsp;&nbsp;&nbsp;&nbsp;曰：“已得马矣。在于沙丘。”穆公曰：“何马也？”对曰：“牡而黄。”使人<br /><br />&nbsp;&nbsp;&nbsp;&nbsp;往取之，牝而骊。穆公不说。召伯乐而问之曰：“败矣。子之所使求者。毛物、<br /><br />&nbsp;&nbsp;&nbsp;&nbsp;牝牡弗能知，又何马之能知？”伯乐喟然大息曰：“一至此乎！是乃其所以千万<br /><br />&nbsp;&nbsp;&nbsp;&nbsp;臣而无数者也。若堙之所观者，天机也。得其精而忘其粗，在内而忘其外，见其<br /><br />&nbsp;&nbsp;&nbsp;&nbsp;所见而不见其所不见，视其所视而遗其所不视。若彼之所相者，乃有贵乎马者！”<br /><br />&nbsp;&nbsp;&nbsp;&nbsp;马至，而果千里之马。故老子曰：“大直若屈，大巧若拙。”<br /><br />&nbsp;&nbsp;&nbsp;&nbsp;吴起为楚令尹，适魏。问屈宜若曰：“王不知起之不肖，而以为令尹。先生<br /><br />&nbsp;&nbsp;&nbsp;&nbsp;试观起之为人也。”屈子曰：“将奈何？”吴起曰：“将衰楚国之爵，而平其制<br /><br />&nbsp;&nbsp;&nbsp;&nbsp;禄；损其有余，而绥其不足；砥砺甲兵，时争利于天下。”屈子曰：“宜若闻之，<br /><br />&nbsp;&nbsp;&nbsp;&nbsp;昔善治国家者，不变其故，不易其常。今子将衰楚国之爵，而平其制禄；损其有<br /><br />&nbsp;&nbsp;&nbsp;&nbsp;余，而绥其不足；是变其故，易其常也。行之者不利。宜若闻之曰：‘怒者，逆<br /><br />&nbsp;&nbsp;&nbsp;&nbsp;德也，兵者凶器也。争者人之所本也。’今子阴谋逆德，好用凶器，始人之所本，<br /><br />&nbsp;&nbsp;&nbsp;&nbsp;逆之至也。且子用鲁，兵不宜得志于齐，而得志焉；子用魏，兵不宜得志于秦，<br /><br />&nbsp;&nbsp;&nbsp;&nbsp;而得志焉。宜若闻之，非祸人不能成祸。吾固惑吾王之数逆天道，戾人理，至今<br /><br />&nbsp;&nbsp;&nbsp;&nbsp;无祸。差须夫子也。”吴起惕然曰：“尚可更乎？”屈子曰：“成形之徒，不可<br /><br />&nbsp;&nbsp;&nbsp;&nbsp;更也。子不若敦爱而笃行之。”老子曰：“挫其锐，解其纷，和其光，同其尘。”<br /><br />&nbsp;&nbsp;&nbsp;&nbsp;晋伐楚，三舍不止。大夫请击之。庄王曰：“先君之时，晋不伐楚。及孤之<br /><br />&nbsp;&nbsp;&nbsp;&nbsp;身，而晋伐楚，是孤之过也。若何其辱群大夫？”曰：“先臣之时，晋不伐楚。<br /><br />&nbsp;&nbsp;&nbsp;&nbsp;今臣之身，而晋伐楚，此臣之罪也。请三击之。”王俯而泣，涕沾襟，起而拜群<br /><br />&nbsp;&nbsp;&nbsp;&nbsp;大夫。晋人闻之，曰：“君臣争以过为在己，且轻下其臣，不可伐也。”夜还师<br /><br />&nbsp;&nbsp;&nbsp;&nbsp;而归。老子曰：“能受国之垢，是谓社稷主。”<br /><br />&nbsp;&nbsp;&nbsp;&nbsp;宋景公之时，荧惑在心。公惧，召子韦而问焉。曰：“荧惑在心，何也？”<br /><br />&nbsp;&nbsp;&nbsp;&nbsp;子韦曰：“荧惑，天罚也；心，宋分野，祸且当君。虽然，可移于宰相。”公曰：<br /><br />&nbsp;&nbsp;&nbsp;&nbsp;“宰相，所使治国家也。而移死焉。不祥。”子韦曰：“可移于民。”公曰：<br /><br />&nbsp;&nbsp;&nbsp;&nbsp;“民死，寡人谁为君乎？宁独死耳！”子韦曰：“可移于岁。”公曰“岁，民之<br /><br />&nbsp;&nbsp;&nbsp;&nbsp;命；岁饥，民必死矣。为人君而欲杀其民以自活也，其谁以我为君者乎？是寡人<br /><br />&nbsp;&nbsp;&nbsp;&nbsp;之命，固已尽矣！子韦无复言矣。”子韦还走，北面再拜曰：“敢贺君。天之处<br /><br />&nbsp;&nbsp;&nbsp;&nbsp;高而听卑。君有君人之言三，天必有三赏君。今夕星必徙三舍，君延年二十一岁。”<br /><br />&nbsp;&nbsp;&nbsp;&nbsp;公曰：“子奚以知之？”对曰：“君有君人之言三，故有三赏，星必三徙舍。舍<br /><br />&nbsp;&nbsp;&nbsp;&nbsp;行七里，三七二十一，故君移年二十一岁。臣请伏于陛下以伺之。星不徙，臣请<br /><br />&nbsp;&nbsp;&nbsp;&nbsp;死之。”公曰：“可”。是夕也，星果三徙舍。故老子曰：“能受国之不祥，是<br /><br />&nbsp;&nbsp;&nbsp;&nbsp;谓天下王。”<br /><br />&nbsp;&nbsp;&nbsp;&nbsp;昔者，公孙龙在赵之时，谓弟子曰：“人而无能者，龙不能与游。”有客衣<br /><br />&nbsp;&nbsp;&nbsp;&nbsp;褐带索而见曰：“臣能呼。”公孙龙顾谓弟子曰：“门下故有能呼者乎？”对曰：<br /><br />&nbsp;&nbsp;&nbsp;&nbsp;“无有。”公孙龙曰：“与之弟子之籍。”后数日，往说燕王。至于河上，而航<br /><br />&nbsp;&nbsp;&nbsp;&nbsp;在一汜，使善呼者呼之。一呼而航来。故曰：圣人之处世，不逆有伎能之士。故<br /><br />&nbsp;&nbsp;&nbsp;&nbsp;老子曰：“人无弃人，物无弃物，是谓袭明。”<br /><br />&nbsp;&nbsp;&nbsp;&nbsp;子发攻蔡，逾之。宣王郊迎，列田百顷，而封之执圭。子发辞不受。曰：<br /><br />&nbsp;&nbsp;&nbsp;&nbsp;“治国立政，诸侯入宾，此君之德也；发号施令，师未合而敌遁，此将军之威也；<br /><br />&nbsp;&nbsp;&nbsp;&nbsp;兵陈战而胜敌者，此庶民之力也。夫乘民之功劳，而取其爵禄者，非仁义之道也。”<br /><br />&nbsp;&nbsp;&nbsp;&nbsp;故辞而弗受。故老子曰：“功成而不居。夫惟不居，是以不去。”<br /><br />&nbsp;&nbsp;&nbsp;&nbsp;晋文公伐原，与大夫期三日。三日而原不降。文公令去之。军吏曰：“原不<br /><br />&nbsp;&nbsp;&nbsp;&nbsp;过一二日将降矣。”君曰：“吾不知原三日而不可得下也。以与大夫期，尽而不<br /><br />&nbsp;&nbsp;&nbsp;&nbsp;罢，失信得原，吾弗为也。”原人闻之，曰：“有君若此，可弗降也？”遂降。<br /><br />&nbsp;&nbsp;&nbsp;&nbsp;温人闻，亦请降。故老子曰：“窈兮冥兮，其中有精，其精甚真，其中有信。”<br /><br />&nbsp;&nbsp;&nbsp;&nbsp;故“美言可以市尊，美行可以加人”。<br /><br />&nbsp;&nbsp;&nbsp;&nbsp;公仪休相鲁，而嗜鱼。一国献鱼，公仪子弗受。其弟子谏曰：“夫子嗜鱼。<br /><br />&nbsp;&nbsp;&nbsp;&nbsp;弗受，何也？”答曰：“夫唯嗜鱼，故弗受。夫受鱼而免于相，虽嗜鱼，不能自<br /><br />&nbsp;&nbsp;&nbsp;&nbsp;给鱼；毋受鱼而不免于相，则能长自给鱼。”此明于为人为己者也。故老子曰：<br /><br />&nbsp;&nbsp;&nbsp;&nbsp;“后其身而身先，外其身而身存。非以其无私邪？故能成其私。”一曰：知足不<br /><br />&nbsp;&nbsp;&nbsp;&nbsp;辱。<br /><br />&nbsp;&nbsp;&nbsp;&nbsp;狐丘丈人谓孙叔敖曰：“人有三怨，子知之乎？”孙叔敖曰：“何谓也？”<br /><br />&nbsp;&nbsp;&nbsp;&nbsp;对曰：“爵高者，士妒之；官大者，主恶之；禄厚者，怨处之。”孙叔敖曰：<br /><br />&nbsp;&nbsp;&nbsp;&nbsp;“吾爵益高，吾志益下；吾官益大，吾心益小；吾禄益厚，吾施益博。是以免三<br /><br />&nbsp;&nbsp;&nbsp;&nbsp;怨，可乎？”故老子曰：“贵必以贱为本，高必以下为基。”<br /><br />&nbsp;&nbsp;&nbsp;&nbsp;大司马捶钩者，年八十矣，而不失钩芒。大司马曰：“子巧邪？有道邪？”<br /><br />&nbsp;&nbsp;&nbsp;&nbsp;曰：“臣有守也。臣年二十好捶钩，于物无视也。非钩无察也。”是以用之者，<br /><br />&nbsp;&nbsp;&nbsp;&nbsp;必假于弗用也，而以长得其用。而况持而不用者乎？物孰不济焉！故老子曰：<br /><br />&nbsp;&nbsp;&nbsp;&nbsp;“从事于道者，同于道。”<br /><br />&nbsp;&nbsp;&nbsp;&nbsp;文王砥德修政，三年而天下二垂归之。纣闻而患之，曰：“余夙兴夜寐，与<br /><br />&nbsp;&nbsp;&nbsp;&nbsp;之竞行，则苦心劳形，纵而置之，恐伐余一人。”崇侯虎曰：“周伯昌行仁义而<br /><br />&nbsp;&nbsp;&nbsp;&nbsp;善谋，太子发勇敢而不疑，中子旦恭俭而知时。若与之从，则不堪其殃；纵而赦<br /><br />&nbsp;&nbsp;&nbsp;&nbsp;之，身必危亡。冠虽弊，必加于头。及未成，请图之。”屈商乃拘文王于h里。<br /><br />&nbsp;&nbsp;&nbsp;&nbsp;于是散宜生乃以千金求天下之珍怪，得驺虞、鸡斯之乘，玄玉百工，大贝百朋，<br /><br />&nbsp;&nbsp;&nbsp;&nbsp;玄豹、黄罴、青犴、白虎文皮千合，以献于纣。因费仲而通。纣见而说之，乃免<br /><br />&nbsp;&nbsp;&nbsp;&nbsp;其身，杀牛而赐之。文王归，乃为玉门，筑灵台，相女童，击钟鼓，以待纣之失<br /><br />&nbsp;&nbsp;&nbsp;&nbsp;也。纣闻之，曰：“周伯昌改道易行，吾无忧矣。”乃为炮烙，剖比干，剔孕妇，<br /><br />&nbsp;&nbsp;&nbsp;&nbsp;杀谏者。文王乃遂其谋。故老子曰：“知其荣，守其辱，为天下谷。”<br /><br />&nbsp;&nbsp;&nbsp;&nbsp;成王问政于尹佚曰：“吾何德之行，而民亲其上？”对曰：“使之时而敬顺<br /><br />&nbsp;&nbsp;&nbsp;&nbsp;之。”王曰：“其度安在？”曰：“如临深渊，如履薄冰。”王曰：“惧哉！王<br /><br />&nbsp;&nbsp;&nbsp;&nbsp;人乎。”尹佚曰：“天地之间，四海之内，善之则吾畜也，不善则吾仇也。昔夏、<br /><br />&nbsp;&nbsp;&nbsp;&nbsp;商之臣反仇桀、纣，而臣汤、武，宿沙之民皆自攻其君，而归神农，此世之所明<br /><br />&nbsp;&nbsp;&nbsp;&nbsp;知也。如何其无惧也？”故老子曰：“人之所畏，不可不畏也。”<br /><br />&nbsp;&nbsp;&nbsp;&nbsp;跖之徒问跖曰：“盗亦有盗乎？”跖曰：“奚适其无道也！夫意而中藏者，<br /><br />&nbsp;&nbsp;&nbsp;&nbsp;圣也；入先者，勇也；出后者，义也；分均者，仁也；知可否者，智也。五者不<br /><br />&nbsp;&nbsp;&nbsp;&nbsp;备，而能成大盗者，天下无之。”由此观之，盗贼之心，必托圣人之道而后可行。<br /><br />&nbsp;&nbsp;&nbsp;&nbsp;故老子曰：“绝圣弃智，民利百倍。”<br /><br />&nbsp;&nbsp;&nbsp;&nbsp;楚将子发好求技道之士。楚有善为偷者，往见曰：“闻君求技道之士。臣，<br /><br />&nbsp;&nbsp;&nbsp;&nbsp;偷也，愿以技赍一卒。”子发闻之，衣不给带，冠不暇正，出见而礼之。左右谏<br /><br />&nbsp;&nbsp;&nbsp;&nbsp;曰：“偷者，天下之盗也。何为之礼？”君曰：“此非左右之所得与。”后无几<br /><br />&nbsp;&nbsp;&nbsp;&nbsp;何，齐兴兵伐楚，子发将师以当之，兵三却。楚贤良大夫皆尽其计而悉其诚，齐<br /><br />&nbsp;&nbsp;&nbsp;&nbsp;师愈强。于是市偷进请曰：“臣有薄技，愿为君行之。”子发曰：“诺”。不问<br /><br />&nbsp;&nbsp;&nbsp;&nbsp;其辞而遣之。偷则夜解齐将军之帱帐而献之。子发因使人归之。曰：“卒有出薪<br /><br />&nbsp;&nbsp;&nbsp;&nbsp;者，得将军之帷，使归之于执事。”明又复往，取其枕。子发又使人归之。明日<br /><br />&nbsp;&nbsp;&nbsp;&nbsp;又复往，取其簪。子发又使归之。齐师闻之，大骇。将军与军吏谋曰：“今日不<br /><br />&nbsp;&nbsp;&nbsp;&nbsp;去，楚君恐取吾头。”乃还师而去。故曰：无细而能薄，在人君用之耳。故老子<br /><br />&nbsp;&nbsp;&nbsp;&nbsp;曰：“不善人，善人之资也。”<br /><br />&nbsp;&nbsp;&nbsp;&nbsp;颜回谓仲尼曰：“回益矣。”仲尼曰：“何谓也？”曰：“回忘礼乐矣。”<br /><br />&nbsp;&nbsp;&nbsp;&nbsp;仲尼曰：“可矣。犹未也。”异日复见，曰：“回益矣。”仲尼曰：“何谓也？”<br /><br />&nbsp;&nbsp;&nbsp;&nbsp;曰：“回忘仁义也。”仲尼曰：“可矣。犹未也。”异日复见。曰：“回坐忘矣。”<br /><br />&nbsp;&nbsp;&nbsp;&nbsp;仲尼遽然曰：“何谓坐忘？”颜回曰：“堕支体，黜聪明，离形去知，洞于化通。<br /><br />&nbsp;&nbsp;&nbsp;&nbsp;是谓坐忘。”仲尼曰：“洞则无善也，化则无常矣。而夫子荐贤。丘请从之后。”<br /><br />&nbsp;&nbsp;&nbsp;&nbsp;故老子曰：“载营魄抱一，能无离乎！专气至柔，能如婴儿乎！”<br /><br />&nbsp;&nbsp;&nbsp;&nbsp;秦穆公兴师，将以袭郑。蹇叔曰：“不可。臣闻袭国者，以车不过百里，以<br /><br />&nbsp;&nbsp;&nbsp;&nbsp;人不过三十里，为其谋未及发泄也，甲兵未及锐弊也，粮食未及乏绝也，人民未<br /><br />&nbsp;&nbsp;&nbsp;&nbsp;及疲病也。皆以其气之高与其力之盛至，是以犯敌能威。今行数千里，又数绝诸<br /><br />&nbsp;&nbsp;&nbsp;&nbsp;侯之地；以袭国，臣不知其可也。君重图之。”穆公不听。蹇叔送师，衰而哭<br /><br />&nbsp;&nbsp;&nbsp;&nbsp;之。师遂行，过周而东。郑贾人弦高矫郑伯之命，以十二牛劳秦师而宾之。三师<br /><br />&nbsp;&nbsp;&nbsp;&nbsp;乃惧而谋曰：“吾行数千里以袭人，未至而人已知之。其备必先成，不可袭也。”<br /><br />&nbsp;&nbsp;&nbsp;&nbsp;还师而去。当此之时，晋文公适薨，未葬。先轸言于襄公曰：“昔吾先君与穆公<br /><br />&nbsp;&nbsp;&nbsp;&nbsp;交，天下莫不闻，诸侯莫不知，今吾君薨未葬，而不吊吾丧，而不假道，是死吾<br /><br />&nbsp;&nbsp;&nbsp;&nbsp;君而弱吾孤也。请击之。”襄公许诺。先轸举兵而与秦师遇于ァ４笃浦，禽其<br /><br />&nbsp;&nbsp;&nbsp;&nbsp;三帅以归。穆公闻之，素服庙临，以说于众。故老子曰：“知而不知，尚矣；不<br /><br />&nbsp;&nbsp;&nbsp;&nbsp;知而知，病也！”<br /><br />&nbsp;&nbsp;&nbsp;&nbsp;齐王后死，王欲置后而未定。使群臣议。薛公欲中王之意，因献十珥而美其<br /><br />&nbsp;&nbsp;&nbsp;&nbsp;一。旦日，因问美珥之所在。因劝立以为王后。齐王大说，遂尊重薛公。故人主<br /><br />&nbsp;&nbsp;&nbsp;&nbsp;之意欲见于外，则为人臣之所制。故老子曰：“塞其兑，闭其门，终身不勤。”<br /><br />&nbsp;&nbsp;&nbsp;&nbsp;卢敖游乎北海，经乎太阴，入乎玄阙，至于蒙谷之上。见一士焉，深目而玄<br /><br />&nbsp;&nbsp;&nbsp;&nbsp;鬓，泪注而鸢肩，丰上而杀下。轩轩然方迎风而舞。顾见卢敖，慢然下其臂，q<br /><br />&nbsp;&nbsp;&nbsp;&nbsp;逃乎碑。卢敖就而视之，方倦龟壳而食蛤梨。卢敖与之语曰：“唯敖为背群离党，<br /><br />&nbsp;&nbsp;&nbsp;&nbsp;穷观于六合之外者，非敖而已乎？敖幼而好游，至长不渝。周行四极，唯北阴之<br /><br />&nbsp;&nbsp;&nbsp;&nbsp;未窥。今卒睹夫子于是，子殆可与敖为友乎？”若士者j然而笑曰：“嘻！<br /><br />&nbsp;&nbsp;&nbsp;&nbsp;子，中州之民，宁肯而远至此，此犹光乎日月而载列星，阴阳之所行，四时之所<br /><br />&nbsp;&nbsp;&nbsp;&nbsp;生，其比乎不名之地，犹奥也。若我南游乎冈{宀良}之野，北息乎沉墨之乡，<br /><br />&nbsp;&nbsp;&nbsp;&nbsp;西穷冥之党，东关鸿蒙之光，此其下无地而上无天，听焉无闻，视焉无瞩。此<br /><br />&nbsp;&nbsp;&nbsp;&nbsp;其外犹有汰沃之汜。其馀一举而千万里，吾犹未能之在。今子游始于此，乃语穷<br /><br />&nbsp;&nbsp;&nbsp;&nbsp;观，岂不亦远哉！然子处矣！吾与汗漫期于九垓之外，吾不可以久驻。”若士举<br /><br />&nbsp;&nbsp;&nbsp;&nbsp;臂而竦身，遂入云中。卢敖仰而视之，弗见，乃止驾，戎危悖若有丧也。曰：<br /><br />&nbsp;&nbsp;&nbsp;&nbsp;“吾比夫子，犹黄鹄与壤虫也。终日行，不离咫尺，而自以为远。岂不悲哉！”<br /><br />&nbsp;&nbsp;&nbsp;&nbsp;故庄子曰：“小年不及大年，小知不及大知，朝菌不知晦朔，蟪蛄不知春秋。”<br /><br />&nbsp;&nbsp;&nbsp;&nbsp;此言明之有所不见也。<br /><br />&nbsp;&nbsp;&nbsp;&nbsp;季子治父三年，而巫马期衣短褐，易容貌，往观化焉。见得鱼释之。<br /><br />&nbsp;&nbsp;&nbsp;&nbsp;巫马期问焉，曰：“凡子所为鱼者，欲得也。今得而释之，何也？”渔者对曰：<br /><br />&nbsp;&nbsp;&nbsp;&nbsp;“季子不欲人取小鱼也。所得者小鱼，是以释之。”巫马期归，以报孔子曰：<br /><br />&nbsp;&nbsp;&nbsp;&nbsp;“季子之德至矣。使人暗行，若有严刑在其侧者。季子何以至于此？”孔子曰：<br /><br />&nbsp;&nbsp;&nbsp;&nbsp;“丘尝问之以治，言曰：‘诫于此者刑于彼。’季子必行此术也。”故老子曰：<br /><br />&nbsp;&nbsp;&nbsp;&nbsp;“去彼取此。”<br /><br />&nbsp;&nbsp;&nbsp;&nbsp;罔两问于景曰：“昭昭者，神明也？”景曰：“非也。”罔两曰：“子何以<br /><br />&nbsp;&nbsp;&nbsp;&nbsp;知之？”景曰：“扶桑受谢，日照宇宙，昭昭之光，辉烛四海，阖户塞牖，则无<br /><br />&nbsp;&nbsp;&nbsp;&nbsp;由入矣。若神明，四通并流，无所不极，上际于天，下蟠于地。化育万物而不可<br /><br />&nbsp;&nbsp;&nbsp;&nbsp;为象，俯仰之间而抚四海之外。昭昭何足以明之！”故老子曰：“天下之至柔，<br /><br />&nbsp;&nbsp;&nbsp;&nbsp;驰骋天下之至坚。”<br /><br />&nbsp;&nbsp;&nbsp;&nbsp;光耀问于无有曰：“子果有乎？其果无有乎？”无有弗应也。光耀不得问，<br /><br />&nbsp;&nbsp;&nbsp;&nbsp;而就视其状貌，冥然、忽然，视之不见其形，听之不闻其声，搏之不可得，望之<br /><br />&nbsp;&nbsp;&nbsp;&nbsp;不可极也。光耀曰：“贵矣哉！孰能至于此乎！予能有无矣，未能无无也；及其<br /><br />&nbsp;&nbsp;&nbsp;&nbsp;为无无，又何从至于此哉！”故老子曰：“无有入于无间，吾是以知无为之有益<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;白公胜虑乱。罢朝而立，倒杖策，Y上贯颐，血流至地而弗知也。郑人闻<br /><br />&nbsp;&nbsp;&nbsp;&nbsp;之，曰：“颐之忘，将何不忘哉！”此言精神之越于外，智虑之荡于内，则不能<br /><br />&nbsp;&nbsp;&nbsp;&nbsp;漏理其形也。是故神之所用者远，则所遗者近也。故老子曰：“不出户以知天下，<br /><br />&nbsp;&nbsp;&nbsp;&nbsp;不窥牖以见天道。其出弥远，其知弥少。”此之谓也。<br /><br />&nbsp;&nbsp;&nbsp;&nbsp;秦皇帝得天下，恐不能守，发边戍，筑长城，修关梁，设障塞，具传车，置<br /><br />&nbsp;&nbsp;&nbsp;&nbsp;边吏。然刘氏夺之，若转闭锤。昔武王伐纣，破之牧野，乃封比干之墓，表商容<br /><br />&nbsp;&nbsp;&nbsp;&nbsp;之闾，柴箕子之门，朝成汤之庙，发巨桥之粟，散鹿台之钱，破鼓折，驰弓绝<br /><br />&nbsp;&nbsp;&nbsp;&nbsp;弦，去舍露宿以示平易，解剑带笏以示无仇。于此天下歌谣而乐之，诸侯执币相<br /><br />&nbsp;&nbsp;&nbsp;&nbsp;朝，三十四世不夺。故老子曰：“善闭者，无关键而不可开也；善结者，无绳约<br /><br />&nbsp;&nbsp;&nbsp;&nbsp;而不可解也。”<br /><br />&nbsp;&nbsp;&nbsp;&nbsp;尹需学御，三年而无得焉。私自苦痛，常寝想之。中夜，梦受秋驾于师。明<br /><br />&nbsp;&nbsp;&nbsp;&nbsp;日往朝，师望之，谓之曰：“吾非爱道于子也，恐子不可予也。今日教子以秋驾。”<br /><br />&nbsp;&nbsp;&nbsp;&nbsp;尹需反走，北面再拜曰：“臣有天幸，今夕固梦受之。”故老子曰：“致虚极，<br /><br />&nbsp;&nbsp;&nbsp;&nbsp;守静笃，万物并作，吾以观其复也。”<br /><br />&nbsp;&nbsp;&nbsp;&nbsp;昔孙叔敖三得令尹，无喜志；三去令尹，无忧色。延陵季子，吴人愿一以为<br /><br />&nbsp;&nbsp;&nbsp;&nbsp;王而不肯；许由，让天下而弗受；晏子与崔杼盟，临死地不变其仪；此皆有所远<br /><br />&nbsp;&nbsp;&nbsp;&nbsp;通也。精神通于死生，则物孰能惑之！荆有亻次非，得宝剑于干队，还反度江，<br /><br />&nbsp;&nbsp;&nbsp;&nbsp;至于中流，阳侯之波，两蛟挟绕其船，亻次非谓ご者曰：“尝有如此而得活者<br /><br />&nbsp;&nbsp;&nbsp;&nbsp;乎？”对曰：“未尝见也。”于是亻次非瞑目，勃然攘臂拔剑曰：“武士可以仁<br /><br />&nbsp;&nbsp;&nbsp;&nbsp;义之礼说也，不可劫而夺也。此江中之腐肉朽骨，弃剑而已。余有奚爱焉！”赴<br /><br />&nbsp;&nbsp;&nbsp;&nbsp;江刺蛟，遂断其头，船中人尽活。风波毕除，荆爵为执圭。孔子闻之，曰：“夫<br /><br />&nbsp;&nbsp;&nbsp;&nbsp;善哉！腐肉朽骨弃剑者，亻次非之谓乎！”故老子曰：“夫唯无以生为者，是贤<br /><br />&nbsp;&nbsp;&nbsp;&nbsp;于贵生焉。”<br /><br />&nbsp;&nbsp;&nbsp;&nbsp;齐人淳于髡以从说魏王，魏王辩之。约车十乘，将使荆，辞而行。人以为从<br /><br />&nbsp;&nbsp;&nbsp;&nbsp;未足也，复以衡说，其辞若然。魏王乃止其行而疏其身。失从心志，而又不能成<br /><br />&nbsp;&nbsp;&nbsp;&nbsp;衡之事。是其所以固也。夫言有宗，事有本，失其宗本，技能虽多，不若其寡也。<br /><br />&nbsp;&nbsp;&nbsp;&nbsp;故周鼎著，而使啮其指，先王以见大巧之不可也。故慎子曰：“匠人知为门，<br /><br />&nbsp;&nbsp;&nbsp;&nbsp;能以门，所以不知门也，故必杜，然后能门”。<br /><br />&nbsp;&nbsp;&nbsp;&nbsp;墨者有田鸠者，欲见秦惠王。约车申辕，留于秦，周年不得见。客有言之楚<br /><br />&nbsp;&nbsp;&nbsp;&nbsp;王者，往见楚王，楚王甚悦之。予以节，使于秦。至，因见。予之将军之节。惠<br /><br />&nbsp;&nbsp;&nbsp;&nbsp;王见而说之。出舍，喟然而叹，告从者曰：“吾留秦三年不得见，不识道之可以<br /><br />&nbsp;&nbsp;&nbsp;&nbsp;从楚也。”物故有近之而远，远之而近者。故大人之行，不掩以绳，至所极而已<br /><br />&nbsp;&nbsp;&nbsp;&nbsp;矣。此所谓《管子》“枭飞而维绳”者。<br /><br />&nbsp;&nbsp;&nbsp;&nbsp;沣水之深千仞，而不受尘垢，投金铁针焉，则形见于外。非不深且清也，鱼<br /><br />&nbsp;&nbsp;&nbsp;&nbsp;鳖龙蛇莫之肯归也。是故石上不生五谷，秃山不游麋鹿，无所阴蔽隐也。昔赵文<br /><br />&nbsp;&nbsp;&nbsp;&nbsp;子问于叔向曰：“晋六将军，其孰先亡乎？”对曰：“中行、知氏。”文子曰：<br /><br />&nbsp;&nbsp;&nbsp;&nbsp;“何乎？”对曰：“其为政也，以苛以察，以切为明，以刻下为忠，以计多为功，<br /><br />&nbsp;&nbsp;&nbsp;&nbsp;譬之犹廓革者也。廓之，大则大矣，裂之道也。”故老子曰：“其政闷闷，其民<br /><br />&nbsp;&nbsp;&nbsp;&nbsp;纯纯，其政察察，其民缺缺。”<br /><br />&nbsp;&nbsp;&nbsp;&nbsp;景公谓太卜曰：“子之道何能？”对曰：“能动地。”晏子往见公，公曰：<br /><br />&nbsp;&nbsp;&nbsp;&nbsp;“寡人问太卜曰：‘子之道何能？’对曰：‘能动地。’地可动乎？”晏子默然<br /><br />&nbsp;&nbsp;&nbsp;&nbsp;不对。出，见太卜，曰：“昔吾见句星在房、心之间，地其动乎？”太卜曰：<br /><br />&nbsp;&nbsp;&nbsp;&nbsp;“然”。晏子出。太卜走往见公曰：“臣非能动地，地固将动也。”田子阳闻之，<br /><br />&nbsp;&nbsp;&nbsp;&nbsp;曰：“晏子默然不对者，不欲太卜之死；往见太卜者，恐公之欺也。晏子可谓忠<br /><br />&nbsp;&nbsp;&nbsp;&nbsp;于上而惠于下矣。”故老子曰：“方而不割，廉而不刿。”<br /><br />&nbsp;&nbsp;&nbsp;&nbsp;魏文侯觞诸大夫于曲阳，饮酒酣，文侯喟然叹曰：“吾独无豫让以为臣乎？”<br /><br />&nbsp;&nbsp;&nbsp;&nbsp;蹇重举白而进之，曰：“请浮君。”君曰：“何也？”对曰：“臣闻之，有命之<br /><br />&nbsp;&nbsp;&nbsp;&nbsp;父母，不知孝子；有道之君，不知忠臣。夫豫让之君，亦何如哉？”文侯受觞而<br /><br />&nbsp;&nbsp;&nbsp;&nbsp;饮不献。曰：“无管仲、鲍叔以为臣，故有豫让之功。”故老子曰：“国家昏<br /><br />&nbsp;&nbsp;&nbsp;&nbsp;乱有忠臣。”<br /><br />&nbsp;&nbsp;&nbsp;&nbsp;孔子观桓公之庙，有器焉，谓之宥卮。孔子曰：善哉！予得见此器。”顾曰：<br /><br />&nbsp;&nbsp;&nbsp;&nbsp;“弟子取水。”水至，灌之。其中则正，其盈则覆。孔子造然革容曰：“善哉，<br /><br />&nbsp;&nbsp;&nbsp;&nbsp;持盈者乎！”子贡在侧曰：“请问持盈。”曰：“益而损之。”曰：’何谓益而<br /><br />&nbsp;&nbsp;&nbsp;&nbsp;损之？”曰：“夫物盛而衰，乐极则悲，日中而移，月盈而亏。是故聪明睿智，<br /><br />&nbsp;&nbsp;&nbsp;&nbsp;守之以愚；多闻博辩，守之以陋；代力毅勇，守之以畏；富贵广大，守之以俭；<br /><br />&nbsp;&nbsp;&nbsp;&nbsp;德施天下，守之以让。此五者，先王所以守天下而弗失也；反此五者，未尝不危<br /><br />&nbsp;&nbsp;&nbsp;&nbsp;也。”故老子曰：“服此道者不欲盈。夫唯不盈，故能弊而不新成。”<br /><br />&nbsp;&nbsp;&nbsp;&nbsp;武王问太公曰：“寡人伐纣天下，是臣杀其主而下伐其上也。吾恐后世之用<br /><br />&nbsp;&nbsp;&nbsp;&nbsp;兵不休，斗争不已，为之奈何？”太公曰：“甚善，王之问也！夫未得兽者，唯<br /><br />&nbsp;&nbsp;&nbsp;&nbsp;恐其创之小也；已得之，唯恐伤肉之多也。王若欲久持之，则塞民于兑，道全为<br /><br />&nbsp;&nbsp;&nbsp;&nbsp;无用之事，烦扰之教，彼皆乐其业，供其情，昭昭而道冥冥，于是乃去其瞀而载<br /><br />&nbsp;&nbsp;&nbsp;&nbsp;之木，解其剑而带之笏。为三年之丧，令类不蕃，高辞卑让，使民不争。酒肉以<br /><br />&nbsp;&nbsp;&nbsp;&nbsp;通之，竽瑟以娱之，鬼神以畏之，繁文滋礼以m其质，厚葬久丧以其家，含珠<br /><br />&nbsp;&nbsp;&nbsp;&nbsp;鳞、施纶组以贫其财，深凿高垄以尽其力，家贫族少，虑患者贫，以此移风，可<br /><br />&nbsp;&nbsp;&nbsp;&nbsp;以持天下弗失。”故老子曰：“化而欲作，吾将镇之以无名之朴也。”</div>
            <div class="link">
                <a id="err-report" href="javascript:void(0)" onClick="report('淮南子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22590,1657139);">加入书签</a><a
                        href="1657138.html">上一页</a>&larr;<a href="index.html">返回列表</a>&rarr;<a
                            href="1657140.html">下一页</a><a id="book-vote" href="javascript:void(0)" onClick="vote(22590);">投推荐票</a><a
                                id="err-report" href="javascript:void(0)" onClick="report('淮南子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657138.html"; var next_page = "1657140.html"; var index_page = "index.html"; var sortid = "9"; var article_id = "22590"; var chapter_id = "1657139"; var articlename = "淮南子"; var chaptername = " 卷十二 道应训"; var author = "刘安"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>