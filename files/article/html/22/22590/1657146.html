<!DOCTYPE html>
<html>
<head>
<meta charset="gbk" />
<title>淮南子- 卷十九 修务训-在线阅读-哈西文学网</title>
<meta name="keywords" content="刘安，淮南子， 卷十九 修务训全文， 卷十九 修务训在线阅读 哈西文学网" />
<meta name="description" content="哈西文学网提供刘安的淮南子  卷十九 修务训全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22590/1657146.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22590/1657146.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 淮南子</div>
		<div class="fr"><a id="add-bookcase" href="javascript:void(0)" onClick="addbookcase(22590,0);">加入书架</a>|<a id="book-vote" href="javascript:void(0)" onClick="vote(22590);">投推荐票</a>|<a id="err-report" href="javascript:void(0)" onClick="report('淮南子出错啦!');">错误举报</a>|<a href="https://www.haxi88.com/files/article/info/22/22590.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 修务训</h1>
            <div class="link xb">
                <a href="1657145.html">上一页</a>&larr;<a href="index.html">返回列表</a>&rarr;<a
                    href="1657147.html">下一页</a></div>			
            <div id="BookText">&nbsp;&nbsp;&nbsp;&nbsp;或曰：“无为者，寂然无声，漠然不动，引之不来，推之不往。如此者，乃<br /><br />&nbsp;&nbsp;&nbsp;&nbsp;得道之像。”吾以为不然。尝试问之矣：“若夫神农、尧、舜、禹、汤，可谓圣<br /><br />&nbsp;&nbsp;&nbsp;&nbsp;人乎？”有论者必不能废。以五圣观之，则莫得无为，明矣。古者，民茹草饮水，<br /><br />&nbsp;&nbsp;&nbsp;&nbsp;采树木之实，食蠃H之肉。时多疾病毒伤之害，于是神农乃始教民播种五谷，<br /><br />&nbsp;&nbsp;&nbsp;&nbsp;相土地宜，燥湿肥高下，尝百草之滋味，水泉之甘苦，令民知所辟就。当此<br /><br />&nbsp;&nbsp;&nbsp;&nbsp;之时，一日而遇七十毒。尧立孝慈仁爱，使民如子弟。西教沃民，东至黑齿，北<br /><br />&nbsp;&nbsp;&nbsp;&nbsp;抚幽都，南道交趾。放兜于崇山，窜三苗于三危，流共工于幽州，殛鲧于羽山。<br /><br />&nbsp;&nbsp;&nbsp;&nbsp;舜作室，筑墙茨屋，辟地树谷，令民皆知去岩穴，各有家室。南征三苗，道死苍<br /><br />&nbsp;&nbsp;&nbsp;&nbsp;梧。禹沐浴霪雨，栉扶风，决江疏河，凿龙门，辟伊阙，修彭蠡之防，乘四载，<br /><br />&nbsp;&nbsp;&nbsp;&nbsp;随山刊木，平治水土，定千八百国。汤夙兴夜寐，以致聪明，轻赋薄敛，以宽民<br /><br />&nbsp;&nbsp;&nbsp;&nbsp;氓，布德施惠，以振困穷，吊死问疾，以养孤孀。百姓亲附，政令流行，乃整兵<br /><br />&nbsp;&nbsp;&nbsp;&nbsp;鸣条，困夏南巢，谯以其过，放之历山。此五圣者，天下之盛主，劳形尽虑，为<br /><br />&nbsp;&nbsp;&nbsp;&nbsp;民兴利除害而不懈。奉一爵酒不知于色，挈一石之尊则白汗交流，又况赢天下之<br /><br />&nbsp;&nbsp;&nbsp;&nbsp;忧，而海内之事者乎？其重于尊亦远也！<br /><br />&nbsp;&nbsp;&nbsp;&nbsp;且夫圣人者，不耻身之贱，而愧道之不行；不忧命之短，而忧百姓之穷。是<br /><br />&nbsp;&nbsp;&nbsp;&nbsp;故禹之为水，以身解于阳盱之河。汤旱，以身祷于桑山之林。圣人忧民，如此其<br /><br />&nbsp;&nbsp;&nbsp;&nbsp;明也，而称以“无为”，岂不悖哉！<br /><br />&nbsp;&nbsp;&nbsp;&nbsp;且古之立帝王者，非以奉养其欲也；圣人践位者，非以逸乐其身也。为天下<br /><br />&nbsp;&nbsp;&nbsp;&nbsp;强掩弱，众暴寡，诈欺愚，勇侵怯，怀知而不以相教，积财而不以相分，故立天<br /><br />&nbsp;&nbsp;&nbsp;&nbsp;子以齐一之。为一人聪明而不足以遍照海内，故立三公九卿以辅翼之。绝国殊俗、<br /><br />&nbsp;&nbsp;&nbsp;&nbsp;僻远幽间之处，不能被德承泽，故立诸侯以教诲之。是以地无不任，时无不应，<br /><br />&nbsp;&nbsp;&nbsp;&nbsp;官无隐事，国无遗利。所以衣寒食饥，养老弱而息劳倦也。若以布衣徒步之人观<br /><br />&nbsp;&nbsp;&nbsp;&nbsp;之，则伊尹负鼎而干汤，吕望鼓刀而入周，百里奚转鬻，管仲束缚，孔子无黔突，<br /><br />&nbsp;&nbsp;&nbsp;&nbsp;墨子无暖席。是以圣人不高山，不广河，蒙耻辱以干世主，非以贪禄慕位，欲事<br /><br />&nbsp;&nbsp;&nbsp;&nbsp;起天下利，而除万民之害。盖闻传书曰：“神农憔悴，尧瘦癯，舜霉黑，禹胼胝。”<br /><br />&nbsp;&nbsp;&nbsp;&nbsp;由此观之，则圣人之忧劳百姓甚矣。故自天子以下至于庶人，四e不动，思虑<br /><br />&nbsp;&nbsp;&nbsp;&nbsp;不用，事治求澹者，未之闻也。<br /><br />&nbsp;&nbsp;&nbsp;&nbsp;夫地势，水东流，人必事焉，然后水潦得谷行。禾稼春生，人必加功焉，故<br /><br />&nbsp;&nbsp;&nbsp;&nbsp;五谷得遂长。听其自流，待其自生，则鲧、禹之功不立，而后稷之智不用。若吾<br /><br />&nbsp;&nbsp;&nbsp;&nbsp;所谓无为者，私志不得入公道，嗜欲不得枉正术，循理而举事，因资而立，权自<br /><br />&nbsp;&nbsp;&nbsp;&nbsp;然之势，而曲故不得容者，事成而身弗伐，功立而名弗有，非谓其感而不应，攻<br /><br />&nbsp;&nbsp;&nbsp;&nbsp;而不动者。若夫以火井，以淮灌山，此用己而背自然，故谓之有为。若夫水之<br /><br />&nbsp;&nbsp;&nbsp;&nbsp;用舟，沙之用鸠，泥之用，山之用，夏渎而冬陂，因高为田，因下为<br /><br />&nbsp;&nbsp;&nbsp;&nbsp;池，此非吾所谓为之。圣人之从事也，殊体而合于理，其所由异路而同归，其存<br /><br />&nbsp;&nbsp;&nbsp;&nbsp;危定倾若一，志不忘于欲利人也。何以明之？昔者楚欲攻宋，墨子闻而悼之，自<br /><br />&nbsp;&nbsp;&nbsp;&nbsp;鲁趋而十日十夜，足重茧而不休息，裂衣裳裹足，至于郢，见楚王。曰：“臣闻<br /><br />&nbsp;&nbsp;&nbsp;&nbsp;大王举兵将攻宋，计必得宋而后攻之乎？亡其苦众劳民，顿兵挫锐，负天下以不<br /><br />&nbsp;&nbsp;&nbsp;&nbsp;义之名，而不得咫尺之地，犹且攻之乎？”王曰：“必不得宋，又且为不义，曷<br /><br />&nbsp;&nbsp;&nbsp;&nbsp;为攻之！”墨子曰：“臣见大王之必伤义而不得宋。”王曰：“公输，天下之巧<br /><br />&nbsp;&nbsp;&nbsp;&nbsp;士，作云梯之械，设以攻宋，曷为弗取！”墨子曰：“令公输设攻，臣请守之。”<br /><br />&nbsp;&nbsp;&nbsp;&nbsp;于是公输般设攻宋之械，墨子设守宋之备，九攻而墨子九却之，弗能入。于是乃<br /><br />&nbsp;&nbsp;&nbsp;&nbsp;偃兵，辍不攻宋。段干木辞禄而处家，魏文侯过其闾而轼之。其仆曰：“君何为<br /><br />&nbsp;&nbsp;&nbsp;&nbsp;轼？”文侯曰：“段干木在，是以轼。”其仆曰：“段干木布衣之士，君轼其闾，<br /><br />&nbsp;&nbsp;&nbsp;&nbsp;不已甚乎？”文侯曰：“段干木不趋势利，怀君子之道，隐处穷巷，声施千里，<br /><br />&nbsp;&nbsp;&nbsp;&nbsp;寡人敢勿轼乎！段干木光于德，寡人光于势；段干木富于义，寡人富于财。势不<br /><br />&nbsp;&nbsp;&nbsp;&nbsp;若德尊，财不若义高。干木虽以己易寡人不为。吾日悠悠惭于影，子何以轻之哉！”<br /><br />&nbsp;&nbsp;&nbsp;&nbsp;其后秦将起兵伐魏，司马庾谏曰：“段干木贤者，其君礼之，天下莫不知，诸侯<br /><br />&nbsp;&nbsp;&nbsp;&nbsp;莫不闻，举兵伐之，无乃妨于义乎！”于是秦乃偃兵，辍不攻魏。<br /><br />&nbsp;&nbsp;&nbsp;&nbsp;夫墨子跌蹄而趋千里，以存楚、宋；段干木阖门不出，以安秦、魏。夫行与<br /><br />&nbsp;&nbsp;&nbsp;&nbsp;止也，其势相反，而皆可以存国，此所谓异路而同归者也。今夫救火者，汲水而<br /><br />&nbsp;&nbsp;&nbsp;&nbsp;趋之，或以瓮瓴，或以盆盂，其方员锐E不同，盛水各异，其于灭火钧也。故秦、<br /><br />&nbsp;&nbsp;&nbsp;&nbsp;楚、燕、魏之g也，异转而皆乐；九夷八狄之哭也，殊声而皆悲；一也。夫<br /><br />&nbsp;&nbsp;&nbsp;&nbsp;g者，乐之徵也；哭者，悲之效也。愤于中则应于外，故在所以感。夫圣人之<br /><br />&nbsp;&nbsp;&nbsp;&nbsp;心，日夜不忘于欲利人，其泽之所及者，效亦大矣。<br /><br />&nbsp;&nbsp;&nbsp;&nbsp;世俗废衰，而非学者多。“人性各有所修短，若鱼之跃，若鹊之驳，此自然<br /><br />&nbsp;&nbsp;&nbsp;&nbsp;者，不可损益。”吾以为不然。夫鱼者跃，鹊者驳也，犹人马之为人马，筋骨形<br /><br />&nbsp;&nbsp;&nbsp;&nbsp;体，所受于天，不可变。以此论之，则不类矣。夫马之为草驹之时，跳跃扬蹄，<br /><br />&nbsp;&nbsp;&nbsp;&nbsp;翘尾而走，人不能制，啮咋足以k肌碎骨，蹶蹄足以破颅陷匈；及至圉人扰之，<br /><br />&nbsp;&nbsp;&nbsp;&nbsp;良御教之，掩以衡扼，连以辔衔，则虽历险超堑弗敢辞。故其形之为马，马不可<br /><br />&nbsp;&nbsp;&nbsp;&nbsp;化；其可驾御，教之所为也。马，聋虫也，而可以通气志，犹待教而成，又况人<br /><br />&nbsp;&nbsp;&nbsp;&nbsp;乎！且夫身正性善，发愤而成仁，帽凭而为义，性命可说，不待学问而合于道者，<br /><br />&nbsp;&nbsp;&nbsp;&nbsp;尧、舜、文王也；沉湎耽荒，不可教以道，不可喻以德，严父弗能正，贤师不能<br /><br />&nbsp;&nbsp;&nbsp;&nbsp;化者，丹朱、商均也。曼颊皓齿，形夸骨佳，不待脂粉芳泽而性可说者，西施、<br /><br />&nbsp;&nbsp;&nbsp;&nbsp;阳文也；<月癸>哆j，cZ戚施，虽粉白黛黑弗能为美者，嫫母、仳也。<br /><br />&nbsp;&nbsp;&nbsp;&nbsp;夫上不及尧、舜，下不及商均，美不及西施，恶不若嫫母，此教训之所谕也，而<br /><br />&nbsp;&nbsp;&nbsp;&nbsp;芳泽之所施。且子有弑父者，然而天下莫疏其子，何也？爱父者众也。儒有邪辟<br /><br />&nbsp;&nbsp;&nbsp;&nbsp;者，而先王之道不废，何也？其行之者多也。今以为学者之有过而非学者，则是<br /><br />&nbsp;&nbsp;&nbsp;&nbsp;以一饱之故，绝谷不食，以一之难，辍足不行，惑也。<br /><br />&nbsp;&nbsp;&nbsp;&nbsp;今有良马，不待策Y而行，驽马虽两Y之不能进，为此不用策Y而御，<br /><br />&nbsp;&nbsp;&nbsp;&nbsp;则愚矣。夫怯夫操利剑，击则不能断，刺则不能入，及至勇武攘卷一捣，则摺肋<br /><br />&nbsp;&nbsp;&nbsp;&nbsp;伤干，为此弃干将、镆邪而以手战，则悖矣。所谓言者，齐于众而同于俗。今不<br /><br />&nbsp;&nbsp;&nbsp;&nbsp;称九天之顶，则言黄泉之底，是两末之端议，何可以公论乎！<br /><br />&nbsp;&nbsp;&nbsp;&nbsp;夫橘柚冬生，而人曰冬死，死者众；荠麦夏死，人曰夏生，生者众。江、河<br /><br />&nbsp;&nbsp;&nbsp;&nbsp;之回曲，亦时有南北者，而人谓江、河东流；摄提镇星日月东行，而人谓星辰日<br /><br />&nbsp;&nbsp;&nbsp;&nbsp;月西移者；以大氐为本。胡人有知利者，而人谓之；越人有重迟者，而人谓<br /><br />&nbsp;&nbsp;&nbsp;&nbsp;之N；以多者名之。若夫尧眉八彩，九窍通洞，而公正无私，一言而万民齐；<br /><br />&nbsp;&nbsp;&nbsp;&nbsp;舜二瞳子，是谓重明，作事成法，出言成章；禹耳参漏，是谓大通，兴利除害，<br /><br />&nbsp;&nbsp;&nbsp;&nbsp;疏河决江；文王四乳，是谓大仁，天下所归，百姓所亲；皋陶马喙，是谓至信，<br /><br />&nbsp;&nbsp;&nbsp;&nbsp;决狱明白，察于人情；禹生于石；契生于卵；史皇产而能书；羿左臂修而善射。<br /><br />&nbsp;&nbsp;&nbsp;&nbsp;若此九贤者，千岁而一出，犹继踵而生。今无五圣之天奉，四俊之才难，欲弃学<br /><br />&nbsp;&nbsp;&nbsp;&nbsp;而循性，是谓犹释船欲而欲水也。<br /><br />&nbsp;&nbsp;&nbsp;&nbsp;夫纯钩、鱼肠之始下型，击则不能断，刺则不能入，及加之以砥砺，摩其锋<br /><br />&nbsp;&nbsp;&nbsp;&nbsp;锷，则水断龙舟，陆犀甲。明镜之始下型，然未见形容，及其粉以玄锡，<br /><br />&nbsp;&nbsp;&nbsp;&nbsp;摩以白旃，鬓眉微豪，可得而察。夫学，亦人之砥锡也，而谓学无益者，所以论<br /><br />&nbsp;&nbsp;&nbsp;&nbsp;之过。<br /><br />&nbsp;&nbsp;&nbsp;&nbsp;知者之所短，不若愚者之所修；贤者之所不足，不若众人之有余。何以知其<br /><br />&nbsp;&nbsp;&nbsp;&nbsp;然？夫宋画吴冶，刻刑镂法，乱修曲出，其为微妙，尧、舜之圣不能及。蔡之幼<br /><br />&nbsp;&nbsp;&nbsp;&nbsp;女，卫之稚质，y纂组，杂奇彩，抑墨质，扬赤文，禹、汤之智不能逮。夫天<br /><br />&nbsp;&nbsp;&nbsp;&nbsp;之所覆，地之所载，包于六合之内，托于宇宙之间，阴阳之所生，血气之精，含<br /><br />&nbsp;&nbsp;&nbsp;&nbsp;牙戴角，前爪后距，奋翼攫肆，T行蛲动之虫，喜而合，怒而斗，见利而就，<br /><br />&nbsp;&nbsp;&nbsp;&nbsp;避害而去，其情一也。虽所好恶，其与人无以异。然其爪牙虽利，筋骨虽强，不<br /><br />&nbsp;&nbsp;&nbsp;&nbsp;免制于人者，知不能相通，才力不能相一也。各有其自然之势，无禀受于外，故<br /><br />&nbsp;&nbsp;&nbsp;&nbsp;力竭功沮。<br /><br />&nbsp;&nbsp;&nbsp;&nbsp;夫雁顺风，以爱气力，衔芦而翔，以备D弋。知为垤，獾貉为曲穴，虎<br /><br />&nbsp;&nbsp;&nbsp;&nbsp;豹有茂草，野彘有艽z，槎栉堀虚，连比以像宫室，阴以防雨，景以蔽日。<br /><br />&nbsp;&nbsp;&nbsp;&nbsp;此亦鸟兽之所以知求合于其所利。今使人生于辟陋之国，长于穷柯┦抑下，<br /><br />&nbsp;&nbsp;&nbsp;&nbsp;长无兄弟，少无父母，目未尝见礼节，耳未尝闻先古，独守专室而不出门，使其<br /><br />&nbsp;&nbsp;&nbsp;&nbsp;性虽不愚，然其知者必寡矣。昔者，苍颉作书，容成造历，胡曹为衣，后稷耕稼，<br /><br />&nbsp;&nbsp;&nbsp;&nbsp;仪狄作酒，奚仲为车，此六人者，皆有神明之道，圣智之迹，故人作一事而遗后<br /><br />&nbsp;&nbsp;&nbsp;&nbsp;世，非能一人而独兼有之。各悉其知，贵其所欲达，遂为天下备。今使六子者易<br /><br />&nbsp;&nbsp;&nbsp;&nbsp;事，而明弗能见者何？万物至众，而知不足以奄之。周室以后，无六子之贤，而<br /><br />&nbsp;&nbsp;&nbsp;&nbsp;皆修其业；当世之人，无一人之才，而知其六贤之道者何？教顺施续，而知能流<br /><br />&nbsp;&nbsp;&nbsp;&nbsp;通。由此观之，学不可已，明矣！<br /><br />&nbsp;&nbsp;&nbsp;&nbsp;今夫盲者目不能别昼夜，分白黑，然而搏琴抚弦，参弹复徽，攫援糠鳎手<br /><br />&nbsp;&nbsp;&nbsp;&nbsp;若蔑蒙，不失一弦。使未尝鼓瑟者，虽有离朱之明，攫掇之捷，犹不能屈伸其指。<br /><br />&nbsp;&nbsp;&nbsp;&nbsp;何则？服习积贯之所致。故弓待檠而后能调，剑待砥而后能利。玉坚无敌，镂以<br /><br />&nbsp;&nbsp;&nbsp;&nbsp;为兽，首尾成形，M诸之功。木直中绳，揉以为轮，其曲中规，隐括之力。唐<br /><br />&nbsp;&nbsp;&nbsp;&nbsp;碧坚忍之类，犹可刻镂，揉以成器用，又况心意乎！且夫精神滑淖纤微，倏忽变<br /><br />&nbsp;&nbsp;&nbsp;&nbsp;化，与物推移，云蒸风行，在所设施。君子有能精摇摩监，砥砺其才，自试神明，<br /><br />&nbsp;&nbsp;&nbsp;&nbsp;览物之博，通物之壅，观始卒之端，见无外之境，以逍遥仿佯于尘埃之外，超然<br /><br />&nbsp;&nbsp;&nbsp;&nbsp;独立，卓然离世，此圣人之所以游心。若此而不能，间居静思，鼓琴读书，追观<br /><br />&nbsp;&nbsp;&nbsp;&nbsp;上古及贤大夫，学问讲辩，日以自娱，苏援世事，分白黑利害，筹策得失，以观<br /><br />&nbsp;&nbsp;&nbsp;&nbsp;祸福，设仪立度，可以为法则，穷道本末，究事之情，立是废非，明示后人，死<br /><br />&nbsp;&nbsp;&nbsp;&nbsp;有遗业，生有荣名。如此者，人才之所能逮。然而莫能至焉者，偷慢懈惰，多不<br /><br />&nbsp;&nbsp;&nbsp;&nbsp;暇日之故。夫瘠地之民多有心者，劳也；沃地之民多不才者，饶也。由此观之，<br /><br />&nbsp;&nbsp;&nbsp;&nbsp;知人无务，不若愚而好学。自人君公卿至于庶人，不自强而功成者，天下未之有<br /><br />&nbsp;&nbsp;&nbsp;&nbsp;也。《诗》云：“日就月将，学有缉熙于光明。”此之谓也。<br /><br />&nbsp;&nbsp;&nbsp;&nbsp;名可务立，功可强成，故君子积志委正，以趣明师，励节亢高，以绝世俗。<br /><br />&nbsp;&nbsp;&nbsp;&nbsp;何以明之？昔者南荣畴耻圣道之独亡于己，身淬霜露，敕F，跋涉山<br /><br />&nbsp;&nbsp;&nbsp;&nbsp;川，冒蒙荆棘，百舍重M，不敢休息，南见老聃。受教一言，精神晓泠，纯闻<br /><br />&nbsp;&nbsp;&nbsp;&nbsp;条达，欣然七日不食，如飨太牢，是以明照四海，名施后世，达略天地，察分秋<br /><br />&nbsp;&nbsp;&nbsp;&nbsp;豪，称誉叶语，至今不休。此所谓名可强立者。吴与楚战，莫嚣大心抚其御之手<br /><br />&nbsp;&nbsp;&nbsp;&nbsp;曰：“今日距强敌，犯白刃，蒙矢石，战而身死，卒胜民治全，我社稷，可以庶<br /><br />&nbsp;&nbsp;&nbsp;&nbsp;几乎？”遂入不返，决腹断头，不旋踵运轨而死。申包胥竭筋力以赴严敌，伏尸<br /><br />&nbsp;&nbsp;&nbsp;&nbsp;流血，不过一卒之才，不如约身卑辞，求救于诸侯。于是乃赢粮跣走，跋涉谷行，<br /><br />&nbsp;&nbsp;&nbsp;&nbsp;上峭山，赴深溪，游川水，犯津关，躐蒙笼，蹶沙石，达膝曾茧重胝，七日七<br /><br />&nbsp;&nbsp;&nbsp;&nbsp;夜，至于秦庭。鹤N而不食，昼吟宵哭，面若死灰，颜色霉墨，涕液交集，以<br /><br />&nbsp;&nbsp;&nbsp;&nbsp;见秦王。曰：“吴为封g修蛇，蚕食上国，虐始于楚。寡君失社稷，越在草茅，<br /><br />&nbsp;&nbsp;&nbsp;&nbsp;百姓离散，夫妇男女，不遑启处，使下臣告急。”秦王乃发车千乘，步卒七万，<br /><br />&nbsp;&nbsp;&nbsp;&nbsp;属之子虎，逾塞而东，击吴浊水之上，果大破之，以存楚国。烈藏庙堂，著于宪<br /><br />&nbsp;&nbsp;&nbsp;&nbsp;法。此功之可强成者也。夫七尺之形，心知忧愁劳苦，肤知疾痛寒暑，人情一也。<br /><br />&nbsp;&nbsp;&nbsp;&nbsp;圣人知时之难得，务可趣也，苦身劳形，焦心怖肝，不避烦难，不违危殆。盖闻<br /><br />&nbsp;&nbsp;&nbsp;&nbsp;子发之战，进如激矢，合如雷电，解如风雨，员之中规，方之中矩，破敌陷陈，<br /><br />&nbsp;&nbsp;&nbsp;&nbsp;莫能壅御，泽战必克，攻城必下。彼非轻身而乐死，务在于前，遗利于后，故名<br /><br />&nbsp;&nbsp;&nbsp;&nbsp;立而不堕。此自强而成功者也。是故田者不强，锊植挥；官御不厉，心意不精；<br /><br />&nbsp;&nbsp;&nbsp;&nbsp;将相不强，功烈不成；侯王懈惰，后世无名。《诗》云：“我马唯骐，六辔如丝。<br /><br />&nbsp;&nbsp;&nbsp;&nbsp;载驰载驱，周爰谘谟。”以言人之有所务也。<br /><br />&nbsp;&nbsp;&nbsp;&nbsp;通于物者，不可惊以怪；喻于道者，不可动以奇；察于辞者，不可耀以名；<br /><br />&nbsp;&nbsp;&nbsp;&nbsp;审于形者，不可遁以状。世俗之人，多尊古而贱今，故为道者必托之于神农、黄<br /><br />&nbsp;&nbsp;&nbsp;&nbsp;帝而后能入说。乱世暗主，高远其所从来，因而贵之。为学者蔽于论而尊其所闻，<br /><br />&nbsp;&nbsp;&nbsp;&nbsp;相与危坐而称之，正领而诵之。此见是非之分不明。夫无规矩，虽奚仲不能以定<br /><br />&nbsp;&nbsp;&nbsp;&nbsp;方圆；无准绳，虽鲁般不能以定曲直。是故钟子期死而伯牙绝弦破琴，知世莫赏<br /><br />&nbsp;&nbsp;&nbsp;&nbsp;也；惠施死而庄子寝说言，见世莫可为语者也。夫项托七岁为孔子师，孔子有以<br /><br />&nbsp;&nbsp;&nbsp;&nbsp;听其言也。以年之少，为闾丈人说，救敲不给，何道之能明也？<br /><br />&nbsp;&nbsp;&nbsp;&nbsp;昔者，谢子见于秦惠王，惠王说之，以问唐姑梁，唐姑梁曰：“谢子，山东<br /><br />&nbsp;&nbsp;&nbsp;&nbsp;辩士，固权说以取少主。”惠王因藏怒而待之。后日复见，逆而弗听也。非其说<br /><br />&nbsp;&nbsp;&nbsp;&nbsp;异也，所以听者易。夫以徵为羽，非弦之罪；以甘为苦，非味之过。楚人有烹猴<br /><br />&nbsp;&nbsp;&nbsp;&nbsp;而召其邻人，以为狗羹也，而甘之。后闻其猴也，据地而吐之，尽写其食。此未<br /><br />&nbsp;&nbsp;&nbsp;&nbsp;始知味者也。邯郸师有出新曲者，之李奇，诸人皆争学之。后知其非也，而皆<br /><br />&nbsp;&nbsp;&nbsp;&nbsp;弃其曲，此未始知音者也。鄙人有得玉璞者，喜其状，以为宝而藏之。以示人，<br /><br />&nbsp;&nbsp;&nbsp;&nbsp;人以为石也，因而弃之。此未始知玉者也。故有符于中，则贵是而同今古；无以<br /><br />&nbsp;&nbsp;&nbsp;&nbsp;听其说，则所从来者远而贵之耳。此和氏之所以泣血于荆山之下。<br /><br />&nbsp;&nbsp;&nbsp;&nbsp;今剑或绝侧羸文，啮缺卷，而称以顶襄之剑，则贵人争带之；琴或拨刺<br /><br />&nbsp;&nbsp;&nbsp;&nbsp;枉桡，阔解漏越，而称为楚庄之琴，侧室争鼓之。苗山之a，羊头之销，虽水断<br /><br />&nbsp;&nbsp;&nbsp;&nbsp;龙舟，陆兕甲，莫之服带。山桐之琴，涧梓之腹，虽鸣廉修营，唐牙莫之鼓也。<br /><br />&nbsp;&nbsp;&nbsp;&nbsp;通人则不然。服剑者期于利，而不期于墨阳、莫邪；乘马者期于千里，而不期<br /><br />&nbsp;&nbsp;&nbsp;&nbsp;于骅骝、绿耳；鼓琴者期于鸣廉修营，而不期于滥肋、号钟；诵《诗》、《书》<br /><br />&nbsp;&nbsp;&nbsp;&nbsp;者期于通道略物，而不期于《洪范》、《商颂》。圣人见是非，若白黑之于目辨，<br /><br />&nbsp;&nbsp;&nbsp;&nbsp;清浊之于耳听。众人则不然。中无主以受之，譬若遗腹子之上陇，以礼哭泣之，<br /><br />&nbsp;&nbsp;&nbsp;&nbsp;而无所归心。故夫孪子之相似者，唯其母能知之；玉石之相类者，唯良工能识之；<br /><br />&nbsp;&nbsp;&nbsp;&nbsp;书传之微者，惟圣人能论之。今取新圣人书，名之孔、墨，则弟子句指而受者必<br /><br />&nbsp;&nbsp;&nbsp;&nbsp;众矣。故美人者，非必西施之种；通士者，不必孔、墨之类。晓然意有所通于物，<br /><br />&nbsp;&nbsp;&nbsp;&nbsp;故作书以喻意，以为知者也。诚得清明之士，执玄鉴于心，照物明白，不为古今<br /><br />&nbsp;&nbsp;&nbsp;&nbsp;易意，摅书明指以示之，虽阖棺亦不恨矣。<br /><br />&nbsp;&nbsp;&nbsp;&nbsp;昔晋平公令官为钟。钟成，而示师旷。师旷曰：“钟音不调。”平公曰：<br /><br />&nbsp;&nbsp;&nbsp;&nbsp;“寡人以示工，工皆以为调。而以为不调，何也？”师旷曰：“使后世无知音者<br /><br />&nbsp;&nbsp;&nbsp;&nbsp;则已，若有知音者，必知钟之不调。”故师旷之欲善调钟也，以为后之有知音者<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;三代与我同行，五伯与我齐智，彼独有圣智之实，我曾无有闾里之闻，穷巷<br /><br />&nbsp;&nbsp;&nbsp;&nbsp;之知者何？彼并身而立节，我诞谩而悠忽。今夫毛嫱、西施，天下之美人，若使<br /><br />&nbsp;&nbsp;&nbsp;&nbsp;之衔腐鼠，蒙猬皮，衣豹裘，带死蛇，则布衣韦带之人过者，莫不左右睥睨而掩<br /><br />&nbsp;&nbsp;&nbsp;&nbsp;鼻。尝试使之施芳泽，正娥眉，设笄珥，衣阿锡，曳齐纨，粉白黛黑，佩玉环，<br /><br />&nbsp;&nbsp;&nbsp;&nbsp;揄步，杂芝若，笼蒙目视，冶由笑，目流眺，口曾挠，奇牙出，靥<面甫>摇，则<br /><br />&nbsp;&nbsp;&nbsp;&nbsp;虽王公大人，有严志颉颃之行者，无不惮痒心而悦其色矣。今以中人之才，<br /><br />&nbsp;&nbsp;&nbsp;&nbsp;蒙愚惑之智，被污辱之行，无本业所修，方术所务，焉得无有睥面掩鼻之容哉！<br /><br />&nbsp;&nbsp;&nbsp;&nbsp;今鼓舞者，绕身若环，曾挠摩地，扶旋猗那，动容转曲，便媚拟神。身若秋<br /><br />&nbsp;&nbsp;&nbsp;&nbsp;药被风，发若结旌，骋驰若骛；木熙者，举梧，据句枉，z自纵，好茂叶，<br /><br />&nbsp;&nbsp;&nbsp;&nbsp;龙夭矫，燕枝拘，援丰条，舞扶疏，龙从鸟集，搏援攫肆，蔑蒙踊跃。且夫观者<br /><br />&nbsp;&nbsp;&nbsp;&nbsp;莫不为之损心酸足，彼乃始徐行微笑，被衣修擢。夫鼓舞者非柔纵，而木熙者非<br /><br />&nbsp;&nbsp;&nbsp;&nbsp;眇劲，淹浸渍渐摩使然也。是故生木之长，莫见其益，有时而修；砥砺<石靡>坚，<br /><br />&nbsp;&nbsp;&nbsp;&nbsp;莫见其损，有时而薄。藜藿之生，蠕蠕然日加数寸，不可以为栌栋；F乖<br /><br />&nbsp;&nbsp;&nbsp;&nbsp;章之生也，七年而后知，故可以为棺舟。夫事有易成者名小，难成者功大。君子<br /><br />&nbsp;&nbsp;&nbsp;&nbsp;修美，虽未有利，福将在后至。故《诗》云：“日就月将，学有缉熙于光明。”<br /><br />&nbsp;&nbsp;&nbsp;&nbsp;此之谓也。</div>
            <div class="link">
                <a id="err-report" href="javascript:void(0)" onClick="report('淮南子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22590,1657146);">加入书签</a><a
                        href="1657145.html">上一页</a>&larr;<a href="index.html">返回列表</a>&rarr;<a
                            href="1657147.html">下一页</a><a id="book-vote" href="javascript:void(0)" onClick="vote(22590);">投推荐票</a><a
                                id="err-report" href="javascript:void(0)" onClick="report('淮南子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657145.html"; var next_page = "1657147.html"; var index_page = "index.html"; var sortid = "9"; var article_id = "22590"; var chapter_id = "1657146"; var articlename = "淮南子"; var chaptername = " 卷十九 修务训"; var author = "刘安"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>