<!DOCTYPE html>
<html>
<head>
<meta charset="gbk" />
<title>荀子- 哀公第三十一-在线阅读-哈西文学网</title>
<meta name="keywords" content="荀卿，荀子， 哀公第三十一全文， 哀公第三十一在线阅读 哈西文学网" />
<meta name="description" content="哈西文学网提供荀卿的荀子  哀公第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22614/1657449.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22614/1657449.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 荀子</div>
		<div class="fr"><a id="add-bookcase" href="javascript:void(0)" onClick="addbookcase(22614,0);">加入书架</a>|<a id="book-vote" href="javascript:void(0)" onClick="vote(22614);">投推荐票</a>|<a id="err-report" href="javascript:void(0)" onClick="report('荀子出错啦!');">错误举报</a>|<a href="https://www.haxi88.com/files/article/info/22/22614.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 哀公第三十一</h1>
            <div class="link xb">
                <a href="1657448.html">上一页</a>&larr;<a href="index.html">返回列表</a>&rarr;<a
                    href="1657450.html">下一页</a></div>			
            <div id="BookText">&nbsp;&nbsp;&nbsp;&nbsp;鲁哀公问於孔子曰：“吾欲论吾国之士，与之治国，敢问何如取之邪？”孔<br /><br />&nbsp;&nbsp;&nbsp;&nbsp;子对曰：“生今之世，志古之道，居今之俗，服古之服，舍此而为非者，不亦鲜<br /><br />&nbsp;&nbsp;&nbsp;&nbsp;乎！”哀公曰：“然则夫章甫、P屦、绅带而|笏者，此贤乎？”孔子对曰：<br /><br />&nbsp;&nbsp;&nbsp;&nbsp;“不必然。夫端衣、玄裳、而乘路者，志不在於食荤；斩衰、菅屦、杖而啜<br /><br />&nbsp;&nbsp;&nbsp;&nbsp;粥者，志不在於酒肉。生今之世，志古之道，居今之俗，服古之服，舍此而为非<br /><br />&nbsp;&nbsp;&nbsp;&nbsp;者，虽有，不亦鲜乎！”哀公曰：“善！”<br /><br />&nbsp;&nbsp;&nbsp;&nbsp;孔子曰：“人有五仪：有庸人，有士，有君子，有贤人，有大圣。”哀公曰：<br /><br />&nbsp;&nbsp;&nbsp;&nbsp;“敢问何如斯可谓庸人矣？”孔子对曰：“所谓庸人者，口不能道善言，心不知<br /><br />&nbsp;&nbsp;&nbsp;&nbsp;色色；不知选贤人善士托其身焉以为己忧，勤行不知所务，止立不知所定；日选<br /><br />&nbsp;&nbsp;&nbsp;&nbsp;择於物，不知所贵；从物如流，不知所归；五凿为正，心从而坏：如此，则可谓<br /><br />&nbsp;&nbsp;&nbsp;&nbsp;庸人矣。”哀公曰：“善！敢问何如斯可谓士矣？”孔子对曰：“所谓士者，虽<br /><br />&nbsp;&nbsp;&nbsp;&nbsp;不能尽道术，必有率也；虽不能遍美善，必有处也。是故知不务多，务审其所知；<br /><br />&nbsp;&nbsp;&nbsp;&nbsp;言不务多，务审其所谓；行不务多，务审其所由。故知既已知之矣，言既已谓之<br /><br />&nbsp;&nbsp;&nbsp;&nbsp;矣，行既已由之矣，则若性命肌肤之不可易也。故富贵不足以益也，卑贱不足以<br /><br />&nbsp;&nbsp;&nbsp;&nbsp;损也。如此，则可谓士矣。”哀公曰：“善！敢问何如斯可谓之君子矣？”孔子<br /><br />&nbsp;&nbsp;&nbsp;&nbsp;对曰：“所谓君子者，言忠信而心不德，仁义在身而色不伐，思虑明通而辞不争，<br /><br />&nbsp;&nbsp;&nbsp;&nbsp;故犹然如将可及者，君子也。”哀公曰：“善！敢问何如斯可谓贤人矣？”孔子<br /><br />&nbsp;&nbsp;&nbsp;&nbsp;对曰：“所谓贤人者，行中规绳而不伤於本，言足法於天下而不伤於身，富有天<br /><br />&nbsp;&nbsp;&nbsp;&nbsp;下而无怨财，布施天下而不病贫。如此，则可谓贤人矣。”哀公曰：“善！敢问<br /><br />&nbsp;&nbsp;&nbsp;&nbsp;何如斯可谓大圣矣？”孔子对曰：“所谓大圣者，知通乎大道，应变而不穷，辨<br /><br />&nbsp;&nbsp;&nbsp;&nbsp;乎万物之情性者也。大道者，所以变化遂成万物也；情性者，所以理然不取舍也。<br /><br />&nbsp;&nbsp;&nbsp;&nbsp;是故其事大辨乎天地，明察乎日月，总要万物於风雨，缪缪肫肫，其事不可循，<br /><br />&nbsp;&nbsp;&nbsp;&nbsp;若天之嗣，其事不可识，百姓浅然不识其邻。若此，则可谓大圣矣。”哀公曰：<br /><br />&nbsp;&nbsp;&nbsp;&nbsp;“善！”<br /><br />&nbsp;&nbsp;&nbsp;&nbsp;鲁哀公问舜冠於孔子，孔子不对。三问，不对。哀公曰：“寡人问舜冠於子，<br /><br />&nbsp;&nbsp;&nbsp;&nbsp;何以不言也？”孔子对曰：“古之王者，有务而拘领者矣，其政好生而恶杀焉，<br /><br />&nbsp;&nbsp;&nbsp;&nbsp;是以凤在列树，麟在郊野，乌鹊之巢可俯而窥也。君不此问而问舜冠，所以不对<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;鲁哀公问於孔子曰：“寡人生於深宫之中，长於妇人之手，寡人未尝知哀也，<br /><br />&nbsp;&nbsp;&nbsp;&nbsp;未尝知忧也，未尝知劳也，未尝知惧也，未尝知危也。”孔子曰：“君之所问，<br /><br />&nbsp;&nbsp;&nbsp;&nbsp;圣君之问也。丘，小人也，何足以知之？”曰：“非吾子无所闻之也。”孔子曰：<br /><br />&nbsp;&nbsp;&nbsp;&nbsp;“君入庙门而右，登自胙阶，仰视榱栋，俯见几筵，其器存，其人亡，君以此思<br /><br />&nbsp;&nbsp;&nbsp;&nbsp;哀，则哀将焉而不至矣？君昧爽而栉冠，平明而听朝，一物不应，乱之端也，君<br /><br />&nbsp;&nbsp;&nbsp;&nbsp;以此思忧，则忧将焉而不至矣？君平明而听朝，日昃而退，诸侯之子孙必有在君<br /><br />&nbsp;&nbsp;&nbsp;&nbsp;之末庭者，君以思劳，则劳将焉而不至矣？君出鲁之四门以望鲁四郊，亡国之虚<br /><br />&nbsp;&nbsp;&nbsp;&nbsp;则必有数盖焉，君以此思惧，则惧将焉而不至矣？且丘闻之：君者舟也，庶人者<br /><br />&nbsp;&nbsp;&nbsp;&nbsp;水也。水则载舟，水则覆舟，君以此思危，则危将焉而不至矣！”<br /><br />&nbsp;&nbsp;&nbsp;&nbsp;鲁哀公问於孔子曰：“绅、委、章甫，有益於仁乎？”孔子蹴然曰：“君号<br /><br />&nbsp;&nbsp;&nbsp;&nbsp;然也！资衰、苴杖者不听乐，非耳不能闻也，服使然也。黼衣、黻裳者不茹荤，<br /><br />&nbsp;&nbsp;&nbsp;&nbsp;非口不能味也，服使然也。且丘闻之：好肆不守折，长者不为市。窃其有益与其<br /><br />&nbsp;&nbsp;&nbsp;&nbsp;无益，君其知之矣。”<br /><br />&nbsp;&nbsp;&nbsp;&nbsp;鲁哀公问於孔子曰：“请问取人？”孔子对曰：“无取健，无取l，无取<br /><br />&nbsp;&nbsp;&nbsp;&nbsp;口。健，贪也；l，乱也；口，诞也。故弓调而后求劲焉，马服而后<br /><br />&nbsp;&nbsp;&nbsp;&nbsp;求良焉，士信悫而后求知能焉。士不信悫而有多知能，譬之其豺狼也，不可以身<br /><br />&nbsp;&nbsp;&nbsp;&nbsp;尔也。语曰：‘桓公用其贼，文公用其盗。’故明主任计不信怒，暗主信怒不任<br /><br />&nbsp;&nbsp;&nbsp;&nbsp;计。计胜怒则强，怒胜计则亡。”定公问於颜渊曰：“东野毕之善驭乎？”颜渊<br /><br />&nbsp;&nbsp;&nbsp;&nbsp;对曰：“善则善矣。虽然，其马将失。”定公不悦，入谓左右曰：“君子固谗人<br /><br />&nbsp;&nbsp;&nbsp;&nbsp;乎！”三日而校来谒，曰：“东野毕之马失。两骖列，两服入厩。”定公越席而<br /><br />&nbsp;&nbsp;&nbsp;&nbsp;起曰：“趋驾召颜渊！”颜渊至，定公曰：“前日寡人问吾子，吾子曰：‘东野<br /><br />&nbsp;&nbsp;&nbsp;&nbsp;毕之驭，善则善矣。虽然，其马将失。’不识吾子何以知之？”颜渊对曰：“臣<br /><br />&nbsp;&nbsp;&nbsp;&nbsp;以政知之。昔舜巧於使民而造父巧於使马；舜不穷其民，造父不穷其马，是舜无<br /><br />&nbsp;&nbsp;&nbsp;&nbsp;失民，造父无失马也。今东野毕之驭，上车执辔，衔体正矣；步骤驰骋，朝礼毕<br /><br />&nbsp;&nbsp;&nbsp;&nbsp;矣；历险致远，马力尽矣。然犹求马不已，是以知之也。”定公曰：“善！可得<br /><br />&nbsp;&nbsp;&nbsp;&nbsp;少进乎？”颜渊对曰：“臣闻之：鸟穷则啄，兽穷则攫，人穷则诈。自古及今，<br /><br />&nbsp;&nbsp;&nbsp;&nbsp;未有穷其下而能无危者也。”</div>
            <div class="link">
                <a id="err-report" href="javascript:void(0)" onClick="report('荀子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22614,1657449);">加入书签</a><a
                        href="1657448.html">上一页</a>&larr;<a href="index.html">返回列表</a>&rarr;<a
                            href="1657450.html">下一页</a><a id="book-vote" href="javascript:void(0)" onClick="vote(22614);">投推荐票</a><a
                                id="err-report" href="javascript:void(0)" onClick="report('荀子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657448.html"; var next_page = "1657450.html"; var index_page = "index.html"; var sortid = "9"; var article_id = "22614"; var chapter_id = "1657449"; var articlename = "荀子"; var chaptername = " 哀公第三十一"; var author = "荀卿"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>