<!DOCTYPE html>
<html>
<head>
<meta charset="gbk" />
<title>新书- 卷十-在线阅读-哈西文学网</title>
<meta name="keywords" content="贾谊，新书， 卷十全文， 卷十在线阅读 哈西文学网" />
<meta name="description" content="哈西文学网提供贾谊的新书  卷十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657418.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657418.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十</h1>
            <div class="link xb">
                <a href="1657417.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;○礼容语上<br /><br />&nbsp;&nbsp;&nbsp;&nbsp;（原阙）<br /><br />&nbsp;&nbsp;&nbsp;&nbsp;○礼容语下（杂事）<br /><br />&nbsp;&nbsp;&nbsp;&nbsp;鲁叔孙昭子聘於宋，宋元公与之燕，饮酒，乐。昭子右坐，歌终而语，因相<br /><br />&nbsp;&nbsp;&nbsp;&nbsp;泣也。乐祁曰：“过哉！君。非哀所也。”已而告人曰：“今兹，君与叔孙其皆<br /><br />&nbsp;&nbsp;&nbsp;&nbsp;死乎？吾闻之，哀乐而乐哀，皆丧心也。心之精爽是谓魂魄，魂魄已失，何以能<br /><br />&nbsp;&nbsp;&nbsp;&nbsp;久？且吾闻之，主民者不可以，必死。今君与叔孙其语皆，死日不<br /><br />&nbsp;&nbsp;&nbsp;&nbsp;远矣。”居六月，宋元公薨。间一月，叔孙S卒。<br /><br />&nbsp;&nbsp;&nbsp;&nbsp;晋叔向聘於周，发币大夫及单靖公。靖公享之俭而敬，宾礼赠贿同，是礼而<br /><br />&nbsp;&nbsp;&nbsp;&nbsp;从，享燕无私，送不过郊，语说《昊天有成命》。<br /><br />&nbsp;&nbsp;&nbsp;&nbsp;既而叔向告人曰：“吾闻之曰：一姓不再兴。今周有单子以为臣，周其复兴<br /><br />&nbsp;&nbsp;&nbsp;&nbsp;乎？昔史佚有言，曰：‘动莫若敬，居莫若俭，德莫若让，事莫若资。’今单子<br /><br />&nbsp;&nbsp;&nbsp;&nbsp;皆有焉。夫宫室不崇，器无虫镂，俭也；身恭除洁，外内肃给，敬也；燕好享赐，<br /><br />&nbsp;&nbsp;&nbsp;&nbsp;虽欢不逾等，让也；宾之礼事，称上而差，资也。若是而加之以无私，重之以不<br /><br />&nbsp;&nbsp;&nbsp;&nbsp;侈，能辟怨矣。居俭动敬，德让事资，而能辟怨，以为卿佐，其有不兴乎？夫<br /><br />&nbsp;&nbsp;&nbsp;&nbsp;《昊天有成命》，颂之盛德也。其诗曰：‘昊天有成命，二后受之，成王不敢康，<br /><br />&nbsp;&nbsp;&nbsp;&nbsp;夙夜基命宥谧。’谧者，宁也，亿也；命者，制令也；基者，经也，势也；夙，<br /><br />&nbsp;&nbsp;&nbsp;&nbsp;早也；康，安也；后，王也；二后，文王、武王。成王者，武王之子，文王之孙<br /><br />&nbsp;&nbsp;&nbsp;&nbsp;也。文王有大德而功未就，武王有大功面治未成。及成王承嗣，仁以临民，故称<br /><br />&nbsp;&nbsp;&nbsp;&nbsp;‘昊天’焉。不敢怠安，蚤兴夜寐，以继文王之业。布文陈纪，经制度，设咨，<br /><br />&nbsp;&nbsp;&nbsp;&nbsp;使四海之内懿然葆德，各遵基道，故曰‘有成’。承顺武王之功，奉扬文王之德，<br /><br />&nbsp;&nbsp;&nbsp;&nbsp;九州之民、四荒之国，歌谣文武之烈，累九译而请朝，致贡职以供祀，故曰‘二<br /><br />&nbsp;&nbsp;&nbsp;&nbsp;后受之’。方是时也，天地调和，神民顺亿，鬼不厉祟，民不谤怨，故曰‘宥谧’。<br /><br />&nbsp;&nbsp;&nbsp;&nbsp;成王质仁圣哲，能明其先，能承其亲，不敢惰懈，以安天下，以敬民人。今单子<br /><br />&nbsp;&nbsp;&nbsp;&nbsp;美说其志也，以佐王室，吾故曰‘周其复兴乎’。”故周平王既崩以后，周室稍<br /><br />&nbsp;&nbsp;&nbsp;&nbsp;稍衰弱不坠，当单子之佐政也，天子加尊，周室加兴。<br /><br />&nbsp;&nbsp;&nbsp;&nbsp;晋之三卿，郄、郄摺③е粒从晋厉公会晋诸侯於加陵，周单襄公在会。<br /><br />&nbsp;&nbsp;&nbsp;&nbsp;晋厉公视远步高。郄见单子，其语犯；郄呒，其语讦；郄至见，其语伐；齐<br /><br />&nbsp;&nbsp;&nbsp;&nbsp;国佐见，其语尽。<br /><br />&nbsp;&nbsp;&nbsp;&nbsp;单襄公告鲁成公曰：“晋将有乱，其君与三郄其当之乎？”鲁侯曰：“寡人<br /><br />&nbsp;&nbsp;&nbsp;&nbsp;固晋而强其君，今君曰‘将有乱’，敢问天道乎？意人故也？”<br /><br />&nbsp;&nbsp;&nbsp;&nbsp;对曰：“吾非诸史也，焉知天道？吾见晋君之容，而听三郄之语矣，殆必有<br /><br />&nbsp;&nbsp;&nbsp;&nbsp;祸矣。君子目以正体，足以从之，是以观容而知其心。今晋侯视远而足高，目不<br /><br />&nbsp;&nbsp;&nbsp;&nbsp;在体，而足不步目，其心必异矣。体目不相从，何以能久？夫合诸侯，国之大事<br /><br />&nbsp;&nbsp;&nbsp;&nbsp;也，於是观存亡之徵焉。故国将有福，其君步言视听，必皆得适顺善，则可以知<br /><br />&nbsp;&nbsp;&nbsp;&nbsp;德矣。视远曰绝其义，足高曰弃其德，言爽曰反其信，听淫曰离其名。夫目以处<br /><br />&nbsp;&nbsp;&nbsp;&nbsp;义，足以践德，口以庇信，耳以听名者矣，故不可不慎也。偏亡者有咎，既亡则<br /><br />&nbsp;&nbsp;&nbsp;&nbsp;国从之。今晋侯无一可焉，吾是以云。夫郄氏，晋之宠人也。是族在晋有三卿五<br /><br />&nbsp;&nbsp;&nbsp;&nbsp;大夫，贵矣，亦可以戒惧矣。今郄伯之语犯，郄叔讦，郄季伐；犯则凌人，讦则<br /><br />&nbsp;&nbsp;&nbsp;&nbsp;诬人，伐则掩人。有是宠也，而益之以三怨，其谁能忍之？齐国武子亦将有祸。<br /><br />&nbsp;&nbsp;&nbsp;&nbsp;齐，乱国也。立於淫乱之朝，而好尽言以暴人过，怨之本也。惟善人能受尽言，<br /><br />&nbsp;&nbsp;&nbsp;&nbsp;今齐既乱，其能善乎？”<br /><br />&nbsp;&nbsp;&nbsp;&nbsp;居二年，晋杀三卿。明年，厉公弑於东门。是岁也，齐人果杀国武子。<br /><br />&nbsp;&nbsp;&nbsp;&nbsp;《诗》曰：“敬之敬之，天惟显思，命不易哉！毋曰高高在上，陟降厥士，<br /><br />&nbsp;&nbsp;&nbsp;&nbsp;日监在兹。维予小子，不聪敬止，日就月将，学有缉熙於光明。佛时仔肩，视我<br /><br />&nbsp;&nbsp;&nbsp;&nbsp;显德行。”故弗顺弗敬，天下不定，忘敬而怠，人必乘之。呜呼！戒之哉！<br /><br />&nbsp;&nbsp;&nbsp;&nbsp;○胎教（杂事）<br /><br />&nbsp;&nbsp;&nbsp;&nbsp;《易》曰：“正其本，而万物理。失之毫，差以千里。”故君子慎始。<br /><br />&nbsp;&nbsp;&nbsp;&nbsp;《春秋》之元，《诗》之关雎，《礼》之《冠》、婚，《易》之《乾》、《坤》，<br /><br />&nbsp;&nbsp;&nbsp;&nbsp;皆慎始敬云尔。<br /><br />&nbsp;&nbsp;&nbsp;&nbsp;素成，谨为子孙婚妻嫁女，必择孝悌世世有行义者。如是，则子孙慈孝，不<br /><br />&nbsp;&nbsp;&nbsp;&nbsp;敢淫暴，党无不善，三族辅之。故凤凰生而有仁义之意，虎狼生而有贪戾之心，<br /><br />&nbsp;&nbsp;&nbsp;&nbsp;两者不等，各以其母。呜呼！戒之哉！无养乳虎，将伤天下。故“素成”，胎教<br /><br />&nbsp;&nbsp;&nbsp;&nbsp;之道，书之玉版，藏之金柜，置之宗庙，以为后世戒。<br /><br />&nbsp;&nbsp;&nbsp;&nbsp;青史氏之《记》曰：“古者胎教之道，王后有身，七月而就蒌室，太师持铜<br /><br />&nbsp;&nbsp;&nbsp;&nbsp;而御户左，太宰持斗而御户右，太卜持蓍龟而御堂下，诸官皆以其职御於门内。<br /><br />&nbsp;&nbsp;&nbsp;&nbsp;比三月者，王后所求声音非礼乐，则太师抚乐而称不习；所求滋味者非正味，则<br /><br />&nbsp;&nbsp;&nbsp;&nbsp;太宰荷斗而不敢煎调，而曰不敢以侍王太子。太子生而立，太师吹铜曰声中某律，<br /><br />&nbsp;&nbsp;&nbsp;&nbsp;太宰曰滋味上某，太卜曰命云某。<br /><br />&nbsp;&nbsp;&nbsp;&nbsp;然后，为王太子悬弧之礼义。东方之弧以梧，梧者，东方之草，春木也；其<br /><br />&nbsp;&nbsp;&nbsp;&nbsp;牲以鸡，鸡者，东方之牲也。南方之弧以柳，柳者，南方之草，夏木也；其牲以<br /><br />&nbsp;&nbsp;&nbsp;&nbsp;狗，狗者，南方之牲也。中央之弧以桑，桑者，中央之木也；其牲以牛，牛者，<br /><br />&nbsp;&nbsp;&nbsp;&nbsp;中央之牲也。西方之弧以棘，棘者，西方之草也，秋木也；其牲以羊，羊者，西<br /><br />&nbsp;&nbsp;&nbsp;&nbsp;方之牲也。北方之弧以枣，枣者，北方之草，冬木也；其牲以彘，彘者，北方之<br /><br />&nbsp;&nbsp;&nbsp;&nbsp;牲也。五弧五分矢，东方射东方，南方射南方，中央射中央，西方射西方，北方<br /><br />&nbsp;&nbsp;&nbsp;&nbsp;射北方，皆三射。其四弧具，其馀各二分矢，悬诸国四通门之左；中央之弧亦具，<br /><br />&nbsp;&nbsp;&nbsp;&nbsp;馀二分矢，悬诸社稷门之左。<br /><br />&nbsp;&nbsp;&nbsp;&nbsp;然后，卜王太子名，上毋取於天，下毋取於土，毋取於名山通谷，毋悖於乡<br /><br />&nbsp;&nbsp;&nbsp;&nbsp;俗。是故君子名难知而易讳也，此所以养隐之道也。<br /><br />&nbsp;&nbsp;&nbsp;&nbsp;正之礼者，王太子无羞臣，领臣之子也，故谓领臣之子也。身朝王者，妻朝<br /><br />&nbsp;&nbsp;&nbsp;&nbsp;后，之子朝王太子，是谓臣之子也。此正礼胎教也。周妃后妊成王於身，立而不<br /><br />&nbsp;&nbsp;&nbsp;&nbsp;跛，坐而不讠差，独处不倨，虽怒不骂，胎教之谓也。成王生，仁者养之，孝者<br /><br />&nbsp;&nbsp;&nbsp;&nbsp;襁之，四贤傍之。成王有知，而选太公为师，周公为傅，前有与计而后有与虑也。<br /><br />&nbsp;&nbsp;&nbsp;&nbsp;是以封於泰山，而禅梁父，朝诸侯，一天下。由此观之，主左右不可不练也。<br /><br />&nbsp;&nbsp;&nbsp;&nbsp;昔禹以夏王，而桀以夏亡；汤以殷王，而纣以殷亡；阖闾以吴战胜无敌，而<br /><br />&nbsp;&nbsp;&nbsp;&nbsp;夫差以之见禽於越；文公以晋伯，而厉公以见杀於匠丽之宫；威王以齐强於天下，<br /><br />&nbsp;&nbsp;&nbsp;&nbsp;而简公以杀於檀台；穆公以秦显名尊号，而二世以劫於望夷之宫。其所以君王同<br /><br />&nbsp;&nbsp;&nbsp;&nbsp;而功迹不等者，所在异也。<br /><br />&nbsp;&nbsp;&nbsp;&nbsp;故成王处襁褓之中朝诸侯，周公用事也。武灵王五十而弑於沙丘，任李兑也。<br /><br />&nbsp;&nbsp;&nbsp;&nbsp;齐桓公得管仲，九合诸侯，一匡天下，称为义主；失管仲，任竖刁，而身死不葬，<br /><br />&nbsp;&nbsp;&nbsp;&nbsp;为天下笑。一人之身荣辱具施焉者，在所任也。故魏有公子无忌而削地复，赵任<br /><br />&nbsp;&nbsp;&nbsp;&nbsp;蔺相如而秦兵不敢出，安陵任周瞻而国独立，楚有申包胥而昭王反复，齐有陈单<br /><br />&nbsp;&nbsp;&nbsp;&nbsp;而襄王得其国。由此观之，无贤佐俊士，能成功立名、安危继绝者，未之有也。<br /><br />&nbsp;&nbsp;&nbsp;&nbsp;是以国不务大而务得民心，佐不务多而务得贤者；得民心而民往之，得贤者而贤<br /><br />&nbsp;&nbsp;&nbsp;&nbsp;者归之。<br /><br />&nbsp;&nbsp;&nbsp;&nbsp;文王请除炮烙之刑而殷民徙，汤去张网者之三面而二垂至，越王不颓旧冢而<br /><br />&nbsp;&nbsp;&nbsp;&nbsp;吴人服，以其所为顺於人也。故同声则处异而相应，意和则未见而相亲，贤者立<br /><br />&nbsp;&nbsp;&nbsp;&nbsp;於本朝，而天下之士相率而趋之。何以知其然也？管仲者，桓公之雠也。鲍叔以<br /><br />&nbsp;&nbsp;&nbsp;&nbsp;为贤於己而进之桓公，七十言说乃听，遂使桓公除仇雠之心，而委之国政焉。桓<br /><br />&nbsp;&nbsp;&nbsp;&nbsp;公垂拱无事而朝诸侯，鲍叔之力也。管仲之所以走桓公而无自危之心者，同声於<br /><br />&nbsp;&nbsp;&nbsp;&nbsp;鲍叔也。<br /><br />&nbsp;&nbsp;&nbsp;&nbsp;卫灵公时，蘧伯玉贤而不用，弥子瑕不肖而任事。史鱿患之，数言蘧伯玉贤，<br /><br />&nbsp;&nbsp;&nbsp;&nbsp;而不听。病且死，谓其子曰：“我即死，治丧於北堂。吾生不能进蘧伯玉而退弥<br /><br />&nbsp;&nbsp;&nbsp;&nbsp;子瑕，是不能正君也。生不能正君者，死不当成礼，死而置尸於北堂，於我足矣。”<br /><br />&nbsp;&nbsp;&nbsp;&nbsp;灵公往吊，问其故，其子以父言闻。灵公戚然易容而寤，曰：“吾失矣！”立召<br /><br />&nbsp;&nbsp;&nbsp;&nbsp;蘧伯玉而进之，召弥子瑕而退之，徙丧於堂，成礼而后去。卫国以治，史鱿之力<br /><br />&nbsp;&nbsp;&nbsp;&nbsp;也。夫生进贤而退不肖，死且未止，又以尸谏，可谓忠不衰矣。<br /><br />&nbsp;&nbsp;&nbsp;&nbsp;纣杀王子比干，而箕子被发而佯狂；陈灵公杀泄冶，而邓元去陈以族徙。自<br /><br />&nbsp;&nbsp;&nbsp;&nbsp;是之后，殷并於周，陈亡於楚，以其杀比干与泄冶，而失箕子与邓元也。燕昭王<br /><br />&nbsp;&nbsp;&nbsp;&nbsp;得郭隗，而邹衍、乐毅自齐、魏至，於是举兵而攻齐，栖闵王於莒。燕度地计众，<br /><br />&nbsp;&nbsp;&nbsp;&nbsp;不与齐均也。然而，所以能信意至於此者，由得士故也。故无常安之国，无宜治<br /><br />&nbsp;&nbsp;&nbsp;&nbsp;之民；得贤者显昌，失贤者危亡。自古及今，未有不然者也。<br /><br />&nbsp;&nbsp;&nbsp;&nbsp;鉴所以照形也，往古所以知今也。未知恶古之所以危亡，不务袭迹於其所以<br /><br />&nbsp;&nbsp;&nbsp;&nbsp;安存，则未有异於却走而求及前人也。太公知之，故国微子后，而封比干之墓。<br /><br />&nbsp;&nbsp;&nbsp;&nbsp;夫圣人之於圣者之死，尚如此其厚也，况当世存者乎？其弗失可知矣。<br /><br />&nbsp;&nbsp;&nbsp;&nbsp;○立后义（杂事）<br /><br />&nbsp;&nbsp;&nbsp;&nbsp;古之圣帝将立世子，则帝自朝服升自阼阶上，西乡於妃。妃抱世子自房出，<br /><br />&nbsp;&nbsp;&nbsp;&nbsp;东乡。太史奉书西上堂，当两阶之间，北面立，曰世子名曰某者参。帝执礼称辞，<br /><br />&nbsp;&nbsp;&nbsp;&nbsp;命世子曰度大祖、大宗与社稷於子者参。其命也，妃曰不敢者再；於三命，曰谨<br /><br />&nbsp;&nbsp;&nbsp;&nbsp;受命。拜而退。太史以告太祝，太祝以告太祖、太宗与社稷。太史出，以告太宰，<br /><br />&nbsp;&nbsp;&nbsp;&nbsp;太宰以告州伯，州伯命藏之州府。凡诸贵已下至於百姓男女，无敢与世子同名者。<br /><br />&nbsp;&nbsp;&nbsp;&nbsp;以此防民，百姓犹有争为君者。<br /><br />&nbsp;&nbsp;&nbsp;&nbsp;夫势明则民定而出於一道，故人皆争为宰相而不奸为世子，非宰相尊而世子<br /><br />&nbsp;&nbsp;&nbsp;&nbsp;卑也，不可以智求，不可以力争也。今以为知子莫如父，故疾死置后者，恣父之<br /><br />&nbsp;&nbsp;&nbsp;&nbsp;所以。比使亲戚不相亲，兄弟不相爱，乱天下之纪，使天下之俗失所尊敬而不让，<br /><br />&nbsp;&nbsp;&nbsp;&nbsp;其道莫经於此。疾死致后复以嫡长子，如此则亲戚相爱也，兄弟不争，此天下之<br /><br />&nbsp;&nbsp;&nbsp;&nbsp;至义也。民之不争，亦惟学王宫国君室也。<br /><br />&nbsp;&nbsp;&nbsp;&nbsp;殷汤放桀，武王弑纣，此天下之所同闻也。为人臣而放其君，为人下而弑其<br /><br />&nbsp;&nbsp;&nbsp;&nbsp;上，天下之至逆也；而所以有天下者，以为天下开利除害，以义继之也。故声名<br /><br />&nbsp;&nbsp;&nbsp;&nbsp;称於天下而传於后世，隐其恶而扬其德美，立其功烈而传之於久远，故天下皆称<br /><br />&nbsp;&nbsp;&nbsp;&nbsp;圣帝至治。其道之下，当天下之散乱，以强凌弱，众暴寡，智治愚，士卒罢弊，<br /><br />&nbsp;&nbsp;&nbsp;&nbsp;死於甲兵，老弱骚动，不得治产业，以天下之无天子也。<br /><br />&nbsp;&nbsp;&nbsp;&nbsp;高皇帝起於布衣而兼有天下，臣万方诸侯，为天下辟，兴利除害，寝天下之<br /><br />&nbsp;&nbsp;&nbsp;&nbsp;兵，天下之至德也。而天下莫能明高皇帝之德美，定功烈而施之於后世也。故天<br /><br />&nbsp;&nbsp;&nbsp;&nbsp;下犹行弊世德与时其功烈风俗也。夫帝王者，莫不相时而立仪，度务而制事，以<br /><br />&nbsp;&nbsp;&nbsp;&nbsp;驯其时也。欲变古易常者，不死必亡。此圣人之所制也。恶民更之，故拘为书，<br /><br />&nbsp;&nbsp;&nbsp;&nbsp;使结之也，所以闻於后世也。</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657418);">加入书签</a><a
                        href="1657417.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657417.html"; var next_page = "index.html"; var index_page = "index.html"; var sortid = "9"; var article_id = "22613"; var chapter_id = "1657418"; var articlename = "新书"; var chaptername = " 卷十"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>