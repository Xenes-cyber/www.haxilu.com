<!DOCTYPE html>
<html>
<head>
<meta charset="gbk" />
<title>新书- 卷七-在线阅读-哈西文学网</title>
<meta name="keywords" content="贾谊，新书， 卷七全文， 卷七在线阅读 哈西文学网" />
<meta name="description" content="哈西文学网提供贾谊的新书  卷七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657414.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657414.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七</h1>
            <div class="link xb">
                <a href="1657413.html">上一页</a>&larr;<a href="index.html">返回列表</a>&rarr;<a
                    href="1657415.html">下一页</a></div>			
            <div id="BookText">&nbsp;&nbsp;&nbsp;&nbsp;○先醒（连语）<br /><br />&nbsp;&nbsp;&nbsp;&nbsp;怀王问於贾君曰：“人之谓知道者先生，何也？”<br /><br />&nbsp;&nbsp;&nbsp;&nbsp;贾君对曰：“此博号也，大者在人主，中者在卿大夫，下者在布衣之士。乃<br /><br />&nbsp;&nbsp;&nbsp;&nbsp;其正名，非为先生也，为先醒也。彼世主不学道理，则嘿然庆兜檬В不知治<br /><br />&nbsp;&nbsp;&nbsp;&nbsp;乱存亡之所由，鳌┤挥套硪病６贤主者学问不倦，好道不厌，惠然独先乃学<br /><br />&nbsp;&nbsp;&nbsp;&nbsp;道理矣。故未治也知所以治，未乱也知所以乱，未安也知所以安，未危也知所以<br /><br />&nbsp;&nbsp;&nbsp;&nbsp;危。故昭然先寤乎所以存亡矣。故曰‘先醒’，辟犹俱醉而独先发也。故世主有<br /><br />&nbsp;&nbsp;&nbsp;&nbsp;先醒者，有后醒者，有不醒者。<br /><br />&nbsp;&nbsp;&nbsp;&nbsp;昔楚庄王即位，自静三年，以讲得失。乃退辟邪而进忠正，能者任事而后在<br /><br />&nbsp;&nbsp;&nbsp;&nbsp;高位，内领国政，辟草而施教，百姓富，民恒一，路不拾遗，国无狱讼。当是时<br /><br />&nbsp;&nbsp;&nbsp;&nbsp;也，周室坏微，天子失制矣，宋、郑无道，欺昧诸侯。庄王围宋伐郑，郑伯肉袒<br /><br />&nbsp;&nbsp;&nbsp;&nbsp;牵羊，奉簪而献国。庄王曰：‘古之伐者，乱则整之，服则舍之，非利之也。’<br /><br />&nbsp;&nbsp;&nbsp;&nbsp;遂弗受。乃与晋人战於两棠，大克晋人，会诸侯於汉阳，申天子之辟禁，而诸侯<br /><br />&nbsp;&nbsp;&nbsp;&nbsp;说服。庄王归，过申侯之邑。申侯进饭，日中而王不食。申侯请罪曰：‘臣斋而<br /><br />&nbsp;&nbsp;&nbsp;&nbsp;具，食甚洁。日中而不饭，臣敢请罪。’庄王喟然叹曰：‘非子之罪也！吾闻之<br /><br />&nbsp;&nbsp;&nbsp;&nbsp;曰：其君贤君也，而又有师者王；其君中君也，而有师者伯；其君下君也，而群<br /><br />&nbsp;&nbsp;&nbsp;&nbsp;臣又莫若者亡。今我下君也，而群臣又莫若不谷，恐亡无日也。吾闻之，世不绝<br /><br />&nbsp;&nbsp;&nbsp;&nbsp;贤。天下有贤，而我独不得，若吾生者，何以食为？’故庄王战服大国，义从诸<br /><br />&nbsp;&nbsp;&nbsp;&nbsp;侯，戚然忧恐，圣智在身而自错不肖，思得贤佐，日中忘饭，可谓明君矣。此之<br /><br />&nbsp;&nbsp;&nbsp;&nbsp;谓‘先寤所以存亡’，此先醒者也。<br /><br />&nbsp;&nbsp;&nbsp;&nbsp;昔宋昭公出亡至於境，喟然叹曰：‘呜呼！吾知所以亡矣！吾被服而立，侍<br /><br />&nbsp;&nbsp;&nbsp;&nbsp;御者数百人，无不曰吾君丽者；吾发政举事，朝臣千人，无不曰吾君圣者。外内<br /><br />&nbsp;&nbsp;&nbsp;&nbsp;不闻吾过，吾是以至此，吾困宜矣。’於是革心易行，衣苴布，食，昼<br /><br />&nbsp;&nbsp;&nbsp;&nbsp;学道而夕讲之。二年，美闻於宋。宋人车徒迎而复位，卒为贤君，谥为昭公。既<br /><br />&nbsp;&nbsp;&nbsp;&nbsp;亡矣，而乃寤所以存，此后醒者也。<br /><br />&nbsp;&nbsp;&nbsp;&nbsp;昔者虢君骄恣自伐，谄谀亲贵，谏臣诘逐，政治w乱，国人不服。晋师伐<br /><br />&nbsp;&nbsp;&nbsp;&nbsp;之，虢人不守，虢君出走，至於泽中。曰：‘吾渴而欲饮。’其御乃进清酒。曰：<br /><br />&nbsp;&nbsp;&nbsp;&nbsp;‘吾饥而欲食。’御进a脯、梁糗。虢君喜，曰：‘何给也？’御曰：‘储之<br /><br />&nbsp;&nbsp;&nbsp;&nbsp;久矣。’曰：‘何故储之？’对曰：‘为君出亡而道饥渴也。’君曰：‘知寡人<br /><br />&nbsp;&nbsp;&nbsp;&nbsp;亡邪？’对曰：‘知之。’曰：‘知之，何以不谏？’对曰：‘君好谄谀而恶至<br /><br />&nbsp;&nbsp;&nbsp;&nbsp;言，臣愿谏，恐先虢亡。’虢君作色而怒。御谢曰：‘臣之言过也。’为间，君<br /><br />&nbsp;&nbsp;&nbsp;&nbsp;曰：‘吾之亡者，诚何也？’其御曰：‘君弗知耶？君之所以亡者，以大贤也。’<br /><br />&nbsp;&nbsp;&nbsp;&nbsp;虢君曰：‘贤，人之所以存也。乃亡，何也？’对曰：‘天下之君皆不肖，夫疾<br /><br />&nbsp;&nbsp;&nbsp;&nbsp;吾君之独贤也，故亡。’虢君喜，据式而笑，曰：‘嗟，贤固若是苦耶！’遂徒<br /><br />&nbsp;&nbsp;&nbsp;&nbsp;行而於山中居，饥倦，枕御膝而卧。御以块自易，逃行而去。君遂饿死，为禽兽<br /><br />&nbsp;&nbsp;&nbsp;&nbsp;食。此已亡矣，犹不寤所以亡，此不醒者也。<br /><br />&nbsp;&nbsp;&nbsp;&nbsp;故先醒者，当时而伯；后醒者，三年而复；不醒者，枕土而死，为虎狼食。<br /><br />&nbsp;&nbsp;&nbsp;&nbsp;呜呼！戒之哉！”<br /><br />&nbsp;&nbsp;&nbsp;&nbsp;○耳w（连语）<br /><br />&nbsp;&nbsp;&nbsp;&nbsp;窃闻之曰：目见正而口言枉则害，阳言吉错之民而凶则败，倍道则死，障光<br /><br />&nbsp;&nbsp;&nbsp;&nbsp;则晦，无神而逆人则天必败其事。<br /><br />&nbsp;&nbsp;&nbsp;&nbsp;故昔者，楚平王有臣曰伍子胥，王杀其父而无罪，奔走而之吴，曰：“父死<br /><br />&nbsp;&nbsp;&nbsp;&nbsp;而不死，则非父之子也；死而非补，则过计也；与吾死而不一明，不若举天地以<br /><br />&nbsp;&nbsp;&nbsp;&nbsp;成名。”於是纡身而否，乃适阖闾，治味以求亲。阖闾甚而安之，说其谋，果其<br /><br />&nbsp;&nbsp;&nbsp;&nbsp;举，反其德，用而任吴国之政也。民保命而不失，岁时熟而不凶，五官公而不私，<br /><br />&nbsp;&nbsp;&nbsp;&nbsp;上下调而无尤，天下服而无御，四境静而无虞。然后，忿心发怒，出凶言，阴必<br /><br />&nbsp;&nbsp;&nbsp;&nbsp;死。提邦以伐楚，五战而五胜，伏尸数十万。城郢之门，执高库之兵，伤五藏之<br /><br />&nbsp;&nbsp;&nbsp;&nbsp;实，毁十龙之钟，挞平王之墓。昭王失国而奔，妻生虏而入吴。故楚平王怀阴贼，<br /><br />&nbsp;&nbsp;&nbsp;&nbsp;杀无罪，殃既至乎此矣。<br /><br />&nbsp;&nbsp;&nbsp;&nbsp;子胥发郁冒忿，辅阖闾而行大虐。还十五年，阖闾没而夫差点即位，乃与越<br /><br />&nbsp;&nbsp;&nbsp;&nbsp;人战江上，栖之会稽。越王之穷至乎吃山草，饮腑水，易子而食。於是，履甓戴<br /><br />&nbsp;&nbsp;&nbsp;&nbsp;璧，号告毋罪，呼皇天，使大夫种行成於吴王。吴王将许，子胥曰：“不可！<br /><br />&nbsp;&nbsp;&nbsp;&nbsp;越国之俗，勤劳而不愠，好乱而无礼，G徼而轻绝，好诅而倍盟。放此类者，鸟<br /><br />&nbsp;&nbsp;&nbsp;&nbsp;兽之侪徒，狐狸之丑类也，生之为患，杀之无咎，请无与成。”大夫种拊心嗥啼，<br /><br />&nbsp;&nbsp;&nbsp;&nbsp;沫泣而言信，割白马而为牲，指九天而为证，请妇人为妾，丈夫为臣，百世名宝<br /><br />&nbsp;&nbsp;&nbsp;&nbsp;因间官为积，孤身为关内诸侯，世为忠臣。吴王不忍，缩师与成，还，谋而伐齐。<br /><br />&nbsp;&nbsp;&nbsp;&nbsp;子胥进争不听，忠言不用。越既得成，称善累德，以求民心。於是，上帝降祸，<br /><br />&nbsp;&nbsp;&nbsp;&nbsp;绝吴命乎直江。君臣乖而不调，置社稷而分裂，容台振而掩败，犬群嗥而入渊，<br /><br />&nbsp;&nbsp;&nbsp;&nbsp;彘衔菹而适奥，燕雀剖而虺蛇生，食菹而蛭口，浴清水而遇虿。伍子胥见<br /><br />&nbsp;&nbsp;&nbsp;&nbsp;事之不可为也，何笼而自投水，目抉而珥东门，身鸱夷而浮江。怀贼行逆，深报<br /><br />&nbsp;&nbsp;&nbsp;&nbsp;而殃不辜，祸至乎身矣！越於是果逆谋负约，袭邦v夫差，兼吴而拊。事济功成，<br /><br />&nbsp;&nbsp;&nbsp;&nbsp;范蠡负石而蹈五湖，大夫种{折系}领谢室，渠如处车裂回泉。自此之后，句践不<br /><br />&nbsp;&nbsp;&nbsp;&nbsp;乐，忧悲荐至，内崩而死。<br /><br />&nbsp;&nbsp;&nbsp;&nbsp;故天之诛伐，不可为广虚幽间，攸远无人；虽重袭石中而居，其必知之乎！<br /><br />&nbsp;&nbsp;&nbsp;&nbsp;若诛伐顺理而当辜，杀三军而无咎；诛杀不当辜，杀一匹夫，其罪闻皇天。故曰：<br /><br />&nbsp;&nbsp;&nbsp;&nbsp;天之处高，其听卑，其牧芒，其视察。故凡自行，不可不谨慎也。<br /><br />&nbsp;&nbsp;&nbsp;&nbsp;○谕诚（连语）<br /><br />&nbsp;&nbsp;&nbsp;&nbsp;汤见设网者四面张，祝曰：“自天下者，自地出者，自四方至者，皆罗我网。”<br /><br />&nbsp;&nbsp;&nbsp;&nbsp;汤曰：“嘻！尽之矣。非桀其孰能如此？”令去三面，舍一面，而教之祝曰：<br /><br />&nbsp;&nbsp;&nbsp;&nbsp;“蛛蝥作网，今之人修绪。欲左者左，欲右者右，欲高者高，欲下者下。吾请受<br /><br />&nbsp;&nbsp;&nbsp;&nbsp;其犯命者。”士民闻之，曰：“汤之德及于禽兽矣，而况我乎！”於是，下亲其<br /><br />&nbsp;&nbsp;&nbsp;&nbsp;上。<br /><br />&nbsp;&nbsp;&nbsp;&nbsp;楚昭王当房而立，愀然有寒色，曰：“寡人朝饥馑时，酒二<酉旦>，重裘而<br /><br />&nbsp;&nbsp;&nbsp;&nbsp;立，犹忄然有寒气，将奈我元元之百姓何？”是日也，出府之裘以衣寒者，出<br /><br />&nbsp;&nbsp;&nbsp;&nbsp;仓之粟以赈饥者。居二年，阖闾袭郢，昭王奔隋。诸当房之赐者，请还，致死於<br /><br />&nbsp;&nbsp;&nbsp;&nbsp;寇。阖闾一夕而十徙卧，不能赖楚，曳师而去。昭王乃复，当房之德也。<br /><br />&nbsp;&nbsp;&nbsp;&nbsp;昔楚昭王与吴人战。楚军败，昭王走，屦决背而行失之，行三十步，复旋取<br /><br />&nbsp;&nbsp;&nbsp;&nbsp;屦。及至於隋，左右问曰：“王何曾惜一p屦乎？”昭王曰：“楚国虽贫，岂爱<br /><br />&nbsp;&nbsp;&nbsp;&nbsp;一p哉？思与偕反也。”自是之后，楚国之俗无相弃者。<br /><br />&nbsp;&nbsp;&nbsp;&nbsp;文王昼卧，梦人登城而呼己曰：“我东北陬之枯骨也，速以王礼葬我。”文<br /><br />&nbsp;&nbsp;&nbsp;&nbsp;王曰：“诺！”觉，召吏视之，信有焉。文王曰：“速以人君礼葬之。”吏曰：<br /><br />&nbsp;&nbsp;&nbsp;&nbsp;“此无主矣，请以五大夫。”文王曰：“吾梦中己许之矣，奈何其倍之也！”士<br /><br />&nbsp;&nbsp;&nbsp;&nbsp;民闻之，曰：“我君不以梦之故而倍枯骨，况於生人乎？”於是，下信其上。<br /><br />&nbsp;&nbsp;&nbsp;&nbsp;豫让事中行之君，智伯灭中行氏，豫让徙事智伯。及赵襄子破智伯，豫让剂<br /><br />&nbsp;&nbsp;&nbsp;&nbsp;面而变容，吞炭而为哑，乞其妻所而妻弗识。乃伏刺襄子，五起而弗中。襄子患<br /><br />&nbsp;&nbsp;&nbsp;&nbsp;之，食不甘味，一夕而五易卧，见不全身。人谓豫让曰：“子不死中行而反事其<br /><br />&nbsp;&nbsp;&nbsp;&nbsp;雠，何无可耻之甚也？今必碎身靡躯以为智伯，何其与前异也？”豫让曰：“我<br /><br />&nbsp;&nbsp;&nbsp;&nbsp;事中行之君，与帷而衣之，与关而枕之。夫众人畜我，我故众人事之。及智伯分<br /><br />&nbsp;&nbsp;&nbsp;&nbsp;吾以服衣，馅吾以鼎实，举袂而为礼。是以国士遇我，我故国士报之。”故曰：<br /><br />&nbsp;&nbsp;&nbsp;&nbsp;“士为知己者死，女为悦己者容”，非冗言也，故在主而已。<br /><br />&nbsp;&nbsp;&nbsp;&nbsp;○退让（连语）<br /><br />&nbsp;&nbsp;&nbsp;&nbsp;梁大夫宋就者，为边县令，与楚邻界。梁之边亭与楚之边亭皆种瓜，各有数。<br /><br />&nbsp;&nbsp;&nbsp;&nbsp;梁之边亭劬力而数灌，其瓜美；楚窳而希灌，其瓜恶。楚令固以梁瓜之美，怒其<br /><br />&nbsp;&nbsp;&nbsp;&nbsp;亭瓜之恶也。楚亭恶梁瓜之贤己，因夜往，窃搔梁亭之瓜，皆有死焦者矣。梁亭<br /><br />&nbsp;&nbsp;&nbsp;&nbsp;觉之，因请其尉，亦欲窃往，报搔楚亭之瓜。尉以请，宋就曰：“恶！是何言也！<br /><br />&nbsp;&nbsp;&nbsp;&nbsp;是讲怨分祸之道也。恶！何称之甚也！若我教子，必诲莫令人往，窃为楚亭夜善<br /><br />&nbsp;&nbsp;&nbsp;&nbsp;灌其瓜，令勿知也。”於是，梁亭乃每夜往，窃灌楚亭之瓜。楚亭旦而行瓜，则<br /><br />&nbsp;&nbsp;&nbsp;&nbsp;此已灌矣，瓜日以美，楚亭怪而察之，则乃梁亭也。楚令闻之大悦，具以闻。楚<br /><br />&nbsp;&nbsp;&nbsp;&nbsp;王闻之，恕然丑以志自且病８胬粼唬骸拔⑸瓜，得无他罪乎？”说梁之阴让<br /><br />&nbsp;&nbsp;&nbsp;&nbsp;也，乃谢以重币，而请交於梁王。楚王时则称说梁王以为信，故梁、楚之O由宋<br /><br />&nbsp;&nbsp;&nbsp;&nbsp;就始。语曰：“转败而为功，因祸而为福。”老子曰：“报怨以德。”此之谓乎？<br /><br />&nbsp;&nbsp;&nbsp;&nbsp;夫人既不善，胡足效哉？<br /><br />&nbsp;&nbsp;&nbsp;&nbsp;翟王使使至楚，楚王欲夸之，故飨客於章华之台上。上者三休，而乃至其上。<br /><br />&nbsp;&nbsp;&nbsp;&nbsp;楚王曰：“翟国亦有此台乎？”使者曰：“否。翟，窭国也，恶见此台也？翟王<br /><br />&nbsp;&nbsp;&nbsp;&nbsp;之自为室也，堂高三尺，壤陛三t，茆茨弗翦，采椽弗刮。且翟王犹以作之者大<br /><br />&nbsp;&nbsp;&nbsp;&nbsp;苦，居之者大佚。翟国恶见此台也！”楚王愧。<br /><br />&nbsp;&nbsp;&nbsp;&nbsp;○君道（连语）<br /><br />&nbsp;&nbsp;&nbsp;&nbsp;纣作梏数千，睨诸侯之不谄己者，杖而梏之。文王桎梏於h里，七年而后得<br /><br />&nbsp;&nbsp;&nbsp;&nbsp;免。及武王克殷，既定，令殷之民投撤桎梏而流之於河。民输梏者以手撤之，弗<br /><br />&nbsp;&nbsp;&nbsp;&nbsp;敢坠也；跪之入水，弗敢投也。曰：“昔者，文王鬻常拥此。”故爱思文王，犹<br /><br />&nbsp;&nbsp;&nbsp;&nbsp;敬其梏，况於其法教乎！<br /><br />&nbsp;&nbsp;&nbsp;&nbsp;《诗》曰：“济济多士，文王以宁。”言辅翼贤正，则身必已安也。又曰：<br /><br />&nbsp;&nbsp;&nbsp;&nbsp;“弗识弗知，顺帝之则。”言士民说其德义，则效而象之也。文王志之所在，意<br /><br />&nbsp;&nbsp;&nbsp;&nbsp;之所欲，百姓不爱其死，不惮其劳，从之如集。《诗》曰：“经始灵台”，“庶<br /><br />&nbsp;&nbsp;&nbsp;&nbsp;民攻之，不日成之。经始勿亟，庶民子来。”文王有志为台，令近规之，民闻之<br /><br />&nbsp;&nbsp;&nbsp;&nbsp;者，裹粮而至，问业而作之，日日以众。故弗趋而疾，弗期而成。命其台曰“灵<br /><br />&nbsp;&nbsp;&nbsp;&nbsp;台”，命其囿曰“灵囿”，谓其沼曰“灵沼”，爱敬之至也。《诗》曰：“王在<br /><br />&nbsp;&nbsp;&nbsp;&nbsp;灵囿，~鹿攸伏。~鹿濯濯，白鸟々。王在灵沼，于仞鱼跃。”文王之泽，<br /><br />&nbsp;&nbsp;&nbsp;&nbsp;下被禽兽，洽於鱼鳖，咸若攸乐，而况士民乎！<br /><br />&nbsp;&nbsp;&nbsp;&nbsp;《诗》曰：“恺悌君子，民之父母。”言圣王之德也。《易》曰：“鸣鹤在<br /><br />&nbsp;&nbsp;&nbsp;&nbsp;阴，其子和之。”言士民之报也。《书》曰：“大道，其去身不远，人皆有<br /><br />&nbsp;&nbsp;&nbsp;&nbsp;之，舜独以之。”夫射而不中者，不求之鹄，而反修之於己。君国子民者，反求<br /><br />&nbsp;&nbsp;&nbsp;&nbsp;之己，而君道备矣。</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657414);">加入书签</a><a
                        href="1657413.html">上一页</a>&larr;<a href="index.html">返回列表</a>&rarr;<a
                            href="1657415.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657413.html"; var next_page = "1657415.html"; var index_page = "index.html"; var sortid = "9"; var article_id = "22613"; var chapter_id = "1657414"; var articlename = "新书"; var chaptername = " 卷七"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>