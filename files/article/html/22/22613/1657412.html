<!DOCTYPE html>
<html>
<head>
<meta charset="gbk" />
<title>新书- 卷五-在线阅读-哈西文学网</title>
<meta name="keywords" content="贾谊，新书， 卷五全文， 卷五在线阅读 哈西文学网" />
<meta name="description" content="哈西文学网提供贾谊的新书  卷五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657412.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657412.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五</h1>
            <div class="link xb">
                <a href="1657411.html">上一页</a>&larr;<a href="index.html">返回列表</a>&rarr;<a
                    href="1657413.html">下一页</a></div>			
            <div id="BookText">&nbsp;&nbsp;&nbsp;&nbsp;○傅职（连语）<br /><br />&nbsp;&nbsp;&nbsp;&nbsp;或称《春秋》，而为之耸善而仰恶，以革劝其心。教之《礼》，使知上下之<br /><br />&nbsp;&nbsp;&nbsp;&nbsp;则宜。或称《诗》，而为之广道显德，以驯明其志。教之《乐》，以疏其秽，而<br /><br />&nbsp;&nbsp;&nbsp;&nbsp;填其浮气。教之语，使明於上世而知先王之务明德於民也。教之故志，使知废兴<br /><br />&nbsp;&nbsp;&nbsp;&nbsp;者，而戒惧焉。教之任术，使能纪万官之职任，而知治化之仪。教之训典，使知<br /><br />&nbsp;&nbsp;&nbsp;&nbsp;族类疏戚，而隐比训焉。此所谓学太子以圣人之德者也。<br /><br />&nbsp;&nbsp;&nbsp;&nbsp;或明惠施以道之忠，明长复以道之信，明度量以道之义，明等级以道之礼，<br /><br />&nbsp;&nbsp;&nbsp;&nbsp;明恭俭以道之孝，明敬戒以道之事，明慈爱以道之仁，明亻闲雅以道之文，明除<br /><br />&nbsp;&nbsp;&nbsp;&nbsp;害以道之武，明精直以道之伐，明正德以道之赏，明斋肃以道之敬，此所谓教太<br /><br />&nbsp;&nbsp;&nbsp;&nbsp;子也。<br /><br />&nbsp;&nbsp;&nbsp;&nbsp;左右前后，莫非贤人以辅相之，i威仪以先后之，摄体貌以左右之，制义<br /><br />&nbsp;&nbsp;&nbsp;&nbsp;行以宣翼之，章恭敬以监行之，勤劳以劝之，孝顺以内之，敦笃以固之，忠信以<br /><br />&nbsp;&nbsp;&nbsp;&nbsp;发之，德言以扬之。此所谓顺者也。此傅人之道也，非贤者不能行。<br /><br />&nbsp;&nbsp;&nbsp;&nbsp;天子不谕於先圣人之德，不知君国畜民之道，不见礼义之正，不察应事之理，<br /><br />&nbsp;&nbsp;&nbsp;&nbsp;不博古人之典传，不亻闲於威仪之数，《诗》、《书》、《礼》、《乐》无经，<br /><br />&nbsp;&nbsp;&nbsp;&nbsp;天子学业之不法：凡此其属，太师之任也。古者齐太公职之。<br /><br />&nbsp;&nbsp;&nbsp;&nbsp;天子不恩於亲戚，不惠於庶民，无礼於大臣，不忠於刑狱，无经於百官，不<br /><br />&nbsp;&nbsp;&nbsp;&nbsp;哀於丧，不敬於祭，不直於戎事，不信於诸侯，不诚於赏罚，不厚於德，不强於<br /><br />&nbsp;&nbsp;&nbsp;&nbsp;行，赐予侈於左右近臣，吝授於疏远卑贱，不能惩忿忘欲，大行、大礼、大义、<br /><br />&nbsp;&nbsp;&nbsp;&nbsp;大道，不从太师之教：凡此其属，太傅之任也。古者鲁周公职之。<br /><br />&nbsp;&nbsp;&nbsp;&nbsp;天子处位不端，受业不敬，教诲讽诵《诗》、《书》、《礼》、《乐》之不<br /><br />&nbsp;&nbsp;&nbsp;&nbsp;经、不法、不古，言语不序，音声不中律，将学趋让，进退即席不以礼，登降揖<br /><br />&nbsp;&nbsp;&nbsp;&nbsp;让无容，视瞻、俯仰、周旋无节，咳唾数顾，趋行不得，色不比顺，隐琴肆瑟：<br /><br />&nbsp;&nbsp;&nbsp;&nbsp;凡此其属，太保之任也。古者燕召公职之。<br /><br />&nbsp;&nbsp;&nbsp;&nbsp;天子燕业反其学，左右之习诡其师；答远方诸侯、遇贵大人，不知大雅之辞；<br /><br />&nbsp;&nbsp;&nbsp;&nbsp;答左右近臣，不知已诺之适；亻闲问小诵之不博不习：凡此其属，少师之任也。<br /><br />&nbsp;&nbsp;&nbsp;&nbsp;古者史佚职之。<br /><br />&nbsp;&nbsp;&nbsp;&nbsp;天子居处，出入不以礼，衣服冠带不以制，御器在侧不以度，杂彩从美不以<br /><br />&nbsp;&nbsp;&nbsp;&nbsp;彰德，忿怒说喜不以义，赋与噍让不以节，小行、小礼、小义、小道，不从少师<br /><br />&nbsp;&nbsp;&nbsp;&nbsp;之教：凡此其属，少傅之任也。<br /><br />&nbsp;&nbsp;&nbsp;&nbsp;天子居处燕私，安而易，乐而湛，夜漏屏人而数，饮酒而醉，食肉而饱，饱<br /><br />&nbsp;&nbsp;&nbsp;&nbsp;而强食，饥而馁，暑而，寒而懦，寝而莫宥，坐而莫侍，行而莫先莫后；帝自<br /><br />&nbsp;&nbsp;&nbsp;&nbsp;为开户，自取玩好，自执器皿，亟顾还面，而器御之不举不臧，折毁丧伤：凡此<br /><br />&nbsp;&nbsp;&nbsp;&nbsp;其属，少保之任也。<br /><br />&nbsp;&nbsp;&nbsp;&nbsp;干戚戈羽之舞，管a琴瑟之会，号呼歌谣声音不中律，燕乐《雅》《讼》逆<br /><br />&nbsp;&nbsp;&nbsp;&nbsp;乐序：凡此其属，诏工之任也。<br /><br />&nbsp;&nbsp;&nbsp;&nbsp;不知日月之不时节，不知先王之讳与国之大忌，不知风雨雷电之眚：凡此其<br /><br />&nbsp;&nbsp;&nbsp;&nbsp;属，太史之任也。<br /><br />&nbsp;&nbsp;&nbsp;&nbsp;○保傅（连语）<br /><br />&nbsp;&nbsp;&nbsp;&nbsp;殷为天子三十馀世而周受之，周为天子三十馀世而秦受之，秦为天子二世而<br /><br />&nbsp;&nbsp;&nbsp;&nbsp;亡。人性非甚相远也，何殷、周之君有道而长也，而秦无道之暴也？其故可知也。<br /><br />&nbsp;&nbsp;&nbsp;&nbsp;古之王者，太子初生固举以礼，使士负之，有司斋肃端冕，见之南郊，见於<br /><br />&nbsp;&nbsp;&nbsp;&nbsp;天也。过阙则下，过庙则趋，孝子之道也。故自为赤子而教固以行矣。昔者周成<br /><br />&nbsp;&nbsp;&nbsp;&nbsp;王幼在襁褓之中，召公为太保，周公为太傅，太公为太师。保，保其身体；傅，<br /><br />&nbsp;&nbsp;&nbsp;&nbsp;傅之德义；师，道之教训：三公之职也。於是为置三少，皆上大夫也，曰少保、<br /><br />&nbsp;&nbsp;&nbsp;&nbsp;少傅、少师，是与太子燕者也。故咳<口是>，三公、三少固明孝仁礼义，以道习之，<br /><br />&nbsp;&nbsp;&nbsp;&nbsp;逐去邪人，不使见恶行。於是皆选天下之端士、教悌博闻有道术者，以卫翼之，<br /><br />&nbsp;&nbsp;&nbsp;&nbsp;使与太子居处出入。故太子初生而见正事，闻正言，行正道，左右前后皆正人也。<br /><br />&nbsp;&nbsp;&nbsp;&nbsp;习与正人居之，不能无正也，犹生长於楚，不能不楚言也；故择其所嗜，必先受<br /><br />&nbsp;&nbsp;&nbsp;&nbsp;业，乃得尝之；择其所乐，必先有习，乃得为之。孔子曰：“少成若天性，习贯<br /><br />&nbsp;&nbsp;&nbsp;&nbsp;如自然。”是殷、周之所以长有道也。<br /><br />&nbsp;&nbsp;&nbsp;&nbsp;及太子少长，知好色，则入於学。学者，所学之官也。《学礼》曰：“帝入<br /><br />&nbsp;&nbsp;&nbsp;&nbsp;东学，上亲而贵仁，则亲疏有序而恩相及。；帝入南学，上齿而贵信，则长幼有<br /><br />&nbsp;&nbsp;&nbsp;&nbsp;差而民不诬矣。帝入西学，上贤而贵德，则贤智在位而功不遗矣。帝入北学，上<br /><br />&nbsp;&nbsp;&nbsp;&nbsp;贵而尊爵，则贵贱有等而下不逾矣。帝入太学，承师问道，退习而考於太傅，太<br /><br />&nbsp;&nbsp;&nbsp;&nbsp;傅罚其不则而匡其不及，则德智长而理道得矣。此五学者既成於上则百姓黎民化<br /><br />&nbsp;&nbsp;&nbsp;&nbsp;辑於下矣。”学成治就，是殷、周所以长有道也。<br /><br />&nbsp;&nbsp;&nbsp;&nbsp;及太子既冠成人，免於保傅之严，则有司直之史，有彻膳之宰。太子有过，<br /><br />&nbsp;&nbsp;&nbsp;&nbsp;史必书之，史之义，不得书过则死。过书而宰收其膳，宰之义，不得收膳即死。<br /><br />&nbsp;&nbsp;&nbsp;&nbsp;於是有进善之旌，有诽谤之木，有敢谏之鼓，瞽史诵诗，工诵箴谏，大夫进谋，<br /><br />&nbsp;&nbsp;&nbsp;&nbsp;士傅民语。习与智长，故切而不愧；化与心成，故中道若性。是殷、周之所以长<br /><br />&nbsp;&nbsp;&nbsp;&nbsp;有道也。<br /><br />&nbsp;&nbsp;&nbsp;&nbsp;三代之礼：天子春朝朝日，秋幕夕月，所以明有敬也；春秋入学，坐国老，<br /><br />&nbsp;&nbsp;&nbsp;&nbsp;执酱而亲馈之，所以明有孝也；行以鸾和，步中《采荠》，趋中《肆夏》，所以<br /><br />&nbsp;&nbsp;&nbsp;&nbsp;明有度也；其於禽兽也，见其生不忍其死，闻其声不尝其肉，故远庖厨，所以长<br /><br />&nbsp;&nbsp;&nbsp;&nbsp;恩，且明有仁也。食以礼，收以乐。失度，则史书之，工诵之，三公进而读之，<br /><br />&nbsp;&nbsp;&nbsp;&nbsp;宰夫减其膳，是天子不得为非也。<br /><br />&nbsp;&nbsp;&nbsp;&nbsp;《明堂之位》曰：“笃仁而好学，多闻而道顺。天子疑则问，应而不穷者谓<br /><br />&nbsp;&nbsp;&nbsp;&nbsp;之道。道者，道天子以道者也，常立於前，是周公也。诚立而敦断，辅善而相义<br /><br />&nbsp;&nbsp;&nbsp;&nbsp;者谓之辅。辅者，辅天子之意者也，常立於左，是太公也。洁廉而切直，匡过而<br /><br />&nbsp;&nbsp;&nbsp;&nbsp;谏邪者谓之拂。拂者，拂天子之过者也，常立於右，是召公也。博闻强记，捷给<br /><br />&nbsp;&nbsp;&nbsp;&nbsp;而善对者谓之承。承者，承天子之遗忘者也，常立於后，是史佚也。”故成王中<br /><br />&nbsp;&nbsp;&nbsp;&nbsp;立听朝，则四圣维之，是以虑无失计而举无过事。殷、周之所以长久者，其辅翼<br /><br />&nbsp;&nbsp;&nbsp;&nbsp;灭子有此具也。<br /><br />&nbsp;&nbsp;&nbsp;&nbsp;及秦而不然：其俗固非贵辞让也，所上者告讦也；固非贵礼义也，所上者刑<br /><br />&nbsp;&nbsp;&nbsp;&nbsp;罚也。使赵高傅胡亥而教之狱，所习者非斩劓人，则夷人之三族也。故今日即位，<br /><br />&nbsp;&nbsp;&nbsp;&nbsp;明日射人，忠谏者谓之诽谤，深为之计者谓之妖言，其视杀人若艾草菅然。岂胡<br /><br />&nbsp;&nbsp;&nbsp;&nbsp;亥之性恶哉？其所以集道之者非理故也。<br /><br />&nbsp;&nbsp;&nbsp;&nbsp;鄙谚曰：“不习为吏，而视已事。”又曰：“前车覆而后车戒。”夫殷、周<br /><br />&nbsp;&nbsp;&nbsp;&nbsp;之所以长久者，其已事可知也，然而不能从，是不法圣智也。秦之亟绝者，其轨<br /><br />&nbsp;&nbsp;&nbsp;&nbsp;迹可见也，然而不避，是后车又覆也。夫存亡之反，治乱之机，其要在是矣。天<br /><br />&nbsp;&nbsp;&nbsp;&nbsp;下之命，县於太子；太子之善，在於蚤谕教与选左右。心未滥而先谕教，则化易<br /><br />&nbsp;&nbsp;&nbsp;&nbsp;成也；夫开於道术，知义理之指，则教之功也。若其服习积贯，则左右而已矣。<br /><br />&nbsp;&nbsp;&nbsp;&nbsp;夫胡越之人，生而同声，嗜欲不异，及其长而成俗也，累数译而不能相通，行有<br /><br />&nbsp;&nbsp;&nbsp;&nbsp;虽死而不相为者，则教习然也。臣故曰：“选左右、蚤谕教最急。”夫教得而左<br /><br />&nbsp;&nbsp;&nbsp;&nbsp;右正，则太子正矣，太子正而天下定矣。《书》曰：“一人有庆，兆民赖之。”<br /><br />&nbsp;&nbsp;&nbsp;&nbsp;此时务也。<br /><br />&nbsp;&nbsp;&nbsp;&nbsp;○连语（连语）<br /><br />&nbsp;&nbsp;&nbsp;&nbsp;纣，天子之后也，有天下而宜然。苟背道弃义，释敬慎而行骄肆，则天下之<br /><br />&nbsp;&nbsp;&nbsp;&nbsp;人，其离之若崩，其背之也不约而若期。夫为人主者，诚奈何而不慎哉？纣将与<br /><br />&nbsp;&nbsp;&nbsp;&nbsp;武王战，纣陈其卒，左臆右臆，鼓之不进，皆还其刃，顾以乡纣也。纣走还於寝<br /><br />&nbsp;&nbsp;&nbsp;&nbsp;庙之上，身斗而死，左右弗肯助也。纣之官卫舆纣之躯，弃之玉门之外。民观之<br /><br />&nbsp;&nbsp;&nbsp;&nbsp;者皆进蹴之，蹈其腹，蹶其肾，践其肺，履其肝。周武王乃使人帷而守之，民之<br /><br />&nbsp;&nbsp;&nbsp;&nbsp;观者搴帷而入，提石之者犹未肯止。可悲也！夫执为民主，直与民为仇，殃忿若<br /><br />&nbsp;&nbsp;&nbsp;&nbsp;此！夫民尚践盘其躯，而况有其民政教乎！羞甚！臣窃闻之曰：“善不可谓小而<br /><br />&nbsp;&nbsp;&nbsp;&nbsp;无益，不善不可谓小而无伤。”夫牛之为胎也，细若鼷鼠。纣损天下，自象箸始。<br /><br />&nbsp;&nbsp;&nbsp;&nbsp;故小恶大恶一类也，过败虽小，皆纣之罪也。周谚曰：“前车覆而后车戒。”今<br /><br />&nbsp;&nbsp;&nbsp;&nbsp;前车已覆矣，而后车不知戒，不可不察也。<br /><br />&nbsp;&nbsp;&nbsp;&nbsp;梁尝有疑狱，群臣半以为当罪，半以为不当，虽梁王亦疑。梁王曰：“陶之<br /><br />&nbsp;&nbsp;&nbsp;&nbsp;朱叟，以布衣而富侔国，是必有奇智。”乃召朱公而问之曰：“梁有疑狱，吏半<br /><br />&nbsp;&nbsp;&nbsp;&nbsp;以为当罪，半以为不当，虽寡人亦疑焉，为吾决是奈何？”朱公曰：“臣鄙人也，<br /><br />&nbsp;&nbsp;&nbsp;&nbsp;不知当狱。然臣家有二白璧，其色相如也，其径相如也，其泽相如也。然其价也，<br /><br />&nbsp;&nbsp;&nbsp;&nbsp;一者千金，一者五百金。”王曰：“径与色、泽皆相如也，一者千金，一者五百<br /><br />&nbsp;&nbsp;&nbsp;&nbsp;金，何也？”朱公曰：“侧而视之，其一者厚倍之，是以千金。”王曰：“善。”<br /><br />&nbsp;&nbsp;&nbsp;&nbsp;故狱疑则从去，赏疑则从予，梁国说。以臣谊窃观之，墙薄咫亟坏，缯薄咫亟裂，<br /><br />&nbsp;&nbsp;&nbsp;&nbsp;器薄咫亟毁，酒薄咫亟酸。夫薄而可以旷日持久者，殆未有也。故有国畜民施政<br /><br />&nbsp;&nbsp;&nbsp;&nbsp;教者，臣窃以为厚之而可耳。<br /><br />&nbsp;&nbsp;&nbsp;&nbsp;抑臣又窃闻之曰：有上主者，有中主者，有下主者。上主者，可引而上，不<br /><br />&nbsp;&nbsp;&nbsp;&nbsp;可引而下；下主者，可以引而下，不可引而上；中主者，可引而上，可引而下。<br /><br />&nbsp;&nbsp;&nbsp;&nbsp;故上主者，尧、舜是也。夏禹、契、后稷与之为善则行，鲧、O兜欲引而为恶则<br /><br />&nbsp;&nbsp;&nbsp;&nbsp;诛。故可与为善，而不可与为恶。下主者，桀、纣是也，虽侈、恶来进与为恶则<br /><br />&nbsp;&nbsp;&nbsp;&nbsp;行，比干、龙逢欲引而为善则诛。故可与为恶，而不可与为善。所谓中主者，齐<br /><br />&nbsp;&nbsp;&nbsp;&nbsp;桓公是也。得管仲、隰朋则九合诸侯，任竖貂、易牙则饿死胡宫，虫流而不得葬。<br /><br />&nbsp;&nbsp;&nbsp;&nbsp;故材性乃上主也，贤人必合，而不肖人必离，国家必治，无可忧者也。若材性下<br /><br />&nbsp;&nbsp;&nbsp;&nbsp;主也，邪人必合，贤正必远，坐而须亡耳，又不可胜忧矣。故其可忧者，唯中主<br /><br />&nbsp;&nbsp;&nbsp;&nbsp;尔，又似练丝，染之蓝则青，染之缁则黑，得善佐则存，无善佐则亡，此其不可<br /><br />&nbsp;&nbsp;&nbsp;&nbsp;不忧者耳。《诗》云：“MM朴，薪之┲；济济辟王，左右趋之。”此<br /><br />&nbsp;&nbsp;&nbsp;&nbsp;言左右日以善趋也，故臣窃以为练左右急也。<br /><br />&nbsp;&nbsp;&nbsp;&nbsp;○辅佐（连语）<br /><br />&nbsp;&nbsp;&nbsp;&nbsp;大相上承大义而启治道，总百官之要，以调天下之宜；正身行，广教化，修<br /><br />&nbsp;&nbsp;&nbsp;&nbsp;礼乐，以美风俗；兼领而和一之，以合治安。故天下失宜，国家不治，则大相之<br /><br />&nbsp;&nbsp;&nbsp;&nbsp;任也。上执政职。<br /><br />&nbsp;&nbsp;&nbsp;&nbsp;大拂秉义立诚，以翼上志；直议正辞，以持上行；批天下之患，匡诸侯之过。<br /><br />&nbsp;&nbsp;&nbsp;&nbsp;令或郁而不通，臣或X而不义，大拂之任也。中执政职。<br /><br />&nbsp;&nbsp;&nbsp;&nbsp;大辅闻善则以献，知善则以献，明号令，正法则，颁度量，论贤良，次官职，<br /><br />&nbsp;&nbsp;&nbsp;&nbsp;以时巡循，使百吏敬率其业。故经义不衷，贤不肖失序，大辅之任也。下执事职。<br /><br />&nbsp;&nbsp;&nbsp;&nbsp;道行典知变化，以为规是非，明利害，掌仆及舆马之度，羽旄旌旗之制，步<br /><br />&nbsp;&nbsp;&nbsp;&nbsp;骤徐疾之节，春夏秋冬马之伦色；居车之容，登降之礼，见规宜论，见过则之间。<br /><br />&nbsp;&nbsp;&nbsp;&nbsp;故职不率义，则道行之任也。<br /><br />&nbsp;&nbsp;&nbsp;&nbsp;调讯典博闻，以掌驷乘，领时从，比贤能，天子出则为车右，坐立则为位，<br /><br />&nbsp;&nbsp;&nbsp;&nbsp;承圣帝之德，畜民之道，礼义之正，应事之理，则职以箴；刑狱之衷，赏罚之诚，<br /><br />&nbsp;&nbsp;&nbsp;&nbsp;已诺之信，百官之经，丧祭之共，戎事之诫，身行之强，则职以谂；遇大臣之敬，<br /><br />&nbsp;&nbsp;&nbsp;&nbsp;遇小臣之惠，坐立之端，言默之序，音声之适，揖让之容，俯仰之节，立事之色，<br /><br />&nbsp;&nbsp;&nbsp;&nbsp;则职以证；出入不从礼，衣服不从制，御器不以度，迎送非其章，忿说忘其义，<br /><br />&nbsp;&nbsp;&nbsp;&nbsp;取予失其节，安易而乐湛，则职以谏。故善不彻，过不闻，侍从不谏，则调讯之<br /><br />&nbsp;&nbsp;&nbsp;&nbsp;任也。<br /><br />&nbsp;&nbsp;&nbsp;&nbsp;典方典容仪，以掌诸侯、远方之君，N之班爵、列位、轨伍之约，朝觐、<br /><br />&nbsp;&nbsp;&nbsp;&nbsp;宗遇、会同、享聘、贡职之数；辨其民人之众寡，政之治乱。率德道顺、僻淫犯<br /><br />&nbsp;&nbsp;&nbsp;&nbsp;禁之差第；天子巡狩，则先循於其方。故或有功德而弗举，或有淫僻犯禁而不知，<br /><br />&nbsp;&nbsp;&nbsp;&nbsp;典方之任也。<br /><br />&nbsp;&nbsp;&nbsp;&nbsp;奉常典天，以掌宗庙社稷之祀，天神地祗人鬼，凡山川四望国之诸祭，吉凶<br /><br />&nbsp;&nbsp;&nbsp;&nbsp;妖祥占相之事；序礼乐丧纪，国之礼仪，毕居其宜，以识宗室；观民风俗，审诗<br /><br />&nbsp;&nbsp;&nbsp;&nbsp;商，修宪命，禁邪言，息淫声；於四时之交，有事於南郊，以报祈天明。故历天<br /><br />&nbsp;&nbsp;&nbsp;&nbsp;事不得，事鬼神不序，经礼仪人伦不正，奉常之任也。<br /><br />&nbsp;&nbsp;&nbsp;&nbsp;祧师典春，以掌国之众庶、四民之序，以礼义伦理教训人民。方春三月，缓<br /><br />&nbsp;&nbsp;&nbsp;&nbsp;施生遂，动作百物，是时有事於皇考祖考□□□□□□。<br /><br />&nbsp;&nbsp;&nbsp;&nbsp;○问孝<br /><br />&nbsp;&nbsp;&nbsp;&nbsp;原阙</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657412);">加入书签</a><a
                        href="1657411.html">上一页</a>&larr;<a href="index.html">返回列表</a>&rarr;<a
                            href="1657413.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657411.html"; var next_page = "1657413.html"; var index_page = "index.html"; var sortid = "9"; var article_id = "22613"; var chapter_id = "1657412"; var articlename = "新书"; var chaptername = " 卷五"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>