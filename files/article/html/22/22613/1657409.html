<!DOCTYPE html>
<html>
<head>
<meta charset="gbk" />
<title>新书- 卷二-在线阅读-哈西文学网</title>
<meta name="keywords" content="贾谊，新书， 卷二全文， 卷二在线阅读 哈西文学网" />
<meta name="description" content="哈西文学网提供贾谊的新书  卷二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657409.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657409.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二</h1>
            <div class="link xb">
                <a href="1657408.html">上一页</a>&larr;<a href="index.html">返回列表</a>&rarr;<a
                    href="1657410.html">下一页</a></div>			
            <div id="BookText">&nbsp;&nbsp;&nbsp;&nbsp;○权重<br /><br />&nbsp;&nbsp;&nbsp;&nbsp;诸侯势足以专制，力足以行逆，虽令冠处女，勿谓无敢；势不足以专制，力<br /><br />&nbsp;&nbsp;&nbsp;&nbsp;不足以行逆，虽生夏育，有仇雠之怨，犹之无伤也。然天下当今恬然者，遇诸侯<br /><br />&nbsp;&nbsp;&nbsp;&nbsp;之俱少也。后不至数岁，诸侯皆冠，陛下且见之矣。岂不苦哉！力当能为而不为，<br /><br />&nbsp;&nbsp;&nbsp;&nbsp;畜乱宿祸，高拱而不忧，其纷也宜也，甚可谓不知且不仁。<br /><br />&nbsp;&nbsp;&nbsp;&nbsp;夫秦自逆日夜深惟，苦心竭力，危在存亡，以除六国之忧。今陛下力制天下，<br /><br />&nbsp;&nbsp;&nbsp;&nbsp;颐指而如意，而故称六国之祸，难以言知矣。苟身常无患，但为祸未在所制也。<br /><br />&nbsp;&nbsp;&nbsp;&nbsp;乱媒日长，孰视而不定，万年之后，传之老母弱子，使曹、勃不宁制，可谓仁乎！<br /><br />&nbsp;&nbsp;&nbsp;&nbsp;○五美（事势）<br /><br />&nbsp;&nbsp;&nbsp;&nbsp;海内之势，如身之使臂，臂之使指，莫不从制。诸侯之君敢自杀不敢反，志<br /><br />&nbsp;&nbsp;&nbsp;&nbsp;知必菹醢耳。不敢有异心，辐凑并进而归命天子。天下无可以徼幸之权，无起祸<br /><br />&nbsp;&nbsp;&nbsp;&nbsp;召乱之业，虽在细民，且知其安，故天下咸知陛下之明。<br /><br />&nbsp;&nbsp;&nbsp;&nbsp;割地定制，齐为若干国，赵、楚为若干国，制既各有理矣。於是齐悼惠王之<br /><br />&nbsp;&nbsp;&nbsp;&nbsp;子孙王之，分地尽而止，赵幽王、楚元王之子孙，亦各以次受其祖之分地，燕、<br /><br />&nbsp;&nbsp;&nbsp;&nbsp;吴、淮南佗国皆然。其分地众而子孙少者，建以为国，空而置之，须其子孙生者，<br /><br />&nbsp;&nbsp;&nbsp;&nbsp;举使君之。诸侯之地其削颇入汉者，为徙其侯国及封其子孙於彼也，所以数偿之。<br /><br />&nbsp;&nbsp;&nbsp;&nbsp;故一寸之地，一人之众天子无所利焉，诚以定治而已，故天下咸知陛下之廉。<br /><br />&nbsp;&nbsp;&nbsp;&nbsp;经制一定，宗室子孙虑不王。制定之后，下无倍背之心，上无诛代之志，上<br /><br />&nbsp;&nbsp;&nbsp;&nbsp;下欢亲，诸侯顺附，故天下咸知陛下之仁。<br /><br />&nbsp;&nbsp;&nbsp;&nbsp;地制一定，则帝道还明，而臣心还正；法立而不犯，令行而不逆；贯高、利<br /><br />&nbsp;&nbsp;&nbsp;&nbsp;几之谋不生，栈奇、启章之计不萌，细民乡善，大臣致顺，上使然也，故天下咸<br /><br />&nbsp;&nbsp;&nbsp;&nbsp;知陛下之义。<br /><br />&nbsp;&nbsp;&nbsp;&nbsp;地制一定，卧赤子天下之上而安，植遗腹，朝委裘，而天下不乱，社稷长安，<br /><br />&nbsp;&nbsp;&nbsp;&nbsp;宗庙久尊，传之后世，不知其所穷。故当时大治，后世诵圣。<br /><br />&nbsp;&nbsp;&nbsp;&nbsp;一动而五美附，陛下谁惮而久不为此？<br /><br />&nbsp;&nbsp;&nbsp;&nbsp;○制不定<br /><br />&nbsp;&nbsp;&nbsp;&nbsp;炎帝者，黄帝同父母弟也，各有天下之半。黄帝行道，而炎帝不听，故战涿<br /><br />&nbsp;&nbsp;&nbsp;&nbsp;鹿之野，血流漂杵。夫地制不得，自黄帝而以困。<br /><br />&nbsp;&nbsp;&nbsp;&nbsp;以高皇帝之明圣威武也，既抚天下，即天子之位，而大臣为逆者，乃几十发。<br /><br />&nbsp;&nbsp;&nbsp;&nbsp;以帝之势，身劳於兵间，纷然几无下者数矣。淮阴侯、韩王信、陈g、彭越、黥<br /><br />&nbsp;&nbsp;&nbsp;&nbsp;布及卢绾皆功臣也，所尝爱信也，所爱化而为雠，所信反而为寇，可不怪也？地<br /><br />&nbsp;&nbsp;&nbsp;&nbsp;理蚤定，岂有此变！<br /><br />&nbsp;&nbsp;&nbsp;&nbsp;陛下即位以来，济北一反，淮南为逆，今吴有见告，皆其薄者也。莫大诸侯<br /><br />&nbsp;&nbsp;&nbsp;&nbsp;澹然而未有故者，天下非有固定之术也，特赖其尚幼，伦猥之数也。且异姓负强<br /><br />&nbsp;&nbsp;&nbsp;&nbsp;而动者，汉已幸而胜之矣，又不易其所以然。同姓袭是迹而处，骨肉相动，又既<br /><br />&nbsp;&nbsp;&nbsp;&nbsp;有征矣，其势尽又复然。殃祸之变，未知所移，长此安穷！明帝尚不能以安，后<br /><br />&nbsp;&nbsp;&nbsp;&nbsp;世奈何？<br /><br />&nbsp;&nbsp;&nbsp;&nbsp;屠牛坦一朝解十二牛，而芒刃不顿者，所排击，所剥割，皆象理也。然至髋<br /><br />&nbsp;&nbsp;&nbsp;&nbsp;髀之所，非斤则斧矣。仁义恩厚者，此人主之芒刃也；权势法制，此人主之斤斧<br /><br />&nbsp;&nbsp;&nbsp;&nbsp;也。势已定，权已足矣，乃以仁义恩厚因而泽之，故德布而天下有慕志。今诸侯<br /><br />&nbsp;&nbsp;&nbsp;&nbsp;王皆众髋髀也，释斤斧之制，而欲婴以芒刃，臣以为刃不折则缺耳。胡不用之淮<br /><br />&nbsp;&nbsp;&nbsp;&nbsp;南、济北？势不可也。<br /><br />&nbsp;&nbsp;&nbsp;&nbsp;○审微（事势）<br /><br />&nbsp;&nbsp;&nbsp;&nbsp;善不可谓小而无益，不善不可谓小而无伤。非以小善为一足以利天下，小不<br /><br />&nbsp;&nbsp;&nbsp;&nbsp;善为一足以乱国家也。当夫轻始而傲微，则其流而令於大乱，是故子民者谨焉。<br /><br />&nbsp;&nbsp;&nbsp;&nbsp;彼人也，登高则望，临深则窥。人之性非窥且望也，势使然也。夫事有逐奸，<br /><br />&nbsp;&nbsp;&nbsp;&nbsp;势有召祸。老聃曰：“为之於未有，治之於未乱。”管仲曰：“备患於未形。”<br /><br />&nbsp;&nbsp;&nbsp;&nbsp;上也。语曰：‘焰焰弗灭，炎炎奈何；萌芽不伐，且折斧柯。’智禁於微，次也。<br /><br />&nbsp;&nbsp;&nbsp;&nbsp;事之适乱，如地形之惑人也：机渐而往，俄而东西易面，人不自知也。故墨子见<br /><br />&nbsp;&nbsp;&nbsp;&nbsp;衢路而哭之，悲一跬而缪千里也。<br /><br />&nbsp;&nbsp;&nbsp;&nbsp;昔者，卫侯朝於周，周行人问其名，曰：“卫侯辟强。”周行人还之，曰：<br /><br />&nbsp;&nbsp;&nbsp;&nbsp;“启强、辟强，天子之号也，诸侯弗得用。”卫侯更其名曰“<火为>”，然后受之。<br /><br />&nbsp;&nbsp;&nbsp;&nbsp;故善守上下之陛者，虽空名弗使逾焉。<br /><br />&nbsp;&nbsp;&nbsp;&nbsp;古者周礼：天子葬用隧，诸侯县下。周襄王出逃伯斗，晋文公率师诛贼，定<br /><br />&nbsp;&nbsp;&nbsp;&nbsp;周国之乱，复襄王之位。於是襄王赏以南阳之地，文公辞南阳，请即死得以隧下。<br /><br />&nbsp;&nbsp;&nbsp;&nbsp;襄王弗听，曰：“周国虽微，未之或代也。天子用隧，伯父用隧，是二天子也。<br /><br />&nbsp;&nbsp;&nbsp;&nbsp;以地为少，馀请益之。”文公乃退。<br /><br />&nbsp;&nbsp;&nbsp;&nbsp;礼：天子之乐宫县，诸侯之乐轩县，大夫直县，士有琴瑟。叔孙于奚者，卫<br /><br />&nbsp;&nbsp;&nbsp;&nbsp;之大夫也；曲县者，卫君之乐体也；繁缨者，君之驾饰也。齐人攻卫，叔孙于奚<br /><br />&nbsp;&nbsp;&nbsp;&nbsp;率师逆之，大败齐师。卫於是赏以温叔孙于奚辞温，而请曲县、繁缨以朝，卫君<br /><br />&nbsp;&nbsp;&nbsp;&nbsp;许之。孔子闻之，曰：“惜乎！不如多与之邑。夫乐者，所以载国；国者，所以<br /><br />&nbsp;&nbsp;&nbsp;&nbsp;载君。彼乐亡而礼从之，礼亡而政从之，政亡而国从之，国亡而君从之。惜乎！<br /><br />&nbsp;&nbsp;&nbsp;&nbsp;不如多与之邑。”<br /><br />&nbsp;&nbsp;&nbsp;&nbsp;宓子治父。於是齐人攻鲁，道父。始，父老请曰：“麦已熟矣，今迫齐<br /><br />&nbsp;&nbsp;&nbsp;&nbsp;寇，民人出自艾傅郭者归，可以益食，且不资寇。”三请，宓子弗听。俄而，麦<br /><br />&nbsp;&nbsp;&nbsp;&nbsp;毕还乎齐寇。季孙闻之，怒，使人让宓子曰：“岂不可哀哉！民乎，寒耕熟耘，<br /><br />&nbsp;&nbsp;&nbsp;&nbsp;曾弗得食也。弗知犹可，闻或以告，而夫子弗听。”宓子蹴然曰：：“今年无麦，<br /><br />&nbsp;&nbsp;&nbsp;&nbsp;明年可树。令不耕者得获，是乐有寇也。且一岁之麦，於鲁不加强，丧之不加弱。<br /><br />&nbsp;&nbsp;&nbsp;&nbsp;令民有自取之心，其创必数年不息。”季孙闻之，惭曰：“使穴可入，吾岂忍见<br /><br />&nbsp;&nbsp;&nbsp;&nbsp;宓子哉！”<br /><br />&nbsp;&nbsp;&nbsp;&nbsp;故明者之感奸由也蚤，其除乱谋也远，故邪不前达。<br /><br />&nbsp;&nbsp;&nbsp;&nbsp;○阶级（事势）<br /><br />&nbsp;&nbsp;&nbsp;&nbsp;人主之尊，辟无异堂。阶陛九级者，堂高大几六尺矣。若堂无陛级者，堂高<br /><br />&nbsp;&nbsp;&nbsp;&nbsp;治不过尺矣。天子如堂，群臣如陛，众庶如地，此其辟也。故陛五级上，廉远地<br /><br />&nbsp;&nbsp;&nbsp;&nbsp;则高高，陛亡级，廉近地则堂卑。高者难攀，卑者易陵，理势然也。故古者圣王<br /><br />&nbsp;&nbsp;&nbsp;&nbsp;制为列等，内有公卿、大夫、士，外有公、侯、伯、子、男，然后有官师、小吏，<br /><br />&nbsp;&nbsp;&nbsp;&nbsp;施及庶人，等级分明，而天子加焉，故其尊不可及也。<br /><br />&nbsp;&nbsp;&nbsp;&nbsp;鄙谚曰：“欲投鼠而忌其器。”此善喻也。鼠近於器，尚惮而弗投，恐伤器<br /><br />&nbsp;&nbsp;&nbsp;&nbsp;也，况乎贵大臣之近於主上乎！廉耻礼节，以治君子，故有赐死而无戮辱。是以<br /><br />&nbsp;&nbsp;&nbsp;&nbsp;系、缚、榜、笞、髡、刖、黥、劓之罪，不及士大夫，以其离主上不远也。礼，<br /><br />&nbsp;&nbsp;&nbsp;&nbsp;不敢齿君之路马，蹴其刍者有罪，见君之几杖则起，遭君之乘舆则下，入正门则<br /><br />&nbsp;&nbsp;&nbsp;&nbsp;趋；君之宠臣虽或有过，刑戮不加其身，尊君之势也。此则所以为主上豫远不敬<br /><br />&nbsp;&nbsp;&nbsp;&nbsp;也，所以体貌群臣而厉其节也。今自王侯、三公之贵，皆天子之所改容而礼也。<br /><br />&nbsp;&nbsp;&nbsp;&nbsp;古天子之所谓伯父、伯舅也，今与众庶、徒隶同黥、劓、髡、刖、笞、亍⑵<br /><br />&nbsp;&nbsp;&nbsp;&nbsp;市之法，然则堂下不亡陛乎？被戮辱者不太迫乎？廉耻不行也，大臣无乃握重权，<br /><br />&nbsp;&nbsp;&nbsp;&nbsp;大官而有徒隶无耻之心乎？夫望夷之事，二世见当以重法者，投鼠而不忌器之习<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;臣闻之曰：“履虽鲜弗以加枕，冠虽弊弗以苴履。”夫尝以在贵宠之位，天<br /><br />&nbsp;&nbsp;&nbsp;&nbsp;子改容而尝体貌之矣，吏民尝俯伏以敬畏之矣。今而有过，令废之可也，退之可<br /><br />&nbsp;&nbsp;&nbsp;&nbsp;也，赐之死可也；若夫束缚之，系绁之，输之司空，编之徒官，司寇、牢正、徒<br /><br />&nbsp;&nbsp;&nbsp;&nbsp;长、小吏骂詈而榜笞之，殆非所以令众庶之见也。夫卑贱者习知尊贵者之事，一<br /><br />&nbsp;&nbsp;&nbsp;&nbsp;旦吾亦乃可以加也，非所以习天下也，非尊尊贵贵之化也。夫天子之所尝宠，众<br /><br />&nbsp;&nbsp;&nbsp;&nbsp;庶之所尝宠，死而死尔，贱人安宜得此而顿辱之哉！<br /><br />&nbsp;&nbsp;&nbsp;&nbsp;豫让事中行之君，智伯伐中行，灭之。豫让移事智伯。及赵灭智伯，豫让衅<br /><br />&nbsp;&nbsp;&nbsp;&nbsp;面变容，吸炭变声，必报襄子。五起而弗中，襄子一夕而五易卧。人问豫让，让<br /><br />&nbsp;&nbsp;&nbsp;&nbsp;曰：“中行众人畜我，我故众人事之；智伯国士遇我，故为之国士用。”故此一<br /><br />&nbsp;&nbsp;&nbsp;&nbsp;豫让也，反君事雠，行若狗彘，已而折节致忠，行出乎烈士，人主使然也。故人<br /><br />&nbsp;&nbsp;&nbsp;&nbsp;主遇其大臣如遇犬马，彼将犬马自如也；如遇官徒，彼将官徒自为也。顽顿无耻，<br /><br />&nbsp;&nbsp;&nbsp;&nbsp;G苟无节，廉耻不立，且不自好，则苟若而可，见利则逝，见便则夺。主上<br /><br />&nbsp;&nbsp;&nbsp;&nbsp;有败，则困而推之矣；主上有患，则吾苟免而已，立而观之耳；有便吾身者，则<br /><br />&nbsp;&nbsp;&nbsp;&nbsp;欺卖而利之耳。人主将何便於此？群下至众而主至少也，所托财器职业者率於群<br /><br />&nbsp;&nbsp;&nbsp;&nbsp;下也。但无耻，但苟安，则主罢病。<br /><br />&nbsp;&nbsp;&nbsp;&nbsp;故古者，礼不及庶人，刑不至君子，所以厉宠臣之节也。古者大臣有坐不廉<br /><br />&nbsp;&nbsp;&nbsp;&nbsp;而废者，不谓曰不廉，曰“簋不饰”；坐秽污姑妇姊姨母，男女无别者，不谓<br /><br />&nbsp;&nbsp;&nbsp;&nbsp;污秽，曰“帷簿不修”；坐罢软不胜任者，不谓罢软，曰：“下官不职”。故贵<br /><br />&nbsp;&nbsp;&nbsp;&nbsp;大臣定有其罪矣，犹未斥然至以呼之也，尚迁就而为之讳也。故其在大谴大诃域<br /><br />&nbsp;&nbsp;&nbsp;&nbsp;者，闻谴诃则白冠佑В盘水加剑，造清室而请其罪尔，上弗使执缚系引而行也。<br /><br />&nbsp;&nbsp;&nbsp;&nbsp;其中罪者，闻命而自驰，上不使人颈X而加也。其有大罪者，闻令则北面再拜，<br /><br />&nbsp;&nbsp;&nbsp;&nbsp;跪而自裁，上不使人垡侄刑也，曰：“子大夫自有过耳，吾遇子有礼矣。”遇<br /><br />&nbsp;&nbsp;&nbsp;&nbsp;之有礼，故群臣自喜；厉以廉耻，故人务节行。上设廉耻礼义以遇其臣，而君臣<br /><br />&nbsp;&nbsp;&nbsp;&nbsp;不以节行而报其上者，即非人类也。<br /><br />&nbsp;&nbsp;&nbsp;&nbsp;故化成俗定，则为人臣者，主尔忘身，国丑忘家，公丑忘私，利不苟就，<br /><br />&nbsp;&nbsp;&nbsp;&nbsp;害不苟去，唯义所在，主上之化也。故父兄之臣，诚死宗庙；法度之臣，诚死社<br /><br />&nbsp;&nbsp;&nbsp;&nbsp;稷；辅翼之臣，诚死君上；守卫捍敌之臣，诚死城郭封境。故曰“圣人有金城”<br /><br />&nbsp;&nbsp;&nbsp;&nbsp;者，比物比志也。彼且为我死，故吾得与之俱生；彼且为我亡，故吾德与之俱存；<br /><br />&nbsp;&nbsp;&nbsp;&nbsp;夫将为我危，故吾得与之皆安。顾行而忘利，守节而服义，故可以托不御之权，<br /><br />&nbsp;&nbsp;&nbsp;&nbsp;可以托五尺之孤。此厉廉耻、行礼义之所致也，主上何丧焉？此之不为，而顾彼<br /><br />&nbsp;&nbsp;&nbsp;&nbsp;之行，故曰可为长大息者也。</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657409);">加入书签</a><a
                        href="1657408.html">上一页</a>&larr;<a href="index.html">返回列表</a>&rarr;<a
                            href="1657410.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657408.html"; var next_page = "1657410.html"; var index_page = "index.html"; var sortid = "9"; var article_id = "22613"; var chapter_id = "1657409"; var articlename = "新书"; var chaptername = " 卷二"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>