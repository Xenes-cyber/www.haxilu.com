<!DOCTYPE html>
<html>
<head>
<meta charset="gbk" />
<title>新书- 卷三-在线阅读-哈西文学网</title>
<meta name="keywords" content="贾谊，新书， 卷三全文， 卷三在线阅读 哈西文学网" />
<meta name="description" content="哈西文学网提供贾谊的新书  卷三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657410.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657410.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三</h1>
            <div class="link xb">
                <a href="1657409.html">上一页</a>&larr;<a href="index.html">返回列表</a>&rarr;<a
                    href="1657411.html">下一页</a></div>			
            <div id="BookText">&nbsp;&nbsp;&nbsp;&nbsp;○俗激（事势）<br /><br />&nbsp;&nbsp;&nbsp;&nbsp;大臣之俗，特以牍书不报，小期会不答耳，以为大故，以为大故不可矣。天<br /><br />&nbsp;&nbsp;&nbsp;&nbsp;下之大指，举之而激。俗流失，世坏败矣，因恬弗不知怪，大故也。加刀笔之吏，<br /><br />&nbsp;&nbsp;&nbsp;&nbsp;务在筐箱，而不知大体，陛下又弗自忧，故如哉！<br /><br />&nbsp;&nbsp;&nbsp;&nbsp;夫邪俗日长，民相然席於无廉丑，行义非循也。岂且为人子背其父，为人臣<br /><br />&nbsp;&nbsp;&nbsp;&nbsp;因忠於主哉？岂为人弟欺其兄，为人下因信其上哉？陛下虽有权柄事业，将何寄<br /><br />&nbsp;&nbsp;&nbsp;&nbsp;之？管子曰：“四维：一曰礼，二曰义，三曰廉，四曰丑。”“四维不张，国乃<br /><br />&nbsp;&nbsp;&nbsp;&nbsp;灭亡。”云使管子愚无识人也则可，使管子而少知治体，则是岂不可为寒心？今<br /><br />&nbsp;&nbsp;&nbsp;&nbsp;世以侈靡相竞，而上无制度，弃礼义、损廉丑，日甚，可谓月异而岁不同矣。逐<br /><br />&nbsp;&nbsp;&nbsp;&nbsp;利乎不耳，虑念非顾行也。今其甚者，刭父矣，贼大母矣，踝妪矣，刺兄矣。盗<br /><br />&nbsp;&nbsp;&nbsp;&nbsp;者虑探柱下之金，掇寝户之帘，搴两庙之器，白昼大都之中剽吏而夺之金，矫伪<br /><br />&nbsp;&nbsp;&nbsp;&nbsp;者出十几拾万石粟，赋六百馀万钱，乘传而行郡诸侯，此靡无行义之尤至者已。<br /><br />&nbsp;&nbsp;&nbsp;&nbsp;其馀猖蹶而趋之者，乃豕羊驱而往。是类管子谓“四维不张”者也与！窃为陛下<br /><br />&nbsp;&nbsp;&nbsp;&nbsp;惜之。<br /><br />&nbsp;&nbsp;&nbsp;&nbsp;以臣之意吏，虑不动於耳目，以为是特适然耳。夫移风易俗，使天下移心而<br /><br />&nbsp;&nbsp;&nbsp;&nbsp;向道，类非俗吏之所能为也。陛下又不自忧，窃为陛下惜之。夫立君臣，等上下，<br /><br />&nbsp;&nbsp;&nbsp;&nbsp;使父子有礼，六亲有纪，此非天之所设也。夫人之所设，弗为特此植则僵，不循<br /><br />&nbsp;&nbsp;&nbsp;&nbsp;则坏。秦灭四维不张，故君臣乖而相攘，上下乱c而无差，父子六亲殃J而失其<br /><br />&nbsp;&nbsp;&nbsp;&nbsp;宜，奸人并起，万民离畔，凡十三岁而社稷为墟。今而四维犹未备也，故奸人冀<br /><br />&nbsp;&nbsp;&nbsp;&nbsp;幸，而众下疑惑矣！岂如今定经制，今主主臣臣，上下有差，父子六亲各得其宜，<br /><br />&nbsp;&nbsp;&nbsp;&nbsp;奸人无所冀幸，群众信上而不疑惑哉！此业一定，世世常安而后有所持循矣。若<br /><br />&nbsp;&nbsp;&nbsp;&nbsp;夫经制不定，是犹渡江河无维楫，中流而遇风波也，船必覆败矣。悲夫！备不豫<br /><br />&nbsp;&nbsp;&nbsp;&nbsp;具之也，可不察乎？<br /><br />&nbsp;&nbsp;&nbsp;&nbsp;○时变（事势）<br /><br />&nbsp;&nbsp;&nbsp;&nbsp;秦国失理，天下大败。众R寡，知欺愚，勇劫惧，壮凌衰；攻击奋者为贤，<br /><br />&nbsp;&nbsp;&nbsp;&nbsp;贵人善突盗者为折，诸侯设诌而相饬，设诈而相绍者为知。天下乱至矣！是以大<br /><br />&nbsp;&nbsp;&nbsp;&nbsp;贤起之，威振海内，德从天下。曩之为秦者，今转而为汉矣。<br /><br />&nbsp;&nbsp;&nbsp;&nbsp;今者何如，进取之时去矣，并兼之势过矣。胡以孝弟循顺为？善书而为吏耳。<br /><br />&nbsp;&nbsp;&nbsp;&nbsp;胡以行义节为？家富而出官耳。骄耻偏而为祭尊，黥劓者攘臂而为政。行虽狗彘<br /><br />&nbsp;&nbsp;&nbsp;&nbsp;也，苟家富财足，隐机盱视而为天子耳。唯告罪昆弟，欺突伯父，逆於父母乎，<br /><br />&nbsp;&nbsp;&nbsp;&nbsp;然钱财多也，衣服修也，我何妨为世之基公。唯爱季母，妻公之接女乎，车马严<br /><br />&nbsp;&nbsp;&nbsp;&nbsp;也，走犬良也。矫诬而家美，盗贼而财多，何伤？欲交，吾择贵宠者而交之；欲<br /><br />&nbsp;&nbsp;&nbsp;&nbsp;势，择吏权者而使之。取妇嫁子，非有权势，吾不与婚姻；非有贵戚，不与兄弟；<br /><br />&nbsp;&nbsp;&nbsp;&nbsp;非富大家，不与出人。因何也？今俗侈靡以出伦u等相骄，以富过其事相竞。<br /><br />&nbsp;&nbsp;&nbsp;&nbsp;今世贵空爵而贱良，俗靡而尊奸；富民不为奸而贫为里侮也，廉吏释官而归为邑<br /><br />&nbsp;&nbsp;&nbsp;&nbsp;笑；居官敢行奸而富为贤吏，家处者犯法为利为材士。故兄劝其弟，父劝其子，<br /><br />&nbsp;&nbsp;&nbsp;&nbsp;则俗之邪至於此矣！<br /><br />&nbsp;&nbsp;&nbsp;&nbsp;商君违礼义，弃伦理，并心於进取，行之二岁，秦俗日败。秦人有子，家富<br /><br />&nbsp;&nbsp;&nbsp;&nbsp;子壮则出分，家贫子壮则出赘。假父iI杖_，耳虑有德色矣；母取瓢碗箕帚，<br /><br />&nbsp;&nbsp;&nbsp;&nbsp;虑立谇语。抱哺其子，与公并踞；妇姑不相说，则反唇而睨。其慈子嗜利而轻简<br /><br />&nbsp;&nbsp;&nbsp;&nbsp;父母也，虑非有伦理也，其不同禽兽仅焉耳。然犹并心而赴时者，曰功成而败义<br /><br />&nbsp;&nbsp;&nbsp;&nbsp;耳。蹶六国，兼天下，求得矣，然不知反廉耻之节、仁义之厚，信并兼之法，遂<br /><br />&nbsp;&nbsp;&nbsp;&nbsp;进取之业，凡十三岁而社稷为墟。不知守成之数、得失之亡术也，悲夫！<br /><br />&nbsp;&nbsp;&nbsp;&nbsp;○瑰玮（事势）<br /><br />&nbsp;&nbsp;&nbsp;&nbsp;天下有瑰政於此：予民而民愈贫，衣民而民愈寒，使民乐而民愈苦，使民知<br /><br />&nbsp;&nbsp;&nbsp;&nbsp;而民愈不知避县网，甚可瑰也！今有玮术於此：夺民而民益富也，不衣民而民益<br /><br />&nbsp;&nbsp;&nbsp;&nbsp;暖，苦民而民益乐，使民愚而民愈不罗县网。陛下无意少听其数乎？<br /><br />&nbsp;&nbsp;&nbsp;&nbsp;夫雕文刻镂周用之物繁多，纤微苦窳之器日变而起，民弃完坚而务雕镂纤巧<br /><br />&nbsp;&nbsp;&nbsp;&nbsp;以相竞高。作之宜一日，今十日不轻能成。用一岁，今半岁而弊。作之费日挟功，<br /><br />&nbsp;&nbsp;&nbsp;&nbsp;用之易弊，不耕而多食农人之食，是天下之所以困贫而不足也。故以末予民，民<br /><br />&nbsp;&nbsp;&nbsp;&nbsp;大贫；以本予民，民大富。<br /><br />&nbsp;&nbsp;&nbsp;&nbsp;黼黻文绣纂组害女工。且夫百人作之，不能衣一人，方且万里不轻能具天下<br /><br />&nbsp;&nbsp;&nbsp;&nbsp;之力，势安得不寒？世之俗侈相耀，人慕其所不如，悚迫於俗，愿其所未至，以<br /><br />&nbsp;&nbsp;&nbsp;&nbsp;相竞高，而上非有制度也。今虽刑馀鬻妾下贱，衣服得过诸侯，拟天子，是使天<br /><br />&nbsp;&nbsp;&nbsp;&nbsp;下公得冒主而夫人务侈也。冒主务侈，则天下寒而衣服不足矣。故以文绣衣民而<br /><br />&nbsp;&nbsp;&nbsp;&nbsp;民愈寒；以褫民，民必暖而有馀布帛之饶矣。<br /><br />&nbsp;&nbsp;&nbsp;&nbsp;夫奇巧末技、商贩游食之民，形佚乐而心县愆，志苟得而行淫侈，则用不足<br /><br />&nbsp;&nbsp;&nbsp;&nbsp;而蓄积少矣。即遇凶旱，必先困穷迫身，则苦饥甚焉。今驱民而归之农，皆著於<br /><br />&nbsp;&nbsp;&nbsp;&nbsp;本，则天下各食於力。末技、游食之民转而缘南亩，则民安性劝业而无县愆之心，<br /><br />&nbsp;&nbsp;&nbsp;&nbsp;无苟得之志，行恭俭蓄积而人乐其所矣。故曰“苦民而民益乐”也。<br /><br />&nbsp;&nbsp;&nbsp;&nbsp;世淫侈矣，饰知巧以相诈利者为知士，敢犯法禁、昧大奸者为识理，故邪人<br /><br />&nbsp;&nbsp;&nbsp;&nbsp;务而日形，奸诈繁而不可止，罪人积下众多而无时已。君臣相冒，上下无辨，此<br /><br />&nbsp;&nbsp;&nbsp;&nbsp;生於无制度也。今去淫侈之俗，行节俭之术，使车舆有度，衣服器械各有制数。<br /><br />&nbsp;&nbsp;&nbsp;&nbsp;制数已定，故君臣绝尤，而上下分明矣。擅遏则让，上c者诛，故淫侈不得生，<br /><br />&nbsp;&nbsp;&nbsp;&nbsp;知巧诈谋无为起，奸邪盗贼自为止，则民离罪远矣。知巧诈谋不起，所谓“愚”。<br /><br />&nbsp;&nbsp;&nbsp;&nbsp;故曰“使民愚而民愈不罗县网”。<br /><br />&nbsp;&nbsp;&nbsp;&nbsp;此四者，使君臣相冒，上下无别，天下困贫，奸诈盗贼并起，罪人蓄箦无已<br /><br />&nbsp;&nbsp;&nbsp;&nbsp;者也，故不可不急速救也。<br /><br />&nbsp;&nbsp;&nbsp;&nbsp;○孽产子（事势）<br /><br />&nbsp;&nbsp;&nbsp;&nbsp;民卖产子，得为之绣衣、编丝履、偏诸缘，入之闲中，是古者天子后之服也，<br /><br />&nbsp;&nbsp;&nbsp;&nbsp;后之所以庙而不以燕也，而众庶得以衣孽妾。白e之表，薄纨之里，f以偏诸，<br /><br />&nbsp;&nbsp;&nbsp;&nbsp;美者黼绣，是古者天子之服也，今贵富人大贾者丧资，若兄弟召客者得以被墙。<br /><br />&nbsp;&nbsp;&nbsp;&nbsp;古者以天下奉一帝一后而节适，今贵富人大贾屋壁得为帝服，贾妇优倡下贱同产<br /><br />&nbsp;&nbsp;&nbsp;&nbsp;子得为后饰，然而天下不屈者，殆未有也。且主帝之身自衣皂绨，而靡贾侈贵，<br /><br />&nbsp;&nbsp;&nbsp;&nbsp;墙得被绣，帝以衣其贱，后以缘其领，孽妾以缘其履：此臣之所谓w也。<br /><br />&nbsp;&nbsp;&nbsp;&nbsp;且试观事理，夫百人作之，不能衣一人也，欲天下之无寒，胡可得也？一人<br /><br />&nbsp;&nbsp;&nbsp;&nbsp;耕之，十人聚而食之，欲天下之无饥，胡可得也？饥寒切於民之肌肤，欲其无为<br /><br />&nbsp;&nbsp;&nbsp;&nbsp;奸邪盗贼，不可得也。国已素屈矣，奸邪盗贼特须时尔，岁适不为，如云而起耳。<br /><br />&nbsp;&nbsp;&nbsp;&nbsp;若夫不为见室满胡可胜抚也？夫T此而有安上者，殆未有也。<br /><br />&nbsp;&nbsp;&nbsp;&nbsp;今也平居，则无茈施，不敬而素宽，有故必困。然而献计者类曰“无动为大”<br /><br />&nbsp;&nbsp;&nbsp;&nbsp;耳。夫“无动”而可以振天下之败者，何等也？曰：为大夫治，可也；若为大乱，<br /><br />&nbsp;&nbsp;&nbsp;&nbsp;岂若其小？悲夫！俗至不敬也，至无等也，至冒其上也，进计者，犹曰“无为”，<br /><br />&nbsp;&nbsp;&nbsp;&nbsp;可为长大息者此也。<br /><br />&nbsp;&nbsp;&nbsp;&nbsp;○铜布<br /><br />&nbsp;&nbsp;&nbsp;&nbsp;铜布於下，为天下灾，何以言之？铜布於下，则民铸钱者，大抵必杂以铅铁<br /><br />&nbsp;&nbsp;&nbsp;&nbsp;焉，黥罪日繁，此一祸也。铜布於下，伪钱无止，钱用不信，民愈相疑，此二祸<br /><br />&nbsp;&nbsp;&nbsp;&nbsp;也。铜布於下，采铜者弃其田畴，家铸者损其农事，谷不为则邻於饥，此三祸也。<br /><br />&nbsp;&nbsp;&nbsp;&nbsp;故不禁铸钱，则钱常乱，黥罪日积，是陷阱也。且农事不为，有疑为灾，故民铸<br /><br />&nbsp;&nbsp;&nbsp;&nbsp;钱不可不禁。上禁铸钱，必以死罪。铸钱者禁，则钱必还重；钱重则盗铸钱者起，<br /><br />&nbsp;&nbsp;&nbsp;&nbsp;则死罪又复积矣，铜使之然也。故铜布於下，其祸博矣。<br /><br />&nbsp;&nbsp;&nbsp;&nbsp;今博祸可除，七福可致。何谓七福？上收铜勿令布下，则民不铸钱，黥罪不<br /><br />&nbsp;&nbsp;&nbsp;&nbsp;积，一。铜不布下，则伪钱不繁，民不相疑，二。铜不布下，不得采铜，不得铸<br /><br />&nbsp;&nbsp;&nbsp;&nbsp;钱，则民反耕田矣，三。铜不布下，毕归於上，上挟铜积以御轻重，钱轻则以术<br /><br />&nbsp;&nbsp;&nbsp;&nbsp;敛之，钱重则以术散之，则钱必治矣，四。挟铜之积，以铸兵器，以假贵臣，小<br /><br />&nbsp;&nbsp;&nbsp;&nbsp;大多少，各有制度，以别贵贱，以差上下，则等级明矣，五。挟铜之积，以临万<br /><br />&nbsp;&nbsp;&nbsp;&nbsp;货，以调盈虚，以收畸羡，则官必富，而末民困矣，六。挟铜之积，制吾弃财，<br /><br />&nbsp;&nbsp;&nbsp;&nbsp;以与匈奴逐争其民，则敌必怀矣。此谓之“七福”。<br /><br />&nbsp;&nbsp;&nbsp;&nbsp;故善为天下者，因祸而为福，转败而为功。今顾退七福而行博祸，可为长太<br /><br />&nbsp;&nbsp;&nbsp;&nbsp;息者，此其一也。<br /><br />&nbsp;&nbsp;&nbsp;&nbsp;○壹通<br /><br />&nbsp;&nbsp;&nbsp;&nbsp;所谓建武关、函谷、临晋关者，大抵为备山东诸侯也。天下之制在陛下，今<br /><br />&nbsp;&nbsp;&nbsp;&nbsp;大诸侯多其力，因建关而备之，若秦时之备六国也。岂若定地势使无可备之患，<br /><br />&nbsp;&nbsp;&nbsp;&nbsp;因行兼爱无私之道，罢关一通，示天下无以区区独有关中者。所为禁游宦诸侯及<br /><br />&nbsp;&nbsp;&nbsp;&nbsp;无得出马关者，岂不曰“诸侯得众则权益重，其国众车骑则力益多”？故明为之<br /><br />&nbsp;&nbsp;&nbsp;&nbsp;法，无资诸侯。於臣之计，疏山东，孽诸侯，不令似一家者，其精於此矣。岂若<br /><br />&nbsp;&nbsp;&nbsp;&nbsp;一定地制，令诸侯之民，人骑二马，不足以为患，益以万夫不足以为害。今不定<br /><br />&nbsp;&nbsp;&nbsp;&nbsp;大理，数起禁，不服人心，害兼覆之义，不便。<br /><br />&nbsp;&nbsp;&nbsp;&nbsp;天子都长安，而以淮南东南边为奉地，弥道数千，不轻输致。郡或乃越诸侯<br /><br />&nbsp;&nbsp;&nbsp;&nbsp;而有免侯之地，於远方调均发征，又且必同。大国包小国为境，小国阔大国而为<br /><br />&nbsp;&nbsp;&nbsp;&nbsp;都，小大驳跞，远近无衰。天子诸侯封畔之无经也，至无状也。以藩国资强敌，<br /><br />&nbsp;&nbsp;&nbsp;&nbsp;以列侯饵篡夫，至不得也。陛下奈何久不正此？<br /><br />&nbsp;&nbsp;&nbsp;&nbsp;○属远（事势）<br /><br />&nbsp;&nbsp;&nbsp;&nbsp;古者天子地方千里，中之而为都，输将繇使，其远者不出五百里而至；公侯<br /><br />&nbsp;&nbsp;&nbsp;&nbsp;地百里，中之而为都，输将繇使，远者不出五十里而至。输将者不苦其繇，繇使<br /><br />&nbsp;&nbsp;&nbsp;&nbsp;者不伤其费。故远方人安其居，士民皆有欢乐其上，此天下之所以长久也。<br /><br />&nbsp;&nbsp;&nbsp;&nbsp;及秦而不然。秦不能分尺寸之地，欲尽自有之耳。输将起海上而来，一钱之<br /><br />&nbsp;&nbsp;&nbsp;&nbsp;贱耳，十钱之费弗，轻能致也。上之所得者甚少，而民毒苦之甚深，故陈胜一动<br /><br />&nbsp;&nbsp;&nbsp;&nbsp;而天下不振。<br /><br />&nbsp;&nbsp;&nbsp;&nbsp;今汉越两诸侯之中分，而乃以庐江之为奉地，虽秦之远边过此不远矣。令此<br /><br />&nbsp;&nbsp;&nbsp;&nbsp;不输将不奉主，非奉地义也，尚安用此而久县其心哉！若令此如奉地之义，是复<br /><br />&nbsp;&nbsp;&nbsp;&nbsp;秦之迹也，窃以为不便。夫淮南窳民贫乡也，繇使长安者，自悉以补，行中道而<br /><br />&nbsp;&nbsp;&nbsp;&nbsp;衣，行胜已嬴弊矣，强提荷弊衣而生。虑非假贷，自诣非有以所闻也。履F不<br /><br />&nbsp;&nbsp;&nbsp;&nbsp;数易，不足以至，钱用之费称此，苦甚。窃以所闻县令丞相归休者，虑非甚强也，<br /><br />&nbsp;&nbsp;&nbsp;&nbsp;不见得从者。夫行数千里，绝诸侯之地而县属汉，其势终不可久。汉往者家号泣<br /><br />&nbsp;&nbsp;&nbsp;&nbsp;而送之；其来繇使者，家号泣而遣之，俱不相欲也。其苦属汉而欲王，类至甚也。<br /><br />&nbsp;&nbsp;&nbsp;&nbsp;逋遁而归诸侯者，类不少矣。陛下不如蚤定，毋以资奸人。<br /><br />&nbsp;&nbsp;&nbsp;&nbsp;○亲疏危乱（事势）<br /><br />&nbsp;&nbsp;&nbsp;&nbsp;陛下有所不为矣，臣将不敢不毕陈事制。假设令天下如曩也，淮阴侯尚王楚，<br /><br />&nbsp;&nbsp;&nbsp;&nbsp;黥布王淮南，彭越王梁，韩信王韩，张敖王赵，贯高为相，卢绾王燕，陈g在代，<br /><br />&nbsp;&nbsp;&nbsp;&nbsp;令六七诸公皆无恙，案其国而居，当是时，陛下即天子之位，试能自安乎哉？臣<br /><br />&nbsp;&nbsp;&nbsp;&nbsp;有以知陛下之不能也。天下ヂ遥高皇帝与诸公并肩而起，非有侧室之势以豫席<br /><br />&nbsp;&nbsp;&nbsp;&nbsp;之也。诸公率幸者乃得为中涓，其次仅得为舍人。高皇帝南面称帝，诸公皆为臣，<br /><br />&nbsp;&nbsp;&nbsp;&nbsp;材之不逮至远也。高皇帝五年即天子之位，割膏腴之地以王有功之臣，多者百馀<br /><br />&nbsp;&nbsp;&nbsp;&nbsp;城，少者乃三四十县，德至渥也。然其后十年之间，反者九起，几危天下者五六。<br /><br />&nbsp;&nbsp;&nbsp;&nbsp;陛下之与诸公也，非亲角材而臣之也，又非身亲封王之也，自高皇帝不能以是一<br /><br />&nbsp;&nbsp;&nbsp;&nbsp;岁为安，陛下独安能以是自安也。<br /><br />&nbsp;&nbsp;&nbsp;&nbsp;然尚有可诿者曰：疏。臣请试言其亲者。假令齐悼惠王王齐，元王王楚，中<br /><br />&nbsp;&nbsp;&nbsp;&nbsp;子王赵，幽王王淮阳，共王王梁，灵王王燕，厉王王淮南，六七贵人皆无恙，各<br /><br />&nbsp;&nbsp;&nbsp;&nbsp;案其国而居，当是时，陛下即天子之位，能为治乎？臣又窃知陛下之不能也。诸<br /><br />&nbsp;&nbsp;&nbsp;&nbsp;侯王虽名为人臣，实皆布衣昆弟之心，虑无不帝制而天子自为者。擅爵人，赦死<br /><br />&nbsp;&nbsp;&nbsp;&nbsp;罪，甚者或戴黄屋。汉法非立，汉令非行也。虽离道如淮南王者，令之安肯听？<br /><br />&nbsp;&nbsp;&nbsp;&nbsp;召之焉可致？幸而至，法安可得加？动一亲戚，天下环视而起，天下安可得制也？<br /><br />&nbsp;&nbsp;&nbsp;&nbsp;陛下之臣虽有悍如冯敬者，适启其口，匕首已陷於胸矣。陛下虽贤，谁与领诸侯？<br /><br />&nbsp;&nbsp;&nbsp;&nbsp;此所谓亲也者，故疏必危，亲必乱。陛下之因今以为治安，奈何知其必且危乱也，<br /><br />&nbsp;&nbsp;&nbsp;&nbsp;然且吟<齿休>而坚控守之，为何如制以纟靡相县。臣能令知乱如今利百金□□□<br /><br />&nbsp;&nbsp;&nbsp;&nbsp;□□□<br /><br />&nbsp;&nbsp;&nbsp;&nbsp;○忧民（事势）<br /><br />&nbsp;&nbsp;&nbsp;&nbsp;王者之法：民三年耕而馀一年之食，九年而馀三年之食，三十岁而民有十年<br /><br />&nbsp;&nbsp;&nbsp;&nbsp;之蓄。故禹水九年，汤旱七年，甚也野无青草，而民无饥色，道无乞人。岁复之<br /><br />&nbsp;&nbsp;&nbsp;&nbsp;后，犹禁陈耕。古之为天下，诚有具也。王者之法：国无九年之蓄，谓之不足；<br /><br />&nbsp;&nbsp;&nbsp;&nbsp;无六年之蓄，谓之急；无三年之蓄，曰国非国也。<br /><br />&nbsp;&nbsp;&nbsp;&nbsp;今汉兴三十年矣，百天下愈屈，食至寡也。陛下不省耶？未获年，富人不贷，<br /><br />&nbsp;&nbsp;&nbsp;&nbsp;贫民且饥；天时不收，请卖爵鬻子，既或闻耳。曩顷不雨，令人寒心。一雨尔，<br /><br />&nbsp;&nbsp;&nbsp;&nbsp;虑若更生。天下无蓄若此，甚极也。其在王法谓之何？必须困至乃虑，穷至乃图，<br /><br />&nbsp;&nbsp;&nbsp;&nbsp;不亦晚乎！窃伏念之，愈使人悲。<br /><br />&nbsp;&nbsp;&nbsp;&nbsp;然则所谓国无人者，何谓也？有天下而欲其安者，岂不在於陛下者哉？上弗<br /><br />&nbsp;&nbsp;&nbsp;&nbsp;自忧，将以谁偷？五岁小康，十岁一凶，三十岁而一大康，盖曰大数也。自人人<br /><br />&nbsp;&nbsp;&nbsp;&nbsp;相食，至於今若干年矣。即不幸有方二三千里之旱，天下何以相救？卒然边境有<br /><br />&nbsp;&nbsp;&nbsp;&nbsp;数十万众聚，天下将何以馈之矣？兵旱相乘，民填沟壑，剽盗攻击者兴继而起，<br /><br />&nbsp;&nbsp;&nbsp;&nbsp;中国失救，外敌必骇，一日而及，此之必然。且用事之人未必此省，为人上弗自<br /><br />&nbsp;&nbsp;&nbsp;&nbsp;省忧，魄然事困，乃惊而督下曰：“此天也，可奈何？”事既无如，忧之何及？<br /><br />&nbsp;&nbsp;&nbsp;&nbsp;方今始秋，时可善为，陛下少闲，可使臣谊从丞相、御史计之。臣义诏所自用秩<br /><br />&nbsp;&nbsp;&nbsp;&nbsp;二千石上虽幸使义计勿厚疏殆无伤也有时矣。<br /><br />&nbsp;&nbsp;&nbsp;&nbsp;○解县（事势）<br /><br />&nbsp;&nbsp;&nbsp;&nbsp;天下之势方倒县，窃愿陛下省之也。凡天子者，天下之首也，何也？上也。<br /><br />&nbsp;&nbsp;&nbsp;&nbsp;蛮夷者，天下之足也，何也？下也。蛮夷徵令，是主上之操也；天子共贡，是臣<br /><br />&nbsp;&nbsp;&nbsp;&nbsp;下之礼也。足反居上，首顾居下，是倒县之势也。天下倒县，莫之能解，犹为国<br /><br />&nbsp;&nbsp;&nbsp;&nbsp;有人乎？非特倒县而已也，又虑L，且病痱。夫L者一面病，痱者一方痛。今西<br /><br />&nbsp;&nbsp;&nbsp;&nbsp;为上流，东为下流，故陇西为上，东海为下，则北境一倒也，西郡、北郡，虽有<br /><br />&nbsp;&nbsp;&nbsp;&nbsp;长爵不轻得复，五尺以上不轻得息，苦甚矣。中地左戍，延行数千里，粮食馈<br /><br />&nbsp;&nbsp;&nbsp;&nbsp;难也。斥候者望烽燧而不敢卧，将吏戍者或介胄而睡，而匈奴欺侮侵掠未知<br /><br />&nbsp;&nbsp;&nbsp;&nbsp;息时。於焉信威广德难。臣故曰“一方病矣。”医能治之，而上弗肯使也。天下<br /><br />&nbsp;&nbsp;&nbsp;&nbsp;倒县甚苦矣，窃为陛下惜之。<br /><br />&nbsp;&nbsp;&nbsp;&nbsp;进谏者类以为是困不可解也，无具甚矣。陛下肯幸听臣之计，请陛下举中国<br /><br />&nbsp;&nbsp;&nbsp;&nbsp;之祸而从之匈奴，中国乘其威而富强，匈奴伏其辜而残亡，系单于之颈而制其命，<br /><br />&nbsp;&nbsp;&nbsp;&nbsp;伏中行说而笞其背，举匈奴之众唯上之令。杀之乎，生之乎，次也。陛下威惮大<br /><br />&nbsp;&nbsp;&nbsp;&nbsp;信，德义广远，据天下而必固，称高号诚所诚宜，俯视中国，仰望四夷，莫不如<br /><br />&nbsp;&nbsp;&nbsp;&nbsp;志矣。然后退斋三日，以报高庙，令天下无愚智男女，皆曰：“皇帝果大圣也。”<br /><br />&nbsp;&nbsp;&nbsp;&nbsp;胡忍以陛下之明，承天下之资，而久为戎人欺傲若此，可谓国无人矣。<br /><br />&nbsp;&nbsp;&nbsp;&nbsp;○威不信（事势）<br /><br />&nbsp;&nbsp;&nbsp;&nbsp;古之正义，东西南北，苟舟车之所达，人迹之所至，莫不率服，而后云天子；<br /><br />&nbsp;&nbsp;&nbsp;&nbsp;德厚焉，泽湛焉，而后称帝；又加美焉，而后称皇。今称号甚美，而实不出长城。<br /><br />&nbsp;&nbsp;&nbsp;&nbsp;彼非特不服也，又大不敬。边长不宁，中长不静，譬如伏虎，见便必动，将何时<br /><br />&nbsp;&nbsp;&nbsp;&nbsp;已？昔高帝起布衣而服九州，今陛下杖九州而不行於凶奴，窃为陛下不足，且事<br /><br />&nbsp;&nbsp;&nbsp;&nbsp;势有甚逆者焉。其义尤要。<br /><br />&nbsp;&nbsp;&nbsp;&nbsp;天子者，天下之首也，何也？上也。蛮夷者，天下之足也，何也？下也。蛮<br /><br />&nbsp;&nbsp;&nbsp;&nbsp;夷徵令，是主上之操也；天了共贡，是臣下之礼也。足反居上，首顾居下，是倒<br /><br />&nbsp;&nbsp;&nbsp;&nbsp;植之势也。天下之势倒植矣，莫之能理，犹为国有人乎？德可远施，威可远加，<br /><br />&nbsp;&nbsp;&nbsp;&nbsp;舟车所至，可使如志，而特扪然数百，里而威令不信，可为流涕者此也。</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657410);">加入书签</a><a
                        href="1657409.html">上一页</a>&larr;<a href="index.html">返回列表</a>&rarr;<a
                            href="1657411.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657409.html"; var next_page = "1657411.html"; var index_page = "index.html"; var sortid = "9"; var article_id = "22613"; var chapter_id = "1657410"; var articlename = "新书"; var chaptername = " 卷三"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>