<!DOCTYPE html>
<html>
<head>
<meta charset="gbk" />
<title>新书- 卷一-在线阅读-哈西文学网</title>
<meta name="keywords" content="贾谊，新书， 卷一全文， 卷一在线阅读 哈西文学网" />
<meta name="description" content="哈西文学网提供贾谊的新书  卷一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657408.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657408.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="1657409.html">下一页</a></div>			
            <div id="BookText">&nbsp;&nbsp;&nbsp;&nbsp;○过秦上（事势）<br /><br />&nbsp;&nbsp;&nbsp;&nbsp;秦孝公据崤函之固，拥雍州之地，君臣固守以窥周室，有席卷天下，包举宇<br /><br />&nbsp;&nbsp;&nbsp;&nbsp;内，囊括四海之意，并吞八荒之心。当是时也，商君佐之，内立法度，务耕织，<br /><br />&nbsp;&nbsp;&nbsp;&nbsp;修守战之具，外连衡而斗诸侯。於是秦人拱手而取西河之外。<br /><br />&nbsp;&nbsp;&nbsp;&nbsp;孝公既没，惠文、武、昭襄王蒙故业，因遗策，南取汉中，西举巴、蜀，东<br /><br />&nbsp;&nbsp;&nbsp;&nbsp;割膏腴之地，北收要害之郡。诸侯恐惧，会盟而谋弱秦，不爱珍器重宝、肥饶之<br /><br />&nbsp;&nbsp;&nbsp;&nbsp;地，以致天下之士，合从缔交，相与为一。当此之时，齐有孟尝，赵有平原，楚<br /><br />&nbsp;&nbsp;&nbsp;&nbsp;有春申，魏有信陵。此四君者，皆明智而忠信，宽厚而爱人，尊贤而重士，约从<br /><br />&nbsp;&nbsp;&nbsp;&nbsp;离衡，兼韩、魏、燕、赵、宋、卫、中山之众。於是六国之士，有宁越、徐尚、<br /><br />&nbsp;&nbsp;&nbsp;&nbsp;苏秦、杜赫之属为之谋，齐明、周最、陈轸、召滑、楼缓、翟景、苏后、乐毅之<br /><br />&nbsp;&nbsp;&nbsp;&nbsp;徒通其意，吴起、孙膑、带佗、倪良、王寥、田忌、廉颇、赵奢之朋制其兵。尝<br /><br />&nbsp;&nbsp;&nbsp;&nbsp;以十倍之地，百万之师，仰关而攻秦。秦人开关延敌，九国之师逡巡而不敢进。<br /><br />&nbsp;&nbsp;&nbsp;&nbsp;秦无亡矢遗镞之费，而天下已困矣。於是从教约解，争割地而赂秦。秦有馀力而<br /><br />&nbsp;&nbsp;&nbsp;&nbsp;制其弊，追亡逐北，伏尸百万，流血漂橹，因利乘便，宰割天下，分裂山河，疆<br /><br />&nbsp;&nbsp;&nbsp;&nbsp;国请伏，弱国入朝。<br /><br />&nbsp;&nbsp;&nbsp;&nbsp;施及孝文王、庄襄王，享国之日浅，国家无事。<br /><br />&nbsp;&nbsp;&nbsp;&nbsp;及至始皇，奋六世之馀烈，振长策而御宇内，吞二周而亡诸侯，履至尊而制<br /><br />&nbsp;&nbsp;&nbsp;&nbsp;六合，执敲朴而鞭笞天下，威振四海。南取百越之地，以为桂林、象郡；百越之<br /><br />&nbsp;&nbsp;&nbsp;&nbsp;君，俯首系项，委命下吏，乃使蒙恬北筑长城而守藩篱，却匈奴七百馀里，胡人<br /><br />&nbsp;&nbsp;&nbsp;&nbsp;不敢南下而牧马，士不敢弯弓而报怨。於是废先王之道，焚百家之言，以愚黔首。<br /><br />&nbsp;&nbsp;&nbsp;&nbsp;堕名城，杀豪俊，收天下之兵，聚之咸阳，销锋镝，铸以为金人十二，以弱天下<br /><br />&nbsp;&nbsp;&nbsp;&nbsp;之民。然后践华为城，因河为池，据亿丈之高，临不测之渊以为固。良将劲弩，<br /><br />&nbsp;&nbsp;&nbsp;&nbsp;守要害之处；信臣精卒，陈利兵而谁何。天下已定，始皇之心，自以为关中之固，<br /><br />&nbsp;&nbsp;&nbsp;&nbsp;金城千里，子孙帝王万世之业也。<br /><br />&nbsp;&nbsp;&nbsp;&nbsp;始皇既没，馀威振於殊俗。然而陈涉，瓮牖绳枢之子，氓隶之人，而迁徙之<br /><br />&nbsp;&nbsp;&nbsp;&nbsp;徒也。才能不及中人，非有仲尼、墨翟之贤，陶朱、猗顿之富，蹑足行伍之间，<br /><br />&nbsp;&nbsp;&nbsp;&nbsp;俯起阡陌之中，率疲弊之卒，将数百之众，转而攻秦。斩木为兵，揭干为旗，天<br /><br />&nbsp;&nbsp;&nbsp;&nbsp;下云合响应，赢粮而景从，山东豪杰并起而亡秦族矣。<br /><br />&nbsp;&nbsp;&nbsp;&nbsp;且夫天下非小弱也，雍州之地、崤函之固，自若也。陈涉之位，非尊於齐、<br /><br />&nbsp;&nbsp;&nbsp;&nbsp;楚、燕、赵、韩、魏、宋、卫、中山之君也；Ii棘矜，不於钩戟长铩也；谪<br /><br />&nbsp;&nbsp;&nbsp;&nbsp;戍之众非亢於九国之师也；深谋远虑，行军用兵之道，非及乡时之士也。然而成<br /><br />&nbsp;&nbsp;&nbsp;&nbsp;败异变、功业相反，何也？试使山东之国与陈涉度长e大，比权量力，则不可同<br /><br />&nbsp;&nbsp;&nbsp;&nbsp;年而语矣。然秦以区区之地，至万乘之势，序八州而朝同列，百有馀年矣。然后<br /><br />&nbsp;&nbsp;&nbsp;&nbsp;以六合为家，崤函为宫。一夫作难而七庙堕，身死人手，为天下笑者，何也？仁<br /><br />&nbsp;&nbsp;&nbsp;&nbsp;心不施，而攻守之势异也。<br /><br />&nbsp;&nbsp;&nbsp;&nbsp;○过秦下（事势）<br /><br />&nbsp;&nbsp;&nbsp;&nbsp;秦灭周祀，并海内，兼诸侯，南面称帝，以四海养。天下之士，斐然向风。<br /><br />&nbsp;&nbsp;&nbsp;&nbsp;若是，何也？曰：近古而无王者久矣。周室卑微，五霸既灭，令不行於天下，是<br /><br />&nbsp;&nbsp;&nbsp;&nbsp;以诸侯力正，强凌弱，众暴寡，兵革不休，士民罢弊。今秦南面而王天下，是上<br /><br />&nbsp;&nbsp;&nbsp;&nbsp;有天子也。即元元之民冀得安其性命，莫不虚心而仰上。当此之时，专威定功，<br /><br />&nbsp;&nbsp;&nbsp;&nbsp;安危之本，在於此矣。<br /><br />&nbsp;&nbsp;&nbsp;&nbsp;秦王怀贪鄙之心，行自奋之智，不信功臣，不亲士民，废王道而立私爱，焚<br /><br />&nbsp;&nbsp;&nbsp;&nbsp;文书而酷刑法，先诈力而后仁义，以暴虐为天下始。夫并兼者高诈力，安危者贵<br /><br />&nbsp;&nbsp;&nbsp;&nbsp;顺权，以此言之，取与攻守不同术也。秦虽离战国而王天下，其道不易，其政不<br /><br />&nbsp;&nbsp;&nbsp;&nbsp;改，是其所以取之也，孤独而有之，故其亡可立而待也。借使秦王论上世之事，<br /><br />&nbsp;&nbsp;&nbsp;&nbsp;并殷周之迹，以制御其政，后虽有淫骄之主，犹未有倾危之患也。故三王之建天<br /><br />&nbsp;&nbsp;&nbsp;&nbsp;下，名号显美，功业长久。<br /><br />&nbsp;&nbsp;&nbsp;&nbsp;今秦二世立，天下莫不引领而观其政。夫寒者利V褐，而饥者甘糟糠。天<br /><br />&nbsp;&nbsp;&nbsp;&nbsp;下嚣嚣，新主之资也。此言劳民之易为仁也。向使二世有庸主之行而任忠贤，臣<br /><br />&nbsp;&nbsp;&nbsp;&nbsp;主一心而忧海内之患，缟素而正先帝之过；裂地分民以封功臣之后，建国立君以<br /><br />&nbsp;&nbsp;&nbsp;&nbsp;礼天下；虚囹圄而免刑戮，去收孥污秽之罪，使各反其乡里；发仓廪，散财币，<br /><br />&nbsp;&nbsp;&nbsp;&nbsp;以振孤独穷困之士；轻赋少事，以佐百姓之急；约法省刑，以持其后，使天下之<br /><br />&nbsp;&nbsp;&nbsp;&nbsp;人皆得自新，更节修行，各慎其身；塞万民之望，而以盛德与天下，天下息矣。<br /><br />&nbsp;&nbsp;&nbsp;&nbsp;即四海之内皆欢然各自安乐其处，惟恐有变。虽有狡害之民，无离上之心，则不<br /><br />&nbsp;&nbsp;&nbsp;&nbsp;轨之臣无以饰其智，而暴乱之奸弭矣。二世不行此术，而重以无道：坏宗庙与民，<br /><br />&nbsp;&nbsp;&nbsp;&nbsp;更始作阿房之宫；繁刑严诛，吏治刻深；赏罚不当，赋敛无度。天下多事，吏不<br /><br />&nbsp;&nbsp;&nbsp;&nbsp;能纪；百姓困穷而主不收恤。然后奸伪并起，而上下相遁，蒙罪者众，刑J相望<br /><br />&nbsp;&nbsp;&nbsp;&nbsp;於道，而天下苦之。自群卿以下至於众庶，人怀自危之心，亲处穷苦之实，咸不<br /><br />&nbsp;&nbsp;&nbsp;&nbsp;安其位，故易动也。是以陈涉不用汤、武之贤，不藉公侯之尊，奋臂於大泽而天<br /><br />&nbsp;&nbsp;&nbsp;&nbsp;下响应者，其民危也。<br /><br />&nbsp;&nbsp;&nbsp;&nbsp;故先王者，见终始之变，知存亡之由，是以牧民之道，务在安之而已矣。下<br /><br />&nbsp;&nbsp;&nbsp;&nbsp;虽有逆行之臣，必无响应之助，故曰“安民可与为义，而危民易与为非”，此之<br /><br />&nbsp;&nbsp;&nbsp;&nbsp;谓也。贵为天子，富有四海，身在於戮者，正之非也，是二世之过也。<br /><br />&nbsp;&nbsp;&nbsp;&nbsp;秦兼诸侯山东三十馀郡，修津关，据险塞，缮甲兵而守之。然陈涉率散乱之<br /><br />&nbsp;&nbsp;&nbsp;&nbsp;众数百，奋臂大呼，不用弓戟之兵，Ii白梃，望屋而食，横行天下。秦人阻险<br /><br />&nbsp;&nbsp;&nbsp;&nbsp;不守，关梁不闭，长戟不刺，强弩不射。楚师深入，战於鸿门，曾无藩篱之难。<br /><br />&nbsp;&nbsp;&nbsp;&nbsp;於是山东诸侯并起，豪俊相立。秦使章邯将而东征，章邯因其三军之众，要市於<br /><br />&nbsp;&nbsp;&nbsp;&nbsp;外，以谋其上。群臣之不相信，可见於此矣。<br /><br />&nbsp;&nbsp;&nbsp;&nbsp;子婴立，而遂不悟。借使子婴有庸主之材而仅得中佐，山东虽乱，三秦之地<br /><br />&nbsp;&nbsp;&nbsp;&nbsp;可全而有，宗庙之祀宜未绝也。秦地被山带河以为固，四塞之国也。自缪公以来<br /><br />&nbsp;&nbsp;&nbsp;&nbsp;至於秦王二十馀君，常为诸侯雄。此岂世贤哉？其势居然也。且天下尝昔日同心<br /><br />&nbsp;&nbsp;&nbsp;&nbsp;并力攻秦矣，然困於险阻而不能进，岂勇力智慧不足哉？形不利、势不便也。秦<br /><br />&nbsp;&nbsp;&nbsp;&nbsp;离小邑，伐并大城，守险塞而军，高{土}毋战，闭关据i，荷戟而守之。诸<br /><br />&nbsp;&nbsp;&nbsp;&nbsp;侯起於匹夫，以利会，非有素王之行也。其交未亲，其民未附，名曰亡秦，其实<br /><br />&nbsp;&nbsp;&nbsp;&nbsp;利之也。彼见秦阻之难犯，必退师。案土息民以待其弊，承解诛罢以令国君，不<br /><br />&nbsp;&nbsp;&nbsp;&nbsp;患不得意於海内。贵为天子，富有四海，而身为禽者，其求败非也。<br /><br />&nbsp;&nbsp;&nbsp;&nbsp;秦王足己而不问，遂过而不变。二世受之，因而不改，暴虐以重祸。子婴孤<br /><br />&nbsp;&nbsp;&nbsp;&nbsp;立无亲，危弱无辅。三主之惑，终身不悟，亡不宜亦宜乎？当此时也，世非无深<br /><br />&nbsp;&nbsp;&nbsp;&nbsp;谋远虑知化之士也，然所不敢尽忠拂过者，秦俗多忌讳之禁也，忠言未卒於口，<br /><br />&nbsp;&nbsp;&nbsp;&nbsp;而身糜没矣。故使天下之士倾耳而听，重足而立，阖口而不言。是以三主失道，<br /><br />&nbsp;&nbsp;&nbsp;&nbsp;而忠臣不谏，智士不谋也。天下已乱，奸臣不上闻，岂不悲哉！先王知壅蔽之伤<br /><br />&nbsp;&nbsp;&nbsp;&nbsp;国也，故置公卿、大夫、士，以饰法设刑而天下治。其强也，禁暴诛乱而天下服；<br /><br />&nbsp;&nbsp;&nbsp;&nbsp;其弱也，五霸征而诸侯从；其削也，内守外附而社稷存。故秦之盛也，繁法严刑<br /><br />&nbsp;&nbsp;&nbsp;&nbsp;而无下震；及其衰也，百姓怨而海内叛矣。故周王序得其道，千馀载不绝；秦本<br /><br />&nbsp;&nbsp;&nbsp;&nbsp;末并失，故不能长。由是观之，安危之统相去远矣。<br /><br />&nbsp;&nbsp;&nbsp;&nbsp;鄙谚曰：“前事之不忘，后事之师也。”是以君子为国，观之上古，验之当<br /><br />&nbsp;&nbsp;&nbsp;&nbsp;世，参之人事，察盛衰之理，审权势之宜，去就有序，变化应时，故旷日长久而<br /><br />&nbsp;&nbsp;&nbsp;&nbsp;社稷安矣。<br /><br />&nbsp;&nbsp;&nbsp;&nbsp;○宗首（事势）<br /><br />&nbsp;&nbsp;&nbsp;&nbsp;今或亲弟谋为东帝，亲兄之子西向而击，今吴又见告矣。天子春秋鼎盛，行<br /><br />&nbsp;&nbsp;&nbsp;&nbsp;义未过，德泽有加焉，犹尚若此，况莫大诸侯权势十此者乎？<br /><br />&nbsp;&nbsp;&nbsp;&nbsp;然而天下少安者，何也？大国之王幼在怀衽，汉所置傅相方握其事。数年之<br /><br />&nbsp;&nbsp;&nbsp;&nbsp;后，诸侯王大抵皆冠，血气方刚，汉之所置傅归休而不肯住，汉所置相称病而赐<br /><br />&nbsp;&nbsp;&nbsp;&nbsp;罢，彼自丞尉以上遍置其私人，如此有异淮南、济北之为耶！此时而乃欲为治安，<br /><br />&nbsp;&nbsp;&nbsp;&nbsp;虽尧舜不能。臣故曰：时且过矣，上弗蚤图，疑且岁闻所不欲焉。<br /><br />&nbsp;&nbsp;&nbsp;&nbsp;黄帝曰：“日中必荩操刀必割。”今令此道顺而全安甚易，弗肯早为，已<br /><br />&nbsp;&nbsp;&nbsp;&nbsp;乃堕骨肉之属而抗刭之，岂有异秦之季世乎？且谓天何？权不甚奇而数制人，岂<br /><br />&nbsp;&nbsp;&nbsp;&nbsp;可得也！夫以天子之位，用天下之力，乘今之时，因天子助，尚惮以危为安，以<br /><br />&nbsp;&nbsp;&nbsp;&nbsp;乱为治，假设陛下居齐桓之处，将不合诸侯匡天下乎？至此则陛下误甚矣。时且<br /><br />&nbsp;&nbsp;&nbsp;&nbsp;失矣，心窃踊翟，离今春难为。天倾，时倾，足力倾，能孰视而弗肯理以倾时<br /><br />&nbsp;&nbsp;&nbsp;&nbsp;之失，岂不靡哉！可以良天下而称，特以为此籍也。窃为陛下痛之，甚在上幸少<br /><br />&nbsp;&nbsp;&nbsp;&nbsp;留计焉。<br /><br />&nbsp;&nbsp;&nbsp;&nbsp;○数宁（事势）<br /><br />&nbsp;&nbsp;&nbsp;&nbsp;臣窃惟事势，可为痛惜者一，可为流涕者二，可为长大息者六。若其它倍理<br /><br />&nbsp;&nbsp;&nbsp;&nbsp;而伤道者，难遍以疏举。进言者皆曰“天下已安矣”，臣独曰“未安”；或者曰<br /><br />&nbsp;&nbsp;&nbsp;&nbsp;“天下已治矣”，臣独曰“未治”。恐逆意触死罪，虽然，诚不安，诚不治，故<br /><br />&nbsp;&nbsp;&nbsp;&nbsp;不敢顾身，敢不昧死以闻。夫曰天下安且治者，非至愚无知，因谀者耳，皆非事<br /><br />&nbsp;&nbsp;&nbsp;&nbsp;实知治乱之体者也。夫抱火措之积薪之下而寝其上，火未及燃，因谓之安，偷安<br /><br />&nbsp;&nbsp;&nbsp;&nbsp;者也。方今之势，何以异此！夫本末舛逆，首尾横决，国制抢攘，非有纪也，胡<br /><br />&nbsp;&nbsp;&nbsp;&nbsp;可谓治！陛下何不一令以数日之间令臣得熟数之於前，因陈治安之策，陛下试择<br /><br />&nbsp;&nbsp;&nbsp;&nbsp;焉何甚伤哉！<br /><br />&nbsp;&nbsp;&nbsp;&nbsp;射猎之娱与安危之机，孰急也？臣闻之：自禹已下五百岁而汤起，自汤已下<br /><br />&nbsp;&nbsp;&nbsp;&nbsp;五百馀年而武王起。故圣王之起，大以五百为纪。自武王已下过五百岁矣，圣王<br /><br />&nbsp;&nbsp;&nbsp;&nbsp;不起，何怪矣。及秦始皇帝，似是而卒非也，终於无状。及今天下集於陛下，臣<br /><br />&nbsp;&nbsp;&nbsp;&nbsp;观宽大知通，窃曰：足以操乱业，握危势。若今之贤也。明通以足，天纪又当，<br /><br />&nbsp;&nbsp;&nbsp;&nbsp;天宜请陛下为之矣。然又未也者，又将谁须也？使为治，劳知虑，苦身体，乏驰<br /><br />&nbsp;&nbsp;&nbsp;&nbsp;骋钟鼓之乐，勿为可也。乐与今同耳，因加以常安，四望无患。因诸侯附亲轨道，<br /><br />&nbsp;&nbsp;&nbsp;&nbsp;致忠而信上耳。因上不疑，其臣无族罪，兵革不动，民长保首领耳。因德穷至远，<br /><br />&nbsp;&nbsp;&nbsp;&nbsp;近者匈奴，远者四荒，苟人迹之所能及，皆乡风慕义，乐为臣子耳。因天下富足，<br /><br />&nbsp;&nbsp;&nbsp;&nbsp;资财有馀，人及十年之食耳。因民素朴顺而乐从令耳。因官事甚约，狱讼盗贼可<br /><br />&nbsp;&nbsp;&nbsp;&nbsp;令鲜有耳。大数既得，则天下顺治，海内之气清和咸理，则万生遂茂。晏子曰：<br /><br />&nbsp;&nbsp;&nbsp;&nbsp;“唯以政顺乎神，为可以益寿。”发子曰：“至治之极，父无死子，兄无死弟，<br /><br />&nbsp;&nbsp;&nbsp;&nbsp;涂无襁褓之葬，各以其顺终。”谷食之法，固百以是，则至尊之寿轻百年耳。古<br /><br />&nbsp;&nbsp;&nbsp;&nbsp;者五帝皆逾百岁，以此言信之。因王为明帝，股肱则为明臣，名誉之美垂无穷耳；<br /><br />&nbsp;&nbsp;&nbsp;&nbsp;礼：祖有功，宗有德。始取天下为功，始治天下为德。因顾成之庙为天下太宗，<br /><br />&nbsp;&nbsp;&nbsp;&nbsp;承太祖与天下，与汉长亡极耳。因卑不疑尊，践不逾贵，尊卑贵贱，明若白黑，<br /><br />&nbsp;&nbsp;&nbsp;&nbsp;则天下之众不疑眩耳；因经纪本於天地，政法倚於四时，后世无变故，无易常，<br /><br />&nbsp;&nbsp;&nbsp;&nbsp;袭迹而长久耳。臣窃以为建久安之势，成长治之业，以承祖庙，以奉六亲，至孝<br /><br />&nbsp;&nbsp;&nbsp;&nbsp;也；以宰天下，以治群生，神民咸亿，社稷久飨，至仁也；立经陈纪，轻重周得，<br /><br />&nbsp;&nbsp;&nbsp;&nbsp;后可以为万世法程，后虽有愚幼不肖之嗣，犹得蒙业而安，至明也。寿并五帝，<br /><br />&nbsp;&nbsp;&nbsp;&nbsp;泽施至远，於陛下何损哉！以陛下之明通，因使少知治体者得佐下风，致此治非<br /><br />&nbsp;&nbsp;&nbsp;&nbsp;有难也。陛下何不一为之，及其具可素陈於前，愿幸无忽。<br /><br />&nbsp;&nbsp;&nbsp;&nbsp;臣谨稽之天地，验之往古，案之当时之务，日夜念此至孰也，独太息悲愤，<br /><br />&nbsp;&nbsp;&nbsp;&nbsp;非时敢忽也。虽使禹舜生而为陛下，无以易此？为之有数，必万全无伤，臣敢以<br /><br />&nbsp;&nbsp;&nbsp;&nbsp;寸断。陛下幸试召大臣有职者使计之，有能以为不便天子、不利天下者，臣请死。<br /><br />&nbsp;&nbsp;&nbsp;&nbsp;○藩伤（事势）<br /><br />&nbsp;&nbsp;&nbsp;&nbsp;夫树国必审相疑之势，下数被其殃，上数爽其忧。凶饥数动，彼必将有怪者<br /><br />&nbsp;&nbsp;&nbsp;&nbsp;生焉。祸之所杂，岂可预知！故甚非所以安主上，非所以活大臣者也，甚非所以<br /><br />&nbsp;&nbsp;&nbsp;&nbsp;全爱子者也。<br /><br />&nbsp;&nbsp;&nbsp;&nbsp;既已令之为藩臣矣，为人臣下矣，而厚其力，重其权，使有骄心而难服从也，<br /><br />&nbsp;&nbsp;&nbsp;&nbsp;何异於善砥镆铘而予射子？自祸必矣。爱之固故使饱粱肉之味，玩金石之声；臣<br /><br />&nbsp;&nbsp;&nbsp;&nbsp;民之众，土地之博，足以奉养宿卫其身。然而权力不足以徼幸，势不足以行逆，<br /><br />&nbsp;&nbsp;&nbsp;&nbsp;故无骄心，无邪行。奉法畏令，听从必顺，长生安乐，而无上下相疑之祸。活大<br /><br />&nbsp;&nbsp;&nbsp;&nbsp;臣，全爱子，孰精於此！<br /><br />&nbsp;&nbsp;&nbsp;&nbsp;且藩国与制，力非独少也。制令：其有子，以国其子；未有子者，建分以须<br /><br />&nbsp;&nbsp;&nbsp;&nbsp;之，子生而立。其身以子，夫将何失？於实无丧，而葆国无患，子孙世世与汉相<br /><br />&nbsp;&nbsp;&nbsp;&nbsp;须，长沙可以久矣。所谓生死而肉白骨，何以厚此？<br /><br />&nbsp;&nbsp;&nbsp;&nbsp;○藩强（事势）<br /><br />&nbsp;&nbsp;&nbsp;&nbsp;窃迹前事，大抵强者先反。淮阴王楚最强，则最先反；韩王信倚胡，则又反；<br /><br />&nbsp;&nbsp;&nbsp;&nbsp;贯高因赵资，则又反；陈g兵精强，则又反；彭越用梁，则又反；黥布用淮南，<br /><br />&nbsp;&nbsp;&nbsp;&nbsp;则又反；卢绾国北最弱，则最后反。长沙乃才二万五千户耳，力不足以行逆，则<br /><br />&nbsp;&nbsp;&nbsp;&nbsp;少功而最完，势疏而最忠。全骨肉时长沙无故者，非独性异人也，其形势然矣。<br /><br />&nbsp;&nbsp;&nbsp;&nbsp;曩令樊、郦、绛、灌据数十城而王，今虽以残亡可也；令韩信、黥布、鼓越<br /><br />&nbsp;&nbsp;&nbsp;&nbsp;之伦为彻侯而居，虽至今存可也。然则天下大计可知已。欲诸王皆忠附，则莫若<br /><br />&nbsp;&nbsp;&nbsp;&nbsp;令如长沙；欲勿令菹醢，则莫若令如樊、郦、绛、灌；欲天下之治安，天子之无<br /><br />&nbsp;&nbsp;&nbsp;&nbsp;忧，莫如众建诸侯而少其力。力少则易使以义，国小则无邪心。若与臣下相残，<br /><br />&nbsp;&nbsp;&nbsp;&nbsp;与骨肉相饮茹，天下虽危无伤也，则莫如循今之故而勿燮。<br /><br />&nbsp;&nbsp;&nbsp;&nbsp;以前观之，其国最大者反最先□□□□□□<br /><br />&nbsp;&nbsp;&nbsp;&nbsp;○大都（事势）<br /><br />&nbsp;&nbsp;&nbsp;&nbsp;昔楚灵王问范无宇曰：“我欲大城陈、蔡、叶与不羹，赋车各千乘焉，亦足<br /><br />&nbsp;&nbsp;&nbsp;&nbsp;以当晋矣，又加之以楚，诸侯其来朝乎？”范无宇曰：“不可。臣闻大都疑国，<br /><br />&nbsp;&nbsp;&nbsp;&nbsp;大臣疑主，乱之媒也。都疑则交争，臣疑则并令，祸之深者也。今大城陈、蔡、<br /><br />&nbsp;&nbsp;&nbsp;&nbsp;叶与不羹，或不充，不足以威晋；若充之以资财，实之以重禄之臣，是轻本而重<br /><br />&nbsp;&nbsp;&nbsp;&nbsp;末也。臣闻‘尾大不掉，末大必折’，此岂不施威诸侯之心哉？然终为楚国大患<br /><br />&nbsp;&nbsp;&nbsp;&nbsp;者，必此四城也。”灵王弗听，果城孙、蔡、叶与不羹，实之以兵车，充之以大<br /><br />&nbsp;&nbsp;&nbsp;&nbsp;臣。是岁也，诸侯果朝。居数年，陈、蔡、叶与不羹或奉公子弃疾内作难，楚国<br /><br />&nbsp;&nbsp;&nbsp;&nbsp;云乱，王遂死於乾溪于守亥之井。为计若此，岂不痛也哉！悲夫！本细末大，驰<br /><br />&nbsp;&nbsp;&nbsp;&nbsp;必至心。时乎！时乎！可痛惜者此也。<br /><br />&nbsp;&nbsp;&nbsp;&nbsp;天下之势方病大唬阂浑种大几如要，一指之大几如股，臣闻‘尾大不掉，<br /><br />&nbsp;&nbsp;&nbsp;&nbsp;未大必折’，恶病也。平居不可屈信，一二指搐，身固无聊也。失今弗治，必为<br /><br />&nbsp;&nbsp;&nbsp;&nbsp;锢疾，后虽有扁鹊，弗能为已。悲夫！枝拱苟大，弛必至心，此所以窃为陛下患<br /><br />&nbsp;&nbsp;&nbsp;&nbsp;也。病非徒灰玻又苦殳X。元王之子，帝之从弟也；今之王者，从弟之子也。<br /><br />&nbsp;&nbsp;&nbsp;&nbsp;惠王之子，亲兄之子也；今之王者，兄子之子也。亲者或无分地以安天下，疏者<br /><br />&nbsp;&nbsp;&nbsp;&nbsp;或专大权以刻熳印３脊试弧胺峭讲灰玻又苦殳X”也。可痛者，此病是也。<br /><br />&nbsp;&nbsp;&nbsp;&nbsp;○等齐（事势）<br /><br />&nbsp;&nbsp;&nbsp;&nbsp;诸侯王所在之宫卫，织履蹲夷，以皇帝所在宫法论之；郎中、谒者受谒取告，<br /><br />&nbsp;&nbsp;&nbsp;&nbsp;以官皇帝之法予之；事诸侯王或不廉洁平端，以事皇帝之法罪之。曰：一用汉法，<br /><br />&nbsp;&nbsp;&nbsp;&nbsp;事诸侯王乃事皇帝也。谁是则诸侯之王乃将至尊也。然则，天子之与诸侯王，宜<br /><br />&nbsp;&nbsp;&nbsp;&nbsp;撰然齐等若是乎？天子之相，号为丞相，黄金之印；诸侯之相，号为丞相，黄金<br /><br />&nbsp;&nbsp;&nbsp;&nbsp;之印，而尊无异等，秩加二千石之上。天子列卿秩二千石，诸侯列卿秩二千石，<br /><br />&nbsp;&nbsp;&nbsp;&nbsp;则臣已同矣。人主登臣而尊，今臣既同，则法恶得不齐？天子卫御，号为大仆，<br /><br />&nbsp;&nbsp;&nbsp;&nbsp;银印，秩二千石；诸侯之御，号为大仆，银印，秩二千石，则御已齐矣。御既已<br /><br />&nbsp;&nbsp;&nbsp;&nbsp;齐，则车饰恶得不齐？天子亲，号云太后；诸侯亲，号云太后。天子妃号曰后，<br /><br />&nbsp;&nbsp;&nbsp;&nbsp;诸侯妃号曰后，然则诸侯何损而天子何加焉？妻既已同，则夫何以异？天子宫门<br /><br />&nbsp;&nbsp;&nbsp;&nbsp;曰司马，阑入者为城旦；诸侯宫门曰司马，阑入者为城旦。殿门俱为殿门，阑入<br /><br />&nbsp;&nbsp;&nbsp;&nbsp;之罪亦俱弃市。宫墙门卫同名，其严一等，罪已钧矣。天子之言曰令，令甲令乙<br /><br />&nbsp;&nbsp;&nbsp;&nbsp;是也；诸侯之言曰令，令仪之言是也。天子卑号皆称陛下，诸侯卑号称陛下。天<br /><br />&nbsp;&nbsp;&nbsp;&nbsp;子车曰乘舆，诸侯车曰称舆，乘舆等也。衣被次齐贡死经纬也，苟工巧而志欲之，<br /><br />&nbsp;&nbsp;&nbsp;&nbsp;唯冒上轶主次也。然则所谓主者安居？臣者安在？<br /><br />&nbsp;&nbsp;&nbsp;&nbsp;人之情不异，面目状貌同类，贵贱之别，非人天根著於形容也。所持以别贵<br /><br />&nbsp;&nbsp;&nbsp;&nbsp;贱、明尊卑者，等级、势力、衣服、号令也。乱且不息滑漫无纪；天性则同，人<br /><br />&nbsp;&nbsp;&nbsp;&nbsp;事无别。然则所谓臣臣主主者非有相临之具、尊卑之经也，持面形而异之耳。近<br /><br />&nbsp;&nbsp;&nbsp;&nbsp;习乎形貌，然后能识，则疏远无所放，众庶无以期，则下恶能不疑其上？君臣同<br /><br />&nbsp;&nbsp;&nbsp;&nbsp;伦，异等同服，则上恶能不眩其下？孔子曰：长民者衣服不贰，从容有常，以齐<br /><br />&nbsp;&nbsp;&nbsp;&nbsp;其民，则民德一。”《诗》云：“彼都人士，狐裘黄裳，”“行归於周，万民之<br /><br />&nbsp;&nbsp;&nbsp;&nbsp;望。”孔子曰：“为上可望而知也，为下可类而志也，则君不疑於其臣，而臣不<br /><br />&nbsp;&nbsp;&nbsp;&nbsp;惑於其君。”而此之不行，沐渎无界，可谓长大息者此也。<br /><br />&nbsp;&nbsp;&nbsp;&nbsp;○服疑（事势）<br /><br />&nbsp;&nbsp;&nbsp;&nbsp;衣服疑者，是谓争先；厚泽疑者，是谓争赏；权力疑者，是谓争强；等级无<br /><br />&nbsp;&nbsp;&nbsp;&nbsp;限，是谓争尊。彼人者，近则冀幸，疑则比争。是以等级分明，则下不得疑；权<br /><br />&nbsp;&nbsp;&nbsp;&nbsp;力绝尤，则臣无冀志。故天子之於其下也，加五等已往，则以为臣例；臣之於下<br /><br />&nbsp;&nbsp;&nbsp;&nbsp;也，加五等已往，则以为仆。仆则亦臣礼也，然称仆不敢称臣者，尊天子，避嫌<br /><br />&nbsp;&nbsp;&nbsp;&nbsp;疑也。<br /><br />&nbsp;&nbsp;&nbsp;&nbsp;制服之道，取至适至和以予民，至美至神进之帝。奇服文章，以等上下而差<br /><br />&nbsp;&nbsp;&nbsp;&nbsp;贵贱。是以高下异则名号异，则权力异，则事势异，则旗章异，则符瑞异，则礼<br /><br />&nbsp;&nbsp;&nbsp;&nbsp;宠异，则秩禄异，则冠履异，则衣带异，则环佩异，则车马异，则妻妾异，则泽<br /><br />&nbsp;&nbsp;&nbsp;&nbsp;厚异，则宫室异，则床席异，则器皿异，则食饮异，则祭祀异，则死丧异。故高<br /><br />&nbsp;&nbsp;&nbsp;&nbsp;则此品周高，下则此品周下。加人者品此临之，埤人者品此承之。迁则品此者进，<br /><br />&nbsp;&nbsp;&nbsp;&nbsp;绌则品此者损。贵周丰，贱周谦；贵践有级，服位有等。等级既设，各处其检，<br /><br />&nbsp;&nbsp;&nbsp;&nbsp;人循其度。擅退则让，上c则诛。建法以习之，设官以牧之。是以天下见其服而<br /><br />&nbsp;&nbsp;&nbsp;&nbsp;知贵贱，望其章而知其势，使人定其心，各著其目。<br /><br />&nbsp;&nbsp;&nbsp;&nbsp;故众多而天下不眩，传远而天下识祗。卑尊已著，上下已分，则人伦法矣。<br /><br />&nbsp;&nbsp;&nbsp;&nbsp;於是主之与臣，若日之与星以。臣不几可以疑主，贱不几可以冒贵。下不凌等则<br /><br />&nbsp;&nbsp;&nbsp;&nbsp;上位尊，臣不逾级则主位安。谨守伦纪，则乱无由生。<br /><br />&nbsp;&nbsp;&nbsp;&nbsp;○益壤（事势）<br /><br />&nbsp;&nbsp;&nbsp;&nbsp;陛下即不为千载之治安，如今之势，岂过一传哉？诸侯犹且人恣而不制也，<br /><br />&nbsp;&nbsp;&nbsp;&nbsp;至其相与，特以纵横之约相亲耳。汉法令不可得行矣，犹且槁立而服强也。今淮<br /><br />&nbsp;&nbsp;&nbsp;&nbsp;阳之比大诸侯，仅过黑子之比於面耳，岂足以为楚御哉？而陛下所恃以为藩捍者，<br /><br />&nbsp;&nbsp;&nbsp;&nbsp;以代淮阳耳。代北边与强匈奴为邻，仅自见矣。唯皇太子之所恃者，亦以之二国<br /><br />&nbsp;&nbsp;&nbsp;&nbsp;耳。今淮阳之所有，适足以饵大国耳。方今制在陛下，制国命子，适足以饵大国，<br /><br />&nbsp;&nbsp;&nbsp;&nbsp;岂可谓工哉？<br /><br />&nbsp;&nbsp;&nbsp;&nbsp;人主之行异布衣。布衣者，饰小行，竞小廉，以自托於乡党邑里。人主者，<br /><br />&nbsp;&nbsp;&nbsp;&nbsp;天下安、社稷固不耳。故黄帝者，炎帝之兄也。炎帝无道，黄帝伐之涿鹿之野，<br /><br />&nbsp;&nbsp;&nbsp;&nbsp;血流漂杵，诛炎帝而兼其地，天下乃治。高皇帝瓜分天下，以王功臣，反者如<br /><br />&nbsp;&nbsp;&nbsp;&nbsp;o毛而起。高皇帝以为不可，剽去不义诸侯，空其国。择良日，立诸子洛阳上<br /><br />&nbsp;&nbsp;&nbsp;&nbsp;东门之外，诸子毕王，而天下乃安。故大人者，不怵小廉，不牵小行，故立大便<br /><br />&nbsp;&nbsp;&nbsp;&nbsp;以成大功。<br /><br />&nbsp;&nbsp;&nbsp;&nbsp;今淮南地远者或数千里，越诸侯而县属於汉，其苦之甚矣，其欲有卒也类良<br /><br />&nbsp;&nbsp;&nbsp;&nbsp;有，所至逋走而归诸侯，殆不少矣。此终非可久以为奉地也。陛下岂如蚤便其势，<br /><br />&nbsp;&nbsp;&nbsp;&nbsp;且令他人守郡，岂如令子？臣之愚计，愿陛下举淮南之地以益淮阳，梁即有后，<br /><br />&nbsp;&nbsp;&nbsp;&nbsp;割淮阳北边二三列城与东郡以益梁，即无后患。代可徙而都睢阳，梁起新郑以北，<br /><br />&nbsp;&nbsp;&nbsp;&nbsp;著之河，淮阳包陈以南，捷之江，则大诸侯之有异心者，破胆而不敢谋。今所恃<br /><br />&nbsp;&nbsp;&nbsp;&nbsp;者，代、淮阳二国耳，皇太子亦恃之。如臣计，梁足以捍齐、赵，淮阳足以禁吴、<br /><br />&nbsp;&nbsp;&nbsp;&nbsp;楚，则陛下高枕而卧，终无山东之忧矣。臣窃以为此二世之利也。若使淮南久县<br /><br />&nbsp;&nbsp;&nbsp;&nbsp;属汉，特以恣奸人耳，惟陛下幸少留意，省臣昧死以闻。<br /><br />&nbsp;&nbsp;&nbsp;&nbsp;臣谊窃昧死，原得伏前陈施，下臣谊所以为治安，陛下幸以少须臾之间听，<br /><br />&nbsp;&nbsp;&nbsp;&nbsp;以验之於事，未有妨损也。臣闻圣主言问其臣，而不自造事，故为人臣得毕尽其<br /><br />&nbsp;&nbsp;&nbsp;&nbsp;愚忠，惟陛下财幸。</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657408);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="1657409.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "1657409.html"; var index_page = "index.html"; var sortid = "9"; var article_id = "22613"; var chapter_id = "1657408"; var articlename = "新书"; var chaptername = " 卷一"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>