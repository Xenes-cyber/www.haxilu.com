<!DOCTYPE html>
<html>
<head>
<meta charset="gbk" />
<title>新书- 卷九-在线阅读-哈西文学网</title>
<meta name="keywords" content="贾谊，新书， 卷九全文， 卷九在线阅读 哈西文学网" />
<meta name="description" content="哈西文学网提供贾谊的新书  卷九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657416.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657416.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九</h1>
            <div class="link xb">
                <a href="1657415.html">上一页</a>&larr;<a href="index.html">返回列表</a>&rarr;<a
                    href="1657417.html">下一页</a></div>			
            <div id="BookText">&nbsp;&nbsp;&nbsp;&nbsp;○大政上<br /><br />&nbsp;&nbsp;&nbsp;&nbsp;闻之於政也，民无不为本也。国以为本，君以为本，吏以为本。故国以民为<br /><br />&nbsp;&nbsp;&nbsp;&nbsp;安危，君以民为威侮，吏以民为贵贱。此之谓民无不为本也。闻之於政也，民无<br /><br />&nbsp;&nbsp;&nbsp;&nbsp;不为命也。国以为命，君以为命，吏以为命，故国以民为存亡，君以民为盲明，<br /><br />&nbsp;&nbsp;&nbsp;&nbsp;吏以民为贤不肖。此之谓民无不为命也。闻之於政也，民无不为功也。故国以为<br /><br />&nbsp;&nbsp;&nbsp;&nbsp;功，君以为功，吏以为功。国以民为兴坏，君以民为强弱，吏以民为能不能。此<br /><br />&nbsp;&nbsp;&nbsp;&nbsp;之谓民无不为功也。闻之於政也，民无不为力也。故国以为力，君以为力，吏以<br /><br />&nbsp;&nbsp;&nbsp;&nbsp;为力。故夫战之胜也，民欲胜也；攻之得也，民欲得也；守之存也，民欲存也。<br /><br />&nbsp;&nbsp;&nbsp;&nbsp;故率民而守，而民不欲存，则莫能以存矣；故率民而攻，民不欲得，则莫能以得<br /><br />&nbsp;&nbsp;&nbsp;&nbsp;矣；故率民而战，民不欲胜，则莫能以胜矣。故其民之为其上也，接敌而喜，进<br /><br />&nbsp;&nbsp;&nbsp;&nbsp;而不可止，敌人必骇，战由此胜也。夫民之於其上也，接而惧，必走去，战由此<br /><br />&nbsp;&nbsp;&nbsp;&nbsp;败也。故夫灾与福也，非粹在天也，又在士民也。呜呼！戒之戒之！夫士民之志，<br /><br />&nbsp;&nbsp;&nbsp;&nbsp;不可不要也。呜呼！戒之戒之！<br /><br />&nbsp;&nbsp;&nbsp;&nbsp;行之善也，粹以为福己矣；行之恶也，粹以为灾己矣。故受天之福者，天不<br /><br />&nbsp;&nbsp;&nbsp;&nbsp;攻焉；被天之灾，则亦毋怨天矣，行自为取之也。知善而弗行，谓之不明；知恶<br /><br />&nbsp;&nbsp;&nbsp;&nbsp;而弗改，必受天殃。天有常福，必与有德；天有常灾，必与夺民时。故夫民者，<br /><br />&nbsp;&nbsp;&nbsp;&nbsp;至贱而不可简也，至愚而不可欺也。故自古至於今，与民为仇者，有迟有速，而<br /><br />&nbsp;&nbsp;&nbsp;&nbsp;民必胜之。知善而弗行谓之狂，知恶而不改谓之惑。故夫狂与惑者，圣王之戒也，<br /><br />&nbsp;&nbsp;&nbsp;&nbsp;而君子之愧也。呜呼！戒之戒之！岂其以狂与惑者自为分？明君而君子乎，闻善<br /><br />&nbsp;&nbsp;&nbsp;&nbsp;而行之如争，闻恶而改之如雠，然后祸灾可离，然后保福也。戒之戒之！<br /><br />&nbsp;&nbsp;&nbsp;&nbsp;诛赏之慎焉，故与其杀不辜也，宁失於有罪也。故夫罪也者，疑则附之去已；<br /><br />&nbsp;&nbsp;&nbsp;&nbsp;夫功也者，疑则附之与已。则此毋有无罪而见诛，毋有有功而无赏者矣。戒之哉！<br /><br />&nbsp;&nbsp;&nbsp;&nbsp;戒之哉！诛赏之慎焉，故古之立刑也，以禁不肖，以起怠惰之民也。是以一罪疑<br /><br />&nbsp;&nbsp;&nbsp;&nbsp;则弗遂诛也，故不肖得改也；故一功疑则必弗倍也，故愚民可劝也。是以上有仁<br /><br />&nbsp;&nbsp;&nbsp;&nbsp;誉而下有治名。疑罪从去，仁也；疑功从予，信也。戒之哉！戒之哉！慎其下，<br /><br />&nbsp;&nbsp;&nbsp;&nbsp;故诛而不忌，赏而不曲，不反民之罪而重之，不灭民之功而弃之。故上为非，则<br /><br />&nbsp;&nbsp;&nbsp;&nbsp;谏而止之，以道纪之；下为非，则矜而恕之，道而赦之，柔而假之。故虽有不肖<br /><br />&nbsp;&nbsp;&nbsp;&nbsp;民，化而则之。故虽昔者之帝王，其所贵其臣者，如此而已矣。<br /><br />&nbsp;&nbsp;&nbsp;&nbsp;人臣之道，思善则献之於上，闻善则献之於上，知善则献之上。夫民者，唯<br /><br />&nbsp;&nbsp;&nbsp;&nbsp;君者有之，为人臣者助君理之。故夫为人臣者，以富乐民为功，以贫苦民为罪。<br /><br />&nbsp;&nbsp;&nbsp;&nbsp;故君以知贤为明，吏以爱民为忠。故臣忠则君明，此之谓圣王。故官有假而德无<br /><br />&nbsp;&nbsp;&nbsp;&nbsp;假，位有卑而义无卑。故位下而义高者，虽卑，贵也；位高而义下者，虽贵，必<br /><br />&nbsp;&nbsp;&nbsp;&nbsp;穷。呜呼！戒之哉！戒之哉！行道不能，穷困及之。<br /><br />&nbsp;&nbsp;&nbsp;&nbsp;夫一出而不可反者，言也；一见而不可得掩者，行也。故夫言与行者，知愚<br /><br />&nbsp;&nbsp;&nbsp;&nbsp;之表也，贤不肖之别也。是以智者慎言慎行，以为身福；愚者易言易行，以为身<br /><br />&nbsp;&nbsp;&nbsp;&nbsp;灾。故君子言必可行也，然后言之；行必可言也，然后行之。呜呼！戒之哉！戒<br /><br />&nbsp;&nbsp;&nbsp;&nbsp;之哉！行之者在身，命之者在人，此福灾之本也。道者，福之本；祥者，福之荣<br /><br />&nbsp;&nbsp;&nbsp;&nbsp;也。无道者必失福之本，不祥者必失福之乐。故行而不缘道者，其言必不顾义矣。<br /><br />&nbsp;&nbsp;&nbsp;&nbsp;故纣自谓天也，桀自谓天子也，已灭之后，民以相骂也。以此观之，则位不足以<br /><br />&nbsp;&nbsp;&nbsp;&nbsp;为尊，而号不足以为荣矣。故君子之贵也，士民贵之，故谓之贵也；故君子富也，<br /><br />&nbsp;&nbsp;&nbsp;&nbsp;士民乐之，故谓之富也。故君子之贵也，与民以福，故士民贵之；故君子之富也，<br /><br />&nbsp;&nbsp;&nbsp;&nbsp;与民以财，故士民乐之。故君子富贵也，至於子孙而衰，则士民皆曰：“何君子<br /><br />&nbsp;&nbsp;&nbsp;&nbsp;之道衰之数也？”不肖暴者，祸及其身，则士民皆曰：“何天诛之迟也？”<br /><br />&nbsp;&nbsp;&nbsp;&nbsp;夫民者，万世之本也，不可欺。凡居於上位者，简士苦民者，是谓愚；敬士<br /><br />&nbsp;&nbsp;&nbsp;&nbsp;爱民者，是谓智。夫愚智者，士民命之也。故夫民者，大族也，民不可不畏也。<br /><br />&nbsp;&nbsp;&nbsp;&nbsp;故夫民者，多力而不可适也。呜呼！戒之哉！戒之哉！与民为敌者，民必胜之。<br /><br />&nbsp;&nbsp;&nbsp;&nbsp;君能为善，则吏必能为善矣；吏能为善，则民必能为善矣。故民之不善也，吏之<br /><br />&nbsp;&nbsp;&nbsp;&nbsp;罪也；吏之不善也，君之过也。呜呼！戒之！戒之！故夫士民者，率之以道，然<br /><br />&nbsp;&nbsp;&nbsp;&nbsp;后士民道也；率之以义，然后士民义也；率之以忠，然后士民忠也；率之以信，<br /><br />&nbsp;&nbsp;&nbsp;&nbsp;然后士民信也。故为人君者，其出令也，其如声；士民学之，其如响；曲折而从<br /><br />&nbsp;&nbsp;&nbsp;&nbsp;君，其如景矣。呜呼！戒之哉！戒之哉！君乡善於此，则佚佚然协，民皆乡善於<br /><br />&nbsp;&nbsp;&nbsp;&nbsp;彼矣，犹景之象形也；君为恶於此，则々然协，民皆为恶於彼矣，犹响之应<br /><br />&nbsp;&nbsp;&nbsp;&nbsp;声也。故是以圣王而君子乎，执事而临民者，日戒慎一日，则士民亦日戒慎一日<br /><br />&nbsp;&nbsp;&nbsp;&nbsp;矣，以道先民也。<br /><br />&nbsp;&nbsp;&nbsp;&nbsp;道者，圣王之行也；文者，圣王之辞也；恭敬者，圣王之容也；忠信者，圣<br /><br />&nbsp;&nbsp;&nbsp;&nbsp;王之教也。圣人也者，贤智之师也；仁义者，明君之性也。故尧、舜、禹、汤之<br /><br />&nbsp;&nbsp;&nbsp;&nbsp;治天下也，所谓明君也，士民乐之，皆即位百年然后崩，士民犹以为大数也。桀、<br /><br />&nbsp;&nbsp;&nbsp;&nbsp;纣所谓暴乱之君也，士民苦之，皆即位数十年而灭，士民犹以为大久也。故夫诸<br /><br />&nbsp;&nbsp;&nbsp;&nbsp;侯者，士民皆爱之，则国必兴矣；士民皆苦之，则国必亡矣。故夫士民者，国家<br /><br />&nbsp;&nbsp;&nbsp;&nbsp;之所树而诸侯之本也，不可轻也。呜呼！轻本不祥，实为身殃。戒之哉！戒之哉！<br /><br />&nbsp;&nbsp;&nbsp;&nbsp;○大政下<br /><br />&nbsp;&nbsp;&nbsp;&nbsp;易使喜、难使怒者，宜为君。识人之功而忘人之罪者，宜为贵。故曰：刑罚<br /><br />&nbsp;&nbsp;&nbsp;&nbsp;不可以慈民，简泄不可以得士。故欲以刑罚慈民，辟其犹以鞭狎狗也，虽久弗亲<br /><br />&nbsp;&nbsp;&nbsp;&nbsp;矣；故欲以简泄得士，辟其犹以弧怵鸟也，虽久弗得矣。故夫士者，弗敬则弗至；<br /><br />&nbsp;&nbsp;&nbsp;&nbsp;故夫民者，弗爱则弗附。故欲求士必至、民必附，惟恭与敬、忠与信，古今毋易<br /><br />&nbsp;&nbsp;&nbsp;&nbsp;矣。渚泽有枯水，而国无枯士矣。故有不能求士之君，而无不可得之士；故有不<br /><br />&nbsp;&nbsp;&nbsp;&nbsp;能治民之吏，而无不可治之民。故君明而吏贤矣，吏贤而民治矣。故见其民而知<br /><br />&nbsp;&nbsp;&nbsp;&nbsp;其吏，见其吏而知其君矣。故君功见於选吏，吏功见於治民，故观之其上者犹其<br /><br />&nbsp;&nbsp;&nbsp;&nbsp;下，而上睹矣，此道之谓也。故治国家者，行道之谓，国家必宁；信道而以伪，<br /><br />&nbsp;&nbsp;&nbsp;&nbsp;国家必空。故政不可不慎也，而吏不可不选也，而道不可离也。呜呼！戒之哉！<br /><br />&nbsp;&nbsp;&nbsp;&nbsp;离道而灾至矣。<br /><br />&nbsp;&nbsp;&nbsp;&nbsp;无世而无圣，或不得知也；无国而无士，或弗能得也。故世未尝无圣也，而<br /><br />&nbsp;&nbsp;&nbsp;&nbsp;圣不得圣王则弗起也；国未尝无士也，不得君子则弗助也。上圣明，则士暗饰矣。<br /><br />&nbsp;&nbsp;&nbsp;&nbsp;故圣王在上位，则士百里而有一人，则犹无有也。故王者衰，则士没矣。故暴乱<br /><br />&nbsp;&nbsp;&nbsp;&nbsp;位上，则千里而有一人，则犹比肩也。故国者有不幸而无明君；君明也，则国无<br /><br />&nbsp;&nbsp;&nbsp;&nbsp;不幸而无贤士矣。故自古而至於今，泽有无水，国无无士。故士易得而难求也，<br /><br />&nbsp;&nbsp;&nbsp;&nbsp;易致而难留也。故求士而不以道，周遍境内不能得一人焉。故求士而以道，则国<br /><br />&nbsp;&nbsp;&nbsp;&nbsp;中多有之。此之谓士易得而难求也。故待士而以敬，则士必居矣；待士而不以道，<br /><br />&nbsp;&nbsp;&nbsp;&nbsp;则士必去矣。此之谓士易致而难留也。<br /><br />&nbsp;&nbsp;&nbsp;&nbsp;王者有易政而无易国，有易吏而无易民。故因是国也而为安，因是民也而为<br /><br />&nbsp;&nbsp;&nbsp;&nbsp;治。故汤以桀之乱民为治，武王以纣之北卒为强。故民之治乱在於吏，国之安危<br /><br />&nbsp;&nbsp;&nbsp;&nbsp;在於政。故是以明君之於政也慎之，於吏也选之，然后国兴也。故君能为善，则<br /><br />&nbsp;&nbsp;&nbsp;&nbsp;吏必能为善矣；吏能为善，则民必能为善矣。故民之不善也，失之者吏也；故民<br /><br />&nbsp;&nbsp;&nbsp;&nbsp;之善者，吏之功也。故吏之不善也，失之者君也；故吏之善者，君之功也。是故<br /><br />&nbsp;&nbsp;&nbsp;&nbsp;君明而吏贤，吏贤而民治矣。故苟上好之，其下必化之，此道之谓也。<br /><br />&nbsp;&nbsp;&nbsp;&nbsp;夫民之为言也，螟也；萌之为言也，盲也。故惟上之所扶而以之，民无不化<br /><br />&nbsp;&nbsp;&nbsp;&nbsp;也。故曰：民、萌。民、萌哉，直言其意而为之名也。夫民者，贤、不肖之材也，<br /><br />&nbsp;&nbsp;&nbsp;&nbsp;贤、不肖皆具焉。故贤人得焉，不肖者伏焉，技能输焉，忠信饬焉。故民者，积<br /><br />&nbsp;&nbsp;&nbsp;&nbsp;愚也。故夫民者虽愚也，明上选吏焉，必使民与焉。故士民誉之，则明上察之，<br /><br />&nbsp;&nbsp;&nbsp;&nbsp;见归而举之；故士民苦之，则明上察之，见非而去之。故王者取吏不妄，必使民<br /><br />&nbsp;&nbsp;&nbsp;&nbsp;唱，然后和之。故夫民者，吏之程也，察吏於民，然后随之。夫民至卑也，使之<br /><br />&nbsp;&nbsp;&nbsp;&nbsp;取吏焉，必取其爱焉。故十人爱之有归，则十人之吏也；百人爱之有归，则百人<br /><br />&nbsp;&nbsp;&nbsp;&nbsp;之吏也；千人爱之有归，则千人之吏也；万人爱之有归，则万人之吏也。故万人<br /><br />&nbsp;&nbsp;&nbsp;&nbsp;之吏，选卿相焉。<br /><br />&nbsp;&nbsp;&nbsp;&nbsp;夫民者，诸侯之本也；教者，政之本也；道者，教之本也。有道，然后教也；<br /><br />&nbsp;&nbsp;&nbsp;&nbsp;有教，然后政治也；政治，然后民劝之；民劝之，然后国丰富也。故国丰且富，<br /><br />&nbsp;&nbsp;&nbsp;&nbsp;然后君乐也。忠，臣之功也；臣之忠者，君之明也。臣忠君明，此之谓政之纲也。<br /><br />&nbsp;&nbsp;&nbsp;&nbsp;故国也者，行政之纲，然后国臧也。故君之信在於所信，所信不信，虽欲论信也，<br /><br />&nbsp;&nbsp;&nbsp;&nbsp;终身不信矣。故所信不可不慎也。事君之道，不过於事父，故不肖者之事父也，<br /><br />&nbsp;&nbsp;&nbsp;&nbsp;不可以事君；事长之道，不过於事兄，故不肖者之事兄也，不可以事长；使下之<br /><br />&nbsp;&nbsp;&nbsp;&nbsp;道，不过於使弟，故不肖者之使弟也，不可以使下；交接之道，不过於为身，故<br /><br />&nbsp;&nbsp;&nbsp;&nbsp;不肖者之为身也，不可以接友；慈民之道，不过於爱其子，故不肖者之爱其子，<br /><br />&nbsp;&nbsp;&nbsp;&nbsp;不可以慈民；居官之道，不过於居家，故不肖者之於家也，不可以居官。夫道者，<br /><br />&nbsp;&nbsp;&nbsp;&nbsp;行之於父，则行之於君矣；行之於兄，则行之於长矣；行之於弟，则行之於下矣；<br /><br />&nbsp;&nbsp;&nbsp;&nbsp;行之於身，则行之於友矣；行之於子，则行之於民矣；行之於家，则行之於官矣。<br /><br />&nbsp;&nbsp;&nbsp;&nbsp;故士则未仕而能以试矣。圣王选举也，以为表也。问之，然后知其言；谋焉，然<br /><br />&nbsp;&nbsp;&nbsp;&nbsp;后知其极；任之以事，然后知其信。故古圣王、君子不素距人，以此为明察也。<br /><br />&nbsp;&nbsp;&nbsp;&nbsp;国之治政，在诸侯、大夫、士，察之理，在其与徒。君必择其臣，而臣必择<br /><br />&nbsp;&nbsp;&nbsp;&nbsp;其所与。故察明者贤乎人之辞，不出於室，而无不见也；察明者乘人，不出其官，<br /><br />&nbsp;&nbsp;&nbsp;&nbsp;而无所不入也。故王者居於中国，不出其国，而明於天下之政。何也？则贤人之<br /><br />&nbsp;&nbsp;&nbsp;&nbsp;辞也。不离其位，而境内亲之者，谓之人为之行之也。故爱人之道，言之者谓之<br /><br />&nbsp;&nbsp;&nbsp;&nbsp;其府；故爱人之道，行之者谓之其礼。故忠诸侯者，无以易敬士也；忠君子者，<br /><br />&nbsp;&nbsp;&nbsp;&nbsp;无以易爱民也。诸侯不得士，则不能兴矣；故君子不得民，则不能称矣。故士能<br /><br />&nbsp;&nbsp;&nbsp;&nbsp;言道而弗能行者，谓之器；能行道而弗能言者，谓之用；能言而能行之者，谓之<br /><br />&nbsp;&nbsp;&nbsp;&nbsp;实。故君子讯其器，任其用，乘其实，而治安兴矣。呜呼！人耳人耳！<br /><br />&nbsp;&nbsp;&nbsp;&nbsp;诸侯即位享国，社稷血食，而政有命，国无君也；官有政长而民有所属，而<br /><br />&nbsp;&nbsp;&nbsp;&nbsp;政有命，国无吏也；官驾百乘而食食千人，政有命，国无人也。何也？君之为言<br /><br />&nbsp;&nbsp;&nbsp;&nbsp;也，道也。故君也者，道之所出也。贤人不举而不肖人不去，此君无道也，故政<br /><br />&nbsp;&nbsp;&nbsp;&nbsp;谓此国无君也。吏之为言，理也。故吏也者，理之所出也。上为非而不敢谏，下<br /><br />&nbsp;&nbsp;&nbsp;&nbsp;为善而不知劝，此吏无理也，故政谓此国无吏也。官驾百乘而食食千人，近侧者<br /><br />&nbsp;&nbsp;&nbsp;&nbsp;不足以问谏，而由朝假不足以考度，故政谓此国无人也。呜呼！悲哉！君者，群<br /><br />&nbsp;&nbsp;&nbsp;&nbsp;也。无人谁据？无据必蹶，政谓此国素亡也。<br /><br />&nbsp;&nbsp;&nbsp;&nbsp;○修正语上<br /><br />&nbsp;&nbsp;&nbsp;&nbsp;黄帝曰：“道若川谷之水，其出无已，其行无止。”故服人而不为仇，分人<br /><br />&nbsp;&nbsp;&nbsp;&nbsp;而不J者，其惟道矣。故播之於天下而不忘者，其惟道矣。是以道高比於天，<br /><br />&nbsp;&nbsp;&nbsp;&nbsp;道明比於日，道安比於山。故言之者见谓智，学之者见谓贤，守之者见谓信，乐<br /><br />&nbsp;&nbsp;&nbsp;&nbsp;之者见谓仁，行之者见谓圣人。故惟道不可窃也，不可以为虚也。故黄帝职道义，<br /><br />&nbsp;&nbsp;&nbsp;&nbsp;经天地，纪人伦，序万物，以信与仁为天下先。然后，济东海，入江内，取绿图，<br /><br />&nbsp;&nbsp;&nbsp;&nbsp;西济积石，涉流沙，登於昆仑。於是，还居中国，以平天下天下太平，唯躬道而<br /><br />&nbsp;&nbsp;&nbsp;&nbsp;已。<br /><br />&nbsp;&nbsp;&nbsp;&nbsp;帝颛顼曰：“至道不可过也，至义不可易也。”是故以后者复迹也。故上缘<br /><br />&nbsp;&nbsp;&nbsp;&nbsp;黄帝之道而行之，学黄帝之道而赏之，弗加弗损，天下亦平也。<br /><br />&nbsp;&nbsp;&nbsp;&nbsp;颛顼曰：“功莫美於去恶而为善，罪莫大於去善而为恶。故非吾善善而已矣，<br /><br />&nbsp;&nbsp;&nbsp;&nbsp;善缘善也；非恶恶而已也，恶缘恶也。吾日慎一日，其此已也。”<br /><br />&nbsp;&nbsp;&nbsp;&nbsp;帝喾曰：“缘道者之辞而与道已，缘巧者之事而学为巧已，行仁者之操而与<br /><br />&nbsp;&nbsp;&nbsp;&nbsp;为仁已。”故节仁之器以修其财，而身专其美矣。故上缘黄帝之道而明之，学帝<br /><br />&nbsp;&nbsp;&nbsp;&nbsp;颛顼之道而行之，而天下亦平矣。<br /><br />&nbsp;&nbsp;&nbsp;&nbsp;帝喾曰：“德莫高於博爱人，而政莫高於博利人。故政莫大於信，治莫大於<br /><br />&nbsp;&nbsp;&nbsp;&nbsp;仁。吾慎此而矣。”<br /><br />&nbsp;&nbsp;&nbsp;&nbsp;帝尧曰：“吾存心於先古，加志於穷民，痛万姓之罹罪，忧众生之不遂也。<br /><br />&nbsp;&nbsp;&nbsp;&nbsp;故一民或饥，曰此我饥之也；一民或寒，曰此我寒之也；一民有罪，曰此我陷之<br /><br />&nbsp;&nbsp;&nbsp;&nbsp;也。”仁行而义立，德博而化富，故不赏而民劝，不罚而民治，先恕而后行，是<br /><br />&nbsp;&nbsp;&nbsp;&nbsp;故德音远也。是故尧教化及雕题、蜀、越，抚交趾，身涉流沙，地封独山，西见<br /><br />&nbsp;&nbsp;&nbsp;&nbsp;王母，训及大夏、渠叟，北中幽都，及狗国与人身，而鸟面及焦侥，好贤而隐不<br /><br />&nbsp;&nbsp;&nbsp;&nbsp;还，强於行而於志，率以仁而恕，至此而已矣。<br /><br />&nbsp;&nbsp;&nbsp;&nbsp;帝舜曰：“吾尽吾敬以事吾上，故见谓忠焉；吾尽吾敬以接吾敌，故见谓信<br /><br />&nbsp;&nbsp;&nbsp;&nbsp;焉；吾尽吾敬以使吾下，故见谓仁焉。是以见爱亲於天下之人，而归乐於天下之<br /><br />&nbsp;&nbsp;&nbsp;&nbsp;民，而见贵信於天下之君。故吾取之以敬也，吾得之以敬也。”故欲明道而谕教，<br /><br />&nbsp;&nbsp;&nbsp;&nbsp;唯以敬者为忠必服之。<br /><br />&nbsp;&nbsp;&nbsp;&nbsp;大禹之治天下也，诸侯万人而禹一皆知其国，其士万人而禹一皆知其体。故<br /><br />&nbsp;&nbsp;&nbsp;&nbsp;大禹岂能一见而知之也？岂能一闻而识之也？诸侯朝会而禹亲报之，故是以禹一<br /><br />&nbsp;&nbsp;&nbsp;&nbsp;皆知其国也；其士月朝而禹亲见之，故是以禹一皆知其体也。然且大禹其犹大恐，<br /><br />&nbsp;&nbsp;&nbsp;&nbsp;诸侯会，则问於诸侯曰：“诸侯以寡人为骄乎？”朔日，士朝，则问於士曰：<br /><br />&nbsp;&nbsp;&nbsp;&nbsp;“诸侯大夫以寡人为汰乎？其闻寡人之汰耶，而不以语寡人者，此教寡人残道也，<br /><br />&nbsp;&nbsp;&nbsp;&nbsp;灭天下之教也。故寡人之所怨於人者，莫大於此也。”<br /><br />&nbsp;&nbsp;&nbsp;&nbsp;大禹曰：“民无食也，则我弗能使也；功成而不利於民，我弗能劝也。”故<br /><br />&nbsp;&nbsp;&nbsp;&nbsp;鬟河而导之九牧，凿江而导之九路，澄五湖而定东海，民劳矣而弗苦者，功成而<br /><br />&nbsp;&nbsp;&nbsp;&nbsp;利於民也。禹尝昼不暇食，夜不暇寝矣。方是时也，忧务故也。故禹与士民同务，<br /><br />&nbsp;&nbsp;&nbsp;&nbsp;故不自言其信，而信谕矣。故治天下，以信为之也。<br /><br />&nbsp;&nbsp;&nbsp;&nbsp;汤曰：“学圣王之道者，譬其如日；静思而独居，譬其若火。夫人舍学圣王<br /><br />&nbsp;&nbsp;&nbsp;&nbsp;之道而静居独思，譬其若去日之明於庭，而就火之光於室也，然可以小见而不可<br /><br />&nbsp;&nbsp;&nbsp;&nbsp;以大知。”是故明君而君子，贵尚学道而贱下独思也。故诸君得贤而举之，得贤<br /><br />&nbsp;&nbsp;&nbsp;&nbsp;而与之，譬其若登山乎；得不肖而举之，得不肖而与之，譬其若下渊乎。故登山<br /><br />&nbsp;&nbsp;&nbsp;&nbsp;而望，其何不临而何不见？陵迟而入渊，其孰不陷溺？是以明君慎其举，而君子<br /><br />&nbsp;&nbsp;&nbsp;&nbsp;慎其与。然后，福可必归，灾可必去也。<br /><br />&nbsp;&nbsp;&nbsp;&nbsp;汤曰：“药食尝於卑，然后至於贵；药言献於贵，然后闻於卑。”故药食尝<br /><br />&nbsp;&nbsp;&nbsp;&nbsp;於卑然后至於贵，教也；药言献於贵然后闻於卑，道也。故使人味食然后食者，<br /><br />&nbsp;&nbsp;&nbsp;&nbsp;其得味也多；若使人味言然后闻者，其得言也少。故以是明上之於言也，必自也<br /><br />&nbsp;&nbsp;&nbsp;&nbsp;听之，必自也择之，必自也聚之，必自也藏之，必自也行之。故道以数取之为明，<br /><br />&nbsp;&nbsp;&nbsp;&nbsp;以数行之为章，以数施之万姓为臧。是故求道者不以目而以心，取道者不以手而<br /><br />&nbsp;&nbsp;&nbsp;&nbsp;以耳，致道者以言，入道者以忠，积道者以信，树道者以人。故人主有欲治安之<br /><br />&nbsp;&nbsp;&nbsp;&nbsp;心而无治安之政者，虽欲治安显荣也，弗得矣。故治安不可以虚成也，显荣不可<br /><br />&nbsp;&nbsp;&nbsp;&nbsp;以虚得也。故明君敬士、察吏、爱民以参其极，非此者，则四美不附矣。<br /><br />&nbsp;&nbsp;&nbsp;&nbsp;○修政语下<br /><br />&nbsp;&nbsp;&nbsp;&nbsp;周文王问於粥子曰：“闻问君子将入其职，则其於民也何如？”粥子对曰：<br /><br />&nbsp;&nbsp;&nbsp;&nbsp;“唯。疑。请以上世之政诏於君王。政曰：君子将入其职，则其於民也，旭旭然<br /><br />&nbsp;&nbsp;&nbsp;&nbsp;如日之始出也。”周文王曰：“受命矣。”曰：“君子既入其职，则其於民也何<br /><br />&nbsp;&nbsp;&nbsp;&nbsp;若？”对曰：“君子既入其职，则其於民也，健┤蝗缛罩正中。”周文王曰：<br /><br />&nbsp;&nbsp;&nbsp;&nbsp;“受命矣。”曰：“君子既去其职，则其於民也何若？”对曰：“君子既去其职，<br /><br />&nbsp;&nbsp;&nbsp;&nbsp;则其於民也，暗暗然如日之已入也。故君子将入而旭旭者，义先闻也；既入而<br /><br />&nbsp;&nbsp;&nbsp;&nbsp;健┱撸民保其福也；既去而暗暗者，民失其教也。”周文王曰：“受命矣。”<br /><br />&nbsp;&nbsp;&nbsp;&nbsp;周武王问於粥子曰：“寡人愿守而必存，攻而必得，战而必胜，则吾为此奈<br /><br />&nbsp;&nbsp;&nbsp;&nbsp;何？”粥子曰：“唯。疑。攻守而战乎同器，而和与严其备也。故曰：和可以守<br /><br />&nbsp;&nbsp;&nbsp;&nbsp;而严可以守，而严不若和之固也。和可以攻而严可以攻，而严不若和之得也；和<br /><br />&nbsp;&nbsp;&nbsp;&nbsp;可以战而严可以战，而严不若和之胜也。则唯由和而可也。故诸侯发政施令，政<br /><br />&nbsp;&nbsp;&nbsp;&nbsp;平於人者，谓之文政矣；诸侯接士而使吏，礼恭於人者，谓之文礼矣；诸侯听狱<br /><br />&nbsp;&nbsp;&nbsp;&nbsp;断刑，仁於治，陈於行。其由此守而不存、攻而不得、战而不胜者，自古而至於<br /><br />&nbsp;&nbsp;&nbsp;&nbsp;今，自天地之辟也，未之尝闻也。今也，君王欲守而必存，攻而必得，战而必胜，<br /><br />&nbsp;&nbsp;&nbsp;&nbsp;则唯由此也为可也。”周武王曰：“受命矣。”<br /><br />&nbsp;&nbsp;&nbsp;&nbsp;周武王问於王子旦曰：“敢问治有必成而战有必胜乎？攻有必得而守有必存<br /><br />&nbsp;&nbsp;&nbsp;&nbsp;乎？”王子旦对曰：“有。政曰：诸侯政平於内而威於外矣，君子行修於身而信<br /><br />&nbsp;&nbsp;&nbsp;&nbsp;於舆人矣。治民民治而荣於名矣。故诸侯凡有治心者，必修之以道而与之以敬，<br /><br />&nbsp;&nbsp;&nbsp;&nbsp;然后能以成也；凡有战心者，必修之以政而兴之以义，然后能以胜也；凡有攻心<br /><br />&nbsp;&nbsp;&nbsp;&nbsp;者，必结之以约而谕之以信，然后能以得也；凡有守心者，必固之以和而谕之以<br /><br />&nbsp;&nbsp;&nbsp;&nbsp;爱，然后能有存也。”周武王曰：“受命矣。”师尚父曰：“吾闻之於政也，曰：<br /><br />&nbsp;&nbsp;&nbsp;&nbsp;天下圹々，一人有之；万民q丛，一人理之。故天下者，非一家之有也，有道者<br /><br />&nbsp;&nbsp;&nbsp;&nbsp;之有也。故夫天下者，唯有道者理之，唯有道者纪之，唯有道者使之，唯有道者<br /><br />&nbsp;&nbsp;&nbsp;&nbsp;宜处而久之。故夫天下者，难得而易失也，难常而易忘也。故守天下者，非以道<br /><br />&nbsp;&nbsp;&nbsp;&nbsp;则弗得而长也。故夫道者，万世之宝也。”周武王曰：“受命矣。”<br /><br />&nbsp;&nbsp;&nbsp;&nbsp;周成王年六岁，即位享国，亲以其身见於粥子之家而问焉，曰：“昔者先王<br /><br />&nbsp;&nbsp;&nbsp;&nbsp;与帝修道而道修，寡人之望也，亦愿以教，敢问兴国之道奈何？”粥子对曰：<br /><br />&nbsp;&nbsp;&nbsp;&nbsp;“唯。疑。请以上世之政诏於君王。政曰：兴国之道，君思善则行之，君闻善则<br /><br />&nbsp;&nbsp;&nbsp;&nbsp;行之，君知善则行之。位敬而常之，行信而长之，则兴国之道也。”周成王曰：<br /><br />&nbsp;&nbsp;&nbsp;&nbsp;“受命矣。”<br /><br />&nbsp;&nbsp;&nbsp;&nbsp;周成王曰“敢问於道之要奈何？”粥子对曰：“唯。疑。请以上世之政诏於<br /><br />&nbsp;&nbsp;&nbsp;&nbsp;君王。政曰：为人下者敬而肃，为人上者恭而仁，为人君者敬士爱民，以终其身。<br /><br />&nbsp;&nbsp;&nbsp;&nbsp;此道之要也。”周成王曰：“受命矣。”<br /><br />&nbsp;&nbsp;&nbsp;&nbsp;周成王曰：“敢问治国之道若何？”粥子曰：“唯。疑。请以上世之政诏於<br /><br />&nbsp;&nbsp;&nbsp;&nbsp;君王。政曰：治国之道，上忠於主，而中敬其士，而下爱其民。故上忠其主者，<br /><br />&nbsp;&nbsp;&nbsp;&nbsp;非以道义则无以入忠也；而中敬其士，不以礼节无以谕敬也；下爱其民，非以忠<br /><br />&nbsp;&nbsp;&nbsp;&nbsp;信则无以谕爱也。故忠信行於民，而礼节谕於士，道义入於上，则治国之道也。<br /><br />&nbsp;&nbsp;&nbsp;&nbsp;虽治天下者，由此而已。”周成王曰：“受命矣。”<br /><br />&nbsp;&nbsp;&nbsp;&nbsp;周成王曰：“寡人闻之，有上人者，有下人者，有贤人者，有不肖人者，有<br /><br />&nbsp;&nbsp;&nbsp;&nbsp;智人者，有愚人者。敢问上下之人，何以为异？”粥子对曰：“唯。疑。请以上<br /><br />&nbsp;&nbsp;&nbsp;&nbsp;世之政诏於君王。政曰：凡人者，若贱若贵，若幼若老，闻道志而藏之，知道善<br /><br />&nbsp;&nbsp;&nbsp;&nbsp;而行之，上人矣；闻道而弗取藏也，知道而弗取行也，则谓之下人也。故夫行者<br /><br />&nbsp;&nbsp;&nbsp;&nbsp;善则谓之贤人矣，行者恶则谓之不肖矣。故失言者善则谓之智矣，言者不善则谓<br /><br />&nbsp;&nbsp;&nbsp;&nbsp;之愚矣。故智、愚之人有其辞矣，贤、不肖之人别其行矣，上下之人等其志矣。”<br /><br />&nbsp;&nbsp;&nbsp;&nbsp;周成王曰：“受命矣。”<br /><br />&nbsp;&nbsp;&nbsp;&nbsp;周成王曰：“寡人闻之：圣王在上位，使民富且寿云。若夫富则可为也，若<br /><br />&nbsp;&nbsp;&nbsp;&nbsp;夫寿则不在天乎？”粥子曰：“唯。疑。请以上世之政诏於君王。政曰：圣王在<br /><br />&nbsp;&nbsp;&nbsp;&nbsp;上位，则天下不死军兵之事。故诸侯不私相攻，而民不私相斗阋，不私相杀也，<br /><br />&nbsp;&nbsp;&nbsp;&nbsp;故圣王在上位，则民免於一死而得一生矣。圣王在上，则君积於道，而吏积於德，<br /><br />&nbsp;&nbsp;&nbsp;&nbsp;而民积於用力。故妇人为其所衣，丈夫为其所食，则民无冻馁矣。故圣王在上，<br /><br />&nbsp;&nbsp;&nbsp;&nbsp;则民免於二死而得二生矣。圣王在上，则君积於仁，而吏积於爱，而民积於顺，<br /><br />&nbsp;&nbsp;&nbsp;&nbsp;则刑罚废矣，而民无夭遏之诛。故圣王在上，则民免於三死而得三生矣。圣王在<br /><br />&nbsp;&nbsp;&nbsp;&nbsp;上，则使民有时，而用之有节，则民无厉疾。故圣王在上，则民免於四死而得四<br /><br />&nbsp;&nbsp;&nbsp;&nbsp;生矣。故圣王在上，则使盈境内兴贤良，以禁邪恶。故贤人必用而不肖人不作，<br /><br />&nbsp;&nbsp;&nbsp;&nbsp;则已得其命矣。故夫富且寿者，圣王之功也。”周成王曰：受命矣。”</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657416);">加入书签</a><a
                        href="1657415.html">上一页</a>&larr;<a href="index.html">返回列表</a>&rarr;<a
                            href="1657417.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657415.html"; var next_page = "1657417.html"; var index_page = "index.html"; var sortid = "9"; var article_id = "22613"; var chapter_id = "1657416"; var articlename = "新书"; var chaptername = " 卷九"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>