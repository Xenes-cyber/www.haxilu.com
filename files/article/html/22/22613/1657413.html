<!DOCTYPE html>
<html>
<head>
<meta charset="gbk" />
<title>新书- 卷六-在线阅读-哈西文学网</title>
<meta name="keywords" content="贾谊，新书， 卷六全文， 卷六在线阅读 哈西文学网" />
<meta name="description" content="哈西文学网提供贾谊的新书  卷六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22613/1657413.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22613/1657413.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新书</div>
		<div class="fr"><a id="add-bookcase" href="javascript:void(0)" onClick="addbookcase(22613,0);">加入书架</a>|<a id="book-vote" href="javascript:void(0)" onClick="vote(22613);">投推荐票</a>|<a id="err-report" href="javascript:void(0)" onClick="report('新书出错啦!');">错误举报</a>|<a href="https://www.haxi88.com/files/article/info/22/22613.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六</h1>
            <div class="link xb">
                <a href="1657412.html">上一页</a>&larr;<a href="index.html">返回列表</a>&rarr;<a
                    href="1657414.html">下一页</a></div>			
            <div id="BookText">&nbsp;&nbsp;&nbsp;&nbsp;○礼<br /><br />&nbsp;&nbsp;&nbsp;&nbsp;昔周文王使太公望傅太子发，太子嗜鲍鱼，而太公弗与，太公曰：“礼，鲍<br /><br />&nbsp;&nbsp;&nbsp;&nbsp;鱼不登於俎，岂有非礼而可以养太子哉？”寻常之室无奥剽之位，则父子不别；<br /><br />&nbsp;&nbsp;&nbsp;&nbsp;六尺之舆无左右之义，则君臣不明。寻常之室、六尺之舆，处无礼，即上下w<br /><br />&nbsp;&nbsp;&nbsp;&nbsp;逆，父子悖乱，而况其大者乎？故道德仁义，非礼不成；教训正俗，非礼不备；<br /><br />&nbsp;&nbsp;&nbsp;&nbsp;分争辨讼，非礼不决；君臣、上下、父子、兄弟，非礼不定；宦学事师，非礼不<br /><br />&nbsp;&nbsp;&nbsp;&nbsp;亲；班朝治军、莅官行法，非礼威严不行；祷祠祭祀、供给鬼神，非礼不诚不庄。<br /><br />&nbsp;&nbsp;&nbsp;&nbsp;是以君子恭敬、撙节、退让以明礼。<br /><br />&nbsp;&nbsp;&nbsp;&nbsp;礼者，所以固国家，定社稷，使君无失其民者也。主主臣臣，礼之正也；威<br /><br />&nbsp;&nbsp;&nbsp;&nbsp;德在君，礼之分也；尊卑、大小、强弱有位，礼之数也。礼：天子爱天下，诸侯<br /><br />&nbsp;&nbsp;&nbsp;&nbsp;爱境内，大夫爱官属，士庶各爱其家。失爱不仁，过爱不义。故礼者，所以守尊<br /><br />&nbsp;&nbsp;&nbsp;&nbsp;卑之经、强弱之称者也。礼：天子适诸侯之宫，诸侯不敢自阼阶。阼附者，主之<br /><br />&nbsp;&nbsp;&nbsp;&nbsp;阶也。天子适诸侯，诸侯不敢有宫，不敢为主人礼也。君仁臣忠，父慈子孝，兄<br /><br />&nbsp;&nbsp;&nbsp;&nbsp;爱弟敬，夫和妻柔，姑慈妇听，礼之至也。君惠则不厉，臣忠则不贰，父慈则教，<br /><br />&nbsp;&nbsp;&nbsp;&nbsp;子孝则协，兄爱则友，弟敬则顺，夫和则义，妻柔则正，姑慈则从，妇听则婉，<br /><br />&nbsp;&nbsp;&nbsp;&nbsp;礼之质也。<br /><br />&nbsp;&nbsp;&nbsp;&nbsp;礼者，臣下所以承其上也。故《诗》云：“一发五^，吁嗟乎虞。”驺者，<br /><br />&nbsp;&nbsp;&nbsp;&nbsp;天子之囿也。虞者，囿之司兽者也。天子佐舆十乘，以明贵也。二牲而食，以优<br /><br />&nbsp;&nbsp;&nbsp;&nbsp;饱也。虞人翼五^以待一发，所以复中也。人臣於是所尊敬，不敢以节待，敬之<br /><br />&nbsp;&nbsp;&nbsp;&nbsp;至也。甚尊其主，敬慎其所掌职，而志厚尽矣。作此诗者，以其事深见良臣顺上<br /><br />&nbsp;&nbsp;&nbsp;&nbsp;之志也。良臣顺上之志者，可谓义矣。故其叹之也长，曰“吁嗟乎”。虽古之善<br /><br />&nbsp;&nbsp;&nbsp;&nbsp;为人臣者，亦若此而已。<br /><br />&nbsp;&nbsp;&nbsp;&nbsp;礼者，所以节义而没不e。故飨饮之礼，先爵於卑贱而后贵者始羞，淆膳下<br /><br />&nbsp;&nbsp;&nbsp;&nbsp;浃而乐人始奏。觞不下遍，君不尝羞；淆不下浃，上不举乐。故礼者，所以恤下<br /><br />&nbsp;&nbsp;&nbsp;&nbsp;也。由余曰：“干肉不腐，则左右亲；苞苴时有，筐篚时至，则群臣附；官无蔚<br /><br />&nbsp;&nbsp;&nbsp;&nbsp;藏，腌陈时发，则载其上”《诗》曰：“投我以木瓜，报之以琼琚；匪报也，永<br /><br />&nbsp;&nbsp;&nbsp;&nbsp;以为好也。”上少投之，则下以躯偿矣；弗敢谓报，原长以为好。古之蓄其下者，<br /><br />&nbsp;&nbsp;&nbsp;&nbsp;其施报如此。<br /><br />&nbsp;&nbsp;&nbsp;&nbsp;国无九年之蓄，谓之不足；无六年之蓄，谓之急；无三年之蓄，国非其国也。<br /><br />&nbsp;&nbsp;&nbsp;&nbsp;民三年耕，必馀一年之食；九年而馀三年之食；三十岁相通，而有十年之积。虽<br /><br />&nbsp;&nbsp;&nbsp;&nbsp;有凶旱水溢，民无饥馑。然后天子备味而食，日举以乐。诸侯食珍不失，钟鼓之<br /><br />&nbsp;&nbsp;&nbsp;&nbsp;县可使乐也。乐也者，上下同之。故礼，国有饥人，人主不飧；国有冻人，人主<br /><br />&nbsp;&nbsp;&nbsp;&nbsp;不裘；报囚之日，人主不举乐。岁凶谷不登，台扉不涂，榭彻干侯，马不食谷，<br /><br />&nbsp;&nbsp;&nbsp;&nbsp;驰道不除，食减膳，飨祭有阙。故礼者，自行之义，养民之道也。受计之礼，主<br /><br />&nbsp;&nbsp;&nbsp;&nbsp;所亲拜者二：闻生民之数则拜之，闻登谷则拜之。《诗》曰：“君子乐胥，受天<br /><br />&nbsp;&nbsp;&nbsp;&nbsp;之祜。”胥者，相也。祜，大福也。夫忧民之忧者，民必忧其忧；乐民之乐者，<br /><br />&nbsp;&nbsp;&nbsp;&nbsp;民亦乐其乐。与士民若此者，受天之福矣。<br /><br />&nbsp;&nbsp;&nbsp;&nbsp;礼，圣王之於禽兽也，见其生不忍见其死，闻其声不尝其肉，隐弗忍也。故<br /><br />&nbsp;&nbsp;&nbsp;&nbsp;远庖厨，仁之至也。不合围，不掩群，不射宿，不涸泽。豺不祭兽，不田猎；獭<br /><br />&nbsp;&nbsp;&nbsp;&nbsp;不祭鱼，不设网罟；鹰隼不鸷，眭而不逮，不出植罗；草木不零落，斧斤不入山<br /><br />&nbsp;&nbsp;&nbsp;&nbsp;林；昆虫不蛰，不以火田。不，不卵，不刳胎，不|夭，鱼肉不入庙门，鸟<br /><br />&nbsp;&nbsp;&nbsp;&nbsp;兽不成毫毛不登庖厨。取之有时，用之有节，则物蕃多。汤曰：“昔蛛蝥作罟，<br /><br />&nbsp;&nbsp;&nbsp;&nbsp;不高顺、不用命者，宁丁我网。”其惮害物也如是。《诗》曰：“王在灵囿，~<br /><br />&nbsp;&nbsp;&nbsp;&nbsp;鹿攸伏。~鹿濯濯，白鸟々。王在灵沼，於仞鱼跃。”言德至也。圣主所在，<br /><br />&nbsp;&nbsp;&nbsp;&nbsp;鱼鳖禽兽犹得其所，况於人民乎！<br /><br />&nbsp;&nbsp;&nbsp;&nbsp;故仁人行其礼，则天下安而万理得矣。逮至德渥泽洽，调和大畅，则天清澈，<br /><br />&nbsp;&nbsp;&nbsp;&nbsp;地富保物时熟，民心不挟诈贼，气脉淳化。攫m捕之兽鲜，毒猛@之虫<br /><br />&nbsp;&nbsp;&nbsp;&nbsp;密，毒山不蕃，草木少薄矣，铄乎大仁之化也。<br /><br />&nbsp;&nbsp;&nbsp;&nbsp;○容经（连语）<br /><br />&nbsp;&nbsp;&nbsp;&nbsp;志有四兴：朝迁之志，渊然清以严；祭祀之志，谕然思以和；军旅之志，怫<br /><br />&nbsp;&nbsp;&nbsp;&nbsp;然愠然精以厉；丧纪之志，x然氵愁然忧以湫。四志形中，四色发外。维如□□<br /><br />&nbsp;&nbsp;&nbsp;&nbsp;□□□□。志色之经。<br /><br />&nbsp;&nbsp;&nbsp;&nbsp;容有四起：朝廷之容，师师然翼翼然整以敬；祭礼之容，遂遂然粥粥然敬以<br /><br />&nbsp;&nbsp;&nbsp;&nbsp;婉；军旅之容，然肃然固以猛；丧纪之容，Q然慑然若不还。（容经）<br /><br />&nbsp;&nbsp;&nbsp;&nbsp;视有四则：朝廷之视，端氵不平衡；祭祀之视，视如有将；军旅之视，固植<br /><br />&nbsp;&nbsp;&nbsp;&nbsp;虎张；丧纪之视，下氵不垂纲。（视经）<br /><br />&nbsp;&nbsp;&nbsp;&nbsp;言有四术：言敬以和，朝廷之言也；文言有序，祭祀之言也；屏气折声，军<br /><br />&nbsp;&nbsp;&nbsp;&nbsp;旅之言也；言若不足，丧纪之言也。（言经）<br /><br />&nbsp;&nbsp;&nbsp;&nbsp;固颐正视，平肩正背，臂如抱鼓，足间二寸，端面摄缨，端股整足。体不摇<br /><br />&nbsp;&nbsp;&nbsp;&nbsp;肘曰经立，因以微磬曰共立，因以磬折曰肃立，因以垂佩曰卑立。（立容）<br /><br />&nbsp;&nbsp;&nbsp;&nbsp;坐以经立之容，t不差而足不跌。视平衡曰经坐，微俯视尊者之膝曰共坐，<br /><br />&nbsp;&nbsp;&nbsp;&nbsp;俯首视不出寻常之内曰肃坐，废首低肘曰卑坐。（坐容）<br /><br />&nbsp;&nbsp;&nbsp;&nbsp;行以微磬之容，臂不摇掉，肩不上下，身似不则，从然而任。（行容）<br /><br />&nbsp;&nbsp;&nbsp;&nbsp;趋以微磬之容，飘然翼然，肩状若氵不，足如射箭。（趋容）<br /><br />&nbsp;&nbsp;&nbsp;&nbsp;旋以微磬之容，其始动也，穆如惊倏；其固复也，旄如濯丝。（A旋之容）<br /><br />&nbsp;&nbsp;&nbsp;&nbsp;跪以微磬之容，揄右而下，进左而起，手有抑扬，各尊其纪。（跪容）<br /><br />&nbsp;&nbsp;&nbsp;&nbsp;拜以磬折之容，吉事上左，凶事上右，随前以举，项衡以下，宁速无迟，背<br /><br />&nbsp;&nbsp;&nbsp;&nbsp;项之状如屋之氐。（拜容）<br /><br />&nbsp;&nbsp;&nbsp;&nbsp;拜而未起。（伏容）<br /><br />&nbsp;&nbsp;&nbsp;&nbsp;坐乘以经坐之容，手抚式，视五旅，欲无顾，顾不过毂。小礼动，中礼式，<br /><br />&nbsp;&nbsp;&nbsp;&nbsp;大礼下。（坐车之容）<br /><br />&nbsp;&nbsp;&nbsp;&nbsp;立乘以经立之容，右持绥而左臂诎，存剑之纬，欲顾，顾不过毂。小礼据，<br /><br />&nbsp;&nbsp;&nbsp;&nbsp;中礼式，大礼下。（立车之容）<br /><br />&nbsp;&nbsp;&nbsp;&nbsp;礼，介者不拜，兵车不式，不顾不言。反抑式以应武容也。（兵车之容）<br /><br />&nbsp;&nbsp;&nbsp;&nbsp;若夫立而，坐而蹁，怠懈，志骄傲，视数顾，容色不比，动静不以度，<br /><br />&nbsp;&nbsp;&nbsp;&nbsp;妄咳唾，疾言嗟，气不顺，皆禁也。<br /><br />&nbsp;&nbsp;&nbsp;&nbsp;古者年九岁入就小学，小节焉，业小道焉；束发就大学，大节焉，<br /><br />&nbsp;&nbsp;&nbsp;&nbsp;业大道焉。是以邪放非辟，无因入之焉。谚曰：“君子重袭，小人无由入；正人<br /><br />&nbsp;&nbsp;&nbsp;&nbsp;十倍，邪辟无由来。”古之人其谨於所近乎？《诗》曰：“MM朴，薪之<br /><br />&nbsp;&nbsp;&nbsp;&nbsp;┲。济济辟王，左右趋之。”此言左右日以善趋也。<br /><br />&nbsp;&nbsp;&nbsp;&nbsp;古者圣王居有法则，动有文章，位执戒辅，鸣玉以行。鸣玉者，佩玉也。上<br /><br />&nbsp;&nbsp;&nbsp;&nbsp;有双珩，下有双璜，冲牙珠以纳其间，琚r以杂之。行以《采荠》，趋以《肆<br /><br />&nbsp;&nbsp;&nbsp;&nbsp;夏》，步中规，折中矩。登车则马行而鸾鸣，鸾鸣而和应，声曰和，和则敬。故<br /><br />&nbsp;&nbsp;&nbsp;&nbsp;《诗》曰：“和鸾々，万福攸同。”言动以纪度，则万福之所聚也。故曰：<br /><br />&nbsp;&nbsp;&nbsp;&nbsp;明君在位可畏，施舍可爱，进退可度，周旋可则，容貌可观，作事可法，德行可<br /><br />&nbsp;&nbsp;&nbsp;&nbsp;象，声气可乐，动作有文，言语有章，以承其上，以接其等，以临其下，以畜其<br /><br />&nbsp;&nbsp;&nbsp;&nbsp;民。故为之上者敬而信之，等者亲而重之，下者畏而爱之，民者肃而乐之。是以<br /><br />&nbsp;&nbsp;&nbsp;&nbsp;上下和协而土民顺一。故能宗揖其国以藩卫天子，而行义足法。夫有威而可畏谓<br /><br />&nbsp;&nbsp;&nbsp;&nbsp;之威，有仪而可象谓之文。富不可为量，多不可为数。故《诗》曰：“威仪棣棣，<br /><br />&nbsp;&nbsp;&nbsp;&nbsp;不可选也。”棣棣，富也。不可选，众也。言接君臣、上下、父子、兄弟、内外、<br /><br />&nbsp;&nbsp;&nbsp;&nbsp;大小品事之各有容志也。<br /><br />&nbsp;&nbsp;&nbsp;&nbsp;子赣由其家来，谒於孔子。孔子正颜，举杖磬折而立，曰：“子之大亲毋乃<br /><br />&nbsp;&nbsp;&nbsp;&nbsp;不宁乎？”放杖而立，曰：“子之兄弟亦得无恙乎？”曳杖倍下而行，曰：“妻<br /><br />&nbsp;&nbsp;&nbsp;&nbsp;子家中得毋病乎？”故身之倨佝，手之高下，颜色声气，各有宜称，所以明尊卑，<br /><br />&nbsp;&nbsp;&nbsp;&nbsp;别疏戚也。<br /><br />&nbsp;&nbsp;&nbsp;&nbsp;子路见孔子之背，磬折举，曰：“唯由也见。”孔子闻之，曰：“由也，<br /><br />&nbsp;&nbsp;&nbsp;&nbsp;何以遗亡也？”故过犹不及，有馀犹不足也。<br /><br />&nbsp;&nbsp;&nbsp;&nbsp;语曰：“沉乎明王，执中履衡。”言秉中适而据乎宜，故威胜德则淳，德胜<br /><br />&nbsp;&nbsp;&nbsp;&nbsp;威则施。威之与德，文若缪g，且畏且怀，君道正矣。“质胜文则野，文胜质<br /><br />&nbsp;&nbsp;&nbsp;&nbsp;则史，文质彬彬，然后君子。”<br /><br />&nbsp;&nbsp;&nbsp;&nbsp;龙也者，人主之辟也。亢龙往而不返，故《易》曰“有悔”。悔者，凶也。<br /><br />&nbsp;&nbsp;&nbsp;&nbsp;潜龙入而不能出，故曰：“勿用”。勿用者，不可也。龙之神也，其惟兹龙乎？<br /><br />&nbsp;&nbsp;&nbsp;&nbsp;能与细细，能与巨巨，能与高高，能与下下。吾故曰：龙变无常，能幽能章。故<br /><br />&nbsp;&nbsp;&nbsp;&nbsp;圣人者，在小不宝，在大不i；狎而不能作，习而不能顺；姚不牵卒不<br /><br />&nbsp;&nbsp;&nbsp;&nbsp;妄；饶裕不赢，迫不自丧；明是审非，察中居宜。此之谓有威仪。<br /><br />&nbsp;&nbsp;&nbsp;&nbsp;古之为路舆也，盖圆以象天，二十八饕韵罅兴蓿轸方以象地，三十辐以象<br /><br />&nbsp;&nbsp;&nbsp;&nbsp;月。故仰则观天文，俯则察地理，前视则睹鸾和之声，侧视则听四时之运。此舆<br /><br />&nbsp;&nbsp;&nbsp;&nbsp;教之道也。<br /><br />&nbsp;&nbsp;&nbsp;&nbsp;人主太浅则知，太博则业厌，二者异失同败，其伤必至。故师傅之道，既<br /><br />&nbsp;&nbsp;&nbsp;&nbsp;美其施，又慎其齐。适疾徐，任多少，造而勿趣，稍而勿苦，省其所省，而堪其<br /><br />&nbsp;&nbsp;&nbsp;&nbsp;所堪。故力不劳而身大盛，此圣人之化也。<br /><br />&nbsp;&nbsp;&nbsp;&nbsp;○春秋（连语）<br /><br />&nbsp;&nbsp;&nbsp;&nbsp;楚惠王食寒菹而得蛭，因遂吞之，腹有疾而不能食。令尹入问，曰：“王安<br /><br />&nbsp;&nbsp;&nbsp;&nbsp;得此疾？”王曰：“我食寒菹而得蛭，念谴之而不行其罪乎，是法废而威不立也，<br /><br />&nbsp;&nbsp;&nbsp;&nbsp;谴而行其诛，则疱宰、监食者，法皆当死，心又弗忍也。故吾恐蛭之见也，遂吞<br /><br />&nbsp;&nbsp;&nbsp;&nbsp;之。”令尹避席，再拜而贺曰：“臣闻‘皇天无亲，惟德是辅。’王有仁德，天<br /><br />&nbsp;&nbsp;&nbsp;&nbsp;之所奉也，病不为伤。”是昔也，惠王之后而蛭出，故其久病心腹之积皆愈。故<br /><br />&nbsp;&nbsp;&nbsp;&nbsp;天之视听，不可谓不察。<br /><br />&nbsp;&nbsp;&nbsp;&nbsp;卫懿公喜鹤，鹤有饰以文绣者，赋敛繁多而不顾其民，贵优而轻大臣。群臣，<br /><br />&nbsp;&nbsp;&nbsp;&nbsp;或谏，则面叱之。及翟伐卫，寇挟城堞矣，卫君垂泪而拜其臣民曰：“寇迫矣，<br /><br />&nbsp;&nbsp;&nbsp;&nbsp;士民其勉之！”士民曰：“君亦使君之贵优，将君之爱鹤，以为君战矣。我侪，<br /><br />&nbsp;&nbsp;&nbsp;&nbsp;弃人也，安能守战？”乃溃门而出走。翟寇遂入，卫君奔死，遂丧其国。故贤主<br /><br />&nbsp;&nbsp;&nbsp;&nbsp;者，不以草木禽兽妨害人民，进忠正而远邪伪，故民顺附而臣下为用。今释人民<br /><br />&nbsp;&nbsp;&nbsp;&nbsp;而爱鸟兽，远忠道而贵优笑，反甚矣。人主之为人主也，举错而不偾者，杖贤也。<br /><br />&nbsp;&nbsp;&nbsp;&nbsp;今倍其所主而弃其所杖，其偾仆也，不亦宜乎？语曰：“祸出者祸反，恶人者人<br /><br />&nbsp;&nbsp;&nbsp;&nbsp;亦恶之。”管子曰：“不行其野，不违其马。”此违其马者也。<br /><br />&nbsp;&nbsp;&nbsp;&nbsp;邹穆公有令，食凫雁者必以秕，毋敢以粟。於是仓毋秕而求易於民，二石粟<br /><br />&nbsp;&nbsp;&nbsp;&nbsp;而一石秕。吏以请曰：“以秕食雁，为无费也。今求秕於民，二石粟而易一石秕，<br /><br />&nbsp;&nbsp;&nbsp;&nbsp;以秕食雁，则费甚矣。请以粟食之。”公曰：“去！非而所知也。夫百姓煦牛而<br /><br />&nbsp;&nbsp;&nbsp;&nbsp;耕，曝背而耘，苦勤而不敢惰者，岂为鸟兽也哉？粟米，人之上食也，奈何其以<br /><br />&nbsp;&nbsp;&nbsp;&nbsp;养鸟也？且汝知小计而不知大会。周谚曰：‘囊漏贮中’，而独弗闻与？夫君者，<br /><br />&nbsp;&nbsp;&nbsp;&nbsp;民之父母也，取仓之粟，移之与民，此非吾粟乎？鸟苟食邹之秕，不害邹之粟而<br /><br />&nbsp;&nbsp;&nbsp;&nbsp;已。粟之在仓与其在民，於吾何择？”邹民闻之，皆知其私积之与公家为一体也。<br /><br />&nbsp;&nbsp;&nbsp;&nbsp;楚王欲淫邹君，乃遗之技乐美女四人。穆公朝观，而夕毕以妻死事之孤，故<br /><br />&nbsp;&nbsp;&nbsp;&nbsp;妇人年弗称者弗蓄，节於身而弗众也。王舆不衣皮帛，御马不食禾菽，无淫僻之<br /><br />&nbsp;&nbsp;&nbsp;&nbsp;事，无骄燕之行，食不众味，衣不杂采，自刻以广民，亲贤以定国，亲民如子。<br /><br />&nbsp;&nbsp;&nbsp;&nbsp;邹国之治，路不拾遗，臣下顺从，若手之投心。是故以邹子之细，鲁、卫不敢经，<br /><br />&nbsp;&nbsp;&nbsp;&nbsp;齐、楚不能胁。邹穆公死，邹之百姓若失慈父，行哭三月。四境之邻于邹者，士<br /><br />&nbsp;&nbsp;&nbsp;&nbsp;民乡方而道哭，抱手而忧行。酤家不雠其酒，屠者罢列而归，傲童不讴歌，舂筑<br /><br />&nbsp;&nbsp;&nbsp;&nbsp;者不相杵，妇女抉珠<王真>，丈夫释iy，琴瑟无音，期年而后始复。故爱出者<br /><br />&nbsp;&nbsp;&nbsp;&nbsp;爱反，福往者福来。《易》曰：“鸣鹤在阴，其子和之。”其此之谓乎！故曰：<br /><br />&nbsp;&nbsp;&nbsp;&nbsp;天子有道，守在四夷；诸侯有道，守在四邻。<br /><br />&nbsp;&nbsp;&nbsp;&nbsp;宋康王时，有爵生r於城之陬，使史占之，曰：“小而生大，必伯於天下。”<br /><br />&nbsp;&nbsp;&nbsp;&nbsp;康王大喜。於是灭滕，伐诸侯，取淮之城，乃愈自信，欲霸之亟成。故射天笞地，<br /><br />&nbsp;&nbsp;&nbsp;&nbsp;伐社稷而焚之，曰威服天地鬼神；骂国老之谏者为无头之棺，以视有勇；剖伛者<br /><br />&nbsp;&nbsp;&nbsp;&nbsp;之背，斫朝涉之胫，国人大骇。齐王闻而伐之，民散城不守，王乃逃於\侯之<br /><br />&nbsp;&nbsp;&nbsp;&nbsp;馆，遂得而死。故见祥而为不可，祥反为祸。<br /><br />&nbsp;&nbsp;&nbsp;&nbsp;晋文公出畋，前驱还白：“前有大蛇，高若堤，横道而处。”文公曰：“还<br /><br />&nbsp;&nbsp;&nbsp;&nbsp;车而归。”其御曰：“臣闻：‘祥则迎之，见娇则凌之。’今前有妖，请以从吾<br /><br />&nbsp;&nbsp;&nbsp;&nbsp;者攻之。”文公曰：“不可。吾闻之曰：天子梦恶则修道，诸侯梦恶则修政，大<br /><br />&nbsp;&nbsp;&nbsp;&nbsp;夫梦恶则修官，庶人梦恶则修身。若是，则祸不至。今我有失行，而天招以夭我，<br /><br />&nbsp;&nbsp;&nbsp;&nbsp;我若攻之，是逆天命也。”乃归，斋宿而请於庙曰：“孤实不佞，不能尊道，吾<br /><br />&nbsp;&nbsp;&nbsp;&nbsp;罪一；执政不贤，左右不良，吾罪二；饬政不谨，民人不信，吾罪三；本务不修，<br /><br />&nbsp;&nbsp;&nbsp;&nbsp;以咎百姓，吾罪四；斋肃不庄，粢盛不洁，吾罪五。请兴贤遂能而章德行善，以<br /><br />&nbsp;&nbsp;&nbsp;&nbsp;道百姓，毋复前过。”乃退而修政。居三月，而梦天诛大蛇，曰：“尔何敢当明<br /><br />&nbsp;&nbsp;&nbsp;&nbsp;君之路！”文公觉，使人视之，蛇已鱼烂矣。文公大说，信其道而行之不解，遂<br /><br />&nbsp;&nbsp;&nbsp;&nbsp;至於伯。故曰：见妖而迎以德，妖反为福也。<br /><br />&nbsp;&nbsp;&nbsp;&nbsp;楚怀王心矜好高人，无道而欲有伯王之号，铸金以象诸侯人君，令大国之王<br /><br />&nbsp;&nbsp;&nbsp;&nbsp;编而先马，梁王御，宋王骖乘，周、召、毕、陈、滕、薛、卫、中山之君，皆象<br /><br />&nbsp;&nbsp;&nbsp;&nbsp;使随而趋。诸侯闻之，以为不宜，故兴师而伐之。楚王见士民为用之不劝也，乃<br /><br />&nbsp;&nbsp;&nbsp;&nbsp;徵役万人，且掘国人之墓。国人闻之振动，昼旅而夜乱。齐人袭之，楚师乃溃。<br /><br />&nbsp;&nbsp;&nbsp;&nbsp;怀王逃适秦，克尹杀之西河，为天下笑。此好矜不让之罪也，不亦羞乎？<br /><br />&nbsp;&nbsp;&nbsp;&nbsp;齐桓公之始伯也，翟人伐燕，桓公为燕北伐翟，乃至於孤竹，反，而使燕君<br /><br />&nbsp;&nbsp;&nbsp;&nbsp;复召公之职。桓公归，燕君送桓公入齐地百六十六里。桓公问於管仲曰：“礼，<br /><br />&nbsp;&nbsp;&nbsp;&nbsp;诸侯相送，固出境乎？”管仲曰：“非天子不出境。”桓公曰：“然则燕君畏而<br /><br />&nbsp;&nbsp;&nbsp;&nbsp;失礼也，寡人恐后世之以寡人能存燕而朝之也！”乃下车而令燕君还车，乃剖燕<br /><br />&nbsp;&nbsp;&nbsp;&nbsp;君所至而与之，遂沟以为境而后去。诸侯闻桓公之义，口不言而心皆服矣。故九<br /><br />&nbsp;&nbsp;&nbsp;&nbsp;合诸侯，莫不乐听；扶兴天子，莫不劝从。诚退让人，人孰弗戴也？<br /><br />&nbsp;&nbsp;&nbsp;&nbsp;二世胡亥之为公子，昆弟数人，诏置酒飨群臣，召诸子赐食先罢。胡亥下陛，<br /><br />&nbsp;&nbsp;&nbsp;&nbsp;视群臣陈履状善者，因行践败而去。诸侯闻之，莫不大息。及二世即位，皆知天<br /><br />&nbsp;&nbsp;&nbsp;&nbsp;下之弃之也。<br /><br />&nbsp;&nbsp;&nbsp;&nbsp;孙叔敖之为婴儿也，出游而还，忧而不食。其母问其故。泣而对曰：“今日<br /><br />&nbsp;&nbsp;&nbsp;&nbsp;吾见两头蛇，恐去死无日矣。”其母曰：“今蛇安在？”曰：“吾闻见两头蛇者<br /><br />&nbsp;&nbsp;&nbsp;&nbsp;死，吾恐他人又见，吾已埋之也。”其母曰：“无忧，汝不死。吾闻之，有阴德<br /><br />&nbsp;&nbsp;&nbsp;&nbsp;者，天报以福。”人闻之，皆谕其能仁也。及为令尹，未治而国人信之。</div>
            <div class="link">
                <a id="err-report" href="javascript:void(0)" onClick="report('新书出错啦!');">
                    错误举报</a><a id="add-bookcase" href="javascript:void(0)" onClick="addbookcase(22613,1657413);">加入书签</a><a
                        href="1657412.html">上一页</a>&larr;<a href="index.html">返回列表</a>&rarr;<a
                            href="1657414.html">下一页</a><a id="book-vote" href="javascript:void(0)" onClick="vote(22613);">投推荐票</a><a
                                id="err-report" href="javascript:void(0)" onClick="report('新书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657412.html"; var next_page = "1657414.html"; var index_page = "index.html"; var sortid = "9"; var article_id = "22613"; var chapter_id = "1657413"; var articlename = "新书"; var chaptername = " 卷六"; var author = "贾谊"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>