<!DOCTYPE html>
<html>
<head>
<meta charset="gbk" />
<title>古文观止- 卷七 六朝、唐文-在线阅读-哈西文学网</title>
<meta name="keywords" content="吴楚材、吴调侯，古文观止， 卷七 六朝、唐文全文， 卷七 六朝、唐文在线阅读 哈西文学网" />
<meta name="description" content="哈西文学网提供吴楚材、吴调侯的古文观止  卷七 六朝、唐文全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22626/1657650.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22626/1657650.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 古文观止</div>
		<div class="fr"><a id="add-bookcase" href="javascript:void(0)" onClick="addbookcase(22626,0);">加入书架</a>|<a id="book-vote" href="javascript:void(0)" onClick="vote(22626);">投推荐票</a>|<a id="err-report" href="javascript:void(0)" onClick="report('古文观止出错啦!');">错误举报</a>|<a href="https://www.haxi88.com/files/article/info/22/22626.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 六朝、唐文</h1>
            <div class="link xb">
                <a href="1657649.html">上一页</a>&larr;<a href="index.html">返回列表</a>&rarr;<a
                    href="1657651.html">下一页</a></div>			
            <div id="BookText">&nbsp;&nbsp;&nbsp;&nbsp;【陈情表】（李密）<br /><br />&nbsp;&nbsp;&nbsp;&nbsp;臣密言：臣以险衅，夙遭闵凶。生孩六月，慈父见背。行年四岁，舅夺母志。<br /><br />&nbsp;&nbsp;&nbsp;&nbsp;祖母刘，愍臣孤弱，躬亲抚养。臣少多疾病，九岁不行，零丁孤苦，至於成立。<br /><br />&nbsp;&nbsp;&nbsp;&nbsp;既无叔伯，终鲜兄弟。门衰祚薄，晚有儿息。外无期功强近之亲，内无应门五尺<br /><br />&nbsp;&nbsp;&nbsp;&nbsp;之童，茕茕孑立，形影相吊。而刘夙婴疾病，常在床蓐。臣侍汤药，未尝废离。<br /><br />&nbsp;&nbsp;&nbsp;&nbsp;逮奉圣朝，沐浴清化。前太守臣逵，察臣孝廉。后刺史臣荣，举臣秀才。臣<br /><br />&nbsp;&nbsp;&nbsp;&nbsp;以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，<br /><br />&nbsp;&nbsp;&nbsp;&nbsp;当侍东宫，非臣陨首所能上报。臣具以表闻，辞不就职。诏书切峻，责臣逋慢，<br /><br />&nbsp;&nbsp;&nbsp;&nbsp;郡县逼迫，催臣上道。州司临门，急於星火。臣欲奉诏奔驰，则以刘病日笃，欲<br /><br />&nbsp;&nbsp;&nbsp;&nbsp;苟顺私情，则告诉不许。臣之进退，实为狼狈。<br /><br />&nbsp;&nbsp;&nbsp;&nbsp;伏惟圣朝以孝治天下，凡在故老，犹蒙矜育，况臣孤苦，特为尤甚。且臣少<br /><br />&nbsp;&nbsp;&nbsp;&nbsp;事伪朝，历职郎署，本图宦达，不矜名节。今臣亡国贱俘，至微至陋，过蒙拔擢，<br /><br />&nbsp;&nbsp;&nbsp;&nbsp;宠命优渥，岂敢盘桓，有所希冀？但以刘日薄西山，气息奄奄，人命危浅，朝不<br /><br />&nbsp;&nbsp;&nbsp;&nbsp;虑夕。臣无祖母，无以至今日，祖母无臣，无以终馀年。母孙二人，更相为命，<br /><br />&nbsp;&nbsp;&nbsp;&nbsp;是以区区不能废远。臣密今年四十有四，祖母刘今年九十有六，是臣尽节於陛下<br /><br />&nbsp;&nbsp;&nbsp;&nbsp;之日长，报刘之日短也。乌鸟私情，愿乞终养。<br /><br />&nbsp;&nbsp;&nbsp;&nbsp;臣之辛苦，非独蜀之人士及二州牧伯所见明知，皇天后土，实所共鉴。愿陛<br /><br />&nbsp;&nbsp;&nbsp;&nbsp;下矜愍愚诚，听臣微志。庶刘侥幸，卒保馀年，臣生当陨首，死当结草。臣不胜<br /><br />&nbsp;&nbsp;&nbsp;&nbsp;犬马怖惧之情，谨拜表以闻。<br /><br />&nbsp;&nbsp;&nbsp;&nbsp;【兰亭集序】（王羲之）<br /><br />&nbsp;&nbsp;&nbsp;&nbsp;永和九年，岁在癸丑。暮春之初，会於会稽山阴之兰亭，修禊事也。群贤毕<br /><br />&nbsp;&nbsp;&nbsp;&nbsp;至，少长咸集。此地有崇山峻岭，茂林修竹。又有清流激湍，映带左右，引以为<br /><br />&nbsp;&nbsp;&nbsp;&nbsp;流觞曲水。列坐其次，虽无丝竹管弦之盛，一觞一咏，亦足以畅叙幽情。是日也，<br /><br />&nbsp;&nbsp;&nbsp;&nbsp;天朗气清，惠风和畅。仰观宇宙之大，俯察品类之盛，所以游目骋怀，足以极视<br /><br />&nbsp;&nbsp;&nbsp;&nbsp;听之娱，信可乐也！<br /><br />&nbsp;&nbsp;&nbsp;&nbsp;夫人之相与，俯仰一世。或取诸怀抱，晤言一室之内；或因寄所托，放浪形<br /><br />&nbsp;&nbsp;&nbsp;&nbsp;骸之外。虽取舍万殊，静躁不同，当其欣於所遇，暂得於己，快然自足，曾不知<br /><br />&nbsp;&nbsp;&nbsp;&nbsp;老之将至。及其所之既倦，情随事迁，感慨系之矣。向之所欣，俯仰之间，已为<br /><br />&nbsp;&nbsp;&nbsp;&nbsp;陈迹，犹不能不以之兴怀，况修短随化，终期於尽？古人云：“死生亦大矣”，<br /><br />&nbsp;&nbsp;&nbsp;&nbsp;岂不痛哉！<br /><br />&nbsp;&nbsp;&nbsp;&nbsp;每览昔人兴感之由，若合一契，未尝不临文嗟悼，不能喻之於怀。固知一死<br /><br />&nbsp;&nbsp;&nbsp;&nbsp;生为虚诞，齐彭殇为妄作。后之视今，亦犹今之视昔，悲夫！故列叙时人，录其<br /><br />&nbsp;&nbsp;&nbsp;&nbsp;所述。虽世殊事异，所以兴怀，其致一也。后之览者，亦将有感於斯文。<br /><br />&nbsp;&nbsp;&nbsp;&nbsp;【归去来辞】（陶渊明）<br /><br />&nbsp;&nbsp;&nbsp;&nbsp;归去来兮，田园将芜，胡不归！既自以心为形役，奚惆怅而独悲！悟已往之<br /><br />&nbsp;&nbsp;&nbsp;&nbsp;不谏，知来者之可追。实迷途其未远，觉今是而昨非。舟摇摇以轻扬，风飘飘而<br /><br />&nbsp;&nbsp;&nbsp;&nbsp;吹衣。问征夫以前路，恨晨光之熹微。乃瞻衡宇，载欣载奔。僮仆欢迎，稚子候<br /><br />&nbsp;&nbsp;&nbsp;&nbsp;门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。<br /><br />&nbsp;&nbsp;&nbsp;&nbsp;倚南窗以寄傲，审容膝之易安。园日涉以成趣，门虽设而常关。策扶老以流憩，<br /><br />&nbsp;&nbsp;&nbsp;&nbsp;时矫首而遐观。云无心以出岫，鸟倦飞而知还。景翳翳以将入，抚孤松而盘桓。<br /><br />&nbsp;&nbsp;&nbsp;&nbsp;归去来兮，请息交以绝游。世与我而相遗，复驾言兮焉求！悦亲戚之情话，<br /><br />&nbsp;&nbsp;&nbsp;&nbsp;乐琴书以消忧。农人告余以春及，将有事於西畴。或命巾车，或棹孤舟。既窈窕<br /><br />&nbsp;&nbsp;&nbsp;&nbsp;以寻壑，亦崎岖而经丘。木欣欣以向荣，泉涓涓而始流。善万物之得时，感吾生<br /><br />&nbsp;&nbsp;&nbsp;&nbsp;之行休。<br /><br />&nbsp;&nbsp;&nbsp;&nbsp;已乎矣！寓形宇内复几时，曷不委心任去留？胡为遑遑欲何之？富贵非吾愿，<br /><br />&nbsp;&nbsp;&nbsp;&nbsp;帝乡不可期。怀良辰以孤往，或植杖而耘耔。登东皋以舒啸，临清流而赋诗。聊<br /><br />&nbsp;&nbsp;&nbsp;&nbsp;乘化以归尽，乐夫天命复奚疑！<br /><br />&nbsp;&nbsp;&nbsp;&nbsp;【桃花源记】（陶渊明）<br /><br />&nbsp;&nbsp;&nbsp;&nbsp;晋太元中，武陵人捕鱼为业。缘溪行，忘路之远近。忽逢桃花林，夹岸数百<br /><br />&nbsp;&nbsp;&nbsp;&nbsp;步，中无杂树，芳草鲜美，落英缤纷。渔人甚异之，复前行，欲穷其林。<br /><br />&nbsp;&nbsp;&nbsp;&nbsp;林尽水源，便得一山。山有小口，彷佛若有光，便舍船从口入。初极狭，才<br /><br />&nbsp;&nbsp;&nbsp;&nbsp;通人。复行数十步，豁然开朗。土地平旷，屋舍俨然，有良田、美池、桑竹之属。<br /><br />&nbsp;&nbsp;&nbsp;&nbsp;阡陌交通，鸡犬相闻。其中往来种作，男女衣著，悉如外人。黄发垂髫，并怡然<br /><br />&nbsp;&nbsp;&nbsp;&nbsp;自乐。见渔人，乃大惊，问所从来，具答之。便要还家，设酒杀鸡作食。村中闻<br /><br />&nbsp;&nbsp;&nbsp;&nbsp;有此人，咸来问讯。自云先世避秦时乱，率妻子邑人来此绝境，不复出焉，遂与<br /><br />&nbsp;&nbsp;&nbsp;&nbsp;外人间隔。问今是何世，乃不知有汉，无论魏、晋。此人一一为具言所闻，皆叹<br /><br />&nbsp;&nbsp;&nbsp;&nbsp;惋。馀人各复延至其家，皆出酒食。停数日，辞去。此中人语云：“不足为外人<br /><br />&nbsp;&nbsp;&nbsp;&nbsp;道。”<br /><br />&nbsp;&nbsp;&nbsp;&nbsp;既出，得其船，便扶向路，处处志之。及郡下，诣太守，说如此。太守即遣<br /><br />&nbsp;&nbsp;&nbsp;&nbsp;人随其往，寻向所志，遂迷，不复得路。<br /><br />&nbsp;&nbsp;&nbsp;&nbsp;南阳刘子骥，高尚士也。闻之，欣然规往。未果，寻病终。后遂无问津者。<br /><br />&nbsp;&nbsp;&nbsp;&nbsp;【五柳先生传】（陶渊明）<br /><br />&nbsp;&nbsp;&nbsp;&nbsp;先生不知何许人也，亦不详其姓字。宅边有五柳树，因以为号焉。闲静少言，<br /><br />&nbsp;&nbsp;&nbsp;&nbsp;不慕荣利。好读书，不求甚解。每有会意，便欣然忘食。性嗜酒，家贫，不能常<br /><br />&nbsp;&nbsp;&nbsp;&nbsp;得。亲旧知其如此，或置酒而招之。造饮辄尽，期在必醉，既醉而退，曾不吝情<br /><br />&nbsp;&nbsp;&nbsp;&nbsp;去留。环堵萧然，不蔽风日。短褐穿结，箪瓢屡空，晏如也。尝著文章自娱，颇<br /><br />&nbsp;&nbsp;&nbsp;&nbsp;示己志。忘怀得失，以此自终。<br /><br />&nbsp;&nbsp;&nbsp;&nbsp;赞曰：黔娄有言：“不戚戚於贫贱，不汲汲於富贵。”其言兹若人之俦乎？<br /><br />&nbsp;&nbsp;&nbsp;&nbsp;衔觞赋诗，以乐其志，无怀氏之民欤？葛天氏之民欤！<br /><br />&nbsp;&nbsp;&nbsp;&nbsp;【北山移文】（孔稚）<br /><br />&nbsp;&nbsp;&nbsp;&nbsp;锺山之英，草堂之灵，驰烟驿路，勒移山庭。<br /><br />&nbsp;&nbsp;&nbsp;&nbsp;夫以耿介拔俗之标，潇洒出尘之想，度白雪以方洁，干青云而直上，吾方知<br /><br />&nbsp;&nbsp;&nbsp;&nbsp;之矣。若其亭亭物表，皎皎霞外，芥千金而不盼，屣万乘其如脱。闻凤吹於洛浦，<br /><br />&nbsp;&nbsp;&nbsp;&nbsp;值薪歌於延濑，固亦有焉。岂期终始参差，苍黄反复，泪翟子之悲，恸朱公之哭。<br /><br />&nbsp;&nbsp;&nbsp;&nbsp;乍回迹以心染。或先贞而后黩，何其谬哉。呜呼！尚生不存，仲氏既往，山阿寂<br /><br />&nbsp;&nbsp;&nbsp;&nbsp;寥，千载谁赏？<br /><br />&nbsp;&nbsp;&nbsp;&nbsp;世有周子，俊俗之士；既文既博，亦玄亦史。然而学，遁东鲁，习隐南郭；<br /><br />&nbsp;&nbsp;&nbsp;&nbsp;窃吹草堂，滥巾北岳。诱我松桂，欺我云壑。虽假容於江皋，乃缨请於好爵。<br /><br />&nbsp;&nbsp;&nbsp;&nbsp;其始至也，将欲排巢父，拉许由，傲百氏，蔑王侯。风情张日，霜气横秋。<br /><br />&nbsp;&nbsp;&nbsp;&nbsp;或叹幽人长往，或怨王孙不游。谈空空於释部，核玄玄於道流。务光何足比，涓<br /><br />&nbsp;&nbsp;&nbsp;&nbsp;子不能俦。<br /><br />&nbsp;&nbsp;&nbsp;&nbsp;及其鸣驺入谷，鹤书赴陇。形驰魄散，志变神动。尔乃眉轩席次，袂耸筵上，<br /><br />&nbsp;&nbsp;&nbsp;&nbsp;焚芰制而裂荷衣，抗尘容而走俗状。风云凄其带愤，石泉咽而下怆。望林峦而有<br /><br />&nbsp;&nbsp;&nbsp;&nbsp;失，顾草木而如丧。<br /><br />&nbsp;&nbsp;&nbsp;&nbsp;至其纽金章，绾墨绶，跨属城之雄，冠百里之首，张英风於海甸，驰妙誉於<br /><br />&nbsp;&nbsp;&nbsp;&nbsp;浙右。道帙长摈，法筵久埋。敲扑喧嚣犯其虑，牒诉倥偬装其怀。琴歌既断，酒<br /><br />&nbsp;&nbsp;&nbsp;&nbsp;赋无续。常绸缪於结课，每纷纶於折狱。笼张赵於往图，架卓鲁於前录。希踪三<br /><br />&nbsp;&nbsp;&nbsp;&nbsp;辅豪，驰声九州牧。使其高霞孤映，明月独举，青松落荫，白云谁侣。涧户摧绝<br /><br />&nbsp;&nbsp;&nbsp;&nbsp;无与归，石径荒凉徒延伫。至於还飚入幕，写雾出楹，蕙帐空兮夜鹤怨，山人去<br /><br />&nbsp;&nbsp;&nbsp;&nbsp;兮晓猿惊。昔闻投簪逸海岸，今见解兰缚尘缨。<br /><br />&nbsp;&nbsp;&nbsp;&nbsp;於是，南岳献嘲，北陇腾笑，列壑争讥，攒峰竦诮。慨游子之我欺，悲无人<br /><br />&nbsp;&nbsp;&nbsp;&nbsp;以赴吊。故其林惭无尽，涧愧不歇，秋桂遣风，春萝罢月，骋西山之逸议，驰东<br /><br />&nbsp;&nbsp;&nbsp;&nbsp;皋之素谒。<br /><br />&nbsp;&nbsp;&nbsp;&nbsp;今又促装下邑，浪ど暇。虽情投於魏阙，或假步於山扃。岂可使芳杜厚颜，<br /><br />&nbsp;&nbsp;&nbsp;&nbsp;薜荔蒙耻，碧岭再辱，丹崖重滓，尘游躅於蕙路，污渌池以洗耳。宜扃岫幌，掩<br /><br />&nbsp;&nbsp;&nbsp;&nbsp;云关，敛轻雾，藏鸣湍，截来辕於谷口，杜妄辔於郊端。於是丛条_胆，叠颖怒<br /><br />&nbsp;&nbsp;&nbsp;&nbsp;魄。或飞柯以折轮，乍低枝而扫迹。请回俗士驾，为君谢逋客。<br /><br />&nbsp;&nbsp;&nbsp;&nbsp;【谏太宗十思疏】（魏征）<br /><br />&nbsp;&nbsp;&nbsp;&nbsp;臣闻：求木之长者，必固其根本；欲流之远者，必浚其泉源；思国之安者，<br /><br />&nbsp;&nbsp;&nbsp;&nbsp;必积其德义。源不深而望流之远，根不固而求木之长，德不厚而思国之安，臣虽<br /><br />&nbsp;&nbsp;&nbsp;&nbsp;下愚，知其不可，而况於明哲乎？人君当神器之重，居域中之大，不念居安思危，<br /><br />&nbsp;&nbsp;&nbsp;&nbsp;戒奢以俭，斯亦伐根以求木茂，塞源而欲流长也。<br /><br />&nbsp;&nbsp;&nbsp;&nbsp;凡昔元首，承天景命，善始者实繁，克终者盖寡。岂取之易，守之难乎？盖<br /><br />&nbsp;&nbsp;&nbsp;&nbsp;在殷忧，必竭诚以待下；既得志，则纵情以傲物。竭诚，则胡越为一体；傲物，<br /><br />&nbsp;&nbsp;&nbsp;&nbsp;则骨肉为行路。虽董之以严刑，振之以威怒，终苟免而不怀仁，貌恭而不心服。<br /><br />&nbsp;&nbsp;&nbsp;&nbsp;怨不在大，可畏惟人。载舟覆舟，所宜深慎。<br /><br />&nbsp;&nbsp;&nbsp;&nbsp;诚能见可欲，则思知足以自戒；将有作，则思知止以安人；念高危，则思谦<br /><br />&nbsp;&nbsp;&nbsp;&nbsp;冲而自牧；惧满盈，则思江海下百川；乐盘游，则思三驱以为度；忧懈怠，则思<br /><br />&nbsp;&nbsp;&nbsp;&nbsp;慎始而敬终；虑壅蔽，则思虚心以纳下；惧谗邪，则思正身以黜恶；恩所加，则<br /><br />&nbsp;&nbsp;&nbsp;&nbsp;思无因喜以谬赏；罚所及，则思无以怒而滥刑。总此十思，弘兹九得。简能而任<br /><br />&nbsp;&nbsp;&nbsp;&nbsp;之，择善而从之，则智者尽其谋，勇者竭其力，仁者播其惠，信者效其忠。文武<br /><br />&nbsp;&nbsp;&nbsp;&nbsp;并用，垂拱而治。何必劳神苦思，代百司之职役哉！<br /><br />&nbsp;&nbsp;&nbsp;&nbsp;【为徐敬业讨武紫】（骆宾王）<br /><br />&nbsp;&nbsp;&nbsp;&nbsp;伪临朝武氏者，性非和顺，地实寒微。昔充太宗下陈，曾以更衣入侍。洎乎<br /><br />&nbsp;&nbsp;&nbsp;&nbsp;晚节，秽乱春宫。潜隐先帝私，阴图后房之嬖。入门见嫉，蛾眉不肯让人；掩袖<br /><br />&nbsp;&nbsp;&nbsp;&nbsp;工谗，狐媚偏能惑主，践元后於翟，陷吾君於聚~。加以虺蜴为心，豺狼成性。<br /><br />&nbsp;&nbsp;&nbsp;&nbsp;近狎邪僻，残害忠良，杀姊屠兄，弑君鸩母。人神之所同嫉，天地之所不容。犹<br /><br />&nbsp;&nbsp;&nbsp;&nbsp;复包藏祸心，窥窃神器。君之爱子，幽之于别宫；贼之宗盟，委之以重任。呜呼！<br /><br />&nbsp;&nbsp;&nbsp;&nbsp;霍子孟之不作，朱虚侯之已亡。燕啄皇孙，知汉祚之将尽；龙k帝后，识夏庭之<br /><br />&nbsp;&nbsp;&nbsp;&nbsp;遽衰。<br /><br />&nbsp;&nbsp;&nbsp;&nbsp;敬业，皇唐旧臣，公侯冢子，奉先君之成业，荷本朝之厚恩。宋微子之兴悲，<br /><br />&nbsp;&nbsp;&nbsp;&nbsp;良有以也，袁君山之流涕，岂徒然哉？是用气愤风云，志安社稷，因天下之失望，<br /><br />&nbsp;&nbsp;&nbsp;&nbsp;顺宇内之推心，爰举义旗，以清妖孽。南连百越，北尽三河，铁骑成群，玉轴相<br /><br />&nbsp;&nbsp;&nbsp;&nbsp;接。海陵红粟，仓储之积靡穷；江浦黄旗，匡复之功何远？班声动而北风起，剑<br /><br />&nbsp;&nbsp;&nbsp;&nbsp;气冲而南斗平。喑呜则山岳崩颓，叱咤则风云变色。以此制敌，何敌不摧？以此<br /><br />&nbsp;&nbsp;&nbsp;&nbsp;图功，何功不克？<br /><br />&nbsp;&nbsp;&nbsp;&nbsp;公等或居汉地，或叶周亲，或膺重寄於话言，或受顾命於宣室。言犹在耳，<br /><br />&nbsp;&nbsp;&nbsp;&nbsp;忠岂忘心？一g之土未乾，六尺之孤何托？倘能转祸为福，送往事居，共立勤王<br /><br />&nbsp;&nbsp;&nbsp;&nbsp;之勋，无废大君之命，凡诸爵赏，同指山河。若其眷恋穷城，徘徊歧路，坐昧先<br /><br />&nbsp;&nbsp;&nbsp;&nbsp;几之兆，必贻后至之诛。请看今日之域中，竟是谁家之天下！<br /><br />&nbsp;&nbsp;&nbsp;&nbsp;【滕王阁序】（王勃）<br /><br />&nbsp;&nbsp;&nbsp;&nbsp;南昌故郡，洪都新府。星分翼轸，地接衡庐。襟三江而带五湖，控蛮荆而引<br /><br />&nbsp;&nbsp;&nbsp;&nbsp;瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊<br /><br />&nbsp;&nbsp;&nbsp;&nbsp;彩星驰。台隍枕夷夏之交，宾主尽东南之美。都督阎公之雅望，り遥临；宇文<br /><br />&nbsp;&nbsp;&nbsp;&nbsp;新州之懿范，b帷暂驻。十旬休暇，胜友如云；千里逢迎，高朋满座。腾蛟起凤，<br /><br />&nbsp;&nbsp;&nbsp;&nbsp;孟学士之词宗，紫电青霜，王将军之武库。家君作宰，路出名区，童子何知，躬<br /><br />&nbsp;&nbsp;&nbsp;&nbsp;逢胜饯。<br /><br />&nbsp;&nbsp;&nbsp;&nbsp;时维九月，序属三秋。潦水尽而寒潭清，烟光凝而暮山紫。俨骖W於上路，<br /><br />&nbsp;&nbsp;&nbsp;&nbsp;访风景於崇阿。临帝子之长洲，得仙人之旧馆。层峦耸翠，上出重霄。飞阁流丹，<br /><br />&nbsp;&nbsp;&nbsp;&nbsp;下临无地。鹤汀凫渚，穷岛屿之萦回；桂殿兰宫，列冈峦之体势。披绣闼，俯雕<br /><br />&nbsp;&nbsp;&nbsp;&nbsp;甍，山原旷其盈视，川泽盱其骇瞩。闾阎扑地，钟鸣鼎食之家。舸舰迷津，青雀<br /><br />&nbsp;&nbsp;&nbsp;&nbsp;黄龙之轴。虹销雨霁，彩彻云衢，落霞与孤鹜齐飞，秋水共长天一色。渔舟唱晚，<br /><br />&nbsp;&nbsp;&nbsp;&nbsp;响穷彭蠡之滨，雁阵惊寒，声断衡阳之浦。遥吟俯畅，逸兴遄飞。爽籁发而清风<br /><br />&nbsp;&nbsp;&nbsp;&nbsp;生，纤歌凝而白云遏。睢园绿竹，气凌彭泽之樽；邺水朱华，光照临川之笔。四<br /><br />&nbsp;&nbsp;&nbsp;&nbsp;美俱，二难并。穷睇眄於中天，极娱游於暇日。天高地迥，觉宇宙之无穷。兴尽<br /><br />&nbsp;&nbsp;&nbsp;&nbsp;悲来，识盈虚之有数。望长安於日下，指吴会於云间。地势极而南溟深，天柱高<br /><br />&nbsp;&nbsp;&nbsp;&nbsp;而北辰远。关山难越，谁悲失路之人？萍水相逢，尽是他乡之客。怀帝阍而不见，<br /><br />&nbsp;&nbsp;&nbsp;&nbsp;奉宣室以何年？<br /><br />&nbsp;&nbsp;&nbsp;&nbsp;呜乎！时运不齐，命途多舛！冯唐易老，李广难封。屈贾谊於长沙，非无圣<br /><br />&nbsp;&nbsp;&nbsp;&nbsp;主；窜梁鸿於海曲，岂乏明时？所赖君子安贫，达人知命。老当益壮，宁知白首<br /><br />&nbsp;&nbsp;&nbsp;&nbsp;之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶<br /><br />&nbsp;&nbsp;&nbsp;&nbsp;摇可接。东隅已逝，桑榆非晚。孟尝高洁，空怀报国之心；阮籍猖狂，岂效穷途<br /><br />&nbsp;&nbsp;&nbsp;&nbsp;之哭！<br /><br />&nbsp;&nbsp;&nbsp;&nbsp;勃，三尺微命，一介书生。无路请缨，等终军之弱冠，有怀投笔，慕宗悫之<br /><br />&nbsp;&nbsp;&nbsp;&nbsp;长风。舍簪笏於百龄，奉晨昏於万里。非谢家之宝树，接孟氏之芳邻。他日趋庭，<br /><br />&nbsp;&nbsp;&nbsp;&nbsp;叨陪鲤对。今晨捧袂，喜托龙门。杨意不逢，抚凌云而自惜。锺期既遇，奏流水<br /><br />&nbsp;&nbsp;&nbsp;&nbsp;以何惭？<br /><br />&nbsp;&nbsp;&nbsp;&nbsp;呜呼！胜地不常，盛筵难再。兰亭已矣，梓泽邱墟。临别赠言，幸承恩於伟<br /><br />&nbsp;&nbsp;&nbsp;&nbsp;饯，登高作赋。是所望於群公。敢竭鄙诚，恭疏短引，一言均赋，四韵俱成。<br /><br />&nbsp;&nbsp;&nbsp;&nbsp;滕王高阁临江渚，佩玉鸣鸾罢歌舞。画栋朝飞南浦云，珠帘暮卷西山雨。闲<br /><br />&nbsp;&nbsp;&nbsp;&nbsp;云潭影日悠悠，物换星移几度秋。阁中帝子今何在？槛外长江空自流。<br /><br />&nbsp;&nbsp;&nbsp;&nbsp;【与韩荆州书】（李白）<br /><br />&nbsp;&nbsp;&nbsp;&nbsp;白闻天下谈士相聚而言曰：“生不用封万户侯，但愿一识韩荆州。”何令人<br /><br />&nbsp;&nbsp;&nbsp;&nbsp;之景慕一至於此！岂不以周公之风，躬吐握之事，使海内豪俊，奔走而归之，一<br /><br />&nbsp;&nbsp;&nbsp;&nbsp;登龙门，则声价十倍！所以龙蟠凤逸之士，皆欲收名定价於君侯。愿君侯不以富<br /><br />&nbsp;&nbsp;&nbsp;&nbsp;贵而骄之，寒贱而忽之，则三千之中有毛遂。使白得脱颖而出，即其人焉。<br /><br />&nbsp;&nbsp;&nbsp;&nbsp;白，陇西布衣，流落楚汉。十五好剑术，遍干诸侯。三十成文章，历抵卿相。<br /><br />&nbsp;&nbsp;&nbsp;&nbsp;虽长不满七尺，而心雄万夫。皆王公大人许与气义。此畴曩心迹，安敢不尽於君<br /><br />&nbsp;&nbsp;&nbsp;&nbsp;侯哉？君侯制作侔神明，德行动天地，笔参造化，学究天人。幸愿开张心颜，不<br /><br />&nbsp;&nbsp;&nbsp;&nbsp;以长揖见拒。必若接之以高宴，纵之以清谈，请日试万言，倚马可待。今天下以<br /><br />&nbsp;&nbsp;&nbsp;&nbsp;君侯为文章之司命，人物之权衡，一经品题，便作佳士。而今君侯何惜阶前盈尺<br /><br />&nbsp;&nbsp;&nbsp;&nbsp;之地，不使白扬眉吐气、激昂青云耶？<br /><br />&nbsp;&nbsp;&nbsp;&nbsp;昔王子师为豫州，未下车，即辟荀慈明；既下车，又辟孔文举；山涛作冀州，<br /><br />&nbsp;&nbsp;&nbsp;&nbsp;甄拔三十馀人，或为侍中、尚书，先代所美。而君侯亦一荐严协律，入为秘书郎。<br /><br />&nbsp;&nbsp;&nbsp;&nbsp;中间崔宗之、房习祖、黎昕、许莹之徒，或以才名见知，或以清白见赏。白每观<br /><br />&nbsp;&nbsp;&nbsp;&nbsp;其衔恩抚躬，忠义奋发。白以此感激，知君侯推赤心於诸贤之腹中，所以不归他<br /><br />&nbsp;&nbsp;&nbsp;&nbsp;人，而愿委身於国士。倘急难有用，敢效微躯。<br /><br />&nbsp;&nbsp;&nbsp;&nbsp;且人非尧舜，谁能尽善？白谟猷筹画，安能自矜？至於制作，积成卷轴，则<br /><br />&nbsp;&nbsp;&nbsp;&nbsp;欲尘秽视听。恐雕虫小技，不合大人。若赐观刍荛，请给纸笔，兼之书人，然后<br /><br />&nbsp;&nbsp;&nbsp;&nbsp;退扫闲轩，缮写呈上。庶青萍、结绿，长价於薛、卞之门。幸推下流，大开奖饰。<br /><br />&nbsp;&nbsp;&nbsp;&nbsp;唯君侯图之。<br /><br />&nbsp;&nbsp;&nbsp;&nbsp;【春夜宴桃李园序】（李白）<br /><br />&nbsp;&nbsp;&nbsp;&nbsp;夫天地者，万物之逆旅。光阴者，百代之过客。而浮生若梦，为欢几何？古<br /><br />&nbsp;&nbsp;&nbsp;&nbsp;人秉烛夜游，良有以也！况阳春召我以烟景，大块假我以文章。会桃李之芳园，<br /><br />&nbsp;&nbsp;&nbsp;&nbsp;序天伦之乐事。群季俊秀，皆为惠连。吾人咏歌，独惭康乐。幽赏未已，高谈转<br /><br />&nbsp;&nbsp;&nbsp;&nbsp;清。开琼筵以坐花，飞羽觞而醉月。不有佳作，何伸雅怀？如诗不成，罚依金谷<br /><br />&nbsp;&nbsp;&nbsp;&nbsp;酒数。<br /><br />&nbsp;&nbsp;&nbsp;&nbsp;【吊古战场文】（李华）<br /><br />&nbsp;&nbsp;&nbsp;&nbsp;浩浩乎平沙无垠，覆患人。河水萦带，群山纠纷。黯兮惨悴，风悲日曛。<br /><br />&nbsp;&nbsp;&nbsp;&nbsp;蓬断草枯，凛若霜晨。鸟飞不下，兽铤亡群。亭长告余曰：“此古战场也。尝覆<br /><br />&nbsp;&nbsp;&nbsp;&nbsp;三军。往往鬼哭，天阴则闻。”伤心哉！秦欤？汉欤？将近代欤？<br /><br />&nbsp;&nbsp;&nbsp;&nbsp;吾闻夫齐魏徭戍，荆韩召募。万里奔走，连年暴露。沙草晨牧，河冰夜渡。<br /><br />&nbsp;&nbsp;&nbsp;&nbsp;地阔天长，不知归路。寄身锋刃，b臆谁诉？秦汉而还，多事四夷。中州耗荆<br /><br />&nbsp;&nbsp;&nbsp;&nbsp;无世无之。古称戎、夏，不抗王师。文教失宣，武臣用奇。奇兵有异於仁义，王<br /><br />&nbsp;&nbsp;&nbsp;&nbsp;道迂阔而莫为。呜呼噫嘻！<br /><br />&nbsp;&nbsp;&nbsp;&nbsp;吾想夫北风振漠，胡兵伺便。主将骄敌，期门受战。野竖旄旗，川回组练。<br /><br />&nbsp;&nbsp;&nbsp;&nbsp;法重心骇，威尊命贱。利镞穿骨，惊沙入面。主客相搏，山川震眩，声析江河，<br /><br />&nbsp;&nbsp;&nbsp;&nbsp;势崩雷电。至若穷阴凝闭，凛冽海隅，积雪没胫，坚冰在须；鸷鸟休巢，征马踟<br /><br />&nbsp;&nbsp;&nbsp;&nbsp;蹰；缯纩无温，堕指裂肤。当此苦寒，天假强胡，凭陵杀气，以相翦屠。径截辎<br /><br />&nbsp;&nbsp;&nbsp;&nbsp;重，横攻士卒。都尉新降，将军覆没。尸填巨港之岸，血满长城之窟。无贵无贱，<br /><br />&nbsp;&nbsp;&nbsp;&nbsp;同为枯骨。可胜言哉！鼓衰兮力竭，矢竭兮弦绝，白刃交兮宝刀折，两军蹙兮生<br /><br />&nbsp;&nbsp;&nbsp;&nbsp;死决。降矣哉？终身夷狄。战矣哉？骨暴沙砾。鸟无声兮山寂寂，夜正长兮风淅<br /><br />&nbsp;&nbsp;&nbsp;&nbsp;淅。魂魄结兮天沉沉，鬼神聚兮云幂幂。日光寒兮草短，月色苦兮霜白。伤心惨<br /><br />&nbsp;&nbsp;&nbsp;&nbsp;目，有如是耶！<br /><br />&nbsp;&nbsp;&nbsp;&nbsp;吾闻之：牧用赵卒，大破林胡，开地千里，遁逃匈奴。汉倾天下，财殚力j。<br /><br />&nbsp;&nbsp;&nbsp;&nbsp;任人而已，其在多乎？周逐猃狁，北至太原，既城朔方，全师而还。饮至策勋，<br /><br />&nbsp;&nbsp;&nbsp;&nbsp;和乐且闲，穆穆棣棣，君臣之间。秦起长城，竟海为关，荼毒生灵，万里朱殷。<br /><br />&nbsp;&nbsp;&nbsp;&nbsp;汉击匈奴，虽得阴山，枕骸遍野，功不补患。<br /><br />&nbsp;&nbsp;&nbsp;&nbsp;苍苍蒸民，谁无父母？提携捧负，畏其不寿。谁无兄弟，如足如手？谁无夫<br /><br />&nbsp;&nbsp;&nbsp;&nbsp;妇，如宾如友？生也何恩？杀之何咎？其存其没，家莫闻知。人或有言，将信将<br /><br />&nbsp;&nbsp;&nbsp;&nbsp;疑。心目，寝寐见之。布奠倾觞，哭望天涯。天地为愁，草木凄悲。吊祭不<br /><br />&nbsp;&nbsp;&nbsp;&nbsp;至，精魂何依？必有凶年，人其流离。呜呼噫嘻！时耶？命耶？从古如斯。为之<br /><br />&nbsp;&nbsp;&nbsp;&nbsp;奈何？守在四夷。<br /><br />&nbsp;&nbsp;&nbsp;&nbsp;【陋室铭】（刘禹锡）<br /><br />&nbsp;&nbsp;&nbsp;&nbsp;山不在高，有仙则名；水不在深，有龙则灵。斯是陋室，惟吾德馨。苔痕上<br /><br />&nbsp;&nbsp;&nbsp;&nbsp;阶绿，草色入帘青。谈笑有鸿儒，往来无白丁。可以调素琴，阅金经。无丝竹之<br /><br />&nbsp;&nbsp;&nbsp;&nbsp;乱耳，无案牍之劳形。南阳诸葛庐，西蜀子云亭。孔子云：“何陋之有？”<br /><br />&nbsp;&nbsp;&nbsp;&nbsp;【阿房宫赋】（杜牧）<br /><br />&nbsp;&nbsp;&nbsp;&nbsp;六王毕，四海一。蜀山兀，阿房出。覆压三百馀里，隔离天日。骊山北构而<br /><br />&nbsp;&nbsp;&nbsp;&nbsp;西折，直走咸阳。二川溶溶，流入宫墙。五步一楼，十步一阁；廊腰缦回，檐牙<br /><br />&nbsp;&nbsp;&nbsp;&nbsp;高啄。各抱地势，钩心斗角。盘盘焉，镅桑蜂房水涡，矗不知其几千万落。<br /><br />&nbsp;&nbsp;&nbsp;&nbsp;长桥卧波，未云何龙？复道行空，不霁何虹？高低冥迷，不知西东。歌台暖响，<br /><br />&nbsp;&nbsp;&nbsp;&nbsp;春光融融；舞殿冷袖，风雨凄凄。一日之内，一宫之间，而气候不齐。<br /><br />&nbsp;&nbsp;&nbsp;&nbsp;妃嫔媵嫱，王子皇孙，辞楼下殿，辇来於秦。朝歌夜弦，为秦宫人。明星荧<br /><br />&nbsp;&nbsp;&nbsp;&nbsp;荧，开妆镜也；绿云扰扰，梳晓鬟也。渭流涨腻，弃脂水也；烟斜雾横，焚椒兰<br /><br />&nbsp;&nbsp;&nbsp;&nbsp;也。雷霆乍惊，宫车过也；辘辘远听，杳不知其所之也。一肌一容，尽态极姘，<br /><br />&nbsp;&nbsp;&nbsp;&nbsp;缦立远视，而望幸焉。有不得见者三十六年。燕、赵之收藏，韩、魏之经营，齐、<br /><br />&nbsp;&nbsp;&nbsp;&nbsp;楚之精英，几世几年，取掠其人，倚叠如山。一旦不能有，输来其间。鼎铛玉石，<br /><br />&nbsp;&nbsp;&nbsp;&nbsp;金块珠砾，弃掷逦迤，秦人视之，亦不甚惜。<br /><br />&nbsp;&nbsp;&nbsp;&nbsp;嗟乎！一人之心，千万人之心也。秦爱纷奢，人亦念其家。奈何取之尽锱铢，<br /><br />&nbsp;&nbsp;&nbsp;&nbsp;用之如泥沙？使负栋之柱，多於南亩之农夫；架梁之椽，多於机上之工女；钉头<br /><br />&nbsp;&nbsp;&nbsp;&nbsp;磷磷，多於在庾之粟粒，瓦缝参差，多於周身之帛缕；直栏横槛，多於九土之城<br /><br />&nbsp;&nbsp;&nbsp;&nbsp;郭；管弦呕哑，多於市人之言语。使天下之人，不敢言而敢怒。独夫之心，日益<br /><br />&nbsp;&nbsp;&nbsp;&nbsp;骄固。戍卒叫，函谷举，楚人一炬，可怜焦土！<br /><br />&nbsp;&nbsp;&nbsp;&nbsp;呜呼！灭六国者，六国也，非秦也。族秦者，秦也，非天下也。嗟夫！使六<br /><br />&nbsp;&nbsp;&nbsp;&nbsp;国各爱其人，则足以拒秦；秦复爱六国之人，则递三世，可至万世而为君，谁得<br /><br />&nbsp;&nbsp;&nbsp;&nbsp;而族灭也？秦人不暇自哀，而后人哀之。后人哀之而不鉴之，亦使后人而复哀后<br /><br />&nbsp;&nbsp;&nbsp;&nbsp;人也！<br /><br />&nbsp;&nbsp;&nbsp;&nbsp;【原道】（韩愈）<br /><br />&nbsp;&nbsp;&nbsp;&nbsp;博爱之谓仁，行而宜之之谓义，由是而之焉之谓道，足乎己无待於外之谓德。<br /><br />&nbsp;&nbsp;&nbsp;&nbsp;仁与义为定名，道与德为虚位。故道有君子小人，而德有凶有吉。老子之小仁义，<br /><br />&nbsp;&nbsp;&nbsp;&nbsp;非毁之也，其见者小也。坐井而观天，曰天小者，非天小也。彼以煦煦为仁，孑<br /><br />&nbsp;&nbsp;&nbsp;&nbsp;孑为义，其小之也则宜。其所谓道，道其所道，非吾所谓道也。其所谓德，德其<br /><br />&nbsp;&nbsp;&nbsp;&nbsp;所德，非吾所谓德也。凡吾所谓道德云者，合仁与义言之也，天下之公言也。老<br /><br />&nbsp;&nbsp;&nbsp;&nbsp;子之所谓道德云者，去仁与义言之也，一人之私言也。<br /><br />&nbsp;&nbsp;&nbsp;&nbsp;周道衰，孔子没，火于秦。黄老于汉，佛于晋、魏、梁、隋之间。其言道德<br /><br />&nbsp;&nbsp;&nbsp;&nbsp;仁义者，不入于杨，则入于墨；不入于老，则入于佛。入于彼，必出于此。入者<br /><br />&nbsp;&nbsp;&nbsp;&nbsp;主之，出者奴之。入者附之，出者污之。噫！后之人其欲闻仁义道德之说，孰从<br /><br />&nbsp;&nbsp;&nbsp;&nbsp;而听之？老者曰：“孔子，吾师之弟子也。”佛者曰：“孔子，吾师之弟子也。”<br /><br />&nbsp;&nbsp;&nbsp;&nbsp;为孔子者，习闻其说，乐其诞而自小也，亦曰：“吾师亦尝师之”云尔。不惟举<br /><br />&nbsp;&nbsp;&nbsp;&nbsp;之於其口，而又笔之於其书。噫！后之人虽欲闻仁义道德之说，其孰从而求之？<br /><br />&nbsp;&nbsp;&nbsp;&nbsp;甚矣！人之好怪也！不求其端，不讯其末，惟怪之欲闻。<br /><br />&nbsp;&nbsp;&nbsp;&nbsp;古之为民者四，今之为民者六。古之教者处其一，今之教者处其三。农之家<br /><br />&nbsp;&nbsp;&nbsp;&nbsp;一，而食粟之家六。工之家一，而用器之家六。贾之家一，而资焉之家六。奈之<br /><br />&nbsp;&nbsp;&nbsp;&nbsp;何民不穷且盗也？<br /><br />&nbsp;&nbsp;&nbsp;&nbsp;古之时，人之害多矣。有圣人者立，然后教之以相生相养之道。为之君，为<br /><br />&nbsp;&nbsp;&nbsp;&nbsp;之师，驱其虫蛇禽兽而处之中土。寒然后为之衣，饥然后为之食。木处而颠，土<br /><br />&nbsp;&nbsp;&nbsp;&nbsp;处而病也，然后为之宫室。为之工以赡其器用，为之贾以通其有无，为之医药以<br /><br />&nbsp;&nbsp;&nbsp;&nbsp;济其夭死，为之葬埋祭祀以长其恩爱，为之礼以次其先后，为之乐以宣其湮郁，<br /><br />&nbsp;&nbsp;&nbsp;&nbsp;为之政以率其怠倦，为之刑以锄其强梗。相欺也，为之符玺、斗斛、权衡以信之。<br /><br />&nbsp;&nbsp;&nbsp;&nbsp;相夺也，为之城郭甲兵以守之。害至而为之备，患生而为之防。今其言曰：“圣<br /><br />&nbsp;&nbsp;&nbsp;&nbsp;人不死，大盗不止。剖斗折衡，而民不争。”呜呼！其亦不思而已矣！如古之无<br /><br />&nbsp;&nbsp;&nbsp;&nbsp;圣人，人之类灭久矣。何也？无羽毛鳞介以居寒热也，无爪牙以争食也。<br /><br />&nbsp;&nbsp;&nbsp;&nbsp;是故君者，出令者也；臣者，行君之令而致之民者也；民者，出粟米麻丝、<br /><br />&nbsp;&nbsp;&nbsp;&nbsp;作器皿，通货财以事其上者也。君不出令，则失其所以为君；臣不行君之令而致<br /><br />&nbsp;&nbsp;&nbsp;&nbsp;之民，则失其所以为臣；民不出粟米麻丝，作器皿，通货财，以事其上，则诛。<br /><br />&nbsp;&nbsp;&nbsp;&nbsp;今其法曰：必弃而君臣，去而父子，禁而相生相养之道，以求其所谓清净，寂灭<br /><br />&nbsp;&nbsp;&nbsp;&nbsp;者。呜呼！其亦幸而出於三代之后，不见黜於禹、汤、文、武、周公、孔子也；<br /><br />&nbsp;&nbsp;&nbsp;&nbsp;其亦不幸而不出於三代之前，不见正於禹、汤、文、武、周公、孔子也。<br /><br />&nbsp;&nbsp;&nbsp;&nbsp;帝之与王，其号虽殊，其所以为圣一也。夏葛而冬裘，渴饮而饥食，其事虽<br /><br />&nbsp;&nbsp;&nbsp;&nbsp;殊，其所以为智一也。今其言曰：“曷不为太古之无事？”是亦责冬之裘者曰：<br /><br />&nbsp;&nbsp;&nbsp;&nbsp;“曷不为葛之之易也？”责饥之食者曰：“曷不为饮之之易也。”传曰：“古之<br /><br />&nbsp;&nbsp;&nbsp;&nbsp;欲明明德於天下者，先治其国；欲治其国者，先齐其家；欲齐其家者，先修其身；<br /><br />&nbsp;&nbsp;&nbsp;&nbsp;欲修其身者，先正其心；欲正其心者，先诚其意。”然则古之所谓正心而诚意者，<br /><br />&nbsp;&nbsp;&nbsp;&nbsp;将以有为也。今也欲治其心，而外天下国家，灭其天常，子焉而不父其父，臣焉<br /><br />&nbsp;&nbsp;&nbsp;&nbsp;而不君其君，民焉而不事其事。孔子之作《春秋》也，诸侯用夷礼，则夷之；进<br /><br />&nbsp;&nbsp;&nbsp;&nbsp;於中国，则中国之。经曰：“夷狄之有君，不如诸夏之亡。”《诗》曰：“戎狄<br /><br />&nbsp;&nbsp;&nbsp;&nbsp;是膺，荆舒是惩。”今也，举夷狄之法，而加之先王之教之上，几何其不胥而为<br /><br />&nbsp;&nbsp;&nbsp;&nbsp;夷也？<br /><br />&nbsp;&nbsp;&nbsp;&nbsp;夫所谓先王之教者，何也？博爱之谓仁，行而宜之之谓义，由是而之焉之谓<br /><br />&nbsp;&nbsp;&nbsp;&nbsp;道，足乎己无待於外之谓德。其文，《诗》、《书》、《易》、《春秋》；其法，<br /><br />&nbsp;&nbsp;&nbsp;&nbsp;礼、乐、刑、政；其民，士、农、工、贾；其位，君臣、父子、师友、宾主、昆<br /><br />&nbsp;&nbsp;&nbsp;&nbsp;弟、夫妇；其服，麻、丝；其居，宫、室；其食，粟米、果蔬、鱼肉。其为道易<br /><br />&nbsp;&nbsp;&nbsp;&nbsp;明，而其为教易行也。是故以之为己，则顺而祥，以之为人，则爱而公；以之为<br /><br />&nbsp;&nbsp;&nbsp;&nbsp;心，则和而平；以之为天下国家，无所处而不当。是故生则得其情，死则尽其常。<br /><br />&nbsp;&nbsp;&nbsp;&nbsp;郊焉而天神假，庙焉而人鬼飨。曰：“斯道也，何道也？”曰：“斯吾所谓道也，<br /><br />&nbsp;&nbsp;&nbsp;&nbsp;非向所谓老与佛之道也。”尧以是传之舜，舜以是传之禹，禹以是传之汤，汤以<br /><br />&nbsp;&nbsp;&nbsp;&nbsp;是传之文武周公，文武周公传之孔子，孔子传之孟轲；轲之死，不得其传焉。荀<br /><br />&nbsp;&nbsp;&nbsp;&nbsp;与扬也，择焉而不精，语焉而不详。由周公而上，上而为君，故其事行；由周公<br /><br />&nbsp;&nbsp;&nbsp;&nbsp;而下，下而为臣，故其说长。然则如之何而可也？曰：“不塞不流，不止不行。<br /><br />&nbsp;&nbsp;&nbsp;&nbsp;人其人，火其书，庐其居。明先王之道以道之。鳏寡孤独废疾者有养也，其亦庶<br /><br />&nbsp;&nbsp;&nbsp;&nbsp;乎其可也。”<br /><br />&nbsp;&nbsp;&nbsp;&nbsp;【原毁】（韩愈）<br /><br />&nbsp;&nbsp;&nbsp;&nbsp;古之君子，其责己也重以周，其待人也轻以约。重以周，故不怠；轻以约，<br /><br />&nbsp;&nbsp;&nbsp;&nbsp;故人乐为善。闻古之人有舜者，其为人也，仁义人也。求其所以为舜者，责于己<br /><br />&nbsp;&nbsp;&nbsp;&nbsp;曰：“彼，人也。予，人也。彼能是，而我乃不能是。”早夜以思，去其不如舜<br /><br />&nbsp;&nbsp;&nbsp;&nbsp;者，就其如舜者。闻古之人有周公者，其为人也，多才与艺人也。求其所以为周<br /><br />&nbsp;&nbsp;&nbsp;&nbsp;公者，责于己曰：“彼，人也。予，人也。彼能是，而我乃不能是。”早夜以思，<br /><br />&nbsp;&nbsp;&nbsp;&nbsp;去其不如周公者，就其如周公者。舜，大圣人也，后世无及焉。周公，大圣人也，<br /><br />&nbsp;&nbsp;&nbsp;&nbsp;后世无及焉。是人也，乃曰：“不如舜，不如周公，吾之病也。”是不亦责于身<br /><br />&nbsp;&nbsp;&nbsp;&nbsp;者，重以周乎？其于人也，曰：“彼人也，能有是，是足为良人矣。能善是，是<br /><br />&nbsp;&nbsp;&nbsp;&nbsp;足为艺人矣。”取其一，不责其二；即其新，不究其旧。恐恐然惟惧其人之不得<br /><br />&nbsp;&nbsp;&nbsp;&nbsp;为善之利。一善，易修也。一艺，易能也，其于人也，乃曰：“能有是，是亦足<br /><br />&nbsp;&nbsp;&nbsp;&nbsp;矣。”曰：“能善是，是亦足矣。”不亦待于人者，轻以约乎！<br /><br />&nbsp;&nbsp;&nbsp;&nbsp;今之君子则不然。其责人也详，其待已也廉。详，故人难于为善。廉，故自<br /><br />&nbsp;&nbsp;&nbsp;&nbsp;取也少。己未有善，曰：“我善是，是亦足矣。”己未有能，曰：“我能是，是<br /><br />&nbsp;&nbsp;&nbsp;&nbsp;亦足矣。”外以欺于人，内以欺于心，未少有得而止矣。不亦待其身者已廉乎？<br /><br />&nbsp;&nbsp;&nbsp;&nbsp;其于人也，曰：“彼虽能是，其人不足称也；彼虽善是，其用不足称也。”举其<br /><br />&nbsp;&nbsp;&nbsp;&nbsp;一，不计其十；究其旧，不图其新，恐恐然惟惧其人之有闻也。是不亦责于人者<br /><br />&nbsp;&nbsp;&nbsp;&nbsp;已详乎！夫是之谓不以众人待其身，而以圣人望于人，吾未见其尊己也。<br /><br />&nbsp;&nbsp;&nbsp;&nbsp;虽然，为是者，有本有原，怠与忌之谓也。怠者不能修，而忌者畏人修。吾<br /><br />&nbsp;&nbsp;&nbsp;&nbsp;尝试之矣。尝试语于众曰：“某良士。某良士。”其应者必其人之与也。不然，<br /><br />&nbsp;&nbsp;&nbsp;&nbsp;则其所疏远，不与同其利者也。不然，则其畏也。不若是，强者必怒于言，儒者<br /><br />&nbsp;&nbsp;&nbsp;&nbsp;必怒于色矣。又尝语于众曰：“某非良士，某非良士。”其不应者，必其人之与<br /><br />&nbsp;&nbsp;&nbsp;&nbsp;也。不然，则其所疏远，不与同其利者也。不然，则其畏也。不若是，强者必说<br /><br />&nbsp;&nbsp;&nbsp;&nbsp;于言，懦者必说于色矣。是故事修而谤兴；德高而毁来。呜呼！士之处此世，而<br /><br />&nbsp;&nbsp;&nbsp;&nbsp;望名誉之光，道德之行，难已！将有作于上者，得吾说而存之，其国家可几而理<br /><br />&nbsp;&nbsp;&nbsp;&nbsp;欤！<br /><br />&nbsp;&nbsp;&nbsp;&nbsp;【获麟解】（韩愈）<br /><br />&nbsp;&nbsp;&nbsp;&nbsp;麟之为灵，昭昭也。咏于《诗》，书于《春秋》，杂出于传记、百家之书。<br /><br />&nbsp;&nbsp;&nbsp;&nbsp;虽妇人小子，皆知其为祥也。<br /><br />&nbsp;&nbsp;&nbsp;&nbsp;然麟之为物，不畜于家，不恒有于天下。其为形也不类，非若马、牛、犬、<br /><br />&nbsp;&nbsp;&nbsp;&nbsp;豕、豺、狼、麋、鹿然。然则虽有麟，不可知其为麟也。角者，吾知其为牛；Q<br /><br />&nbsp;&nbsp;&nbsp;&nbsp;者，吾知其为马；犬、豕、豺、狠、麋、鹿，吾知其为犬、豕、豺、狼、麋、鹿。<br /><br />&nbsp;&nbsp;&nbsp;&nbsp;惟麟也，不可知。不可知，则其谓之不祥也亦宜。<br /><br />&nbsp;&nbsp;&nbsp;&nbsp;虽然，麟之出，必有圣人在乎位，麟为圣人出也。圣人者，必知麟，麟之果<br /><br />&nbsp;&nbsp;&nbsp;&nbsp;不为不祥也。<br /><br />&nbsp;&nbsp;&nbsp;&nbsp;又曰：麟之所以为麟者，以德不以形。若麟之出，不待圣人，则谓之不祥也<br /><br />&nbsp;&nbsp;&nbsp;&nbsp;亦宜。<br /><br />&nbsp;&nbsp;&nbsp;&nbsp;【杂说一】（韩愈）<br /><br />&nbsp;&nbsp;&nbsp;&nbsp;龙嘘气成云，云固弗灵於龙也。然龙乘是气，茫洋穷乎玄间，薄日月，伏光<br /><br />&nbsp;&nbsp;&nbsp;&nbsp;景，感震电，神变化，水下土，汨陵谷。云亦灵怪矣哉！<br /><br />&nbsp;&nbsp;&nbsp;&nbsp;云，龙之所能使为灵也。若龙之灵，则非云之所能使为灵也。然龙弗得云，<br /><br />&nbsp;&nbsp;&nbsp;&nbsp;无以神其灵矣，失其所凭依，信不可欤！异哉！其所凭依，乃其所自为也。《易》<br /><br />&nbsp;&nbsp;&nbsp;&nbsp;曰：“云从龙。”既曰龙，云从之矣！<br /><br />&nbsp;&nbsp;&nbsp;&nbsp;【杂说四】（韩愈）<br /><br />&nbsp;&nbsp;&nbsp;&nbsp;世有伯乐，然后有千里马。千里马常有，而伯乐不常有。故虽有名马，只辱<br /><br />&nbsp;&nbsp;&nbsp;&nbsp;於奴隶人之手，骈死於槽枥之间，不以千里称也。<br /><br />&nbsp;&nbsp;&nbsp;&nbsp;马之千里者，一食或尽粟一石。食马者，不知其能千里而食也。是马也，虽<br /><br />&nbsp;&nbsp;&nbsp;&nbsp;有千里之能，食不饱，力不足，才美不外见。且欲与常马等不可得，安求其能千<br /><br />&nbsp;&nbsp;&nbsp;&nbsp;里也？<br /><br />&nbsp;&nbsp;&nbsp;&nbsp;策之不以其道，食之不能尽其材，鸣之而不能通其意，执策而临之曰：“天<br /><br />&nbsp;&nbsp;&nbsp;&nbsp;下无马！”呜呼！其真无马邪？其真不知马也！</div>
            <div class="link">
                <a id="err-report" href="javascript:void(0)" onClick="report('古文观止出错啦!');">
                    错误举报</a><a id="add-bookcase" href="javascript:void(0)" onClick="addbookcase(22626,1657650);">加入书签</a><a
                        href="1657649.html">上一页</a>&larr;<a href="index.html">返回列表</a>&rarr;<a
                            href="1657651.html">下一页</a><a id="book-vote" href="javascript:void(0)" onClick="vote(22626);">投推荐票</a><a
                                id="err-report" href="javascript:void(0)" onClick="report('古文观止更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657649.html"; var next_page = "1657651.html"; var index_page = "index.html"; var sortid = "9"; var article_id = "22626"; var chapter_id = "1657650"; var articlename = "古文观止"; var chaptername = " 卷七 六朝、唐文"; var author = "吴楚材、吴调侯"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>