<!DOCTYPE html>
<html>
<head>
<meta charset="gbk" />
<title>古文观止- 卷十一 宋文-在线阅读-哈西文学网</title>
<meta name="keywords" content="吴楚材、吴调侯，古文观止， 卷十一 宋文全文， 卷十一 宋文在线阅读 哈西文学网" />
<meta name="description" content="哈西文学网提供吴楚材、吴调侯的古文观止  卷十一 宋文全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22626/1657654.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22626/1657654.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 古文观止</div>
		<div class="fr"><a id="add-bookcase" href="javascript:void(0)" onClick="addbookcase(22626,0);">加入书架</a>|<a id="book-vote" href="javascript:void(0)" onClick="vote(22626);">投推荐票</a>|<a id="err-report" href="javascript:void(0)" onClick="report('古文观止出错啦!');">错误举报</a>|<a href="https://www.haxi88.com/files/article/info/22/22626.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 宋文</h1>
            <div class="link xb">
                <a href="1657653.html">上一页</a>&larr;<a href="index.html">返回列表</a>&rarr;<a
                    href="1657656.html">下一页</a></div>			
            <div id="BookText">&nbsp;&nbsp;&nbsp;&nbsp;【上梅直讲书】（苏轼）<br /><br />&nbsp;&nbsp;&nbsp;&nbsp;轼每读《诗》至《鸱^》，读《书》至《君]》，常窃悲周公之不遇。及观<br /><br />&nbsp;&nbsp;&nbsp;&nbsp;《史》，见孔子厄于陈、蔡之间，而弦歌之声不绝，颜渊、仲由之徒，相与问答。<br /><br />&nbsp;&nbsp;&nbsp;&nbsp;夫子曰：“‘匪兕匪虎，率彼旷野。’吾道非耶？吾何为于此？”颜渊曰：“夫<br /><br />&nbsp;&nbsp;&nbsp;&nbsp;子之道至大，故天下莫能容。虽然，不容何病？不容然后见君子。”夫子油然而<br /><br />&nbsp;&nbsp;&nbsp;&nbsp;笑曰：“回，使尔多财，吾为尔宰。”夫天下虽不能容，而其徒自足以相乐如此。<br /><br />&nbsp;&nbsp;&nbsp;&nbsp;乃今知周公之富贵，有不如夫子之贫贱。夫以召公之贤，以管、蔡之亲，而不知<br /><br />&nbsp;&nbsp;&nbsp;&nbsp;其心，则周公谁与乐其富贵？而夫子之所与共贫贱者，皆天下之贤才，则亦足以<br /><br />&nbsp;&nbsp;&nbsp;&nbsp;乐乎此矣。<br /><br />&nbsp;&nbsp;&nbsp;&nbsp;轼七、八岁时，始知读书，闻今天下有欧阳公者，其为人如古孟轲、韩愈之<br /><br />&nbsp;&nbsp;&nbsp;&nbsp;徒。而又有梅公者，从之游而与之上下其议论。其后益壮，始能读其文词，想见<br /><br />&nbsp;&nbsp;&nbsp;&nbsp;其为人，意其飘然脱去世俗之乐而自乐其乐也。方学为对偶声律之文，求升斗之<br /><br />&nbsp;&nbsp;&nbsp;&nbsp;禄，自度无以进见于诸公之间。来京师逾年，未尝窥其门。今年春，天下之士群<br /><br />&nbsp;&nbsp;&nbsp;&nbsp;至于礼部，执事与欧阳公实亲试之。轼不自意，获在第二。既而闻之，执事爱其<br /><br />&nbsp;&nbsp;&nbsp;&nbsp;文，以为有孟轲之风，而欧阳公亦以其能不为世俗之文也而取。是以在此，非左<br /><br />&nbsp;&nbsp;&nbsp;&nbsp;右为之先容，非亲旧为之请属，而向之十馀年间闻其名而不得见者，一朝为知己。<br /><br />&nbsp;&nbsp;&nbsp;&nbsp;退而思之，人不可以苟富贵，亦不可以徒贫贱。有大贤焉而为其徒，则亦足恃矣！<br /><br />&nbsp;&nbsp;&nbsp;&nbsp;苟其侥一时之幸，从车骑数十人，使闾巷小民聚观而赞叹之，亦何以易此乐也！<br /><br />&nbsp;&nbsp;&nbsp;&nbsp;传曰：“不怨天，不尤人”，盖“优哉游哉，可以卒岁”。执事名满天下，而位<br /><br />&nbsp;&nbsp;&nbsp;&nbsp;不过五品，其容色温然而不怒，其文章宽厚敦朴而无怨言。此必有所乐乎斯道也，<br /><br />&nbsp;&nbsp;&nbsp;&nbsp;轼愿与闻焉。<br /><br />&nbsp;&nbsp;&nbsp;&nbsp;【喜雨亭记】（苏轼）<br /><br />&nbsp;&nbsp;&nbsp;&nbsp;亭以雨名，志喜也。古者有喜，则以名物，示不忘也。周公得禾，以名其书；<br /><br />&nbsp;&nbsp;&nbsp;&nbsp;汉武得鼎，以名其年；叔孙胜敌，以名其子。其喜之大小不齐，其示不忘一也。<br /><br />&nbsp;&nbsp;&nbsp;&nbsp;予至扶风之明年，始治官舍。为亭于堂之北，而凿池其南，引流种树，以为<br /><br />&nbsp;&nbsp;&nbsp;&nbsp;休息之所。是岁之春，雨麦于岐山之阳，其占为有年。既而弥月不雨，民方以为<br /><br />&nbsp;&nbsp;&nbsp;&nbsp;忧。越三月，乙卯乃雨，甲子又雨，民以为未足。丁卯大雨，三日乃止。官吏相<br /><br />&nbsp;&nbsp;&nbsp;&nbsp;与庆于庭，商贾相与歌于市，农夫相与忭于野，忧者以喜，病者以愈，而吾亭适<br /><br />&nbsp;&nbsp;&nbsp;&nbsp;成。<br /><br />&nbsp;&nbsp;&nbsp;&nbsp;于是举酒于亭上。以属客而告之，曰：“五日不雨可乎？曰：‘五日不雨则<br /><br />&nbsp;&nbsp;&nbsp;&nbsp;无麦。’十日不雨可乎？曰：‘十日不雨则无禾。’无麦无禾，岁且荐饥，狱讼<br /><br />&nbsp;&nbsp;&nbsp;&nbsp;繁兴而盗贼滋炽。则吾与二三子，虽欲优游以乐于此亭，其可得耶？今天不遗斯<br /><br />&nbsp;&nbsp;&nbsp;&nbsp;民，始旱而赐之以雨。使吾与二三子得相与优游而乐于此亭者，皆雨之赐也。其<br /><br />&nbsp;&nbsp;&nbsp;&nbsp;又可忘耶？”<br /><br />&nbsp;&nbsp;&nbsp;&nbsp;既以名亭，又从而歌之，曰：“使天而雨珠，寒者不得以为襦；使天而雨玉，<br /><br />&nbsp;&nbsp;&nbsp;&nbsp;饥者不得以为粟。一雨三日，伊谁之力？民曰太守，太守不有。归之天子，天子<br /><br />&nbsp;&nbsp;&nbsp;&nbsp;曰不然；归之造物，造物不自以为功；归之太空。太空冥冥，不可得而名。吾以<br /><br />&nbsp;&nbsp;&nbsp;&nbsp;名吾亭。”<br /><br />&nbsp;&nbsp;&nbsp;&nbsp;【凌虚台记】（苏轼）<br /><br />&nbsp;&nbsp;&nbsp;&nbsp;国于南山之下，宜若起居饮食与山接也。四方之山，莫高于终南，而都邑之<br /><br />&nbsp;&nbsp;&nbsp;&nbsp;丽山者，莫近于扶风。以至近求最高，其势必得。而太守之居，未尝知有山焉。<br /><br />&nbsp;&nbsp;&nbsp;&nbsp;虽非事之所以损益，而物理有不当然者。此凌虚之所为筑也。<br /><br />&nbsp;&nbsp;&nbsp;&nbsp;方其未筑也，太守陈公杖履逍遥于其下。见山之出于林木之上者，累累如人<br /><br />&nbsp;&nbsp;&nbsp;&nbsp;之旅行于墙外而见其髻也。曰：“是必有异。”使工凿其前为方池，以其土筑台，<br /><br />&nbsp;&nbsp;&nbsp;&nbsp;高出于屋之檐而止。然后，人之至于其上者，恍然不知台之高，而以为山之踊跃<br /><br />&nbsp;&nbsp;&nbsp;&nbsp;奋迅而出也。公曰：“是宜名凌虚。”以告其从事苏轼，而求文以为记。轼复于<br /><br />&nbsp;&nbsp;&nbsp;&nbsp;公曰：“物之废兴成毁，不可得而知也。昔者荒草野田，霜露之所蒙翳，狐虺之<br /><br />&nbsp;&nbsp;&nbsp;&nbsp;所窜伏。方是时，岂知有凌虚台耶？废兴成毁，相寻于无穷，则台之复为荒草野<br /><br />&nbsp;&nbsp;&nbsp;&nbsp;田，皆不可知也。尝试与公登台而望，其东则秦穆之祈年橐泉也，其南则汉武之<br /><br />&nbsp;&nbsp;&nbsp;&nbsp;长杨、五柞，而其北则隋之仁寿、唐之九成也。计其一时之盛，宏杰诡丽，坚固<br /><br />&nbsp;&nbsp;&nbsp;&nbsp;而不可动者，岂特百倍于台而已哉！然而，数世之后，欲求其仿佛，而破瓦颓垣<br /><br />&nbsp;&nbsp;&nbsp;&nbsp;无复存者，既已化为禾黍荆棘丘墟陇亩矣，而况于此台欤！夫台犹不足恃以长久，<br /><br />&nbsp;&nbsp;&nbsp;&nbsp;而况于人事之得丧、忽往而忽来者欤？而或者欲以夸世而自足，则过矣。盖世有<br /><br />&nbsp;&nbsp;&nbsp;&nbsp;足恃者，而不在乎台之存亡也。”<br /><br />&nbsp;&nbsp;&nbsp;&nbsp;既以言于公，退而为之记。<br /><br />&nbsp;&nbsp;&nbsp;&nbsp;【超然台记】（苏轼）<br /><br />&nbsp;&nbsp;&nbsp;&nbsp;凡物皆有可观。苟有可观，皆有可乐。非必怪奇伟丽者也。J糟啜r，皆可<br /><br />&nbsp;&nbsp;&nbsp;&nbsp;以醉。果蔬草木，皆可以饱。推此类也，吾安往而不乐！<br /><br />&nbsp;&nbsp;&nbsp;&nbsp;夫所为求福而辞祸者，以福可喜而祸可悲也。人之所欲无穷，而物之可以足<br /><br />&nbsp;&nbsp;&nbsp;&nbsp;吾欲者有尽。美恶之辨战于中，而去取之择交乎前，则可乐者常少，而可悲者常<br /><br />&nbsp;&nbsp;&nbsp;&nbsp;多。是谓求祸而辞福。夫求祸而辞福，岂人之情也哉？物有以盖之矣。彼游于物<br /><br />&nbsp;&nbsp;&nbsp;&nbsp;之内，而不游于物之外。物非有大小也，自其内而观之，未有不高且大者也。彼<br /><br />&nbsp;&nbsp;&nbsp;&nbsp;挟其高大以临我，则我常眩乱反复。如隙中之观斗，又乌知胜负之所在？是以美<br /><br />&nbsp;&nbsp;&nbsp;&nbsp;恶横生，而忧乐出焉，可不大哀乎！<br /><br />&nbsp;&nbsp;&nbsp;&nbsp;余自钱塘移守胶西，释舟楫之安，而服车马之劳；去雕墙之美，而庇采椽之<br /><br />&nbsp;&nbsp;&nbsp;&nbsp;居；背湖山之观，而行桑麻之野。始至之日，岁比不登，盗贼满野，狱讼充斥，<br /><br />&nbsp;&nbsp;&nbsp;&nbsp;而斋厨索然，日食杞菊，人固疑予之不乐也。处之期年，而貌加丰，发之白者，<br /><br />&nbsp;&nbsp;&nbsp;&nbsp;日以反黑。予既乐其风俗之淳，而其吏民亦安予之拙也。于是治其园囿，洁其庭<br /><br />&nbsp;&nbsp;&nbsp;&nbsp;宇，伐安邱、高密之木，以修补破败，为苟完之计。而园之北，因城以为台者旧<br /><br />&nbsp;&nbsp;&nbsp;&nbsp;矣，稍葺而新之。<br /><br />&nbsp;&nbsp;&nbsp;&nbsp;时相与登览，放意肆志焉。南望马耳、常山，出没隐见，若近若远，庶几有<br /><br />&nbsp;&nbsp;&nbsp;&nbsp;隐君子乎？而其东则庐山，秦人卢敖之所从遁也。西望穆陵，隐然如城郭，师尚<br /><br />&nbsp;&nbsp;&nbsp;&nbsp;父、齐威公之遗烈，犹有存者。北俯H水，慨然大息，思淮阴之功，而吊其不终。<br /><br />&nbsp;&nbsp;&nbsp;&nbsp;台高而安，深而明，夏凉而冬温。雨雪之朝，风月之夕，予未尝不在，客未尝不<br /><br />&nbsp;&nbsp;&nbsp;&nbsp;从。撷园蔬，取池鱼，酿秫酒，瀹脱粟而食之，曰：“乐哉！游乎！”<br /><br />&nbsp;&nbsp;&nbsp;&nbsp;方是时，予弟子由，适在济南，闻而赋之，且名其台曰“超然”。以见予之<br /><br />&nbsp;&nbsp;&nbsp;&nbsp;无所往而不乐者，盖游于物之外也。<br /><br />&nbsp;&nbsp;&nbsp;&nbsp;【放鹤亭记】（苏轼）<br /><br />&nbsp;&nbsp;&nbsp;&nbsp;熙宁十年秋，彭城大水。云龙山人张君之草堂，水及其半扉。明年春，水落，<br /><br />&nbsp;&nbsp;&nbsp;&nbsp;迁於故居之东，东山之麓。升高而望，得异境焉，作亭於其上。彭城之山，冈岭<br /><br />&nbsp;&nbsp;&nbsp;&nbsp;四合，隐然如大环，独缺其西一面。而山人之亭，适当其缺。春夏之交，草木际<br /><br />&nbsp;&nbsp;&nbsp;&nbsp;天，秋冬雪月，千里一色。风雨晦明之间，俯仰百变。山人有二鹤，甚驯而善飞，<br /><br />&nbsp;&nbsp;&nbsp;&nbsp;旦则望西山之缺而放焉，纵其所如，或立於陂田，或翔於云表，暮则讯山而<br /><br />&nbsp;&nbsp;&nbsp;&nbsp;归，故名之曰“放鹤亭”。<br /><br />&nbsp;&nbsp;&nbsp;&nbsp;郡守苏轼，时从宾客僚吏往见山人，饮酒於斯亭而乐之。挹山人而告之曰：<br /><br />&nbsp;&nbsp;&nbsp;&nbsp;“子知隐居之乐乎？虽南面之君，未可与易也。《易》曰：‘鸣鹤在阴，其子和<br /><br />&nbsp;&nbsp;&nbsp;&nbsp;之。’《诗》曰：‘鹤鸣于九皋，声闻于天。’盖其为物清远闲放，超然於尘埃<br /><br />&nbsp;&nbsp;&nbsp;&nbsp;之外，故《易》、《诗》人以比贤人君子。隐德之士，狎而玩之，宜若有益而无<br /><br />&nbsp;&nbsp;&nbsp;&nbsp;损者，然卫懿公好鹤则亡其国。周公作《酒诰》，卫武公作《抑》戒。以为荒惑<br /><br />&nbsp;&nbsp;&nbsp;&nbsp;败乱，无若酒者，而刘伶、阮籍之徒以此全其真而名后世。嗟夫！南面之君，虽<br /><br />&nbsp;&nbsp;&nbsp;&nbsp;清远闲放如鹤者，犹不得好，好之则亡其国。而山林遁世之士，虽荒惑败乱如酒<br /><br />&nbsp;&nbsp;&nbsp;&nbsp;者，犹不能为害，而况於鹤乎！由此观之，其为乐未可以同日而语也。”<br /><br />&nbsp;&nbsp;&nbsp;&nbsp;山人忻然而笑曰：“有是哉！”乃作放鹤、招鹤之歌曰：“鹤飞去兮，西山<br /><br />&nbsp;&nbsp;&nbsp;&nbsp;之缺。高翔而下览兮，择所适。翻然敛翼，宛将集兮，忽何所见，矫然而复击。<br /><br />&nbsp;&nbsp;&nbsp;&nbsp;独终日於涧谷之间兮，啄苍苔而履白石。鹤归来兮，东山之阴。其下有人兮，黄<br /><br />&nbsp;&nbsp;&nbsp;&nbsp;冠草屦，葛衣而鼓琴。躬耕而食兮，其馀以汝饱。归来归来兮，西山不可以久留。”<br /><br />&nbsp;&nbsp;&nbsp;&nbsp;【石钟山记】（苏轼）<br /><br />&nbsp;&nbsp;&nbsp;&nbsp;《水经》云：“彭蠡之口，有石钟山焉。”郦元以为下临深潭，微风鼓浪，<br /><br />&nbsp;&nbsp;&nbsp;&nbsp;水石相搏，声如洪钟。是说也，人常疑之。今以钟磬置水中，虽大风浪不能鸣也，<br /><br />&nbsp;&nbsp;&nbsp;&nbsp;而况石乎！至唐李渤，始访其遗踪，得双石於潭上。扣而聆之，南声函胡，北音<br /><br />&nbsp;&nbsp;&nbsp;&nbsp;清越，⒅瓜焯冢馀韵徐歇。自以为得之矣。然是说也，余尤疑之。石之铿然有<br /><br />&nbsp;&nbsp;&nbsp;&nbsp;声者，所在皆是也，而此独以钟名，何哉？<br /><br />&nbsp;&nbsp;&nbsp;&nbsp;元丰七年六月丁丑，余自齐安舟行适临汝，而长子迈将赴饶之德兴尉。送之<br /><br />&nbsp;&nbsp;&nbsp;&nbsp;至湖口，因得观所谓石钟者。寺僧使小童持斧，於乱石间择其一二扣之，<br /><br />&nbsp;&nbsp;&nbsp;&nbsp;然。余固笑而不信也。至其夜，月明，独与迈乘小舟，至绝壁下。大石侧立<br /><br />&nbsp;&nbsp;&nbsp;&nbsp;千尺，如猛兽奇鬼，森然欲搏人。而山人栖鹘，闻人声亦惊起，磔磔云霄间。又<br /><br />&nbsp;&nbsp;&nbsp;&nbsp;有若老人咳且笑於山谷中者，或曰：“此鹳鹤也。”余方心动欲还，而大声发於<br /><br />&nbsp;&nbsp;&nbsp;&nbsp;水上，噌迫缰庸牟痪。舟人大恐。徐而察之，则山下皆石穴罅，不知其浅深，<br /><br />&nbsp;&nbsp;&nbsp;&nbsp;微波入焉，涵澹澎湃而为此也。舟回至两山间，将入港口，有石当中流，可坐百<br /><br />&nbsp;&nbsp;&nbsp;&nbsp;人，空中而多窍，与风水相吞吐，有U坎镗O之声，与向之噌普呦嘤Γ如<br /><br />&nbsp;&nbsp;&nbsp;&nbsp;乐作焉。因笑谓迈曰：“汝识之乎？噌普撸周景王之无射也；U坎镗O者，<br /><br />&nbsp;&nbsp;&nbsp;&nbsp;魏献子之歌钟也。古之人不余欺也！”<br /><br />&nbsp;&nbsp;&nbsp;&nbsp;事不目见耳闻，而臆断其有无，可乎？郦元之所见闻，殆与余同，而言之不<br /><br />&nbsp;&nbsp;&nbsp;&nbsp;详；士大夫终不肯以小舟夜泊绝壁之下，故莫能知；而渔工水师，虽知而不能言，<br /><br />&nbsp;&nbsp;&nbsp;&nbsp;此世所以不传也。而陋者乃以斧斤考击而求之，自以为得其实。余是以记之，盖<br /><br />&nbsp;&nbsp;&nbsp;&nbsp;叹郦元之简，而李渤之陋也。<br /><br />&nbsp;&nbsp;&nbsp;&nbsp;【潮州韩文公庙碑】（苏轼）<br /><br />&nbsp;&nbsp;&nbsp;&nbsp;匹夫而为百世师，一言而为天下法，是皆有以参天地之化，关盛衰之运。其<br /><br />&nbsp;&nbsp;&nbsp;&nbsp;生也有自来，其逝也有所为。故申、吕自岳降，傅说为列星。古今所传，不可诬<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;孟子曰：“我善养吾浩然之气。”是气也，寓於寻常之中，而塞乎天地之间。<br /><br />&nbsp;&nbsp;&nbsp;&nbsp;卒然遇之，则王、公失其贵，晋、楚失其富，良、平失其智，贲、育失其勇，仪、<br /><br />&nbsp;&nbsp;&nbsp;&nbsp;秦失其辩。是孰使之然哉？其必有不依形而立，不恃力而行，不待生而存，不随<br /><br />&nbsp;&nbsp;&nbsp;&nbsp;死而亡者矣。故在天为星辰，在地为河岳，幽则为鬼神，而明则复为人。此理之<br /><br />&nbsp;&nbsp;&nbsp;&nbsp;常，无足怪者。<br /><br />&nbsp;&nbsp;&nbsp;&nbsp;自东汉以来，道丧文弊，异端并起。历唐贞观、开元之盛，辅以房、杜、姚、<br /><br />&nbsp;&nbsp;&nbsp;&nbsp;宋而不能救。独韩文公起布衣，谈笑而麾之，天下靡然从公，复归於正，盖三百<br /><br />&nbsp;&nbsp;&nbsp;&nbsp;年於此矣。文起八代之衰，而道济天下之溺，忠犯人主之怒，而勇夺三军之帅，<br /><br />&nbsp;&nbsp;&nbsp;&nbsp;此岂非参天地，关盛衰、浩然而独存者乎？<br /><br />&nbsp;&nbsp;&nbsp;&nbsp;盖尝论天人之辨，以谓人无所不至，惟天不容伪。智可以欺王公，不可以欺<br /><br />&nbsp;&nbsp;&nbsp;&nbsp;豚鱼；力可以得天下，不可以得匹夫匹妇之心。故公之精诚，能开衡山之云，而<br /><br />&nbsp;&nbsp;&nbsp;&nbsp;不能回宪宗之惑；能驯鳄鱼之暴，而不能弭皇甫D、李逢吉之谤；能信於南海之<br /><br />&nbsp;&nbsp;&nbsp;&nbsp;民，庙食百世，而不能使其身一日安之於朝廷之上。盖公之所能者天也，其所不<br /><br />&nbsp;&nbsp;&nbsp;&nbsp;能者人也。<br /><br />&nbsp;&nbsp;&nbsp;&nbsp;始潮人未知学，公命进士赵德为之师。自是，潮之士皆笃於文行，延及齐民。<br /><br />&nbsp;&nbsp;&nbsp;&nbsp;至於今，号称易治。信乎孔子之言：“君子学道则爱人，小人学道则易使也。”<br /><br />&nbsp;&nbsp;&nbsp;&nbsp;潮人之事公也，饮食必祭，水旱疾疫，凡有求必祷焉。而庙在刺史公堂之后，<br /><br />&nbsp;&nbsp;&nbsp;&nbsp;民以出入为艰。前太守欲请诸朝作新庙，不果。元v五年，朝散郎王君涤来守是<br /><br />&nbsp;&nbsp;&nbsp;&nbsp;邦。凡所以养士治民者，一以公为师。民既悦服，则出令曰：“愿新公庙者听。”<br /><br />&nbsp;&nbsp;&nbsp;&nbsp;民欢趋之。卜地於州城之南七里，期年而庙成。<br /><br />&nbsp;&nbsp;&nbsp;&nbsp;或曰：“公去国万里，而谪於潮，不能一岁而归。没而有知，其不眷恋於潮<br /><br />&nbsp;&nbsp;&nbsp;&nbsp;也审矣。”轼曰：“不然！公之神在天下者，如水之在地中，无所往而不在也。<br /><br />&nbsp;&nbsp;&nbsp;&nbsp;而潮人独信之深，思之至，[蒿凄怆，若或见之，譬如凿井得泉，而曰水专在是，<br /><br />&nbsp;&nbsp;&nbsp;&nbsp;岂理也哉？”<br /><br />&nbsp;&nbsp;&nbsp;&nbsp;元丰元年，诏封公昌黎伯，故榜曰：“昌黎伯韩文公之庙。”潮人请书其事<br /><br />&nbsp;&nbsp;&nbsp;&nbsp;於石，因为作诗以遗之，使歌以祀公。其辞曰：公昔骑龙白云乡，手抉云汉分天<br /><br />&nbsp;&nbsp;&nbsp;&nbsp;章，天孙为织云锦裳，飘然乘风来帝旁，下与浊世扫秕糠。西游咸池略扶桑，草<br /><br />&nbsp;&nbsp;&nbsp;&nbsp;木衣被昭回光，追逐李、杜参翱翔，汗流籍、走且僵，灭没倒影不能望，作书<br /><br />&nbsp;&nbsp;&nbsp;&nbsp;诋佛讥君王，要观南海窥衡、湘，历舜九嶷吊英、皇。祝融先驱海若藏，约束蛟<br /><br />&nbsp;&nbsp;&nbsp;&nbsp;鳄如驱羊。钧天无人帝悲伤，讴吟下招遣巫阳。萆鸡卜羞我觞，於粲荔丹与<br /><br />&nbsp;&nbsp;&nbsp;&nbsp;蕉黄。公不少留我涕滂，翩然被发下大荒。”<br /><br />&nbsp;&nbsp;&nbsp;&nbsp;【乞校正陆贽奏议进御札子】（苏轼）<br /><br />&nbsp;&nbsp;&nbsp;&nbsp;臣等猥以空疏，备员讲读。圣明天纵，学问日新。臣等才有限而道无穷，心<br /><br />&nbsp;&nbsp;&nbsp;&nbsp;欲言而口不逮，以此自愧，莫知所为。窃谓人臣之纳忠，譬如医者之用药。药虽<br /><br />&nbsp;&nbsp;&nbsp;&nbsp;进于医手，方多传于古人。若已经效于世间，不必皆从于己出。<br /><br />&nbsp;&nbsp;&nbsp;&nbsp;伏见唐宰相陆贽，才本王佐，学为帝师。论深切于事情，言不离于道德。智<br /><br />&nbsp;&nbsp;&nbsp;&nbsp;如子房而文则过，辨如贾谊而术不疏。上以格君心之非，下以通天下之志。但其<br /><br />&nbsp;&nbsp;&nbsp;&nbsp;不幸，仕不遇时。德宗以苛刻为能，而贽谏之以忠厚；德宗以猜忌为术，而贽劝<br /><br />&nbsp;&nbsp;&nbsp;&nbsp;之以推诚；德宗好用兵，而贽以消兵为先；德宗好聚财，而贽以散财为急。至于<br /><br />&nbsp;&nbsp;&nbsp;&nbsp;用人听言之法，治边御将之方，罪己以收人心，改过以应天道，去小人以除民患，<br /><br />&nbsp;&nbsp;&nbsp;&nbsp;惜名器以待有功，如此之流，未易悉数。可谓进苦口之药石，针害身之膏肓。使<br /><br />&nbsp;&nbsp;&nbsp;&nbsp;德宗尽用其言，则贞观可得而复。<br /><br />&nbsp;&nbsp;&nbsp;&nbsp;臣等每退自西阁，即私相告，以陛下圣明，必喜贽议论。但使圣贤之相契，<br /><br />&nbsp;&nbsp;&nbsp;&nbsp;即如臣主之同时。昔冯唐论颇牧之贤，则汉文为之太息。魏相条晁董之对，则孝<br /><br />&nbsp;&nbsp;&nbsp;&nbsp;宣以致中兴。若陛下能自得师，则莫若近取诸贽。<br /><br />&nbsp;&nbsp;&nbsp;&nbsp;夫六经、三史、诸子百家，非无可观，皆足为治。但圣言幽远，末学支离，<br /><br />&nbsp;&nbsp;&nbsp;&nbsp;譬如山海之崇深，难以一二而推择。如贽之论，开卷了然。聚古今之精英，实治<br /><br />&nbsp;&nbsp;&nbsp;&nbsp;乱之龟鉴。臣等欲取其奏议，稍加校正，缮写进呈。愿陛下置之坐隅，如见贽面；<br /><br />&nbsp;&nbsp;&nbsp;&nbsp;反复熟读，如与贽言。必能发圣性之高明，成治功于岁月。<br /><br />&nbsp;&nbsp;&nbsp;&nbsp;臣等不胜区区之意，取进止。<br /><br />&nbsp;&nbsp;&nbsp;&nbsp;【前赤壁赋】（苏轼）<br /><br />&nbsp;&nbsp;&nbsp;&nbsp;壬戍之秋，七月既望，苏子与客泛舟游於赤壁之下。清风徐来，水波不兴。<br /><br />&nbsp;&nbsp;&nbsp;&nbsp;举酒属客，诵《明月》之诗，歌《窈窕》之章。少焉，月出於东山之上，徘徊於<br /><br />&nbsp;&nbsp;&nbsp;&nbsp;斗牛之间。白露横江，水光接天。纵一苇之所如，凌万顷之茫然。浩浩乎如冯虚<br /><br />&nbsp;&nbsp;&nbsp;&nbsp;御风，而不知其所止；飘飘乎如遗世独立，羽化而登仙。<br /><br />&nbsp;&nbsp;&nbsp;&nbsp;於是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺<br /><br />&nbsp;&nbsp;&nbsp;&nbsp;兮予怀，望美人兮天一方。”客有吹洞箫者，倚歌而和之。其声呜呜然，如怨，<br /><br />&nbsp;&nbsp;&nbsp;&nbsp;如慕，如泣，如诉，馀音袅袅，不绝如缕。舞幽壑之潜蛟，泣孤舟之嫠妇。<br /><br />&nbsp;&nbsp;&nbsp;&nbsp;苏子愀然，正襟危坐而问客曰：“何为其然也？”客曰：“‘月明星稀，乌<br /><br />&nbsp;&nbsp;&nbsp;&nbsp;鹊南飞’，此非曹孟德之诗乎？西望夏口，东望武昌，山川相缪，郁乎苍苍，此<br /><br />&nbsp;&nbsp;&nbsp;&nbsp;非孟德之困於周郎者乎？方其破荆州，下江陵，顺流而东也，舳舻千里，旌旗蔽<br /><br />&nbsp;&nbsp;&nbsp;&nbsp;空，酾酒临江，横槊赋诗，固一世之雄也，而今安在哉！况吾与子渔樵於江渚之<br /><br />&nbsp;&nbsp;&nbsp;&nbsp;上，侣鱼虾而友麋鹿，驾一叶之扁舟，举匏樽以相属。寄蜉蝣於天地，渺沧海之<br /><br />&nbsp;&nbsp;&nbsp;&nbsp;一粟，哀吾生之须臾，羡长江之无穷。挟飞仙以遨游，抱明月而长终。知不可乎<br /><br />&nbsp;&nbsp;&nbsp;&nbsp;骤得，托遗响於悲风。”<br /><br />&nbsp;&nbsp;&nbsp;&nbsp;苏子曰：“客亦知夫水与月乎？逝者如斯，而未尝往也；盈虚者如彼，而卒<br /><br />&nbsp;&nbsp;&nbsp;&nbsp;莫消长也。盖将自其变者而观之，则天地曾不能以一瞬；自其不变者而观之，则<br /><br />&nbsp;&nbsp;&nbsp;&nbsp;物与我皆无尽也。而又何羡乎？且夫天地之间，物各有主，苟非吾之所有，虽一<br /><br />&nbsp;&nbsp;&nbsp;&nbsp;毫而莫取。惟江上之清风，与山间之明月，耳得之而为声，目遇之而成色，取之<br /><br />&nbsp;&nbsp;&nbsp;&nbsp;无禁，用之不竭。是造物者之无尽藏也，而吾与子之所共适。”<br /><br />&nbsp;&nbsp;&nbsp;&nbsp;客喜而笑，洗盏更酌。肴核既尽，杯盘狼藉。相与枕籍乎舟中，不知东方之<br /><br />&nbsp;&nbsp;&nbsp;&nbsp;既白。<br /><br />&nbsp;&nbsp;&nbsp;&nbsp;【后赤壁赋】（苏轼）<br /><br />&nbsp;&nbsp;&nbsp;&nbsp;是岁十月之望，步自雪堂，将归於临皋。二客从予，过黄泥之坂。霜露既降，<br /><br />&nbsp;&nbsp;&nbsp;&nbsp;木叶尽脱。人影在地，仰见明月。顾而乐之，行歌相答。已而叹曰：“有客无酒，<br /><br />&nbsp;&nbsp;&nbsp;&nbsp;有酒无肴，月白风清，如此良夜何？”客曰：“今者薄暮，举网得鱼，巨口细鳞，<br /><br />&nbsp;&nbsp;&nbsp;&nbsp;状如松江之鲈。顾安所得酒乎？”归而谋诸妇。妇曰：“我有斗酒，藏之久矣，<br /><br />&nbsp;&nbsp;&nbsp;&nbsp;以待子不时之需。”<br /><br />&nbsp;&nbsp;&nbsp;&nbsp;於是携酒与鱼，复游於赤壁之下。江流有声，断岸千尺，山高月小，水落石<br /><br />&nbsp;&nbsp;&nbsp;&nbsp;出。曾日月之几何，而江山不可复识矣！予乃摄衣而上，履f岩，披蒙茸，踞虎<br /><br />&nbsp;&nbsp;&nbsp;&nbsp;豹，登虬龙，攀栖鹘之危巢，俯冯夷之幽宫，盖二客不能从焉。划然长啸，草木<br /><br />&nbsp;&nbsp;&nbsp;&nbsp;震动，山鸣谷应，风起水涌。予亦悄然而悲，肃然而恐，凛乎其不可留也。反而<br /><br />&nbsp;&nbsp;&nbsp;&nbsp;登舟，放乎中流，听其所止而休焉。时夜将半，四顾寂寥。适有孤鹤，横江东来，<br /><br />&nbsp;&nbsp;&nbsp;&nbsp;翅如车轮，玄裳缟衣，戛然长鸣，掠予舟而西也。<br /><br />&nbsp;&nbsp;&nbsp;&nbsp;须臾客去，予亦就睡。梦一道士，羽衣蹁跹，过临皋之下。揖予而言曰：<br /><br />&nbsp;&nbsp;&nbsp;&nbsp;“赤壁之游乐乎？”问其姓名，俯而不答。“鸣呼噫嘻！我知之矣！畴昔之夜，<br /><br />&nbsp;&nbsp;&nbsp;&nbsp;飞鸣而过我者，非子也耶？”道士顾笑，予亦惊寤。开户视之，不见其处。<br /><br />&nbsp;&nbsp;&nbsp;&nbsp;【三槐堂铭】（苏轼）<br /><br />&nbsp;&nbsp;&nbsp;&nbsp;天可必乎？贤者不必贵，仁者不必寿。天不可必乎？仁者必有后。二者将安<br /><br />&nbsp;&nbsp;&nbsp;&nbsp;取衷哉？<br /><br />&nbsp;&nbsp;&nbsp;&nbsp;吾闻之申包胥曰：“人定者胜天，天定亦能胜人。”世之论天者，皆不待其<br /><br />&nbsp;&nbsp;&nbsp;&nbsp;定而求之，故以天为茫茫。善者以怠，恶者以肆。盗跖之寿，孔、颜之厄，此皆<br /><br />&nbsp;&nbsp;&nbsp;&nbsp;天之未定者也。松柏生于山林，其始也，困于蓬蒿，厄于牛羊；而其终也，贯四<br /><br />&nbsp;&nbsp;&nbsp;&nbsp;时、阅千岁而不改者，其天定也。善恶之报，至于子孙，则其定也久矣。吾以所<br /><br />&nbsp;&nbsp;&nbsp;&nbsp;见所闻考之，而其可必也审矣。<br /><br />&nbsp;&nbsp;&nbsp;&nbsp;国之将兴，必有世德之臣，厚施而不食其报，然后其子孙能与守文太平之主<br /><br />&nbsp;&nbsp;&nbsp;&nbsp;共天下之福。故兵部侍郎晋国王公，显于汉、周之际，历事太祖、太宗，文武忠<br /><br />&nbsp;&nbsp;&nbsp;&nbsp;孝，天下望以为相，而公卒以直道不容于时。盖尝手植三槐于庭，曰：“吾子孙<br /><br />&nbsp;&nbsp;&nbsp;&nbsp;必有为三公者。”已而其子魏国文正公，相真宗皇帝于景德、祥符之间，朝廷清<br /><br />&nbsp;&nbsp;&nbsp;&nbsp;明、天下无事之时，享其福禄荣名者十有八年。今夫寓物于人，明日而取之，有<br /><br />&nbsp;&nbsp;&nbsp;&nbsp;得有否。而晋公修德于身，责报于天，取必于数十年之后，如持左契，交手相付，<br /><br />&nbsp;&nbsp;&nbsp;&nbsp;吾是以知天之果可必也。<br /><br />&nbsp;&nbsp;&nbsp;&nbsp;吾不及见魏公，而见其子懿敏公。以直谏事仁宗皇帝，出入侍从将帅三十馀<br /><br />&nbsp;&nbsp;&nbsp;&nbsp;年，位不满其德。天将复兴王氏也欤？何其子孙之多贤也？世有以晋公比李栖筠<br /><br />&nbsp;&nbsp;&nbsp;&nbsp;者，其雄才直气，真不相上下。而栖筠之子吉甫、其孙德裕，功名富贵略与王氏<br /><br />&nbsp;&nbsp;&nbsp;&nbsp;等，而忠恕仁厚，不及魏公父子。由此观之，王氏之福，盖未艾也。<br /><br />&nbsp;&nbsp;&nbsp;&nbsp;懿敏公之子巩与吾游，好德而文，以世其家，吾以是铭之。铭曰：呜呼休哉！<br /><br />&nbsp;&nbsp;&nbsp;&nbsp;魏公之业，与槐俱萌。封植之勤，必世乃成。既相真宗，四方砥平。归视其家，<br /><br />&nbsp;&nbsp;&nbsp;&nbsp;槐荫满庭。吾侪小人，朝不及夕，相时射利，皇恤厥德？庶几侥幸，不种而获。<br /><br />&nbsp;&nbsp;&nbsp;&nbsp;不有君子，其何能国？王城之东，晋公所庐，郁郁三槐，惟德之符。呜呼休哉！<br /><br />&nbsp;&nbsp;&nbsp;&nbsp;【方山子传】（苏轼）<br /><br />&nbsp;&nbsp;&nbsp;&nbsp;方山子，光、黄间隐人也。少时慕朱家、郭解为人，闾里之侠皆宗之。稍壮，<br /><br />&nbsp;&nbsp;&nbsp;&nbsp;折节读书，欲以此驰骋当世，然终不遇。晚乃遁于光、黄间，曰岐亭。庵居蔬食，<br /><br />&nbsp;&nbsp;&nbsp;&nbsp;不与世相闻。弃车马，毁冠服，徒步往来山中，人莫识也。见其所著帽，方耸而<br /><br />&nbsp;&nbsp;&nbsp;&nbsp;高，曰：“此岂古方山冠之遗像乎？”因谓之“方山子”。<br /><br />&nbsp;&nbsp;&nbsp;&nbsp;余谪居于黄，过岐亭，适见焉。曰：“呜呼！此吾故人陈V季常也！何为<br /><br />&nbsp;&nbsp;&nbsp;&nbsp;而在此？”方山子亦矍然问余所以至此者。余告之故。俯而不答，仰而笑，呼余<br /><br />&nbsp;&nbsp;&nbsp;&nbsp;宿其家，环堵萧然，而妻子奴婢，皆有自得之意。<br /><br />&nbsp;&nbsp;&nbsp;&nbsp;余既耸然异之。独念方山子少时，使酒好剑，用财如粪土。前十九年，余在<br /><br />&nbsp;&nbsp;&nbsp;&nbsp;岐山，见方山子从两骑，挟二矢游西山，鹊起于前，使骑逐而射之，不获。方山<br /><br />&nbsp;&nbsp;&nbsp;&nbsp;子怒马独出，一发得之。因与余马上论用兵及古今成败，自谓一时豪士。今几日<br /><br />&nbsp;&nbsp;&nbsp;&nbsp;耳，精悍之色，犹见于眉间，而岂山中之人哉！<br /><br />&nbsp;&nbsp;&nbsp;&nbsp;然方山子世有勋阀，当得官。使从事于其间，今已显闻。而其家在洛阳，园<br /><br />&nbsp;&nbsp;&nbsp;&nbsp;宅壮丽，与公侯等。河北有田，岁得帛千匹，亦足以富乐。皆弃不取，独来穷山<br /><br />&nbsp;&nbsp;&nbsp;&nbsp;中，此岂无得而然哉？<br /><br />&nbsp;&nbsp;&nbsp;&nbsp;余闻光、黄间多异人，往往佯狂垢污，不可得而见，方山子倘见之欤？<br /><br />&nbsp;&nbsp;&nbsp;&nbsp;【六国论】（苏辙）<br /><br />&nbsp;&nbsp;&nbsp;&nbsp;尝读六国世家，窃怪天下之诸侯以五倍之地、十倍之众，发愤西向，以攻山<br /><br />&nbsp;&nbsp;&nbsp;&nbsp;西千里之秦，而不免於灭亡。常为之深思远虑，以为必有可以自安之计，盖未尝<br /><br />&nbsp;&nbsp;&nbsp;&nbsp;不咎其当时之士虑患之疏而见利之浅，且不知天下之势也。<br /><br />&nbsp;&nbsp;&nbsp;&nbsp;夫秦之所与诸侯争天下者，不在齐、楚、燕、赵也，而在韩、魏之郊；诸侯<br /><br />&nbsp;&nbsp;&nbsp;&nbsp;之所与秦争天下者，不在齐、楚、燕、赵也，而在韩、魏之野。秦之有韩、魏，<br /><br />&nbsp;&nbsp;&nbsp;&nbsp;譬如人之有腹心之疾也。韩、魏塞秦之冲而蔽山东之诸侯，故夫天下之所重者，<br /><br />&nbsp;&nbsp;&nbsp;&nbsp;莫如韩、魏也。昔者范睢用於秦而收韩，商鞅用於秦而收魏。昭王未得韩、魏之<br /><br />&nbsp;&nbsp;&nbsp;&nbsp;心而出兵以攻齐之刚、寿，而范睢以为忧，然则秦之所忌者可以见矣。<br /><br />&nbsp;&nbsp;&nbsp;&nbsp;秦之用兵於燕、赵，秦之危事也。越韩过魏而攻人之国都，燕、赵拒之於前，<br /><br />&nbsp;&nbsp;&nbsp;&nbsp;而韩、魏乘之於后，此危道也。而秦之攻燕、赵，未尝有韩、魏之忧，则韩、魏<br /><br />&nbsp;&nbsp;&nbsp;&nbsp;之附秦故也。夫韩、魏诸侯之障，而使秦人得出入於其间，此岂知天下之势耶？<br /><br />&nbsp;&nbsp;&nbsp;&nbsp;委区区之韩、魏，以当强虎狼之秦，彼安得不折而入於秦哉？韩、魏折而入於秦，<br /><br />&nbsp;&nbsp;&nbsp;&nbsp;然后秦人得通其兵於东诸侯，而使天下遍受其祸。<br /><br />&nbsp;&nbsp;&nbsp;&nbsp;夫韩、魏不能独当秦，而天下之诸侯藉之以蔽其西，故莫如厚韩亲魏以摈秦。<br /><br />&nbsp;&nbsp;&nbsp;&nbsp;秦人不敢逾韩、魏以窥齐、楚、燕、赵之国，而齐、楚、燕、赵之国，因得以自<br /><br />&nbsp;&nbsp;&nbsp;&nbsp;完於其间矣。以四无事之国，佐当寇之韩、魏，使韩、魏无东顾之忧，而为天下<br /><br />&nbsp;&nbsp;&nbsp;&nbsp;出身以当秦兵。以二国委秦，而四国休息於内，以阴助其急，若此可以应夫无穷。<br /><br />&nbsp;&nbsp;&nbsp;&nbsp;彼秦者将何为哉？不知出此，而乃贪疆场尺寸之利，背盟败约，以自相屠灭，秦<br /><br />&nbsp;&nbsp;&nbsp;&nbsp;兵未出，而天下诸侯已自困矣。至于秦人得伺其隙以取其国，可不悲哉！<br /><br />&nbsp;&nbsp;&nbsp;&nbsp;【上枢密韩太尉书】（苏辙）<br /><br />&nbsp;&nbsp;&nbsp;&nbsp;太尉执事：辙生好为文，思之至深。以为文者气之所形，然文不可以学而能，<br /><br />&nbsp;&nbsp;&nbsp;&nbsp;气可以养而致。孟子曰：“我善养吾浩然之气。”今观其文章，宽厚宏博，充乎<br /><br />&nbsp;&nbsp;&nbsp;&nbsp;天地之间，称其气之小大。太史公行天下，周览四海名山大川，与燕、赵间豪俊<br /><br />&nbsp;&nbsp;&nbsp;&nbsp;交游，故其文疏荡，颇有奇气。此二子者，岂尝执笔学为如此之文哉？其气充乎<br /><br />&nbsp;&nbsp;&nbsp;&nbsp;其中而溢乎其貌，动乎其言而见乎其文，而不自知也。<br /><br />&nbsp;&nbsp;&nbsp;&nbsp;辙生十有九年矣。其居家所与游者，不过其邻里乡党之人。所见不过数百里<br /><br />&nbsp;&nbsp;&nbsp;&nbsp;之间，无高山大野可登览以自广。百氏之书，虽无所不读，然皆古人之陈迹，不<br /><br />&nbsp;&nbsp;&nbsp;&nbsp;足以激发其志气。恐遂汨没，故决然舍去，求天下奇闻壮观，以知天地之广大。<br /><br />&nbsp;&nbsp;&nbsp;&nbsp;过秦、汉之故都，恣观终南、嵩、华之高；北顾黄河之奔流，慨然想见古之豪杰。<br /><br />&nbsp;&nbsp;&nbsp;&nbsp;至京师，仰观天子宫阙之壮，与仓廪、府库、城池、苑囿之富且大也，而后知天<br /><br />&nbsp;&nbsp;&nbsp;&nbsp;下之巨丽。见翰林欧阳公，听其议论之宏辩，观其容貌之秀伟，与其门人贤士大<br /><br />&nbsp;&nbsp;&nbsp;&nbsp;夫游，而后知天下之文章聚乎此也。太尉以才略冠天下，天下之所恃以无忧，四<br /><br />&nbsp;&nbsp;&nbsp;&nbsp;夷之所惮以不敢发。入则周公、召公，出则方叔、召虎。而辙也未之见焉。<br /><br />&nbsp;&nbsp;&nbsp;&nbsp;且夫人之学也，不志其大，虽多而何为？辙之来也，於山见终南、嵩、华之<br /><br />&nbsp;&nbsp;&nbsp;&nbsp;高，於水见黄河之大且深，於人见欧阳公，而犹以为未见太尉也。故愿得观贤人<br /><br />&nbsp;&nbsp;&nbsp;&nbsp;之光耀，闻一言以自壮，然后可以尽天下之大观而无憾者矣。<br /><br />&nbsp;&nbsp;&nbsp;&nbsp;辙年少，未能通习吏事。向之来，非有取於斗升之禄，偶然得之，非其所乐。<br /><br />&nbsp;&nbsp;&nbsp;&nbsp;然幸得赐归待选，使得优游数年之间，将以益治其文，且学为政。太尉苟以为可<br /><br />&nbsp;&nbsp;&nbsp;&nbsp;教而辱教之，又幸矣！<br /><br />&nbsp;&nbsp;&nbsp;&nbsp;【黄州快哉亭记】（苏辙）<br /><br />&nbsp;&nbsp;&nbsp;&nbsp;江出西陵，始得平地，其流奔放肆大，南合湘、沅，北合汉、沔，其势益张。<br /><br />&nbsp;&nbsp;&nbsp;&nbsp;至于赤壁之下，波流浸灌，与海相若。清河张君梦得，谪居齐安，即其庐之西南<br /><br />&nbsp;&nbsp;&nbsp;&nbsp;为亭，以览观江流之胜。而余兄子瞻名之曰“快哉”。<br /><br />&nbsp;&nbsp;&nbsp;&nbsp;盖亭之所见，南北百里，东西一舍。涛澜汹涌，风云开阖。昼则舟楫出没于<br /><br />&nbsp;&nbsp;&nbsp;&nbsp;其前，夜则鱼龙悲啸于其下。变化倏忽，动心骇目，不可久视。今乃得玩之几席<br /><br />&nbsp;&nbsp;&nbsp;&nbsp;之上，举目而足。西望武昌诸山，冈陵起伏，草木行列，烟消日出，渔夫、樵父<br /><br />&nbsp;&nbsp;&nbsp;&nbsp;之舍，皆可指数。此其所以为“快哉”者也。至于长洲之滨，故城之墟，曹孟德、<br /><br />&nbsp;&nbsp;&nbsp;&nbsp;孙仲谋之所睥睨，周瑜、陆逊之所驰骛，其流风遗迹，亦足以称快世俗。<br /><br />&nbsp;&nbsp;&nbsp;&nbsp;昔楚襄王从宋玉、景差于兰台之宫。有风飒然至者，王披襟当之，曰：“快<br /><br />&nbsp;&nbsp;&nbsp;&nbsp;哉，此风！寡人所与庶人共者耶。”宋玉曰：“此独大王之雄风耳，庶人安得共<br /><br />&nbsp;&nbsp;&nbsp;&nbsp;之！”玉之言，盖有讽焉。夫风无雄雌之异，而人有遇不遇之变。楚王之所以为<br /><br />&nbsp;&nbsp;&nbsp;&nbsp;乐，与庶人之所以为忧，此则人之变也，而风何与焉？士生于世，使其中不自得，<br /><br />&nbsp;&nbsp;&nbsp;&nbsp;将何往而非病？使其中坦然，不以物伤性，将何适而非快？今张君不以谪为患，<br /><br />&nbsp;&nbsp;&nbsp;&nbsp;收会稽之馀，而自放山水之间，此其中宜有以过人者。将蓬户瓮牖，无所不快，<br /><br />&nbsp;&nbsp;&nbsp;&nbsp;而况乎濯长江之清流，挹西山之白云，穷耳目之胜以自适也哉！不然，连山绝壑，<br /><br />&nbsp;&nbsp;&nbsp;&nbsp;长林古木，振之以清风，照之以明月，此皆骚人思士之所以悲伤憔悴而不能胜者，<br /><br />&nbsp;&nbsp;&nbsp;&nbsp;乌睹其为快也哉！<br /><br />&nbsp;&nbsp;&nbsp;&nbsp;【寄欧阳舍人书】（曾巩）<br /><br />&nbsp;&nbsp;&nbsp;&nbsp;去秋人还，蒙赐书及所撰先大父墓碑铭，反复观诵，感与惭并。<br /><br />&nbsp;&nbsp;&nbsp;&nbsp;夫铭志之著于世，义近于史，而亦有与史异者。盖史之于善恶无所不书，而<br /><br />&nbsp;&nbsp;&nbsp;&nbsp;铭者，盖古之人有功德、材行、志义之美者，惧后世之不知，则必铭而见之。或<br /><br />&nbsp;&nbsp;&nbsp;&nbsp;纳于庙，或存于墓，一也。苟其人之恶，则于铭乎何有？此其所以与史异也。其<br /><br />&nbsp;&nbsp;&nbsp;&nbsp;辞之作，所以使死者无有所憾，生者得致其严。而善人喜于见传，则勇于自立；<br /><br />&nbsp;&nbsp;&nbsp;&nbsp;恶人无有所纪，则以愧而惧。至于通材达识、义烈节士，嘉言善壮，皆见于篇，<br /><br />&nbsp;&nbsp;&nbsp;&nbsp;则足为后法。警劝之道，非近乎史，其将安近？<br /><br />&nbsp;&nbsp;&nbsp;&nbsp;及世之衰，人之子孙者，一欲褒扬其亲而不本乎理。故虽恶人，皆务勒铭以<br /><br />&nbsp;&nbsp;&nbsp;&nbsp;夸后世。立言者，既莫之拒而不为，又以其子孙之请也，书其恶焉，则人情之所<br /><br />&nbsp;&nbsp;&nbsp;&nbsp;不得，于是乎铭始不实。后之作铭者，当观其人。苟托之非人，则书之非公与是，<br /><br />&nbsp;&nbsp;&nbsp;&nbsp;则不足以行世而传后。故千百年来，公卿大夫至于里巷之士，莫不有铭，而传者<br /><br />&nbsp;&nbsp;&nbsp;&nbsp;盖少，其故非他，托之非人，书之非公与是故也。<br /><br />&nbsp;&nbsp;&nbsp;&nbsp;然则孰为其人，而能尽公与是欤？非畜道德而能文章者，无以为也。盖有道<br /><br />&nbsp;&nbsp;&nbsp;&nbsp;德者之于恶人，则不受而铭之；于众人则能辨焉。而人之行，有情善而迹非，有<br /><br />&nbsp;&nbsp;&nbsp;&nbsp;意奸而外淑，有善恶相悬而不可以实指，有实大于名，有名侈于实。犹之用人，<br /><br />&nbsp;&nbsp;&nbsp;&nbsp;非畜道德者，恶作辨之不惑，议之不徇？不惑不徇，则公且是矣。而其辞之不工，<br /><br />&nbsp;&nbsp;&nbsp;&nbsp;则世犹不传，于是又在其文章兼胜焉。故曰非畜道德而能文章者，无以为也，岂<br /><br />&nbsp;&nbsp;&nbsp;&nbsp;非然哉？<br /><br />&nbsp;&nbsp;&nbsp;&nbsp;然畜道德而能文章者，虽或并世而有，亦或数十年、或一二百年而有之。其<br /><br />&nbsp;&nbsp;&nbsp;&nbsp;传之难又如此，其遇之难又如此。若先生之道德文章，固所谓数百年而有者也。<br /><br />&nbsp;&nbsp;&nbsp;&nbsp;先祖之言行卓卓，幸遇而得铭其公与是，其传世行后无疑也。而世之学者，每观<br /><br />&nbsp;&nbsp;&nbsp;&nbsp;传记所书古人之事，至于所可感，则往往a然不知涕之流落也，况其子孙也<br /><br />&nbsp;&nbsp;&nbsp;&nbsp;哉？况巩也哉！其追祖德而思所以传之之由，则知先生推一赐于巩而及其三世。<br /><br />&nbsp;&nbsp;&nbsp;&nbsp;其感与报，宜若何而图之？抑又思若巩之浅薄滞拙，而先生进之；先祖之屯蹶否<br /><br />&nbsp;&nbsp;&nbsp;&nbsp;塞以死，而先生显之；则世之魁闳豪杰不世出之士，其谁不愿进于门？潜遁幽抑<br /><br />&nbsp;&nbsp;&nbsp;&nbsp;之士，其谁不有望于世？善谁不为？而恶谁不愧以惧？为人之父祖者，孰不欲教<br /><br />&nbsp;&nbsp;&nbsp;&nbsp;其子孙？为人之子孙者，孰不欲宠荣其父祖？此数美者，一归于先生。<br /><br />&nbsp;&nbsp;&nbsp;&nbsp;既拜赐之辱，且敢进其所以然。所论世族之次，敢不承教而加详焉。愧甚不<br /><br />&nbsp;&nbsp;&nbsp;&nbsp;宣。<br /><br />&nbsp;&nbsp;&nbsp;&nbsp;【赠黎安二生序】（曾巩）<br /><br />&nbsp;&nbsp;&nbsp;&nbsp;赵郡苏轼，予之同年友也。自蜀以书至京师遗予，称蜀之士曰黎生、安生者。<br /><br />&nbsp;&nbsp;&nbsp;&nbsp;既而黎生携其文数十万言，安生携其文亦数千言，辱以顾予。读其文，诚闳壮隽<br /><br />&nbsp;&nbsp;&nbsp;&nbsp;伟，善反复驰骋，穷尽事理。而其材力之放纵，若不可极者也。二生固可谓魁奇<br /><br />&nbsp;&nbsp;&nbsp;&nbsp;特起之士，而苏君固可谓善知人者也！<br /><br />&nbsp;&nbsp;&nbsp;&nbsp;顷之，黎生补江陵府司法参军。将行，请予言以为赠。予曰：“予之知生，<br /><br />&nbsp;&nbsp;&nbsp;&nbsp;既得之於心矣，乃将以言相求於外邪？”黎生曰：“生与安生之学於斯文，里之<br /><br />&nbsp;&nbsp;&nbsp;&nbsp;人皆笑，以为迂阔。今求子之言，盖将解惑於里人。”予闻之，自顾而笑。夫世<br /><br />&nbsp;&nbsp;&nbsp;&nbsp;之迂阔，孰有甚於予乎？知信乎古，而不知合乎世；知志乎道，而不知同乎俗。<br /><br />&nbsp;&nbsp;&nbsp;&nbsp;此予所以困于今而不自知也。世之迂阔，孰有甚于予乎？今生之迂，特以文不近<br /><br />&nbsp;&nbsp;&nbsp;&nbsp;俗，迂之小者耳，患为笑於里之人。若余之迂大矣，使生持吾言而归，且重得罪，<br /><br />&nbsp;&nbsp;&nbsp;&nbsp;庸讵止於笑乎？然则若余之於生，将何言哉？谓予之迂为善，则其患若此。谓为<br /><br />&nbsp;&nbsp;&nbsp;&nbsp;不善，则有以合乎世，必伟乎古，有以同乎俗，必离乎道矣。生其无急於解里人<br /><br />&nbsp;&nbsp;&nbsp;&nbsp;之惑，则於是焉必能择而取之。遂书以赠二生，并示苏君，以为何如也！<br /><br />&nbsp;&nbsp;&nbsp;&nbsp;【读孟尝君传】（王安石）<br /><br />&nbsp;&nbsp;&nbsp;&nbsp;世皆称孟尝君能得士，士以故归之。而卒赖其力，以脱於虎豹之秦。<br /><br />&nbsp;&nbsp;&nbsp;&nbsp;嗟呼！孟尝君特鸡鸣狗盗之雄耳，岂足以言得士？不然，擅齐之强，得一士<br /><br />&nbsp;&nbsp;&nbsp;&nbsp;焉，宜可以南面而制秦，尚何取鸡鸣狗盗之力哉？鸡鸣狗盗之出其门，此士之所<br /><br />&nbsp;&nbsp;&nbsp;&nbsp;以不至也。<br /><br />&nbsp;&nbsp;&nbsp;&nbsp;【同学一首别子固】（王安石）<br /><br />&nbsp;&nbsp;&nbsp;&nbsp;江之南有贤人焉，字子固，非今所谓贤人者，予慕而友之。淮之南有贤人焉，<br /><br />&nbsp;&nbsp;&nbsp;&nbsp;字正之，非今所谓贤人者，予慕而友之。<br /><br />&nbsp;&nbsp;&nbsp;&nbsp;二贤人者，足未尝相过也，口未尝相语也，辞币未尝相接也。其师若友，岂<br /><br />&nbsp;&nbsp;&nbsp;&nbsp;尽同哉？予考其言行，其不相似者何其少也！曰：学圣人而已矣。学圣人，则其<br /><br />&nbsp;&nbsp;&nbsp;&nbsp;师若友，必学圣人者。圣人之言行，岂有二哉？其相似也适然。<br /><br />&nbsp;&nbsp;&nbsp;&nbsp;予在淮南，为正之道子固，正之不予疑也。还江南，为子固道正之，子固亦<br /><br />&nbsp;&nbsp;&nbsp;&nbsp;以为然。予又知所谓贤人者，既相似又相信不疑也。子固作《怀友》一首遗余，<br /><br />&nbsp;&nbsp;&nbsp;&nbsp;其大略欲相扳，以至乎中庸而后已。正之盖亦尝云尔。<br /><br />&nbsp;&nbsp;&nbsp;&nbsp;夫安驱徐行，`中庸之庭而造于其室，舍二贤人者而谁哉？予昔非敢自必<br /><br />&nbsp;&nbsp;&nbsp;&nbsp;其有至也，亦愿从事于左右焉尔，辅而进之其可也。<br /><br />&nbsp;&nbsp;&nbsp;&nbsp;噫！官有守，私有系，会合不可以常也。作《同学》一首别子固，以相警，<br /><br />&nbsp;&nbsp;&nbsp;&nbsp;且相慰云。<br /><br />&nbsp;&nbsp;&nbsp;&nbsp;【游褒禅山记】（王安石）<br /><br />&nbsp;&nbsp;&nbsp;&nbsp;褒禅山亦谓之华山。唐浮图慧褒，始舍於其址，而卒葬之。以故，其后名之<br /><br />&nbsp;&nbsp;&nbsp;&nbsp;曰褒禅。今所谓慧空禅院者，褒之庐冢也。距其院东五里，所谓华山洞者，以其<br /><br />&nbsp;&nbsp;&nbsp;&nbsp;乃华山之阳名之也。距洞百馀步，有碑仆道，其文漫灭，独其为文犹可识曰“花<br /><br />&nbsp;&nbsp;&nbsp;&nbsp;山”，今言“华”如“华实”之“华”者，盖音谬也。<br /><br />&nbsp;&nbsp;&nbsp;&nbsp;其下平旷，有泉侧出，而记游者甚众，所谓“前洞”也。由山以上五六里，<br /><br />&nbsp;&nbsp;&nbsp;&nbsp;有穴窈然，入之甚寒，问其深，则其好游者不能穷也，谓之“后洞”。余与四人<br /><br />&nbsp;&nbsp;&nbsp;&nbsp;拥火以入，入之愈深，其进愈难，而其见愈奇。有怠而欲出者，曰：“不出，火<br /><br />&nbsp;&nbsp;&nbsp;&nbsp;且尽。”遂与之俱出。盖予所至，比好游者尚不能十一，然视其左右，来而记之<br /><br />&nbsp;&nbsp;&nbsp;&nbsp;者已少。盖其又深，则其至又加少矣。方是时，予之力尚足以入，火尚足以明也。<br /><br />&nbsp;&nbsp;&nbsp;&nbsp;既其出，则或咎其欲出者，而予亦悔其随之，而不得极乎游之乐也。<br /><br />&nbsp;&nbsp;&nbsp;&nbsp;於是予有叹焉；古人之观於天地、山川、草木、虫鱼、鸟兽，往往有得，以<br /><br />&nbsp;&nbsp;&nbsp;&nbsp;其求思之深而无不在也。夫夷以近，则游者众；险以远，则至者少。而世之奇伟、<br /><br />&nbsp;&nbsp;&nbsp;&nbsp;瑰怪、非常之观，常在於险远，而人之所罕至焉，故非有志者不能至也。有志矣，<br /><br />&nbsp;&nbsp;&nbsp;&nbsp;不随以止也，然力不足者，亦不能至也。有志与力，而又不随以怠，至於幽暗昏<br /><br />&nbsp;&nbsp;&nbsp;&nbsp;惑，而无物以相之，亦不能至也。然力足以至焉，於人为可讥，而在己为有悔；<br /><br />&nbsp;&nbsp;&nbsp;&nbsp;尽吾志也，而不能至者，可以无悔矣，其孰能讥之乎？此予之所得也！<br /><br />&nbsp;&nbsp;&nbsp;&nbsp;余于仆碑，又以悲夫古书之不存，后世之谬其传而莫能名者，何可胜道也哉！<br /><br />&nbsp;&nbsp;&nbsp;&nbsp;此所以学者不可以不深思而慎取之也。<br /><br />&nbsp;&nbsp;&nbsp;&nbsp;四人者：庐陵萧君圭君玉，长乐王回深父，余弟安国平父、安上纯父。<br /><br />&nbsp;&nbsp;&nbsp;&nbsp;【泰州海陵县主簿许君墓志铭】（王安石）<br /><br />&nbsp;&nbsp;&nbsp;&nbsp;君讳平，字秉之，姓许氏。余尝谱其世家，所谓今秦州海陵县主簿者也。君<br /><br />&nbsp;&nbsp;&nbsp;&nbsp;既与兄元相友爱称天下，而自少卓荦不羁，善辩说，与其兄俱以智略为当世大人<br /><br />&nbsp;&nbsp;&nbsp;&nbsp;所器。宝元时，朝廷开方略之选，以招天下异能之士，而陕西大帅范文正公、郑<br /><br />&nbsp;&nbsp;&nbsp;&nbsp;文肃公争以君所为书以荐，于是得召试，为太庙斋郎，已而选泰州海陵县主簿。<br /><br />&nbsp;&nbsp;&nbsp;&nbsp;贵人多荐君有大才，可试以事，不宜弃之州县。君亦尝慨然自许，欲有所为。<br /><br />&nbsp;&nbsp;&nbsp;&nbsp;然终不得一用其智能以卒。噫！其可哀也已。<br /><br />&nbsp;&nbsp;&nbsp;&nbsp;士固有离世异俗，独行其意，骂讥、笑侮、困辱而不悔，彼皆无众人之求而<br /><br />&nbsp;&nbsp;&nbsp;&nbsp;有所待于后世者也，其龃龉固宜。若夫智谋功名之士，窥时俯仰以赴势物之会，<br /><br />&nbsp;&nbsp;&nbsp;&nbsp;而辄不遇者，乃亦不可胜数。辩足以移万物，而穷于用说之时；谋足以夺三军，<br /><br />&nbsp;&nbsp;&nbsp;&nbsp;而辱于右武之国，此又何说哉？嗟乎！彼有所待而不悔者，其知之矣。<br /><br />&nbsp;&nbsp;&nbsp;&nbsp;君年五十九，以嘉v某年某月某甲子，葬真州之杨子县甘露乡某所之原。夫<br /><br />&nbsp;&nbsp;&nbsp;&nbsp;人李氏。子男瑰，不仕；璋，真州司户参军；琦，太庙斋郎；琳，进士。女子五<br /><br />&nbsp;&nbsp;&nbsp;&nbsp;人，已嫁二人，进士周奉先、泰州泰兴令陶舜元。<br /><br />&nbsp;&nbsp;&nbsp;&nbsp;铭曰：有拔而起之，莫挤而止之。呜呼许君！而已于斯，谁或使之？</div>
            <div class="link">
                <a id="err-report" href="javascript:void(0)" onClick="report('古文观止出错啦!');">
                    错误举报</a><a id="add-bookcase" href="javascript:void(0)" onClick="addbookcase(22626,1657654);">加入书签</a><a
                        href="1657653.html">上一页</a>&larr;<a href="index.html">返回列表</a>&rarr;<a
                            href="1657656.html">下一页</a><a id="book-vote" href="javascript:void(0)" onClick="vote(22626);">投推荐票</a><a
                                id="err-report" href="javascript:void(0)" onClick="report('古文观止更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657653.html"; var next_page = "1657656.html"; var index_page = "index.html"; var sortid = "9"; var article_id = "22626"; var chapter_id = "1657654"; var articlename = "古文观止"; var chaptername = " 卷十一 宋文"; var author = "吴楚材、吴调侯"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>