<!DOCTYPE html>
<html>
<head>
<meta charset="gbk" />
<title>古文观止- 卷三 周文-在线阅读-哈西文学网</title>
<meta name="keywords" content="吴楚材、吴调侯，古文观止， 卷三 周文全文， 卷三 周文在线阅读 哈西文学网" />
<meta name="description" content="哈西文学网提供吴楚材、吴调侯的古文观止  卷三 周文全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22626/1657646.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22626/1657646.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 古文观止</div>
		<div class="fr"><a id="add-bookcase" href="javascript:void(0)" onClick="addbookcase(22626,0);">加入书架</a>|<a id="book-vote" href="javascript:void(0)" onClick="vote(22626);">投推荐票</a>|<a id="err-report" href="javascript:void(0)" onClick="report('古文观止出错啦!');">错误举报</a>|<a href="https://www.haxi88.com/files/article/info/22/22626.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 周文</h1>
            <div class="link xb">
                <a href="1657645.html">上一页</a>&larr;<a href="index.html">返回列表</a>&rarr;<a
                    href="1657647.html">下一页</a></div>			
            <div id="BookText">&nbsp;&nbsp;&nbsp;&nbsp;【祭公谏征犬戎】（周语上《国语》）<br /><br />&nbsp;&nbsp;&nbsp;&nbsp;穆王将征犬戎。祭公谋父谏曰：“不可！先王耀德不观兵。夫兵，戢而时动，<br /><br />&nbsp;&nbsp;&nbsp;&nbsp;动则威；观则玩，玩则无震。是故周文公之《颂》曰：‘载戢干戈，载补矢。<br /><br />&nbsp;&nbsp;&nbsp;&nbsp;我求懿德，肆于时夏。允王保之。’先王之于民也，茂正其德，而厚其性；阜其<br /><br />&nbsp;&nbsp;&nbsp;&nbsp;财求，而利其器用；明利害之乡，以文修之，使务利而避害，怀德而畏威。故能<br /><br />&nbsp;&nbsp;&nbsp;&nbsp;保世以滋大。”<br /><br />&nbsp;&nbsp;&nbsp;&nbsp;“昔我先世后稷，以服事虞、夏；及夏之衰也，弃稷弗务。我先王不用失<br /><br />&nbsp;&nbsp;&nbsp;&nbsp;其官，而自窜于戎、翟之间。不敢怠业，时序其德，纂修其绪，修其训典；朝夕<br /><br />&nbsp;&nbsp;&nbsp;&nbsp;恪勤，守以笃，奉以忠信；奕世载德，不忝前人。至于武王，昭前之光明，而<br /><br />&nbsp;&nbsp;&nbsp;&nbsp;加之以慈和，事神保民，莫不欣喜。商王帝辛，大恶于民，庶民弗忍，欣戴武王，<br /><br />&nbsp;&nbsp;&nbsp;&nbsp;以致戎于商牧。是先王非务武也，勤恤民隐而除其害也。”<br /><br />&nbsp;&nbsp;&nbsp;&nbsp;“夫先王之制：邦内甸服，邦外侯服，侯、卫宾服，蛮、夷要服，戎、翟荒<br /><br />&nbsp;&nbsp;&nbsp;&nbsp;服。甸服者祭，侯服者祀，宾服者享，要服者贡，荒服者王。日祭、月祀、时享、<br /><br />&nbsp;&nbsp;&nbsp;&nbsp;岁贡、终王，先王之训也。有不祭则修意，有不祀则修言，有不享则修文，有不<br /><br />&nbsp;&nbsp;&nbsp;&nbsp;贡则修名，有不王则修德；序成而有不至，则修刑。于是乎有刑不祭，伐不祀，<br /><br />&nbsp;&nbsp;&nbsp;&nbsp;征不享，让不贡，告不王。于是乎有刑罚之辟，有攻伐之兵，有征讨之备，有威<br /><br />&nbsp;&nbsp;&nbsp;&nbsp;让之令，有文告之辞。布令陈辞而又不至，则又增修于德，无勤民于远。是以近<br /><br />&nbsp;&nbsp;&nbsp;&nbsp;无不听，远无不服。”<br /><br />&nbsp;&nbsp;&nbsp;&nbsp;“今自大毕、伯仕之终也，犬戎氏以其职来王，天子曰：‘予必以不享征之，<br /><br />&nbsp;&nbsp;&nbsp;&nbsp;且观之兵。’其无乃废先王之训，而王几顿乎？吾闻夫犬戎树能帅旧德而守终<br /><br />&nbsp;&nbsp;&nbsp;&nbsp;纯固，其有以御我矣！”<br /><br />&nbsp;&nbsp;&nbsp;&nbsp;王不听，遂征之，得四白狼、四白鹿以归。自是荒服者不至。<br /><br />&nbsp;&nbsp;&nbsp;&nbsp;【召公谏厉王止谤】（周语上《国语》）<br /><br />&nbsp;&nbsp;&nbsp;&nbsp;厉王虐，国人谤王。召公告曰：“民不堪命矣！”王怒，得卫巫，使监谤者。<br /><br />&nbsp;&nbsp;&nbsp;&nbsp;以告，则杀之。国人莫敢言，道路以目。<br /><br />&nbsp;&nbsp;&nbsp;&nbsp;王喜，告召公曰：“吾能弭谤矣，乃不敢言。”召公曰：“是鄣之也。防民<br /><br />&nbsp;&nbsp;&nbsp;&nbsp;之口，甚於防川。川壅而溃，伤人必多，民亦如之。是故为川者。决之使导；为<br /><br />&nbsp;&nbsp;&nbsp;&nbsp;民者，宣之使言。故天子听政，使公卿至於列士献诗，瞽献典，史献书，师箴，<br /><br />&nbsp;&nbsp;&nbsp;&nbsp;瞍赋，诵，百工谏，庶人传语，近臣尽规，亲戚补察，瞽、史教诲，耆、艾<br /><br />&nbsp;&nbsp;&nbsp;&nbsp;修之，而后王斟酌焉，是以事行而不悖。<br /><br />&nbsp;&nbsp;&nbsp;&nbsp;民之有口也，犹土之有山川也，财用於是乎出；犹其有原隰衍沃也，衣食於<br /><br />&nbsp;&nbsp;&nbsp;&nbsp;是乎生。口之宣言也，善败於是乎兴；行善而备败，所以阜财用、衣食者也。夫<br /><br />&nbsp;&nbsp;&nbsp;&nbsp;民虑之於心而宣之於口，成而行之，胡可壅也？若壅其口，其与能几何？”<br /><br />&nbsp;&nbsp;&nbsp;&nbsp;王弗听，於是国人莫敢出言，三年，乃流王於彘。<br /><br />&nbsp;&nbsp;&nbsp;&nbsp;【襄王不许请隧】（周语中《国语》）<br /><br />&nbsp;&nbsp;&nbsp;&nbsp;晋文公既定襄王于郏，王劳之以地，辞，请隧焉。王弗许，曰：“昔我先王<br /><br />&nbsp;&nbsp;&nbsp;&nbsp;之有天下也，规方千里，以为甸服，以供上帝山川百神之祀，以备百姓兆民之用，<br /><br />&nbsp;&nbsp;&nbsp;&nbsp;以待不庭、不虞之患。其馀，以均分公、侯、伯、子、男，使各有宁宇，以顺及<br /><br />&nbsp;&nbsp;&nbsp;&nbsp;天地，无逢其灾害。先王岂有赖焉？内官不过九御，外官不过九品，足以供给神<br /><br />&nbsp;&nbsp;&nbsp;&nbsp;o而已，岂敢厌纵其耳目心腹，以乱百度？亦唯是死生之服物采章，以临长百姓<br /><br />&nbsp;&nbsp;&nbsp;&nbsp;而轻重布之，王何异之有？<br /><br />&nbsp;&nbsp;&nbsp;&nbsp;“今天降祸灾於周室，余一人仅亦守府，又不佞以勤叔父，而班先王之大物<br /><br />&nbsp;&nbsp;&nbsp;&nbsp;以赏私德，其叔父实应且憎，以非余一人，余一人岂敢有爱也？先民有言曰：<br /><br />&nbsp;&nbsp;&nbsp;&nbsp;‘改玉改行。’叔父若能光裕大德，更姓改物，以创制天下，自显庸也，而缩取<br /><br />&nbsp;&nbsp;&nbsp;&nbsp;备物，以镇抚百姓，余一人其流辟於裔土，何辞之有与？若犹是姬姓也，尚将列<br /><br />&nbsp;&nbsp;&nbsp;&nbsp;为公侯，以复先王之职，大物其未可改也。叔父其茂昭明德，物将自至，余何敢<br /><br />&nbsp;&nbsp;&nbsp;&nbsp;以私劳变前之大章，以忝天下，其若先王与百姓何？何政令之为也？若不然，叔<br /><br />&nbsp;&nbsp;&nbsp;&nbsp;父有地而隧焉，余安能知之？”<br /><br />&nbsp;&nbsp;&nbsp;&nbsp;文公遂不敢请，受地而还。<br /><br />&nbsp;&nbsp;&nbsp;&nbsp;【单子知陈必亡】（周语中《国语》）<br /><br />&nbsp;&nbsp;&nbsp;&nbsp;定王使单襄公聘于宋，遂假道于陈，以聘于楚。火朝觌矣，道不可行也，<br /><br />&nbsp;&nbsp;&nbsp;&nbsp;侯不在疆，司空不视涂，泽不陂，川不梁，野有庾积，场功未毕，道无列树，垦<br /><br />&nbsp;&nbsp;&nbsp;&nbsp;田若，膳宰不致饣气，司里不授馆，国无寄寓，县无旅舍，民将筑台于夏氏。<br /><br />&nbsp;&nbsp;&nbsp;&nbsp;及陈，陈灵公与孔宁、仪行父南冠以如夏氏，留宾弗见。<br /><br />&nbsp;&nbsp;&nbsp;&nbsp;单子归，告王曰：“陈侯不有大咎，国必亡。”王曰：“何故？”对曰：<br /><br />&nbsp;&nbsp;&nbsp;&nbsp;“夫辰角见而雨毕，天根见而水涸，本见而草木节解，驷见而陨霜，火见而清风<br /><br />&nbsp;&nbsp;&nbsp;&nbsp;戒寒。故先王之教曰：‘雨毕而除道，水涸而成梁，草木节解而备藏，陨霜而冬<br /><br />&nbsp;&nbsp;&nbsp;&nbsp;裘具，清风至而修城郭宫室。’故《夏令》曰：‘九月除道，十月成梁。’其时<br /><br />&nbsp;&nbsp;&nbsp;&nbsp;儆曰：‘收而场功，蓝畚保营室之中，土功其始。火之初见，期于司里。’<br /><br />&nbsp;&nbsp;&nbsp;&nbsp;此先王之所以不用财贿，而广施德于天下者也。今陈国：火朝觌矣，而道路若塞，<br /><br />&nbsp;&nbsp;&nbsp;&nbsp;野场若弃，泽不陂障，川无舟梁，是废先王之教也。<br /><br />&nbsp;&nbsp;&nbsp;&nbsp;“周制有之曰：‘列树以表道，立鄙食以守路：国有郊牧，有寓望，薮有<br /><br />&nbsp;&nbsp;&nbsp;&nbsp;圃草，囿有林池，所以御灾也。其馀无非谷土，民无悬耜，野无奥草，不夺农时，<br /><br />&nbsp;&nbsp;&nbsp;&nbsp;不蔑民功。有优无匮，有逸无罢；国有班事，县有序民。’今陈国道路不可知，<br /><br />&nbsp;&nbsp;&nbsp;&nbsp;田在草间，功成而不收，民罢于逸乐，是弃先王之法制也。<br /><br />&nbsp;&nbsp;&nbsp;&nbsp;“周之《秩官》有之曰：‘敌国宾至，关尹以告，行理以节逆之，候人为导，<br /><br />&nbsp;&nbsp;&nbsp;&nbsp;卿出效劳，门尹除门，宗祝执祀，司里授馆，司徒具徒，司空视涂，司寇诘奸，<br /><br />&nbsp;&nbsp;&nbsp;&nbsp;虞人入材，甸人积薪，火师监燎，水师监濯，膳宰致飧，廪人献饣气，司马陈刍，<br /><br />&nbsp;&nbsp;&nbsp;&nbsp;工人展车，百官各以物至，宾入如归。是故小大莫不怀爱。其贵国之宾至，则以<br /><br />&nbsp;&nbsp;&nbsp;&nbsp;班加一等，益虔。至于王使，则皆官正莅事，上卿监之。若王巡守，则君亲监之。’<br /><br />&nbsp;&nbsp;&nbsp;&nbsp;今虽朝也不才，有分族于周，承王命以为过宾于陈，而司事莫至，是蔑先王之官<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;“先王之令有之曰：‘天道赏善而罚淫，故凡我造国，无从匪彝，无即<br /><br />&nbsp;&nbsp;&nbsp;&nbsp;淫；各守尔典，以承天休。’今陈侯不念胤续之常，弃其伉俪妃嫔，而帅其卿佐<br /><br />&nbsp;&nbsp;&nbsp;&nbsp;以淫于夏氏，不亦渎姓矣乎？陈，我大姬之后也；弃衮冕而南冠以出，不亦简彝<br /><br />&nbsp;&nbsp;&nbsp;&nbsp;乎？是又犯先王之令也。”<br /><br />&nbsp;&nbsp;&nbsp;&nbsp;“昔先王之教，茂帅其德也，犹恐陨越；若废其教而弃其制，蔑其官而犯其<br /><br />&nbsp;&nbsp;&nbsp;&nbsp;令，将何以守国？居大国之间而无此四者，其能久乎？”<br /><br />&nbsp;&nbsp;&nbsp;&nbsp;六年，单子如楚。八年，陈侯杀于夏氏。九年，楚子入陈。<br /><br />&nbsp;&nbsp;&nbsp;&nbsp;【展禽论祀爰居】（鲁语上《国语》）<br /><br />&nbsp;&nbsp;&nbsp;&nbsp;海鸟曰“爰居”，止于鲁东门之外二日。臧文仲使国人祭之。展禽曰：“越<br /><br />&nbsp;&nbsp;&nbsp;&nbsp;哉，臧孙之为政也！夫祀，国之大节也，而节，政之所成也。故慎制祀以为国典。<br /><br />&nbsp;&nbsp;&nbsp;&nbsp;今无故而加典，非政之宜也。<br /><br />&nbsp;&nbsp;&nbsp;&nbsp;“夫圣王之制祀也，法施于民则祀之，以死勤事则祀之，以劳定国则祀之，<br /><br />&nbsp;&nbsp;&nbsp;&nbsp;能御大灾则祀之，能捍大患则祀之。非是族也，不在祀典。昔烈山氏之有天下也，<br /><br />&nbsp;&nbsp;&nbsp;&nbsp;其子曰柱，能植百谷百蔬；夏之兴也，周弃继之，故祀以为稷。共工氏之伯九有<br /><br />&nbsp;&nbsp;&nbsp;&nbsp;也，其子曰后土，能平九土，故祀以为社。黄帝能成命百物，以明民共财，颛顼<br /><br />&nbsp;&nbsp;&nbsp;&nbsp;能修之。帝喾能序三辰以固民，尧能单均刑法以仪民，舜勤民事而野死，鲧障洪<br /><br />&nbsp;&nbsp;&nbsp;&nbsp;水而殛死，禹能以德修鲧之功，契为司徒而民辑，冥勤其官而水死，汤以宽治民<br /><br />&nbsp;&nbsp;&nbsp;&nbsp;而除其邪，稷勤百谷而山死，文王以文昭，武王去民之秽。故有虞氏E黄帝而祖<br /><br />&nbsp;&nbsp;&nbsp;&nbsp;颛顼，郊尧而宗舜；夏后氏E黄帝而祖颛顼，郊鲧而宗禹；商人E舜而祖契，郊<br /><br />&nbsp;&nbsp;&nbsp;&nbsp;冥而宗汤；周人E喾而郊稷，祖文王而宗武王。幕，能帅颛顼者也，有虞氏报焉；<br /><br />&nbsp;&nbsp;&nbsp;&nbsp;杼，能帅禹者也，夏后氏报焉；上甲微，能帅契者也，商人报焉；高圉、太王，<br /><br />&nbsp;&nbsp;&nbsp;&nbsp;能帅稷者也，周人报焉。凡E、郊、祖、宗、报，此五者国之典祀也！”<br /><br />&nbsp;&nbsp;&nbsp;&nbsp;“加之以社稷、山川之神，皆有功烈于民者也；及前哲令德之人，所以为明<br /><br />&nbsp;&nbsp;&nbsp;&nbsp;质也。及天之三辰，民所以瞻仰也；及地之五行，所以生殖也；及九州名山川泽，<br /><br />&nbsp;&nbsp;&nbsp;&nbsp;所以出财用也。非是不在祀典。”<br /><br />&nbsp;&nbsp;&nbsp;&nbsp;“今海鸟至，己不知而祀之，以为国典，难以为仁且知矣。夫仁者讲功，而<br /><br />&nbsp;&nbsp;&nbsp;&nbsp;知者处物。无功而祀之，非仁也；不知而不问，非知也。今兹海其有灾乎？夫广<br /><br />&nbsp;&nbsp;&nbsp;&nbsp;川之鸟兽恒知而避其灾也。”<br /><br />&nbsp;&nbsp;&nbsp;&nbsp;是岁也，海多大风，冬暖。文仲闻柳下季之言，曰：“信吾过也，季子之言<br /><br />&nbsp;&nbsp;&nbsp;&nbsp;不可不法也。”使书以为三k。<br /><br />&nbsp;&nbsp;&nbsp;&nbsp;【里革断罟匡君】（鲁语上《国语》）<br /><br />&nbsp;&nbsp;&nbsp;&nbsp;宣公夏滥于泗渊，里革断其罟而弃之，曰：“古者大寒降，土蛰发，水虞于<br /><br />&nbsp;&nbsp;&nbsp;&nbsp;是乎讲BS，取名鱼，登川禽，而尝之寝庙，行诸国人，助宣气也。鸟兽孕，水<br /><br />&nbsp;&nbsp;&nbsp;&nbsp;虫成，兽虞于是乎禁D罗，鱼鳖以为夏槁，助生阜也。鸟兽成，水虫孕，<br /><br />&nbsp;&nbsp;&nbsp;&nbsp;水虞于是乎禁D{鹿}，设阱鄂，以实庙庖，畜功用也。且夫山不槎蘖，泽不伐<br /><br />&nbsp;&nbsp;&nbsp;&nbsp;夭，鱼禁鲲鲕，兽长{鹿夭}，鸟翼d卵，虫舍hm，蕃庶物也，古之训也。<br /><br />&nbsp;&nbsp;&nbsp;&nbsp;今鱼方别孕，不教鱼长，又行网罟，贪无艺也。”<br /><br />&nbsp;&nbsp;&nbsp;&nbsp;公闻之曰：“吾过而里革匡我，不亦善乎！是良罟也，为我得法。使有司藏<br /><br />&nbsp;&nbsp;&nbsp;&nbsp;之，使吾无忘谂。”师存侍，曰：“藏罟不如置里革于侧之不忘也。”<br /><br />&nbsp;&nbsp;&nbsp;&nbsp;【敬姜论劳逸】（鲁语下《国语》）<br /><br />&nbsp;&nbsp;&nbsp;&nbsp;公父文伯退朝，朝其母，其母方绩。文伯曰：“以b之家，而主犹绩，惧<br /><br />&nbsp;&nbsp;&nbsp;&nbsp;干季孙之怒也，其以b为不能事主乎！”其母叹曰：“鲁其亡乎！使僮子备官<br /><br />&nbsp;&nbsp;&nbsp;&nbsp;而未之闻邪？居，吾语女。<br /><br />&nbsp;&nbsp;&nbsp;&nbsp;“昔圣王之处民也，择瘠土而处之，劳其民而用之，故长王天下。夫民劳则<br /><br />&nbsp;&nbsp;&nbsp;&nbsp;思，思则善心生；逸则淫，淫则忘善，忘善则恶心生。沃土之民不材，淫也；瘠<br /><br />&nbsp;&nbsp;&nbsp;&nbsp;土之民莫不向义，劳也。<br /><br />&nbsp;&nbsp;&nbsp;&nbsp;是故天子大采朝日，与三公、九卿祖识地德；日中考政，与百官之政事，师<br /><br />&nbsp;&nbsp;&nbsp;&nbsp;尹惟旅牧，相宣序民事。少采夕月，与太史、司载纠虔天刑；日入监九御，使洁<br /><br />&nbsp;&nbsp;&nbsp;&nbsp;奉E、郊之粢盛，而后即安。<br /><br />&nbsp;&nbsp;&nbsp;&nbsp;诸侯朝修天子之业命，昼考其国职，夕省其典刑，夜儆百工，使无淫，<br /><br />&nbsp;&nbsp;&nbsp;&nbsp;而后即安。卿大夫朝考其职，昼讲其庶政，夕序其业，夜庀其家事，而后即安。<br /><br />&nbsp;&nbsp;&nbsp;&nbsp;士朝受业，昼而讲贯，夕而习复，夜而计过无憾，而后即安。自庶人以下，明而<br /><br />&nbsp;&nbsp;&nbsp;&nbsp;动，晦而休，无日以怠。<br /><br />&nbsp;&nbsp;&nbsp;&nbsp;王后亲织玄，公侯之夫人加之以、，卿之内子为大带，命妇成祭服，<br /><br />&nbsp;&nbsp;&nbsp;&nbsp;列士之妻加之以朝服，自庶士以下，皆衣其夫。<br /><br />&nbsp;&nbsp;&nbsp;&nbsp;社而赋事，A而献功，男女效绩，愆则有辟，古之制也。君子劳心，小人劳<br /><br />&nbsp;&nbsp;&nbsp;&nbsp;力，先王之训也。自上以下，谁敢淫心舍力？<br /><br />&nbsp;&nbsp;&nbsp;&nbsp;“今我寡也，尔又在下位，朝夕处事，犹恐忘先人之业；况有怠惰，其何以<br /><br />&nbsp;&nbsp;&nbsp;&nbsp;避辟？吾冀而朝夕修我曰：‘必无废先人。’尔今曰：‘胡不自安？’以是承君<br /><br />&nbsp;&nbsp;&nbsp;&nbsp;之官，余惧穆伯之绝祀也！”<br /><br />&nbsp;&nbsp;&nbsp;&nbsp;仲尼闻之曰：“弟子志之，季氏之妇不淫矣。”<br /><br />&nbsp;&nbsp;&nbsp;&nbsp;【叔向贺贫】（晋语八《国语》）<br /><br />&nbsp;&nbsp;&nbsp;&nbsp;叔向见韩宣子，宣子忧贫，叔向贺之。宣子曰：“吾有卿之名，而无其实；<br /><br />&nbsp;&nbsp;&nbsp;&nbsp;无以从二三子，吾是以忧。子贺我，何故？”<br /><br />&nbsp;&nbsp;&nbsp;&nbsp;对曰：“昔栾武子无一卒之田，其宫不备其宗器，宣其德行，顺其宪则，使<br /><br />&nbsp;&nbsp;&nbsp;&nbsp;越于诸侯。诸侯亲之，戎、狄怀之，以正晋国，行刑不疚，以免于难。及桓子，<br /><br />&nbsp;&nbsp;&nbsp;&nbsp;骄泰奢侈，贪欲无艺，略则行志，假货居贿，宜及于难，而赖武之德，以没其身。<br /><br />&nbsp;&nbsp;&nbsp;&nbsp;及怀子，改桓之行，而修武之德，可以免于难；而离桓之罪，以亡于楚。夫S昭<br /><br />&nbsp;&nbsp;&nbsp;&nbsp;子，其富半公室，其家半三军，恃其富宠，以泰于国。其身尸于朝，其宗灭于绛。<br /><br />&nbsp;&nbsp;&nbsp;&nbsp;不然，夫八S五大夫三卿，其宠大矣；一朝而灭，莫之哀也，惟无德也！<br /><br />&nbsp;&nbsp;&nbsp;&nbsp;今吾子有栾武子之贫，吾以为能其德矣，是以贺。若不忧德之不建，而患货<br /><br />&nbsp;&nbsp;&nbsp;&nbsp;之不足，将吊不暇，何贺之有？”<br /><br />&nbsp;&nbsp;&nbsp;&nbsp;宣子拜，稽首焉，曰：“起也将亡，赖子存之。非起也敢专承之，其自桓叔<br /><br />&nbsp;&nbsp;&nbsp;&nbsp;以下，嘉吾子之赐。”<br /><br />&nbsp;&nbsp;&nbsp;&nbsp;【王孙圉论楚宝】（楚语下《国语》）<br /><br />&nbsp;&nbsp;&nbsp;&nbsp;王孙圉聘于晋，定公飨之。赵简子鸣玉以相，问于王孙圉曰：“楚之白珩犹<br /><br />&nbsp;&nbsp;&nbsp;&nbsp;在乎？”对曰：“然。”简子曰：“其为宝也，几何矣？”曰：“未尝为宝。楚<br /><br />&nbsp;&nbsp;&nbsp;&nbsp;之所宝者，曰观射父，能作训辞，以行事于诸侯，使无以寡君为口实。又有左史<br /><br />&nbsp;&nbsp;&nbsp;&nbsp;倚相，能道训典，以叙百物，以朝夕献善败于寡君，使寡君无忘先王之业；又能<br /><br />&nbsp;&nbsp;&nbsp;&nbsp;上下说乎鬼神，顺道其欲恶，使神无有怨痛于楚国。又有薮曰云连徒洲，金、木、<br /><br />&nbsp;&nbsp;&nbsp;&nbsp;竹、箭之所生也，龟、珠、角、齿、皮、革、羽、毛，所以备赋，以戒不虞者也。<br /><br />&nbsp;&nbsp;&nbsp;&nbsp;所以共币帛，以宾享于诸侯者也。若诸侯之好币具，而导之以训辞，有不虞之备，<br /><br />&nbsp;&nbsp;&nbsp;&nbsp;而皇神相之，寡君其可以免罪于诸侯，而国民保焉。此楚国之宝也。若夫白珩，<br /><br />&nbsp;&nbsp;&nbsp;&nbsp;先王之玩也，何宝焉？”<br /><br />&nbsp;&nbsp;&nbsp;&nbsp;“圉闻国之宝，六而已：圣能制议百物，以辅相国家，则宝之；玉足以庇荫<br /><br />&nbsp;&nbsp;&nbsp;&nbsp;嘉谷，使无水旱之灾，则宝之；龟足以宪臧否，则宝之；珠足以御火灾，则宝之；<br /><br />&nbsp;&nbsp;&nbsp;&nbsp;金足以御兵乱，则宝之；山林薮泽，足以备财用，则宝之。若夫哗嚣之美，楚虽<br /><br />&nbsp;&nbsp;&nbsp;&nbsp;蛮夷，不能宝也。”<br /><br />&nbsp;&nbsp;&nbsp;&nbsp;【诸稽郢行成于吴】（吴语《国语》）<br /><br />&nbsp;&nbsp;&nbsp;&nbsp;吴王夫差起师伐越，越王勾践起师逆之江。<br /><br />&nbsp;&nbsp;&nbsp;&nbsp;大夫种乃献谋曰：“夫吴之与越，唯天所授，王其无庸战。夫申胥、华登，<br /><br />&nbsp;&nbsp;&nbsp;&nbsp;简服吴国之士于甲兵，而未尝有所挫也。夫一人善射，百夫决拾，胜未可成。夫<br /><br />&nbsp;&nbsp;&nbsp;&nbsp;谋必素见成事焉，而后履之，不可以授命。王不如设戎，约辞行成，以喜其民，<br /><br />&nbsp;&nbsp;&nbsp;&nbsp;以广侈吴王之心。吾以卜之于天，天若弃吴，必许吾成而不吾足也，将必宽然有<br /><br />&nbsp;&nbsp;&nbsp;&nbsp;伯诸侯之心焉；既罢弊其民，而天夺之食，安受其烬，乃无有命矣。”<br /><br />&nbsp;&nbsp;&nbsp;&nbsp;越王许诺，乃命诸稽郢行成于吴，曰：“寡君勾践使下臣郢，不敢显然布币<br /><br />&nbsp;&nbsp;&nbsp;&nbsp;行礼，敢私告于下执事曰：‘昔者，越国见祸，得罪于天王，天王亲趋玉趾，以<br /><br />&nbsp;&nbsp;&nbsp;&nbsp;心孤句践，而又宥赦之。君王之于越也，起死人而肉白骨也。孤不敢忘天灾，<br /><br />&nbsp;&nbsp;&nbsp;&nbsp;其敢忘君王之大赐乎？今句践申祸无良，草鄙之人，敢忘天王之大德，而思边陲<br /><br />&nbsp;&nbsp;&nbsp;&nbsp;之小怨，以重得罪于下执事？句践用帅二三之老，亲委重罪，顿颡于边。今君王<br /><br />&nbsp;&nbsp;&nbsp;&nbsp;不察，盛怒属兵，将残伐越国。越国固贡献之邑也，君王不以鞭使之，而辱军<br /><br />&nbsp;&nbsp;&nbsp;&nbsp;士，使寇令焉！勾践请盟。一介嫡女，执箕帚以|姓于王宫；一介嫡男，奉盘<br /><br />&nbsp;&nbsp;&nbsp;&nbsp;F以随诸御。春秋贡献，不解于王府。天王岂辱裁之？亦征诸侯之礼也。’<br /><br />&nbsp;&nbsp;&nbsp;&nbsp;“夫谚曰：‘狐埋之而狐之，是以无成功。’今天王既封殖越国，以明<br /><br />&nbsp;&nbsp;&nbsp;&nbsp;闻于天下，而又刈亡之，是天王之无成劳也。虽四方之诸侯，则何实以事吴？敢<br /><br />&nbsp;&nbsp;&nbsp;&nbsp;使下臣尽辞，唯天王秉利度义焉！”<br /><br />&nbsp;&nbsp;&nbsp;&nbsp;【申胥谏许越成】（吴语《国语》）<br /><br />&nbsp;&nbsp;&nbsp;&nbsp;吴王夫差乃告诸大夫曰：“孤将有大志于齐，吾将许越成，而无拂吾虑。若<br /><br />&nbsp;&nbsp;&nbsp;&nbsp;越既改，吾又何求？若其不改，反行，吾振旅焉。”<br /><br />&nbsp;&nbsp;&nbsp;&nbsp;申胥谏曰：“不可许也。夫越非实忠心好吴也，又非慑畏吾甲兵之强也。大<br /><br />&nbsp;&nbsp;&nbsp;&nbsp;夫种勇而善谋，将还玩吴国于股掌之上，以得其志。夫固知君王之盖威以好胜也，<br /><br />&nbsp;&nbsp;&nbsp;&nbsp;故婉约其辞，以从逸王志，使淫乐于诸夏之国，以自伤也。使吾甲兵钝弊，民人<br /><br />&nbsp;&nbsp;&nbsp;&nbsp;离落，而日以憔悴，然后安受吾烬。夫越王好信以爱民，四方归之，年谷时熟，<br /><br />&nbsp;&nbsp;&nbsp;&nbsp;日长炎炎，及吾犹可以战也。为虺弗摧，为蛇将若何？”<br /><br />&nbsp;&nbsp;&nbsp;&nbsp;吴王曰：“大夫奚隆于越？越曾足以为大虞乎？若无越，则吾何以春秋曜吾<br /><br />&nbsp;&nbsp;&nbsp;&nbsp;军士？”乃许之成。<br /><br />&nbsp;&nbsp;&nbsp;&nbsp;将盟，越王又使诸稽郢辞曰：“以盟为有益乎？前盟口血未乾，足以结信矣。<br /><br />&nbsp;&nbsp;&nbsp;&nbsp;以盟为无益乎？君王舍甲兵之威以临使之，而胡重于鬼神而自轻也。”吴王乃许<br /><br />&nbsp;&nbsp;&nbsp;&nbsp;之，荒成不盟。<br /><br />&nbsp;&nbsp;&nbsp;&nbsp;【春王正月】（隐公元年《公羊传》）<br /><br />&nbsp;&nbsp;&nbsp;&nbsp;元年者何？君之始年也。春者何？岁之始也。王者孰谓？谓文王也。曷为先<br /><br />&nbsp;&nbsp;&nbsp;&nbsp;言“王”而后言“正月？”王正月也。何言乎王正月？大一统也。<br /><br />&nbsp;&nbsp;&nbsp;&nbsp;公何以不言即位？成公意也。何成乎公之意？公将平国而反之桓。曷为反之<br /><br />&nbsp;&nbsp;&nbsp;&nbsp;桓？桓幼而贵，隐长而卑。其为尊卑也微，国人莫知。隐长又贤，诸大夫扳隐而<br /><br />&nbsp;&nbsp;&nbsp;&nbsp;立之。隐于是焉而辞立，则未知桓之将必得立也；且如桓立，则恐诸大夫之不能<br /><br />&nbsp;&nbsp;&nbsp;&nbsp;相幼君也。故凡隐之立，为桓立也。隐长又贤，何以不宜立？立m以长不以贤，<br /><br />&nbsp;&nbsp;&nbsp;&nbsp;立子以贵不以长。桓何以贵？母贵也。母贵，则子何以贵？子以母贵，母以子贵。<br /><br />&nbsp;&nbsp;&nbsp;&nbsp;【宋人及楚人平】（宣公十五年《公羊传》）<br /><br />&nbsp;&nbsp;&nbsp;&nbsp;外平不书，此何以书？大其平乎己也。何大其平乎己？庄王围宋，军有七日<br /><br />&nbsp;&nbsp;&nbsp;&nbsp;之粮尔！尽此不胜，将去而归尔。於是使司马子反乘堙而窥宋城。宋华元亦乘堙<br /><br />&nbsp;&nbsp;&nbsp;&nbsp;而出见之。司马子反曰：“子之国何如？”华元曰：“惫矣！”曰：“何如？”<br /><br />&nbsp;&nbsp;&nbsp;&nbsp;曰：“易子而食之，析骸而炊之。”司马子反曰：“嘻！甚矣，惫！虽然，吾闻<br /><br />&nbsp;&nbsp;&nbsp;&nbsp;之也，围者柑马而秣之，使肥者应客。是何子之情也？”华元曰：“吾闻之：君<br /><br />&nbsp;&nbsp;&nbsp;&nbsp;子见人之厄则矜之，小人见人之厄则幸之。吾见子之君子也，是以告情于子也。”<br /><br />&nbsp;&nbsp;&nbsp;&nbsp;司马子反曰：“诺，勉之矣！吾军亦有七日之粮尔！尽此不胜，将去而归尔。”<br /><br />&nbsp;&nbsp;&nbsp;&nbsp;揖而去之。<br /><br />&nbsp;&nbsp;&nbsp;&nbsp;反于庄王。庄王曰：“何如？”司马子反曰：“惫矣！”曰：“何如？”曰：<br /><br />&nbsp;&nbsp;&nbsp;&nbsp;“易子而食之，析骸而炊之。”庄王曰：“嘻！甚矣，惫！虽然，吾今取此，然<br /><br />&nbsp;&nbsp;&nbsp;&nbsp;后而归尔。”司马子反曰：“不可。臣已告之矣，军有七日之粮尔。”庄王怒曰：<br /><br />&nbsp;&nbsp;&nbsp;&nbsp;“吾使子往视之，子曷为告之？”司马子反曰：“以区区之宋，犹有不欺人之臣，<br /><br />&nbsp;&nbsp;&nbsp;&nbsp;可以楚而无乎？是以告之也。”庄王曰：“诺，舍而止。虽然，吾犹取此，然后<br /><br />&nbsp;&nbsp;&nbsp;&nbsp;归尔。”司马子反曰：“然则君请处于此，臣请归尔。”庄王曰：“子去我而归，<br /><br />&nbsp;&nbsp;&nbsp;&nbsp;吾孰与处于此？吾亦从子而归尔。”引师而去之。故君子大其平乎己也。此皆大<br /><br />&nbsp;&nbsp;&nbsp;&nbsp;夫也。其称“人”何？贬。曷为贬？平者在下也。<br /><br />&nbsp;&nbsp;&nbsp;&nbsp;【吴子使札来聘】（襄公二十九年《公羊传》）<br /><br />&nbsp;&nbsp;&nbsp;&nbsp;吴无君、无大夫，此何以有君、有大夫？贤季子也。<br /><br />&nbsp;&nbsp;&nbsp;&nbsp;何贤乎季子？让国也。<br /><br />&nbsp;&nbsp;&nbsp;&nbsp;其让国奈何？谒也、余祭也、夷昧也，与季子同母者四。季子弱而才，兄弟<br /><br />&nbsp;&nbsp;&nbsp;&nbsp;皆爱之，同欲立之以为君。谒曰：“今若是迮而与季子国，季子犹不受也。请无<br /><br />&nbsp;&nbsp;&nbsp;&nbsp;与子而与弟，弟兄迭为君，而致国乎季子。”皆曰：“诺”。故诸为君者，皆轻<br /><br />&nbsp;&nbsp;&nbsp;&nbsp;死为勇，饮食必祝曰：“天苟有吴国，尚速有悔于予身！”故谒也死，余祭也立；<br /><br />&nbsp;&nbsp;&nbsp;&nbsp;余祭也死，夷昧也立；夷昧也死，则国宜之季子者也。<br /><br />&nbsp;&nbsp;&nbsp;&nbsp;季子使而亡焉。僚者，长庶也，即之。季子使而反，至而君之尔。阖闾曰：<br /><br />&nbsp;&nbsp;&nbsp;&nbsp;“先君之所以不与子国而与弟者，凡为季子故也。将从先君之命与，则国宜之季<br /><br />&nbsp;&nbsp;&nbsp;&nbsp;子者也。如不从先君之命与，则我宜立者也。僚恶得为君乎？”于是使专诸刺僚，<br /><br />&nbsp;&nbsp;&nbsp;&nbsp;而致国乎季子。季子不受曰：“尔弑吾君，吾受尔国，是吾与尔为篡也；尔杀吾<br /><br />&nbsp;&nbsp;&nbsp;&nbsp;兄，吾又杀尔，是父子兄弟相杀，终身无已也！”去之延陵，终身不入吴国。故<br /><br />&nbsp;&nbsp;&nbsp;&nbsp;君子以其不受为义，以其不杀为仁。<br /><br />&nbsp;&nbsp;&nbsp;&nbsp;贤季子，则吴何以有君、有大夫？以季子为臣，则宜有君者也。<br /><br />&nbsp;&nbsp;&nbsp;&nbsp;“札”者何？吴季子之名也。<br /><br />&nbsp;&nbsp;&nbsp;&nbsp;《春秋》贤者不名，此何以名？许夷狄者，不一而足也。<br /><br />&nbsp;&nbsp;&nbsp;&nbsp;季子者，所贤也，曷为不足乎季子？许人臣者必使臣，许人子者必使子也。<br /><br />&nbsp;&nbsp;&nbsp;&nbsp;【郑伯克段于鄢】（隐公元年《Y梁传》）<br /><br />&nbsp;&nbsp;&nbsp;&nbsp;克者何？能也。何能也？能杀也。何以不言杀？见段之有徒众也。<br /><br />&nbsp;&nbsp;&nbsp;&nbsp;段，郑伯弟也。何以知其为弟也？杀世子、母弟，目君，以其目君，知其为<br /><br />&nbsp;&nbsp;&nbsp;&nbsp;弟也。<br /><br />&nbsp;&nbsp;&nbsp;&nbsp;段，弟也而弗谓弟；公子也而弗谓公子，贬之也，段失子弟之道矣。贱段而<br /><br />&nbsp;&nbsp;&nbsp;&nbsp;甚郑伯也。<br /><br />&nbsp;&nbsp;&nbsp;&nbsp;何甚乎郑伯？甚郑伯之处心积虑，成于杀也。<br /><br />&nbsp;&nbsp;&nbsp;&nbsp;于鄢，远也。犹曰取之其母之怀中而杀之云尔，甚之也。<br /><br />&nbsp;&nbsp;&nbsp;&nbsp;然则为郑伯者，宜奈何？缓追逸贼，亲亲之道也。<br /><br />&nbsp;&nbsp;&nbsp;&nbsp;【虞师晋师灭夏阳】（僖公二年《谷梁传》）<br /><br />&nbsp;&nbsp;&nbsp;&nbsp;非国而曰“灭”，重夏阳也。虞无师，其曰“师”，何也？以其先晋，不可<br /><br />&nbsp;&nbsp;&nbsp;&nbsp;以不言师也。其先晋何也？为主乎灭夏阳也。夏阳者，虞、虢之塞邑也，灭夏阳<br /><br />&nbsp;&nbsp;&nbsp;&nbsp;而虞、虢举矣。<br /><br />&nbsp;&nbsp;&nbsp;&nbsp;虞之为主乎灭夏阳，何也？晋献公欲伐虢，荀息曰：“君何不以屈产之乘、<br /><br />&nbsp;&nbsp;&nbsp;&nbsp;垂棘之璧，而借道乎虞也？”公曰：“此晋国之宝也。如受吾币，而不借吾道，<br /><br />&nbsp;&nbsp;&nbsp;&nbsp;则如之何？”荀息曰：“此小国之所以事大国也。彼不借吾道，必不敢受吾币；<br /><br />&nbsp;&nbsp;&nbsp;&nbsp;如受吾币而借吾道，则是我取之中府，而藏之外府；取之中而厩置之外厩也。”<br /><br />&nbsp;&nbsp;&nbsp;&nbsp;公曰：“宫之奇存焉，必不使受之也。”荀息曰：“宫之奇之为人也，达心而懦，<br /><br />&nbsp;&nbsp;&nbsp;&nbsp;又少长于君。达心则其言略，懦则不能强谏，少长於君则君轻之。且夫玩好在耳<br /><br />&nbsp;&nbsp;&nbsp;&nbsp;目之前，而患在一国之后，此中知以上乃能虑之；臣料虞君，中知以下也。”公<br /><br />&nbsp;&nbsp;&nbsp;&nbsp;遂借道而伐虢。<br /><br />&nbsp;&nbsp;&nbsp;&nbsp;宫之奇谏曰：“晋国之使者，其辞卑而币重，必不便於虞。”虞公弗听，遂<br /><br />&nbsp;&nbsp;&nbsp;&nbsp;受其币，而借之道。宫之奇又谏曰：“语曰：‘唇亡则齿寒。’其斯之谓与！”<br /><br />&nbsp;&nbsp;&nbsp;&nbsp;挈其妻子以奔曹。<br /><br />&nbsp;&nbsp;&nbsp;&nbsp;献公亡虢，五年，而后举虞。荀息牵马操璧而前曰：“璧则犹是也，而马齿<br /><br />&nbsp;&nbsp;&nbsp;&nbsp;加长矣！”<br /><br />&nbsp;&nbsp;&nbsp;&nbsp;【晋献公杀世子申生】（檀弓上《礼记》）<br /><br />&nbsp;&nbsp;&nbsp;&nbsp;晋献公将杀其世子申生。公子重耳谓之曰：“子盖言子之志於公乎？”世子<br /><br />&nbsp;&nbsp;&nbsp;&nbsp;曰：“不可。君安骊姬，是我伤公之心也。”曰：“然则盖行乎？”世子曰：<br /><br />&nbsp;&nbsp;&nbsp;&nbsp;“不可。君谓我欲弑君也。天下岂有无父之国哉？吾何行如之？”<br /><br />&nbsp;&nbsp;&nbsp;&nbsp;使人辞於狐突曰：“申生有罪，不念伯氏之言也，以至於死，申生不敢爱其<br /><br />&nbsp;&nbsp;&nbsp;&nbsp;死。虽然，吾君老矣，子少，国家多难，伯氏不出而图吾君，伯氏苟出而图吾君，<br /><br />&nbsp;&nbsp;&nbsp;&nbsp;申生受赐而死。”再拜稽首，乃卒。是以为恭世子也。<br /><br />&nbsp;&nbsp;&nbsp;&nbsp;【曾子易箦】（檀弓上《礼记》）<br /><br />&nbsp;&nbsp;&nbsp;&nbsp;曾子寝疾，病。乐正子春坐于床下，曾元、曾申坐于足，童子隅坐而执烛。<br /><br />&nbsp;&nbsp;&nbsp;&nbsp;童子曰：“华而大夫之箦与？”子春曰：“止！”曾子闻之，瞿然曰：“呼！”<br /><br />&nbsp;&nbsp;&nbsp;&nbsp;曰：“华而，大夫之箦与？”曾子曰：“然斯季孙之赐也，我未之能易也。元<br /><br />&nbsp;&nbsp;&nbsp;&nbsp;起易箦。”曾元曰：“夫子之病革矣！不可以变。幸而至于旦，请敬易之！”曾<br /><br />&nbsp;&nbsp;&nbsp;&nbsp;子曰：“尔之爱我也，不如彼。君子之爱人也以德，细人之爱人也以姑息。吾何<br /><br />&nbsp;&nbsp;&nbsp;&nbsp;求哉？吾得正而毙焉，斯已矣！”举扶而易之，反席未安而没。<br /><br />&nbsp;&nbsp;&nbsp;&nbsp;【有子之言似夫子】（檀弓上《礼记》）<br /><br />&nbsp;&nbsp;&nbsp;&nbsp;有子问于曾子曰：“问丧于夫子乎？”曰：“闻之矣：‘丧欲速贫，死欲速<br /><br />&nbsp;&nbsp;&nbsp;&nbsp;朽’。”有子曰：“是非君子之言也。”曾子曰：“参也闻诸夫子也。”有子又<br /><br />&nbsp;&nbsp;&nbsp;&nbsp;曰：“是非君子之言也。”曾子曰：“参也与子游闻之。”有子曰：“然。然则<br /><br />&nbsp;&nbsp;&nbsp;&nbsp;夫子有为言之也。”<br /><br />&nbsp;&nbsp;&nbsp;&nbsp;曾子以斯言告于子游。子游曰：“甚哉，有子之言似夫子也！昔者，夫子居<br /><br />&nbsp;&nbsp;&nbsp;&nbsp;于宋，见桓司马自为石椁，三年而不成。夫子曰：‘若是其靡也，死不如速朽之<br /><br />&nbsp;&nbsp;&nbsp;&nbsp;愈也。’‘死之欲速朽’，为桓司马言之也。南宫敬叔反，必载宝而朝。夫子曰：<br /><br />&nbsp;&nbsp;&nbsp;&nbsp;‘若是其货也，丧不如速贫之愈也。’丧之欲速贫，为敬叔言之也。”<br /><br />&nbsp;&nbsp;&nbsp;&nbsp;曾子以子游之言告于有子。有子曰：“然！吾固曰非夫子之言也。”曾子曰：<br /><br />&nbsp;&nbsp;&nbsp;&nbsp;“子何以知之？”有子曰：“夫子制于中都：四寸之棺，五寸之椁。以斯知不欲<br /><br />&nbsp;&nbsp;&nbsp;&nbsp;速朽也。昔者夫子失鲁司寇，将之荆，盖先之以子夏，又申之以冉有。以斯知不<br /><br />&nbsp;&nbsp;&nbsp;&nbsp;欲速贫也。”<br /><br />&nbsp;&nbsp;&nbsp;&nbsp;【公子重耳对秦客】（檀弓下《礼记》）<br /><br />&nbsp;&nbsp;&nbsp;&nbsp;晋献公之丧，秦穆公使人吊公子重耳，且曰：“寡人闻之：‘亡国恒于斯，<br /><br />&nbsp;&nbsp;&nbsp;&nbsp;得国恒于斯。’虽吾子俨然在忧服之中，丧亦不可久也，时亦不可失也，孺子其<br /><br />&nbsp;&nbsp;&nbsp;&nbsp;图之！”以告舅犯。舅犯曰：“孺子其辞焉！丧人无宝，仁亲以为宝。父死之谓<br /><br />&nbsp;&nbsp;&nbsp;&nbsp;何？又因以为利，而天下其孰能说之？孺子其辞焉！”<br /><br />&nbsp;&nbsp;&nbsp;&nbsp;公子重耳对客曰：“君惠吊亡臣重耳。身丧父死，不得与于哭泣之哀，以为<br /><br />&nbsp;&nbsp;&nbsp;&nbsp;君忧。父死之谓何？或取有他志以辱君义。”稽颡而不拜，哭而起，起而不私。<br /><br />&nbsp;&nbsp;&nbsp;&nbsp;子显以致使于穆公。穆公曰：“仁夫！公子重耳。夫稽颡而不拜，则未为后<br /><br />&nbsp;&nbsp;&nbsp;&nbsp;也，故不成拜。哭而起，则爱父也；起而不私，则远利也。”<br /><br />&nbsp;&nbsp;&nbsp;&nbsp;【杜扬觯】（檀弓下《礼记》）<br /><br />&nbsp;&nbsp;&nbsp;&nbsp;知悼子卒，未葬，平公饮酒，师旷、李调侍，鼓钟。杜自外来，闻钟声，<br /><br />&nbsp;&nbsp;&nbsp;&nbsp;曰：“安在？”曰：“在寝。”杜入寝，历阶而升，酌曰：“旷饮斯！”又酌<br /><br />&nbsp;&nbsp;&nbsp;&nbsp;曰：“调饮斯！”又酌，堂上北面坐饮之。降趋而出。<br /><br />&nbsp;&nbsp;&nbsp;&nbsp;平公呼而进之，曰：“！曩者尔心或开予，是以不与尔言。尔饮旷，何也？”<br /><br />&nbsp;&nbsp;&nbsp;&nbsp;曰：“子卯不乐。知悼子在堂，斯其为子卯也大矣！旷也，太师也。不以诏，是<br /><br />&nbsp;&nbsp;&nbsp;&nbsp;以饮之也。”“尔饮调，何也？”曰：“调也，君之亵臣也。为一饮一食忘君之<br /><br />&nbsp;&nbsp;&nbsp;&nbsp;疾，是以饮之也。”“尔饮，何也？”曰：“也，宰夫也，非刀匕是共，又敢<br /><br />&nbsp;&nbsp;&nbsp;&nbsp;与知防，是以饮之也。”平公曰：“寡人亦有过焉，酌而饮寡人。”杜洗而扬<br /><br />&nbsp;&nbsp;&nbsp;&nbsp;觯。公谓侍者曰：“如我死，则必毋废斯爵也！”<br /><br />&nbsp;&nbsp;&nbsp;&nbsp;至于今，既毕献，斯扬觯，谓之“杜举”。<br /><br />&nbsp;&nbsp;&nbsp;&nbsp;【晋献文子成室】（檀弓下《礼记》）<br /><br />&nbsp;&nbsp;&nbsp;&nbsp;晋献文子成室，晋大夫发焉。张老曰：“美哉，轮焉，美哉，奂焉。歌于斯，<br /><br />&nbsp;&nbsp;&nbsp;&nbsp;哭于斯，聚国族于斯！”文子曰：“武也，得歌于斯、哭于斯、聚国族于斯，是<br /><br />&nbsp;&nbsp;&nbsp;&nbsp;全要领以从先大夫于九京也。”北面再拜稽首。君子谓之善颂、善祷。</div>
            <div class="link">
                <a id="err-report" href="javascript:void(0)" onClick="report('古文观止出错啦!');">
                    错误举报</a><a id="add-bookcase" href="javascript:void(0)" onClick="addbookcase(22626,1657646);">加入书签</a><a
                        href="1657645.html">上一页</a>&larr;<a href="index.html">返回列表</a>&rarr;<a
                            href="1657647.html">下一页</a><a id="book-vote" href="javascript:void(0)" onClick="vote(22626);">投推荐票</a><a
                                id="err-report" href="javascript:void(0)" onClick="report('古文观止更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657645.html"; var next_page = "1657647.html"; var index_page = "index.html"; var sortid = "9"; var article_id = "22626"; var chapter_id = "1657646"; var articlename = "古文观止"; var chaptername = " 卷三 周文"; var author = "吴楚材、吴调侯"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>