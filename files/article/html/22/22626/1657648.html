<!DOCTYPE html>
<html>
<head>
<meta charset="gbk" />
<title>古文观止- 卷五 秦文-在线阅读-哈西文学网</title>
<meta name="keywords" content="吴楚材、吴调侯，古文观止， 卷五 秦文全文， 卷五 秦文在线阅读 哈西文学网" />
<meta name="description" content="哈西文学网提供吴楚材、吴调侯的古文观止  卷五 秦文全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22626/1657648.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22626/1657648.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 古文观止</div>
		<div class="fr"><a id="add-bookcase" href="javascript:void(0)" onClick="addbookcase(22626,0);">加入书架</a>|<a id="book-vote" href="javascript:void(0)" onClick="vote(22626);">投推荐票</a>|<a id="err-report" href="javascript:void(0)" onClick="report('古文观止出错啦!');">错误举报</a>|<a href="https://www.haxi88.com/files/article/info/22/22626.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五 秦文</h1>
            <div class="link xb">
                <a href="1657647.html">上一页</a>&larr;<a href="index.html">返回列表</a>&rarr;<a
                    href="1657649.html">下一页</a></div>			
            <div id="BookText">&nbsp;&nbsp;&nbsp;&nbsp;【五帝本纪赞】（《史记》）<br /><br />&nbsp;&nbsp;&nbsp;&nbsp;太史公曰：学者多称五帝，尚矣。然《尚书》独载尧以来，而百家言黄帝，<br /><br />&nbsp;&nbsp;&nbsp;&nbsp;其文不雅驯，荐绅先生难言之。孔子所传《宰予问五帝德》及《帝系姓》，儒者<br /><br />&nbsp;&nbsp;&nbsp;&nbsp;或不传。余尝西至空峒，北过涿鹿，东渐於海，南浮江淮矣，至长老皆各往往称<br /><br />&nbsp;&nbsp;&nbsp;&nbsp;黄帝、尧、舜之处，风教固殊焉。总之，不离古文者近是。予观《春秋》、《国<br /><br />&nbsp;&nbsp;&nbsp;&nbsp;语》，其发明《五帝德》、《帝系姓》章矣，顾弟弗深考，其所表见皆不虚。<br /><br />&nbsp;&nbsp;&nbsp;&nbsp;《书》缺有间矣，其轶乃时时见於他说。非好学深思，心知其意，固难为浅见寡<br /><br />&nbsp;&nbsp;&nbsp;&nbsp;闻道也。余并论次，择其言尤雅者，故著为本纪书首。<br /><br />&nbsp;&nbsp;&nbsp;&nbsp;【项羽本纪赞】（《史记》）<br /><br />&nbsp;&nbsp;&nbsp;&nbsp;太史公曰：吾闻之周生曰，“舜目盖重瞳子”，又闻项羽亦重瞳子。羽岂其<br /><br />&nbsp;&nbsp;&nbsp;&nbsp;苗裔邪？何兴之暴也！夫秦失其政，陈涉首难，豪杰蜂起，相与并争，不可胜数。<br /><br />&nbsp;&nbsp;&nbsp;&nbsp;然羽非有尺寸，乘势起陇亩之中，三年，遂将五诸侯灭秦，分裂天下，而封王侯，<br /><br />&nbsp;&nbsp;&nbsp;&nbsp;政由羽出，号为“霸王”。位虽不终，近古以来，未尝有也。及羽背关怀楚，放<br /><br />&nbsp;&nbsp;&nbsp;&nbsp;逐义帝而自立，怨王侯叛己，难矣。自矜功伐，奋其私智而不师古，谓霸王之业，<br /><br />&nbsp;&nbsp;&nbsp;&nbsp;欲以力征经营天下，五年，卒亡其国，身死东城，尚不觉寤，而不自责，过矣。<br /><br />&nbsp;&nbsp;&nbsp;&nbsp;乃引“天亡我，非用兵之罪也”，岂不谬哉！<br /><br />&nbsp;&nbsp;&nbsp;&nbsp;【秦楚之际月表】（《史记》）<br /><br />&nbsp;&nbsp;&nbsp;&nbsp;太史公读秦楚之际曰：初作难，发於陈涉，虐戾灭秦自项氏，拨乱诛暴、平<br /><br />&nbsp;&nbsp;&nbsp;&nbsp;定海内、卒践帝祚、成於汉家。五年之间，号令三嬗，自生民以来，未始有受命<br /><br />&nbsp;&nbsp;&nbsp;&nbsp;若斯之亟也。<br /><br />&nbsp;&nbsp;&nbsp;&nbsp;昔虞、夏之兴，积善累功数十年，德洽百姓，摄行政事，考之于天，然后在<br /><br />&nbsp;&nbsp;&nbsp;&nbsp;位。汤、武之王，乃由契、后稷，修仁行义十馀世，不期而会孟津八百诸侯，犹<br /><br />&nbsp;&nbsp;&nbsp;&nbsp;以为未可。其后乃放弑。秦起襄公，章於文、缪，献、孝之后，稍以蚕食六国，<br /><br />&nbsp;&nbsp;&nbsp;&nbsp;百有馀载，至始皇乃能并冠带之伦。以德若彼，用力如此，盖一统若斯之难也！<br /><br />&nbsp;&nbsp;&nbsp;&nbsp;秦既称帝，患兵革不休，以有诸侯也，於是无尺土之封，堕坏名城，销锋镝，<br /><br />&nbsp;&nbsp;&nbsp;&nbsp;I豪杰，维万世之安。然王迹之兴，起於闾巷，合从讨伐，轶於三代，乡秦之禁，<br /><br />&nbsp;&nbsp;&nbsp;&nbsp;m足以资贤者为驱除难耳。故愤发其所为天下雄，安在无土不王？此乃传之所谓<br /><br />&nbsp;&nbsp;&nbsp;&nbsp;大圣乎！岂非天哉？岂非天哉？非大圣孰能当此受命而帝者乎！<br /><br />&nbsp;&nbsp;&nbsp;&nbsp;【高祖功臣侯年表】（《史记》）<br /><br />&nbsp;&nbsp;&nbsp;&nbsp;太史公曰：古者人臣，功有五品，以德立宗庙、定社稷曰勋，以言曰劳，用<br /><br />&nbsp;&nbsp;&nbsp;&nbsp;力曰功，明其等曰伐，积日曰阅。封爵之誓曰：“使河如带，泰山若厉，国以永<br /><br />&nbsp;&nbsp;&nbsp;&nbsp;宁，爰及苗裔。”始未尝不欲固其根本，而枝叶稍陵夷衰微也。<br /><br />&nbsp;&nbsp;&nbsp;&nbsp;余读高祖侯功臣，察其首封，所以失之者，曰：异哉所闻！《书》曰“协和<br /><br />&nbsp;&nbsp;&nbsp;&nbsp;万国”，迁于夏、商，或数千岁。盖周封八百，幽、厉之后，见於《春秋》。<br /><br />&nbsp;&nbsp;&nbsp;&nbsp;《尚书》有唐、虞之侯伯，历三代千有馀载，自全以蕃卫天子，岂非笃於仁义，<br /><br />&nbsp;&nbsp;&nbsp;&nbsp;奉上法哉？汉兴，功臣受封者百有馀人，天下初定，故大城名都散亡，户口可得<br /><br />&nbsp;&nbsp;&nbsp;&nbsp;而数者十二三，是以大侯不过万家，小者五六百户。后数世，民咸归乡里，户益<br /><br />&nbsp;&nbsp;&nbsp;&nbsp;息，萧、曹、绛、灌之属或至四万，小侯自倍，富厚如之。子孙骄溢，忘其先，<br /><br />&nbsp;&nbsp;&nbsp;&nbsp;淫嬖。至太初，百年之间，见侯五，余皆坐法陨命亡国，耗矣。罔亦少密焉，然<br /><br />&nbsp;&nbsp;&nbsp;&nbsp;皆身无兢兢於当世之禁云。<br /><br />&nbsp;&nbsp;&nbsp;&nbsp;居今之世，志古之道，所以自镜也，未必尽同。帝王者各殊礼而异务，要以<br /><br />&nbsp;&nbsp;&nbsp;&nbsp;成功为统纪，岂可绲乎？观所以得尊宠及所以废辱，亦当世得失之林也，何必旧<br /><br />&nbsp;&nbsp;&nbsp;&nbsp;闻？於是谨其终始，表见其文，颇有所不尽本末，著其明，疑者阙之。后有君子，<br /><br />&nbsp;&nbsp;&nbsp;&nbsp;欲推而列之，得以览焉。<br /><br />&nbsp;&nbsp;&nbsp;&nbsp;【孔子世家赞】（《史记》）<br /><br />&nbsp;&nbsp;&nbsp;&nbsp;太史公曰：《诗》有之，“高山仰止，景行行止。”虽不能至，然心乡往之。<br /><br />&nbsp;&nbsp;&nbsp;&nbsp;余读孔氏书，想见其为人。适鲁，观仲尼庙堂、车服、礼器，诸生以时习礼其家，<br /><br />&nbsp;&nbsp;&nbsp;&nbsp;余低回留之，不能去云。天下君王至於贤人众矣！当时则荣，没则已焉！孔子布<br /><br />&nbsp;&nbsp;&nbsp;&nbsp;衣，传十馀世，学者宗之。自天子王侯中国言《六艺》者，折中於夫子，可谓<br /><br />&nbsp;&nbsp;&nbsp;&nbsp;至圣矣！<br /><br />&nbsp;&nbsp;&nbsp;&nbsp;【外戚世家序】（《史记》）<br /><br />&nbsp;&nbsp;&nbsp;&nbsp;自古受命帝王及继体守文之君，非独内德茂也，盖亦有外戚之助焉。夏之兴<br /><br />&nbsp;&nbsp;&nbsp;&nbsp;也以涂山，而桀之放也以妹喜；殷之兴也以有唬纣之杀也嬖妲己；周之兴也以<br /><br />&nbsp;&nbsp;&nbsp;&nbsp;姜原及大任，而幽王之禽也淫於J姒。故《易》基《乾》、《坤》，《诗》始<br /><br />&nbsp;&nbsp;&nbsp;&nbsp;《关雎》，《书》美降，《春秋》讥不亲迎。夫妇之际，人道之大伦也。礼之<br /><br />&nbsp;&nbsp;&nbsp;&nbsp;用，唯婚姻为兢兢。夫乐调而四时和。阴阳之变，万物之统也，可不慎与？人能<br /><br />&nbsp;&nbsp;&nbsp;&nbsp;弘道，无如命何。甚哉妃匹之爱，君不能得之於臣，父不能得之於子，况卑下乎！<br /><br />&nbsp;&nbsp;&nbsp;&nbsp;既欢合矣，或不能成子姓；能成子姓矣，或不能要其终，岂非命也哉？孔子罕称<br /><br />&nbsp;&nbsp;&nbsp;&nbsp;命，盖难言之也。非通幽明之变，恶能识乎性命哉？<br /><br />&nbsp;&nbsp;&nbsp;&nbsp;【伯夷列传】（《史记》）<br /><br />&nbsp;&nbsp;&nbsp;&nbsp;夫学者载籍极博，犹考信於六艺。《诗》、《书》虽缺，然虞、夏之文可知<br /><br />&nbsp;&nbsp;&nbsp;&nbsp;也。尧将逊位，让於虞舜。舜禹之间，岳牧咸荐，乃试之於位，典职数十年，功<br /><br />&nbsp;&nbsp;&nbsp;&nbsp;用既兴，然后授政，示天下重器。王者大统，传天下若斯之难也。而说者曰：<br /><br />&nbsp;&nbsp;&nbsp;&nbsp;“尧让天下於许由，许由不受，耻之逃隐。及夏之时，有卞随、务光者。此何以<br /><br />&nbsp;&nbsp;&nbsp;&nbsp;称焉？太史公曰：余登箕山，其上盖有许由冢云。孔子序列古之仁圣贤人，如吴<br /><br />&nbsp;&nbsp;&nbsp;&nbsp;太伯、伯夷之伦详矣。余以所闻由、光义至高，其文辞不少概见，何哉？<br /><br />&nbsp;&nbsp;&nbsp;&nbsp;孔子曰：“伯夷、叔齐，不念旧恶，怨是用希。”“求仁得仁，又何怨乎？”<br /><br />&nbsp;&nbsp;&nbsp;&nbsp;余悲伯夷之意，睹轶诗可异焉。其传曰：伯夷、叔齐，孤竹君之二子也。父欲立<br /><br />&nbsp;&nbsp;&nbsp;&nbsp;叔齐。及父卒，叔齐让伯夷。伯夷曰：“父命也。”遂逃去。叔齐亦不肯立而逃<br /><br />&nbsp;&nbsp;&nbsp;&nbsp;之；国人立其中子。於是伯夷、叔齐闻西伯昌善养老，“盍往归焉！”及至，西<br /><br />&nbsp;&nbsp;&nbsp;&nbsp;伯卒，武王载木主，号为文王，东伐纣。伯夷、叔齐叩马而谏曰：“父死不葬，<br /><br />&nbsp;&nbsp;&nbsp;&nbsp;爰及干戈，可谓孝乎？以臣弑君，可谓仁乎？”左右欲兵之。太公曰：“此义人<br /><br />&nbsp;&nbsp;&nbsp;&nbsp;也。”扶而去之。武王已平殷乱，天下宗周，而伯夷、叔齐耻之，义不食周粟，<br /><br />&nbsp;&nbsp;&nbsp;&nbsp;隐於首阳山，采薇而食之。及饿且死，作歌，其辞曰：“登彼西山兮，采其薇矣。<br /><br />&nbsp;&nbsp;&nbsp;&nbsp;以暴易暴兮，不知其非矣。神农、虞、夏忽焉没兮，我安适归矣？于嗟徂兮，命<br /><br />&nbsp;&nbsp;&nbsp;&nbsp;之衰矣！遂饿死於首阳山。”由此观之，怨邪非邪？<br /><br />&nbsp;&nbsp;&nbsp;&nbsp;或曰：“天道无亲，常与善人。”若伯夷、叔齐，可谓善人者非邪？积仁洁<br /><br />&nbsp;&nbsp;&nbsp;&nbsp;行如此而饿死！且七十子之徒，仲尼独荐颜渊为好学。然回也屡空，糟糠不厌，<br /><br />&nbsp;&nbsp;&nbsp;&nbsp;而卒蚤夭。天之报施善人，其何如哉？盗跖日杀不辜，肝人之肉，暴戾恣睢，聚<br /><br />&nbsp;&nbsp;&nbsp;&nbsp;党数千人，横行天下，竟以寿终，是遵何德哉？此其尤大彰明较著者也。若至近<br /><br />&nbsp;&nbsp;&nbsp;&nbsp;世，操行不轨，专犯忌讳，而终身逸乐，富厚累世不绝；或择地而蹈之，时然后<br /><br />&nbsp;&nbsp;&nbsp;&nbsp;出言，行不由径，非公正不发愤，而遇祸灾者，不可胜数也！余甚惑焉，傥所谓<br /><br />&nbsp;&nbsp;&nbsp;&nbsp;天道，是邪非邪？<br /><br />&nbsp;&nbsp;&nbsp;&nbsp;子曰：“道不同，不相为谋。”亦各从其志也。故曰：“富贵如可求，虽执<br /><br />&nbsp;&nbsp;&nbsp;&nbsp;鞭之士，吾亦为之。如不可求，从吾所好。”“岁寒，然后知松柏之后凋。”举<br /><br />&nbsp;&nbsp;&nbsp;&nbsp;世混浊，清士乃见。岂以其重若彼，其轻若此哉？<br /><br />&nbsp;&nbsp;&nbsp;&nbsp;“君子疾没世而名不称焉。”贾子曰：“贪夫徇财，烈士徇名，夸者死权，<br /><br />&nbsp;&nbsp;&nbsp;&nbsp;众庶冯生。”同明相照，同类相求。“云从龙，风从虎。圣人作而万物睹。”伯<br /><br />&nbsp;&nbsp;&nbsp;&nbsp;夷、叔齐虽贤，得夫子而名益彰，颜渊虽笃学，附骥尾而行益显。岩穴之士，趋<br /><br />&nbsp;&nbsp;&nbsp;&nbsp;舍有时，若此类名堙灭而不称，悲夫！闾巷之人，欲砥行立名者，非附青云之士，<br /><br />&nbsp;&nbsp;&nbsp;&nbsp;恶能施於后世哉！<br /><br />&nbsp;&nbsp;&nbsp;&nbsp;【管晏列传】（《史记》）<br /><br />&nbsp;&nbsp;&nbsp;&nbsp;管仲夷吾者，颍上人也。少时常与鲍叔牙游，鲍叔知其贤。管仲贫困，常欺<br /><br />&nbsp;&nbsp;&nbsp;&nbsp;鲍叔；鲍叔终善遇之，不以为言。已而鲍叔事齐公子小白，管仲事公子纠。及小<br /><br />&nbsp;&nbsp;&nbsp;&nbsp;白立为桓公，公子纠死，管仲囚焉。鲍叔遂进管仲。管仲既用，任政于齐，齐桓<br /><br />&nbsp;&nbsp;&nbsp;&nbsp;公以霸，九合诸侯，一匡天下，管仲之谋也。<br /><br />&nbsp;&nbsp;&nbsp;&nbsp;管仲曰：“吾始困时，尝与鲍叔贾，分财利多自与，鲍叔不以我为贪，知我<br /><br />&nbsp;&nbsp;&nbsp;&nbsp;贫也；吾尝为鲍叔谋事而更穷困，鲍叔不以我为愚，知时有利不利也。吾尝三仕<br /><br />&nbsp;&nbsp;&nbsp;&nbsp;三见逐於君，鲍叔不以我为不肖，知我不遭时也。吾尝三战三走，鲍叔不以我为<br /><br />&nbsp;&nbsp;&nbsp;&nbsp;怯，知我有老母也。公子纠败，召忽死之，吾幽囚受辱，鲍叔不以我为无耻，知<br /><br />&nbsp;&nbsp;&nbsp;&nbsp;我不羞小节而耻功名不显於天下也。生我者父母，知我者鲍子也！”<br /><br />&nbsp;&nbsp;&nbsp;&nbsp;鲍叔既进管仲，以身下之。子孙世禄於齐有封邑者十馀世，常为名大夫。天<br /><br />&nbsp;&nbsp;&nbsp;&nbsp;下不多管仲之贤而多鲍叔能知人也。<br /><br />&nbsp;&nbsp;&nbsp;&nbsp;管仲既任政相齐，以区区之齐在海滨，通货积财，富国强兵，与俗同好恶。<br /><br />&nbsp;&nbsp;&nbsp;&nbsp;故其称曰：“仓廪实而知礼节，衣食足而知荣辱，上服度则六亲固。”“四维不<br /><br />&nbsp;&nbsp;&nbsp;&nbsp;张，国乃灭亡。”“下令如流水之源，令顺民心。”故论卑而易行。俗之所欲，<br /><br />&nbsp;&nbsp;&nbsp;&nbsp;因而予之；俗之所否，因而去之。<br /><br />&nbsp;&nbsp;&nbsp;&nbsp;其为政也，善因祸而为福，转败而为功。贵轻重，慎权衡。桓公实怒少姬，<br /><br />&nbsp;&nbsp;&nbsp;&nbsp;南袭蔡，管仲因而伐楚，责包茅不入贡於周室，桓公实北征山戎，而管仲因而令<br /><br />&nbsp;&nbsp;&nbsp;&nbsp;燕修召公之政。於柯之会，桓公欲背曹沫之约，管仲因而信之，诸侯由是归齐。<br /><br />&nbsp;&nbsp;&nbsp;&nbsp;故曰：“知与之为取，政之宝也。”<br /><br />&nbsp;&nbsp;&nbsp;&nbsp;管仲富拟於公室，有三归、反坫，齐人不以为侈。管仲卒，齐国遵其政，常<br /><br />&nbsp;&nbsp;&nbsp;&nbsp;强於诸侯。<br /><br />&nbsp;&nbsp;&nbsp;&nbsp;后百馀年而有晏子焉。<br /><br />&nbsp;&nbsp;&nbsp;&nbsp;晏平仲婴者，莱之夷维人也。事齐灵公、庄公、景公，以节俭力行重于齐。<br /><br />&nbsp;&nbsp;&nbsp;&nbsp;既相齐，食不重肉，妾不衣帛。其在朝，君语及之，即危言；语不及之，即危行。<br /><br />&nbsp;&nbsp;&nbsp;&nbsp;国有道，即顺命；无道，即衡命。以此三世显名於诸侯。<br /><br />&nbsp;&nbsp;&nbsp;&nbsp;越石父贤，在缧绁中。晏子出，遭之途，解左骖赎之，载归。弗谢，入闺，<br /><br />&nbsp;&nbsp;&nbsp;&nbsp;久之。越石父请绝。晏子萑唬摄衣冠谢曰：“婴虽不仁，免子於厄，何子求<br /><br />&nbsp;&nbsp;&nbsp;&nbsp;绝之速也？”石父曰：“不然。吾闻君子诎於不知己，而信於知己者。方吾在缧<br /><br />&nbsp;&nbsp;&nbsp;&nbsp;绁中，彼不知我也。夫于既已感寤而赎我，是知己；知己而无礼，固不如在缧绁<br /><br />&nbsp;&nbsp;&nbsp;&nbsp;之中。”晏子於是延入为上客。<br /><br />&nbsp;&nbsp;&nbsp;&nbsp;晏子为齐相，出，其御之妻从门间而窥其夫。其夫为相御，拥大盖，策驷马，<br /><br />&nbsp;&nbsp;&nbsp;&nbsp;意气扬扬，甚自得也。既而归，其妻请去，夫问其故，妻曰：“晏子长不满六尺，<br /><br />&nbsp;&nbsp;&nbsp;&nbsp;身相齐国，名显诸侯。今者妾观其出，志念深矣，常有以自下者。今子长八尺，<br /><br />&nbsp;&nbsp;&nbsp;&nbsp;乃为人仆御，然子之意自以为足，妾是以求去也。”其后夫自抑损。晏子怪而问<br /><br />&nbsp;&nbsp;&nbsp;&nbsp;之，御以实对。晏子荐以为大夫。<br /><br />&nbsp;&nbsp;&nbsp;&nbsp;太史公曰：“吾读管氏《牧民》、《山高》、《乘马》、《轻重》、《九府》，<br /><br />&nbsp;&nbsp;&nbsp;&nbsp;及《晏子春秋》，详哉其言之也。既见其著书，欲观其行事，故次其传。至其书，<br /><br />&nbsp;&nbsp;&nbsp;&nbsp;世多有之，是以不论，论其轶事。<br /><br />&nbsp;&nbsp;&nbsp;&nbsp;管仲，世所谓贤臣，然孔子小之。岂以为周道衰微，桓公既贤，而不勉之至<br /><br />&nbsp;&nbsp;&nbsp;&nbsp;王，及称霸哉？语曰：“将顺其美，匡救其恶，故上下能相亲也。”岂管仲之谓<br /><br />&nbsp;&nbsp;&nbsp;&nbsp;乎？<br /><br />&nbsp;&nbsp;&nbsp;&nbsp;方晏子伏庄公尸，哭之，成礼然后去，岂所谓‘见义不为无勇’者邪？至其<br /><br />&nbsp;&nbsp;&nbsp;&nbsp;谏说，犯君之颜，此所谓“进思尽忠，退思补过”者哉！假令晏子而在，余虽为<br /><br />&nbsp;&nbsp;&nbsp;&nbsp;之执鞭，所忻慕焉。<br /><br />&nbsp;&nbsp;&nbsp;&nbsp;【屈原列传】（《史记》）<br /><br />&nbsp;&nbsp;&nbsp;&nbsp;屈原者，名平，楚之同姓也。为楚怀王左徒。博闻强志，明於治乱，娴於辞<br /><br />&nbsp;&nbsp;&nbsp;&nbsp;令。入则与王图议国事，以出号令；出则接遇宾客，应对诸侯。王甚任之。<br /><br />&nbsp;&nbsp;&nbsp;&nbsp;上官大夫与之同列，争宠，而心害其能。怀王使屈原造为宪令，屈平属草稿<br /><br />&nbsp;&nbsp;&nbsp;&nbsp;未定。上官大夫见而欲夺之，屈平不与，因谗之曰：“王使屈平为令，众莫不知，<br /><br />&nbsp;&nbsp;&nbsp;&nbsp;每一令出，平伐其功曰：以为‘非我莫能为’也。”王怒而疏屈平。<br /><br />&nbsp;&nbsp;&nbsp;&nbsp;屈平疾王听之不聪也，谗谄之蔽明也，邪曲之害公也，方正之不容也，故忧<br /><br />&nbsp;&nbsp;&nbsp;&nbsp;愁幽思，而作《离骚》。“离骚”者，犹离忧也。夫天者，人之始也；父母者，<br /><br />&nbsp;&nbsp;&nbsp;&nbsp;人之本也。人穷则反本，故劳苦倦极，未尝不呼天也；疾痛惨怛，未尝不呼父母<br /><br />&nbsp;&nbsp;&nbsp;&nbsp;也。屈平正道直行，竭忠尽智以事其君，谗人间之，可谓穷矣！信而见疑，忠而<br /><br />&nbsp;&nbsp;&nbsp;&nbsp;被谤，能无怨乎？屈平之作《离骚》，盖自怨生也。《国风》好色而不淫，《小<br /><br />&nbsp;&nbsp;&nbsp;&nbsp;雅》怨诽而不乱。若《离骚》者，可谓兼之矣！上称帝喾，下道齐桓，中述汤、<br /><br />&nbsp;&nbsp;&nbsp;&nbsp;武，以刺世事。明道德之广崇，治乱之条贯，靡不毕见。其文约，其辞微，其志<br /><br />&nbsp;&nbsp;&nbsp;&nbsp;洁，其行廉。其称文小而其指极大，举类迩而见义远。其志洁，故其称物芳。其<br /><br />&nbsp;&nbsp;&nbsp;&nbsp;行廉，故死而不容。自疏濯淖@泥之中，蝉蜕於浊秽，以浮游尘埃之外，不获世<br /><br />&nbsp;&nbsp;&nbsp;&nbsp;之滋垢，然泥而不滓者也。推此志也，虽与日月争光可也。<br /><br />&nbsp;&nbsp;&nbsp;&nbsp;屈平既绌，其后秦欲伐齐。齐与楚从亲。惠王患之，乃令张仪详去秦，厚币<br /><br />&nbsp;&nbsp;&nbsp;&nbsp;委质事楚，曰：“秦甚憎齐，齐与楚从亲，楚诚能绝齐，秦原献商、於之地六百<br /><br />&nbsp;&nbsp;&nbsp;&nbsp;里。”楚怀王贪而信张仪，遂绝齐。使使如秦受地。张仪诈之曰：“仪与王约六<br /><br />&nbsp;&nbsp;&nbsp;&nbsp;里，不闻六百里。”楚使怒去，归告怀王。怀王怒，大兴师伐秦。秦发兵击之，<br /><br />&nbsp;&nbsp;&nbsp;&nbsp;大破楚师於丹、淅，斩首八万，虏楚将屈，遂取楚之汉中地。怀王乃悉发国中<br /><br />&nbsp;&nbsp;&nbsp;&nbsp;兵，以深入击秦，战於蓝田。魏闻之，袭楚至邓。楚兵惧，自秦归。而齐竟怒，<br /><br />&nbsp;&nbsp;&nbsp;&nbsp;不救楚，楚大困。<br /><br />&nbsp;&nbsp;&nbsp;&nbsp;明年，秦割汉中地与楚以和。楚王曰：“不愿得地，愿得张仪而甘心焉。”<br /><br />&nbsp;&nbsp;&nbsp;&nbsp;张仪闻，乃曰：“以一仪而当汉中地，臣请往如楚。”如楚，又因厚币用事者臣<br /><br />&nbsp;&nbsp;&nbsp;&nbsp;靳尚，而设诡辩於怀王之宠姬郑袖。怀王竟听郑袖，复释去张仪。是时屈平既疏，<br /><br />&nbsp;&nbsp;&nbsp;&nbsp;不复在位，使於齐，顾反，谏怀王曰：“何不杀张仪？”怀王悔，追张仪，不及。<br /><br />&nbsp;&nbsp;&nbsp;&nbsp;其后，诸侯共击楚，大破之，杀其将唐昧。<br /><br />&nbsp;&nbsp;&nbsp;&nbsp;时秦昭王与楚婚，欲与怀王会。怀王欲行，屈平曰：“秦，虎狼之国，不可<br /><br />&nbsp;&nbsp;&nbsp;&nbsp;信，不如无行。”怀王稚子子兰劝王行：“奈何绝秦欢！”怀王卒行。入武关，<br /><br />&nbsp;&nbsp;&nbsp;&nbsp;秦伏兵绝其后，因留怀王以求割地。怀王怒，不听。亡走赵，赵不内。复之秦，<br /><br />&nbsp;&nbsp;&nbsp;&nbsp;竟死於秦而归葬。<br /><br />&nbsp;&nbsp;&nbsp;&nbsp;长子顷襄王立，以其弟子兰为令尹。楚人既咎子兰以劝怀王入秦而不反也。<br /><br />&nbsp;&nbsp;&nbsp;&nbsp;屈平既嫉之，虽放流，眷顾楚国，系心怀王，不忘欲反。冀幸君之一悟，俗之一<br /><br />&nbsp;&nbsp;&nbsp;&nbsp;改也。其存君兴国，而欲反覆之，一篇之中，三致意焉。然终无可奈何，故不可<br /><br />&nbsp;&nbsp;&nbsp;&nbsp;以反，卒以此见怀王之终不悟也。<br /><br />&nbsp;&nbsp;&nbsp;&nbsp;人君无愚智、贤不肖，莫不欲求忠以自为，举贤以自佐。然亡国破家相随属，<br /><br />&nbsp;&nbsp;&nbsp;&nbsp;而圣君治国累世而不见者，其所谓忠者不忠，而所谓贤者不贤也！怀王以不知忠<br /><br />&nbsp;&nbsp;&nbsp;&nbsp;臣之分，故内惑於郑袖，外欺於张仪，疏屈平而信上官大夫、令尹子兰。兵挫地<br /><br />&nbsp;&nbsp;&nbsp;&nbsp;削，亡其六郡，身客死於秦，为天下笑。此不知人之祸也。《易》曰：“井渫不<br /><br />&nbsp;&nbsp;&nbsp;&nbsp;食，为我心恻，可以汲。王明，并受其福。”王之不明，岂足福哉！<br /><br />&nbsp;&nbsp;&nbsp;&nbsp;令尹子兰闻之大怒，卒使上官大夫短屈原於顷襄王，顷襄王怒而迁之。<br /><br />&nbsp;&nbsp;&nbsp;&nbsp;屈原至於江滨，被发行吟泽畔。颜色憔悴，形容枯槁。渔父见而问之曰：<br /><br />&nbsp;&nbsp;&nbsp;&nbsp;“子非三闾大夫欤？何故而至此？”屈原曰：“举世混浊而我独清，众人皆醉而<br /><br />&nbsp;&nbsp;&nbsp;&nbsp;我独醒，是以见放。”渔父曰：“夫圣人者，不凝滞於物而能与世推移。举世混<br /><br />&nbsp;&nbsp;&nbsp;&nbsp;浊，何不随其流而扬其波？众人皆醉，何不J其糟而啜其r？何故怀瑾握瑜，而<br /><br />&nbsp;&nbsp;&nbsp;&nbsp;自令见放为？”屈原曰：“吾闻之，新沐者必弹冠，新浴者必振衣。人又谁能以<br /><br />&nbsp;&nbsp;&nbsp;&nbsp;身之察察，受物之汶汶者乎！宁赴常流，而葬乎江鱼腹中耳。又安能以皓皓之白，<br /><br />&nbsp;&nbsp;&nbsp;&nbsp;而蒙世俗之温蠖乎！”乃作《怀沙》之赋。<br /><br />&nbsp;&nbsp;&nbsp;&nbsp;於是怀石，遂自投汨罗以死。<br /><br />&nbsp;&nbsp;&nbsp;&nbsp;屈原既死之后，楚有宋玉、唐勒、景差之徒者，皆好辞而以赋见称。然皆祖<br /><br />&nbsp;&nbsp;&nbsp;&nbsp;屈原之从容辞令，终莫敢直谏。其后楚日以削，数十年竟为秦所灭。<br /><br />&nbsp;&nbsp;&nbsp;&nbsp;自屈原沉汨罗后百有馀年，汉有贾生，为长沙王太傅，过湘水，投书以吊屈<br /><br />&nbsp;&nbsp;&nbsp;&nbsp;原。<br /><br />&nbsp;&nbsp;&nbsp;&nbsp;太史公曰：余读《离骚》、《天问》、《招魂》、《哀郢》，悲其志。适长<br /><br />&nbsp;&nbsp;&nbsp;&nbsp;沙，观屈原所自沉渊，未尝不垂涕，想见其为人。及见贾生吊之，又怪屈原以彼<br /><br />&nbsp;&nbsp;&nbsp;&nbsp;其材游诸侯，何国不容，而自令若是！读《服鸟赋》，同生死，轻去就，又爽然<br /><br />&nbsp;&nbsp;&nbsp;&nbsp;自失矣！<br /><br />&nbsp;&nbsp;&nbsp;&nbsp;【酷吏列传序】（《史记》）<br /><br />&nbsp;&nbsp;&nbsp;&nbsp;孔子曰：“道之以政，齐之以刑，民免而无耻；道之以德，齐之以礼，有耻<br /><br />&nbsp;&nbsp;&nbsp;&nbsp;且格。”老氏称：“上德不德，是以有德；下德不失德，是以无德。法令滋章，<br /><br />&nbsp;&nbsp;&nbsp;&nbsp;盗贼多有。”太史公曰：信哉是言也！法令者治之具，而非制治清浊之源也。昔<br /><br />&nbsp;&nbsp;&nbsp;&nbsp;天下之网尝密矣，然奸伪萌起，其极也，上下相遁，至於不振。当是之时，吏治<br /><br />&nbsp;&nbsp;&nbsp;&nbsp;若救火扬沸，非武健严酷，恶能胜其任而愉快乎？言道德者，溺其职矣，故曰<br /><br />&nbsp;&nbsp;&nbsp;&nbsp;“听讼吾犹人也，必也使无讼乎！”“下士闻道大笑之”，非虚言也。<br /><br />&nbsp;&nbsp;&nbsp;&nbsp;汉兴，破觚而为圜，斫雕而为朴，网漏於吞舟之鱼，而吏治AA，不至於奸，<br /><br />&nbsp;&nbsp;&nbsp;&nbsp;黎民艾安。由是观之，在彼不在此。<br /><br />&nbsp;&nbsp;&nbsp;&nbsp;【游侠列传序】（《史记》）<br /><br />&nbsp;&nbsp;&nbsp;&nbsp;韩子曰：“儒以文乱法，而侠以武犯禁。”二者皆讥，而学士多称於世云。<br /><br />&nbsp;&nbsp;&nbsp;&nbsp;至如以术取宰相、卿、大夫，辅翼其世主，功名俱著於春秋，固无可言者。及若<br /><br />&nbsp;&nbsp;&nbsp;&nbsp;季次、原宪，闾巷人也，读书怀独行君子之德，义不苟合当世，当世亦笑之。故<br /><br />&nbsp;&nbsp;&nbsp;&nbsp;季次、原宪终身空室蓬户，褐衣疏食不厌。死而已四百馀年，而弟子志之不倦。<br /><br />&nbsp;&nbsp;&nbsp;&nbsp;今游侠，其行虽不轨於正义，然其言必信，其行必果，已诺必诚，不爱其躯，赴<br /><br />&nbsp;&nbsp;&nbsp;&nbsp;士之厄困，既已存亡死生矣，而不矜其能，羞伐其德，盖亦有足多者焉。<br /><br />&nbsp;&nbsp;&nbsp;&nbsp;且缓急，人之所时有也。太史公曰：昔者虞舜窘於井廪，伊尹负於鼎俎，傅<br /><br />&nbsp;&nbsp;&nbsp;&nbsp;说匿於傅险，吕尚困於棘津，夷吾桎梏，百里饭牛，仲尼畏匡，菜色陈、蔡。此<br /><br />&nbsp;&nbsp;&nbsp;&nbsp;皆学士所谓有道仁人也，犹然遭此灾，况以中材而涉乱世之末流乎？其遇害何可<br /><br />&nbsp;&nbsp;&nbsp;&nbsp;胜道哉！<br /><br />&nbsp;&nbsp;&nbsp;&nbsp;鄙人有言曰：“何知仁义，已飨其利者为有德。”故伯夷丑周，饿死首阳山，<br /><br />&nbsp;&nbsp;&nbsp;&nbsp;而文、武不以其故贬王；跖、F暴戾，其徒诵义无穷。由此观之，“窃钩者诛，<br /><br />&nbsp;&nbsp;&nbsp;&nbsp;窃国者侯；侯之门，仁义存”，非虚言也。<br /><br />&nbsp;&nbsp;&nbsp;&nbsp;今拘学或抱咫尺之义，久孤於世，岂若卑论侪俗，与世沉浮而取荣名哉！而<br /><br />&nbsp;&nbsp;&nbsp;&nbsp;布衣之徒，设取予然诺，千里诵义，为死不顾世，此亦有所长，非苟而已也。故<br /><br />&nbsp;&nbsp;&nbsp;&nbsp;士穷窘而得委命，此岂非人之所谓贤豪间者邪？诚使乡曲之侠，予季次、原宪比<br /><br />&nbsp;&nbsp;&nbsp;&nbsp;权量力，效功於当世，不同日而论矣。要以功见言信，侠客之义又曷可少哉！<br /><br />&nbsp;&nbsp;&nbsp;&nbsp;古布衣之侠，靡得而闻已。近世延陵、孟尝、春申、平原、信陵之徒，皆因<br /><br />&nbsp;&nbsp;&nbsp;&nbsp;王者亲属，藉于有土卿相之富厚，招天下贤者，显名诸侯，不可谓不贤者矣。比<br /><br />&nbsp;&nbsp;&nbsp;&nbsp;如顺风而呼，声非加疾，其势激也。至如闾巷之侠，修行砥名，声施於天下，莫<br /><br />&nbsp;&nbsp;&nbsp;&nbsp;不称贤，是为难耳。然儒、墨皆排摈不载。自秦以前，匹夫之侠，湮灭不见，余<br /><br />&nbsp;&nbsp;&nbsp;&nbsp;甚恨之。以余所闻，汉兴有朱家、田仲、王公、剧孟、郭解之徒，虽时I当世之<br /><br />&nbsp;&nbsp;&nbsp;&nbsp;文罔，然其私义，廉洁退让，有足称者。名不虚立，士不虚附。至如朋党宗强，<br /><br />&nbsp;&nbsp;&nbsp;&nbsp;比周设财役贫，豪暴侵凌孤弱，恣欲自快，游侠亦丑之。余悲世俗不察其意，而<br /><br />&nbsp;&nbsp;&nbsp;&nbsp;猥以朱家、郭解等令与暴豪之徒同类而共笑之也。<br /><br />&nbsp;&nbsp;&nbsp;&nbsp;【滑稽列传】（《史记》）<br /><br />&nbsp;&nbsp;&nbsp;&nbsp;孔子曰：“六艺於治一也。《礼》以节人，《乐》以发和，《书》以道事，<br /><br />&nbsp;&nbsp;&nbsp;&nbsp;《诗》以达意，《易》以神化，《春秋》以道义。”太史公曰：天道恢恢，岂不<br /><br />&nbsp;&nbsp;&nbsp;&nbsp;大哉！谈言微中，亦可以解纷。<br /><br />&nbsp;&nbsp;&nbsp;&nbsp;淳于髡者，齐之赘婿也。长不满七尺，滑稽多辩，数使诸侯，未尝屈辱。齐<br /><br />&nbsp;&nbsp;&nbsp;&nbsp;威王之时，喜隐，好为淫乐长夜之饮，沉湎不治，委政卿大夫。百官荒乱，诸侯<br /><br />&nbsp;&nbsp;&nbsp;&nbsp;并侵，国且危亡，在於旦暮。左右莫敢谏。淳于髡说之以隐曰：“国中有大鸟，<br /><br />&nbsp;&nbsp;&nbsp;&nbsp;止王之庭，三年不蜚又不鸣，王知此鸟何也？”王曰：“此鸟不蜚则已，一蜚冲<br /><br />&nbsp;&nbsp;&nbsp;&nbsp;天；不鸣则已，一鸣惊人。”於是乃朝诸县令长七十二人，赏一人，诛一人，奋<br /><br />&nbsp;&nbsp;&nbsp;&nbsp;兵而出。诸侯振惊，皆还齐侵地。威行三十六年。语在《田完世家》中。<br /><br />&nbsp;&nbsp;&nbsp;&nbsp;威王八年，楚大发兵加齐。齐王使淳于髡之赵请救兵，赍金百斤，车马十驷。<br /><br />&nbsp;&nbsp;&nbsp;&nbsp;淳于髡仰天大笑，冠缨索绝。王曰：“先生少之乎？”髡曰：“何敢！”王曰：<br /><br />&nbsp;&nbsp;&nbsp;&nbsp;“笑岂有说乎？”髡曰：“今者臣从东方来，见道傍有穰田者，操一豚蹄，酒一<br /><br />&nbsp;&nbsp;&nbsp;&nbsp;盂，而祝曰：‘瓯窭满篝，污邪满车。五Y蕃熟，穰穰满家。’臣见其所持者狭<br /><br />&nbsp;&nbsp;&nbsp;&nbsp;而所欲者奢，故笑之。”於是齐威王乃益赍黄金千溢，白璧十双，车马百驷。髡<br /><br />&nbsp;&nbsp;&nbsp;&nbsp;辞而行，至赵。赵王与之精兵十万，革车千乘。楚闻之，夜引兵而去。威王大说，<br /><br />&nbsp;&nbsp;&nbsp;&nbsp;置酒后宫，召髡赐之酒。问曰：“先生能饮几何而醉？”对曰：“臣饮一斗亦醉，<br /><br />&nbsp;&nbsp;&nbsp;&nbsp;一石亦醉。”威王曰：“先生饮一斗而醉，恶能饮一石哉！其说可得闻乎？”髡<br /><br />&nbsp;&nbsp;&nbsp;&nbsp;曰：“赐酒大王之前，执法在傍，御史在后，髡恐惧俯伏而饮，不过一斗径醉矣。<br /><br />&nbsp;&nbsp;&nbsp;&nbsp;若亲有严客，髡x鞠<月卺>，侍酒於前，时赐馀沥，奉觞上寿，数起，饮不过二<br /><br />&nbsp;&nbsp;&nbsp;&nbsp;斗径醉矣。若朋友交游，久不相见，卒然相睹，欢然道故，私情相语，饮可五六<br /><br />&nbsp;&nbsp;&nbsp;&nbsp;斗径醉矣。若乃州闾之会，男女杂坐，行酒稽留，六博投壶，相引为曹，握手无<br /><br />&nbsp;&nbsp;&nbsp;&nbsp;罚，目眙不禁，前有堕珥，后有遗簪，髡窃乐此，饮可八斗而醉二参。日暮酒阑，<br /><br />&nbsp;&nbsp;&nbsp;&nbsp;合尊促坐，男女同席，履舄交错，杯盘狼藉，堂上烛灭，主人留髡而送客，罗襦<br /><br />&nbsp;&nbsp;&nbsp;&nbsp;襟解，微闻芗泽，当此之时，髡心最欢，能饮一石。故曰酒极则乱，乐极则悲，<br /><br />&nbsp;&nbsp;&nbsp;&nbsp;万事尽然，言不可极，极之而衰。”以讽谏焉。齐王曰：“善！”乃罢长夜之饮，<br /><br />&nbsp;&nbsp;&nbsp;&nbsp;以髡为诸侯主客。宗室置酒，髡尝在侧。<br /><br />&nbsp;&nbsp;&nbsp;&nbsp;【货殖列传序】（《史记》）<br /><br />&nbsp;&nbsp;&nbsp;&nbsp;《老子》曰：“至治之极，邻国相望，鸡狗之声相闻，民各甘其食，美其服，<br /><br />&nbsp;&nbsp;&nbsp;&nbsp;安其俗，乐其业，至老死不相往来。”必用此为务，挽近世涂民耳目，则几无行<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;太史公曰：夫神农以前，吾不知已。至若《诗》、《书》所述虞、夏以来，<br /><br />&nbsp;&nbsp;&nbsp;&nbsp;耳目欲极声色之好，口欲穷刍豢之味，身安逸乐，而心夸矜。势能之荣，使俗之<br /><br />&nbsp;&nbsp;&nbsp;&nbsp;渐民久矣。虽户说以眇论，终不能化。故善者因之，其次利道之，其次教诲之，<br /><br />&nbsp;&nbsp;&nbsp;&nbsp;其次整齐之，最下者与之争。<br /><br />&nbsp;&nbsp;&nbsp;&nbsp;夫山西饶材、竹、Y、r、旄、玉石，山东多鱼、盐、漆、丝、声色，江<br /><br />&nbsp;&nbsp;&nbsp;&nbsp;南出楠、梓、姜、桂、金、锡、连、丹、沙、犀、x瑁、珠玑、齿、革，龙门、<br /><br />&nbsp;&nbsp;&nbsp;&nbsp;碣石北多马、牛、羊、旃、裘、筋、角，铜、铁则千里往往山出棋置。此其大较<br /><br />&nbsp;&nbsp;&nbsp;&nbsp;也，皆中国人民所喜好，谣俗被服饮食奉生送死之具也。故待农而食之，虞而出<br /><br />&nbsp;&nbsp;&nbsp;&nbsp;之，工而成之，商而通之。此宁有政教发徵期会哉？人各任其能，竭其力，以得<br /><br />&nbsp;&nbsp;&nbsp;&nbsp;所欲。故物贱之徵贵，贵之徵贱，各劝其业，乐其事，若水之趋下，日夜无休时，<br /><br />&nbsp;&nbsp;&nbsp;&nbsp;不召而自来，不求而民出之。岂非道之所符而自然之验邪？<br /><br />&nbsp;&nbsp;&nbsp;&nbsp;《周书》曰：“农不出则乏其食，工不出则乏其事，商不出则三宝绝，虞不<br /><br />&nbsp;&nbsp;&nbsp;&nbsp;出则财匮少。”财匮少而山泽不辟矣。此四者，民所衣食之原也。原大则饶，原<br /><br />&nbsp;&nbsp;&nbsp;&nbsp;小则鲜。上则富国，下则富家：贫富之道，莫之夺予，而巧者有馀，拙者不足。<br /><br />&nbsp;&nbsp;&nbsp;&nbsp;故太公望封於营丘，地泻卤，人民寡。於是太公劝其女功，极技巧，通鱼盐，则<br /><br />&nbsp;&nbsp;&nbsp;&nbsp;人物归之，H至而辐凑。故齐冠带衣履天下，海岱之间敛袂而往朝焉。其后齐<br /><br />&nbsp;&nbsp;&nbsp;&nbsp;中衰，管子修之，设轻重九府，则桓公以霸，九合诸侯，一匡天下；而管氏亦有<br /><br />&nbsp;&nbsp;&nbsp;&nbsp;三归，位在陪臣，富於列国之君。是以齐富强至於威宣也。<br /><br />&nbsp;&nbsp;&nbsp;&nbsp;故曰：“仓廪实而佑礼节，衣食足而佑荣辱。”礼生於有而废於无。故君子<br /><br />&nbsp;&nbsp;&nbsp;&nbsp;富，好行其德；小人富，以适其力。渊深而鱼生之，山深而兽往之，人富而仁义<br /><br />&nbsp;&nbsp;&nbsp;&nbsp;附焉。富者得势益彰，失势则客无所之，以而不乐。谚曰：“千金之子，不死於<br /><br />&nbsp;&nbsp;&nbsp;&nbsp;市。”此非空言也。故曰：“天下熙熙，皆为利来；天下壤壤，皆为利往。”夫<br /><br />&nbsp;&nbsp;&nbsp;&nbsp;千乘之王主，万家之侯，百室之君，尚犹患贫，而况匹夫编户之民乎！<br /><br />&nbsp;&nbsp;&nbsp;&nbsp;【太史公自序】（《史记》）<br /><br />&nbsp;&nbsp;&nbsp;&nbsp;太史公曰：“先人有言：‘自周公卒五百岁而有孔子，孔子卒后至於今五百<br /><br />&nbsp;&nbsp;&nbsp;&nbsp;岁，有能绍明世，正《易传》，继《春秋》，本《诗》、《书》、《礼》、《乐》<br /><br />&nbsp;&nbsp;&nbsp;&nbsp;之际。’意在斯乎！意在斯乎！小子何敢让焉！”<br /><br />&nbsp;&nbsp;&nbsp;&nbsp;上大夫壶遂曰：“昔孔子何为而作《春秋》哉？”太史公曰：“余闻董生曰：<br /><br />&nbsp;&nbsp;&nbsp;&nbsp;‘周道衰废，孔子为鲁司寇，诸侯害之，大夫壅之，孔子知言之不用，道之不行<br /><br />&nbsp;&nbsp;&nbsp;&nbsp;也。是非二百四十二年之中，以为天下仪表。贬天子，退诸侯，讨大夫，以达王<br /><br />&nbsp;&nbsp;&nbsp;&nbsp;事而已矣。’子曰：‘我欲载之空言，不如见之於行事之深切著明也。’夫《春<br /><br />&nbsp;&nbsp;&nbsp;&nbsp;秋》，上明三王之道，下辨人事之纪，别嫌疑，明是非，定犹豫，善善恶恶，贤<br /><br />&nbsp;&nbsp;&nbsp;&nbsp;贤贱不肖，存亡国，继绝世，补敝起废，王道之大者也。《易》著天地、阴阳、<br /><br />&nbsp;&nbsp;&nbsp;&nbsp;四时、五行，故长於变；《礼》经纪人伦，故长於行；《书》记先王之事，故长<br /><br />&nbsp;&nbsp;&nbsp;&nbsp;於政；《诗》记山川、G谷、禽兽、草木、牝牡、雌雄，故长於风；《乐》乐所<br /><br />&nbsp;&nbsp;&nbsp;&nbsp;以立，故长於和；《春秋》辩是非，故长於治人。是故《礼》以节人，《乐》以<br /><br />&nbsp;&nbsp;&nbsp;&nbsp;发和，《书》以道事，《诗》以达意，《易》以道化，《春秋》以道义。拨乱世，<br /><br />&nbsp;&nbsp;&nbsp;&nbsp;反之正，莫近於《春秋》。《春秋》文成数万，其指数千，万物之散聚皆在《春<br /><br />&nbsp;&nbsp;&nbsp;&nbsp;秋》。《春秋》之中，弑君三十六，亡国五十二，诸侯奔走不得保其社稷者，不<br /><br />&nbsp;&nbsp;&nbsp;&nbsp;可胜数。察其所以，皆失其本已。故《易》曰‘失之豪厘，差以千里’。故曰<br /><br />&nbsp;&nbsp;&nbsp;&nbsp;‘臣弑君，子弑父，非一旦一夕之故也，其渐久矣’。故有国者不可以不知《春<br /><br />&nbsp;&nbsp;&nbsp;&nbsp;秋》，前有谗而弗见，后有贼而不知。为人臣者不可以不知《春秋》，守经事而<br /><br />&nbsp;&nbsp;&nbsp;&nbsp;不知其宜，遭变事而不知其权。为人君父而不通於《春秋》之义者，必蒙首恶之<br /><br />&nbsp;&nbsp;&nbsp;&nbsp;名。为人臣子而不通於《春秋》之义者，必陷篡弑之诛，死罪之名。其实皆以为<br /><br />&nbsp;&nbsp;&nbsp;&nbsp;善，为之不知其义，被之空言而不敢辞。夫不通礼义之旨，至於君不君，臣不臣，<br /><br />&nbsp;&nbsp;&nbsp;&nbsp;父不父，子不子。君不君则犯，臣不臣则诛，父不父则无道，子不子则不孝。此<br /><br />&nbsp;&nbsp;&nbsp;&nbsp;四行者，天下之大过也。以天下之大过予之，则受而弗敢辞。故《春秋》者，礼<br /><br />&nbsp;&nbsp;&nbsp;&nbsp;义之大宗也。夫礼禁未然之前，法施已然之后；法之所为用者易见，而礼之所为<br /><br />&nbsp;&nbsp;&nbsp;&nbsp;禁者难知。”<br /><br />&nbsp;&nbsp;&nbsp;&nbsp;壶遂曰：“孔子之时，上无明君，下不得任用，故作《春秋》，垂空文以断<br /><br />&nbsp;&nbsp;&nbsp;&nbsp;礼义，当一王之法。今夫子上遇明天子，下得守职，万事既具，咸各序其宜，夫<br /><br />&nbsp;&nbsp;&nbsp;&nbsp;子所论，欲以何明？”太史公曰：“唯唯，否否，不然。余闻之先人曰：‘伏羲<br /><br />&nbsp;&nbsp;&nbsp;&nbsp;至纯厚，作《易》八卦；尧、舜之盛，《尚书》载之，礼乐作焉；汤、武之隆，<br /><br />&nbsp;&nbsp;&nbsp;&nbsp;诗人歌之。《春秋》采善贬恶，推三代之德，J周室，非独刺讥而已也。’汉兴<br /><br />&nbsp;&nbsp;&nbsp;&nbsp;以来，至明天子，获符瑞，建封禅，改正朔，易服色，受命於穆清，泽流罔极。<br /><br />&nbsp;&nbsp;&nbsp;&nbsp;海外殊俗，重译款塞，请来献见者，不可胜道。臣下百官力诵圣德，犹不能宣尽<br /><br />&nbsp;&nbsp;&nbsp;&nbsp;其意。且士贤能而不用，有国者之耻；主上明圣而德不布闻，有司之过也。且余<br /><br />&nbsp;&nbsp;&nbsp;&nbsp;尝掌其官，废明圣盛德不载，灭功臣、世家、贤大夫之业不述，堕先人所言，罪<br /><br />&nbsp;&nbsp;&nbsp;&nbsp;莫大焉！余所谓述故事，整齐其世传，非所谓作也，而君比之於《春秋》，谬矣。”<br /><br />&nbsp;&nbsp;&nbsp;&nbsp;於是论次其文。七年而太史公遭李陵之祸，幽於缧绁，乃喟然而叹曰：“是<br /><br />&nbsp;&nbsp;&nbsp;&nbsp;余之罪也夫！是余之罪也夫！身毁不用矣。”退而深惟曰：“夫《诗》、《书》<br /><br />&nbsp;&nbsp;&nbsp;&nbsp;隐约者，欲遂其志之思也。昔西伯拘h里，演《周易》；孔子厄陈、蔡，作《春<br /><br />&nbsp;&nbsp;&nbsp;&nbsp;秋》；屈原放逐，著《离骚》；左丘失明，厥有《国语》；孙子膑脚，而论兵法；<br /><br />&nbsp;&nbsp;&nbsp;&nbsp;不韦迁蜀，世传《吕览》；韩非囚秦，《说难》、《孤愤》；《诗》三百篇，大<br /><br />&nbsp;&nbsp;&nbsp;&nbsp;抵贤圣发愤之所为作也。此人皆意有所郁结，不得通其道也，故述往事，思来者。”<br /><br />&nbsp;&nbsp;&nbsp;&nbsp;於是卒述陶唐以来，至于麟止，自黄帝始。<br /><br />&nbsp;&nbsp;&nbsp;&nbsp;【报任少卿书】（司马迁）<br /><br />&nbsp;&nbsp;&nbsp;&nbsp;太史公牛马走司马迁再拜言，少卿足下：曩者辱赐书，教以慎於接物，推贤<br /><br />&nbsp;&nbsp;&nbsp;&nbsp;进士气为务。意气勤勤恳恳，若望仆不相师，而用流俗人之言。仆非敢如是也！<br /><br />&nbsp;&nbsp;&nbsp;&nbsp;仆虽罢驽，亦尝侧闻长者遗风矣。顾自以为身残处秽，动而见尤，欲益反损，是<br /><br />&nbsp;&nbsp;&nbsp;&nbsp;以独抑郁而谁与语。谚曰：“谁为为之？孰令听之？”盖锺子期死，伯牙终身不<br /><br />&nbsp;&nbsp;&nbsp;&nbsp;复鼓琴。何则？士为知己者用，女为说己者容。若仆大质已亏缺矣，虽才怀随和，<br /><br />&nbsp;&nbsp;&nbsp;&nbsp;行若由夷，终不可以为荣，适足以见笑而自点耳。书辞宜答，会东从上来，又迫<br /><br />&nbsp;&nbsp;&nbsp;&nbsp;贱事，相见日浅，卒卒无须臾之间，得竭志意。今少卿抱不测之罪，涉旬月，迫<br /><br />&nbsp;&nbsp;&nbsp;&nbsp;季冬，仆又薄从上雍，恐卒然不可为讳，是仆终已不得舒愤懑以晓左右，则长逝<br /><br />&nbsp;&nbsp;&nbsp;&nbsp;者魂魄，私恨无穷。请略陈固陋。阙然久不报，幸勿为过！<br /><br />&nbsp;&nbsp;&nbsp;&nbsp;仆闻之：修身者，智之符也；爱施者，仁之端也；取予者，义之表也；耻辱<br /><br />&nbsp;&nbsp;&nbsp;&nbsp;者，勇之决也；立名者，行之极也，士有此五者，然后可以托於世，列於君子之<br /><br />&nbsp;&nbsp;&nbsp;&nbsp;林矣。故祸莫於欲利，悲莫痛於伤心，行莫丑於辱先，诟莫大於宫刑。刑馀之<br /><br />&nbsp;&nbsp;&nbsp;&nbsp;人，无所比数，非一世也，所从来远矣。昔卫灵公与雍渠同载，孔子适陈；商鞅<br /><br />&nbsp;&nbsp;&nbsp;&nbsp;因景监见，赵良寒心；同子参乘，袁丝变色：自古而耻之。夫中材之人，事有关<br /><br />&nbsp;&nbsp;&nbsp;&nbsp;於宦竖，莫不伤气，而况於慷慨之士乎？如今朝庭虽乏人，奈何令刀锯之馀荐天<br /><br />&nbsp;&nbsp;&nbsp;&nbsp;下豪俊哉！仆赖先人绪业，得待罪辇毂下，二十馀年矣。所以自惟，上之不能纳<br /><br />&nbsp;&nbsp;&nbsp;&nbsp;忠效信，有奇策材力之誉，自结明主；次之又不能拾遗补阙，招贤进能，显岩穴<br /><br />&nbsp;&nbsp;&nbsp;&nbsp;之士；外之，不能备行伍，攻城野战，有斩将搴旗之功；下之不能积日累劳，取<br /><br />&nbsp;&nbsp;&nbsp;&nbsp;尊官厚禄，以为宗族交游光宠。四者无一遂，苟合取容，无所短长之效，可见於<br /><br />&nbsp;&nbsp;&nbsp;&nbsp;此矣。向者仆亦尝厕下大夫之列，陪奉外廷末议，不以此时引纲维，尽思虑，今<br /><br />&nbsp;&nbsp;&nbsp;&nbsp;已亏形为扫除之隶，在`茸之中，乃欲卯首伸眉，论列是非，不亦轻朝廷，羞当<br /><br />&nbsp;&nbsp;&nbsp;&nbsp;世之士邪？嗟乎！嗟乎！如仆尚何言哉！尚何言哉！<br /><br />&nbsp;&nbsp;&nbsp;&nbsp;且事本末未易明也。仆少负不羁之材，长无乡曲之誉。主上幸以先人之故，<br /><br />&nbsp;&nbsp;&nbsp;&nbsp;使得奉薄伎，出入周卫之中。仆以为戴盆何以望天，故绝宾客之知，忘室灰之业，<br /><br />&nbsp;&nbsp;&nbsp;&nbsp;日夜竭其不肖之材力，务一心营职，以求亲媚於主上。而事乃有大谬不然者！<br /><br />&nbsp;&nbsp;&nbsp;&nbsp;夫仆与李陵，俱居门下，素非能相善也。趋舍异路，未尝衔杯酒，接殷勤之<br /><br />&nbsp;&nbsp;&nbsp;&nbsp;馀欢。然仆观其为人，自守奇士，事亲孝，与士信，临财廉，取与义，分别有让，<br /><br />&nbsp;&nbsp;&nbsp;&nbsp;恭俭下人，常思奋不顾身，以殉国家之急。其素所蓄积也，仆以为有国士之风。<br /><br />&nbsp;&nbsp;&nbsp;&nbsp;夫人臣出万死不顾一生之计，赴公家之难，斯已奇矣。今举事一不当，而全躯保<br /><br />&nbsp;&nbsp;&nbsp;&nbsp;妻子之臣，随而媒孽其短，仆诚私心痛之。且李陵提步卒不满五千，深践戎马之<br /><br />&nbsp;&nbsp;&nbsp;&nbsp;地，足历王庭，垂饵虎口，横挑强胡，仰亿万之师，与单于连战十有馀日，所杀<br /><br />&nbsp;&nbsp;&nbsp;&nbsp;过当，虏救死扶伤不给。旃裘之君长咸震怖，乃悉徵其左右贤王，举引弓之人，<br /><br />&nbsp;&nbsp;&nbsp;&nbsp;一国共攻而围之。转斗千里，矢尽道穷，救兵不至，士卒死伤如积。然陵一呼劳<br /><br />&nbsp;&nbsp;&nbsp;&nbsp;军，士无不起，躬自流涕，沫血饮泣，更张空，冒白刃，北向争死敌者。陵未<br /><br />&nbsp;&nbsp;&nbsp;&nbsp;没时，使有来报，汉公卿王侯皆奉觞上寿。后数日，陵败书闻，主上为之食不甘<br /><br />&nbsp;&nbsp;&nbsp;&nbsp;味，听朝不怡，大臣忧惧，不知所出。仆窃不自料其卑贱，见主上惨怆怛悼，诚<br /><br />&nbsp;&nbsp;&nbsp;&nbsp;欲效其款款之愚，以为李陵素与士大夫绝甘分少，能得人之死力，虽古之名将，<br /><br />&nbsp;&nbsp;&nbsp;&nbsp;不能过也。身虽陷败，彼观其意，且欲得其当而报于汉。事已无可奈何，其所摧<br /><br />&nbsp;&nbsp;&nbsp;&nbsp;败，功亦足以暴於天下矣。仆怀欲陈之，而未有路，适会召问，即以此指，推言<br /><br />&nbsp;&nbsp;&nbsp;&nbsp;陵之功，欲以广主上之意，塞睚眦之辞。未能尽明，明主不晓，以为仆沮贰师，<br /><br />&nbsp;&nbsp;&nbsp;&nbsp;而为李陵游说遂下於理，拳拳之忠，终不能自列，因为诬上，卒从吏议。家贫，<br /><br />&nbsp;&nbsp;&nbsp;&nbsp;财赂不足以自赎；交游莫救视；左右亲近不为一言。身非木石，独与法吏为伍，<br /><br />&nbsp;&nbsp;&nbsp;&nbsp;深幽囹圄之中，谁可告诉者！此真少卿所亲见，仆行事岂不然乎？李陵既生降，<br /><br />&nbsp;&nbsp;&nbsp;&nbsp;颓其家声，而仆又佴之蚕室，重为天下观笑。悲夫！悲夫！事未易一二为俗人言<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;仆之先非有剖符丹书之功，文、史、星、历，近乎卜祝之间，固主上所戏弄，<br /><br />&nbsp;&nbsp;&nbsp;&nbsp;倡优所畜，流俗之所轻也。假令仆伏法受诛，若九牛亡一毛，与蝼蚁何以异？而<br /><br />&nbsp;&nbsp;&nbsp;&nbsp;世俗又不与能死节者次比，特以为智穷罪极，不能自免，卒就死耳。何也？素所<br /><br />&nbsp;&nbsp;&nbsp;&nbsp;自树立使然也。人固有一死，死或重於泰山，或轻於鸿毛，用之所趣异也。太上<br /><br />&nbsp;&nbsp;&nbsp;&nbsp;不辱先，其次不辱身，其次不辱理色，其次不辱辞令；其次诎体受辱，其次易服<br /><br />&nbsp;&nbsp;&nbsp;&nbsp;受辱，其次关木索、被楚受辱，其次剔毛发、婴金铁受辱，其次毁肌肤、断肢<br /><br />&nbsp;&nbsp;&nbsp;&nbsp;体受辱，最下腐刑极矣！传曰：“刑不上大夫。”此言士节不可不勉励也，猛虎<br /><br />&nbsp;&nbsp;&nbsp;&nbsp;在深山，百兽震恐，及在槛之中，摇尾而求食，积威约之渐也。故士有画地为<br /><br />&nbsp;&nbsp;&nbsp;&nbsp;牢，势不可入，削木为吏，议不可对；定计於鲜也。今交手足，受木索，暴肌肤，<br /><br />&nbsp;&nbsp;&nbsp;&nbsp;受榜垂，幽於圜墙之中。当此之时，见狱吏则头抢地，视徒隶则心惕息，何者？<br /><br />&nbsp;&nbsp;&nbsp;&nbsp;积威约之势也。及以至是，言不辱者，所谓强颜耳，曷足贵乎？且西伯，伯也，<br /><br />&nbsp;&nbsp;&nbsp;&nbsp;拘於h里；李斯，相也，具於五刑；淮阴，王也，受械於陈；彭越、张敖，南面<br /><br />&nbsp;&nbsp;&nbsp;&nbsp;称孤，系狱抵罪；绛侯诛诸吕，权倾五伯，囚於请室；魏其，大将也，衣赭衣关<br /><br />&nbsp;&nbsp;&nbsp;&nbsp;三木；季布为朱家钳奴；灌夫受辱于居室。此人皆身至王侯将相，声闻邻国，及<br /><br />&nbsp;&nbsp;&nbsp;&nbsp;罪至罔，不能引决自载，在尘埃之中。古今一体，安在其不辱也？由此言之，勇<br /><br />&nbsp;&nbsp;&nbsp;&nbsp;怯，势也；强弱，形也。审矣，曷足怪乎？夫人不能早自裁绳墨之外，以稍陵迟，<br /><br />&nbsp;&nbsp;&nbsp;&nbsp;至於鞭之间，乃欲引节，斯不亦远乎！古人所以重施刑於大夫者，殆为此也。<br /><br />&nbsp;&nbsp;&nbsp;&nbsp;夫人情莫不贪生恶死，念父母，顾妻子。至激於义理者不然，乃有所不得已也。<br /><br />&nbsp;&nbsp;&nbsp;&nbsp;今仆不幸，早失父母，无兄弟之亲，独身孤立，少卿视仆於妻子何如哉？且勇者<br /><br />&nbsp;&nbsp;&nbsp;&nbsp;不必死节，怯夫慕义，何处不勉焉？仆虽怯懦欲苟活，亦颇识去就之分矣，何至<br /><br />&nbsp;&nbsp;&nbsp;&nbsp;自沉溺缧绁之辱哉！且夫臧获婢妾，犹能引决，况仆之不得已乎？所以隐忍苟活，<br /><br />&nbsp;&nbsp;&nbsp;&nbsp;幽于粪土之中而不辞者，恨私心有所不尽，鄙陋没世，而文采不表於后世也。<br /><br />&nbsp;&nbsp;&nbsp;&nbsp;古者富贵而名磨灭，不可胜记，唯倜傥非常之人称焉。盖文王拘而演《周易》；<br /><br />&nbsp;&nbsp;&nbsp;&nbsp;仲尼厄而作《春秋》；屈原放逐，乃赋《离骚》；左丘失明，厥有《国语》；孙<br /><br />&nbsp;&nbsp;&nbsp;&nbsp;子膑脚，兵法修列；不韦迁蜀，世传《吕览》；韩非囚秦，《说难》、《孤愤》；<br /><br />&nbsp;&nbsp;&nbsp;&nbsp;《诗》三百篇，大抵贤圣发愤之所为作也。此人皆意有所郁结，不得通其道，故<br /><br />&nbsp;&nbsp;&nbsp;&nbsp;述往事，思来者。及如左丘明无目，孙子断足，终不可用，退而论书策，以舒其<br /><br />&nbsp;&nbsp;&nbsp;&nbsp;愤，思垂空文以自见。仆窃不逊，近自托於无能之辞，网罗天下放失旧闻，略考<br /><br />&nbsp;&nbsp;&nbsp;&nbsp;其事，综其终始，稽其成败兴坏之纪，上计轩辕，下至于兹，为十表，本纪十二、<br /><br />&nbsp;&nbsp;&nbsp;&nbsp;书八章、世家三十、列传七十，凡百三十篇。亦欲以究天人之际，通古今之变，<br /><br />&nbsp;&nbsp;&nbsp;&nbsp;成一家之言。草创未就，会遭此祸。惜其不成，是以就极刑而无愠色。仆诚已著<br /><br />&nbsp;&nbsp;&nbsp;&nbsp;此书，藏之名山，传之其人，通邑大都，则仆偿前辱之责，虽万被戮，岂有悔哉！<br /><br />&nbsp;&nbsp;&nbsp;&nbsp;然此可为智者道，难为俗人言也。<br /><br />&nbsp;&nbsp;&nbsp;&nbsp;且负下未易居，下流多谤议。仆以口语遇遭此祸，重为乡党所戮笑，以污辱<br /><br />&nbsp;&nbsp;&nbsp;&nbsp;先人，亦何面目复上父母之丘墓乎？虽累百世，垢弥甚耳！是以肠一日而九回，<br /><br />&nbsp;&nbsp;&nbsp;&nbsp;居则忽忽若有所亡，出则不知其所往。每念斯耻，汗未尝不发背沾衣也！身直为<br /><br />&nbsp;&nbsp;&nbsp;&nbsp;闺x之臣，宁得自引深藏岩穴邪？故且从俗浮沉，与时俯仰，以通其狂惑。今少<br /><br />&nbsp;&nbsp;&nbsp;&nbsp;卿乃教之以推贤进士，无乃与仆私心刺谬乎？今虽欲自琢，曼辞以自饰，无益，<br /><br />&nbsp;&nbsp;&nbsp;&nbsp;於俗不信，适足取辱耳。要之，死日然后是非乃定。书不能悉意，略陈固陋。谨<br /><br />&nbsp;&nbsp;&nbsp;&nbsp;再拜。</div>
            <div class="link">
                <a id="err-report" href="javascript:void(0)" onClick="report('古文观止出错啦!');">
                    错误举报</a><a id="add-bookcase" href="javascript:void(0)" onClick="addbookcase(22626,1657648);">加入书签</a><a
                        href="1657647.html">上一页</a>&larr;<a href="index.html">返回列表</a>&rarr;<a
                            href="1657649.html">下一页</a><a id="book-vote" href="javascript:void(0)" onClick="vote(22626);">投推荐票</a><a
                                id="err-report" href="javascript:void(0)" onClick="report('古文观止更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657647.html"; var next_page = "1657649.html"; var index_page = "index.html"; var sortid = "9"; var article_id = "22626"; var chapter_id = "1657648"; var articlename = "古文观止"; var chaptername = " 卷五 秦文"; var author = "吴楚材、吴调侯"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>