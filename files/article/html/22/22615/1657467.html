<!DOCTYPE html>
<html>
<head>
<meta charset="gbk" />
<title>颜氏家训- 归心第十六-在线阅读-哈西文学网</title>
<meta name="keywords" content="颜之推，颜氏家训， 归心第十六全文， 归心第十六在线阅读 哈西文学网" />
<meta name="description" content="哈西文学网提供颜之推的颜氏家训  归心第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22615/1657467.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22615/1657467.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 颜氏家训</div>
		<div class="fr"><a id="add-bookcase" href="javascript:void(0)" onClick="addbookcase(22615,0);">加入书架</a>|<a id="book-vote" href="javascript:void(0)" onClick="vote(22615);">投推荐票</a>|<a id="err-report" href="javascript:void(0)" onClick="report('颜氏家训出错啦!');">错误举报</a>|<a href="https://www.haxi88.com/files/article/info/22/22615.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 归心第十六</h1>
            <div class="link xb">
                <a href="1657466.html">上一页</a>&larr;<a href="index.html">返回列表</a>&rarr;<a
                    href="1657468.html">下一页</a></div>			
            <div id="BookText">&nbsp;&nbsp;&nbsp;&nbsp;三世之事，信而有征，家世归心，勿轻慢也。其问妙旨，具诸经论，不复于<br /><br />&nbsp;&nbsp;&nbsp;&nbsp;此，少能赞述；但惧汝曹犹未牢固，略重劝诱尔。<br /><br />&nbsp;&nbsp;&nbsp;&nbsp;原夫四尘五荫，剖析形有；六舟三驾，运载群生：万行归空，千门入善，辩<br /><br />&nbsp;&nbsp;&nbsp;&nbsp;才智惠，岂徒《七经》、百氏之博哉？明非尧、舜、周、孔所及也。内外两教，<br /><br />&nbsp;&nbsp;&nbsp;&nbsp;本为一体，渐积为异，深浅不同。内典初门，设五种禁；外典仁义礼智信，皆与<br /><br />&nbsp;&nbsp;&nbsp;&nbsp;之符。仁者，不杀之禁也；义者，不盗之禁也；礼者，不邪之禁也；智者，不酒<br /><br />&nbsp;&nbsp;&nbsp;&nbsp;之禁也；信者，不妄之禁也。至如畋狩军旅，燕享刑罚，因民之性，不可卒除，<br /><br />&nbsp;&nbsp;&nbsp;&nbsp;就为之节，使不淫滥尔。归周、孔而背释宗，何其迷也！<br /><br />&nbsp;&nbsp;&nbsp;&nbsp;俗之谤者，大抵有五：其一，以世界外事及神化无方为迂诞也；其二，以吉<br /><br />&nbsp;&nbsp;&nbsp;&nbsp;凶祸福或未报应为欺诳也；其三，以僧尼行业多不精纯为奸慝也；其四，以糜费<br /><br />&nbsp;&nbsp;&nbsp;&nbsp;金宝减耗课役为损国也；其五，以纵有因缘如报善恶，安能辛苦今日之甲，利益<br /><br />&nbsp;&nbsp;&nbsp;&nbsp;后世之乙乎？为异人也。今并释之于下云。<br /><br />&nbsp;&nbsp;&nbsp;&nbsp;释一曰：夫遥大之物，宁可度量？今人所知，莫若天地。天为积气，地为积<br /><br />&nbsp;&nbsp;&nbsp;&nbsp;块，日为阳精，月为阴精，星为万物之精，儒家所安也。星有坠落，乃为石矣；<br /><br />&nbsp;&nbsp;&nbsp;&nbsp;精若是石，不得有光，性又质重，何所系属？一星之径，大者百里，一宿首尾，<br /><br />&nbsp;&nbsp;&nbsp;&nbsp;相去数万；百里之物，数万相连，阔狭从斜，常不盈缩。又星与日月，形色同尔，<br /><br />&nbsp;&nbsp;&nbsp;&nbsp;但以大小为其等差；然而日月又当石也？石既牢密，乌兔焉容？石在气中，岂能<br /><br />&nbsp;&nbsp;&nbsp;&nbsp;独运？日月星辰，若皆是气，气体轻浮，当与天合，往来环转，不得错违，其间<br /><br />&nbsp;&nbsp;&nbsp;&nbsp;迟疾，理宜一等；何故日月五星二十八宿，各有度数，移动不均？宁当气坠，忽<br /><br />&nbsp;&nbsp;&nbsp;&nbsp;变为石？地既滓浊，法应沈厚，凿土得泉，乃浮水上；积水之下，复有何物？江<br /><br />&nbsp;&nbsp;&nbsp;&nbsp;河百谷，从何处生？东流到海，何为不溢？归塘尾闾，渫何所到？沃焦之石，何<br /><br />&nbsp;&nbsp;&nbsp;&nbsp;气所然？潮汐去还，谁所节度？天汉悬指，那不散落？水性就下，何故上腾？天<br /><br />&nbsp;&nbsp;&nbsp;&nbsp;地初开，便有星宿；九州未划，列国未分，翦疆区野，若为躔次？封建已来，谁<br /><br />&nbsp;&nbsp;&nbsp;&nbsp;所制割？国有增减，星无进退，灾祥祸福，就中不差。乾象之大，列星之夥，何<br /><br />&nbsp;&nbsp;&nbsp;&nbsp;为分野，止系中国？昴为旄头，匈奴之次；西胡、东越，周彡题、交n，独弃之<br /><br />&nbsp;&nbsp;&nbsp;&nbsp;乎？以此而求，迄无了者，岂得以人事寻常，抑必宇宙外也？<br /><br />&nbsp;&nbsp;&nbsp;&nbsp;凡人之信，唯耳与目；耳目之外，咸致疑焉。儒家说天，自有数义：或浑或<br /><br />&nbsp;&nbsp;&nbsp;&nbsp;盖，乍宣乍安。斗极所周，管维所属，若所亲见，不容不同；若所测量，宁足依<br /><br />&nbsp;&nbsp;&nbsp;&nbsp;据？何故信凡人之臆说，迷大圣之妙旨，而欲必无恒沙世界、微尘数劫也？而邹<br /><br />&nbsp;&nbsp;&nbsp;&nbsp;衍亦有九州之谈。山中人不信有鱼大如木，海上人不信有木大如鱼；汉武不信弦<br /><br />&nbsp;&nbsp;&nbsp;&nbsp;胶，魏文不信火布；胡人见锦，不信有虫食树吐丝所成；昔在江南，不信有千人<br /><br />&nbsp;&nbsp;&nbsp;&nbsp;毡帐，及来河北，不信有二万斛船：皆实验也。<br /><br />&nbsp;&nbsp;&nbsp;&nbsp;世有祝师及诸幻术，犹能履火蹈刃，种瓜移井，倏忽之间，十变五化。人力<br /><br />&nbsp;&nbsp;&nbsp;&nbsp;所为，尚能如此；何况神通感应，不可思量，千里宝幢，百由旬座，化成净土，<br /><br />&nbsp;&nbsp;&nbsp;&nbsp;踊出妙塔乎？<br /><br />&nbsp;&nbsp;&nbsp;&nbsp;释二曰：夫信谤之征，有如影响；耳闻目见，其事已多，或乃精诚不深，业<br /><br />&nbsp;&nbsp;&nbsp;&nbsp;缘未感，时傥差阑，终当获报耳。善恶之行，祸福所归。九流百氏，皆同此论，<br /><br />&nbsp;&nbsp;&nbsp;&nbsp;岂独释典为虚妄乎？项橐、颜回之短折，伯夷、原宪之冻馁，盗跖、庄F之福<br /><br />&nbsp;&nbsp;&nbsp;&nbsp;寿，齐景、桓s之富强，若引之先业，冀以后生，更为通耳。如以行善而偶钟祸<br /><br />&nbsp;&nbsp;&nbsp;&nbsp;报，为恶而傥值福徵，便生怨尤，即为欺诡；则亦尧、舜之云虚，周、孔之不实<br /><br />&nbsp;&nbsp;&nbsp;&nbsp;也，又欲安所依信而立身乎？<br /><br />&nbsp;&nbsp;&nbsp;&nbsp;释三曰：开辟已来，不善人多而善人少，何由悉责其精e乎？见有名僧高行，<br /><br />&nbsp;&nbsp;&nbsp;&nbsp;弃而不说；若睹凡僧流俗，便生非毁。且学者之不勤，岂教者之为过？俗僧之学<br /><br />&nbsp;&nbsp;&nbsp;&nbsp;经律，何异士人之学《诗》、《礼》？以《诗》、《礼》之教，格朝廷之人，略<br /><br />&nbsp;&nbsp;&nbsp;&nbsp;无全行者；以经律之禁，格出家之辈，而独责无犯哉？且阙行之臣，犹求禄位；<br /><br />&nbsp;&nbsp;&nbsp;&nbsp;毁禁之侣，何惭供养乎？其于戒行，自当有犯。一披法服，已堕僧数，岁中所计，<br /><br />&nbsp;&nbsp;&nbsp;&nbsp;斋讲诵诗，比诸白衣，犹不啻山海也。<br /><br />&nbsp;&nbsp;&nbsp;&nbsp;释四曰：内教多途，出家自是其一法耳。若能诚孝在心，仁惠为本，须达、<br /><br />&nbsp;&nbsp;&nbsp;&nbsp;流水，不必剃落须发；岂令罄井田而起塔庙，穷编户以为僧尼也？皆由为政不能<br /><br />&nbsp;&nbsp;&nbsp;&nbsp;节之，遂使非法之寺，妨民稼穑，无业之僧，空国赋算，非大觉之本旨也。抑又<br /><br />&nbsp;&nbsp;&nbsp;&nbsp;论之：求道者，身计也；惜费者，国谋也。身计国谋，不可两遂。诚臣徇主而弃<br /><br />&nbsp;&nbsp;&nbsp;&nbsp;亲，孝子安家而忘国，各有行也。儒有不屈王侯高尚其事，隐有让王辞相避世山<br /><br />&nbsp;&nbsp;&nbsp;&nbsp;林；安可计其赋役，以为罪人？若能偕化黔首，悉入道场，如妙乐之世，禳<br /><br />&nbsp;&nbsp;&nbsp;&nbsp;之国，则有自然稻米，无尽宝藏，安求田蚕之利乎？<br /><br />&nbsp;&nbsp;&nbsp;&nbsp;释五曰：形体虽死，精神犹存。人生在世，望于后身似不相属；及其殁后，<br /><br />&nbsp;&nbsp;&nbsp;&nbsp;则与前身似犹老少朝夕耳。世有魂神，示现梦想，或降童妾，或感妻孥，求索饮<br /><br />&nbsp;&nbsp;&nbsp;&nbsp;食，征须福v，亦为不少矣。今人贫贱疾苦，莫不怨尤前世不修功业；以此而<br /><br />&nbsp;&nbsp;&nbsp;&nbsp;论，安可不为之作地乎？夫有子孙，自是天地间一苍生耳，何预身事？而乃爱护，<br /><br />&nbsp;&nbsp;&nbsp;&nbsp;遗其基址，况于己之神爽，顿欲弃之哉？凡夫蒙蔽，不见未来，故言彼生与今非<br /><br />&nbsp;&nbsp;&nbsp;&nbsp;一体耳；若有天眼，鉴其念念随灭，生生不断，岂可不怖畏邪？又君子处世，贵<br /><br />&nbsp;&nbsp;&nbsp;&nbsp;能克己复礼，济时益物。治家者欲一家之庆，治国者欲一国之良，仆妾臣民，与<br /><br />&nbsp;&nbsp;&nbsp;&nbsp;身竟何亲也，而为勤苦修德乎？亦是尧、舜、周、孔虚失愉乐耳。一人修道，济<br /><br />&nbsp;&nbsp;&nbsp;&nbsp;度几许苍生？免脱几身罪累？幸熟思之！汝曹若观俗计，树立门户，不弃妻子，<br /><br />&nbsp;&nbsp;&nbsp;&nbsp;未能出家；但当兼修戒行，留心诵读，以为来世津梁。人生难得，无虚过也。<br /><br />&nbsp;&nbsp;&nbsp;&nbsp;儒家君子，尚离庖厨，见其生不忍其死，闻其声不食其肉。高柴、折像，未<br /><br />&nbsp;&nbsp;&nbsp;&nbsp;知内教，皆能不杀，此乃仁者自然用心。含生之徒，莫不爱命；去杀之事，必勉<br /><br />&nbsp;&nbsp;&nbsp;&nbsp;行之。好杀之人，临死报验，子孙殃祸，其数甚多，不能悉录耳，且示数条于末。<br /><br />&nbsp;&nbsp;&nbsp;&nbsp;梁世有人，常以鸡卵白和沐，云使发光，每沐辄二三十枚。临死，发中但闻<br /><br />&nbsp;&nbsp;&nbsp;&nbsp;啾啾数千鸡雏声。<br /><br />&nbsp;&nbsp;&nbsp;&nbsp;江陵刘氏，以卖鳝为业。后生一儿头是鳝，自颈以下，方为人耳。<br /><br />&nbsp;&nbsp;&nbsp;&nbsp;王克为永嘉郡守，有人饷羊，集宾欲宴。而羊绳解，来投一客，先跪两拜，<br /><br />&nbsp;&nbsp;&nbsp;&nbsp;便入衣中。此客竟不言之，固无救请。须臾，宰羊为羹，先行至客。一脔入口，<br /><br />&nbsp;&nbsp;&nbsp;&nbsp;便下皮内，周行遍体，痛楚号叫；方复说之。遂作羊鸣而死。<br /><br />&nbsp;&nbsp;&nbsp;&nbsp;梁孝元在江州时，有人为望蔡县令，经刘敬躬乱，县廨被焚，寄寺而住。民<br /><br />&nbsp;&nbsp;&nbsp;&nbsp;将牛酒作礼，县令以牛系刹柱，屏除形像，铺设床坐，于堂上接宾。未杀之顷，<br /><br />&nbsp;&nbsp;&nbsp;&nbsp;牛解，径来至阶而拜，县令大笑，命左右宰之。饮啖醉饱，便卧檐下。稍醒而觉<br /><br />&nbsp;&nbsp;&nbsp;&nbsp;体痒，爬搔隐疹，因尔成癞，十许年死。<br /><br />&nbsp;&nbsp;&nbsp;&nbsp;杨思达为西阳郡守，值侯景乱，时复旱俭，饥民盗田中麦。思达遣一部曲守<br /><br />&nbsp;&nbsp;&nbsp;&nbsp;视，所得盗者，辄截手腕，凡戮十余人。部曲后生一男，自然无手。<br /><br />&nbsp;&nbsp;&nbsp;&nbsp;齐有一奉朝请，家甚豪侈，非手杀牛，啖之不美。年三十许，病笃，大见牛<br /><br />&nbsp;&nbsp;&nbsp;&nbsp;来，举体如被刀刺，叫呼而终。<br /><br />&nbsp;&nbsp;&nbsp;&nbsp;江陵高伟，随吾入齐，凡数年，向幽州淀中捕鱼。后病，每见群鱼啮之而死。<br /><br />&nbsp;&nbsp;&nbsp;&nbsp;世有痴人，不识仁义，不知富贵并由天命。为子娶妇，恨其生资不足，倚作<br /><br />&nbsp;&nbsp;&nbsp;&nbsp;舅姑之尊，蛇虺其性，毒口加诬，不识忌讳，骂辱妇之父母，却成教妇不孝己身，<br /><br />&nbsp;&nbsp;&nbsp;&nbsp;不顾他恨。但怜己之子女，不爱己之儿妇。如此之人，阴纪其过，鬼夺其算。慎<br /><br />&nbsp;&nbsp;&nbsp;&nbsp;不可与为邻，何况交结乎？避之哉！</div>
            <div class="link">
                <a id="err-report" href="javascript:void(0)" onClick="report('颜氏家训出错啦!');">
                    错误举报</a><a id="add-bookcase" href="javascript:void(0)" onClick="addbookcase(22615,1657467);">加入书签</a><a
                        href="1657466.html">上一页</a>&larr;<a href="index.html">返回列表</a>&rarr;<a
                            href="1657468.html">下一页</a><a id="book-vote" href="javascript:void(0)" onClick="vote(22615);">投推荐票</a><a
                                id="err-report" href="javascript:void(0)" onClick="report('颜氏家训更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657466.html"; var next_page = "1657468.html"; var index_page = "index.html"; var sortid = "9"; var article_id = "22615"; var chapter_id = "1657467"; var articlename = "颜氏家训"; var chaptername = " 归心第十六"; var author = "颜之推"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>