<!DOCTYPE html>
<html>
<head>
<meta charset="gbk" />
<title>棋经- 棋经-在线阅读-哈西文学网</title>
<meta name="keywords" content="张拟，棋经， 棋经全文， 棋经在线阅读 哈西文学网" />
<meta name="description" content="哈西文学网提供张拟的棋经  棋经全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22606/1657338.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22606/1657338.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 棋经</div>
		<div class="fr"><a id="add-bookcase" href="javascript:void(0)" onClick="addbookcase(22606,0);">加入书架</a>|<a id="book-vote" href="javascript:void(0)" onClick="vote(22606);">投推荐票</a>|<a id="err-report" href="javascript:void(0)" onClick="report('棋经出错啦!');">错误举报</a>|<a href="https://www.haxi88.com/files/article/info/22/22606.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 棋经</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;《传》曰：“饱食终日，无所用心，不有博弈者乎？”言谭《新论》曰：<br /><br />&nbsp;&nbsp;&nbsp;&nbsp;“世有围棋之戏，或言是兵法之类。上者，远其疏张，置以会围，因而成得道<br /><br />&nbsp;&nbsp;&nbsp;&nbsp;之胜；中者，则务相绝遮要，以争便求利，故胜负狐疑，须计数以定；下者，<br /><br />&nbsp;&nbsp;&nbsp;&nbsp;则守边隅，m作L以自生于小地。”春秋而下，代有其人，则弈棋之道，从来<br /><br />&nbsp;&nbsp;&nbsp;&nbsp;尚矣。今取胜败之要，分十三篇，有与兵法合者，亦附于中云尔。<br /><br />&nbsp;&nbsp;&nbsp;&nbsp;○棋局篇第一<br /><br />&nbsp;&nbsp;&nbsp;&nbsp;夫万物之数，从一而起，局之路三百六十有一。一者，生数之主，据其极而<br /><br />&nbsp;&nbsp;&nbsp;&nbsp;运四方也。三百六十，以象周天之数；分而为四，以象四时；隅各九十路，以象<br /><br />&nbsp;&nbsp;&nbsp;&nbsp;其日；外周七十二路，以象其候。枯棋三百六十，白黑相半，以法阴阳。局之线<br /><br />&nbsp;&nbsp;&nbsp;&nbsp;道谓之枰，线道之间谓之L。局方而静，棋圆而动。自古及今，弈者无同局，<br /><br />&nbsp;&nbsp;&nbsp;&nbsp;曰“日日新”。故宜用意深而存虑精，以求其胜负之由，则至其所未至矣。<br /><br />&nbsp;&nbsp;&nbsp;&nbsp;○得算篇第二<br /><br />&nbsp;&nbsp;&nbsp;&nbsp;棋者，以正合其势，以权制其敌。故计定于内而势成于外，战未合而算胜者，<br /><br />&nbsp;&nbsp;&nbsp;&nbsp;得算多也。算不胜者，得算少也。战已合而不知胜负者，无算也。《兵法》曰：<br /><br />&nbsp;&nbsp;&nbsp;&nbsp;“多算胜，少算不胜，而况于无算乎！”由此观之，胜负见矣。<br /><br />&nbsp;&nbsp;&nbsp;&nbsp;○权舆篇第三<br /><br />&nbsp;&nbsp;&nbsp;&nbsp;权舆者，弈棋布置，务守网格。先于四隅分定势子，然后坼二、斜飞，下势<br /><br />&nbsp;&nbsp;&nbsp;&nbsp;子一等。立二可以坼三，立三可以坼四，与势子相望可以坼五。近不必比，远不<br /><br />&nbsp;&nbsp;&nbsp;&nbsp;必乖。此皆古人之论，后学之规，舍此改作，未之或知。《书》云：“靡不有初，<br /><br />&nbsp;&nbsp;&nbsp;&nbsp;鲜克有终。”<br /><br />&nbsp;&nbsp;&nbsp;&nbsp;○合战篇第四<br /><br />&nbsp;&nbsp;&nbsp;&nbsp;博弈之道，贵乎谨严。高者在腹，下者在边，中者占角，此棋家之常。然法<br /><br />&nbsp;&nbsp;&nbsp;&nbsp;曰：“宁输数子，勿失一先。”有先而后，有后而先，击左则视右，攻后则瞻前。<br /><br />&nbsp;&nbsp;&nbsp;&nbsp;两生勿断，皆活勿连。阔不可太疏，密不可太促。与其恋子以求生，不若弃之而<br /><br />&nbsp;&nbsp;&nbsp;&nbsp;取势。与其无事而强行，不若因之而自补。彼众我寡，先谋其生；我众彼寡，务<br /><br />&nbsp;&nbsp;&nbsp;&nbsp;张其势。善胜敌者不争，善阵者不战，善战者不败，善败者不乱。夫棋始以正合，<br /><br />&nbsp;&nbsp;&nbsp;&nbsp;终以奇胜。必也四顾其地牢不可破，方可出人不意，掩人不备。凡敌无事而自<br /><br />&nbsp;&nbsp;&nbsp;&nbsp;补者，有侵绝之意也；弃小而不救者，有图大之心也。随手而下者，无谋之人也。<br /><br />&nbsp;&nbsp;&nbsp;&nbsp;不思而应者，取败之道也。《诗》云：“惴惴小心，如临于谷。”<br /><br />&nbsp;&nbsp;&nbsp;&nbsp;○虚实篇第五<br /><br />&nbsp;&nbsp;&nbsp;&nbsp;夫弈棋绪多则势分，势分则难救。投棋勿逼，逼则使彼实而我虚。虚则易攻，<br /><br />&nbsp;&nbsp;&nbsp;&nbsp;实则难破，临时变通，宜勿执。《传》曰：“见可而进，知难而退。”<br /><br />&nbsp;&nbsp;&nbsp;&nbsp;○自知篇第六<br /><br />&nbsp;&nbsp;&nbsp;&nbsp;夫智者见于未萌，愚者暗于成事。故知己之害而图彼之利者胜，知可以战不<br /><br />&nbsp;&nbsp;&nbsp;&nbsp;可以战者胜，识众寡之用者胜，以虞待不虞者胜，以逸待劳者胜，不战而屈人棋<br /><br />&nbsp;&nbsp;&nbsp;&nbsp;者胜。《老子》曰：“自知者明。”<br /><br />&nbsp;&nbsp;&nbsp;&nbsp;○审局篇第七<br /><br />&nbsp;&nbsp;&nbsp;&nbsp;夫弈棋布势，务相接连，自始至终，着着求先。临局交争，雌雄未决，毫厘<br /><br />&nbsp;&nbsp;&nbsp;&nbsp;不可以差焉。局势已赢，专精求生；局势已弱，锐意侵绰。沿边而走，虽得其生<br /><br />&nbsp;&nbsp;&nbsp;&nbsp;者败。弱而不伏者愈屈，躁而求胜者多败。两势相围，先蹙其外，势孤援寡则勿<br /><br />&nbsp;&nbsp;&nbsp;&nbsp;走，是故，棋有不走之走，不下之下。误人者多方，成功者一路而已。能审局者<br /><br />&nbsp;&nbsp;&nbsp;&nbsp;则多胜矣。《易》曰：“穷则变，变则通，通则久。”<br /><br />&nbsp;&nbsp;&nbsp;&nbsp;○度情篇第八<br /><br />&nbsp;&nbsp;&nbsp;&nbsp;人生而静，其情难见，感物而动，然后可辨。推之于棋，胜败可得而先验。<br /><br />&nbsp;&nbsp;&nbsp;&nbsp;法曰：“夫持重而廉者多得，轻易而贪者多丧，不争而自保者多胜，务杀而不顾<br /><br />&nbsp;&nbsp;&nbsp;&nbsp;者多败。”因败而思者，其势进；战胜而骄者，其势退。求己弊而不求人之弊者，<br /><br />&nbsp;&nbsp;&nbsp;&nbsp;益；攻其敌而不知敌之攻己者，损。目凝一局者其思周，心役他事者其虑散。行<br /><br />&nbsp;&nbsp;&nbsp;&nbsp;远而正者吉，机浅而诈者凶，能自畏敌者强，谓人莫己若者亡，意旁通者高，心<br /><br />&nbsp;&nbsp;&nbsp;&nbsp;执一者卑。语默有常，使敌难量；动静无度，招人所恶。《诗》云：“他人有心，<br /><br />&nbsp;&nbsp;&nbsp;&nbsp;予忖度之。”<br /><br />&nbsp;&nbsp;&nbsp;&nbsp;○斜正篇第九<br /><br />&nbsp;&nbsp;&nbsp;&nbsp;或曰：“棋以变诈为务，劫杀为名，岂非诡道耶？”予曰：“不然。《易》<br /><br />&nbsp;&nbsp;&nbsp;&nbsp;曰：‘师出以律，否臧凶兵。’本不尚诈谋，言诡道者，乃战国纵横之说。棋虽<br /><br />&nbsp;&nbsp;&nbsp;&nbsp;小道，实与兵合。故棋之品甚繁，而弈之者不一。得品之下者，举无思虑，动则<br /><br />&nbsp;&nbsp;&nbsp;&nbsp;变诈，或用手以影其势，或发言以泄其机；得品之上者则异于是，皆沉思而远虑，<br /><br />&nbsp;&nbsp;&nbsp;&nbsp;因形而用权，神游局内，意在子先，图胜于无胜，灭行于未然。岂敢假言词喋喋，<br /><br />&nbsp;&nbsp;&nbsp;&nbsp;手势翩翩者哉？《传》曰：“正而不谲。”其是之谓也。<br /><br />&nbsp;&nbsp;&nbsp;&nbsp;○洞微篇第十<br /><br />&nbsp;&nbsp;&nbsp;&nbsp;凡棋有益之而损者，有损之而益者；有侵而利者，有侵而害者；有宜左投者，<br /><br />&nbsp;&nbsp;&nbsp;&nbsp;有宜右投者；有先着者，有后着者；有紧{山辟}者，有慢行者。粘子勿前，弃子<br /><br />&nbsp;&nbsp;&nbsp;&nbsp;思后。有始近而终远者，有始少而终多者。欲强外先攻内，欲实东先击西。路虚<br /><br />&nbsp;&nbsp;&nbsp;&nbsp;而无眼则先觑，无害于他棋则做劫；饶路则宜疏，受路则勿战。择地而侵，无碍<br /><br />&nbsp;&nbsp;&nbsp;&nbsp;则进。此皆棋家之幽微也，不可不知。大《易》曰：“非天下之至精，其孰能与<br /><br />&nbsp;&nbsp;&nbsp;&nbsp;于此？”<br /><br />&nbsp;&nbsp;&nbsp;&nbsp;○名数篇第十一<br /><br />&nbsp;&nbsp;&nbsp;&nbsp;夫弈者，凡下一子，皆有定名。棋之形势、死生、存亡，因名而可见。有冲，<br /><br />&nbsp;&nbsp;&nbsp;&nbsp;有斡，有绰，有约，有飞，有关，有札，有粘，有顶，有尖，有觑，有门，有打，<br /><br />&nbsp;&nbsp;&nbsp;&nbsp;有断，有行，有立，有捺，有点，有聚，有跷，有夹，有拶，有{山辟}，有刺，<br /><br />&nbsp;&nbsp;&nbsp;&nbsp;有勒，有扑，有征，有劫，有持，有杀，有松，有盘。用棋之名，三十有二。围<br /><br />&nbsp;&nbsp;&nbsp;&nbsp;棋之人，意在万周。临局变化，远近纵横，我不得而前知也。用取胜，难逃<br /><br />&nbsp;&nbsp;&nbsp;&nbsp;此名。《传》曰：“必也，正名乎！”棋亦谓欤?<br /><br />&nbsp;&nbsp;&nbsp;&nbsp;○品格篇第十二<br /><br />&nbsp;&nbsp;&nbsp;&nbsp;夫围棋之品有九：一曰入神，二曰坐照，三曰具体，四曰通幽，五曰用智，<br /><br />&nbsp;&nbsp;&nbsp;&nbsp;六曰小巧，七曰斗力，八曰若愚，九曰守拙。九品之外，不可胜计，未能入格，<br /><br />&nbsp;&nbsp;&nbsp;&nbsp;今不复云。《传》曰：“生而知之者，上也；学而知之者，次也；困而学之，又<br /><br />&nbsp;&nbsp;&nbsp;&nbsp;其次也。”<br /><br />&nbsp;&nbsp;&nbsp;&nbsp;○杂说篇第十三<br /><br />&nbsp;&nbsp;&nbsp;&nbsp;夫棋，边不如角，角不如腹。约轻于捺，捺轻于{山辟}。夹有虚实，打有情<br /><br />&nbsp;&nbsp;&nbsp;&nbsp;伪。逢绰多约，遇拶多粘。大眼可赢小眼，斜行不如正行。两关对直则先觑，前<br /><br />&nbsp;&nbsp;&nbsp;&nbsp;途有碍则勿征。施行末成，不可先动。角盘曲四，局终乃亡。直四板六，皆是活<br /><br />&nbsp;&nbsp;&nbsp;&nbsp;棋。花聚透点，多无生路。十字不可先纽，势子在心，勿打角图。弈不欲数，数<br /><br />&nbsp;&nbsp;&nbsp;&nbsp;则怠，怠则不精。弈不欲疏，疏则忘，忘则多失。胜不言，败不语，振廉让之风<br /><br />&nbsp;&nbsp;&nbsp;&nbsp;者，乃君子也。起忿怒之色者，小人也。高者无亢，卑者无怯，气和而韵舒者，<br /><br />&nbsp;&nbsp;&nbsp;&nbsp;有喜其将胜也；色变者，忧其将败也。赧莫赧于易，耻莫耻于盗，妙莫妙于用松，<br /><br />&nbsp;&nbsp;&nbsp;&nbsp;昏莫昏于覆劫。凡棋，直行三则改，方聚四则非。胜而路多，名曰赢局；败而无<br /><br />&nbsp;&nbsp;&nbsp;&nbsp;路，名曰输筹。皆筹为溢，停路为吊。打筹不得过三，淘子不限其数。劫有金井、<br /><br />&nbsp;&nbsp;&nbsp;&nbsp;辘轳，有无休之势，有交递之图，弈棋者不可不知也。凡棋有敌手，有半先，有<br /><br />&nbsp;&nbsp;&nbsp;&nbsp;先两，有桃花五，有北斗七。夫棋，有无之相生，远近之相成，强弱之相形，利<br /><br />&nbsp;&nbsp;&nbsp;&nbsp;害之相倾，不可不察也。是以安而不泰，存而不骄；安而泰则危，存而骄则亡。<br /><br />&nbsp;&nbsp;&nbsp;&nbsp;《易》曰：“君子安而不忘危，存而不忘亡。”<br /><br />&nbsp;&nbsp;&nbsp;&nbsp;○跋<br /><br />&nbsp;&nbsp;&nbsp;&nbsp;我朝善弈显名天下者，昔年待诏老刘宗，今日刘仲甫、杨中隐，以至王琬、<br /><br />&nbsp;&nbsp;&nbsp;&nbsp;孙辍⒐范、李百祥辈，从皆能诵此十三篇，体其常而生其变也。古人谓：<br /><br />&nbsp;&nbsp;&nbsp;&nbsp;“犹盘中去圆，横斜曲直，系于临时，不可尽知。而必可知者，是圆不绊出于盘<br /><br />&nbsp;&nbsp;&nbsp;&nbsp;也。”《棋经》，盘也；弈者，圆也。士君子无所用心，则可欢焉。</div>
            <div class="link">
                <a id="err-report" href="javascript:void(0)" onClick="report('棋经出错啦!');">
                    错误举报</a><a id="add-bookcase" href="javascript:void(0)" onClick="addbookcase(22606,1657338);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(22606);">投推荐票</a><a
                                id="err-report" href="javascript:void(0)" onClick="report('棋经更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "index.html"; var index_page = "index.html"; var sortid = "9"; var article_id = "22606"; var chapter_id = "1657338"; var articlename = "棋经"; var chaptername = " 棋经"; var author = "张拟"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>