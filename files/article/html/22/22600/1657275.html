<!DOCTYPE html>
<html>
<head>
<meta charset="gbk" />
<title>列子- 汤问第五-在线阅读-哈西文学网</title>
<meta name="keywords" content="列御寇，列子， 汤问第五全文， 汤问第五在线阅读 哈西文学网" />
<meta name="description" content="哈西文学网提供列御寇的列子  汤问第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22600/1657275.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22600/1657275.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 列子</div>
		<div class="fr"><a id="add-bookcase" href="javascript:void(0)" onClick="addbookcase(22600,0);">加入书架</a>|<a id="book-vote" href="javascript:void(0)" onClick="vote(22600);">投推荐票</a>|<a id="err-report" href="javascript:void(0)" onClick="report('列子出错啦!');">错误举报</a>|<a href="https://www.haxi88.com/files/article/info/22/22600.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 汤问第五</h1>
            <div class="link xb">
                <a href="1657274.html">上一页</a>&larr;<a href="index.html">返回列表</a>&rarr;<a
                    href="1657276.html">下一页</a></div>			
            <div id="BookText">&nbsp;&nbsp;&nbsp;&nbsp;殷汤问于夏革曰：“古初有物乎？”夏革曰：“古初无物，今恶得物？后之<br /><br />&nbsp;&nbsp;&nbsp;&nbsp;人将谓今之无物，可乎？”殷汤曰：“然则物无先后乎？”夏革曰：“物之终始，<br /><br />&nbsp;&nbsp;&nbsp;&nbsp;初无极已。始或为终，终或为始，恶知其纪？然自物之外，自事之先，朕所不知<br /><br />&nbsp;&nbsp;&nbsp;&nbsp;也。”殷汤曰：“然则上下八方有极尽乎？”革曰：“不知也。”汤固问。革曰：<br /><br />&nbsp;&nbsp;&nbsp;&nbsp;“无则无极，有则有尽；朕何以知之？然无极之外复无无极，无尽之中复无无尽。<br /><br />&nbsp;&nbsp;&nbsp;&nbsp;无极复无无极，无尽复无无尽。朕以是知其无极无尽也，而不知其有极有尽也。”<br /><br />&nbsp;&nbsp;&nbsp;&nbsp;汤又问曰：“四海之外奚有？”革曰：“犹齐州也。”汤曰：“汝奚以实之？”<br /><br />&nbsp;&nbsp;&nbsp;&nbsp;革曰：“朕东行至营，人民犹是也。问营之东，复犹营也。西行至豳，人民犹是<br /><br />&nbsp;&nbsp;&nbsp;&nbsp;也。问豳之西，复犹豳也。朕以是知四海、四荒、四极之不异是也。故大小相含，<br /><br />&nbsp;&nbsp;&nbsp;&nbsp;无穷极也。含万物者，亦如含天地。含万物也故不穷，含天地也故无极。朕亦焉<br /><br />&nbsp;&nbsp;&nbsp;&nbsp;知天地之表不有大天地者乎？亦吾所不知也。然则天地亦物也。物有不足，故昔<br /><br />&nbsp;&nbsp;&nbsp;&nbsp;者女娲氏练五色石以补其阙；断鳌之足以立四极。其后共工氏与颛顼争为帝，怒<br /><br />&nbsp;&nbsp;&nbsp;&nbsp;而触不周之山，折天柱，绝地维；故天倾西北，日月辰星就焉；地不满东南，故<br /><br />&nbsp;&nbsp;&nbsp;&nbsp;百川水潦归焉。”<br /><br />&nbsp;&nbsp;&nbsp;&nbsp;汤又问：“物有巨细乎？有修短乎？有同异乎？”革曰：“渤海之东不知几<br /><br />&nbsp;&nbsp;&nbsp;&nbsp;亿万里，有大壑焉，实惟无底之谷，其下无底，名曰归墟。八九野之水，天汉<br /><br />&nbsp;&nbsp;&nbsp;&nbsp;之流，莫不注之，而无增无减焉。其中有五山焉：一曰岱舆，二曰员峤，三曰方<br /><br />&nbsp;&nbsp;&nbsp;&nbsp;壶，四曰瀛洲，五曰蓬莱。其山高下周旋三万里，其顶平处九千里。山之中间相<br /><br />&nbsp;&nbsp;&nbsp;&nbsp;去七万里，以为邻居焉。其上台观皆金玉，其上禽兽皆纯缟。珠\之树皆丛生，<br /><br />&nbsp;&nbsp;&nbsp;&nbsp;华实皆有滋味；食之皆不老不死。所居之人皆仙圣之种；一日一夕飞相往来者，<br /><br />&nbsp;&nbsp;&nbsp;&nbsp;不可数焉。而五山之根无所连箸，常随潮波上下往还，不得暂峙焉。仙圣毒之，<br /><br />&nbsp;&nbsp;&nbsp;&nbsp;诉之于帝。帝恐流于西极，失群仙圣之居，乃命禺强使巨鳌十五举首而戴之。迭<br /><br />&nbsp;&nbsp;&nbsp;&nbsp;为三番，六万岁一交焉。五山始峙而不动。而龙伯之国有大人，举足不盈数步而<br /><br />&nbsp;&nbsp;&nbsp;&nbsp;暨五山之所，一钓而连六鳌，合负而趣，归其国，灼其骨以数焉。员峤二山流于<br /><br />&nbsp;&nbsp;&nbsp;&nbsp;北极，沉于大海，仙圣之播迁者巨亿计。帝凭怒，侵减龙伯之国使i，侵小龙<br /><br />&nbsp;&nbsp;&nbsp;&nbsp;伯之民使短。至伏羲神农时，其国人犹数十丈。从中州以东四十万里得憔侥国，<br /><br />&nbsp;&nbsp;&nbsp;&nbsp;人长一尺五寸。东北极有人名曰诤人，长九寸。荆之南有冥灵者，以五百岁为春，<br /><br />&nbsp;&nbsp;&nbsp;&nbsp;五百岁为秋。上古有大椿者，以八千岁为春，八千岁为秋。朽壤之上有菌芝者，<br /><br />&nbsp;&nbsp;&nbsp;&nbsp;生于朝，死于晦。春夏之月有蠓蚋者，因雨而生，见阳而死。终北之北有溟海者，<br /><br />&nbsp;&nbsp;&nbsp;&nbsp;天池也，有鱼焉。其广数千里，其长称焉，其名为鲲。有鸟焉，其名为鹏，翼若<br /><br />&nbsp;&nbsp;&nbsp;&nbsp;垂天之云，其体称焉。世岂知有此物哉？大禹行而见之，伯益知而名之，夷坚闻<br /><br />&nbsp;&nbsp;&nbsp;&nbsp;而志之。江浦之间生麽虫，其名曰焦螟，群飞而集于蚊睫，弗相触也。栖宿去来，<br /><br />&nbsp;&nbsp;&nbsp;&nbsp;蚊弗觉也。离朱子羽方昼拭眦扬眉而望之，弗见其形；<角>俞师旷方夜`耳俯<br /><br />&nbsp;&nbsp;&nbsp;&nbsp;首而听之，弗闻其声。唯黄帝与容成子居空峒之上，同斋三月，心死形废；徐以<br /><br />&nbsp;&nbsp;&nbsp;&nbsp;神视，块然见之，若嵩山之阿；徐以气听，砰然闻之，若雷霆之声。吴楚之国有<br /><br />&nbsp;&nbsp;&nbsp;&nbsp;大木焉，其名为裕碧树而冬生，实丹而味酸。食其皮汁，已愤厥之疾。齐州<br /><br />&nbsp;&nbsp;&nbsp;&nbsp;珍之，渡淮而北而化为枳焉。鸲鹆不逾济，貉逾汶则死矣；地气然也。虽然，形<br /><br />&nbsp;&nbsp;&nbsp;&nbsp;气异也，性钧已，无相易已。生皆全已，分皆足已。吾何以识其巨细？何以识其<br /><br />&nbsp;&nbsp;&nbsp;&nbsp;修短？何以识其同异哉？”<br /><br />&nbsp;&nbsp;&nbsp;&nbsp;太形、王屋二山，方七百里，高万仞。本在冀州之南，河阳之北。北山愚公<br /><br />&nbsp;&nbsp;&nbsp;&nbsp;者，年且九十，面山而居。惩山北之塞，出入之迂也，聚室而谋，曰：“吾与汝<br /><br />&nbsp;&nbsp;&nbsp;&nbsp;毕力平险，指通豫南，达于汉阴，可乎？”杂然相许。其妻献疑曰：“以君之力，<br /><br />&nbsp;&nbsp;&nbsp;&nbsp;曾不能损魁父之丘，如太形王屋何？且焉置土石？”杂曰：“投诸渤海之尾，隐土<br /><br />&nbsp;&nbsp;&nbsp;&nbsp;之北。”遂率子孙荷担者三夫，叩石垦壤，箕畚运于渤海之尾。邻人京城氏之孀<br /><br />&nbsp;&nbsp;&nbsp;&nbsp;妻有遗男，始龀，跳往助之。寒暑易节，始一反焉。河曲智叟笑山之，曰：“甚<br /><br />&nbsp;&nbsp;&nbsp;&nbsp;矣汝之不惠！以残年馀力，曾不能毁山之一毛，其如土石何？”北山愚公长息曰：<br /><br />&nbsp;&nbsp;&nbsp;&nbsp;“汝心不固，固不可彻，曾不若孀妻弱子。虽我之死，有子存焉。子又生孙，孙<br /><br />&nbsp;&nbsp;&nbsp;&nbsp;又生子；子又有子，子又有孙：子子孙孙，无穷匮也，而山不加增，何苦而不平？”<br /><br />&nbsp;&nbsp;&nbsp;&nbsp;河曲智叟亡以应。操蛇之神闻之，惧其不已也，告之于帝。帝感其诚，命夸蛾氏<br /><br />&nbsp;&nbsp;&nbsp;&nbsp;二子负二山，一厝朔东，一厝雍南。自此，冀之南、汉之阴无陇断焉。<br /><br />&nbsp;&nbsp;&nbsp;&nbsp;夸父不量力，欲追日影，逐之于隅谷之际。渴欲得饮，赴饮河渭。河谓不足，<br /><br />&nbsp;&nbsp;&nbsp;&nbsp;将走北饮大泽。未至，道渴而死。弃其杖，尸膏肉所浸，生邓林。邓林弥广数千<br /><br />&nbsp;&nbsp;&nbsp;&nbsp;里焉。<br /><br />&nbsp;&nbsp;&nbsp;&nbsp;大禹曰：“六合之间，四海之内，照之以日月，经之以星辰，纪之以四时，<br /><br />&nbsp;&nbsp;&nbsp;&nbsp;要之以太岁。神灵所生，其物异形；或夭或寿，唯圣人能通其道。”夏革曰：<br /><br />&nbsp;&nbsp;&nbsp;&nbsp;“然则亦有不待神灵而生，不待阴阳而形，不待日月而明，不待杀戮而夭，不待<br /><br />&nbsp;&nbsp;&nbsp;&nbsp;将迎而寿，不待五谷而食，不待缯纩而衣，不待舟车而行。其道自然，非圣人之<br /><br />&nbsp;&nbsp;&nbsp;&nbsp;所通也。”<br /><br />&nbsp;&nbsp;&nbsp;&nbsp;禹之治水土也，迷而失途，谬之一国。滨北海之北，不知距齐州几千万里。<br /><br />&nbsp;&nbsp;&nbsp;&nbsp;其国名曰终北，不知际畔之所齐限，无风雨霜露，不生鸟兽、虫鱼、草木之类。<br /><br />&nbsp;&nbsp;&nbsp;&nbsp;四方悉平，周以乔陟。当国之中有山，山名壶领，状若<詹瓦>I。顶有口，<br /><br />&nbsp;&nbsp;&nbsp;&nbsp;状若员环，名曰滋穴。有水涌出，名曰神氵粪，臭过兰椒，味过醪醴。一源分为<br /><br />&nbsp;&nbsp;&nbsp;&nbsp;四埒，注于山下。经营一国，亡不悉遍。土气和，亡札厉。人性婉而从物，不竞<br /><br />&nbsp;&nbsp;&nbsp;&nbsp;不争。柔心而弱骨，不骄不忌；长幼侪居。不君不臣；男女杂游，不媒不聘；缘<br /><br />&nbsp;&nbsp;&nbsp;&nbsp;水而居，不耕不稼。土气温适，不织不衣；百年而死，不夭不病。其民孳阜亡数，<br /><br />&nbsp;&nbsp;&nbsp;&nbsp;有喜乐，亡衰老哀苦。其俗好声，相携而迭谣，终日不辍音。饥吃蛞神氵粪，<br /><br />&nbsp;&nbsp;&nbsp;&nbsp;力志和平。过则醉，经旬乃醒。沐浴神氵粪，肤色脂泽，香气经旬乃歇。周穆王<br /><br />&nbsp;&nbsp;&nbsp;&nbsp;北游过其国，三年忘归。既反周室，慕其国，忄敞然自失。不进酒肉，不召嫔御<br /><br />&nbsp;&nbsp;&nbsp;&nbsp;者，数月乃复。管仲勉齐桓公因游辽口，俱之其国，几克举。隰朋谏曰：“君舍<br /><br />&nbsp;&nbsp;&nbsp;&nbsp;齐国之广，人民之众，山川之观，殖物之阜，礼义之盛，章服之美；妖靡盈庭，<br /><br />&nbsp;&nbsp;&nbsp;&nbsp;忠良满朝。肆咤则徒卒百万，视衷蛑詈畲用，亦奚羡于彼而弃齐国之社稷，从<br /><br />&nbsp;&nbsp;&nbsp;&nbsp;戎夷之国乎？此仲父之耄，奈何从之？”桓公乃止，以隰朋之言告管仲。仲曰：<br /><br />&nbsp;&nbsp;&nbsp;&nbsp;“此固非朋之所及也。臣恐彼国之不可知之也。齐国之富奚恋？隰朋之言奚顾？”<br /><br />&nbsp;&nbsp;&nbsp;&nbsp;南国之人祝发而裸，北国之人H巾而裘，中国之人冠冕而裳。九土所资，或<br /><br />&nbsp;&nbsp;&nbsp;&nbsp;农或商，或田或渔；如冬裘夏葛，水舟陆车。默而得之，性而成之。越之东有辄<br /><br />&nbsp;&nbsp;&nbsp;&nbsp;沐之国，其长子生，则鲜而食之，谓之宜弟。其大父死，负其大母而弃之，曰：<br /><br />&nbsp;&nbsp;&nbsp;&nbsp;“鬼妻不可以同居处。”楚之南有炎人之国，其亲戚死，其肉而弃之，然<br /><br />&nbsp;&nbsp;&nbsp;&nbsp;后埋其骨，乃成为孝子。秦之西有仪渠之国者，其亲戚死，聚柴积而焚之。`<br /><br />&nbsp;&nbsp;&nbsp;&nbsp;则烟上，谓之登遐，然后成为孝子。此上以为政，下以为俗。而未足为异也。<br /><br />&nbsp;&nbsp;&nbsp;&nbsp;孔子东游，见两小儿辩斗。问其故，一儿曰：“我以日始出时去人近，而日<br /><br />&nbsp;&nbsp;&nbsp;&nbsp;中时远也。”一儿以日初出远，而日中时近也。一儿曰：“日初出大如车盖，及<br /><br />&nbsp;&nbsp;&nbsp;&nbsp;日中，则如盘盂：此不为远者小而近者大乎？”一儿曰：“日初出沧沧凉凉，及<br /><br />&nbsp;&nbsp;&nbsp;&nbsp;其日中如探汤：此不为近者热而远者凉乎？”孔子不能决也。两小儿笑曰：“孰<br /><br />&nbsp;&nbsp;&nbsp;&nbsp;为汝多知乎？”<br /><br />&nbsp;&nbsp;&nbsp;&nbsp;均，天下之至理也，连于形物亦然。均发均县，轻重而发绝，发不均也。均<br /><br />&nbsp;&nbsp;&nbsp;&nbsp;也，其绝也，莫绝。人以为不然，自有知其然者也。詹何以独茧丝为纶，芒针为<br /><br />&nbsp;&nbsp;&nbsp;&nbsp;钩，荆S为竿，剖粒为饵，引盈车之鱼于百仞之渊、汨流之中；纶不绝，钩不伸，<br /><br />&nbsp;&nbsp;&nbsp;&nbsp;竿不挠。楚王闻而异之，召问其故。詹何曰：“臣闻先大夫之言；蒲且子之弋也，<br /><br />&nbsp;&nbsp;&nbsp;&nbsp;弱弓纤缴，乘风振之，连双]于青云之际。用心专，动手均也。臣因其事，放而<br /><br />&nbsp;&nbsp;&nbsp;&nbsp;学钓，五年始尽其道。当臣之临河持竿，心无杂虑，唯鱼之念；投纶沉钩，手<br /><br />&nbsp;&nbsp;&nbsp;&nbsp;无轻重，物莫能乱。鱼见臣之钩饵，犹沉埃聚沫，吞之不疑。所以能以弱制强，<br /><br />&nbsp;&nbsp;&nbsp;&nbsp;以轻致重也。大王治国诚能若此，则天下可运于一握，将亦奚事哉？”楚王曰：<br /><br />&nbsp;&nbsp;&nbsp;&nbsp;“善。”<br /><br />&nbsp;&nbsp;&nbsp;&nbsp;鲁公扈赵齐婴二人有疾，同请扁鹊求治。扁鹊治之。既同愈。谓公扈齐婴曰：<br /><br />&nbsp;&nbsp;&nbsp;&nbsp;“汝曩之所疾，自外而干府藏者，固药石之所已。今有偕生之疾，与体偕长；今<br /><br />&nbsp;&nbsp;&nbsp;&nbsp;为汝攻之，何如？”二人曰：“愿先闻其验。”扁鹊谓公扈曰：“汝志强而气弱，<br /><br />&nbsp;&nbsp;&nbsp;&nbsp;故足于谋而寡于断。齐婴志弱而气强，故少于虑而伤于专。若换汝之心，则均于<br /><br />&nbsp;&nbsp;&nbsp;&nbsp;善矣。”扁鹊遂饮二人毒酒，迷死三日，剖胸探心，易而置之；投以神药，既悟<br /><br />&nbsp;&nbsp;&nbsp;&nbsp;如初。二人辞归。于是公扈反齐婴之室，而有其妻子，妻子弗识。齐婴亦反公扈<br /><br />&nbsp;&nbsp;&nbsp;&nbsp;之室，有其妻子，妻子亦弗识。二室因相与讼，求辨于扁鹊。扁鹊辨其所由，讼<br /><br />&nbsp;&nbsp;&nbsp;&nbsp;乃已。<br /><br />&nbsp;&nbsp;&nbsp;&nbsp;匏巴鼓琴而鸟舞鱼跃，郑师文闻之，弃家从师襄游。柱指钧弦，三年不成章。<br /><br />&nbsp;&nbsp;&nbsp;&nbsp;师襄曰：“子可以归矣。”师文舍其琴，叹曰：“文非弦之不能钩，非章之不能<br /><br />&nbsp;&nbsp;&nbsp;&nbsp;成。文所存者不在弦，所志者不在声。内不得于心，外不应于器，故不敢发手而<br /><br />&nbsp;&nbsp;&nbsp;&nbsp;动弦。且小假之，以观其所。”无几何，复见师襄。师襄曰：“子之琴何如？”<br /><br />&nbsp;&nbsp;&nbsp;&nbsp;师文曰：“得之矣。请尝试之。”于是当春而叩商弦以召南吕，凉风忽至，草木<br /><br />&nbsp;&nbsp;&nbsp;&nbsp;成实。及秋而叩角弦以激夹钟，温风徐回，草木发荣。当夏而叩羽弦以召黄钟，<br /><br />&nbsp;&nbsp;&nbsp;&nbsp;霜雪交下，川池暴Z。及冬而叩徵弦以激蕤宾，阳光炽烈，坚冰立散。将终，命<br /><br />&nbsp;&nbsp;&nbsp;&nbsp;宫而总四弦，则景风翔，庆云浮，甘露降，澧泉涌。师襄乃抚心高蹈曰：“微矣，<br /><br />&nbsp;&nbsp;&nbsp;&nbsp;子之弹也！虽师旷之清角，邹衍之吹律，亡以加之。彼将挟琴执管，而从子之后<br /><br />&nbsp;&nbsp;&nbsp;&nbsp;耳。”<br /><br />&nbsp;&nbsp;&nbsp;&nbsp;薛谭学讴于秦青，未穷青之技，自谓尽之；遂辞归。秦青弗止。饯于郊衢，<br /><br />&nbsp;&nbsp;&nbsp;&nbsp;抚节悲歌，声振林木，响遏行云。薛谭乃谢求反，终身不敢言归。秦青顾谓其友<br /><br />&nbsp;&nbsp;&nbsp;&nbsp;曰：“昔韩娥东之齐，匮粮，过雍门，鬻歌假食。既去而余音绕梁妫三日不<br /><br />&nbsp;&nbsp;&nbsp;&nbsp;绝，左右以其人弗去。过逆旅，逆旅人辱之。韩娥因曼声哀哭，一里老幼悲愁，<br /><br />&nbsp;&nbsp;&nbsp;&nbsp;垂涕相对，三日不食。遽而追之。娥还，复为曼声长歌，一里老幼喜跃\舞，弗<br /><br />&nbsp;&nbsp;&nbsp;&nbsp;能自禁，忘向之悲也。乃厚赂发之。故雍门之人至今善歌哭，放娥之遗声。”<br /><br />&nbsp;&nbsp;&nbsp;&nbsp;伯牙善鼓琴，钟子期善听。伯牙鼓琴，志在登高山。钟子期曰：“善哉！峨<br /><br />&nbsp;&nbsp;&nbsp;&nbsp;峨兮若泰山！”志在流水，钟子期曰：“善哉！洋洋兮若江河！”伯牙所念，钟<br /><br />&nbsp;&nbsp;&nbsp;&nbsp;子期必得之。伯牙游于泰山之阴，卒逢暴雨，止于岩下；心悲，用援琴而鼓之。<br /><br />&nbsp;&nbsp;&nbsp;&nbsp;初为霖雨之操，更造崩山之音。曲每奏，钟子期辄穷其趣。伯牙乃舍琴而叹曰：<br /><br />&nbsp;&nbsp;&nbsp;&nbsp;“善哉，善哉！子之听矣志想象犹吾心也。吾于何逃声哉？”<br /><br />&nbsp;&nbsp;&nbsp;&nbsp;周穆王西巡狩，越昆仑，不至m山。反还，未及中国，道有献工人名偃师，<br /><br />&nbsp;&nbsp;&nbsp;&nbsp;穆王荐之，问曰：“若有何能？”偃师曰：“臣唯命所试。然臣已有所造，愿王<br /><br />&nbsp;&nbsp;&nbsp;&nbsp;先观之。”穆王曰：“日以俱来，吾与若俱观之。”越日偃师谒见王。王荐之，<br /><br />&nbsp;&nbsp;&nbsp;&nbsp;曰：“若与偕来者何人邪？”对曰：“臣之所造能倡者。”穆王惊视之，趋步俯<br /><br />&nbsp;&nbsp;&nbsp;&nbsp;仰，信人也。巧夫z其颐，则歌合律；捧其手，则舞应节。千变万化，惟意所<br /><br />&nbsp;&nbsp;&nbsp;&nbsp;适。王以为实人也，与盛姬内御并观之。技将终，倡者瞬其目而招王之左右待妾。<br /><br />&nbsp;&nbsp;&nbsp;&nbsp;王大怒，立欲诛偃师。偃师大慑，立剖散倡者以示王，皆傅会革、木、胶、漆、<br /><br />&nbsp;&nbsp;&nbsp;&nbsp;白、黑、丹、青之所为。王谛料之，内则肝、胆、心、肺、脾、肾、肠、胃，外<br /><br />&nbsp;&nbsp;&nbsp;&nbsp;则筋骨、支节、皮毛、齿发，皆假物也，而无不毕具者。合会复如初见。王试废<br /><br />&nbsp;&nbsp;&nbsp;&nbsp;其心，则口不能言；废其肝，则目不能视；废其肾，则足不能步。穆王始悦而叹<br /><br />&nbsp;&nbsp;&nbsp;&nbsp;曰：“人之巧乃可与造化者同功乎？”诏贰车载之以归。夫班输之云梯，墨翟之<br /><br />&nbsp;&nbsp;&nbsp;&nbsp;飞鸢，自谓能之极也。弟子东门贾禽滑厘闻偃师之巧，以告二子，二子终身不敢<br /><br />&nbsp;&nbsp;&nbsp;&nbsp;语艺，而时执规矩。<br /><br />&nbsp;&nbsp;&nbsp;&nbsp;甘蝇，古之善射者，彀弓而兽伏鸟下。弟子名飞卫，学射于甘蝇，而巧过其<br /><br />&nbsp;&nbsp;&nbsp;&nbsp;师。纪昌者，又学射于飞卫。飞卫曰：“尔先学不瞬，而后可言射矣。”纪昌归，<br /><br />&nbsp;&nbsp;&nbsp;&nbsp;偃卧其妻之机下，以目承牵挺。二年之后，虽锥末倒眦，而不瞬也。以告飞卫。<br /><br />&nbsp;&nbsp;&nbsp;&nbsp;飞卫曰：“未也，必学视而后可。视小如大，视微如著，而后告我。”昌以牦悬<br /><br />&nbsp;&nbsp;&nbsp;&nbsp;虱于牖，南面而望之。旬日之间，浸大也；三年之后，如车轮焉。以睹余物，皆<br /><br />&nbsp;&nbsp;&nbsp;&nbsp;丘山也。乃以燕角之弧、朔蓬之射之，贯虱之心，而悬不绝。以告飞卫。飞卫<br /><br />&nbsp;&nbsp;&nbsp;&nbsp;高蹈拊膺曰：“汝得之矣！”纪昌既尽卫之术，计天下之敌己者，一人而已；乃<br /><br />&nbsp;&nbsp;&nbsp;&nbsp;谋杀飞卫。相遇于野，二人交射；中路矢锋相触，而坠于地，而尘不扬。飞卫之<br /><br />&nbsp;&nbsp;&nbsp;&nbsp;矢先穷。纪昌遗一矢；既发，飞卫以棘刺之端扌干之，而无差焉。于是二子泣而<br /><br />&nbsp;&nbsp;&nbsp;&nbsp;投弓，相拜于途，请为父子。克臂以誓，不得告术于人。<br /><br />&nbsp;&nbsp;&nbsp;&nbsp;造父之师曰泰豆氏。造父之始从习御也，执礼甚卑，泰豆三年不告。造父执<br /><br />&nbsp;&nbsp;&nbsp;&nbsp;礼愈谨，乃告之曰：“古诗言：‘良弓之子，必先为箕，良冶之子，必先为裘。’<br /><br />&nbsp;&nbsp;&nbsp;&nbsp;汝先观吾趣。趣如吾，然后六辔可持，六马可御。”造父曰：“唯命所从。”泰<br /><br />&nbsp;&nbsp;&nbsp;&nbsp;豆乃立木为途，仅可容足；计步而置，履之而行。趣走往还，无跌失也。造父学<br /><br />&nbsp;&nbsp;&nbsp;&nbsp;子，三日尽其巧。泰豆叹曰：“子何其敏也？得之捷乎！凡所御者，亦如此也。<br /><br />&nbsp;&nbsp;&nbsp;&nbsp;曩汝之行，得之于足，应之于心。推于御也，齐辑乎辔衔之际，而急缓乎唇吻之<br /><br />&nbsp;&nbsp;&nbsp;&nbsp;和，正度乎胸臆之中，而执节乎掌握之间。内得于中心，而外合于马志，是故能<br /><br />&nbsp;&nbsp;&nbsp;&nbsp;进退履绳而旋曲中规矩，取道致远而气力有余，诚得其术也。得之于衔，应之于<br /><br />&nbsp;&nbsp;&nbsp;&nbsp;辔；得之于辔，应之于手；得之于手，应之于心。则不以目视，不以策驱；心闲<br /><br />&nbsp;&nbsp;&nbsp;&nbsp;体正，六辔不乱，而二十四蹄所投无差；回旋进退，莫不中节。然后舆轮之外可<br /><br />&nbsp;&nbsp;&nbsp;&nbsp;使无余辙，马蹄之外可使无余地；未尝觉山谷之险，原隰之夷，视之一也。吾术<br /><br />&nbsp;&nbsp;&nbsp;&nbsp;穷矣。汝其识之！”<br /><br />&nbsp;&nbsp;&nbsp;&nbsp;魏黑卵以肯由鼻疒章。丘邴章之子来丹谋报父之仇。丹气甚猛，形甚露，<br /><br />&nbsp;&nbsp;&nbsp;&nbsp;计粒而食，顺风而趋。虽怒，不能称兵以报之。耻假力于人，誓手剑以屠黑卵。<br /><br />&nbsp;&nbsp;&nbsp;&nbsp;黑卵悍志绝众，九抗百夫。节骨皮肉，非人类也。延颈承刀，披胸受矢，锷摧<br /><br />&nbsp;&nbsp;&nbsp;&nbsp;屈，而体无痕挞。负其材力，视来丹犹雏d也。来丹之友申他曰：“子怨黑卵至<br /><br />&nbsp;&nbsp;&nbsp;&nbsp;矣，黑卵之易子过矣，将奚谋焉？”来丹垂涕曰：“愿子为我谋。”申他曰：‘<br /><br />&nbsp;&nbsp;&nbsp;&nbsp;吾闻卫孔周其祖得殷帝之宝剑，一童子服之，却三军之众，奚不请焉？”来丹遂<br /><br />&nbsp;&nbsp;&nbsp;&nbsp;适卫，见孔周，执仆御之礼，请先纳妻子，后言所欲。孔周曰：“吾有三剑，唯<br /><br />&nbsp;&nbsp;&nbsp;&nbsp;子所择；皆不能杀人，且先言其状。一曰含光，视之不可见，运之不知有。其所<br /><br />&nbsp;&nbsp;&nbsp;&nbsp;触也，泯然无际，经物而物不觉。二曰承影，将旦昧爽之交，日夕昏明之际，北<br /><br />&nbsp;&nbsp;&nbsp;&nbsp;面而察之，淡淡焉若有物存，莫识其状。其所触也，窃窃然有声，经物而物不疾<br /><br />&nbsp;&nbsp;&nbsp;&nbsp;也。三曰宵练，方昼则见影而不见光，方夜见光而不见形。其触物也，d然而<br /><br />&nbsp;&nbsp;&nbsp;&nbsp;过，随过随合，觉疾而不血刃焉。此三宝者，传之十三世矣，而无施于事。匣而<br /><br />&nbsp;&nbsp;&nbsp;&nbsp;藏之，未尝启封，”来丹曰：“虽然，吾必请其下者。”孔周乃归其妻子，与斋<br /><br />&nbsp;&nbsp;&nbsp;&nbsp;七日。晏阴之间，跪而授其下剑，来丹再拜受之以归。来丹遂执剑从黑卵。时黑<br /><br />&nbsp;&nbsp;&nbsp;&nbsp;卵之醉偃于牖下，自颈至腰三斩之。黑卵不觉。来丹以黑卵之死，趣而退。遇黑<br /><br />&nbsp;&nbsp;&nbsp;&nbsp;卵之子于门，击之三下，如投虚。黑卵之子方笑曰：“汝何蚩而三招予？”来丹<br /><br />&nbsp;&nbsp;&nbsp;&nbsp;知剑之不能杀人也，叹而归。黑卵既醒，怒其妻曰：“醉而露我，使人嗌疾而腰<br /><br />&nbsp;&nbsp;&nbsp;&nbsp;急。”其子曰：“畴昔来丹之来，遇我于门，三招我，亦使我体疾而支强，彼其<br /><br />&nbsp;&nbsp;&nbsp;&nbsp;厌我哉！”<br /><br />&nbsp;&nbsp;&nbsp;&nbsp;周穆王大征西戎，西戎献锟之剑，火浣之布。其剑长尺有咫，练钢赤刃；<br /><br />&nbsp;&nbsp;&nbsp;&nbsp;用之切玉如切泥焉。火浣之布，浣之必投于火；布则火色，垢则布色；出火而振<br /><br />&nbsp;&nbsp;&nbsp;&nbsp;之，皓然疑乎雪。皇子以为无此物，传之者妄。萧叔曰：“皇子果于自信，果于<br /><br />&nbsp;&nbsp;&nbsp;&nbsp;诬理哉！”</div>
            <div class="link">
                <a id="err-report" href="javascript:void(0)" onClick="report('列子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22600,1657275);">加入书签</a><a
                        href="1657274.html">上一页</a>&larr;<a href="index.html">返回列表</a>&rarr;<a
                            href="1657276.html">下一页</a><a id="book-vote" href="javascript:void(0)" onClick="vote(22600);">投推荐票</a><a
                                id="err-report" href="javascript:void(0)" onClick="report('列子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657274.html"; var next_page = "1657276.html"; var index_page = "index.html"; var sortid = "9"; var article_id = "22600"; var chapter_id = "1657275"; var articlename = "列子"; var chaptername = " 汤问第五"; var author = "列御寇"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>