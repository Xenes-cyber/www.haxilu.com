<!DOCTYPE html>
<html>
<head>
<meta charset="gbk" />
<title>列子- 周穆王第三-在线阅读-哈西文学网</title>
<meta name="keywords" content="列御寇，列子， 周穆王第三全文， 周穆王第三在线阅读 哈西文学网" />
<meta name="description" content="哈西文学网提供列御寇的列子  周穆王第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22600/1657273.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22600/1657273.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 列子</div>
		<div class="fr"><a id="add-bookcase" href="javascript:void(0)" onClick="addbookcase(22600,0);">加入书架</a>|<a id="book-vote" href="javascript:void(0)" onClick="vote(22600);">投推荐票</a>|<a id="err-report" href="javascript:void(0)" onClick="report('列子出错啦!');">错误举报</a>|<a href="https://www.haxi88.com/files/article/info/22/22600.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 周穆王第三</h1>
            <div class="link xb">
                <a href="1657272.html">上一页</a>&larr;<a href="index.html">返回列表</a>&rarr;<a
                    href="1657274.html">下一页</a></div>			
            <div id="BookText">&nbsp;&nbsp;&nbsp;&nbsp;周穆王时，西极之国有化人来，入水火，贯金石；反山川，移城邑；乘虚不<br /><br />&nbsp;&nbsp;&nbsp;&nbsp;坠，触实不v。千变万化，不可穷极。既已变物之形，又且易人之虑。穆王敬<br /><br />&nbsp;&nbsp;&nbsp;&nbsp;之若神，事之若君。推路寝以居之，引三牲以进之，选女乐以娱之。化人以为王<br /><br />&nbsp;&nbsp;&nbsp;&nbsp;之宫室卑陋而不可处，王之厨馔腥蝼而不可飨，王之嫔御膻恶而不可亲。穆王乃<br /><br />&nbsp;&nbsp;&nbsp;&nbsp;为之改筑。土木之功。赭垩之色，无遗巧焉。五府为虚，而台始成。其高千仞，<br /><br />&nbsp;&nbsp;&nbsp;&nbsp;临终南之上，号曰中天之台。简郑卫之处子娥b靡曼者，施芳泽，正蛾眉，设<br /><br />&nbsp;&nbsp;&nbsp;&nbsp;笄珥，衣阿锡。曳齐纨。粉白黛黑，佩玉环。杂芷若以满之，奏《承云》、《六<br /><br />&nbsp;&nbsp;&nbsp;&nbsp;莹》、《九韶》、《晨露》以乐之。日月献玉衣，旦旦荐玉食。化人犹不舍然，<br /><br />&nbsp;&nbsp;&nbsp;&nbsp;不得已而临之。居亡几何，谒王同游。王执化人之祛，腾而上者，中天乃止。暨<br /><br />&nbsp;&nbsp;&nbsp;&nbsp;及化人之宫。化人之宫构以金银，络以珠玉；出云雨之上，而不知下之据，望之<br /><br />&nbsp;&nbsp;&nbsp;&nbsp;若屯云焉。耳目所观听，鼻口所纳尝，皆非人间之有。王实以为清都、紫微、钧<br /><br />&nbsp;&nbsp;&nbsp;&nbsp;天、广乐，帝之所居。王俯而视之，其宫榭若累块积苏焉。王自以居数十年不思<br /><br />&nbsp;&nbsp;&nbsp;&nbsp;其国也。化人复谒王同游，所及之处，仰不见日月，俯不见河海。光影所照，王<br /><br />&nbsp;&nbsp;&nbsp;&nbsp;目眩不能得视；音响所来，王耳乱不能得听。百骸六藏，悸而不凝。意迷精丧，<br /><br />&nbsp;&nbsp;&nbsp;&nbsp;请化人求还。化人移之，王若殒虚焉。既寤，所坐犹向者之处，侍御犹向者之人。<br /><br />&nbsp;&nbsp;&nbsp;&nbsp;视其前，则酒未清，肴未h。王问所从来。左右曰：“王默存耳。”由此穆王<br /><br />&nbsp;&nbsp;&nbsp;&nbsp;自失者三月而复。更问化人。化人曰：“吾与王神游也，形奚动哉？且曩之所居，<br /><br />&nbsp;&nbsp;&nbsp;&nbsp;奚异王之宫？曩之所游，奚异王之圃？王闲恒有，疑暂亡。变化之极，徐疾之间，<br /><br />&nbsp;&nbsp;&nbsp;&nbsp;可尽模哉？”王大悦。不恤国事，不乐臣妾，肆意远游。命驾八骏之乘，右服骅骝而<br /><br />&nbsp;&nbsp;&nbsp;&nbsp;左绿耳，右骖赤骥而左白{减木}，主车则造父为御，{刀}右；次车之乘，右<br /><br />&nbsp;&nbsp;&nbsp;&nbsp;服渠黄而左逾轮，左骖盗骊而右山子，柏夭主车，参百为御，奔戎为右。驰驱千<br /><br />&nbsp;&nbsp;&nbsp;&nbsp;里，至于巨L氏之国。巨L氏乃献白鹄之血以饮王，具牛马之б韵赐踔足，<br /><br />&nbsp;&nbsp;&nbsp;&nbsp;及二乘之人。已饮而行，遂宿于昆仑之阿，赤水之阳。别日升昆仑之丘，以观黄<br /><br />&nbsp;&nbsp;&nbsp;&nbsp;帝之吕；而封之以诒后世。遂宾于西王母，觞于瑶池之上。西王母为王谣，王和<br /><br />&nbsp;&nbsp;&nbsp;&nbsp;之，其辞哀焉。西观日之所入。一日行万里。王乃叹曰：“於乎！予一人不盈于<br /><br />&nbsp;&nbsp;&nbsp;&nbsp;德而谐于乐。后世其追数吾过乎！”穆王几神人哉！能穷当身之乐，犹百年乃徂，<br /><br />&nbsp;&nbsp;&nbsp;&nbsp;世以为登假焉。<br /><br />&nbsp;&nbsp;&nbsp;&nbsp;老成子学幻于尹文先生，三年不告。老成子请其过而求退。尹文先生揖而进<br /><br />&nbsp;&nbsp;&nbsp;&nbsp;之于室。屏左右而与之言曰：“昔老聃之徂西也，顾而告予曰：有生之气，有形<br /><br />&nbsp;&nbsp;&nbsp;&nbsp;之状，尽幻也。造化之所始，阴阳之所变者，谓之生，谓之死。穷数达变，因形<br /><br />&nbsp;&nbsp;&nbsp;&nbsp;移易者，谓之化，谓之幻。造物者其巧妙，其功深，固难穷难终。因形者其巧显，<br /><br />&nbsp;&nbsp;&nbsp;&nbsp;其功浅，故随起随灭。知幻化之不异生死也，始可与学幻矣。吾与汝亦幻也，奚<br /><br />&nbsp;&nbsp;&nbsp;&nbsp;须学哉？”老成子归，用尹文先生之言深思三月，遂能存亡自在，校四时；<br /><br />&nbsp;&nbsp;&nbsp;&nbsp;冬起雷，夏造冰。飞者走，走者飞。终身不箸其术，故世莫传焉。子列子曰：<br /><br />&nbsp;&nbsp;&nbsp;&nbsp;“善为化者，其道密庸，其功同人。五帝之德，三王之功，未必尽智勇之力，或<br /><br />&nbsp;&nbsp;&nbsp;&nbsp;由化而成。孰测之哉？”<br /><br />&nbsp;&nbsp;&nbsp;&nbsp;觉有八徵，梦有六侯。奚谓八徵？一曰故，二曰为，三曰得，四曰丧，五曰<br /><br />&nbsp;&nbsp;&nbsp;&nbsp;哀，六曰乐，七曰生，八曰死。此者八徵，形所接也。奚谓六侯？一曰正梦，二<br /><br />&nbsp;&nbsp;&nbsp;&nbsp;曰愕梦，三曰思梦，四曰寤梦，五曰喜梦，六曰惧梦。此六者，神所交也。不识<br /><br />&nbsp;&nbsp;&nbsp;&nbsp;感变之所起者，事至则惑其所由然；识感变之所起者，事至则知其所由然。知其<br /><br />&nbsp;&nbsp;&nbsp;&nbsp;所由然，则无所怛。一体之盈虚消息，皆通于天地，应于物类。故阴气壮，则梦<br /><br />&nbsp;&nbsp;&nbsp;&nbsp;涉大水而恐惧；阳气壮，则梦涉大火而燔x；阴阳俱壮，则梦生杀。甚饱则梦<br /><br />&nbsp;&nbsp;&nbsp;&nbsp;与，甚饥则梦取。是以以浮虚为疾者，则梦扬；以沉实为疾者，则梦溺。藉带而<br /><br />&nbsp;&nbsp;&nbsp;&nbsp;寝则梦蛇，飞鸟衔发则梦飞。将阴梦火，将疾梦食。饮酒者忧，歌舞者哭。子列<br /><br />&nbsp;&nbsp;&nbsp;&nbsp;子曰：“神遇为梦，形接为事。故昼想夜梦，神形所遇。故神凝者想梦自消。信<br /><br />&nbsp;&nbsp;&nbsp;&nbsp;觉不语，信梦不达；物化之往来者也。古之真人，其觉自忘，其寝不梦；几虚语<br /><br />&nbsp;&nbsp;&nbsp;&nbsp;哉？”<br /><br />&nbsp;&nbsp;&nbsp;&nbsp;西极之南隅有国焉，不知境界之所接，名古莽之国。阴阳之气所不交，故寒<br /><br />&nbsp;&nbsp;&nbsp;&nbsp;暑亡辨；日月之光所不照，故昼夜亡辨。其民不食不衣而多眠。五旬一觉，以梦<br /><br />&nbsp;&nbsp;&nbsp;&nbsp;中所为者实，觉之所见者妄。四海之齐谓中央之国，跨河南北，越岱东西，万有<br /><br />&nbsp;&nbsp;&nbsp;&nbsp;余里。其阴阳之审度，故一寒一暑；昏明之分察，故一昼一夜。其民有智有愚。<br /><br />&nbsp;&nbsp;&nbsp;&nbsp;万物滋殖，才艺多方。有君臣相临，礼法相持。其所云为不可称计。一觉一寐，<br /><br />&nbsp;&nbsp;&nbsp;&nbsp;以为觉之所为者实，梦之所见者妄。东极之北隅有国曰阜落之国。其土气常燠，<br /><br />&nbsp;&nbsp;&nbsp;&nbsp;日月余光之照。其土不生嘉苗。其民食草根木实，不知火食。性刚悍，强弱相藉，<br /><br />&nbsp;&nbsp;&nbsp;&nbsp;贵胜而不尚义；多驰步，少休息，常觉而不眠。<br /><br />&nbsp;&nbsp;&nbsp;&nbsp;周之尹氏大治产，其下趣役者侵晨昏而弗息。有老役夫筋力竭矣，而使之弥<br /><br />&nbsp;&nbsp;&nbsp;&nbsp;勤。昼则呻呼而即事，夜则昏惫而熟寐。精神荒散，昔昔梦为国君。居人民之上，<br /><br />&nbsp;&nbsp;&nbsp;&nbsp;总一国之事。游燕宫观，恣意所欲，其乐无比。觉则复役。人有慰喻其勤者，役<br /><br />&nbsp;&nbsp;&nbsp;&nbsp;夫曰：“人生百年，昼夜各分。吾昼为仆虏，苦则苦矣；夜为人君，其乐无比。<br /><br />&nbsp;&nbsp;&nbsp;&nbsp;何所怨哉？”尹氏心营世事，虑钟家业，心形俱疲，夜亦昏惫而寐。昔昔梦为人<br /><br />&nbsp;&nbsp;&nbsp;&nbsp;仆，趋走作役，无不为也；数骂杖挞，无不至也。眠中边缴牒簦彻旦息焉。<br /><br />&nbsp;&nbsp;&nbsp;&nbsp;尹氏病之，以访其友。友曰：“若位足荣身，资财有余，胜人远矣。夜梦为仆，<br /><br />&nbsp;&nbsp;&nbsp;&nbsp;苦逸之复，数之常也。若欲觉梦兼之，岂可得邪？”尹氏闻其友言，宽其役夫之<br /><br />&nbsp;&nbsp;&nbsp;&nbsp;程，减己思虑之事，疾并少间。<br /><br />&nbsp;&nbsp;&nbsp;&nbsp;郑人有薪于野者，遇骇鹿，御而击之，毙之。恐人见之也，遽而藏诸隍中，<br /><br />&nbsp;&nbsp;&nbsp;&nbsp;覆之以蕉。不胜其喜。俄而遗其所藏之处，遂以为梦焉。顺途而咏其事。傍人有<br /><br />&nbsp;&nbsp;&nbsp;&nbsp;闻者，用其言而取之。既归，告其室人曰：“向薪者梦得鹿而不知其处；吾今得<br /><br />&nbsp;&nbsp;&nbsp;&nbsp;之，彼直真梦者矣。”室人曰：“若将是梦见薪者之得鹿邪？讵有薪者邪？今真<br /><br />&nbsp;&nbsp;&nbsp;&nbsp;得鹿，是若之梦真邪？”夫曰：“吾据得鹿，何用知彼梦我梦邪？”薪者之归，<br /><br />&nbsp;&nbsp;&nbsp;&nbsp;不厌失鹿。其夜真梦藏之之处，又梦得之之主。爽旦，案所梦而寻得之。遂讼而<br /><br />&nbsp;&nbsp;&nbsp;&nbsp;争之，归之士师。士师曰：“若初真得鹿，妄谓之梦；真梦得鹿，妄谓之实。彼<br /><br />&nbsp;&nbsp;&nbsp;&nbsp;真取若鹿，而与若争鹿。室人又谓梦仞人鹿，无人得鹿。今据有此鹿，请二分之。”以闻郑君。郑君曰：“嘻！士师将复梦分人鹿乎？”访之国相。国相曰：“梦<br /><br />&nbsp;&nbsp;&nbsp;&nbsp;与不梦，臣所不能辨也。欲辨觉梦，唯黄帝孔丘。今亡黄帝孔丘，熟辨之哉？且<br /><br />&nbsp;&nbsp;&nbsp;&nbsp;恂士师之言可也。”<br /><br />&nbsp;&nbsp;&nbsp;&nbsp;宋阳里华子中年病忘，朝取而夕忘，夕与而朝忘；在途则忘行，在室而忘坐；<br /><br />&nbsp;&nbsp;&nbsp;&nbsp;今不识先，后不识今。阖室毒之。谒史而卜之，弗占；谒巫而祷之，弗禁；谒医<br /><br />&nbsp;&nbsp;&nbsp;&nbsp;而攻之，弗已。鲁有儒生自媒能治之，华子之妻子以居产之半请其方。儒生曰：<br /><br />&nbsp;&nbsp;&nbsp;&nbsp;“此固非卦兆之所占，非祈请之所祷，非药石之所攻。吾试化其心，变其虑，庶<br /><br />&nbsp;&nbsp;&nbsp;&nbsp;几其瘳乎！”于是试露之，而求衣；饥之，而求食；幽之，而求明。儒生欣然告<br /><br />&nbsp;&nbsp;&nbsp;&nbsp;其子曰：“疾可已也。然吾之方密，传世不以告人。试屏左右，独与居室七曰。”<br /><br />&nbsp;&nbsp;&nbsp;&nbsp;从之。莫知其所施为也，而积年之疾一朝都除。华子既悟，乃大怒，黜妻罚子，<br /><br />&nbsp;&nbsp;&nbsp;&nbsp;操戈逐儒生。宋人执而问其以。华子曰：“曩吾忘也，荡荡然不觉天地之有无。<br /><br />&nbsp;&nbsp;&nbsp;&nbsp;今顿识既往，数十年来存亡、得失、哀乐、好恶，扰扰万绪起矣。吾恐将来之存<br /><br />&nbsp;&nbsp;&nbsp;&nbsp;亡、得失、哀乐、好恶之乱吾心如此也，须臾之忘，可复得乎？”子贡闻而怪之，<br /><br />&nbsp;&nbsp;&nbsp;&nbsp;以告孔子。孔子曰：“此非汝所及乎！”顾谓颜回纪之。<br /><br />&nbsp;&nbsp;&nbsp;&nbsp;秦人逢氏有子，少而惠，及壮而有迷罔之疾。闻歌以为哭，视白以为黑，飨<br /><br />&nbsp;&nbsp;&nbsp;&nbsp;香以为朽，尝甘以为苦，行非以为是：意之所之，天地、四方，水火、寒暑，无<br /><br />&nbsp;&nbsp;&nbsp;&nbsp;不倒错者焉。杨氏告其父曰：“鲁之君子多术艺，将能已乎？汝奚不访焉？”其<br /><br />&nbsp;&nbsp;&nbsp;&nbsp;父之鲁，过陈，遇老聃，因告其子之证。老聃曰：“汝庸知汝子之迷乎？今天下<br /><br />&nbsp;&nbsp;&nbsp;&nbsp;之人皆惑于是非，昏于利害。同疾者多，固莫有觉者。且一身之迷不足倾一家，<br /><br />&nbsp;&nbsp;&nbsp;&nbsp;一家之迷不足倾一乡，一乡之迷不足倾一国，一国之迷不足倾天下。天下尽迷，<br /><br />&nbsp;&nbsp;&nbsp;&nbsp;孰倾之哉？向使天下之人其心尽如汝子，汝则反迷矣。哀乐、声色、臭味、是非，<br /><br />&nbsp;&nbsp;&nbsp;&nbsp;孰能正之？且吾之此言未必非迷，而况鲁之君子迷之邮者，焉能解人之迷哉？<br /><br />&nbsp;&nbsp;&nbsp;&nbsp;荣汝之粮，不若遄归也。”<br /><br />&nbsp;&nbsp;&nbsp;&nbsp;燕人生于燕，长于楚，及老而还本国。过晋国，同行者诳之；指城曰：“此<br /><br />&nbsp;&nbsp;&nbsp;&nbsp;燕国之城。”其人愀然变容。指社曰：“此若里之社。”乃喟然而叹。指舍曰：<br /><br />&nbsp;&nbsp;&nbsp;&nbsp;“此若先人之庐。”乃涓然而泣。指垅曰：“此若先人之冢。”其人哭不自禁。<br /><br />&nbsp;&nbsp;&nbsp;&nbsp;同行者哑然大笑，曰：“予昔绐若，此晋国耳。”其人大惭。及至燕，真见燕国<br /><br />&nbsp;&nbsp;&nbsp;&nbsp;之城社，真见先人之庐冢，悲心更微。</div>
            <div class="link">
                <a id="err-report" href="javascript:void(0)" onClick="report('列子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22600,1657273);">加入书签</a><a
                        href="1657272.html">上一页</a>&larr;<a href="index.html">返回列表</a>&rarr;<a
                            href="1657274.html">下一页</a><a id="book-vote" href="javascript:void(0)" onClick="vote(22600);">投推荐票</a><a
                                id="err-report" href="javascript:void(0)" onClick="report('列子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657272.html"; var next_page = "1657274.html"; var index_page = "index.html"; var sortid = "9"; var article_id = "22600"; var chapter_id = "1657273"; var articlename = "列子"; var chaptername = " 周穆王第三"; var author = "列御寇"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>