<!DOCTYPE html>
<html>
<head>
<meta charset="gbk" />
<title>列子- 仲尼第四-在线阅读-哈西文学网</title>
<meta name="keywords" content="列御寇，列子， 仲尼第四全文， 仲尼第四在线阅读 哈西文学网" />
<meta name="description" content="哈西文学网提供列御寇的列子  仲尼第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22600/1657274.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22600/1657274.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 列子</div>
		<div class="fr"><a id="add-bookcase" href="javascript:void(0)" onClick="addbookcase(22600,0);">加入书架</a>|<a id="book-vote" href="javascript:void(0)" onClick="vote(22600);">投推荐票</a>|<a id="err-report" href="javascript:void(0)" onClick="report('列子出错啦!');">错误举报</a>|<a href="https://www.haxi88.com/files/article/info/22/22600.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 仲尼第四</h1>
            <div class="link xb">
                <a href="1657273.html">上一页</a>&larr;<a href="index.html">返回列表</a>&rarr;<a
                    href="1657275.html">下一页</a></div>			
            <div id="BookText">&nbsp;&nbsp;&nbsp;&nbsp;仲尼闲居，子贡入待，而有忧色。子贡不敢问，出告颜回。颜回援琴而歌。<br /><br />&nbsp;&nbsp;&nbsp;&nbsp;孔子闻之，果召回入，问曰：“若奚独乐？”回曰：“夫子奚独忧？”孔子曰：<br /><br />&nbsp;&nbsp;&nbsp;&nbsp;“先言尔志。”曰：“吾昔闻之夫子曰：‘乐天知命故不忧’，回所以乐也。”<br /><br />&nbsp;&nbsp;&nbsp;&nbsp;孔子愀然有间曰：“有是言哉？汝之意失矣。此吾昔日之言尔，请以今言为正也。<br /><br />&nbsp;&nbsp;&nbsp;&nbsp;汝徒知乐天知命之无忧，未知乐天知命有忧之大也。今告若其实：修一身，任穷<br /><br />&nbsp;&nbsp;&nbsp;&nbsp;达，知去来之非我，亡变乱于心虑，尔之所谓乐天知命之无忧也。曩吾修《诗》<br /><br />&nbsp;&nbsp;&nbsp;&nbsp;《书》，正礼乐，将以治天下，遣来世；非但修一身，治鲁国而已。而鲁之君臣<br /><br />&nbsp;&nbsp;&nbsp;&nbsp;日失其序，仁义益衰，情性益薄。此道不行一国与当年，其如天下与来世矣？吾<br /><br />&nbsp;&nbsp;&nbsp;&nbsp;始知《诗》、《书》、礼乐无救于治乱，而未知所以革之之方。此乐天知命者之<br /><br />&nbsp;&nbsp;&nbsp;&nbsp;所忧。虽然，吾得之矣。夫乐而知者，非古人之所谓乐知也。无乐无知，是真乐<br /><br />&nbsp;&nbsp;&nbsp;&nbsp;真知；故无所不乐，无所不知，无所不忧，无所不为。《诗》、《书》、礼乐，<br /><br />&nbsp;&nbsp;&nbsp;&nbsp;何弃之有？革之何为？”颜回北面拜手曰：“回亦得之矣。”出告子贡。子贡茫<br /><br />&nbsp;&nbsp;&nbsp;&nbsp;然自失，归家淫思七日，不寝不食，以至骨立。颜回重往喻之，乃反丘门，弦歌<br /><br />&nbsp;&nbsp;&nbsp;&nbsp;诵书，终身不辍。<br /><br />&nbsp;&nbsp;&nbsp;&nbsp;陈大夫聘鲁，私见叔孙氏。叔孙氏曰：“吾国有圣人。”曰：“非孔丘邪？”<br /><br />&nbsp;&nbsp;&nbsp;&nbsp;曰：“是也。”“何以知其圣乎？”叔孙氏曰：“吾常闻之颜回曰：‘孔丘能废<br /><br />&nbsp;&nbsp;&nbsp;&nbsp;心而用形。’”陈大夫曰：“吾国亦有圣人，子弗知乎？”曰：“圣人孰谓？”<br /><br />&nbsp;&nbsp;&nbsp;&nbsp;曰：“老聃之弟子有亢仓之者，得聃之道，能以耳视而目听。”鲁侯闻之大惊，<br /><br />&nbsp;&nbsp;&nbsp;&nbsp;使上卿厚礼而致之。亢仓子应聘而至。鲁侯卑辞请问之。亢仓子曰：“传之者妄。<br /><br />&nbsp;&nbsp;&nbsp;&nbsp;我能视听不用耳目，不能易耳目之用。”鲁侯曰：“此增异矣。其道奈何？寡人<br /><br />&nbsp;&nbsp;&nbsp;&nbsp;终愿闻之。”亢仓子曰：“我体合于心，心合于气，气合于神，神合于无。其有<br /><br />&nbsp;&nbsp;&nbsp;&nbsp;介然之有，唯然之音，虽远在八荒之外，近在眉睫之内，来干我者，我必知之。<br /><br />&nbsp;&nbsp;&nbsp;&nbsp;乃不知是我七孔四支之所觉，心腹六脏之知，其自知而已矣。”鲁侯大悦。他日<br /><br />&nbsp;&nbsp;&nbsp;&nbsp;以告仲尼，仲尼笑而不答。<br /><br />&nbsp;&nbsp;&nbsp;&nbsp;商太宰见孔子曰：“丘圣者欤？”孔子曰：“圣则丘何敢，然则丘博学多识<br /><br />&nbsp;&nbsp;&nbsp;&nbsp;者也。”商太宰曰：“三王圣者欤？”孔子曰：“三王善任智勇者，圣则丘弗知。”<br /><br />&nbsp;&nbsp;&nbsp;&nbsp;曰：“五帝圣者欤？”孔子曰：“五帝善任仁义者，圣则丘弗知。”曰：“三<br /><br />&nbsp;&nbsp;&nbsp;&nbsp;皇圣者欤？”孔子曰：“三皇善任因时者，圣则丘弗知。”商太宰大骇，曰：“<br /><br />&nbsp;&nbsp;&nbsp;&nbsp;然则孰者为圣？”孔子动容有间，曰：“西方之人，有圣者焉，不治而不乱，不<br /><br />&nbsp;&nbsp;&nbsp;&nbsp;言而自信，不化而自行，荡荡乎民无能名焉。丘疑其为圣。弗知真为圣欤？真不<br /><br />&nbsp;&nbsp;&nbsp;&nbsp;圣欤？”商太宰嘿然心计曰：“孔丘欺我哉！”<br /><br />&nbsp;&nbsp;&nbsp;&nbsp;子夏问孔子曰：“颜回之为人奚若？”子曰：“回之仁贤于丘也。”曰：“<br /><br />&nbsp;&nbsp;&nbsp;&nbsp;子贡之为人奚若？”子曰：“赐之辩贤于丘也。”曰：“子路之为人奚若？”子<br /><br />&nbsp;&nbsp;&nbsp;&nbsp;曰：“由之勇贤于丘也。”曰：“子张之为人奚若？”子曰：“师之庄贤于丘也。”子夏避席而问曰：“然则四子者何为事夫子？”曰：“居！吾语汝。夫回能仁<br /><br />&nbsp;&nbsp;&nbsp;&nbsp;而不能反，赐能辩而不能讷，由能勇而不能怯，师能庄而不能同。兼四子之有以<br /><br />&nbsp;&nbsp;&nbsp;&nbsp;易吾，吾弗许也。此其所以事吾而不贰也。”<br /><br />&nbsp;&nbsp;&nbsp;&nbsp;子列子既师壶丘子林，友伯昏瞀人，乃居南郭。从之处者，日数而不及。虽<br /><br />&nbsp;&nbsp;&nbsp;&nbsp;然，子列子亦微焉，朝朝相与辩，无不闻。而与南郭子连墙二十年，不上谒请；<br /><br />&nbsp;&nbsp;&nbsp;&nbsp;相遇于道，目若不相见者。门之徒役以为子列子与南郭子有敌不疑。有自楚来者，<br /><br />&nbsp;&nbsp;&nbsp;&nbsp;问子列子曰：“先生与南郭子奚敌？”子列子曰：“南郭子貌充心虚，耳无闻，<br /><br />&nbsp;&nbsp;&nbsp;&nbsp;目无见，口无言，心无知，形无惕。往将奚为？虽然，试与汝偕往。”阅弟子四<br /><br />&nbsp;&nbsp;&nbsp;&nbsp;十人同行。见南郭子，果若欺魄焉，而不可与接。顾视子列子，形神不相偶，而<br /><br />&nbsp;&nbsp;&nbsp;&nbsp;不可与群。南郭子俄而指子列子之弟子末行者与言，bb然若专直而在雄者。子<br /><br />&nbsp;&nbsp;&nbsp;&nbsp;列子之徒骇之。反舍，咸有疑色。子列子曰：“得意者无言，进知者亦无言。用<br /><br />&nbsp;&nbsp;&nbsp;&nbsp;无言为言亦言，无知为知亦知。无言与不言，无知与不知，亦言亦知。亦无所不<br /><br />&nbsp;&nbsp;&nbsp;&nbsp;言，亦无所不知；亦无所言，亦无所知。如斯而已。汝奚妄骇哉？”<br /><br />&nbsp;&nbsp;&nbsp;&nbsp;子列子学也，三年之后，心不敢念是非，口不敢言利害，始得老商一眄而已。<br /><br />&nbsp;&nbsp;&nbsp;&nbsp;五年之后，心更念是非，口更言利害，老商始一解颜而笑。七年之后，从心之所<br /><br />&nbsp;&nbsp;&nbsp;&nbsp;念，更无是非；从口之所言，更无利害。夫子始一引吾并席而坐。九年之后，横<br /><br />&nbsp;&nbsp;&nbsp;&nbsp;心之所念，横口之所言，亦不知我之是非利害欤，亦不知彼之是非利害欤，外内<br /><br />&nbsp;&nbsp;&nbsp;&nbsp;进矣。而后眼如耳，耳如鼻，鼻如口，口无不同。心凝形释，骨肉者融；不觉形<br /><br />&nbsp;&nbsp;&nbsp;&nbsp;之所倚，足之所履，心之所念，言之所藏。如斯而已。则理无所隐矣。<br /><br />&nbsp;&nbsp;&nbsp;&nbsp;初，子列子好游。壶丘子曰：“御寇好游，游何所好？”列子曰：“游之乐<br /><br />&nbsp;&nbsp;&nbsp;&nbsp;所玩无故。人之游也，观其所见；我之游也，观其所变。游乎游乎！未有能辨其<br /><br />&nbsp;&nbsp;&nbsp;&nbsp;游者。”壶丘子曰：“御寇之游固与人同欤，而曰固与人异欤？凡所见，亦恒见<br /><br />&nbsp;&nbsp;&nbsp;&nbsp;其变。玩彼物之无故，不知我亦无故。务外游，不知务内观。外游者，求备于物；<br /><br />&nbsp;&nbsp;&nbsp;&nbsp;内观者，取足于身。取足于身，游之至也；求备于物，游之不至也。”于是列子<br /><br />&nbsp;&nbsp;&nbsp;&nbsp;终身不出，自以为不知游。壶丘子曰：“游其至乎！至游者，不知所适；至观者，<br /><br />&nbsp;&nbsp;&nbsp;&nbsp;不知所c，物物皆游矣，物物皆观矣，是我之所谓游，是我之所谓观也。故曰：<br /><br />&nbsp;&nbsp;&nbsp;&nbsp;游其至矣乎！游其至矣乎！”<br /><br />&nbsp;&nbsp;&nbsp;&nbsp;龙叔谓文挚曰：“子之术微矣。吾有疾，子能已乎？”文挚曰：“唯命所听。<br /><br />&nbsp;&nbsp;&nbsp;&nbsp;然先言子所病之证。”龙叔曰：“吾乡誉不以为荣，国毁不以为辱；得而不喜，<br /><br />&nbsp;&nbsp;&nbsp;&nbsp;失而弗忧；视生如死；视富如贫；视人如豕；视吾如人。处吾之家，如逆旅之舍；<br /><br />&nbsp;&nbsp;&nbsp;&nbsp;观吾之乡，如戎蛮之国。凡此众疾，爵赏不能劝，刑罚不能威，盛衰、利害不能<br /><br />&nbsp;&nbsp;&nbsp;&nbsp;易，哀乐不能移。固不可事国君，交亲友，御妻子，制仆隶。此奚疾哉？奚方能<br /><br />&nbsp;&nbsp;&nbsp;&nbsp;已之乎？”文挚乃命龙叔背明而立，文挚自后向明而望之。既而曰：“嘻！吾见<br /><br />&nbsp;&nbsp;&nbsp;&nbsp;子之心矣：方寸之地虚矣。几圣人也！子心六孔流通，一孔不达。今以圣智为疾<br /><br />&nbsp;&nbsp;&nbsp;&nbsp;者，或由此乎！非吾浅术所能已也。”<br /><br />&nbsp;&nbsp;&nbsp;&nbsp;无所由而常生者，道也。由生而生，故虽终而不亡，常也。由生而亡，不幸<br /><br />&nbsp;&nbsp;&nbsp;&nbsp;也。有所由而常死者，亦道也。由死而死，故虽未终而自亡者，亦常也。由死而<br /><br />&nbsp;&nbsp;&nbsp;&nbsp;生，幸也。故无用而生谓之道，用道得终谓之常；有所用而死者亦谓之道，用道<br /><br />&nbsp;&nbsp;&nbsp;&nbsp;而得死者亦谓之常。季梁之死，杨朱望其门而歌。随梧之死，杨朱抚其尸而哭。<br /><br />&nbsp;&nbsp;&nbsp;&nbsp;隶人之生，隶人之死，众人且歌，众人且哭。<br /><br />&nbsp;&nbsp;&nbsp;&nbsp;目将眇者，先睹秋毫；耳将聋者，先闻蚋飞；口将爽者，先辨淄渑；鼻将窒<br /><br />&nbsp;&nbsp;&nbsp;&nbsp;者，先觉焦朽；体将僵者，先亟奔佚；心将迷者，先识是非：故物不至者则不反。<br /><br />&nbsp;&nbsp;&nbsp;&nbsp;郑之圃泽多贤，东里多才。圃泽之役有伯丰子者，行过东里，遇邓析。邓析<br /><br />&nbsp;&nbsp;&nbsp;&nbsp;顾其徒而笑曰：“为若舞，彼来者奚若？”其徒曰：“所愿知也。”邓析谓伯丰<br /><br />&nbsp;&nbsp;&nbsp;&nbsp;子曰：“汝知养养之义乎？受人养而不能自养者，犬豕之类也；养物而物为我用<br /><br />&nbsp;&nbsp;&nbsp;&nbsp;者，人之力也。使汝之徒食而饱，衣而息，执政之功也。长幼群聚而为牢藉庖厨<br /><br />&nbsp;&nbsp;&nbsp;&nbsp;之物，奚异犬豕之类乎？”伯丰子不应。伯丰子之从者越次而进曰：“大夫不闻<br /><br />&nbsp;&nbsp;&nbsp;&nbsp;齐鲁之多机乎？有善治土木者，有善治金革者，有善治声乐者，有善治书数者，<br /><br />&nbsp;&nbsp;&nbsp;&nbsp;有善治军旅者，有善治宗庙者，群才备也。而无相位者，无能相使者。而位之者<br /><br />&nbsp;&nbsp;&nbsp;&nbsp;无知，使之者无能，而知之与能为之使焉。执政者，乃吾之所使；子奚矜焉？”<br /><br />&nbsp;&nbsp;&nbsp;&nbsp;邓析无以应，目其徒而退。<br /><br />&nbsp;&nbsp;&nbsp;&nbsp;公仪伯以力闻诸侯，堂G公言之于周宣王，王备礼以聘之。公仪伯至；观形，<br /><br />&nbsp;&nbsp;&nbsp;&nbsp;懦夫也。宣王心惑而疑曰：“女之力何如？”公仪伯曰：“臣之力能折春螽之股，<br /><br />&nbsp;&nbsp;&nbsp;&nbsp;堪秋蝉之翼。”王作色曰：“吾之力能裂犀兕之革，曳九牛之尾，犹憾其弱。<br /><br />&nbsp;&nbsp;&nbsp;&nbsp;女折春螽之股，堪秋蝉之翼，而力闻天下，何也？”公仪伯长息退席，曰：“善<br /><br />&nbsp;&nbsp;&nbsp;&nbsp;哉王之问也！臣敢以实对。臣之师有商丘子者，力无敌于天下，而六亲不知；以<br /><br />&nbsp;&nbsp;&nbsp;&nbsp;未尝用其力故也。臣以死事之。乃告臣曰：‘人欲见其所不见，视人所不窥；欲<br /><br />&nbsp;&nbsp;&nbsp;&nbsp;得其所不得，修人所不为。故学i者先见舆薪，学听者先闻掸钟。夫有易于内<br /><br />&nbsp;&nbsp;&nbsp;&nbsp;者无难于外。于外无难，故名不出其一家。’今臣之名闻于诸侯，是臣违师之教，<br /><br />&nbsp;&nbsp;&nbsp;&nbsp;显臣之能者也。然则臣之名不以负其力者也，以能用其力者也；不犹愈于负其力<br /><br />&nbsp;&nbsp;&nbsp;&nbsp;者乎？”<br /><br />&nbsp;&nbsp;&nbsp;&nbsp;中山公子牟者，魏国之贤公子也。好与贤人游，不恤国事；而悦赵人公孙龙。<br /><br />&nbsp;&nbsp;&nbsp;&nbsp;乐正子舆之徒笑之。公子牟曰：“子何笑牟之悦公孙龙也？”子舆曰：“公孙龙<br /><br />&nbsp;&nbsp;&nbsp;&nbsp;之为人也，行无师，学无友，佞给而不中，漫衍而无家，好怪而妄言。欲惑人之<br /><br />&nbsp;&nbsp;&nbsp;&nbsp;心，屈人之口，与韩檀等肄之。”公子牟变容曰：“何子状公孙龙之过欤？请闻<br /><br />&nbsp;&nbsp;&nbsp;&nbsp;其实。”子舆曰：“吾笑龙之诒孔穿，言‘善射者能令后镞中前括，发发相及，<br /><br />&nbsp;&nbsp;&nbsp;&nbsp;矢矢相属；前矢造准而无绝落，后矢之括犹衔弦，视之若一焉。’孔穿骇之。龙<br /><br />&nbsp;&nbsp;&nbsp;&nbsp;曰：‘此未其妙者。逢蒙之弟子曰鸿超，怒其妻而怖之。引乌号之弓，綦卫之箭，<br /><br />&nbsp;&nbsp;&nbsp;&nbsp;射其目。矢来注眸子而眶不睫，矢隧地而尘不扬。’是岂智者之言与？”公子牟<br /><br />&nbsp;&nbsp;&nbsp;&nbsp;曰：“智者之言固非愚者之所晓。后镞中前括，钧后于前。矢注眸子而眶不睫，<br /><br />&nbsp;&nbsp;&nbsp;&nbsp;尽矢之势也。子何疑焉？“乐正子舆曰：‘子，龙之徒，焉得不饰其阙？吾又言<br /><br />&nbsp;&nbsp;&nbsp;&nbsp;其尤者。’龙诳魏王曰：‘有意不心。有指不至。有物不尽。有影不移。发引千<br /><br />&nbsp;&nbsp;&nbsp;&nbsp;钧。白马非马。孤犊未尝有母。’‘其负类反伦，不可胜言也。”公子牟曰：<br /><br />&nbsp;&nbsp;&nbsp;&nbsp;“子不谕至言而以为尤也，尤其在子矣。夫无意则心同。无指则皆至。尽物者常<br /><br />&nbsp;&nbsp;&nbsp;&nbsp;有。影不移者，说在改也。发引千钧，势至等也。白马非马，形名离也。孤犊未<br /><br />&nbsp;&nbsp;&nbsp;&nbsp;尝有母，非孤犊也。”乐正子舆曰：“子以公孙龙之鸣皆条也。设令发于余窍，<br /><br />&nbsp;&nbsp;&nbsp;&nbsp;子亦将承之。”公子牟默然良久，告退，曰：“请待余曰，更谒子论。”<br /><br />&nbsp;&nbsp;&nbsp;&nbsp;尧治天下五十年，不知天下治欤，不治欤？不知亿兆之愿戴己欤？不愿戴己<br /><br />&nbsp;&nbsp;&nbsp;&nbsp;欤？顾问左右，左右不知。问外朝，外朝不知。问在野，在野不知。尧乃微服游<br /><br />&nbsp;&nbsp;&nbsp;&nbsp;于康衢，闻儿童谣曰：“立我蒸民，莫匪尔极。不识不知，顺帝不则。”尧喜问<br /><br />&nbsp;&nbsp;&nbsp;&nbsp;曰：“谁教尔为此言？”童儿曰：“我闻之大夫。”问大夫，大夫曰：“古诗<br /><br />&nbsp;&nbsp;&nbsp;&nbsp;也。”尧还宫，召舜，因禅以天下。舜不辞而受之。<br /><br />&nbsp;&nbsp;&nbsp;&nbsp;关尹喜曰：“在己无居，形物其箸，其动若水，其静若镜，其应若响。故其<br /><br />&nbsp;&nbsp;&nbsp;&nbsp;道若物者也。物自违道，道不违物。善若道者，亦不用耳，亦不用目，亦不用力，<br /><br />&nbsp;&nbsp;&nbsp;&nbsp;亦不用心。欲若道而用视听形智以求之，弗当矣。瞻之在前，忽焉在后；用之弥<br /><br />&nbsp;&nbsp;&nbsp;&nbsp;满，六虚废之，莫知其所。亦非有心者所能得远，亦非无心者所能得近。唯默而<br /><br />&nbsp;&nbsp;&nbsp;&nbsp;得之而性成之者得之。知而亡情，能而不为，真知真能也。发无知，何能情？发<br /><br />&nbsp;&nbsp;&nbsp;&nbsp;不能，何能为？聚块也，积尘也，虽无为而非理也。”</div>
            <div class="link">
                <a id="err-report" href="javascript:void(0)" onClick="report('列子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22600,1657274);">加入书签</a><a
                        href="1657273.html">上一页</a>&larr;<a href="index.html">返回列表</a>&rarr;<a
                            href="1657275.html">下一页</a><a id="book-vote" href="javascript:void(0)" onClick="vote(22600);">投推荐票</a><a
                                id="err-report" href="javascript:void(0)" onClick="report('列子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657273.html"; var next_page = "1657275.html"; var index_page = "index.html"; var sortid = "9"; var article_id = "22600"; var chapter_id = "1657274"; var articlename = "列子"; var chaptername = " 仲尼第四"; var author = "列御寇"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>