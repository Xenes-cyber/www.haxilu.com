<!DOCTYPE html>
<html>
<head>
<meta charset="gbk" />
<title>鬼谷子- 本经阴符七篇-在线阅读-哈西文学网</title>
<meta name="keywords" content="不详，鬼谷子， 本经阴符七篇全文， 本经阴符七篇在线阅读 哈西文学网" />
<meta name="description" content="哈西文学网提供不详的鬼谷子  本经阴符七篇全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22588/1657072.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22588/1657072.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 鬼谷子</div>
		<div class="fr"><a id="add-bookcase" href="javascript:void(0)" onClick="addbookcase(22588,0);">加入书架</a>|<a id="book-vote" href="javascript:void(0)" onClick="vote(22588);">投推荐票</a>|<a id="err-report" href="javascript:void(0)" onClick="report('鬼谷子出错啦!');">错误举报</a>|<a href="https://www.haxi88.com/files/article/info/22/22588.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 本经阴符七篇</h1>
            <div class="link xb">
                <a href="1657071.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;○盛神法五龙<br /><br />&nbsp;&nbsp;&nbsp;&nbsp;盛神，中有五气，神为之长。心为之舍，德为之人。养神之所归诸道。道者，<br /><br />&nbsp;&nbsp;&nbsp;&nbsp;天地之始，一其纪也。物之所造，天之所生，包宏无形。化气先天地而成。莫见<br /><br />&nbsp;&nbsp;&nbsp;&nbsp;其形，莫知其名，谓之神灵。故道者，神明之源，一其化端。是以德养五气，心<br /><br />&nbsp;&nbsp;&nbsp;&nbsp;能得一，乃有其术。术者，心气之道，所由舍者，神乃为之使。九窍十二舍者，<br /><br />&nbsp;&nbsp;&nbsp;&nbsp;气之门户，心之总摄也。生受之天，谓之真人。真人者，与天为一。而知之者内<br /><br />&nbsp;&nbsp;&nbsp;&nbsp;修炼而知之，谓之圣人。圣人者，以类知之。故人与生，一出于化物。知类在窍，<br /><br />&nbsp;&nbsp;&nbsp;&nbsp;有所疑惑，通于心术。术，必有不通。其通也，五气得养，务在舍神，此之谓化。<br /><br />&nbsp;&nbsp;&nbsp;&nbsp;化，有五气者。志也，思也，神也，德也，神其一长也。静和者，养气。养气得<br /><br />&nbsp;&nbsp;&nbsp;&nbsp;其和，四者不衰，四边威势无不为存而舍之，是谓神化，归于身，谓之真人。真<br /><br />&nbsp;&nbsp;&nbsp;&nbsp;人者，同天而合道，执一而养产万类，怀天心，施德养，无为以包志虑，思意，<br /><br />&nbsp;&nbsp;&nbsp;&nbsp;而行威势者也。士者，通达之，神盛乃能养志。<br /><br />&nbsp;&nbsp;&nbsp;&nbsp;○养志法灵龟<br /><br />&nbsp;&nbsp;&nbsp;&nbsp;养志者，心气之思不达也。有所欲志，存而思之。志者，欲之使也。欲多，<br /><br />&nbsp;&nbsp;&nbsp;&nbsp;志则心散。心散，则志衰。志衰，则思不达也。故心气一，则欲不怠Ｓ不<br /><br />&nbsp;&nbsp;&nbsp;&nbsp;担则志意不衰。志意不衰，则思理达矣。理达，则和通。和通，则乱气不烦<br /><br />&nbsp;&nbsp;&nbsp;&nbsp;于胸中。故内以养气，外以知人，养志则心通矣，知人则分职明矣。将欲用之于<br /><br />&nbsp;&nbsp;&nbsp;&nbsp;人，必先知养其气志，知人气盛衰，而养其气志，察其所安，以知其所能。志不<br /><br />&nbsp;&nbsp;&nbsp;&nbsp;养，心气不固。心气不固，则思虑不达。思虑不达，则志意不实。志意不实，则<br /><br />&nbsp;&nbsp;&nbsp;&nbsp;应对不猛。应对不猛，则失志而心气虚。志失而心气虚，则丧其神矣。神丧，则<br /><br />&nbsp;&nbsp;&nbsp;&nbsp;仿佛。仿佛，则参会不一。养志之始，务在安己。己安，则志意实坚。志意实坚，<br /><br />&nbsp;&nbsp;&nbsp;&nbsp;则威势不分，神明常固守，乃能分之。<br /><br />&nbsp;&nbsp;&nbsp;&nbsp;○实意法蛇<br /><br />&nbsp;&nbsp;&nbsp;&nbsp;实意者，气之虑也。心欲安静，虑欲深远。心安静，则神明荣。虑深远，则<br /><br />&nbsp;&nbsp;&nbsp;&nbsp;计谋成。神明荣，则志不可乱。计谋成，则功不可间。意虑定，则心遂安。则其<br /><br />&nbsp;&nbsp;&nbsp;&nbsp;所行不错。神者得，则凝。识气寄，奸邪得而倚之，诈谋得而惑之，言无由心矣。<br /><br />&nbsp;&nbsp;&nbsp;&nbsp;故信心术，守真一而不化，待人意虑之交会，听之候之也。计谋者，存亡枢机。<br /><br />&nbsp;&nbsp;&nbsp;&nbsp;虑不会，则听不审矣。候之不得，计谋失矣。则意无所信，虚而无实。无为而求，<br /><br />&nbsp;&nbsp;&nbsp;&nbsp;安静五脏，和通六腑，精神魂魄，固守不动，乃能内视反听，定志思，之太虚，<br /><br />&nbsp;&nbsp;&nbsp;&nbsp;待神往来。以观天地开辟，知万物所造化，见阴阳之终始，原人事之政理。不出<br /><br />&nbsp;&nbsp;&nbsp;&nbsp;户而知天下，不窥牖而见天道。不见而命，不行而至。是谓道知，以通神明，应<br /><br />&nbsp;&nbsp;&nbsp;&nbsp;于无方，而神宿矣。<br /><br />&nbsp;&nbsp;&nbsp;&nbsp;○分威法伏熊<br /><br />&nbsp;&nbsp;&nbsp;&nbsp;分威者，神之覆也。故静固志意，神归其舍，则威覆盛矣。威覆盛，则内实<br /><br />&nbsp;&nbsp;&nbsp;&nbsp;坚。内实坚，则莫当。莫当，则能以分人之威而动其势，如其天。以实取虚，以<br /><br />&nbsp;&nbsp;&nbsp;&nbsp;有取无，若以镒称铢。故动者必随，唱者必和，挠其一指，观其馀次，动变见形，<br /><br />&nbsp;&nbsp;&nbsp;&nbsp;无能间者。审于唱和，以间见间，动变明而威可分。将欲动变，必先养志伏意以<br /><br />&nbsp;&nbsp;&nbsp;&nbsp;视间。知其固实者，自养也。让己者，养人也。故神存兵亡，乃为之形势。<br /><br />&nbsp;&nbsp;&nbsp;&nbsp;○散势法鸷鸟<br /><br />&nbsp;&nbsp;&nbsp;&nbsp;散势者，神之使也。用之，必循间而动。威肃内盛，推间而行之，则势散。<br /><br />&nbsp;&nbsp;&nbsp;&nbsp;夫散势者，心虚志溢。意失威势，精神不专，其言外而多变。故观其志意为度数，<br /><br />&nbsp;&nbsp;&nbsp;&nbsp;乃以揣说图事，尽圆方，齐长短，无则不散，势散者，待间而动，动势分矣。故<br /><br />&nbsp;&nbsp;&nbsp;&nbsp;善思间者，必内精五气，外视虚实。动而不失分散之实。动，则随其志意，知其<br /><br />&nbsp;&nbsp;&nbsp;&nbsp;计谋。势者，利害之决，权变之威。势败者，不以神肃察也。<br /><br />&nbsp;&nbsp;&nbsp;&nbsp;○转圆法猛兽<br /><br />&nbsp;&nbsp;&nbsp;&nbsp;转圆者，无穷之计。无穷者，必有圣人之心，以原不测之智，以不测之智而<br /><br />&nbsp;&nbsp;&nbsp;&nbsp;通心术。而神道混沌为一，以变论万义类，说义无穷。智略计谋，各有形容。或<br /><br />&nbsp;&nbsp;&nbsp;&nbsp;圆或方，或阴或阳，或吉或凶。事类不同。故圣人怀此之用，转圆而求其合。故<br /><br />&nbsp;&nbsp;&nbsp;&nbsp;兴造化者为始，动作无不包大道，以观神明之域。天地无极，人事无穷，各以成<br /><br />&nbsp;&nbsp;&nbsp;&nbsp;其类，见其计谋。必知其吉凶成败之所终也。转圆者，或转而吉，或转而凶，圣<br /><br />&nbsp;&nbsp;&nbsp;&nbsp;人以道，先知存亡。乃知转圆而从方。圆者，所以合语。方者，所以错事。转化<br /><br />&nbsp;&nbsp;&nbsp;&nbsp;者，所以观计谋。接物者，所以观进退之意。皆见其会，乃为要结，以接其说也。<br /><br />&nbsp;&nbsp;&nbsp;&nbsp;○损兑法灵蓍<br /><br />&nbsp;&nbsp;&nbsp;&nbsp;损兑者，几危之决也。事有m然，物有成败，几危之动，不可不察。故圣人<br /><br />&nbsp;&nbsp;&nbsp;&nbsp;以无为待有德，言察辞，合于事。兑者，知之也；损者，行之也。损之说之，物<br /><br />&nbsp;&nbsp;&nbsp;&nbsp;有不可者，圣人不为辞也。故智者不以言失人之言，故辞不烦而心不虑，志不乱<br /><br />&nbsp;&nbsp;&nbsp;&nbsp;而意不邪。当其难易而后为之谋，自然之道以为实。圆者不行，方者不止，是谓<br /><br />&nbsp;&nbsp;&nbsp;&nbsp;大功。益之损之，皆为之辞。用分威散势之权，以见其兑。威其机危，乃为之决。<br /><br />&nbsp;&nbsp;&nbsp;&nbsp;故善损兑者，譬若决水于千仞之堤，转圆石于万仞之G。<br /><br />&nbsp;&nbsp;&nbsp;&nbsp;○持枢<br /><br />&nbsp;&nbsp;&nbsp;&nbsp;持枢，谓春生、夏长、秋收、冬藏，天之正也。不可干而逆之。逆之者虽成<br /><br />&nbsp;&nbsp;&nbsp;&nbsp;必败。故人君亦有天枢，生养成藏。亦复不别干而逆之，逆之虽盛必衰。此天道，<br /><br />&nbsp;&nbsp;&nbsp;&nbsp;人君之大网也。<br /><br />&nbsp;&nbsp;&nbsp;&nbsp;○中经<br /><br />&nbsp;&nbsp;&nbsp;&nbsp;中经，谓振穷m急，施之能言厚德之人，救物耍穷者不忘恩也。能言者俦<br /><br />&nbsp;&nbsp;&nbsp;&nbsp;善博惠，施德者依道，而救拘苏撸养使小人。盖士当世异时，发因免阗坑，或<br /><br />&nbsp;&nbsp;&nbsp;&nbsp;当伐害能言，或当破德为雄，或当抑拘成罪，或当戚戚自善，或当败败自立。故道<br /><br />&nbsp;&nbsp;&nbsp;&nbsp;贵制人，不贵制于人也。制人者握权，制于人者失命。是以见形为容，象体为貌，<br /><br />&nbsp;&nbsp;&nbsp;&nbsp;闻声和音，解仇斗郄，缀去却语，摄心守义。<br /><br />&nbsp;&nbsp;&nbsp;&nbsp;本经记事者纪道数，其变要在持枢中经。<br /><br />&nbsp;&nbsp;&nbsp;&nbsp;见形为容，象体为貌者，谓爻为之生也。可以影响形容象貌而得之也。有守<br /><br />&nbsp;&nbsp;&nbsp;&nbsp;之人，目不视非，耳不听邪，言必诗书，行不僻淫，以道为形，以德为容，貌庄<br /><br />&nbsp;&nbsp;&nbsp;&nbsp;色温，不可象貌而得也。如是隐情塞郄而去之。闻声和音，谓声气不同，则恩受<br /><br />&nbsp;&nbsp;&nbsp;&nbsp;不接，故商角不二合，徵羽不相配。能为四声主者，其唯宫乎？故音不和则不悲，<br /><br />&nbsp;&nbsp;&nbsp;&nbsp;是以声散伤丑害者，言必逆于耳也。虽有美行盛誉，不可比目合翼相须也。此<br /><br />&nbsp;&nbsp;&nbsp;&nbsp;乃气不合音不调者也。解仇斗郄，谓解羸微之仇。斗郄者，斗强也。强郄既斗，<br /><br />&nbsp;&nbsp;&nbsp;&nbsp;称胜者高其功，盛其势。弱者哀其负，伤其卑，行其名，耻其宗。故胜者斗其功<br /><br />&nbsp;&nbsp;&nbsp;&nbsp;势，苟进而不知退。弱者闻哀其负见其伤，则强大力倍死而是也。郄无极大，御<br /><br />&nbsp;&nbsp;&nbsp;&nbsp;无强大，则皆可胁而并。缀去者，谓缀已之系言，使有馀思也。故接贞信者，称<br /><br />&nbsp;&nbsp;&nbsp;&nbsp;其行，厉其志，言可为可复会之期喜。以他人之庶引验，以结往明疑，疑而去之。<br /><br />&nbsp;&nbsp;&nbsp;&nbsp;却语者，察伺短也。动以忌讳，示以时禁。然后结以安其心收语，盖藏而却之。<br /><br />&nbsp;&nbsp;&nbsp;&nbsp;无见己之所不能多方之人。摄心者，谓逢好学伎术者，则为之称远。方验之，惊<br /><br />&nbsp;&nbsp;&nbsp;&nbsp;以奇怪，人系其心于己。效之于验，验去乱其前，吾归诚于己。遭淫色酒者为之<br /><br />&nbsp;&nbsp;&nbsp;&nbsp;术，音乐动之，以为必死，生日少之忧。喜以自所不见之事，终可以观漫澜之命，<br /><br />&nbsp;&nbsp;&nbsp;&nbsp;使有后会。守义者，谓守以人义，探心在内以合也。探心，深得其主也。从外制<br /><br />&nbsp;&nbsp;&nbsp;&nbsp;内，事有系，由而随也。故小人比人，则左道而用之，至能败家夺国。非贤智，<br /><br />&nbsp;&nbsp;&nbsp;&nbsp;不能守家以义，不能守国以道。圣人所贵道微妙者，诚以其可以转危为安，救亡<br /><br />&nbsp;&nbsp;&nbsp;&nbsp;使存也。</div>
            <div class="link">
                <a id="err-report" href="javascript:void(0)" onClick="report('鬼谷子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22588,1657072);">加入书签</a><a
                        href="1657071.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(22588);">投推荐票</a><a
                                id="err-report" href="javascript:void(0)" onClick="report('鬼谷子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657071.html"; var next_page = "index.html"; var index_page = "index.html"; var sortid = "9"; var article_id = "22588"; var chapter_id = "1657072"; var articlename = "鬼谷子"; var chaptername = " 本经阴符七篇"; var author = "不详"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>