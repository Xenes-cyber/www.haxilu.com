<!DOCTYPE html>
<html>
<head>
<meta charset="gbk" />
<title>黄帝内经素问- 卷十五-在线阅读-哈西文学网</title>
<meta name="keywords" content="黄帝，黄帝内经素问， 卷十五全文， 卷十五在线阅读 哈西文学网" />
<meta name="description" content="哈西文学网提供黄帝的黄帝内经素问  卷十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22591/1657165.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22591/1657165.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 黄帝内经素问</div>
		<div class="fr"><a id="add-bookcase" href="javascript:void(0)" onClick="addbookcase(22591,0);">加入书架</a>|<a id="book-vote" href="javascript:void(0)" onClick="vote(22591);">投推荐票</a>|<a id="err-report" href="javascript:void(0)" onClick="report('黄帝内经素问出错啦!');">错误举报</a>|<a href="https://www.haxi88.com/files/article/info/22/22591.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五</h1>
            <div class="link xb">
                <a href="1657164.html">上一页</a>&larr;<a href="index.html">返回列表</a>&rarr;<a
                    href="1657166.html">下一页</a></div>			
            <div id="BookText">&nbsp;&nbsp;&nbsp;&nbsp;○皮部论篇第五十六<br /><br />&nbsp;&nbsp;&nbsp;&nbsp;黄帝问曰：余闻皮有分部，脉有经纪，筋有结络，骨有度量，其所生病各异，<br /><br />&nbsp;&nbsp;&nbsp;&nbsp;别其分部，左右上下，阴阳所在，病之始终，愿闻其道。岐伯对曰：欲知皮部以<br /><br />&nbsp;&nbsp;&nbsp;&nbsp;经脉为纪者，诸经皆然。阳明之阳，名曰害蜚，上下同法，视其部中有浮络者，<br /><br />&nbsp;&nbsp;&nbsp;&nbsp;皆阳明之络也，其色多青则痛，多黑则痹，黄赤则热，多白则寒，五色皆见，则<br /><br />&nbsp;&nbsp;&nbsp;&nbsp;寒热也。络盛则入客于经，阳主外，阴主内。少阳之阳，名曰枢持，上下同法，<br /><br />&nbsp;&nbsp;&nbsp;&nbsp;视其部中有浮络者，皆少阳之络也。络盛则入客于经，故在阳者主内，在阴者主<br /><br />&nbsp;&nbsp;&nbsp;&nbsp;出，以渗于内，诸经皆然。太阳之阳，名曰关枢，上下同法，视其部中有浮络者，<br /><br />&nbsp;&nbsp;&nbsp;&nbsp;皆太阳之络也，络盛则入客于经。少阴之阴，名曰枢儒，上下同法，视其部中有<br /><br />&nbsp;&nbsp;&nbsp;&nbsp;浮络者，皆少阴之络也。络盛则入客于经，其入经也，从阳部注于经，其出者，<br /><br />&nbsp;&nbsp;&nbsp;&nbsp;从阴内注于骨。心主之阴，名曰害肩，上下同法，视其部中浮络者，皆心主之络<br /><br />&nbsp;&nbsp;&nbsp;&nbsp;也，络盛则入客于经。太阴之阴，名曰关蛰，上下同法，视其部中有浮络者，皆<br /><br />&nbsp;&nbsp;&nbsp;&nbsp;太阴之络也，络盛则入客于经。凡十二经络脉者，皮之部也。<br /><br />&nbsp;&nbsp;&nbsp;&nbsp;是故百病之始生也，必先于皮毛，邪中之则腠理开，开则入客于络脉，留而<br /><br />&nbsp;&nbsp;&nbsp;&nbsp;不去，传入于经，留而不去，传入于府，廪于肠胃。邪之始入于皮也，溯然起毫<br /><br />&nbsp;&nbsp;&nbsp;&nbsp;毛，开腠理；其入于络也，则络脉盛色变；其入客于经也，则感虚乃陷下；其留<br /><br />&nbsp;&nbsp;&nbsp;&nbsp;于筋骨之间，寒多则筋挛骨痛，热多则筋弛骨消，肉烁<月>破，毛直而败。<br /><br />&nbsp;&nbsp;&nbsp;&nbsp;帝曰：夫子言皮之十二部，其生病皆何如？岐伯曰：皮者脉之部也，邪客于<br /><br />&nbsp;&nbsp;&nbsp;&nbsp;皮则腠理开，开则邪入客于络脉，络脉满则注于经脉，经脉满则入舍于府藏也，<br /><br />&nbsp;&nbsp;&nbsp;&nbsp;故皮者有分部，不与而生大病也。帝曰：善。<br /><br />&nbsp;&nbsp;&nbsp;&nbsp;○经络论篇第五十七<br /><br />&nbsp;&nbsp;&nbsp;&nbsp;黄帝问曰：夫络脉之见也，其五色各异，青黄赤白黑不同，其故何也？岐伯<br /><br />&nbsp;&nbsp;&nbsp;&nbsp;对曰：经有常色而络无常变也。帝曰：经之常色何如？岐伯曰：心赤，肺白，肝<br /><br />&nbsp;&nbsp;&nbsp;&nbsp;青，脾黄，肾黑，皆亦应其经脉之色也。帝曰：络之阴阳，亦应其经乎？岐伯曰：<br /><br />&nbsp;&nbsp;&nbsp;&nbsp;阴络之色应其经，阳络之色变无常，随四时而行也。寒多则凝泣，凝泣则青黑，<br /><br />&nbsp;&nbsp;&nbsp;&nbsp;热多则淖泽，淖泽则黄赤，此皆常色，谓之无病。五色具见者，谓之寒热。帝曰：<br /><br />&nbsp;&nbsp;&nbsp;&nbsp;善。<br /><br />&nbsp;&nbsp;&nbsp;&nbsp;○气穴论篇第五十八<br /><br />&nbsp;&nbsp;&nbsp;&nbsp;黄帝问曰：余闻气穴三百六十五以应一岁，未知其所，愿卒闻之。岐伯稽首<br /><br />&nbsp;&nbsp;&nbsp;&nbsp;再拜对曰：窘乎哉问也！其非圣帝，孰能穷其道焉，因请溢意尽言其处。帝捧手<br /><br />&nbsp;&nbsp;&nbsp;&nbsp;逡巡而却曰：夫子之开余道也，目未见其处，耳未闻其数，而目以明，耳以聪矣。<br /><br />&nbsp;&nbsp;&nbsp;&nbsp;岐伯曰：此所谓圣人易语，良马易御也。帝曰：余非圣人之易语也，世言真数开<br /><br />&nbsp;&nbsp;&nbsp;&nbsp;人意，今余所访问者真数，发蒙解惑，未足以论也。然余愿闻夫子溢志尽言其处，<br /><br />&nbsp;&nbsp;&nbsp;&nbsp;令解其意，请藏之金匮，不敢复出。岐伯再拜而起曰：臣请言之，背与心相控而<br /><br />&nbsp;&nbsp;&nbsp;&nbsp;痛，所治天突与十椎及上纪，上纪者胃脘也，下纪者关元也。背胸邪系阴阳左右，<br /><br />&nbsp;&nbsp;&nbsp;&nbsp;如此其病前后痛涩，胸胁痛而不得息，不得卧，上气短气偏痛，脉满起斜出尻脉，<br /><br />&nbsp;&nbsp;&nbsp;&nbsp;络胸胁支心贯鬲，上肩加天突，斜下肩交十椎下。<br /><br />&nbsp;&nbsp;&nbsp;&nbsp;藏俞五十穴，府俞七十二穴，热俞五十九穴，水俞五十七穴，头上五行行五，<br /><br />&nbsp;&nbsp;&nbsp;&nbsp;五五二十五穴，中<月吕>两傍各五，凡十穴，大椎上两傍各一，凡二穴，目瞳子浮<br /><br />&nbsp;&nbsp;&nbsp;&nbsp;白二穴，两髀厌分中二穴，犊鼻二穴，耳中多所闻二穴，眉本二穴，完骨二穴，<br /><br />&nbsp;&nbsp;&nbsp;&nbsp;项中央一穴，枕骨二穴，上关二穴，大迎二穴，下关二穴，天柱二穴，巨虚上下<br /><br />&nbsp;&nbsp;&nbsp;&nbsp;廉四穴，曲牙二穴，天突一穴，天府二穴，天牖二穴，扶突二穴，天窗二穴，肩<br /><br />&nbsp;&nbsp;&nbsp;&nbsp;解二穴，关元一穴，委阳二穴，肩贞二穴，门一穴，脐一穴，胸俞十二穴，背<br /><br />&nbsp;&nbsp;&nbsp;&nbsp;俞二穴，膺俞十二穴，分肉二穴，踝上横二穴，阴阳跷四穴，水俞在诸分，热俞<br /><br />&nbsp;&nbsp;&nbsp;&nbsp;在气穴，寒热俞在两骸厌中二穴，大禁二十五，在天府下五寸，凡三百六十五穴，<br /><br />&nbsp;&nbsp;&nbsp;&nbsp;针之所由行也。<br /><br />&nbsp;&nbsp;&nbsp;&nbsp;帝曰：余已知气穴之处，游针之居，愿闻孙络溪谷，亦有所应乎？岐伯曰：<br /><br />&nbsp;&nbsp;&nbsp;&nbsp;孙络三百六十五穴会，亦以应一岁，以溢奇邪，以通荣卫，荣卫稽留，卫散荣溢，<br /><br />&nbsp;&nbsp;&nbsp;&nbsp;气竭血著，外为发热，内为少气，疾泻无怠，以通荣卫，见而泻之，无问所会。<br /><br />&nbsp;&nbsp;&nbsp;&nbsp;帝曰：善。愿闻溪谷之会也。岐伯曰：肉之大会为谷，肉之小会为溪，肉分之间，<br /><br />&nbsp;&nbsp;&nbsp;&nbsp;溪谷之会，以行荣卫，以会大气。邪溢气壅，脉热肉败，荣卫不行，必将为脓，<br /><br />&nbsp;&nbsp;&nbsp;&nbsp;内销骨髓，外破大N，留于节凑，必将为败。积寒留舍，荣卫不居，卷肉缩筋，<br /><br />&nbsp;&nbsp;&nbsp;&nbsp;肋肘不得伸，内为骨痹，外为不仁，命曰不足，大寒留于溪谷也。溪谷三百六十<br /><br />&nbsp;&nbsp;&nbsp;&nbsp;五穴会，亦应一岁。其小痹淫溢，循脉往来，微针所及，与法相同。帝乃辟左右<br /><br />&nbsp;&nbsp;&nbsp;&nbsp;而起，再拜曰：今日发蒙解惑，藏之金匮，不敢复出。乃藏之金兰之室，署曰气<br /><br />&nbsp;&nbsp;&nbsp;&nbsp;穴所在。岐伯曰：孙络之脉别经者，其血盛而当泻者，亦三百六十五脉，并注于<br /><br />&nbsp;&nbsp;&nbsp;&nbsp;络，传注十二络脉，非独十四络脉也，内解写于中者十脉。<br /><br />&nbsp;&nbsp;&nbsp;&nbsp;○气府论篇第五十九<br /><br />&nbsp;&nbsp;&nbsp;&nbsp;足太阳脉气所发者七十八穴：两眉头各一，入发至顶三寸半，傍五，相去三<br /><br />&nbsp;&nbsp;&nbsp;&nbsp;寸，其浮气在皮中者凡五行，行五，五五二十五，项中大筋两傍各一，风府两傍<br /><br />&nbsp;&nbsp;&nbsp;&nbsp;各一，侠背以下至尻尾二十一节十五间各一，五藏之俞各五，六府之俞各六，委<br /><br />&nbsp;&nbsp;&nbsp;&nbsp;中以下至足小指傍各六俞。<br /><br />&nbsp;&nbsp;&nbsp;&nbsp;足少阳脉气所发者六十二穴：两角上各二，直目上发际内各五，耳前角上各<br /><br />&nbsp;&nbsp;&nbsp;&nbsp;一，耳前角下各一，锐发下各一，客主人各一，耳后陷中各一，下关各一，耳下<br /><br />&nbsp;&nbsp;&nbsp;&nbsp;牙车之后各一，缺盆各一，掖下三寸，胁下至l，入间各一，髀枢中，傍各一，<br /><br />&nbsp;&nbsp;&nbsp;&nbsp;膝以下至足小指次指各六俞。<br /><br />&nbsp;&nbsp;&nbsp;&nbsp;足阳明脉气所发者六十八穴：额颅发际傍各三，面鼽骨空各一，大迎之骨空<br /><br />&nbsp;&nbsp;&nbsp;&nbsp;各一，人迎各一，缺盆外骨空各一，膺中骨间各一，侠鸠尾之外，当乳下三寸，<br /><br />&nbsp;&nbsp;&nbsp;&nbsp;侠胃脘各五，侠脐广三寸各三，下脐二寸侠之各三，气街动脉各一，伏菟上各一，<br /><br />&nbsp;&nbsp;&nbsp;&nbsp;三里以下至足中指各八俞，分之所在穴空。<br /><br />&nbsp;&nbsp;&nbsp;&nbsp;手太阳脉气所发者三十六穴：目内眦各一，目外各一，鼽骨下各一，耳郭上<br /><br />&nbsp;&nbsp;&nbsp;&nbsp;各一，耳中各一，巨骨穴各一，曲掖上骨穴各一，柱骨上陷者各一，上天窗四寸<br /><br />&nbsp;&nbsp;&nbsp;&nbsp;各一，肩解各一，肩解下三寸各一，肘以下至手小指本各六俞。<br /><br />&nbsp;&nbsp;&nbsp;&nbsp;手阳明脉气所发者二十二穴：鼻空外廉项上各二，大迎骨空各一，柱骨之会<br /><br />&nbsp;&nbsp;&nbsp;&nbsp;各一，k骨之会各一，肘以下至手大指次指本各六俞。<br /><br />&nbsp;&nbsp;&nbsp;&nbsp;手少阳脉气所发者三十二穴：鼽骨下各一，眉后各一，角上各一，下完骨后<br /><br />&nbsp;&nbsp;&nbsp;&nbsp;各一，项中足太阳之前各一，侠扶突各一，肩贞各一，肩贞下三寸分间各一，肘<br /><br />&nbsp;&nbsp;&nbsp;&nbsp;以下至手小指次指本各六俞。<br /><br />&nbsp;&nbsp;&nbsp;&nbsp;督脉气所发者二十八穴：项中央二，发际后中八，面中三，大椎以下至尻尾<br /><br />&nbsp;&nbsp;&nbsp;&nbsp;及傍十五穴，至骶下凡二十一节，脊椎法也。<br /><br />&nbsp;&nbsp;&nbsp;&nbsp;任脉气之所发者二十八穴：喉中央二，膺中骨陷中各一，鸠尾下三寸，胃脘<br /><br />&nbsp;&nbsp;&nbsp;&nbsp;五寸，胃脘以下至横骨六寸半一。腹脉法也。下阴别一，目下各一，下唇一，断<br /><br />&nbsp;&nbsp;&nbsp;&nbsp;交一。<br /><br />&nbsp;&nbsp;&nbsp;&nbsp;冲脉气所发者二十二穴：侠鸠尾外各半寸至脐寸一，侠脐下傍各五分至横骨<br /><br />&nbsp;&nbsp;&nbsp;&nbsp;寸一，腹脉法也。<br /><br />&nbsp;&nbsp;&nbsp;&nbsp;足少阴舌下，厥阴毛中急脉各一，手少阴各一，阴阳跷各一，手足诸鱼际脉<br /><br />&nbsp;&nbsp;&nbsp;&nbsp;气所发者，凡三百六十五穴也。</div>
            <div class="link">
                <a id="err-report" href="javascript:void(0)" onClick="report('黄帝内经素问出错啦!');">
                    错误举报</a><a id="add-bookcase" href="javascript:void(0)" onClick="addbookcase(22591,1657165);">加入书签</a><a
                        href="1657164.html">上一页</a>&larr;<a href="index.html">返回列表</a>&rarr;<a
                            href="1657166.html">下一页</a><a id="book-vote" href="javascript:void(0)" onClick="vote(22591);">投推荐票</a><a
                                id="err-report" href="javascript:void(0)" onClick="report('黄帝内经素问更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657164.html"; var next_page = "1657166.html"; var index_page = "index.html"; var sortid = "9"; var article_id = "22591"; var chapter_id = "1657165"; var articlename = "黄帝内经素问"; var chaptername = " 卷十五"; var author = "黄帝"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>