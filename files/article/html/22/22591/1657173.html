<!DOCTYPE html>
<html>
<head>
<meta charset="gbk" />
<title>黄帝内经素问- 卷二十三-在线阅读-哈西文学网</title>
<meta name="keywords" content="黄帝，黄帝内经素问， 卷二十三全文， 卷二十三在线阅读 哈西文学网" />
<meta name="description" content="哈西文学网提供黄帝的黄帝内经素问  卷二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22591/1657173.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22591/1657173.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 黄帝内经素问</div>
		<div class="fr"><a id="add-bookcase" href="javascript:void(0)" onClick="addbookcase(22591,0);">加入书架</a>|<a id="book-vote" href="javascript:void(0)" onClick="vote(22591);">投推荐票</a>|<a id="err-report" href="javascript:void(0)" onClick="report('黄帝内经素问出错啦!');">错误举报</a>|<a href="https://www.haxi88.com/files/article/info/22/22591.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十三</h1>
            <div class="link xb">
                <a href="1657172.html">上一页</a>&larr;<a href="index.html">返回列表</a>&rarr;<a
                    href="1657174.html">下一页</a></div>			
            <div id="BookText">&nbsp;&nbsp;&nbsp;&nbsp;○著至教论篇第七十五<br /><br />&nbsp;&nbsp;&nbsp;&nbsp;黄帝坐明堂，召雷公而问之曰：子知医之道乎？雷公对曰：诵而未能解，解<br /><br />&nbsp;&nbsp;&nbsp;&nbsp;而未能别，别而未能明，明而未能彰，足以治群僚，不足治侯王。愿得受树天之<br /><br />&nbsp;&nbsp;&nbsp;&nbsp;度，四时阴阳合之，别星辰与日月光，以彰经术，后世益明，上通神农，著至教<br /><br />&nbsp;&nbsp;&nbsp;&nbsp;疑于二皇。帝曰：善。无失之，此皆阴阳表里上下雌雄相输应也，而道上知天文，<br /><br />&nbsp;&nbsp;&nbsp;&nbsp;下知地理，中知人事，可以长久，以教众庶，亦不疑殆，医道论篇，可传后世，<br /><br />&nbsp;&nbsp;&nbsp;&nbsp;可以为宝。<br /><br />&nbsp;&nbsp;&nbsp;&nbsp;雷公曰：请受道，讽诵用解。帝曰：子不闻《阴阳传》乎？曰：不知。曰：<br /><br />&nbsp;&nbsp;&nbsp;&nbsp;夫三阳天为业，上下无常，合而病至，偏害阴阳。雷公曰：三阳莫当，请闻其解。<br /><br />&nbsp;&nbsp;&nbsp;&nbsp;帝曰：三阳独至者，是三阳并至，并至如风雨，上为巅疾，下为漏病。外无期，<br /><br />&nbsp;&nbsp;&nbsp;&nbsp;内无正，不中经纪，诊无上下，以书别。雷公曰：臣治疏愈，说意而已。帝曰：<br /><br />&nbsp;&nbsp;&nbsp;&nbsp;三阳者，至阳也，积并则为惊，病起疾风，至如石辟砺，九窍皆塞，阳气滂溢，<br /><br />&nbsp;&nbsp;&nbsp;&nbsp;干嗌喉塞。并于阴，则上下无常，薄为肠荨４宋饺阳直心，坐不得起，卧者便<br /><br />&nbsp;&nbsp;&nbsp;&nbsp;身全，三阳之病。且以知天下，何以别阴阳，应四时，合之五行。<br /><br />&nbsp;&nbsp;&nbsp;&nbsp;雷公曰：阳言不别，阴言不理，请起受解，以为至道。帝曰：子若受传，不<br /><br />&nbsp;&nbsp;&nbsp;&nbsp;知合至道以惑师教，语子至道之要。病伤五藏，筋骨以消，子言不明不别，是世<br /><br />&nbsp;&nbsp;&nbsp;&nbsp;主学尽矣。肾且绝，惋惋日暮，从容不出，人事不殷。<br /><br />&nbsp;&nbsp;&nbsp;&nbsp;○示从容论篇第七十六<br /><br />&nbsp;&nbsp;&nbsp;&nbsp;黄帝燕坐，召雷公而问之曰：汝受术诵书者，若能览观杂学，及于比类，通<br /><br />&nbsp;&nbsp;&nbsp;&nbsp;合道理，为余言子所长。五藏六府，胆胃大小肠脾胞膀胱，脑髓涕唾，哭泣悲哀，<br /><br />&nbsp;&nbsp;&nbsp;&nbsp;水所从行，此皆人之所生，治之过失，子务明之，可以十全，即不能知，为世所<br /><br />&nbsp;&nbsp;&nbsp;&nbsp;怨。雷公曰：臣请诵《脉经》上下篇，甚众多矣，别异比类，犹未能以十全，又<br /><br />&nbsp;&nbsp;&nbsp;&nbsp;安足以明之。<br /><br />&nbsp;&nbsp;&nbsp;&nbsp;帝曰：子别试通五藏之过，六府之所不和，针石之败，毒药所宜，汤液滋味，<br /><br />&nbsp;&nbsp;&nbsp;&nbsp;具言其状，悉言以对，请问不知。雷公曰：肝虚肾虚脾虚，皆令人体重烦冤，当<br /><br />&nbsp;&nbsp;&nbsp;&nbsp;投毒药刺灸砭石汤液，或已或不已，愿闻其解。帝曰：公何年之长而问之少，余<br /><br />&nbsp;&nbsp;&nbsp;&nbsp;真问以自谬也。吾问子窈冥，子言上下篇以对，何也？夫脾虚浮似肺，肾小浮似<br /><br />&nbsp;&nbsp;&nbsp;&nbsp;脾，肝急沉散似肾，此皆工之所时乱也，然从容得之。若夫三藏土木水参居，此<br /><br />&nbsp;&nbsp;&nbsp;&nbsp;童子之所知，问之何也？<br /><br />&nbsp;&nbsp;&nbsp;&nbsp;雷公曰：于此有人，头痛筋挛骨重，怯然少气，哕噫腹满，时惊不嗜卧，此<br /><br />&nbsp;&nbsp;&nbsp;&nbsp;何藏之发也？脉浮而弦，切之石坚，不知其解，复问所以三藏者，以知其比类也。<br /><br />&nbsp;&nbsp;&nbsp;&nbsp;帝曰：夫从容之谓也。夫年长则求之于府，年少则求之于经，年壮则求之于藏。<br /><br />&nbsp;&nbsp;&nbsp;&nbsp;今子所言皆失，八风菀热，五藏消烁，传邪相受。夫浮而弦者，是肾不足也。沉<br /><br />&nbsp;&nbsp;&nbsp;&nbsp;而石者，是肾气内著也。怯然少气者，是水道不行，形气消索也。咳嗽烦冤者，<br /><br />&nbsp;&nbsp;&nbsp;&nbsp;是肾气之逆也。一人之气，病在一藏也。若言三藏俱行，不在法也。<br /><br />&nbsp;&nbsp;&nbsp;&nbsp;雷公曰：于此有人，四支解堕，喘咳血泄，而愚诊之，以为伤肺，切脉浮大<br /><br />&nbsp;&nbsp;&nbsp;&nbsp;而紧，愚不敢治，粗工下砭石，病愈多出血，血止身轻，此何物也？帝曰：子所<br /><br />&nbsp;&nbsp;&nbsp;&nbsp;能治，知亦众多，与此病失矣。譬以鸿飞，亦冲于天。夫圣人之治病，循法守度，<br /><br />&nbsp;&nbsp;&nbsp;&nbsp;援物比类，化之冥冥，循上及下，何必守经。今夫脉浮大虚者，是脾气之外绝，<br /><br />&nbsp;&nbsp;&nbsp;&nbsp;去胃外归阳明也。夫二火不胜三水，是以脉乱而无常也。四支解堕，此脾精之不<br /><br />&nbsp;&nbsp;&nbsp;&nbsp;行也。喘咳者，是水气并阳明也。血泄者，脉急血无所行也。若夫以为伤肺者，<br /><br />&nbsp;&nbsp;&nbsp;&nbsp;由失以狂也。不引比类，是知不明也。夫伤肺者，脾气不守，胃气不清，经气不<br /><br />&nbsp;&nbsp;&nbsp;&nbsp;为使，真藏坏决，经脉傍绝，五藏漏泄，不衄则呕，此二者不相类也。譬如天之<br /><br />&nbsp;&nbsp;&nbsp;&nbsp;无形，地之无理，白与黑相去远矣。是失吾过矣，以子知之，故不告子，明引比<br /><br />&nbsp;&nbsp;&nbsp;&nbsp;类从容，是以名曰诊轻，是谓至道也。<br /><br />&nbsp;&nbsp;&nbsp;&nbsp;○疏五过论篇第七十七<br /><br />&nbsp;&nbsp;&nbsp;&nbsp;黄帝曰：呜呼远哉！闵闵乎若视深渊，若迎浮云，视深渊尚可测，迎浮云莫<br /><br />&nbsp;&nbsp;&nbsp;&nbsp;知其际。圣人之术，为万民式，论裁志意，必有法则，循经守数，按循医事，为<br /><br />&nbsp;&nbsp;&nbsp;&nbsp;万民副，故事有五过四德，汝知之乎？雷公避席再拜曰：臣年幼小，蒙愚以惑，<br /><br />&nbsp;&nbsp;&nbsp;&nbsp;不闻五过与四德，比类形名，虚引其经，心无所对。<br /><br />&nbsp;&nbsp;&nbsp;&nbsp;帝曰：凡未诊病者，必问尝贵后贱，虽不中邪，病从内生，名曰脱营。尝富<br /><br />&nbsp;&nbsp;&nbsp;&nbsp;后贫，名曰失精，五气留连，病有所并。医工诊之，不在藏府，不变躯形，诊之<br /><br />&nbsp;&nbsp;&nbsp;&nbsp;而疑，不知病名。身体日减，气虚无精，病深无气，洒洒然时惊，病深者，以其<br /><br />&nbsp;&nbsp;&nbsp;&nbsp;外耗于卫，内夺于荣。良工所失，不知病情，此亦治之一过也。<br /><br />&nbsp;&nbsp;&nbsp;&nbsp;凡欲诊病者，必问饮食居处，暴乐暴苦，始乐后苦，皆伤精气，精气竭绝，<br /><br />&nbsp;&nbsp;&nbsp;&nbsp;形体毁沮。暴怒伤阴，暴喜伤阳，厥气上行，满脉去形。愚医治之，不知补泻，<br /><br />&nbsp;&nbsp;&nbsp;&nbsp;不知病情，精华日脱，邪气乃并，此治之二过也。<br /><br />&nbsp;&nbsp;&nbsp;&nbsp;善为脉者，必以比类奇恒从容知之，为工而不知道，此诊之不足贵，此治之<br /><br />&nbsp;&nbsp;&nbsp;&nbsp;三过也。<br /><br />&nbsp;&nbsp;&nbsp;&nbsp;诊有三常，必问贵贱，封君败伤，及欲侯王。故贵脱势，虽不中邪，精神内<br /><br />&nbsp;&nbsp;&nbsp;&nbsp;伤，身必败亡。始富后贫，虽不伤邪，皮焦筋屈，痿L为挛。医不能严，不能动<br /><br />&nbsp;&nbsp;&nbsp;&nbsp;神，外为柔弱，乱至失常，病不能移，则医事不行，此治之四过也。<br /><br />&nbsp;&nbsp;&nbsp;&nbsp;凡诊者，必知终始，有知余绪，切脉问名，当合男女。离绝菀结，忧恐喜怒，<br /><br />&nbsp;&nbsp;&nbsp;&nbsp;五藏空虚，血气离守，工不能知，何术之语。尝富大伤，斩筋绝脉，身体复行，<br /><br />&nbsp;&nbsp;&nbsp;&nbsp;令泽不息。故伤败结，留薄归阳，脓积寒炅。粗工治之，亟刺阴阳，身体解散，<br /><br />&nbsp;&nbsp;&nbsp;&nbsp;四支转筋，死日有期，医不能明，不问所发，唯言死日，亦为粗工，此治之五过<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;凡此五者，皆受术不通，人事不明也。故曰：圣人之治病也，必知天地阴阳，<br /><br />&nbsp;&nbsp;&nbsp;&nbsp;四时经纪，五藏六府，雌雄表里，刺灸砭石、毒药所主，从容人事，以明经道，<br /><br />&nbsp;&nbsp;&nbsp;&nbsp;贵贱贫富，各异品理，问年少长，勇怯之理，审于分部，知病本始，八正九候，<br /><br />&nbsp;&nbsp;&nbsp;&nbsp;诊必副矣。治病之道，气内为宝，循求其理，求之不得，过在表里。守数据治，<br /><br />&nbsp;&nbsp;&nbsp;&nbsp;无失俞理，能行此术，终身不殆。不知俞理，五藏菀熟，痈发六府。诊病不审，<br /><br />&nbsp;&nbsp;&nbsp;&nbsp;是谓失常，谨守此治，与经相明，《上经》、《下经》，揆度阴阳，奇恒五中，<br /><br />&nbsp;&nbsp;&nbsp;&nbsp;决以明堂，审于终始，可以横行。<br /><br />&nbsp;&nbsp;&nbsp;&nbsp;○征四失论篇第七十八<br /><br />&nbsp;&nbsp;&nbsp;&nbsp;黄帝在明堂，雷公侍坐，黄帝曰：夫子所通书受事众多矣，试言得失之意，<br /><br />&nbsp;&nbsp;&nbsp;&nbsp;所以得之，所以失之。雷公对曰：循经受业，皆言十全，其时有过失者，请闻其<br /><br />&nbsp;&nbsp;&nbsp;&nbsp;事解也。<br /><br />&nbsp;&nbsp;&nbsp;&nbsp;帝曰：子年少智未及邪？将言以杂合耶？夫经脉十二，络脉三百六十五，此<br /><br />&nbsp;&nbsp;&nbsp;&nbsp;皆人之所明知，工之所循用也。所以不十全者，精神不专，志意不理，外内相失，<br /><br />&nbsp;&nbsp;&nbsp;&nbsp;故时疑殆。<br /><br />&nbsp;&nbsp;&nbsp;&nbsp;诊不知阴阳逆从之理，此治之一失矣。受师不卒，妄作杂术，谬言为道，更<br /><br />&nbsp;&nbsp;&nbsp;&nbsp;名自功，妄用砭石，后遗身咎，此治之二失也。不适贫富贵贱之居，坐之薄厚，<br /><br />&nbsp;&nbsp;&nbsp;&nbsp;形之寒温，不适饮食之宜，不别人之勇怯，不知比类，足以自乱，不足以自明，<br /><br />&nbsp;&nbsp;&nbsp;&nbsp;此治之三失也。诊病不问其始，忧患饮食之失节，起居之过度，或伤于毒，不先<br /><br />&nbsp;&nbsp;&nbsp;&nbsp;言此，卒持寸口，何病能中，妄言作名，为粗所穷，此治之四失也。<br /><br />&nbsp;&nbsp;&nbsp;&nbsp;是以世人之语者，驰千里之外，不明尺寸之论，诊无人事。治数之道，从容<br /><br />&nbsp;&nbsp;&nbsp;&nbsp;之葆，坐持寸口，诊不中五脉，百病所起，始以自怨，遗师其咎。是故治不能循<br /><br />&nbsp;&nbsp;&nbsp;&nbsp;理，弃术于市，妄治时愈，愚心自得。呜呼！窈窈冥冥，孰知其道？！道之大者，<br /><br />&nbsp;&nbsp;&nbsp;&nbsp;拟于天地，配于四海，汝不知道之谕，受以明为晦。</div>
            <div class="link">
                <a id="err-report" href="javascript:void(0)" onClick="report('黄帝内经素问出错啦!');">
                    错误举报</a><a id="add-bookcase" href="javascript:void(0)" onClick="addbookcase(22591,1657173);">加入书签</a><a
                        href="1657172.html">上一页</a>&larr;<a href="index.html">返回列表</a>&rarr;<a
                            href="1657174.html">下一页</a><a id="book-vote" href="javascript:void(0)" onClick="vote(22591);">投推荐票</a><a
                                id="err-report" href="javascript:void(0)" onClick="report('黄帝内经素问更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657172.html"; var next_page = "1657174.html"; var index_page = "index.html"; var sortid = "9"; var article_id = "22591"; var chapter_id = "1657173"; var articlename = "黄帝内经素问"; var chaptername = " 卷二十三"; var author = "黄帝"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>