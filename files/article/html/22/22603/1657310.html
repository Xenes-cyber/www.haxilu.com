<!DOCTYPE html>
<html>
<head>
<meta charset="gbk" />
<title>吕氏春秋- 审分览第五-在线阅读-哈西文学网</title>
<meta name="keywords" content="吕不韦，吕氏春秋， 审分览第五全文， 审分览第五在线阅读 哈西文学网" />
<meta name="description" content="哈西文学网提供吕不韦的吕氏春秋  审分览第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22603/1657310.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22603/1657310.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 吕氏春秋</div>
		<div class="fr"><a id="add-bookcase" href="javascript:void(0)" onClick="addbookcase(22603,0);">加入书架</a>|<a id="book-vote" href="javascript:void(0)" onClick="vote(22603);">投推荐票</a>|<a id="err-report" href="javascript:void(0)" onClick="report('吕氏春秋出错啦!');">错误举报</a>|<a href="https://www.haxi88.com/files/article/info/22/22603.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 审分览第五</h1>
            <div class="link xb">
                <a href="1657309.html">上一页</a>&larr;<a href="index.html">返回列表</a>&rarr;<a
                    href="1657311.html">下一页</a></div>			
            <div id="BookText">&nbsp;&nbsp;&nbsp;&nbsp;○审分<br /><br />&nbsp;&nbsp;&nbsp;&nbsp;一曰：凡人主必审分，然后治可以至，奸伪邪辟之途可以息，恶气苛疾无自<br /><br />&nbsp;&nbsp;&nbsp;&nbsp;至。夫治身与治国，一理之术也。今以众地者，公作则迟，有所匿其力也；分地<br /><br />&nbsp;&nbsp;&nbsp;&nbsp;则速，无所匿迟也。主亦有地，臣主同地，则臣有所匿其邪矣，主无所避其累矣。<br /><br />&nbsp;&nbsp;&nbsp;&nbsp;凡为善难，任善易。奚以知之？人与骥俱走，则人不胜骥矣；居於车上而任<br /><br />&nbsp;&nbsp;&nbsp;&nbsp;骥，则骥不胜人矣。人主好治人官之事，则是与骥俱走也，必多所不及矣。夫人<br /><br />&nbsp;&nbsp;&nbsp;&nbsp;主亦有居车，无去车，则众善皆尽力竭能矣，谄谀贼巧佞之人无所窜其奸矣，<br /><br />&nbsp;&nbsp;&nbsp;&nbsp;坚穷廉直忠敦之士毕竞劝骋骛矣。人主之车，所以乘物也。察乘物之理，则四极<br /><br />&nbsp;&nbsp;&nbsp;&nbsp;可有。不知乘物，而自怙恃，夺其智能，多其教诏，而好自以，若此则百官恫扰，<br /><br />&nbsp;&nbsp;&nbsp;&nbsp;少长相越，万邪并起。权威分移，不可以卒，不可以教，此亡国之风也。王良之<br /><br />&nbsp;&nbsp;&nbsp;&nbsp;所以使马者，约审之以控其辔，而四马莫敢不尽力。有道之主，其所以使群臣者<br /><br />&nbsp;&nbsp;&nbsp;&nbsp;亦有辔。其辔何如？正名审分，是治之辔已。故按其实而审其名，以求其情；听<br /><br />&nbsp;&nbsp;&nbsp;&nbsp;其言而察其类，无使放悖。夫名多不当其实，而事多不当其用者，故人主不可以<br /><br />&nbsp;&nbsp;&nbsp;&nbsp;不审名分也。不审名分，是恶壅而愈塞也。壅塞之任，不在臣下，在於人主。尧、<br /><br />&nbsp;&nbsp;&nbsp;&nbsp;舜之臣不独义，汤、禹之臣不独忠，得其数也；桀、纣之臣不独鄙，幽、厉之臣<br /><br />&nbsp;&nbsp;&nbsp;&nbsp;不独辟，失其理也。<br /><br />&nbsp;&nbsp;&nbsp;&nbsp;今有人於此，求牛则名马，求马则名牛，所求必不得矣，而因用威怒，有司<br /><br />&nbsp;&nbsp;&nbsp;&nbsp;必诽怨矣，牛马必扰乱矣。百官，众有司也；万物，群牛马也。不正其名，不分<br /><br />&nbsp;&nbsp;&nbsp;&nbsp;其职，而数用刑罚，乱莫大焉。夫说以智通，而实以过；誉以高贤，而充以卑<br /><br />&nbsp;&nbsp;&nbsp;&nbsp;下；赞以洁白，而随以污德；任以公法，而处以贪枉；用以勇敢，而堙以罢怯。<br /><br />&nbsp;&nbsp;&nbsp;&nbsp;此五者，皆以牛为马、以马为牛，名不正也。故名不正，则人主忧劳勤苦，而官<br /><br />&nbsp;&nbsp;&nbsp;&nbsp;职烦乱悖逆矣。国之亡也，名之伤也，从此生矣。白之顾益黑，求之愈不得者，<br /><br />&nbsp;&nbsp;&nbsp;&nbsp;其此义邪！故至治之务，在於正名。名正则人主不忧劳矣，不忧劳则不伤其耳目<br /><br />&nbsp;&nbsp;&nbsp;&nbsp;之主。问而不诏，知而不为，和而不矜，成而不处，止者不行，行者不止，因刑<br /><br />&nbsp;&nbsp;&nbsp;&nbsp;而任之，不制於物，无肯为使，清静以公，神通乎六合，德耀乎海外，意观乎无<br /><br />&nbsp;&nbsp;&nbsp;&nbsp;穷，誉流乎无止。此之谓定性於大湫，命之曰无有。故得道忘人，乃大得人也，<br /><br />&nbsp;&nbsp;&nbsp;&nbsp;夫其非道也？知德忘知，乃大得知也，夫其非德也？至知不几，静乃明几也。夫<br /><br />&nbsp;&nbsp;&nbsp;&nbsp;其不明也，大明不小事，假乃理事也，夫其不假也？莫人不能，全乃备能也，夫<br /><br />&nbsp;&nbsp;&nbsp;&nbsp;其不全也？是故於全乎去能，於假乎去事，於知乎去几，所知者妙矣。若此则能<br /><br />&nbsp;&nbsp;&nbsp;&nbsp;顺其天，意气得游乎寂寞之宇矣，形性得安乎自然之所矣。全乎万物而不宰，泽<br /><br />&nbsp;&nbsp;&nbsp;&nbsp;被天下而莫知其所自姓，虽不备五者，其好之者是也。<br /><br />&nbsp;&nbsp;&nbsp;&nbsp;○君守<br /><br />&nbsp;&nbsp;&nbsp;&nbsp;二曰：得道者必静，静者无知，知乃无知，可以言君道也。故曰中欲不出谓<br /><br />&nbsp;&nbsp;&nbsp;&nbsp;之扃，外欲不入谓之闭。既扃而又闭，天之用密。有准不以平，有绳不以正，天<br /><br />&nbsp;&nbsp;&nbsp;&nbsp;之大静。既静而又宁，可以为天下正。身以盛心，心以盛智，智乎深藏，而实莫<br /><br />&nbsp;&nbsp;&nbsp;&nbsp;得窥乎！《鸿范》曰：“惟天阴骘下民。”阴之者，所以发之也。故曰不出於户<br /><br />&nbsp;&nbsp;&nbsp;&nbsp;而知天下，不窥於牖而知天道。其出弥远者，其知弥少。故博闻之人、强识之士<br /><br />&nbsp;&nbsp;&nbsp;&nbsp;阙矣，事耳目、深思虑之务败矣，坚白之察、无厚之辩外矣。不出者，所以出之<br /><br />&nbsp;&nbsp;&nbsp;&nbsp;也；不为者，所以为之也。此之谓以阳召阳、以阴召阴。东海之极，水至而反；<br /><br />&nbsp;&nbsp;&nbsp;&nbsp;夏热之下，化而为寒。故曰天无形，而万物以成；至精无象，而万物以化；大圣<br /><br />&nbsp;&nbsp;&nbsp;&nbsp;无事，而千官尽能。此乃谓不教之教，无言之诏。故有以知君之狂也，以其言之<br /><br />&nbsp;&nbsp;&nbsp;&nbsp;当也；有以知君之惑也，以其言之得也。君也者，以无当为当，以无得为得者也。<br /><br />&nbsp;&nbsp;&nbsp;&nbsp;当与得不在於君，而在於臣。故善为君者无识，其次无事。有识则有不备矣，有<br /><br />&nbsp;&nbsp;&nbsp;&nbsp;事则有不恢矣。不备不恢，此官之所以疑，而邪之所从来也。今之为车者，数官<br /><br />&nbsp;&nbsp;&nbsp;&nbsp;然后成。夫国岂特为车哉？众智众能之所持也，不可以一物一方安车也。<br /><br />&nbsp;&nbsp;&nbsp;&nbsp;夫一能应万，无方而出之务者，唯有道者能之。鲁鄙人遗宋元王闭，元王号<br /><br />&nbsp;&nbsp;&nbsp;&nbsp;令於国，有巧者皆来解闭。人莫之能解。儿说之弟子请往解之，乃能解其一，不<br /><br />&nbsp;&nbsp;&nbsp;&nbsp;能解其一，且曰：“非可解而我不能解也，固不可解也。”问之鲁鄙人，鄙人曰：<br /><br />&nbsp;&nbsp;&nbsp;&nbsp;“然，固不可解也，我为之而知其不可解也。今不为而知其不可解也，是巧於我。”<br /><br />&nbsp;&nbsp;&nbsp;&nbsp;故如儿说之弟子者，以“不解”解之也。郑大师文终日鼓瑟而兴，再拜其瑟前曰：<br /><br />&nbsp;&nbsp;&nbsp;&nbsp;“我效於子，效於不穷也。”故若大师文者，以其兽者先之，所以中之也。故思<br /><br />&nbsp;&nbsp;&nbsp;&nbsp;虑自心伤也，智差自亡也，奋能自殃，其有处自狂也。故至神逍遥倏忽，而不见<br /><br />&nbsp;&nbsp;&nbsp;&nbsp;其容；至圣变习移俗，而莫知其所从；离世别群，而无不同；君民孤寡，而不可<br /><br />&nbsp;&nbsp;&nbsp;&nbsp;障壅。此则奸邪之情得，而险陂谗慝谄谀巧佞之人无由入。凡奸邪险陂之人，必<br /><br />&nbsp;&nbsp;&nbsp;&nbsp;有因也。何因哉？因主之为。人主好以己为，则守职者舍职而阿主之为矣。阿主<br /><br />&nbsp;&nbsp;&nbsp;&nbsp;之为，有过则主无以责之，则人主日侵，而人臣日得。是宜动者静，宜静者动也。<br /><br />&nbsp;&nbsp;&nbsp;&nbsp;尊之为卑，卑之为尊，从此生矣。此国之所以衰，而敌之所以攻之者也。<br /><br />&nbsp;&nbsp;&nbsp;&nbsp;奚仲作车，苍颉作书，后稷作稼，皋陶作刑，昆吾作陶，夏鲧作城。此六人<br /><br />&nbsp;&nbsp;&nbsp;&nbsp;者，所作当矣，然而非主道者。故曰作者忧，因者平。惟彼君道，得命之情，故<br /><br />&nbsp;&nbsp;&nbsp;&nbsp;任天下而不强，此之谓全人。<br /><br />&nbsp;&nbsp;&nbsp;&nbsp;○任数<br /><br />&nbsp;&nbsp;&nbsp;&nbsp;三曰：凡官者，以治为任，以乱为罪。今乱而无责，则乱愈长矣。人主以好<br /><br />&nbsp;&nbsp;&nbsp;&nbsp;暴示能，以好唱自奋，人臣以不争持位，以听从取容，是君代有司为有司也，是<br /><br />&nbsp;&nbsp;&nbsp;&nbsp;臣得后随以进其业。君臣不定，耳虽闻不可以听，目虽见不可以视，心虽知不可<br /><br />&nbsp;&nbsp;&nbsp;&nbsp;以举，势使之也。凡耳之闻也藉於静，目之见也藉於昭，心之知也藉於理。君臣<br /><br />&nbsp;&nbsp;&nbsp;&nbsp;易操，则上之三官者废矣。亡国之主，其耳非不可以闻也，其目非不可以见也，<br /><br />&nbsp;&nbsp;&nbsp;&nbsp;其心非不可以知也，君臣扰乱，上下不分别，虽闻曷闻？虽见曷见？虽知曷知？<br /><br />&nbsp;&nbsp;&nbsp;&nbsp;驰骋而因耳矣，此愚者之所不至也。不至则不知，不知则不信。无骨者不可令知<br /><br />&nbsp;&nbsp;&nbsp;&nbsp;冰。有土之君，能察此言也，则灾无由至矣。<br /><br />&nbsp;&nbsp;&nbsp;&nbsp;且夫耳目知巧固不足恃，惟修其数行其理为可。韩昭厘侯视所以祠庙之牲，<br /><br />&nbsp;&nbsp;&nbsp;&nbsp;其豕小，昭厘侯令官更之。官以是豕来也，昭厘侯曰：“是非向者之豕邪？”官<br /><br />&nbsp;&nbsp;&nbsp;&nbsp;无以对。命吏罪之。从者曰：“君王何以知之？”君曰：“吾以其耳也。”申不<br /><br />&nbsp;&nbsp;&nbsp;&nbsp;害闻之，曰：“何以知其聋？以其耳之聪也；何以知其盲？以其目之明也；何以<br /><br />&nbsp;&nbsp;&nbsp;&nbsp;知其狂？以其言之当也。故曰去听无以闻则聪，去视无以见则明，去智无以知则<br /><br />&nbsp;&nbsp;&nbsp;&nbsp;公。去三者不任则治，三者任则乱。”以此言耳目心智之不足恃也。耳目心智，<br /><br />&nbsp;&nbsp;&nbsp;&nbsp;其所以知识甚阙，其所以闻见甚浅。以浅阙博居天下，安殊俗，治万民，其说固<br /><br />&nbsp;&nbsp;&nbsp;&nbsp;不行。十里之间，而耳不能闻；帷墙之外，而目不能见；三亩之宫，而心不能知。<br /><br />&nbsp;&nbsp;&nbsp;&nbsp;其以东至开梧，南抚多<婴页>，西服寿靡，北怀儋耳，若之何哉？故君人者，不<br /><br />&nbsp;&nbsp;&nbsp;&nbsp;可不察此言也。治乱安危存亡，其道固无二也。故至智弃智，至仁忘仁，至德不<br /><br />&nbsp;&nbsp;&nbsp;&nbsp;德。无言无思，静以待时，时至而应，心暇者胜。凡应之理，清净公素，而正始<br /><br />&nbsp;&nbsp;&nbsp;&nbsp;卒。焉此治纪，无唱有和，无先有随。古之王者，其所为少，其所因多。因者，<br /><br />&nbsp;&nbsp;&nbsp;&nbsp;君术也；为者，臣道也。为则扰矣，因则静矣。因冬为寒，因夏为暑，君奚事哉？<br /><br />&nbsp;&nbsp;&nbsp;&nbsp;故曰君道无知无为，而贤於有知有为，则得之矣。<br /><br />&nbsp;&nbsp;&nbsp;&nbsp;有司请事於齐桓公，桓公曰：“以告仲父。”有司又请，公曰：“告仲父。”<br /><br />&nbsp;&nbsp;&nbsp;&nbsp;若是三。习者曰：“一则仲父，二则仲父，易哉为君！”桓公曰：“吾未得仲父<br /><br />&nbsp;&nbsp;&nbsp;&nbsp;则难，已得仲父之后，曷为其不易也？”桓公得管子，事犹大易，又况於得道术<br /><br />&nbsp;&nbsp;&nbsp;&nbsp;乎？<br /><br />&nbsp;&nbsp;&nbsp;&nbsp;孔子穷乎陈、蔡之间，藜羹不斟，七日不尝粒。昼寝。颜回索米，得而爨之，<br /><br />&nbsp;&nbsp;&nbsp;&nbsp;几熟，孔子望见颜回攫其甑中而食之。选间，食熟，谒孔子而进食。孔子佯为不<br /><br />&nbsp;&nbsp;&nbsp;&nbsp;见之。孔子起曰：“今者梦见先君，食洁而后馈。”颜回对曰：“不可。向者煤<br /><br />&nbsp;&nbsp;&nbsp;&nbsp;炱入甑中，弃食不祥，回攫而饭之。”孔子叹曰：“所信者目也，而目犹不可信；<br /><br />&nbsp;&nbsp;&nbsp;&nbsp;所恃者心也，而心犹不足恃。弟子记之：知人固不易矣。”故知非难也，孔子之<br /><br />&nbsp;&nbsp;&nbsp;&nbsp;所以知人难也。<br /><br />&nbsp;&nbsp;&nbsp;&nbsp;○勿躬<br /><br />&nbsp;&nbsp;&nbsp;&nbsp;四曰：人之意苟善，虽不知，可以为长。故李子曰：“非狗不得兔，兔化而<br /><br />&nbsp;&nbsp;&nbsp;&nbsp;狗，则不为兔。”人君而好为人官，有似於此。其臣蔽之，人时禁之；君自蔽，<br /><br />&nbsp;&nbsp;&nbsp;&nbsp;则莫之敢禁。夫自为人官，自蔽之精者也。祓_日用而不藏於箧，故用则衰，动<br /><br />&nbsp;&nbsp;&nbsp;&nbsp;则暗，作则倦。衰、暗、倦，三者非君道也。<br /><br />&nbsp;&nbsp;&nbsp;&nbsp;大桡作甲子，黔如作虏首，容成作历，羲和作占日，尚仪作占月，后益作占<br /><br />&nbsp;&nbsp;&nbsp;&nbsp;岁，胡曹作衣，夷羿作弓，祝融作市，仪狄作酒，高元作室，虞作舟，伯益<br /><br />&nbsp;&nbsp;&nbsp;&nbsp;作井，赤冀作臼，乘雅作驾，寒哀作御，王冰作服牛，史皇作图，巫彭作医，巫<br /><br />&nbsp;&nbsp;&nbsp;&nbsp;咸作筮。此二十官者，圣人之所以治天下也。圣王不能二十官之事，然而使二十<br /><br />&nbsp;&nbsp;&nbsp;&nbsp;官尽其巧，毕其能，圣王在上故也。圣王之所不能也，所以能之也；所不知也，<br /><br />&nbsp;&nbsp;&nbsp;&nbsp;所以知之也。养其神、修其德而化矣，岂必劳形愁弊耳目哉？是故圣王之德，融<br /><br />&nbsp;&nbsp;&nbsp;&nbsp;乎若日之始出，极烛六合，而无所穷屈；昭乎若日之光，变化万物，而无所不行；<br /><br />&nbsp;&nbsp;&nbsp;&nbsp;神合乎太一，生无所屈，而意不可障；精通乎鬼神，深微玄妙。而莫见其形。今<br /><br />&nbsp;&nbsp;&nbsp;&nbsp;日南面，百邪自正，而天下皆反其情，黔首毕乐其志，安育其性，而莫为不成。<br /><br />&nbsp;&nbsp;&nbsp;&nbsp;故善为君者，矜服性命之情，而百官已治矣，黔首已亲矣，名号已章矣。<br /><br />&nbsp;&nbsp;&nbsp;&nbsp;管子复於桓公曰：“垦田大邑，辟土艺粟，尽地力之利，臣不若宁速。请置<br /><br />&nbsp;&nbsp;&nbsp;&nbsp;以为大田。登降辞让，进退闲习，臣不若隰朋，请置以为大行。蚤入晏出，犯君<br /><br />&nbsp;&nbsp;&nbsp;&nbsp;颜色，进谏必忠，不辟死亡，不重贵富，臣不如东郭牙，请置以为大谏臣。平原<br /><br />&nbsp;&nbsp;&nbsp;&nbsp;广城，车不结轨，士不旋踵，鼓之，三军之士视死如归，臣不若王子城父，请置<br /><br />&nbsp;&nbsp;&nbsp;&nbsp;以为大司马。决狱折中，不杀不辜，不诬无罪，臣不若弦章，请置以为大理。君<br /><br />&nbsp;&nbsp;&nbsp;&nbsp;若欲治国强兵，则五子者足矣；君欲霸王，则夷吾在此。”桓公曰：“善。”令<br /><br />&nbsp;&nbsp;&nbsp;&nbsp;五子皆任其事，以受令於管子。十年，九合诸侯，一匡天下，皆夷吾与五子之能<br /><br />&nbsp;&nbsp;&nbsp;&nbsp;也。管子，人臣也，不任己之不能，而以尽五子之能，况於人主乎？人主知能不<br /><br />&nbsp;&nbsp;&nbsp;&nbsp;能之可以君民也，则幽诡愚险之言无不职矣，百官有司之事毕力竭智矣。五帝三<br /><br />&nbsp;&nbsp;&nbsp;&nbsp;王之君民也，下固不过毕力竭智也。夫君人而知无恃其能勇力诚信，则近之矣。<br /><br />&nbsp;&nbsp;&nbsp;&nbsp;凡君也者，处平静，任德化，以听其要。若此则形性弥羸，而耳目愈精；百官慎<br /><br />&nbsp;&nbsp;&nbsp;&nbsp;职，而莫敢愉；人事其事，以充其名。名实相保，之谓知道。<br /><br />&nbsp;&nbsp;&nbsp;&nbsp;○知度<br /><br />&nbsp;&nbsp;&nbsp;&nbsp;五曰：明君者，非遍见万物也，明於人主之所执也。有术之主者，非一自行<br /><br />&nbsp;&nbsp;&nbsp;&nbsp;之也，知百官之要也。知百官之要，故事省而国治也。明於人主之所执，故权专<br /><br />&nbsp;&nbsp;&nbsp;&nbsp;而奸止。奸止则说者不来，而情谕矣。情者不饰，而事实见矣。此谓之至治。至<br /><br />&nbsp;&nbsp;&nbsp;&nbsp;治之世，其民不好空言虚辞，不好淫学流说。贤不肖各反其质，行其情，不雕其<br /><br />&nbsp;&nbsp;&nbsp;&nbsp;素，蒙厚纯朴，以事其上。若此则工拙愚智勇惧可得以故易官，易官则各当其任<br /><br />&nbsp;&nbsp;&nbsp;&nbsp;矣。故有职者安其职，不听其议；无职者责其实，以验其辞。此二者审，则无用<br /><br />&nbsp;&nbsp;&nbsp;&nbsp;之言不入於朝矣。君服性命之情，去爱恶之心，用虚无为本，以听有用之言，谓<br /><br />&nbsp;&nbsp;&nbsp;&nbsp;之朝。凡朝也者，相与召理义也，相与植法则也。上服性命之情，则理义之士至<br /><br />&nbsp;&nbsp;&nbsp;&nbsp;矣，法则之用植矣，枉辟邪挠之人退矣，贪得伪诈之曹远矣。故治天下之要，存<br /><br />&nbsp;&nbsp;&nbsp;&nbsp;乎除奸；除奸之要，存乎治官；治官之要，存乎治道；治道之要，存乎知性命。<br /><br />&nbsp;&nbsp;&nbsp;&nbsp;故子华子曰：“厚而不博，敬守一事，正性是喜。群众不周，而务成一能。尽能<br /><br />&nbsp;&nbsp;&nbsp;&nbsp;既成，四夷乃平。唯彼天符，不周而周。此神农之所以长，而尧舜之所以章也。”<br /><br />&nbsp;&nbsp;&nbsp;&nbsp;人主自智而愚人，自巧而拙人，若此。则愚拙者请矣，巧智者诏矣。诏多则<br /><br />&nbsp;&nbsp;&nbsp;&nbsp;请者愈多矣，请者愈多，且无不请也。主虽巧智，未无不知也。以未无不知，应<br /><br />&nbsp;&nbsp;&nbsp;&nbsp;无不请，其道固穷。为人主而数穷於其下，将何以君人乎？穷而不知其穷，其患<br /><br />&nbsp;&nbsp;&nbsp;&nbsp;又将反以自多，是之谓重塞之主，无存国矣。故有道之主，因而不为，责而不诏，<br /><br />&nbsp;&nbsp;&nbsp;&nbsp;去想去意，静虚以待，不伐之言，不夺之事，督名审实，官使自司，以不知为道，<br /><br />&nbsp;&nbsp;&nbsp;&nbsp;以柰何为实。尧曰：“若何而为及日月之所烛？”舜曰：“若何而服四荒之外？”<br /><br />&nbsp;&nbsp;&nbsp;&nbsp;禹曰：“若何而治青北，化九阳、奇怪之所际？<br /><br />&nbsp;&nbsp;&nbsp;&nbsp;赵襄子之时，以任登为中牟令。上计，言於襄子曰：“中牟有士曰胆胥己，<br /><br />&nbsp;&nbsp;&nbsp;&nbsp;请见之。”襄子见而以为中大夫。相国曰：“意者君耳而未之目邪！为中大夫若<br /><br />&nbsp;&nbsp;&nbsp;&nbsp;此其见也？非晋国之故。”襄子曰：“吾举登也，已耳而目之矣。登所举，吾又<br /><br />&nbsp;&nbsp;&nbsp;&nbsp;耳而目之，是耳目人终无已也。”遂不复问，而以为中大夫。襄子何为？任人，<br /><br />&nbsp;&nbsp;&nbsp;&nbsp;则贤者毕力。<br /><br />&nbsp;&nbsp;&nbsp;&nbsp;人主之患，必在任人而不能用之，用之而与不知者议之也。绝江者托於船，<br /><br />&nbsp;&nbsp;&nbsp;&nbsp;致远者托於骥，霸王者托於贤。伊尹、吕尚、管夷吾、百里奚，此霸王者之船骥<br /><br />&nbsp;&nbsp;&nbsp;&nbsp;也。释父兄与子弟，非疏之也；任庖人钓者与仇人仆虏，非阿之也。持社稷立功<br /><br />&nbsp;&nbsp;&nbsp;&nbsp;名之道，不得不然也。犹大匠之为宫室也，量小大而知材木矣，訾功丈而知人数<br /><br />&nbsp;&nbsp;&nbsp;&nbsp;矣。故小臣、吕尚听，而天下知殷、周之王也；管夷吾、百里奚听，而天下知齐、<br /><br />&nbsp;&nbsp;&nbsp;&nbsp;秦之霸也。岂特骥远哉？<br /><br />&nbsp;&nbsp;&nbsp;&nbsp;夫成王霸者固有人，亡国者亦有人。桀用羊辛，纣用恶来，宋用唐鞅，齐用<br /><br />&nbsp;&nbsp;&nbsp;&nbsp;苏秦，而天下知其亡。非其人而欲有功，譬之若夏至之日而欲夜之长也，射鱼指<br /><br />&nbsp;&nbsp;&nbsp;&nbsp;天而欲发之当也。舜、禹犹若困。而况俗主乎？<br /><br />&nbsp;&nbsp;&nbsp;&nbsp;○慎势<br /><br />&nbsp;&nbsp;&nbsp;&nbsp;六曰：失之乎数，求之乎信，疑；失之乎势，求之乎国，危。吞舟之鱼，陆<br /><br />&nbsp;&nbsp;&nbsp;&nbsp;处则不胜蝼蚁。权钧则不能相使，势等则不能相并，治乱齐则不能相正。故小大、<br /><br />&nbsp;&nbsp;&nbsp;&nbsp;轻重、少多、治乱，不可不察，此祸福之门也。<br /><br />&nbsp;&nbsp;&nbsp;&nbsp;凡冠带之国，舟车之所通，不用象、译、狄L，方三千里。古之王者，择天<br /><br />&nbsp;&nbsp;&nbsp;&nbsp;下之中而立国，择国之中而立宫，择宫之中而立庙。天下之地，方千里以为国，<br /><br />&nbsp;&nbsp;&nbsp;&nbsp;所以极治任也。非不能大也，其大不若小，其多不若少。众封建，非以私贤也，<br /><br />&nbsp;&nbsp;&nbsp;&nbsp;所以便势全威，所以博义。义博利则无敌，无敌者安。故观於上世，其封建众者，<br /><br />&nbsp;&nbsp;&nbsp;&nbsp;其福长，其名彰。神农十七世有天下，与天下同之也。<br /><br />&nbsp;&nbsp;&nbsp;&nbsp;王者之封建也，弥近弥大，弥远弥小。海上有十里之诸侯。以大使小，以重<br /><br />&nbsp;&nbsp;&nbsp;&nbsp;使轻，以众使寡，此王者之所以家以完也。故曰以滕、费则劳，以邹、鲁则逸，<br /><br />&nbsp;&nbsp;&nbsp;&nbsp;以宋、郑则犹倍日而驰也，以齐、楚则举而加纲旃而已矣。所用弥大，所欲弥易。<br /><br />&nbsp;&nbsp;&nbsp;&nbsp;汤其无c，武其无岐，贤虽十全，不能成功。汤、武之贤。而犹藉知乎势，<br /><br />&nbsp;&nbsp;&nbsp;&nbsp;又况不及汤、武者乎？故以大畜小吉，以小畜大灭，以重使轻从，以轻使重凶。<br /><br />&nbsp;&nbsp;&nbsp;&nbsp;自此观之，夫欲定一世，安黔首之命，功名著乎盘盂，铭篆著乎壶鉴，其势不厌<br /><br />&nbsp;&nbsp;&nbsp;&nbsp;尊，其实不厌多。多实尊势，贤士制之，以遇乱世，王犹尚少。天下之民穷矣苦<br /><br />&nbsp;&nbsp;&nbsp;&nbsp;矣。民之穷苦弥甚，王者之弥易。凡王也者，穷苦之救也。水用舟，陆用车，途<br /><br />&nbsp;&nbsp;&nbsp;&nbsp;用，沙用鸠，山用茫因其势也者令行。<br /><br />&nbsp;&nbsp;&nbsp;&nbsp;位尊者其教受，威立者其奸止，此畜人之道也。故以万乘令乎千乘易，以千<br /><br />&nbsp;&nbsp;&nbsp;&nbsp;乘令乎一家易，以一家令乎一人易。尝识及此，虽尧、舜不能。诸侯不欲臣於人，<br /><br />&nbsp;&nbsp;&nbsp;&nbsp;而不得已。其势不便，则奚以易臣？权轻重，审大小，多建封，所以便其势也。<br /><br />&nbsp;&nbsp;&nbsp;&nbsp;王也者，势也。王也者，势无敌也。势有敌则王者废矣。有知小之愈於大、少之<br /><br />&nbsp;&nbsp;&nbsp;&nbsp;贤於多者，则知无敌矣。知无敌则似类嫌疑之道远矣。故先王之法，立天子不使<br /><br />&nbsp;&nbsp;&nbsp;&nbsp;诸侯疑焉，立诸侯不使大夫疑焉。立适子不使庶孽疑焉。疑生争，争生乱。是故<br /><br />&nbsp;&nbsp;&nbsp;&nbsp;诸侯失位则天下乱，大夫无等则朝廷乱，妻妾不分则家室乱，适孽无别则宗族乱。<br /><br />&nbsp;&nbsp;&nbsp;&nbsp;慎子曰：“今一兔走，百人逐之，非一兔足为百人分也，由未定。由未定，尧且<br /><br />&nbsp;&nbsp;&nbsp;&nbsp;屈力，而况众人乎？积兔满市，行者不顾，非不欲兔也，分已定矣。分已定，人<br /><br />&nbsp;&nbsp;&nbsp;&nbsp;虽鄙，不争。”故治天下及国，在乎定分而已矣。<br /><br />&nbsp;&nbsp;&nbsp;&nbsp;庄王围宋九月，康王围宋五月，声王围宋十月。楚三围宋矣，而不能亡。非<br /><br />&nbsp;&nbsp;&nbsp;&nbsp;不可亡也，以宋攻楚，奚时止矣？凡功之立也，贤不肖强弱治乱异也。<br /><br />&nbsp;&nbsp;&nbsp;&nbsp;齐简公有臣曰诸御鞅，谏於简公曰：“陈成常与宰予，之二臣者，甚相憎也。<br /><br />&nbsp;&nbsp;&nbsp;&nbsp;臣恐其相攻也。相攻唯固，则危上矣。愿君之去一人也。”简公曰：“非而细人<br /><br />&nbsp;&nbsp;&nbsp;&nbsp;所能识也。”居无几何，陈成常果攻宰予於庭，即简公於庙。简公喟焉太息曰：<br /><br />&nbsp;&nbsp;&nbsp;&nbsp;“余不能用鞅之言，以至此患也。”失其数，无其势，虽悔无听鞅也，与无悔同。<br /><br />&nbsp;&nbsp;&nbsp;&nbsp;是不知恃可恃，而恃不恃也。周鼎著象，为其理之通也。理通，君道也。<br /><br />&nbsp;&nbsp;&nbsp;&nbsp;○不二<br /><br />&nbsp;&nbsp;&nbsp;&nbsp;七曰：听群众人议以治国，国危无日矣。何以知其然也？老耽贵柔，孔子贵<br /><br />&nbsp;&nbsp;&nbsp;&nbsp;仁，墨翟贵廉，关尹贵清，子列子贵虚，陈骈贵齐，阳生贵己，孙膑贵势，王廖<br /><br />&nbsp;&nbsp;&nbsp;&nbsp;贵先，儿良贵后。有金鼓，所以一耳也；同法令，所以一心也；智者不得巧，愚<br /><br />&nbsp;&nbsp;&nbsp;&nbsp;者不得拙，所以一众也；勇者不得先，惧者不得后，所以一力也。故一则治，异<br /><br />&nbsp;&nbsp;&nbsp;&nbsp;则乱；一则安，异则危；夫能齐万不同，愚智工拙皆尽力竭能，如出乎一穴者，<br /><br />&nbsp;&nbsp;&nbsp;&nbsp;其唯圣人矣乎！无术之智，不教之能，而恃强速贯习，不足以成也。<br /><br />&nbsp;&nbsp;&nbsp;&nbsp;○执一<br /><br />&nbsp;&nbsp;&nbsp;&nbsp;八曰：天地阴阳不革，而成万物不同。目不失其明，而见白黑之殊。耳不失<br /><br />&nbsp;&nbsp;&nbsp;&nbsp;其听，而闻清浊之声。王者执一，而为万物正。军必有将，所以一之也；国必有<br /><br />&nbsp;&nbsp;&nbsp;&nbsp;君，所以一之也；天下必有天子，所以一之也；天子必执一，所以抟之也。一则<br /><br />&nbsp;&nbsp;&nbsp;&nbsp;治，两则乱。今御骊马者，使四人人操一策，则不可以出於门闾者，不一也。<br /><br />&nbsp;&nbsp;&nbsp;&nbsp;楚王问为国於詹子，詹子对曰：“何闻为身，不闻为国。”詹子岂以国可无<br /><br />&nbsp;&nbsp;&nbsp;&nbsp;为哉？以为为国之本，在於为身。身为而家为，家为而国为，国为而天下为。故<br /><br />&nbsp;&nbsp;&nbsp;&nbsp;曰以身为家，以家为国，以国为天下。此四者，异位同本。故圣人之事，广之则<br /><br />&nbsp;&nbsp;&nbsp;&nbsp;极宇宙，穷日月，约之则无出乎身者也。慈亲不能传於子，忠臣不能入於君，唯<br /><br />&nbsp;&nbsp;&nbsp;&nbsp;有其材者为近之。<br /><br />&nbsp;&nbsp;&nbsp;&nbsp;田骈以道术说齐，齐王应之曰：“寡人所有者，齐国也，愿闻齐国之政。”<br /><br />&nbsp;&nbsp;&nbsp;&nbsp;田骈对曰：“臣之言，无政而可以得政。譬之若林木，无材而可以得材。愿王之<br /><br />&nbsp;&nbsp;&nbsp;&nbsp;自取齐国之政也。”骈犹浅言之也，博言之，岂独齐国之政哉？变化应来而皆有<br /><br />&nbsp;&nbsp;&nbsp;&nbsp;章，因性任物而莫不宜当，彭祖以寿，三代以昌，五帝以昭，神农以鸿。<br /><br />&nbsp;&nbsp;&nbsp;&nbsp;吴起谓商文曰：“事君果有命矣夫！”商文曰：“何谓也？”吴起曰：“治<br /><br />&nbsp;&nbsp;&nbsp;&nbsp;四境之内，成训教，变习俗，使君臣有义，父子有序，子与我孰贤？”商文曰：<br /><br />&nbsp;&nbsp;&nbsp;&nbsp;“吾不若子。”曰：“今日置质为臣，其主安重；今日释玺辞官，其主安轻。子<br /><br />&nbsp;&nbsp;&nbsp;&nbsp;与我孰贤？”商文曰：“吾不若子。”曰：“士马成列，马与人敌，人在马前，<br /><br />&nbsp;&nbsp;&nbsp;&nbsp;援桴一鼓，使三军之士乐死若生，子与我孰贤？”商文曰：“吾不若子。”吴起<br /><br />&nbsp;&nbsp;&nbsp;&nbsp;曰：“三者子皆不吾若也，位则在吾上，命也夫事君！”商文曰：“善。子问我，<br /><br />&nbsp;&nbsp;&nbsp;&nbsp;我亦问子。世，变主少群臣相疑，黔首不定，属之子乎，属之我乎？”吴起默然<br /><br />&nbsp;&nbsp;&nbsp;&nbsp;不对，少选，曰：“与子。”商文曰：“是吾所以加於子之上已！”吴起见其所<br /><br />&nbsp;&nbsp;&nbsp;&nbsp;以长，而不见其所以短；知其所以贤，而不知其所以不肖。故胜於西河，而困於<br /><br />&nbsp;&nbsp;&nbsp;&nbsp;王错，倾造大难，身不得死焉。夫吴胜於齐，而不胜於越。齐胜於宋，而不胜於<br /><br />&nbsp;&nbsp;&nbsp;&nbsp;燕。故凡能全国完身者，其唯知长短赢绌之化邪！</div>
            <div class="link">
                <a id="err-report" href="javascript:void(0)" onClick="report('吕氏春秋出错啦!');">
                    错误举报</a><a id="add-bookcase" href="javascript:void(0)" onClick="addbookcase(22603,1657310);">加入书签</a><a
                        href="1657309.html">上一页</a>&larr;<a href="index.html">返回列表</a>&rarr;<a
                            href="1657311.html">下一页</a><a id="book-vote" href="javascript:void(0)" onClick="vote(22603);">投推荐票</a><a
                                id="err-report" href="javascript:void(0)" onClick="report('吕氏春秋更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657309.html"; var next_page = "1657311.html"; var index_page = "index.html"; var sortid = "9"; var article_id = "22603"; var chapter_id = "1657310"; var articlename = "吕氏春秋"; var chaptername = " 审分览第五"; var author = "吕不韦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>