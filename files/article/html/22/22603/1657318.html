<!DOCTYPE html>
<html>
<head>
<meta charset="gbk" />
<title>吕氏春秋- 似顺论第五-在线阅读-哈西文学网</title>
<meta name="keywords" content="吕不韦，吕氏春秋， 似顺论第五全文， 似顺论第五在线阅读 哈西文学网" />
<meta name="description" content="哈西文学网提供吕不韦的吕氏春秋  似顺论第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22603/1657318.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22603/1657318.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 吕氏春秋</div>
		<div class="fr"><a id="add-bookcase" href="javascript:void(0)" onClick="addbookcase(22603,0);">加入书架</a>|<a id="book-vote" href="javascript:void(0)" onClick="vote(22603);">投推荐票</a>|<a id="err-report" href="javascript:void(0)" onClick="report('吕氏春秋出错啦!');">错误举报</a>|<a href="https://www.haxi88.com/files/article/info/22/22603.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 似顺论第五</h1>
            <div class="link xb">
                <a href="1657317.html">上一页</a>&larr;<a href="index.html">返回列表</a>&rarr;<a
                    href="1657319.html">下一页</a></div>			
            <div id="BookText">&nbsp;&nbsp;&nbsp;&nbsp;○似顺<br /><br />&nbsp;&nbsp;&nbsp;&nbsp;一曰：事多似倒而顺，多似顺而倒。有知顺之为倒、倒之为顺者，则可与言<br /><br />&nbsp;&nbsp;&nbsp;&nbsp;化矣。至长反短，至短反长，天之道也。<br /><br />&nbsp;&nbsp;&nbsp;&nbsp;荆庄王欲伐陈，使人视之。使者曰：“陈不可伐也。”庄王曰：“何故？”<br /><br />&nbsp;&nbsp;&nbsp;&nbsp;对曰：“城郭高，沟洫深，蓄积多也。”宁国曰：“陈可伐也。夫陈，小国也，<br /><br />&nbsp;&nbsp;&nbsp;&nbsp;而蓄积多，赋敛重也，则民怨上矣。城郭高，沟洫深，则民力罢矣。兴兵伐之，<br /><br />&nbsp;&nbsp;&nbsp;&nbsp;陈可取也。”庄王听之，遂取陈焉。<br /><br />&nbsp;&nbsp;&nbsp;&nbsp;田成子之所以得有国至今者，有兄曰完子，仁且有勇。越人兴师诛田成子，<br /><br />&nbsp;&nbsp;&nbsp;&nbsp;曰：“奚故杀君而取国？”田成子患之。完子请率士大夫以逆越师，请必战，战<br /><br />&nbsp;&nbsp;&nbsp;&nbsp;请必败，败请必死。田成子曰：“夫必与越战可也，战必败，败必死，寡人疑焉。”<br /><br />&nbsp;&nbsp;&nbsp;&nbsp;完子曰：“君之有国也，百姓怨上，贤良又有死之臣蒙耻。以完观之也，国已惧<br /><br />&nbsp;&nbsp;&nbsp;&nbsp;矣。今越人起师，臣与之战，战而败，贤良尽死，不死者不敢入於国。君与诸孤<br /><br />&nbsp;&nbsp;&nbsp;&nbsp;处於国，以臣观之，国必安矣。”完子行，田成子泣而遗之。夫死败，人之所恶<br /><br />&nbsp;&nbsp;&nbsp;&nbsp;也，而反以为安，岂一道哉？故人主之听者与士之学者，不可不博。<br /><br />&nbsp;&nbsp;&nbsp;&nbsp;尹铎为晋阳，下，有请於赵简子。简子曰：“往而夷夫垒。我将往，往而见<br /><br />&nbsp;&nbsp;&nbsp;&nbsp;垒，是见中行寅与范吉射也。”铎往而增之。简子上之晋阳，望见垒而怒曰：<br /><br />&nbsp;&nbsp;&nbsp;&nbsp;“嘻！铎也欺我！”於是乃舍於郊，将使人诛铎也。孙明进谏曰：“以臣私之，<br /><br />&nbsp;&nbsp;&nbsp;&nbsp;铎可赏也。铎之言固曰：见乐则淫侈，见忧则诤治，此人之道也。今君见垒念忧<br /><br />&nbsp;&nbsp;&nbsp;&nbsp;患，而况群臣与民乎？夫便国而利於主，虽兼於罪，铎为之。夫顺令以取容者，<br /><br />&nbsp;&nbsp;&nbsp;&nbsp;众能之，而况铎欤？君其图之！”简子曰：“微子之言，寡人几过。”於是乃以<br /><br />&nbsp;&nbsp;&nbsp;&nbsp;免难之赏赏尹铎。人主太上喜怒必循理，其次不循理，必数更，虽未至大贤，犹<br /><br />&nbsp;&nbsp;&nbsp;&nbsp;足以盖浊世矣。简子当此。世主之患，耻不知而矜自用，好愎过而恶听谏，以至<br /><br />&nbsp;&nbsp;&nbsp;&nbsp;於危。耻无大乎危者。<br /><br />&nbsp;&nbsp;&nbsp;&nbsp;○别类<br /><br />&nbsp;&nbsp;&nbsp;&nbsp;二曰：知不知，上矣。过者之患，不知而自以为知。物多类然而不然，故亡<br /><br />&nbsp;&nbsp;&nbsp;&nbsp;国戮民无已。夫草有莘有，独食之则杀人，合而食之则益寿。万堇不杀，漆淖<br /><br />&nbsp;&nbsp;&nbsp;&nbsp;水淖，合两淖则为蹇，湿之则为干。金柔锡柔，合两柔则为刚，燔之则为淖。或<br /><br />&nbsp;&nbsp;&nbsp;&nbsp;湿而干，或燔而淖，类固不必，可推知也？小方，大方之类也；小马，大马之类<br /><br />&nbsp;&nbsp;&nbsp;&nbsp;也；小智，非大智之类也。<br /><br />&nbsp;&nbsp;&nbsp;&nbsp;鲁人有公孙绰者，告人曰：“我能起死人。”人问其故，对曰：“我固能治<br /><br />&nbsp;&nbsp;&nbsp;&nbsp;偏枯，今吾倍所以为偏枯之药，则可以起死人矣。”物固有可以为小，不可以为<br /><br />&nbsp;&nbsp;&nbsp;&nbsp;大，可以为半，不可以为全者也。<br /><br />&nbsp;&nbsp;&nbsp;&nbsp;相剑者曰：“白所以为坚也，黄所以为也，黄白杂则坚且，良剑也。”<br /><br />&nbsp;&nbsp;&nbsp;&nbsp;难者曰：“白所以为不也，黄所以为不坚也，黄白杂。则不坚且不也。<br /><br />&nbsp;&nbsp;&nbsp;&nbsp;又柔则锩，坚则折。剑折且锩，焉得为利剑？”剑之情未革，而或以为良，或以<br /><br />&nbsp;&nbsp;&nbsp;&nbsp;为恶，说使之也。故有以聪明听说，则妄说者止；无以聪明听说，则尧、桀无别<br /><br />&nbsp;&nbsp;&nbsp;&nbsp;矣。此忠臣之所患也，贤者之所以废也。<br /><br />&nbsp;&nbsp;&nbsp;&nbsp;义，小为之则小有福，大为之则大有福。於祸则不然，小有之不若其亡也。<br /><br />&nbsp;&nbsp;&nbsp;&nbsp;射招者欲其中小也，射兽者欲其中大也。物固不必，安可推也？高阳应将为室家，<br /><br />&nbsp;&nbsp;&nbsp;&nbsp;匠对曰：“未可也。木尚生，加途其上，必将挠。以生为室，今虽善，后将必败。”<br /><br />&nbsp;&nbsp;&nbsp;&nbsp;高阳应曰：“缘子之言，则室不败也。木益枯则劲，途益干则轻，以益劲任益轻，<br /><br />&nbsp;&nbsp;&nbsp;&nbsp;则不败。”匠人无辞而对。受令而为之。室之始成也善，其后果败。高阳应好小<br /><br />&nbsp;&nbsp;&nbsp;&nbsp;察，而不通乎大理也。<br /><br />&nbsp;&nbsp;&nbsp;&nbsp;骥、骜、绿耳背日而西走，至乎夕则日在其前矣。目固有不见也，智固有不<br /><br />&nbsp;&nbsp;&nbsp;&nbsp;知也，数固有不及也。不知其说所以然而然，圣人因而兴制，不事心焉。<br /><br />&nbsp;&nbsp;&nbsp;&nbsp;○有度<br /><br />&nbsp;&nbsp;&nbsp;&nbsp;三曰：贤主有度而听，故不过。有度而以听，则不可欺矣，不可惶矣，不可<br /><br />&nbsp;&nbsp;&nbsp;&nbsp;恐矣，不可喜矣。以凡人之知，不昏乎其所已知，而昏乎其所未知，则人之易欺<br /><br />&nbsp;&nbsp;&nbsp;&nbsp;矣，可惶矣，可恐矣，可喜矣，知之不审也。<br /><br />&nbsp;&nbsp;&nbsp;&nbsp;客有问季子曰：“奚以知舜之能也？”季子曰：“尧固已治天下矣，舜言治<br /><br />&nbsp;&nbsp;&nbsp;&nbsp;天下而合己之符，是以知其能也。”“若虽知之，奚道知其不为私？”季子曰：<br /><br />&nbsp;&nbsp;&nbsp;&nbsp;“诸能治天下者，固必通乎性命之情者，当无私矣。”夏不衣裘，非爱裘也，暖<br /><br />&nbsp;&nbsp;&nbsp;&nbsp;有馀也。冬不用{q}。非爱{q}也，清有馀也。圣人之不为私也，非爱费也，<br /><br />&nbsp;&nbsp;&nbsp;&nbsp;节乎己也。节己，虽贪污之心犹若止，又况乎圣人？<br /><br />&nbsp;&nbsp;&nbsp;&nbsp;许由非强也，有所乎通也。有所通则贪污之利外矣。<br /><br />&nbsp;&nbsp;&nbsp;&nbsp;孔墨之弟子徒属充满天下，皆以仁义之术教导於天下，然而无所行。教者术<br /><br />&nbsp;&nbsp;&nbsp;&nbsp;犹不能行，又况乎所教？是何也？仁义之术外也。夫以外胜内，匹夫徒步不能行，<br /><br />&nbsp;&nbsp;&nbsp;&nbsp;又况乎人主？唯通乎性命之情，而仁义之术自行矣。<br /><br />&nbsp;&nbsp;&nbsp;&nbsp;先王不能尽知，执一而万物治。使人不能执一者，物惑之也。故曰：通意之<br /><br />&nbsp;&nbsp;&nbsp;&nbsp;悖，解心之缪，去德之累，通道之塞。贵富显严名利，六者悖意者也。容动色理<br /><br />&nbsp;&nbsp;&nbsp;&nbsp;气意，六者缪心者也。恶欲喜怒哀乐，六者累德者也。智能去就取舍，六者塞道<br /><br />&nbsp;&nbsp;&nbsp;&nbsp;者也。此四六者不荡乎胸中则正。正则静，静则清明，清明则虚，虚则无为而无<br /><br />&nbsp;&nbsp;&nbsp;&nbsp;不为也。<br /><br />&nbsp;&nbsp;&nbsp;&nbsp;○分职<br /><br />&nbsp;&nbsp;&nbsp;&nbsp;四曰：先王用非其有如己有之，通乎君道者也。夫君也者，处虚素服而无智，<br /><br />&nbsp;&nbsp;&nbsp;&nbsp;故能使众智也。智反无能，故能使众能也。能执无为，故能使众为也。无智无能<br /><br />&nbsp;&nbsp;&nbsp;&nbsp;无为，此君之所执也。人主之所惑者则不然。以其智强智，以其能强能，以其为<br /><br />&nbsp;&nbsp;&nbsp;&nbsp;强为。此处人臣之职也。处人臣之职，而欲无壅塞，虽舜不能为。<br /><br />&nbsp;&nbsp;&nbsp;&nbsp;武王之佐五人，武王之於五人者之事无能也，然而世皆曰取天下者武王也。<br /><br />&nbsp;&nbsp;&nbsp;&nbsp;故武王取非其有如己有之，通乎君道也。通乎君道，则能令智者谋矣，能令勇者<br /><br />&nbsp;&nbsp;&nbsp;&nbsp;怒矣，能令辩者语矣。夫马者，伯乐相之，造父御之，贤主乘之，一日千里。无<br /><br />&nbsp;&nbsp;&nbsp;&nbsp;御相之劳而有其功，则知所乘矣。<br /><br />&nbsp;&nbsp;&nbsp;&nbsp;今召客者，酒酣歌舞，鼓瑟吹竽，明日不拜乐己者而拜主人，主人使之也。<br /><br />&nbsp;&nbsp;&nbsp;&nbsp;先王之立功名有似於此。使众能与众贤，功名大立於世，不予佐之者，而予其主，<br /><br />&nbsp;&nbsp;&nbsp;&nbsp;其主使之也。譬之若为宫室，必任巧匠，奚故？曰：匠不巧则宫室不善。夫国，<br /><br />&nbsp;&nbsp;&nbsp;&nbsp;重物也，其不善也岂特宫室哉！巧匠为宫室，为圆必以规，为方必以矩，为平直<br /><br />&nbsp;&nbsp;&nbsp;&nbsp;必以准绳。功已就，不知规矩绳墨，而赏匠巧匠之。宫室已成，不知巧匠，而皆<br /><br />&nbsp;&nbsp;&nbsp;&nbsp;曰：“善，此某君、某王之宫室也。”此不可不察也。人主之不通主道者则不然。<br /><br />&nbsp;&nbsp;&nbsp;&nbsp;自为人则不能，任贤者则恶之，与不肖者议之。此功名之所以伤，国家之所以危。<br /><br />&nbsp;&nbsp;&nbsp;&nbsp;枣，棘之有；裘，狐之有也。食棘之枣，衣狐之皮，先王固用非其有而己有<br /><br />&nbsp;&nbsp;&nbsp;&nbsp;之。汤武一日而尽有夏商之民，尽有夏商之地，尽有夏商之财。以其民安，而天<br /><br />&nbsp;&nbsp;&nbsp;&nbsp;下莫敢之危；以其地封，而天下莫敢不说；以其财赏，而天下皆竞。无费乎c<br /><br />&nbsp;&nbsp;&nbsp;&nbsp;与岐周，而天下称大仁，称大义，通乎用非其有。<br /><br />&nbsp;&nbsp;&nbsp;&nbsp;白公胜得荆国，不能以其府库分人。七日，石乞曰：“患至矣，不能分人则<br /><br />&nbsp;&nbsp;&nbsp;&nbsp;焚之，毋令人以害我。”白公又不能。九日，叶公入，乃发太府之货予众，出高<br /><br />&nbsp;&nbsp;&nbsp;&nbsp;库之兵以赋民，因攻之。十有九日而白公死。国非其有也，而欲有之，可谓至贪<br /><br />&nbsp;&nbsp;&nbsp;&nbsp;矣。不能为人，又不能自为，可谓至愚矣。譬白公之啬，若枭之爱其子也。<br /><br />&nbsp;&nbsp;&nbsp;&nbsp;卫灵公天寒凿池，宛春谏曰：“天寒起役，恐伤民。”公曰：“天寒乎？”<br /><br />&nbsp;&nbsp;&nbsp;&nbsp;宛春曰：“公衣狐裘，坐熊席，陬隅有灶，是以不寒。今民衣弊不补，履决不组，<br /><br />&nbsp;&nbsp;&nbsp;&nbsp;君则不寒矣，民则寒矣。”公曰：“善。”令罢役。左右以谏曰：“君凿池，不<br /><br />&nbsp;&nbsp;&nbsp;&nbsp;知天之寒也，而春也知之。以春之知之也而令罢之，福将归於春也，而怨将归於<br /><br />&nbsp;&nbsp;&nbsp;&nbsp;君。”公曰：“不然。夫春也，鲁国之匹夫也，而我举之，夫民未有见焉。今将<br /><br />&nbsp;&nbsp;&nbsp;&nbsp;令民以此见之。曰春也有善於寡人有也，春之善非寡人之善欤？”灵公之论宛春，<br /><br />&nbsp;&nbsp;&nbsp;&nbsp;可谓知君道矣。君者固无任，而以职受任。工拙，下也；赏罚，法也；君奚事哉？<br /><br />&nbsp;&nbsp;&nbsp;&nbsp;若是则受赏者无德，而抵诛者无怨矣，人自反而已。此治之至也。<br /><br />&nbsp;&nbsp;&nbsp;&nbsp;○处方<br /><br />&nbsp;&nbsp;&nbsp;&nbsp;五曰：凡为治必先定分：君臣父子夫妇。君臣父子夫妇六者当位，则下不逾<br /><br />&nbsp;&nbsp;&nbsp;&nbsp;节而上不苟为矣，少不悍辟而长不简慢矣。金木异任，水火殊事，阴阳不同，其<br /><br />&nbsp;&nbsp;&nbsp;&nbsp;为民利一也。故异所以安同也，同所以危异也。同异之分，贵贱之别，长少之义，<br /><br />&nbsp;&nbsp;&nbsp;&nbsp;此先王之所慎，而治乱之纪也。<br /><br />&nbsp;&nbsp;&nbsp;&nbsp;今夫射者仪豪而失墙，画者仪发而易貌，言审本也。本不审，虽尧舜不能以<br /><br />&nbsp;&nbsp;&nbsp;&nbsp;治。故凡乱也者，必始乎近而后及远，必始乎本而后及末。治亦然。故百里奚处<br /><br />&nbsp;&nbsp;&nbsp;&nbsp;乎虞而虞亡，处乎秦而秦霸；向挚处乎商而商灭，处乎周而周王。百里奚之处乎<br /><br />&nbsp;&nbsp;&nbsp;&nbsp;虞，智非愚也；向挚之处乎商，典非恶也：无其本也。其处於秦也，智非加益也；<br /><br />&nbsp;&nbsp;&nbsp;&nbsp;其处於周也，典非加善也：有其本也。其本也者，定分之谓也。<br /><br />&nbsp;&nbsp;&nbsp;&nbsp;齐令章子将而与韩魏攻荆，荆令唐蔑将而拒之。军相当，六月而不战。齐令<br /><br />&nbsp;&nbsp;&nbsp;&nbsp;周最趣章子急战，其辞甚刻。章子对周最曰：“杀之免之，残其家，王能得此於<br /><br />&nbsp;&nbsp;&nbsp;&nbsp;臣。不可以战而战，可以战而不战，王不能得此於臣。”与荆人夹a水而军。<br /><br />&nbsp;&nbsp;&nbsp;&nbsp;章子令人视水可绝者，荆人射之，水不可得近。有刍水旁者，告齐候者曰：“水<br /><br />&nbsp;&nbsp;&nbsp;&nbsp;浅深易知。荆人所盛守，尽其浅者也；所简守，皆其深者也。”候者载刍者，与<br /><br />&nbsp;&nbsp;&nbsp;&nbsp;见章子。章子甚喜，因练卒以夜奄荆人之所盛守，果杀唐蔑。章子可谓知将分矣。<br /><br />&nbsp;&nbsp;&nbsp;&nbsp;韩昭侯出弋，偏缓。昭侯居车上。谓其仆：“不偏缓乎？”其<br /><br />&nbsp;&nbsp;&nbsp;&nbsp;仆曰：“然”至，舍昭侯射鸟，其右摄其一，适之。昭侯已射，驾而归。<br /><br />&nbsp;&nbsp;&nbsp;&nbsp;上车，选间，曰：“乡者偏缓，今适，何也？”其右从后对曰：“今者臣适之。”<br /><br />&nbsp;&nbsp;&nbsp;&nbsp;昭侯至，诘车令，各避舍。故擅为妄意之道，虽当，贤主不由也。<br /><br />&nbsp;&nbsp;&nbsp;&nbsp;今有人於此，擅矫行则免国家，利轻重则若衡石，为方圜则若规矩，此则工<br /><br />&nbsp;&nbsp;&nbsp;&nbsp;矣巧矣，而不足法。法也者，众之所同也，贤不肖之所以其力也。谋出乎不可用，<br /><br />&nbsp;&nbsp;&nbsp;&nbsp;事出乎不可同，此为先王之所舍也。<br /><br />&nbsp;&nbsp;&nbsp;&nbsp;○慎小<br /><br />&nbsp;&nbsp;&nbsp;&nbsp;六曰：上尊下卑。卑则不得以小观上。尊则恣，恣则轻小物，轻小物则上无<br /><br />&nbsp;&nbsp;&nbsp;&nbsp;道知下，下无道知上。上下不相知，则上非下，下怨上矣。人臣之情，不能为所<br /><br />&nbsp;&nbsp;&nbsp;&nbsp;怨；人主之情，不能爱所非。此上下大相失道也。故贤主谨小物以论好恶。<br /><br />&nbsp;&nbsp;&nbsp;&nbsp;巨防容蝼，而漂邑杀人。突泄一希而焚宫烧积。将失一令。而军破身死。<br /><br />&nbsp;&nbsp;&nbsp;&nbsp;主过一言，而国残名辱，为后世笑。<br /><br />&nbsp;&nbsp;&nbsp;&nbsp;卫献公戒孙林父、甯殖食。鸿集于囿，虞人以告，公如囿射鸿。二子待君，<br /><br />&nbsp;&nbsp;&nbsp;&nbsp;日晏，公不来至。来，不释皮冠而见二子。二子不说，逐献公，立公子b。<br /><br />&nbsp;&nbsp;&nbsp;&nbsp;卫庄公立，欲逐石圃。登台以望，见戎州，而问之曰：“是何为者也？”侍者曰：<br /><br />&nbsp;&nbsp;&nbsp;&nbsp;“戎州也。”庄公曰：“我姬姓也，戎人安敢居国？”使夺之宅，残其州。晋人<br /><br />&nbsp;&nbsp;&nbsp;&nbsp;适攻卫，戎州人因与石圃杀庄公，立公子起。此小物不审也。人之情，不蹶於山<br /><br />&nbsp;&nbsp;&nbsp;&nbsp;而蹶於垤。<br /><br />&nbsp;&nbsp;&nbsp;&nbsp;齐桓公即位，三年三言，而天下称贤，群臣皆说。去肉食之兽，去食粟之鸟，<br /><br />&nbsp;&nbsp;&nbsp;&nbsp;去丝D之网。<br /><br />&nbsp;&nbsp;&nbsp;&nbsp;吴起治西河，欲谕其信於民，夜日置表於南门之外，令於邑中曰：“明日有<br /><br />&nbsp;&nbsp;&nbsp;&nbsp;人偾南门之外表者，仕长大夫。”明日日晏矣，莫有偾表者。民相谓曰：“此必<br /><br />&nbsp;&nbsp;&nbsp;&nbsp;不信。”有一人曰：“试往偾表，不得赏而已，何伤？”往偾表，来谒吴起。吴<br /><br />&nbsp;&nbsp;&nbsp;&nbsp;起自见而出，仕之长大夫。夜日又复立表，又令於邑中如前。邑人守门争表，表<br /><br />&nbsp;&nbsp;&nbsp;&nbsp;加植，不得所赏。自是之后，民信吴起之赏罚。赏罚信乎民，何事而不成，岂独<br /><br />&nbsp;&nbsp;&nbsp;&nbsp;兵乎？</div>
            <div class="link">
                <a id="err-report" href="javascript:void(0)" onClick="report('吕氏春秋出错啦!');">
                    错误举报</a><a id="add-bookcase" href="javascript:void(0)" onClick="addbookcase(22603,1657318);">加入书签</a><a
                        href="1657317.html">上一页</a>&larr;<a href="index.html">返回列表</a>&rarr;<a
                            href="1657319.html">下一页</a><a id="book-vote" href="javascript:void(0)" onClick="vote(22603);">投推荐票</a><a
                                id="err-report" href="javascript:void(0)" onClick="report('吕氏春秋更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657317.html"; var next_page = "1657319.html"; var index_page = "index.html"; var sortid = "9"; var article_id = "22603"; var chapter_id = "1657318"; var articlename = "吕氏春秋"; var chaptername = " 似顺论第五"; var author = "吕不韦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>