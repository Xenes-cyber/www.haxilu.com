<!DOCTYPE html>
<html>
<head>
<meta charset="gbk" />
<title>吕氏春秋- 先识览第四-在线阅读-哈西文学网</title>
<meta name="keywords" content="吕不韦，吕氏春秋， 先识览第四全文， 先识览第四在线阅读 哈西文学网" />
<meta name="description" content="哈西文学网提供吕不韦的吕氏春秋  先识览第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22603/1657309.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22603/1657309.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 吕氏春秋</div>
		<div class="fr"><a id="add-bookcase" href="javascript:void(0)" onClick="addbookcase(22603,0);">加入书架</a>|<a id="book-vote" href="javascript:void(0)" onClick="vote(22603);">投推荐票</a>|<a id="err-report" href="javascript:void(0)" onClick="report('吕氏春秋出错啦!');">错误举报</a>|<a href="https://www.haxi88.com/files/article/info/22/22603.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 先识览第四</h1>
            <div class="link xb">
                <a href="1657308.html">上一页</a>&larr;<a href="index.html">返回列表</a>&rarr;<a
                    href="1657310.html">下一页</a></div>			
            <div id="BookText">&nbsp;&nbsp;&nbsp;&nbsp;○先识<br /><br />&nbsp;&nbsp;&nbsp;&nbsp;一曰：凡国之亡也，有道者必先去，古今一也。地从於城，城从於民，民从<br /><br />&nbsp;&nbsp;&nbsp;&nbsp;於贤。故贤主得贤者而民得，民得而城得，城得而地得。夫地得岂必足行其地、<br /><br />&nbsp;&nbsp;&nbsp;&nbsp;人说其民哉？得其要而已矣。<br /><br />&nbsp;&nbsp;&nbsp;&nbsp;夏太史令终古出其图法，执而泣之。夏桀迷惑，暴乱愈甚。太史令终古乃出<br /><br />&nbsp;&nbsp;&nbsp;&nbsp;奔如商。汤喜而告诸侯曰：“夏王无道，暴虐百姓，穷其父兄，耻其功臣，轻其<br /><br />&nbsp;&nbsp;&nbsp;&nbsp;贤良，弃义听谗，众庶咸怨，守法之臣，自归于商。”<br /><br />&nbsp;&nbsp;&nbsp;&nbsp;殷内史向挚见纣之愈乱迷惑也，於是载其图法，出亡之周。武王大说，以告<br /><br />&nbsp;&nbsp;&nbsp;&nbsp;诸侯曰：“商王大乱，沈于酒德，辟远箕子，爰近姑与息。妲己为政，赏罚无方，<br /><br />&nbsp;&nbsp;&nbsp;&nbsp;不用法式，杀三不辜，民大不服。守法之臣，出奔周国。”<br /><br />&nbsp;&nbsp;&nbsp;&nbsp;晋太史屠黍见晋之乱也，见晋公之骄而无德义也，以其图法归周。周威公见<br /><br />&nbsp;&nbsp;&nbsp;&nbsp;而问焉，曰：“天下之国孰先亡？”对曰：“晋先亡。”威公问其故，对曰：<br /><br />&nbsp;&nbsp;&nbsp;&nbsp;“臣比在晋也，不敢直言，示晋公以天妖，日月星辰之行多以不当。曰：‘是何<br /><br />&nbsp;&nbsp;&nbsp;&nbsp;能为？’又示以人事多不义，百姓皆郁怨。曰：‘是何能伤？’又示以邻国不服，<br /><br />&nbsp;&nbsp;&nbsp;&nbsp;贤良不举曰：‘是何能害？’如是，是不知所以亡也。故臣曰晋先亡也。”居三<br /><br />&nbsp;&nbsp;&nbsp;&nbsp;年，晋果亡。威公又见屠黍而问焉，曰：“孰次之？”对曰：“中山次之。”威<br /><br />&nbsp;&nbsp;&nbsp;&nbsp;公问其故，对曰：“天生民而令有别，有别，人之义也，所异於禽兽麋鹿也，君<br /><br />&nbsp;&nbsp;&nbsp;&nbsp;臣上下之所以立也。中山之俗，以昼为夜，以夜继日，男女切倚，固无休息，康<br /><br />&nbsp;&nbsp;&nbsp;&nbsp;乐，歌谣好悲，其主弗知恶，此亡国之风也。臣故曰中山次之。”居二年，中山<br /><br />&nbsp;&nbsp;&nbsp;&nbsp;果亡。威公又见屠黍而问焉，曰：“孰次之？”屠黍不对。威公固问焉，对曰：<br /><br />&nbsp;&nbsp;&nbsp;&nbsp;“君次之。”威公乃惧，求国之长者，得义莳、田邑而礼之，得史、赵骈以为<br /><br />&nbsp;&nbsp;&nbsp;&nbsp;谏臣，去苛令三十九物，以告屠黍。对曰：“其尚终君之身乎！”曰：臣闻之，<br /><br />&nbsp;&nbsp;&nbsp;&nbsp;国之兴也，天遗之贤人与极言之士；国之亡也，天遗之乱人与善谀之士。”威公<br /><br />&nbsp;&nbsp;&nbsp;&nbsp;薨，B九月不得葬，周乃分为二。故有道者之言也，不可不重也。<br /><br />&nbsp;&nbsp;&nbsp;&nbsp;周鼎著饕餮，有首无身，食人未咽，害及其身，以言报更也。为不善亦然。<br /><br />&nbsp;&nbsp;&nbsp;&nbsp;白圭之中山，中山之王欲留之，白圭固辞，乘舆而去。又之齐，齐王欲留之仕，<br /><br />&nbsp;&nbsp;&nbsp;&nbsp;又辞而去。人问其故，曰：“之二国者皆将亡。所学有五尽。何谓五尽？曰：莫<br /><br />&nbsp;&nbsp;&nbsp;&nbsp;之必，则信尽矣；莫之誉，则名尽矣；莫之爱，则亲尽矣；行者无粮、居者无食，<br /><br />&nbsp;&nbsp;&nbsp;&nbsp;则财尽矣；不能用人、又不能自用，则功尽矣。国有此五者，无幸必亡。中山、<br /><br />&nbsp;&nbsp;&nbsp;&nbsp;齐皆当此。”若使中山之王与齐王闻五尽而更之，则必不亡矣。其患不闻，虽闻<br /><br />&nbsp;&nbsp;&nbsp;&nbsp;之又不信。然则人主之务，在乎善听而已矣。夫五割而与赵，悉起而距军乎济上，<br /><br />&nbsp;&nbsp;&nbsp;&nbsp;未有益也。是弃其所以存，而造其所以亡也。<br /><br />&nbsp;&nbsp;&nbsp;&nbsp;○观世<br /><br />&nbsp;&nbsp;&nbsp;&nbsp;二曰：天下虽有有道之士，国犹少。千里而有一士，比肩也；累世而有一圣<br /><br />&nbsp;&nbsp;&nbsp;&nbsp;人，继踵也。士与圣人之所自来，若此其难也，而治必待之，治奚由至？虽幸而<br /><br />&nbsp;&nbsp;&nbsp;&nbsp;有，未必知也，不知则与无贤同。此治世之所以短，而乱世之所以长也。故王者<br /><br />&nbsp;&nbsp;&nbsp;&nbsp;不四，霸者不六，亡国相望，囚主相及。得士则无此之患。此周之所封四百馀，<br /><br />&nbsp;&nbsp;&nbsp;&nbsp;服国八百馀，今无存者矣。虽存，皆尝亡矣。贤主知其若此也，故日慎一日，以<br /><br />&nbsp;&nbsp;&nbsp;&nbsp;终其世。譬之若登山，登山者，处已高矣，左右视，尚巍巍焉山在其上。贤者之<br /><br />&nbsp;&nbsp;&nbsp;&nbsp;所与处，有似於此。身已贤矣，行已高矣，左右视，尚尽贤於己。故周公旦曰：<br /><br />&nbsp;&nbsp;&nbsp;&nbsp;“不如吾者，吾不与处，累我者也；与我齐者，吾不与处，无益我者也。”惟贤<br /><br />&nbsp;&nbsp;&nbsp;&nbsp;者必与贤於己者处。贤者之可得与处也，礼之也。主贤世治，则贤者在上；主不<br /><br />&nbsp;&nbsp;&nbsp;&nbsp;肖世乱，则贤者在下。今周室既灭，天子既废，乱莫大於无天子。无天子则强者<br /><br />&nbsp;&nbsp;&nbsp;&nbsp;胜弱，众者暴寡，以兵相i，不得休息。而佞进。今之世当之矣。故欲求有道之<br /><br />&nbsp;&nbsp;&nbsp;&nbsp;士，则於江河之上，山谷之中，僻远幽闲之所，若此则幸於得之矣。太公钓於滋<br /><br />&nbsp;&nbsp;&nbsp;&nbsp;泉，遭纣之世也，故文王得之。文王，千乘也；纣，天子也。天子失之，而千乘<br /><br />&nbsp;&nbsp;&nbsp;&nbsp;得之，知之与不知也。诸众齐民，不待知而使，不待礼而令。若夫有道之士，必<br /><br />&nbsp;&nbsp;&nbsp;&nbsp;礼必知，然后其智能可尽也。<br /><br />&nbsp;&nbsp;&nbsp;&nbsp;晏子之晋，见反裘负刍息於途者。以为君子也，使人问焉，曰：“曷为而至<br /><br />&nbsp;&nbsp;&nbsp;&nbsp;此？”对曰：“齐人累之，名为越石父。”晏子曰：“嘻！”遽解左骖以赎之，<br /><br />&nbsp;&nbsp;&nbsp;&nbsp;载而与归。至舍，弗辞而入。越石父怒，请绝。晏子使人应之曰：“婴未尝得交<br /><br />&nbsp;&nbsp;&nbsp;&nbsp;也，今免子於患，吾於子犹未邪也？”越石父曰：“吾闻君子屈乎不己知者，而<br /><br />&nbsp;&nbsp;&nbsp;&nbsp;伸乎己知者。吾是以请绝也。”晏子乃出见之，曰：“向也见客之容而已，今也<br /><br />&nbsp;&nbsp;&nbsp;&nbsp;见客之志。婴闻察实者不留声，观行者不讥辞，婴可以辞而无弃乎？”越石父曰：<br /><br />&nbsp;&nbsp;&nbsp;&nbsp;“夫子礼之，敢不敬从。”晏子遂以为客。俗人有功则德，德则骄。今晏子功免<br /><br />&nbsp;&nbsp;&nbsp;&nbsp;人於厄矣，而反屈下之，其去俗亦远矣。此令功之道也。<br /><br />&nbsp;&nbsp;&nbsp;&nbsp;子列子穷，容貌有饥色。客有言之於郑子阳者，曰：“列御寇，盖有道之士<br /><br />&nbsp;&nbsp;&nbsp;&nbsp;也，居君之国而穷，君无乃为不好士乎？”郑子阳令官遗之粟数十秉。子列子出<br /><br />&nbsp;&nbsp;&nbsp;&nbsp;见使者，再拜而辞。使者去，子列子入，其妻望而拊心，曰：“闻为有道者妻子，<br /><br />&nbsp;&nbsp;&nbsp;&nbsp;皆得逸乐。今妻子有饥色矣，君过而遗先生食，先生又弗受也。岂非命也哉？”<br /><br />&nbsp;&nbsp;&nbsp;&nbsp;子列子笑而谓之曰：“君非自知我也，以人之言而遗我粟也，至已而罪我也，有<br /><br />&nbsp;&nbsp;&nbsp;&nbsp;罪且以人言。此吾所以不受也。”其卒民果作难，杀子阳。受人之养而不死其难，<br /><br />&nbsp;&nbsp;&nbsp;&nbsp;则不义；死其难，则死无道也。死无道，逆也。子列子除不义、去逆也，岂不远<br /><br />&nbsp;&nbsp;&nbsp;&nbsp;哉？且方有饥寒之患矣，而犹不苟取，先见其化也。先见其化而已动，远乎性命<br /><br />&nbsp;&nbsp;&nbsp;&nbsp;之情也。<br /><br />&nbsp;&nbsp;&nbsp;&nbsp;○知接<br /><br />&nbsp;&nbsp;&nbsp;&nbsp;三曰：人之目，以照见之也，以瞑则与不见，同。其所以为照、所以为瞑异。<br /><br />&nbsp;&nbsp;&nbsp;&nbsp;瞑士未尝照，故未尝见。瞑者目无由接也，无由接而言见，谎。智亦然。其所以<br /><br />&nbsp;&nbsp;&nbsp;&nbsp;接智、所以接不智同，其所能接、所不能接异。智者，其所能接远也；愚者，其<br /><br />&nbsp;&nbsp;&nbsp;&nbsp;所能接近也。所能接近而告之以远化，奚由相得？无由相得，说者虽工，不能喻<br /><br />&nbsp;&nbsp;&nbsp;&nbsp;矣。戎人见暴布者而问之曰：“何以为之莽莽也？”指麻而示之。怒曰：“孰之<br /><br />&nbsp;&nbsp;&nbsp;&nbsp;壤壤也，可以为之莽莽也！”故亡国非无智士也，非无贤者也，其主无由接故也。<br /><br />&nbsp;&nbsp;&nbsp;&nbsp;无由接之患，自以为智，智必不接。今不接而自以为智，悖。若此则国无以存矣，<br /><br />&nbsp;&nbsp;&nbsp;&nbsp;主无以安矣。智无以接，而自知弗智，则不闻亡国，不闻危君。<br /><br />&nbsp;&nbsp;&nbsp;&nbsp;管仲有疾，桓公往问之，曰：“仲父之疾病矣，将何以教寡人？”管仲曰：<br /><br />&nbsp;&nbsp;&nbsp;&nbsp;“齐鄙人有谚曰：‘居者无载，行者无埋。’今臣将有远行，胡可以问？”桓公<br /><br />&nbsp;&nbsp;&nbsp;&nbsp;曰：“愿仲父之无让也。”管仲对曰：“愿君之远易牙、竖刀、常之巫、卫公子<br /><br />&nbsp;&nbsp;&nbsp;&nbsp;启方。”公曰：“易牙烹其子以慊寡人，犹尚可疑邪？”管仲对曰：“人之情，<br /><br />&nbsp;&nbsp;&nbsp;&nbsp;非不爱其子也，其子之忍，又将何？”有於君公又曰：“竖刀自宫以近寡人，犹<br /><br />&nbsp;&nbsp;&nbsp;&nbsp;尚可疑邪？”管仲对曰：“人之情，非不爱其身也，其身之忍，又将何有於君？”<br /><br />&nbsp;&nbsp;&nbsp;&nbsp;公又曰：“常之巫审於死生，能去苛病，犹尚可疑邪？”管仲对曰：“死生，命也。<br /><br />&nbsp;&nbsp;&nbsp;&nbsp;苛病，失也。君不任其命、守其本，而恃常之巫，彼将以此无不为也。”公又曰：<br /><br />&nbsp;&nbsp;&nbsp;&nbsp;“卫公子启方事寡人十五年矣，其父死而不敢归哭，犹尚可疑邪？”管仲对曰：<br /><br />&nbsp;&nbsp;&nbsp;&nbsp;“人之情，非不爱其父也，其父之忍，又将何有於君？”公曰：“诺。”管仲死，<br /><br />&nbsp;&nbsp;&nbsp;&nbsp;尽逐之。食不甘，宫不治，苛病起，朝不肃。居三年，公曰：“仲父不亦过乎！孰<br /><br />&nbsp;&nbsp;&nbsp;&nbsp;谓仲父尽之乎！”於是皆复召而反。明年，公有病，常之巫从中出曰：“公将以<br /><br />&nbsp;&nbsp;&nbsp;&nbsp;某日薨。”易牙、竖刀、常之巫相与作乱，塞宫门，筑高墙，不通人，矫以公令。<br /><br />&nbsp;&nbsp;&nbsp;&nbsp;有一妇人逾垣入，至公所。公曰：“我欲食。”妇人曰：“吾无所得。”公又曰：<br /><br />&nbsp;&nbsp;&nbsp;&nbsp;“我欲饮。”妇人曰：“吾无所得。”公曰：“何故？”对曰：“常之巫从中出<br /><br />&nbsp;&nbsp;&nbsp;&nbsp;曰：‘公将以某日薨。’易牙、竖刀、常之巫相与作乱，塞宫门，筑高墙，不通人，<br /><br />&nbsp;&nbsp;&nbsp;&nbsp;故无所得。卫公子启方以书社四十下卫。”公慨焉叹涕出曰：“嗟乎！圣人之所<br /><br />&nbsp;&nbsp;&nbsp;&nbsp;见，岂不远哉！若死者有知，我将何面目以见仲父乎？”蒙衣袂而绝乎寿宫。虫<br /><br />&nbsp;&nbsp;&nbsp;&nbsp;流出於户，上盖以杨门之扇，三月不葬。此不卒听管仲之言也。桓公非轻难而恶<br /><br />&nbsp;&nbsp;&nbsp;&nbsp;管子也，无由接见也。无由接，固却其忠言，而爱其所尊贵也。<br /><br />&nbsp;&nbsp;&nbsp;&nbsp;○悔过<br /><br />&nbsp;&nbsp;&nbsp;&nbsp;四曰：穴深寻，则人之臂必不能极矣。是何也？不至故也。智亦有所不至。<br /><br />&nbsp;&nbsp;&nbsp;&nbsp;所不至，说者虽辩，为道虽精，不能见矣。故箕子穷于商，范蠡流乎江。<br /><br />&nbsp;&nbsp;&nbsp;&nbsp;昔秦缪公兴师以袭郑，蹇叔谏曰：“不可。臣闻之，袭国邑，以车不过百里，<br /><br />&nbsp;&nbsp;&nbsp;&nbsp;以人不过三十里，皆以其气之与力之盛至，是以犯敌能灭，去之能速。今行数<br /><br />&nbsp;&nbsp;&nbsp;&nbsp;千里，又绝诸侯之地以袭国，臣不知其可也。君其重图之。”缪公不听也。蹇叔<br /><br />&nbsp;&nbsp;&nbsp;&nbsp;送师於门外而哭曰：“师乎！见其出而不见其入也。”蹇叔有子曰申与视，与师<br /><br />&nbsp;&nbsp;&nbsp;&nbsp;偕行。蹇叔谓其子曰：“晋若遏师必於淆。女死，不於南方之岸，必於北方之岸，<br /><br />&nbsp;&nbsp;&nbsp;&nbsp;为吾尸女之易。”缪公闻之，使人让蹇叔曰：“寡人兴师，未知何如。今哭而送<br /><br />&nbsp;&nbsp;&nbsp;&nbsp;之，是哭吾师也。”蹇叔对曰：“臣不敢哭师也。臣老矣，有子二人，皆与师行。<br /><br />&nbsp;&nbsp;&nbsp;&nbsp;比其反也，非彼死，则臣必死矣，是故哭。”师行过周，王孙满要门而窥之，曰：<br /><br />&nbsp;&nbsp;&nbsp;&nbsp;“呜呼！是师必有疵。若无疵，吾不复言道矣。夫秦非他，周室之建国也。过天<br /><br />&nbsp;&nbsp;&nbsp;&nbsp;子之城，宜橐甲束兵，左右皆下，以为天子礼。今服回建，左不轼，而右之<br /><br />&nbsp;&nbsp;&nbsp;&nbsp;超乘者五百乘，力则多矣，然而寡礼，安得无疵？”师过周而东。郑贾人弦高、<br /><br />&nbsp;&nbsp;&nbsp;&nbsp;奚施将西市於周，道遇秦师，曰：“嘻！师所从来者远矣。此必袭郑。”遽使奚<br /><br />&nbsp;&nbsp;&nbsp;&nbsp;施归告，乃矫郑伯之命以劳之，曰：“寡君固闻大国之将至久矣。大国不至，寡<br /><br />&nbsp;&nbsp;&nbsp;&nbsp;君与士卒窃为大国忧，日无所与焉，惟恐士卒罢弊与糗粮匮乏。何其久也！使人<br /><br />&nbsp;&nbsp;&nbsp;&nbsp;臣犒劳以璧，膳以十二牛。”秦三帅对曰：“寡君之无使也，使其三臣丙也、术<br /><br />&nbsp;&nbsp;&nbsp;&nbsp;也、视也於东边候<日晋>之道，过，是以迷惑，陷入大国之地。”不敢固辞，再拜<br /><br />&nbsp;&nbsp;&nbsp;&nbsp;稽首受之。三帅乃惧而谋曰：“我行数千里，数绝诸侯之地以袭人，未至而人已<br /><br />&nbsp;&nbsp;&nbsp;&nbsp;先知之矣，此其备必已盛矣。”还师去之。当是时也，晋文公适薨，未葬。先轸<br /><br />&nbsp;&nbsp;&nbsp;&nbsp;言於襄公曰：“秦师不可不击也，臣请击之。”襄公曰：“先君薨，尸在堂，见<br /><br />&nbsp;&nbsp;&nbsp;&nbsp;秦师利而因击之，无乃非为人子之道欤！”先轸曰：“不吊吾丧，不忧吾哀，是<br /><br />&nbsp;&nbsp;&nbsp;&nbsp;死吾君而弱其孤也。若是而击，可大强。臣请击之。”襄公不得已而许之。先轸<br /><br />&nbsp;&nbsp;&nbsp;&nbsp;遏秦师於淆而击之，大败之，获其三帅以归。缪公闻之，素服庙临，以说於众曰：<br /><br />&nbsp;&nbsp;&nbsp;&nbsp;“天不为秦国，使寡人不用蹇叔之谏，以至於此患。”此缪公非欲败於ヒ玻智<br /><br />&nbsp;&nbsp;&nbsp;&nbsp;不至也。智不至则不信。言之不信，师之不反也从此生。故不至之为害大矣。<br /><br />&nbsp;&nbsp;&nbsp;&nbsp;○乐成<br /><br />&nbsp;&nbsp;&nbsp;&nbsp;五曰：大智不形，大器晚成，大音希声。<br /><br />&nbsp;&nbsp;&nbsp;&nbsp;禹之决江水也，民聚瓦砾。事已成，功已立，为万世利。禹之所见者远也，<br /><br />&nbsp;&nbsp;&nbsp;&nbsp;而民莫之知。故民不可与虑化举始，而可以乐成功。<br /><br />&nbsp;&nbsp;&nbsp;&nbsp;孔子始用於鲁，鲁人p诵之曰：“裘而{，投之无戾。{而裘。投之无<br /><br />&nbsp;&nbsp;&nbsp;&nbsp;邮。”用三年，男子行乎途右，女子行乎途左，财物之遗者，民莫之举。大智之<br /><br />&nbsp;&nbsp;&nbsp;&nbsp;用，固难逾也。子产始治郑，使田有封洫，都鄙有服。民相与诵之曰：“我有田<br /><br />&nbsp;&nbsp;&nbsp;&nbsp;畴，而子产赋之。我有衣冠，而子产贮之。孰杀子产，吾其与之。”后三年，民<br /><br />&nbsp;&nbsp;&nbsp;&nbsp;又诵之曰：“我有田畴，而子产殖之。我有子弟，而子产诲之。子产若死，其使<br /><br />&nbsp;&nbsp;&nbsp;&nbsp;谁嗣之？”使郑简、鲁哀当民之诽訾也，而因弗遂用，则国必无功矣，子产、孔<br /><br />&nbsp;&nbsp;&nbsp;&nbsp;子必无能矣。非徒不能也，虽罪施，於民可也。今世皆称简公、哀公为贤，称子<br /><br />&nbsp;&nbsp;&nbsp;&nbsp;产、孔子为能。此二君者，达乎任人也。<br /><br />&nbsp;&nbsp;&nbsp;&nbsp;舟车之始见也，三世然后安之。夫开善岂易哉！故听无事治。事治之立也，<br /><br />&nbsp;&nbsp;&nbsp;&nbsp;人主贤也。魏攻中山，乐羊将。已得中山，还反报文侯，有贵功之色。文侯知之，<br /><br />&nbsp;&nbsp;&nbsp;&nbsp;命主书曰：“群臣宾客所献书者，操以进之。”主书举两箧以进。令将军视之，<br /><br />&nbsp;&nbsp;&nbsp;&nbsp;书尽难攻中山之事也。将军还走，北面再拜曰：“中山之举，非臣之力，君之功<br /><br />&nbsp;&nbsp;&nbsp;&nbsp;也。”当此时也，论士殆之日几矣，中山之不取也，奚宜二箧哉？一寸而亡矣。<br /><br />&nbsp;&nbsp;&nbsp;&nbsp;文侯，贤主也，而犹若此，又况於中主邪？中主之患，不能勿为，而不可与莫为。<br /><br />&nbsp;&nbsp;&nbsp;&nbsp;凡举无易之事，气志视听动作无非是者，人臣且孰敢以非是邪疑为哉？皆壹於为，<br /><br />&nbsp;&nbsp;&nbsp;&nbsp;则无败事矣。此汤、武之所以大立功於夏、商，而句践之所以能报其雠也。以小<br /><br />&nbsp;&nbsp;&nbsp;&nbsp;弱皆壹於为而犹若此，又况於以强大乎！<br /><br />&nbsp;&nbsp;&nbsp;&nbsp;魏襄王与群臣饮，酒酣，王为群臣祝，令群臣皆得志。史起兴而对曰：“群<br /><br />&nbsp;&nbsp;&nbsp;&nbsp;臣或贤或不肖，贤者得志则可，不肖者得志则不可。”王曰：“皆如西门豹之为<br /><br />&nbsp;&nbsp;&nbsp;&nbsp;人臣也。”史起对曰：“魏氏之行田也以百亩，邺独二百亩，是田恶也。漳水在<br /><br />&nbsp;&nbsp;&nbsp;&nbsp;其旁，而西门豹弗知用，是其愚也。知而弗言，是不忠也。愚与不忠，不可效也。”<br /><br />&nbsp;&nbsp;&nbsp;&nbsp;魏王无以应之。明日，召史起而问焉，曰：“漳水犹可以灌邺田乎？”史起对曰：<br /><br />&nbsp;&nbsp;&nbsp;&nbsp;“可。”王曰：“子何不为寡人为之？”史起曰：“臣恐王之不能为也。”王曰：<br /><br />&nbsp;&nbsp;&nbsp;&nbsp;“子诚能为寡人为之，寡人尽听子矣。”史起敬诺，言之於王曰：“臣为之，民<br /><br />&nbsp;&nbsp;&nbsp;&nbsp;必大怨臣，大者死，其次乃藉臣。臣虽死藉，愿王之使他人遂之也。王曰：“诺。”<br /><br />&nbsp;&nbsp;&nbsp;&nbsp;使之为邺令。史起因往为之。邺民大怨，欲藉史起。史起不敢出而避之。王乃使<br /><br />&nbsp;&nbsp;&nbsp;&nbsp;他人遂为之。水已行，民大得其利，相与歌之曰：“邺有圣令，时为史公。决漳<br /><br />&nbsp;&nbsp;&nbsp;&nbsp;水，灌邺旁。终古斥卤，生之稻粱。”使民知可与不可，则无所用矣。贤主忠臣，<br /><br />&nbsp;&nbsp;&nbsp;&nbsp;不能导愚教陋，则名不冠后、实不及世矣。史起非不知化也，以忠于主也。魏襄<br /><br />&nbsp;&nbsp;&nbsp;&nbsp;王可谓能决善矣。诚能决善，众虽喧哗，而弗为变。功之难立也，其必由M々<br /><br />&nbsp;&nbsp;&nbsp;&nbsp;邪！国之残亡，亦犹此也。故M々之中，不可不味也。中主以之M々也止善，<br /><br />&nbsp;&nbsp;&nbsp;&nbsp;贤主以之M々也立功。<br /><br />&nbsp;&nbsp;&nbsp;&nbsp;○察微<br /><br />&nbsp;&nbsp;&nbsp;&nbsp;六曰：使治乱存亡若高山之与深溪，若白垩之与黑漆，则无所用智，虽愚犹<br /><br />&nbsp;&nbsp;&nbsp;&nbsp;可矣。且治乱存亡则不然。如可知，如可不知；如可见，如可不见。故智士贤者<br /><br />&nbsp;&nbsp;&nbsp;&nbsp;相与积心愁虑以求之，犹尚有管叔、蔡叔之事与东夷八国不听之谋。故治乱存亡，<br /><br />&nbsp;&nbsp;&nbsp;&nbsp;其始若秋毫。察其秋毫，则大物不过矣。<br /><br />&nbsp;&nbsp;&nbsp;&nbsp;鲁国之法，鲁人为人臣妾於诸侯，有能赎之者，取其金於府。子贡赎鲁人於<br /><br />&nbsp;&nbsp;&nbsp;&nbsp;诸侯，来而让，不取其金。孔子曰：“赐失之矣。自今以往，鲁人不赎人矣。”<br /><br />&nbsp;&nbsp;&nbsp;&nbsp;取其金，则无损於行；不取其金，则不复赎人矣。子路拯溺者，其人拜之以牛，<br /><br />&nbsp;&nbsp;&nbsp;&nbsp;子路受之。孔子曰：“鲁人必拯溺者矣。”孔子见之以细，观化远也。<br /><br />&nbsp;&nbsp;&nbsp;&nbsp;楚之边邑曰卑梁，其处女与吴之边邑处女桑於境上，戏而伤卑梁之处女。卑<br /><br />&nbsp;&nbsp;&nbsp;&nbsp;梁人操其伤子以让吴人，吴人应之不恭，怒，杀而去之。吴人往报之，尽屠其家。<br /><br />&nbsp;&nbsp;&nbsp;&nbsp;卑梁公怒，曰：“吴人焉敢攻吾邑？”举兵反攻之，老弱尽杀之矣。吴王夷昧闻<br /><br />&nbsp;&nbsp;&nbsp;&nbsp;之，怒，使人举兵侵楚之边邑，克夷而后去之。吴、楚以此大隆。吴公子光又率<br /><br />&nbsp;&nbsp;&nbsp;&nbsp;师与楚人战於鸡父，大败楚人，获其帅潘子臣、小帷子、陈夏啮。又反伐郢，得<br /><br />&nbsp;&nbsp;&nbsp;&nbsp;荆平王之夫人以归，实为鸡父之战。凡持国，太上知始，其次知终，其次知中。<br /><br />&nbsp;&nbsp;&nbsp;&nbsp;三者不能，国必危，身必穷。《孝经》曰：“高而不危，所以长守贵也；满而不<br /><br />&nbsp;&nbsp;&nbsp;&nbsp;溢，所以长守富也。富贵不离其身，然后能保其社稷，而和其民人。”楚不能之<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;郑公子归生率师伐宋。宋华元率师应之大棘，羊斟御。明日将战，华元杀羊<br /><br />&nbsp;&nbsp;&nbsp;&nbsp;飨士，羊斟不与焉。明日战，怒谓华元曰：“昨日之事，子为制；今日之事，我<br /><br />&nbsp;&nbsp;&nbsp;&nbsp;为制。”遂驱入於郑师。宋师败绩，华元虏。夫弩机差以米则不发。战，大机也。<br /><br />&nbsp;&nbsp;&nbsp;&nbsp;飨士而忘其御也，将以此败而为虏，岂不宜哉！故凡战必悉熟偏备，知彼知己，<br /><br />&nbsp;&nbsp;&nbsp;&nbsp;然后可也。<br /><br />&nbsp;&nbsp;&nbsp;&nbsp;鲁季氏与C氏斗鸡，C氏介其鸡，季氏为之金距。季氏之鸡不胜，季平<br /><br />&nbsp;&nbsp;&nbsp;&nbsp;子怒，因归C氏之宫，而益其宅。C昭伯怒，伤之於昭公，曰：“E於襄公<br /><br />&nbsp;&nbsp;&nbsp;&nbsp;之庙也，舞者二人而已，其馀尽舞於季氏。季氏之舞道，无上久矣。弗诛，必危<br /><br />&nbsp;&nbsp;&nbsp;&nbsp;社稷。”公怒，不审，乃使C昭伯将师徒以攻季氏，遂入其宫。仲孙氏、叔孙<br /><br />&nbsp;&nbsp;&nbsp;&nbsp;氏相与谋曰：“无季氏，则吾族也死亡无日矣。”遂起甲以往，陷西北隅以入之，<br /><br />&nbsp;&nbsp;&nbsp;&nbsp;三家为一，C昭伯不胜而死。昭公惧，遂出奔齐，卒於干侯。鲁昭听伤而不辩<br /><br />&nbsp;&nbsp;&nbsp;&nbsp;其义，惧以鲁国不胜季氏，而不知仲、叔氏之恐，而与季氏同患也。是不达乎人<br /><br />&nbsp;&nbsp;&nbsp;&nbsp;心也。不达乎人心，位虽尊。何益於安也？以鲁国恐不胜一季氏，况於三季？同<br /><br />&nbsp;&nbsp;&nbsp;&nbsp;恶固相助。权物若此其过也，非独仲、叔氏也，鲁国皆恐。鲁国皆恐，则是与一<br /><br />&nbsp;&nbsp;&nbsp;&nbsp;国为敌也，其得至干侯而卒犹远。<br /><br />&nbsp;&nbsp;&nbsp;&nbsp;○去宥<br /><br />&nbsp;&nbsp;&nbsp;&nbsp;七曰：东方之墨者谢子，将西见秦惠王。惠王问秦之墨者唐姑果。唐姑果恐<br /><br />&nbsp;&nbsp;&nbsp;&nbsp;王之亲谢子贤於己也，对曰：“谢子，东方之辩士也。其为人甚险，将奋於说，<br /><br />&nbsp;&nbsp;&nbsp;&nbsp;以取少主也。”王因藏怒以待之。谢子至，说王，王弗听。谢子不说，遂辞而行。<br /><br />&nbsp;&nbsp;&nbsp;&nbsp;凡听言以求善也，所言苟善，虽奋於取少主，何损？所言不善，虽不奋於取少主，<br /><br />&nbsp;&nbsp;&nbsp;&nbsp;何益？不以善为之悫，而徒以取少主为之悖，惠王失所以为听矣。用志若是，见<br /><br />&nbsp;&nbsp;&nbsp;&nbsp;客虽劳，耳目虽弊，犹不得所谓也。此史定所以得行其邪也，此史定所以得饰鬼<br /><br />&nbsp;&nbsp;&nbsp;&nbsp;以人、罪杀不辜，群臣扰乱，国几大危也。人之老也，形益衰而智益盛。今惠王<br /><br />&nbsp;&nbsp;&nbsp;&nbsp;之老也，形与智皆衰邪？<br /><br />&nbsp;&nbsp;&nbsp;&nbsp;荆威王学书於沈尹华，昭厘恶之。威王好制，有中谢佐制者，为昭厘谓威王<br /><br />&nbsp;&nbsp;&nbsp;&nbsp;曰：“国人皆曰：王乃沈尹华之弟子也。”王不说，因疏沈尹华。中谢，细人也，<br /><br />&nbsp;&nbsp;&nbsp;&nbsp;一言而令威王不闻先王之术，文学之士不得进，令昭厘得行其私。故细人之言，<br /><br />&nbsp;&nbsp;&nbsp;&nbsp;不可不察也。且数怒人主，以为奸人除路，奸路以除，而恶壅却，岂不难哉？夫<br /><br />&nbsp;&nbsp;&nbsp;&nbsp;激矢则远，激水则旱，激主则悖，悖则无君子矣。夫不可激者，其唯先有度。<br /><br />&nbsp;&nbsp;&nbsp;&nbsp;邻父有与人邻者，有枯梧树，其邻之父言梧树之不善也，邻人遽伐之。邻父<br /><br />&nbsp;&nbsp;&nbsp;&nbsp;因请而以为薪。其人不说曰：“邻者若此其险也，岂可为之邻哉？”此有所宥也。<br /><br />&nbsp;&nbsp;&nbsp;&nbsp;夫请以为薪与弗请，此不可以疑枯梧树之善与不善也。齐人有欲得金者，清旦，<br /><br />&nbsp;&nbsp;&nbsp;&nbsp;被衣冠，往鬻金者之所，见人操金，攫而夺之。吏搏而束缚之，问曰：“人皆在<br /><br />&nbsp;&nbsp;&nbsp;&nbsp;焉，子攫人之金，何故？”对吏曰：“殊不见人，徒见金耳。”此真大有所宥也。<br /><br />&nbsp;&nbsp;&nbsp;&nbsp;夫人有所宥者，固以昼为昏，以白为黑，以尧为桀。宥之为败亦大矣。亡国之主，<br /><br />&nbsp;&nbsp;&nbsp;&nbsp;其皆甚有所宥邪？故凡人必别宥然后知，别宥则能全其天矣。<br /><br />&nbsp;&nbsp;&nbsp;&nbsp;○正名<br /><br />&nbsp;&nbsp;&nbsp;&nbsp;八曰：名正则治，名丧则乱。使名丧者，淫说也。说淫则可不可而然不然，<br /><br />&nbsp;&nbsp;&nbsp;&nbsp;是不是而非不非。故君子之说也，足以言贤者之实、不肖者之充而已矣，足以喻<br /><br />&nbsp;&nbsp;&nbsp;&nbsp;治之所悖、乱之所由起而已矣，足以知物之情、人之所获以生而已矣。<br /><br />&nbsp;&nbsp;&nbsp;&nbsp;凡乱者，刑名不当也。人主虽不肖，犹若用贤，犹若听善，犹若为可者。其<br /><br />&nbsp;&nbsp;&nbsp;&nbsp;患在乎所谓贤从不肖也，所为善而从邪辟，所谓可从悖逆也。是刑名异充，而声<br /><br />&nbsp;&nbsp;&nbsp;&nbsp;实异谓也。夫贤不肖，善邪辟，可悖逆，国不乱，身不危，奚待也？齐⊥跏且浴<br /><br />&nbsp;&nbsp;&nbsp;&nbsp;知说士，而不知所谓士也。故尹文问其故，而王无以应。此公玉丹之所以见信、<br /><br />&nbsp;&nbsp;&nbsp;&nbsp;而卓齿之所以见任也。任卓齿而信公玉丹，岂非以自雠邪？<br /><br />&nbsp;&nbsp;&nbsp;&nbsp;尹文见齐王，齐王谓尹文曰：“寡人甚好士。”尹文曰：“愿闻何谓士？”<br /><br />&nbsp;&nbsp;&nbsp;&nbsp;王未有以应。尹文曰：“今有人於此，事亲则孝，事君则忠，交友则信，居乡则<br /><br />&nbsp;&nbsp;&nbsp;&nbsp;悌。有此四行者，可谓士乎？”齐王曰：“此真所谓士已。”尹文曰：“王得若<br /><br />&nbsp;&nbsp;&nbsp;&nbsp;人，肯以为臣乎？”王曰：“所愿而不能得也。”尹文曰：“使若人於庙朝中深<br /><br />&nbsp;&nbsp;&nbsp;&nbsp;见侮而不斗，王将以为臣乎？”王曰：“否。大夫见侮而不斗，则是辱也，辱则<br /><br />&nbsp;&nbsp;&nbsp;&nbsp;寡人弗以为臣矣。”尹文曰：“虽见侮而不斗，未失其四行也。未失其四行者，<br /><br />&nbsp;&nbsp;&nbsp;&nbsp;是未失其所以为士一矣。未失其所以为士一，而王以为臣，失其所以为士一，而<br /><br />&nbsp;&nbsp;&nbsp;&nbsp;王不以为臣，则向之所谓士者，乃士乎”？王无以应。尹文曰：“今有人於此，<br /><br />&nbsp;&nbsp;&nbsp;&nbsp;将治其国，民有非则非之，民无非则非之民有罪则罚之，民无罪则罚之，而恶民<br /><br />&nbsp;&nbsp;&nbsp;&nbsp;之难治，可乎？”王曰：“不可。”尹文曰：“窃观下吏之治齐也，方若此也。”<br /><br />&nbsp;&nbsp;&nbsp;&nbsp;王曰：“使寡人治信若是，则民虽不治，寡人弗怨也。意者未至然乎！”尹文曰：<br /><br />&nbsp;&nbsp;&nbsp;&nbsp;“言之不敢无说，请言其说。王之令曰：‘杀人者死，伤人者刑。’民有畏王之<br /><br />&nbsp;&nbsp;&nbsp;&nbsp;令、深见侮而不敢斗者，是全王之令也，而王曰：‘见侮而不敢斗，是辱也。’<br /><br />&nbsp;&nbsp;&nbsp;&nbsp;夫谓之辱者，非此之谓也。以为臣不以为臣者，罪之也。此无罪而王罚之也。”<br /><br />&nbsp;&nbsp;&nbsp;&nbsp;齐王无以应。论皆若此，故国残身危，走而之谷，如卫。齐⊥酰周室之孟侯也，<br /><br />&nbsp;&nbsp;&nbsp;&nbsp;太公之所以老也。桓公尝以此霸矣，管仲之辩名实审也。</div>
            <div class="link">
                <a id="err-report" href="javascript:void(0)" onClick="report('吕氏春秋出错啦!');">
                    错误举报</a><a id="add-bookcase" href="javascript:void(0)" onClick="addbookcase(22603,1657309);">加入书签</a><a
                        href="1657308.html">上一页</a>&larr;<a href="index.html">返回列表</a>&rarr;<a
                            href="1657310.html">下一页</a><a id="book-vote" href="javascript:void(0)" onClick="vote(22603);">投推荐票</a><a
                                id="err-report" href="javascript:void(0)" onClick="report('吕氏春秋更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657308.html"; var next_page = "1657310.html"; var index_page = "index.html"; var sortid = "9"; var article_id = "22603"; var chapter_id = "1657309"; var articlename = "吕氏春秋"; var chaptername = " 先识览第四"; var author = "吕不韦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>