<!DOCTYPE html>
<html>
<head>
<meta charset="gbk" />
<title>吕氏春秋- 开春论第一-在线阅读-哈西文学网</title>
<meta name="keywords" content="吕不韦，吕氏春秋， 开春论第一全文， 开春论第一在线阅读 哈西文学网" />
<meta name="description" content="哈西文学网提供吕不韦的吕氏春秋  开春论第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22603/1657314.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22603/1657314.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 吕氏春秋</div>
		<div class="fr"><a id="add-bookcase" href="javascript:void(0)" onClick="addbookcase(22603,0);">加入书架</a>|<a id="book-vote" href="javascript:void(0)" onClick="vote(22603);">投推荐票</a>|<a id="err-report" href="javascript:void(0)" onClick="report('吕氏春秋出错啦!');">错误举报</a>|<a href="https://www.haxi88.com/files/article/info/22/22603.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 开春论第一</h1>
            <div class="link xb">
                <a href="1657313.html">上一页</a>&larr;<a href="index.html">返回列表</a>&rarr;<a
                    href="1657315.html">下一页</a></div>			
            <div id="BookText">&nbsp;&nbsp;&nbsp;&nbsp;○开春<br /><br />&nbsp;&nbsp;&nbsp;&nbsp;一曰：开春始雷，则蛰虫动矣。时雨降，则草木育矣。饮食居处适，则九窍<br /><br />&nbsp;&nbsp;&nbsp;&nbsp;百节千脉皆通利矣。王者厚其德，积众善，而凤皇圣人皆来至矣。共伯和修其行，<br /><br />&nbsp;&nbsp;&nbsp;&nbsp;好贤仁，而海内皆以来为稽矣。周厉之难，天子旷绝，而天下皆来谓矣。以此言<br /><br />&nbsp;&nbsp;&nbsp;&nbsp;物之相应也，故曰行也成也。善说者亦然。言尽理而得失利害定矣，岂为一人言<br /><br />&nbsp;&nbsp;&nbsp;&nbsp;哉！<br /><br />&nbsp;&nbsp;&nbsp;&nbsp;魏惠王死，葬有日矣。天大雨雪，至於牛目。群臣多谏於太子者，曰：“雪<br /><br />&nbsp;&nbsp;&nbsp;&nbsp;甚如此而行葬，民必甚疾之，官费又恐不给，请弛期更日。”太子曰：“为人子<br /><br />&nbsp;&nbsp;&nbsp;&nbsp;者，以民劳与官费用之故，而不行先王之葬，不义也。子勿复言。”群臣皆莫敢<br /><br />&nbsp;&nbsp;&nbsp;&nbsp;谏，而以告犀首。犀首曰：“吾末有以言之。是其唯惠公乎！请告惠公。”惠公<br /><br />&nbsp;&nbsp;&nbsp;&nbsp;曰：“诺。”驾而见太子曰：“葬有日矣？”太子曰：“然。”惠公曰：“昔王<br /><br />&nbsp;&nbsp;&nbsp;&nbsp;季历葬於涡山之尾，{亦水}水啮其墓，见棺之前和。文王曰：‘嘻！先君必欲一<br /><br />&nbsp;&nbsp;&nbsp;&nbsp;见群臣百姓也天，故使{亦水}水见之。’於是出而为之张朝，百姓皆见之，三日<br /><br />&nbsp;&nbsp;&nbsp;&nbsp;而后更葬。此文王之义也。今葬有日矣，而雪甚，及牛目，难以行。太子为及日<br /><br />&nbsp;&nbsp;&nbsp;&nbsp;之故，得无嫌於欲亟葬乎？愿太子易日。先王必欲少留而抚社稷安黔首也，故使<br /><br />&nbsp;&nbsp;&nbsp;&nbsp;雨雪甚。因弛期而更为日，此文王之义也。若此而不为，意者羞法文王也？”太<br /><br />&nbsp;&nbsp;&nbsp;&nbsp;子曰：“甚善。敬弛期，更择葬日。”惠子不徒行说也，又令魏太子未葬其先君<br /><br />&nbsp;&nbsp;&nbsp;&nbsp;而因有说文王之义。说文王之义以示天下，岂小功也哉！<br /><br />&nbsp;&nbsp;&nbsp;&nbsp;韩氏城新城，期十五日而成。段乔为司空，有一县后二日，段乔执其吏而囚<br /><br />&nbsp;&nbsp;&nbsp;&nbsp;之。囚者之子走告封人子高曰：“唯先生能活臣父之死，愿委之先生。”封人子<br /><br />&nbsp;&nbsp;&nbsp;&nbsp;高曰：“诺。”乃见段乔。自扶而上城。封人子高左右望曰：“美哉城乎！一大<br /><br />&nbsp;&nbsp;&nbsp;&nbsp;功矣，子必有厚赏矣！自古及今，功若此其大也，而能无有罪戮者，未尝有也。”<br /><br />&nbsp;&nbsp;&nbsp;&nbsp;封人子高出，段乔使人夜解其吏之束缚也而出之。故曰封人子高为之言也，而匿<br /><br />&nbsp;&nbsp;&nbsp;&nbsp;己之为而为也；段乔听而行之也，匿己之行而行也。说之行若此其精也，封人子<br /><br />&nbsp;&nbsp;&nbsp;&nbsp;高可谓善说矣。<br /><br />&nbsp;&nbsp;&nbsp;&nbsp;叔向之弟羊舌虎善栾盈。栾盈有罪於晋，晋诛羊舌虎，叔向为之奴而Q。<br /><br />&nbsp;&nbsp;&nbsp;&nbsp;祈奚曰：“吾闻小人得位，不争不祥；君子在忧，不救不祥。”乃往见范宣子而<br /><br />&nbsp;&nbsp;&nbsp;&nbsp;说也，曰：“闻善为国者，赏不过而刑不慢。赏过则惧及淫人，刑慢则惧及君子。<br /><br />&nbsp;&nbsp;&nbsp;&nbsp;与其不幸而过，宁过而赏淫人，毋过而刑君子。故尧之刑也殛鲧，於虞而用禹；<br /><br />&nbsp;&nbsp;&nbsp;&nbsp;周之刑也戮管蔡，而相周公：不慢刑也。”宣子乃命吏出叔向。救人之患者，行<br /><br />&nbsp;&nbsp;&nbsp;&nbsp;危苦，不避烦辱，犹不能免；今祈奚论先王之德，而叔向得免焉。学岂可以已哉！<br /><br />&nbsp;&nbsp;&nbsp;&nbsp;类多若此。<br /><br />&nbsp;&nbsp;&nbsp;&nbsp;○察贤<br /><br />&nbsp;&nbsp;&nbsp;&nbsp;二曰：今有良医於此，治十人而起九人。所以求之万也。故贤者之致功名也，<br /><br />&nbsp;&nbsp;&nbsp;&nbsp;必乎良医，而君人者不知疾求，岂不过哉！今夫塞者，勇力时日卜筮祷祠无事焉，<br /><br />&nbsp;&nbsp;&nbsp;&nbsp;善者必胜。立功名亦然，要在得贤。魏文侯师卜子夏，友田子方，礼段干木，国<br /><br />&nbsp;&nbsp;&nbsp;&nbsp;治身逸。天下之贤主，岂必苦形愁虑哉！执其要而已矣。雪霜雨露时，则万物育<br /><br />&nbsp;&nbsp;&nbsp;&nbsp;矣，人民修矣，疾病妖厉去矣。故曰尧之容若委衣裘，以言少事也。<br /><br />&nbsp;&nbsp;&nbsp;&nbsp;宓子贱治单父，弹鸣琴，身不下堂，而单父治。巫马期以星出，以星入，日<br /><br />&nbsp;&nbsp;&nbsp;&nbsp;夜不居，以身亲之，而单父亦治。巫马期问其故於宓子，宓子曰：“我之谓任人，<br /><br />&nbsp;&nbsp;&nbsp;&nbsp;子之谓任力；任力者故劳，任人者故逸。”宓子则君子矣。逸四肢，全耳目，平<br /><br />&nbsp;&nbsp;&nbsp;&nbsp;心气，而百官以治，义矣，任其数而已矣。巫马期则不然，弊生事精，劳手足，<br /><br />&nbsp;&nbsp;&nbsp;&nbsp;烦教诏，虽治犹未至也。<br /><br />&nbsp;&nbsp;&nbsp;&nbsp;○期贤<br /><br />&nbsp;&nbsp;&nbsp;&nbsp;三曰：今夫~蝉者，务在乎明其火、振其树而已。火不明，虽振其树，何<br /><br />&nbsp;&nbsp;&nbsp;&nbsp;益？明火不独在乎火，在於暗。当今之时，世暗甚矣，人主有能明其德者，天下<br /><br />&nbsp;&nbsp;&nbsp;&nbsp;之士，其归之也，若蝉之走明火也。凡国不徒安，名不徒显，必得贤士。<br /><br />&nbsp;&nbsp;&nbsp;&nbsp;赵简子昼居，喟然太息曰：“异哉！吾欲伐卫十年矣，而卫不伐。”侍者曰：<br /><br />&nbsp;&nbsp;&nbsp;&nbsp;“以赵之大而伐卫之细，君若不欲则可也；君若欲之，请令伐之。”简子曰：<br /><br />&nbsp;&nbsp;&nbsp;&nbsp;“不如而言也。卫有士十人於吾所，吾乃且伐之，十人者其言不义也，而我伐之，<br /><br />&nbsp;&nbsp;&nbsp;&nbsp;是我为不义也。”故简子之时，卫以十人者按赵之兵，殁简子之身。卫可谓知用<br /><br />&nbsp;&nbsp;&nbsp;&nbsp;人矣，游十士而国家得安。简子可谓好从谏矣，听十士而无侵小夺弱之名。<br /><br />&nbsp;&nbsp;&nbsp;&nbsp;魏文侯过段干木之闾而轼之，其仆曰：“君胡为轼？”曰：“此非段干木之<br /><br />&nbsp;&nbsp;&nbsp;&nbsp;闾欤？段干木盖贤者也，吾安敢不轼？且吾闻段干木未尝肯以己易寡人也，吾安<br /><br />&nbsp;&nbsp;&nbsp;&nbsp;敢骄之？段干木光乎德，寡人光乎地；段干木富乎义，寡人富乎财。”其仆曰：<br /><br />&nbsp;&nbsp;&nbsp;&nbsp;“然则君何不相之？”於是君请相之，段干木不肯受。则君乃致禄百万，而时往<br /><br />&nbsp;&nbsp;&nbsp;&nbsp;馆之。於是国人皆喜，相与诵之曰：“吾君好正，段干木之敬；吾君好忠，段干<br /><br />&nbsp;&nbsp;&nbsp;&nbsp;木之隆。”居无几何，秦兴兵欲攻魏，司马唐谏秦君曰：“段干木贤者也，而魏<br /><br />&nbsp;&nbsp;&nbsp;&nbsp;礼之，天下莫不闻，无乃不可加兵乎？”秦君以为然，乃按兵，辍不敢攻之。魏<br /><br />&nbsp;&nbsp;&nbsp;&nbsp;文侯可谓善用兵矣。尝闻君子之用兵，莫见其形，其功已成，其此之谓也。野人<br /><br />&nbsp;&nbsp;&nbsp;&nbsp;之用兵也，鼓声则似雷，号呼则动地，尘气充天，流矢如雨，扶伤舆死，履肠涉<br /><br />&nbsp;&nbsp;&nbsp;&nbsp;血，无罪之民，其死者量於泽矣，而国之存亡、主之死生犹不可知也。其离仁义<br /><br />&nbsp;&nbsp;&nbsp;&nbsp;亦远矣！<br /><br />&nbsp;&nbsp;&nbsp;&nbsp;○审为<br /><br />&nbsp;&nbsp;&nbsp;&nbsp;四曰：身者，所为也；天下者，所以为也。审所以为，而轻重得矣。今有人<br /><br />&nbsp;&nbsp;&nbsp;&nbsp;於此，断首以易冠，杀身以易衣，世必惑之。是何也？冠，所以饰首也，衣，所<br /><br />&nbsp;&nbsp;&nbsp;&nbsp;以饰身也，杀所饰要所以饰，则不知所为矣。世之走利有似於此。危身伤生，刈<br /><br />&nbsp;&nbsp;&nbsp;&nbsp;颈断头以徇利，则亦不知所为也。<br /><br />&nbsp;&nbsp;&nbsp;&nbsp;太王父居，狄人攻之。事以皮帛而不受，事以珠玉而不肯，狄人之所求<br /><br />&nbsp;&nbsp;&nbsp;&nbsp;者，地也。太王父曰：“与人之兄居而杀其弟，与人之父处而杀其子，吾不忍<br /><br />&nbsp;&nbsp;&nbsp;&nbsp;为也。皆勉处矣！为吾臣与狄人臣，奚以异？且吾闻之，不以所以养害所养。”<br /><br />&nbsp;&nbsp;&nbsp;&nbsp;杖策而去。民相连而从之，遂成国於岐山之下。太王父可谓能尊生矣。能尊生，<br /><br />&nbsp;&nbsp;&nbsp;&nbsp;虽贵富，不以养伤身；虽贫贱，不以利累形。今受其先人之爵禄，则必重失之。<br /><br />&nbsp;&nbsp;&nbsp;&nbsp;生之所自来者久矣，而轻失之，岂不惑哉！<br /><br />&nbsp;&nbsp;&nbsp;&nbsp;韩魏相与争侵地。子华子见昭侯，昭侯有忧色。子华子曰：“今使天下<br /><br />&nbsp;&nbsp;&nbsp;&nbsp;书铭於君之前，书之曰：‘左手攫之则右手废，右手攫之则左手废，然而攫之必<br /><br />&nbsp;&nbsp;&nbsp;&nbsp;有天下。’君将攫之乎？亡其不与？”昭侯曰：“寡人不攫也。”子华子曰：<br /><br />&nbsp;&nbsp;&nbsp;&nbsp;“甚善。自是观之，两臂重於天下也。身又重於两臂。韩之轻於天下远；今之所<br /><br />&nbsp;&nbsp;&nbsp;&nbsp;争者，其轻於韩又远。君固愁身伤生以忧之，戚不得也。”昭侯曰：“善。教<br /><br />&nbsp;&nbsp;&nbsp;&nbsp;寡人者众矣，未尝得闻此言也。”子华子可谓知轻重矣。知轻重，故论不过。<br /><br />&nbsp;&nbsp;&nbsp;&nbsp;中山公子牟谓詹子曰：“身在江海之上，心居乎魏阙之下，柰何？”詹子曰：<br /><br />&nbsp;&nbsp;&nbsp;&nbsp;“重生。重生则轻利。”中山公子牟曰：“虽知之，犹不能自胜也。”詹子曰：<br /><br />&nbsp;&nbsp;&nbsp;&nbsp;“不能自胜则纵之，神无恶乎！不能自胜而强不纵者，此之谓重伤。重伤之人无<br /><br />&nbsp;&nbsp;&nbsp;&nbsp;寿类矣。”<br /><br />&nbsp;&nbsp;&nbsp;&nbsp;○爱类<br /><br />&nbsp;&nbsp;&nbsp;&nbsp;五曰：仁於他物，不仁於人。不得为仁。不仁於他物，独仁於人，犹若为仁。<br /><br />&nbsp;&nbsp;&nbsp;&nbsp;仁也者。仁乎其类者也。故仁人之於民也，可以便之，无不行也。神农之教曰：<br /><br />&nbsp;&nbsp;&nbsp;&nbsp;“士有当年而不耕者，则天下或受其饥矣；女有当年而不绩者，则天下或受其寒<br /><br />&nbsp;&nbsp;&nbsp;&nbsp;矣。”故身亲耕，妻亲绩，所以见致民利也。贤人之不远海内之路，而时往来乎<br /><br />&nbsp;&nbsp;&nbsp;&nbsp;王公之朝，非以要利也，以民为务故也。人主有能以民为务者，则天下归之矣。<br /><br />&nbsp;&nbsp;&nbsp;&nbsp;王也者，非必坚甲利兵选卒练士也，非必隳人之城郭杀人之士民也。上世之王者<br /><br />&nbsp;&nbsp;&nbsp;&nbsp;众矣，而事皆不同，其当世之急，忧民之利，除民之害同。<br /><br />&nbsp;&nbsp;&nbsp;&nbsp;公输般为高云梯，欲以攻宋。墨子闻之，自鲁往，裂裳裹足，日夜不休，十<br /><br />&nbsp;&nbsp;&nbsp;&nbsp;日十夜而至於郢。见荆王曰：“臣北方之鄙人也，闻大王将攻宋，信有之乎？”<br /><br />&nbsp;&nbsp;&nbsp;&nbsp;王曰：“然。”墨子曰：“必得宋乃攻之乎？亡其不得宋且不义犹攻之乎？”王<br /><br />&nbsp;&nbsp;&nbsp;&nbsp;曰：“必不得宋且有不义，则曷为攻之？”墨子曰：“甚善。臣以宋必不可得。”<br /><br />&nbsp;&nbsp;&nbsp;&nbsp;王曰：“公输般，天下之巧工也。已为攻宋之械矣。”墨子曰：“请令公输般试<br /><br />&nbsp;&nbsp;&nbsp;&nbsp;攻之，臣请试守之。”於是公输般设攻宋之械，墨子设守宋之备。公输般九攻之，<br /><br />&nbsp;&nbsp;&nbsp;&nbsp;墨子九却之，不能入。故荆辍不攻宋。墨子能以术御荆免宋之难者，此之谓也。<br /><br />&nbsp;&nbsp;&nbsp;&nbsp;圣王通士，不出於利民者无有。昔上古龙门未开，吕梁未发，河出孟门，大<br /><br />&nbsp;&nbsp;&nbsp;&nbsp;溢逆流，无有丘陵沃衍、平原高阜，尽皆灭之，名曰“鸿水”。禹於是疏河决江，<br /><br />&nbsp;&nbsp;&nbsp;&nbsp;为彭蠡之障，干东土，所活者千八百国。此禹之功也。勤劳为民，无苦乎禹者矣。<br /><br />&nbsp;&nbsp;&nbsp;&nbsp;匡章谓惠子曰：“公之学去尊，今又王齐王，何其到也？”惠子曰：“今有<br /><br />&nbsp;&nbsp;&nbsp;&nbsp;人於此，欲必击其爱子之头，石可以代之。”匡章曰：“公取之代乎？其不与？”<br /><br />&nbsp;&nbsp;&nbsp;&nbsp;“施取代之。子头，所重也；石，所轻也。击其所轻以免其所重，岂不可哉！”<br /><br />&nbsp;&nbsp;&nbsp;&nbsp;匡章曰：“齐王之所以用兵而不休，攻击人而不止者，其故何也？”惠子曰：<br /><br />&nbsp;&nbsp;&nbsp;&nbsp;“大者可以王，其次可以霸也。今可以王齐王而寿黔首之命，免民之死，是以石<br /><br />&nbsp;&nbsp;&nbsp;&nbsp;代爱子头也，何为不为？”民，寒则欲火，暑则欲冰，燥则欲湿，湿则欲燥。寒<br /><br />&nbsp;&nbsp;&nbsp;&nbsp;暑燥湿相反，其於利民一也。利民岂一道哉！当其时而已矣。<br /><br />&nbsp;&nbsp;&nbsp;&nbsp;○贵卒<br /><br />&nbsp;&nbsp;&nbsp;&nbsp;六曰：力贵突，智贵卒。得之同则速为上，胜之同则湿为下。所为贵骥者，<br /><br />&nbsp;&nbsp;&nbsp;&nbsp;为其一日千里也；旬日取之，与驽骀同。所为贵镞矢者，为其应声而至；终日而<br /><br />&nbsp;&nbsp;&nbsp;&nbsp;至，则与无至同。<br /><br />&nbsp;&nbsp;&nbsp;&nbsp;吴起谓荆王曰：“荆所有馀者，地也；所不足者，民也。今君王以所不足益<br /><br />&nbsp;&nbsp;&nbsp;&nbsp;所有馀，臣不得而为也。”於是令贵人往实广虚之地。皆甚苦之。荆王死，贵人<br /><br />&nbsp;&nbsp;&nbsp;&nbsp;皆来。尸在堂上，贵人相与射吴起。吴起号呼曰：“吾示子吾用兵也。”拔矢而<br /><br />&nbsp;&nbsp;&nbsp;&nbsp;走，伏尸插矢而疾言曰：“群臣乱王！”吴起死矣，且荆国之法，丽兵於王尸者<br /><br />&nbsp;&nbsp;&nbsp;&nbsp;尽加重罪，逮三族。吴起之智可谓捷矣。<br /><br />&nbsp;&nbsp;&nbsp;&nbsp;齐襄公即位，憎公孙无知，收其禄。无知不说，杀襄公。公子纠走鲁，公子<br /><br />&nbsp;&nbsp;&nbsp;&nbsp;小白奔莒。既而国杀无知，未有君，公子纠与公子小白皆归，俱至，争先入公家。<br /><br />&nbsp;&nbsp;&nbsp;&nbsp;管仲I弓射公子小白，中钩。鲍叔御公子小白僵。管子以为小白死，告公子纠曰：<br /><br />&nbsp;&nbsp;&nbsp;&nbsp;“安之，公孙小白已死矣！”鲍叔因疾驱先入，故公子小白得以为君。鲍叔之智<br /><br />&nbsp;&nbsp;&nbsp;&nbsp;应射而令公子小白僵也，其智若镞矢也。<br /><br />&nbsp;&nbsp;&nbsp;&nbsp;周武君使人刺伶悝於东周。伶悝僵，令其子速哭曰：“以谁刺我父也？”刺<br /><br />&nbsp;&nbsp;&nbsp;&nbsp;者闻，以为死也。周以为不信，因厚罪之。<br /><br />&nbsp;&nbsp;&nbsp;&nbsp;赵氏攻中山。中山之人多力者曰吾丘。衣铁甲操铁杖以战，而所击无不碎，<br /><br />&nbsp;&nbsp;&nbsp;&nbsp;所冲无不陷，以车投车，以人投人也。几至将所而后死。</div>
            <div class="link">
                <a id="err-report" href="javascript:void(0)" onClick="report('吕氏春秋出错啦!');">
                    错误举报</a><a id="add-bookcase" href="javascript:void(0)" onClick="addbookcase(22603,1657314);">加入书签</a><a
                        href="1657313.html">上一页</a>&larr;<a href="index.html">返回列表</a>&rarr;<a
                            href="1657315.html">下一页</a><a id="book-vote" href="javascript:void(0)" onClick="vote(22603);">投推荐票</a><a
                                id="err-report" href="javascript:void(0)" onClick="report('吕氏春秋更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657313.html"; var next_page = "1657315.html"; var index_page = "index.html"; var sortid = "9"; var article_id = "22603"; var chapter_id = "1657314"; var articlename = "吕氏春秋"; var chaptername = " 开春论第一"; var author = "吕不韦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>