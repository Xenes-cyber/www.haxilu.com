<!DOCTYPE html>
<html>
<head>
<meta charset="gbk" />
<title>近思录- 卷十四　圣贤气象（凡二十六条）-在线阅读-哈西文学网</title>
<meta name="keywords" content="朱熹、吕祖谦，近思录， 卷十四　圣贤气象（凡二十六条）全文， 卷十四　圣贤气象（凡二十六条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷十四　圣贤气象（凡二十六条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657197.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657197.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四　圣贤气象（凡二十六条）</h1>
            <div class="link xb">
                <a href="1657196.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;明道先生曰：尧与舜更无优劣，及至汤、武便别。孟子言“性之”、“反之”，<br /><br />&nbsp;&nbsp;&nbsp;&nbsp;自古无人如此说，只孟子分别出来，便知得尧、舜是生而知之，汤、武是学而能<br /><br />&nbsp;&nbsp;&nbsp;&nbsp;之。文王之德则似尧、舜，禹之德则似汤、武。要之皆是圣人。<br /><br />&nbsp;&nbsp;&nbsp;&nbsp;仲尼，元气也；颜子，春生也；孟子，并秋杀尽见。仲尼无所不包；颜于示<br /><br />&nbsp;&nbsp;&nbsp;&nbsp;“不违如愚”之学于后世，有自然之和气，不言而化者也；孟子则露其才，盖亦<br /><br />&nbsp;&nbsp;&nbsp;&nbsp;时焉而已。仲尼，天地也；颜子，和风庆云也；孟子，泰山岩岩之气象也。观其<br /><br />&nbsp;&nbsp;&nbsp;&nbsp;言，皆可见之矣。仲尼无迹，颜于微有迹，孟子其迹著。孔子尽是明快人，颜子<br /><br />&nbsp;&nbsp;&nbsp;&nbsp;尽岂弟，孟子尽雄辩。<br /><br />&nbsp;&nbsp;&nbsp;&nbsp;曾子传圣人学，其德后来不可测，安知其不至圣人？如言“吾得正而毙”，<br /><br />&nbsp;&nbsp;&nbsp;&nbsp;且休理会文字，只看他气象极好，被他所见处大。后人虽有好言语，只被气象卑，<br /><br />&nbsp;&nbsp;&nbsp;&nbsp;终不类道。<br /><br />&nbsp;&nbsp;&nbsp;&nbsp;传经为难。如圣人之后才百年，传之已差。圣人之学，若非子思、孟子，则<br /><br />&nbsp;&nbsp;&nbsp;&nbsp;几乎息矣。道何尝息，只是人不由之。“道非亡也，幽、厉不由也”。<br /><br />&nbsp;&nbsp;&nbsp;&nbsp;荀子才高，其过多；扬雄才短，其过少。<br /><br />&nbsp;&nbsp;&nbsp;&nbsp;荀子极偏驳，只一句“性恶”，大本已失；扬子虽少过，然己自不识性，更<br /><br />&nbsp;&nbsp;&nbsp;&nbsp;说甚道？<br /><br />&nbsp;&nbsp;&nbsp;&nbsp;董仲舒曰：“正其义，不谋其利；明其道，不计其功。”此董子所以度越诸<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;汉儒如毛苌、董仲舒，最得圣贤之意，然见道不甚分明。下此即至扬雄，规<br /><br />&nbsp;&nbsp;&nbsp;&nbsp;模又窄狭矣。<br /><br />&nbsp;&nbsp;&nbsp;&nbsp;林希谓扬雄为禄隐。扬雄，后人只为见他著书，便须要做他是，怎生做得是？<br /><br />&nbsp;&nbsp;&nbsp;&nbsp;孔明有王佐之心，道则未尽。王者如天地之无私心焉，行一不义而得天下，<br /><br />&nbsp;&nbsp;&nbsp;&nbsp;不为。孔明必求有成，而取刘璋。圣人宁无成耳，此不可为也。若刘表子琮，将<br /><br />&nbsp;&nbsp;&nbsp;&nbsp;为曹公所并，取而兴刘氏，可也。<br /><br />&nbsp;&nbsp;&nbsp;&nbsp;诸葛武侯有儒者气象。<br /><br />&nbsp;&nbsp;&nbsp;&nbsp;孔明庶几礼乐。<br /><br />&nbsp;&nbsp;&nbsp;&nbsp;文中子本是一隐君子，世人往往得其议论，附会成书，其间极有格言，荀、<br /><br />&nbsp;&nbsp;&nbsp;&nbsp;扬道不到处。<br /><br />&nbsp;&nbsp;&nbsp;&nbsp;韩愈亦近世豪杰之士，如《原道》中言语虽有病，然自孟子而后，能将许大<br /><br />&nbsp;&nbsp;&nbsp;&nbsp;见识寻求者，才见此人。至如断曰：“孟子醇乎醇。”又曰：“荀与扬择焉而不<br /><br />&nbsp;&nbsp;&nbsp;&nbsp;精，语焉而不详。”若不是他见得，岂千馀年后便能断得如此分明？<br /><br />&nbsp;&nbsp;&nbsp;&nbsp;学本是修德，有德然后有言。退之却倒学了，因学文，日求所未至，遂有所<br /><br />&nbsp;&nbsp;&nbsp;&nbsp;得。如曰：“轲之死，不得其传。”似此言语，非是蹈袭前人，又非凿空撰得出，<br /><br />&nbsp;&nbsp;&nbsp;&nbsp;必有所见。若无所见，不知言所传者何事。<br /><br />&nbsp;&nbsp;&nbsp;&nbsp;周茂叔胸中洒落，如光风霁月。其为政精密严恕，务尽道理。<br /><br />&nbsp;&nbsp;&nbsp;&nbsp;伊川先生撰《明道先生行状》曰：先生资禀既异，而充养有道；纯粹如精金，<br /><br />&nbsp;&nbsp;&nbsp;&nbsp;温润如良玉；宽而有制，和而不流；忠诚贯于金石，孝悌通于神明。视其色，其<br /><br />&nbsp;&nbsp;&nbsp;&nbsp;接物也，如春阳之温；听其言，其入人也，如时雨之润。胸怀洞然，彻视无间。<br /><br />&nbsp;&nbsp;&nbsp;&nbsp;测其蕴，则浩乎若沧溟之无际；极其德，美言盖不足以形容。先生行己，内主于<br /><br />&nbsp;&nbsp;&nbsp;&nbsp;敬，而行之以恕，见善若出诸己，不欲弗施于人。居广居而行大道，言有物而动<br /><br />&nbsp;&nbsp;&nbsp;&nbsp;有常。先生为学，自十五六时，闻汝南周茂叔论道，遂厌科举之业，慨然有求道<br /><br />&nbsp;&nbsp;&nbsp;&nbsp;之志。未知其要，泛滥于诸家，出入于老、释者几十年，返求诸《六经》而后得<br /><br />&nbsp;&nbsp;&nbsp;&nbsp;之。明于庶物，察于人伦，知尽性至命，必本于孝弟，穷神知化，由通于礼乐。<br /><br />&nbsp;&nbsp;&nbsp;&nbsp;辨异端似是之非，开百代未明之惑，秦汉而下，未有臻斯理也。谓孟子没而圣学<br /><br />&nbsp;&nbsp;&nbsp;&nbsp;不传，以兴起斯文为己任。其言曰：“道之不明，异端害之也。昔之害近而易知，<br /><br />&nbsp;&nbsp;&nbsp;&nbsp;今之害深而难辨。昔之惑人也，乘其迷暗；今之入人也，因其高明。自谓之穷神<br /><br />&nbsp;&nbsp;&nbsp;&nbsp;知化，而不足以开物成务。言为无不周遍，实则外于伦理。穷深极微，而不可以<br /><br />&nbsp;&nbsp;&nbsp;&nbsp;入尧、舜之道。天下之学，非浅陋固滞，则必入于此。自道之不明也，邪诞妖异<br /><br />&nbsp;&nbsp;&nbsp;&nbsp;之说竞起，涂生民之耳目，溺天下于污浊。虽高才明智，胶于见闻，醉生梦死，<br /><br />&nbsp;&nbsp;&nbsp;&nbsp;不自觉也。是皆正路之蓁芜，圣门之蔽塞，辟之而后可以入道。”先生进将觉斯<br /><br />&nbsp;&nbsp;&nbsp;&nbsp;人，退将明之书；不幸早世，皆未及也。其辨析精微，稍见于世者，学者之所传<br /><br />&nbsp;&nbsp;&nbsp;&nbsp;耳。先生之门，学者多矣。先生之言，平易易知，贤愚皆获其益，如群饮于河，<br /><br />&nbsp;&nbsp;&nbsp;&nbsp;各充其量。先生教人，自致知至于知止，诚意至于平天下，洒扫应对至于穷理尽<br /><br />&nbsp;&nbsp;&nbsp;&nbsp;性，循循有序。病世之学者舍近而趋远，处下而窥高，所以轻自大而卒无得也。<br /><br />&nbsp;&nbsp;&nbsp;&nbsp;先生接物，辨而不间，感而能通。教人而人易从，怒人而人不怨，贤愚善恶咸得<br /><br />&nbsp;&nbsp;&nbsp;&nbsp;其心。狡伪者献其诚，暴慢者致其恭，闻风者诚服，觌德者心醉。虽小人以趋向<br /><br />&nbsp;&nbsp;&nbsp;&nbsp;之异，顾于利害，时见排斥，退而省其私，未有不以先生为君子也。先生为政，<br /><br />&nbsp;&nbsp;&nbsp;&nbsp;治恶以宽，处烦而裕。当法令繁密之际，未尝从众为应文逃责之事。人皆病于拘<br /><br />&nbsp;&nbsp;&nbsp;&nbsp;碍，而先生处之绰然。众忧以为甚难，而先生为之沛然。虽当仓卒，不动声色。<br /><br />&nbsp;&nbsp;&nbsp;&nbsp;方监司竞为严急之时，其待先生率皆宽厚，设施之际，有所赖焉。先生所为纲条<br /><br />&nbsp;&nbsp;&nbsp;&nbsp;法度，人可效而为也。至其道之而从，动之而和，不求物而物应，未施信而民信，<br /><br />&nbsp;&nbsp;&nbsp;&nbsp;则人不可及也。<br /><br />&nbsp;&nbsp;&nbsp;&nbsp;明道先生曰：周茂叔窗前草不除去，问之，云“与自家意思一般”。（子厚<br /><br />&nbsp;&nbsp;&nbsp;&nbsp;观驴鸣，亦谓如此。）<br /><br />&nbsp;&nbsp;&nbsp;&nbsp;张子厚闻皇子生，喜甚；见饿殍者，食便不美。<br /><br />&nbsp;&nbsp;&nbsp;&nbsp;伯淳尝与子厚在兴国寺讲论终日，而曰：“不知旧日曾有甚人于此处讲此事？”<br /><br />&nbsp;&nbsp;&nbsp;&nbsp;谢显道云：明道先生坐如泥塑人，接人则浑是一团和气。<br /><br />&nbsp;&nbsp;&nbsp;&nbsp;侯师圣云：朱公锛明道于汝，归谓人曰：“光庭在春风中坐了一个月。”<br /><br />&nbsp;&nbsp;&nbsp;&nbsp;游、杨初见伊川，伊川瞑目而坐，二子侍立。既觉，顾谓曰：“贤辈尚在此乎？<br /><br />&nbsp;&nbsp;&nbsp;&nbsp;日既晚，且休矣。”及出门，门外之雪深一尺。<br /><br />&nbsp;&nbsp;&nbsp;&nbsp;刘安礼云：明道先生德性充完，粹和之气，盎于面背，乐易多恕，终日怡悦。<br /><br />&nbsp;&nbsp;&nbsp;&nbsp;立之从先生三十年，未尝见其忿厉之容。<br /><br />&nbsp;&nbsp;&nbsp;&nbsp;吕与叔撰《明道先生哀词》云：先生负特立之才，知《大学》之要，博文强<br /><br />&nbsp;&nbsp;&nbsp;&nbsp;识，躬行力究，察伦明物，极其所止，涣然心释，洞见道体。其造于约也，虽事<br /><br />&nbsp;&nbsp;&nbsp;&nbsp;变之感不一，知应以是心而不穷；虽天下之理至众，知反之吾身而自足。其致于<br /><br />&nbsp;&nbsp;&nbsp;&nbsp;一也，异端并立而不能移，圣人复起而不与易。其养之成也，和气充浃，见于声<br /><br />&nbsp;&nbsp;&nbsp;&nbsp;容，然望之崇深，不可慢也；遇事优为，从容不迫，然诚心恳恻，弗之措也。其<br /><br />&nbsp;&nbsp;&nbsp;&nbsp;自任之重也，宁学圣人而未至，不欲以一善成名；宁以一物不被泽为己病，不欲<br /><br />&nbsp;&nbsp;&nbsp;&nbsp;以一时之利为己功。其自信之笃也，吾志可行，不苟洁其去就；吾义所安，虽小<br /><br />&nbsp;&nbsp;&nbsp;&nbsp;官有所不屑。<br /><br />&nbsp;&nbsp;&nbsp;&nbsp;吕与叔撰《横渠先生行状》云：康定用兵时，先生年十八，慨然以功名自许，<br /><br />&nbsp;&nbsp;&nbsp;&nbsp;上书谒范文正公。公知其远器，欲成就之，乃责之曰：“儒者自有名教，何事于<br /><br />&nbsp;&nbsp;&nbsp;&nbsp;兵？”因劝读《中庸》。先生读其书，虽爱之，犹以为未足，于是又访诸释、老<br /><br />&nbsp;&nbsp;&nbsp;&nbsp;之书，累年尽究其说，知无所得，反而求之《六经》。嘉v初，见程伯淳、正叔<br /><br />&nbsp;&nbsp;&nbsp;&nbsp;于京师，共语道学之要。先生涣然自信曰：“吾道自足，何事旁求！”于是尽弃<br /><br />&nbsp;&nbsp;&nbsp;&nbsp;异学，淳如也。（尹彦明云：横渠昔在京师，坐虎皮，说《周易》，听从甚众。<br /><br />&nbsp;&nbsp;&nbsp;&nbsp;一夕，二程先生至，论《易》。次日，横渠撤去虎皮，曰：“吾平日为诸公说者，<br /><br />&nbsp;&nbsp;&nbsp;&nbsp;皆乱道。有二程近到，深明《易》道，吾所弗及，汝辈可师之。”）晚自崇文移<br /><br />&nbsp;&nbsp;&nbsp;&nbsp;疾西归横渠，终日危坐一室，左右简编，俯而读，仰而思，有得则识之。或中夜<br /><br />&nbsp;&nbsp;&nbsp;&nbsp;起坐，取烛以书。其志道精思，未始须臾息，亦未尝须臾忘也。学者有问，多告<br /><br />&nbsp;&nbsp;&nbsp;&nbsp;以知礼成性、变化气质之道，学必如圣人而后已，闻者莫不动心有进。尝谓门人<br /><br />&nbsp;&nbsp;&nbsp;&nbsp;曰：“吾学既得于心，则修其辞；命辞无差，然后断事；断事无失，吾乃沛然。<br /><br />&nbsp;&nbsp;&nbsp;&nbsp;精义入神者，豫而已矣。”先生气质刚毅，德盛貌严，然与人居，久而日亲。其<br /><br />&nbsp;&nbsp;&nbsp;&nbsp;治家接物，大要正己以感人；人未之信，反躬自治，不以语人；虽有未谕，安行<br /><br />&nbsp;&nbsp;&nbsp;&nbsp;而无悔。故识与不识，闻风而畏。非其义也，不敢以一毫及之。<br /><br />&nbsp;&nbsp;&nbsp;&nbsp;横渠先生曰：二程从十四五时，便锐然欲学圣人。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657197);">加入书签</a><a
                        href="1657196.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657196.html"; var next_page = "index.html"; var index_page = "index.html"; var sortid = "9"; var article_id = "22595"; var chapter_id = "1657197"; var articlename = "近思录"; var chaptername = " 卷十四　圣贤气象（凡二十六条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>