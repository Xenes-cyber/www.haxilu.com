<!DOCTYPE html>
<html>
<head>
<meta charset="gbk" />
<title>近思录- 卷七　出处进退辞受之义（凡三十九条）-在线阅读-哈西文学网</title>
<meta name="keywords" content="朱熹、吕祖谦，近思录， 卷七　出处进退辞受之义（凡三十九条）全文， 卷七　出处进退辞受之义（凡三十九条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷七　出处进退辞受之义（凡三十九条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657190.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657190.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七　出处进退辞受之义（凡三十九条）</h1>
            <div class="link xb">
                <a href="1657189.html">上一页</a>&larr;<a href="index.html">返回列表</a>&rarr;<a
                    href="1657191.html">下一页</a></div>			
            <div id="BookText">&nbsp;&nbsp;&nbsp;&nbsp;伊川先生曰：贤者在下，岂可自进以求于君？苟自求之，必无能信用之理。<br /><br />&nbsp;&nbsp;&nbsp;&nbsp;古人之所以必待人君致敬尽礼而后往者，非欲自为尊大，盖其尊德乐道之心，不<br /><br />&nbsp;&nbsp;&nbsp;&nbsp;如是，不足与有为也。<br /><br />&nbsp;&nbsp;&nbsp;&nbsp;君子之需时也，安静自守，志虽有须，而恬然若将终身焉，乃能用常也。虽<br /><br />&nbsp;&nbsp;&nbsp;&nbsp;不进而志动者，不能安其常也。<br /><br />&nbsp;&nbsp;&nbsp;&nbsp;《比》：“吉，原筮，元永贞，无咎。”《传》曰：人相亲比，必有其道，<br /><br />&nbsp;&nbsp;&nbsp;&nbsp;苟非其道，则有悔咎。故必推原占决其可比者而比之，所比得元永贞，则无咎。<br /><br />&nbsp;&nbsp;&nbsp;&nbsp;元，谓有君长之道；永，谓可以常久；贞，谓得正道。上之比下，必有此三者，<br /><br />&nbsp;&nbsp;&nbsp;&nbsp;下之从上，必求此三者，则无咎也。<br /><br />&nbsp;&nbsp;&nbsp;&nbsp;《履》之初九曰：“素履，往无咎。”《传》曰：夫人不能自安于贫贱之素，<br /><br />&nbsp;&nbsp;&nbsp;&nbsp;则其进也，乃贪躁而动，求去乎贫贱耳，非欲有为也。既得其进，骄溢必矣，故<br /><br />&nbsp;&nbsp;&nbsp;&nbsp;往则有咎。贤者则安履其素，其处也乐，其进也将有为也，故得其进则有为而无<br /><br />&nbsp;&nbsp;&nbsp;&nbsp;不善。若欲贵之心与行道之心交战于中，岂能安履其素乎？<br /><br />&nbsp;&nbsp;&nbsp;&nbsp;大人于否之时，守其正节，不杂乱于小人之群类，身虽否而道之亨也，故曰：<br /><br />&nbsp;&nbsp;&nbsp;&nbsp;“大人否亨。”不以道而身亨，乃道否也。<br /><br />&nbsp;&nbsp;&nbsp;&nbsp;人之所随，得正则远邪，从非则失是，无两从之理。《随》之六二，苟系初，<br /><br />&nbsp;&nbsp;&nbsp;&nbsp;则失五矣，故《象》曰：“弗兼与也。”所以戒人从正，当专一也。<br /><br />&nbsp;&nbsp;&nbsp;&nbsp;君子所贵，世俗所羞；世俗所贵，君子所贱。故曰：“贲其趾，舍车而徒。”<br /><br />&nbsp;&nbsp;&nbsp;&nbsp;《蛊》之上九曰：“不事王侯，高尚其事。”《象》曰：“不事王侯，志可<br /><br />&nbsp;&nbsp;&nbsp;&nbsp;则也。”《传》曰：士之自高尚，亦非一道：有怀抱道德，不偶于时，而高洁自<br /><br />&nbsp;&nbsp;&nbsp;&nbsp;守者；有知止足之道、退而自保者；有量能度分、安于不求知者；有清介自守、<br /><br />&nbsp;&nbsp;&nbsp;&nbsp;不屑天下之事独洁其身者。所处虽有得失小大之殊，皆自高尚其事者也。《象》<br /><br />&nbsp;&nbsp;&nbsp;&nbsp;所谓“志可则”者，进退合道者也。<br /><br />&nbsp;&nbsp;&nbsp;&nbsp;遁者，阴之始长，君子知微，固当深戒。而圣人之意，未便遽已也，故有<br /><br />&nbsp;&nbsp;&nbsp;&nbsp;“与时行”，“小利贞”之教。圣贤之于天下，虽知道之将废，岂肯坐视其乱而<br /><br />&nbsp;&nbsp;&nbsp;&nbsp;不救，必区区致力于未极之间，强此之衰，艰彼之进，图其暂安。苟得为之，孔、<br /><br />&nbsp;&nbsp;&nbsp;&nbsp;孟之所屑为也，王允、谢安之于汉、晋是也。<br /><br />&nbsp;&nbsp;&nbsp;&nbsp;《明夷》初九，事未显而处甚艰，非见几之明不能也。如是，则世俗孰不疑<br /><br />&nbsp;&nbsp;&nbsp;&nbsp;怪？然君子不以世俗之见怪而迟疑其行也。若俟众人尽识，则伤已及而不能去已。<br /><br />&nbsp;&nbsp;&nbsp;&nbsp;《晋》之初六，在下而始进，岂遽能深见信于上？苟上未见信，则当安中自<br /><br />&nbsp;&nbsp;&nbsp;&nbsp;守，雍容宽裕，无急于求上之信也。苟欲信之心切，非汲汲以失其守，则悻悻以<br /><br />&nbsp;&nbsp;&nbsp;&nbsp;伤于义矣。故曰：“晋如摧如，贞吉；罔孚，裕，无咎。”然圣人又恐后之人不<br /><br />&nbsp;&nbsp;&nbsp;&nbsp;达宽裕之义，居位者废职失守以为裕，故特云初六裕则无咎者，始进未受命当职<br /><br />&nbsp;&nbsp;&nbsp;&nbsp;任故也。若有官守，不信于上而失其职，一日不可居也。然事非一概，久速唯时，<br /><br />&nbsp;&nbsp;&nbsp;&nbsp;亦容有为之兆者。<br /><br />&nbsp;&nbsp;&nbsp;&nbsp;不正而合，未有久而不离者也；合以正道，自无终睽之理。故贤者顺理而安<br /><br />&nbsp;&nbsp;&nbsp;&nbsp;行，智者知几而固守。<br /><br />&nbsp;&nbsp;&nbsp;&nbsp;君子当困穷之时，既尽其防虑之道而不得免，则命也，当推致其命以遂其志。<br /><br />&nbsp;&nbsp;&nbsp;&nbsp;知命之当然也，则穷塞祸患不以动其心，行吾义而已。苟不知命，则恐惧于险难，<br /><br />&nbsp;&nbsp;&nbsp;&nbsp;陨获于穷厄，所守亡矣，安能遂其为善之志乎？<br /><br />&nbsp;&nbsp;&nbsp;&nbsp;寒士之妻，弱国之臣，各安其正而已。苟择势而从，则恶之大者，不容于世<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;《井》之九三，渫治而不见食，乃人有才智而不见用，以不得行为忧恻也。<br /><br />&nbsp;&nbsp;&nbsp;&nbsp;盖刚而不中，故切于施为，异乎“用之则行，舍之则藏”者矣。<br /><br />&nbsp;&nbsp;&nbsp;&nbsp;《革》之六二，中正则无偏蔽，文明则尽事理，应上则得权势，体顺则无违<br /><br />&nbsp;&nbsp;&nbsp;&nbsp;悖，时可矣，位得矣，才足矣，处革之至善者也。必待上下之信，故巳日乃革之<br /><br />&nbsp;&nbsp;&nbsp;&nbsp;也。如二之才德，当进行其道，则吉而无咎也；不进，则失可为之时，为有咎也。<br /><br />&nbsp;&nbsp;&nbsp;&nbsp;《鼎》之有实，乃人之有才业也，当慎所趋向。不慎所往，则亦陷于非义。<br /><br />&nbsp;&nbsp;&nbsp;&nbsp;故曰：“鼎有实，慎所之也。”<br /><br />&nbsp;&nbsp;&nbsp;&nbsp;士之处高位，则有拯而无随；在下位，则有当拯，有当随，有拯之不得而后<br /><br />&nbsp;&nbsp;&nbsp;&nbsp;随。<br /><br />&nbsp;&nbsp;&nbsp;&nbsp;君子思不出其位。位者，所处之分也。万事各有其所，得其所，则止而安。<br /><br />&nbsp;&nbsp;&nbsp;&nbsp;若当行而止，当速而久，或过或不及，皆出其位也，况逾分非据乎？<br /><br />&nbsp;&nbsp;&nbsp;&nbsp;人之止，难于久终，故节或移于晚，守或失于终，事或废于久，人之所同患<br /><br />&nbsp;&nbsp;&nbsp;&nbsp;也。《艮》之上九，敦厚于终，止道之至善也，故曰：“敦艮，吉。”<br /><br />&nbsp;&nbsp;&nbsp;&nbsp;《中孚》之初九曰：“虞吉。”《象》曰：“志未变也。”《传》曰：当信<br /><br />&nbsp;&nbsp;&nbsp;&nbsp;之始，志未有所从，而虞度所信，则得其正，是以吉也。志有所从，则是变动，<br /><br />&nbsp;&nbsp;&nbsp;&nbsp;虞之不得其正矣。<br /><br />&nbsp;&nbsp;&nbsp;&nbsp;贤者惟知义而已，命在其中；中人以下，乃以命处义，如言“求之有道，得<br /><br />&nbsp;&nbsp;&nbsp;&nbsp;之有命，是求无益于得”，知命之不可求，故自处以不求。若贤者则求之以道，<br /><br />&nbsp;&nbsp;&nbsp;&nbsp;得之以义，不必言命。<br /><br />&nbsp;&nbsp;&nbsp;&nbsp;人之于患难，只有一个处置，尽人谋之后，却须泰然处之。有人遇一事，则<br /><br />&nbsp;&nbsp;&nbsp;&nbsp;心心念念不肯舍，毕竟何益？若不会处置了放下，便是无义无命也。<br /><br />&nbsp;&nbsp;&nbsp;&nbsp;门人有居太学而欲归应乡举者，问其故，曰：“蔡人鲜习《戴记》，决科之<br /><br />&nbsp;&nbsp;&nbsp;&nbsp;利也。”先生曰：“汝之是心，已不可入于尧、舜之道矣。夫子贡之高识，曷尝<br /><br />&nbsp;&nbsp;&nbsp;&nbsp;规规于货利哉？特于丰约之间，不能无留情耳。且贫富有命，彼乃留情于其间，<br /><br />&nbsp;&nbsp;&nbsp;&nbsp;多见其不信道也，故圣人谓之‘不受命’。有志于道者，要当去此心，而后可与<br /><br />&nbsp;&nbsp;&nbsp;&nbsp;语也。”<br /><br />&nbsp;&nbsp;&nbsp;&nbsp;人苟有“朝闻道，夕死可矣”之志，则不肯一日安于所不安也；何止一日，<br /><br />&nbsp;&nbsp;&nbsp;&nbsp;须臾不能。如曾子易箦，须要如此乃安。人不能若此者，只为不见实理。实理者，<br /><br />&nbsp;&nbsp;&nbsp;&nbsp;实见得是，实见得非。凡实理得之于心自别，若耳闻口道者，心实不见，若见得，<br /><br />&nbsp;&nbsp;&nbsp;&nbsp;必不肯安于所不安。人之一身，尽有所不肯为，及至他事又不然。若士者，虽杀<br /><br />&nbsp;&nbsp;&nbsp;&nbsp;之使为穿窬，必不为，其他事未必然。至如执卷者，莫不知说礼义。又如王公大<br /><br />&nbsp;&nbsp;&nbsp;&nbsp;人，皆能言轩冕外物，及其临利害，则不知就义理，却就富贵。如此者，只是说<br /><br />&nbsp;&nbsp;&nbsp;&nbsp;得，不实见。及其蹈水火，则人皆避之，是实见得，须是有“见不善如探汤”之<br /><br />&nbsp;&nbsp;&nbsp;&nbsp;心，则自然别。昔曾经伤于虎者，他人语虎，则虽三尺童子，皆知虎之可畏，终<br /><br />&nbsp;&nbsp;&nbsp;&nbsp;不似曾经伤者，神色慑惧，至诚畏之，是实见得也。得之于心，是谓有德，不待<br /><br />&nbsp;&nbsp;&nbsp;&nbsp;勉强；然学者则须勉强。古人有捐躯陨命者，若不实见得，则乌能如此？须是实<br /><br />&nbsp;&nbsp;&nbsp;&nbsp;见得生不重于义，生不安于死也。故有杀身成仁，只是成就一个是而已。<br /><br />&nbsp;&nbsp;&nbsp;&nbsp;孟子辨舜、跖之分，只在义利之间。言间者，谓相去不甚远，所争毫末尔。<br /><br />&nbsp;&nbsp;&nbsp;&nbsp;义与利，只是个公与私也。才出义，便以利言也。只那计较，便是为有利害。若<br /><br />&nbsp;&nbsp;&nbsp;&nbsp;无利害，何用计较？利害者，天下之常情也。人皆知趋利而避害，圣人则更不论<br /><br />&nbsp;&nbsp;&nbsp;&nbsp;利害，惟看义当为不当为，便是命在其中也。<br /><br />&nbsp;&nbsp;&nbsp;&nbsp;大凡儒者，未敢望深造于道，且只得所存正，分别善恶，识廉耻，如此等人<br /><br />&nbsp;&nbsp;&nbsp;&nbsp;多，亦须渐好。<br /><br />&nbsp;&nbsp;&nbsp;&nbsp;赵景平问：“‘子罕言利’，所谓利者，何利？”曰：“不独财利之利，凡<br /><br />&nbsp;&nbsp;&nbsp;&nbsp;有利心，便不可。如作一事，须寻自家稳便处，皆利心也。圣人以义为利，义安<br /><br />&nbsp;&nbsp;&nbsp;&nbsp;处便为利。如释氏之学，皆本于利，故便不是。”<br /><br />&nbsp;&nbsp;&nbsp;&nbsp;问：“邢七久从先生，想都无知识，后来极狼狈。”先生曰：“谓之全无知<br /><br />&nbsp;&nbsp;&nbsp;&nbsp;则不可，只是义理不能胜利欲之心，便至如此也。”<br /><br />&nbsp;&nbsp;&nbsp;&nbsp;谢自蜀之京师，过洛而见程子。子曰：“尔将何之？”曰：“将试教官。”<br /><br />&nbsp;&nbsp;&nbsp;&nbsp;子弗答。曰：“何如？”子曰：“吾尝买婢，欲试之，其母怒而弗许，曰：<br /><br />&nbsp;&nbsp;&nbsp;&nbsp;‘吾女非可试者也。’今尔求为人师而试之，必为此媪笑也。”遂不行。<br /><br />&nbsp;&nbsp;&nbsp;&nbsp;先生在讲筵，不曾请俸。诸公遂牒户部，问不支俸钱。户部索前任历子，先<br /><br />&nbsp;&nbsp;&nbsp;&nbsp;生云：“某起自草莱，无前任历子。”（旧例：初入京官时，用下状，出给料钱<br /><br />&nbsp;&nbsp;&nbsp;&nbsp;历。先生不请，其意谓朝廷起我，便当廪人继粟、庖人继肉也。）遂令户部自为<br /><br />&nbsp;&nbsp;&nbsp;&nbsp;出券历。又不为妻求封。范纯甫问其故，先生曰：“某当时起自草莱，三辞，然<br /><br />&nbsp;&nbsp;&nbsp;&nbsp;后受命，岂有今日乃为妻求封之理。”问，“今人陈乞恩例，义当然否？人皆以<br /><br />&nbsp;&nbsp;&nbsp;&nbsp;为本分，不为害。”先生曰：“只为而今士大夫道得个乞字惯，却动不动又是乞<br /><br />&nbsp;&nbsp;&nbsp;&nbsp;也。”因问：“陈乞封父祖如何？”先生曰：“此事体又别。”再三请益，但云：<br /><br />&nbsp;&nbsp;&nbsp;&nbsp;“其说甚长，待别时说。”<br /><br />&nbsp;&nbsp;&nbsp;&nbsp;汉策贤良，犹是人举之，如公孙弘者，犹强起之，乃就对。至如后世贤良，<br /><br />&nbsp;&nbsp;&nbsp;&nbsp;乃自求举尔。若果有曰我心只望廷对，欲直言天下事，则亦可尚已。若志富贵，<br /><br />&nbsp;&nbsp;&nbsp;&nbsp;则得志便骄纵，失志则便放旷与悲愁而已。<br /><br />&nbsp;&nbsp;&nbsp;&nbsp;伊川先生曰：人多说某不教人习举业，某何尝不教人习举业也。人若不习举<br /><br />&nbsp;&nbsp;&nbsp;&nbsp;业而望及第，却是责天理而不修人事。但举业既可以及第即已，若更去上面尽力<br /><br />&nbsp;&nbsp;&nbsp;&nbsp;求必得之道，是惑也。<br /><br />&nbsp;&nbsp;&nbsp;&nbsp;问：“家贫亲老，应举求仕，不免有得失之累，何修可以免此？”伊川先生<br /><br />&nbsp;&nbsp;&nbsp;&nbsp;曰：“此只是志不胜气，若志胜，自无此累。家贫亲老，须用禄仕，然得之不得<br /><br />&nbsp;&nbsp;&nbsp;&nbsp;为有命。”曰：“在己固可，为亲奈何？”曰：“为己为亲，也只是一事。若不<br /><br />&nbsp;&nbsp;&nbsp;&nbsp;得，其如命何？孔子曰：‘不知命，无以为君子。’人苟不知命，见患难必避，<br /><br />&nbsp;&nbsp;&nbsp;&nbsp;遇得丧必动，见利必趋，其何以为君子？”<br /><br />&nbsp;&nbsp;&nbsp;&nbsp;或谓科举事业夺人之功，是不然。且一月之中，十日为举业，馀日足可为学。<br /><br />&nbsp;&nbsp;&nbsp;&nbsp;然人不志此，必志于彼。故科举之事，不患妨功，惟患夺志。<br /><br />&nbsp;&nbsp;&nbsp;&nbsp;横渠先生曰：世禄之荣，王者所以录有功，尊有德，爱之厚之，示恩遇之不<br /><br />&nbsp;&nbsp;&nbsp;&nbsp;穷也。为人后者，所宜乐职劝功，以服勤事任；长廉远利，以似述世风。而近代<br /><br />&nbsp;&nbsp;&nbsp;&nbsp;公卿子孙，方且下比布衣，工声病，售有司，不知求仕非义，而反羞循理为无能；<br /><br />&nbsp;&nbsp;&nbsp;&nbsp;不知荫袭为荣，而反以虚名为善继，诚何心哉！<br /><br />&nbsp;&nbsp;&nbsp;&nbsp;不资其力而利其有，则能忘人之势。<br /><br />&nbsp;&nbsp;&nbsp;&nbsp;人多言安于贫贱，其实只是计穷力屈才短，不能营画耳。若稍动得，恐未肯<br /><br />&nbsp;&nbsp;&nbsp;&nbsp;安之。须是诚知义理之乐于利欲也，乃能。<br /><br />&nbsp;&nbsp;&nbsp;&nbsp;天下事，大患只是畏人非笑。不养车马，食粗衣恶，居贫贱，皆恐人非笑。<br /><br />&nbsp;&nbsp;&nbsp;&nbsp;不知当生则生，当死则死，今日万钟，明日弃之，今日富贵，明日饥饿亦不恤，<br /><br />&nbsp;&nbsp;&nbsp;&nbsp;惟义所在。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657190);">加入书签</a><a
                        href="1657189.html">上一页</a>&larr;<a href="index.html">返回列表</a>&rarr;<a
                            href="1657191.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657189.html"; var next_page = "1657191.html"; var index_page = "index.html"; var sortid = "9"; var article_id = "22595"; var chapter_id = "1657190"; var articlename = "近思录"; var chaptername = " 卷七　出处进退辞受之义（凡三十九条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>