<!DOCTYPE html>
<html>
<head>
<meta charset="gbk" />
<title>近思录- 卷十二　改过及人心疵病（凡三十三条）-在线阅读-哈西文学网</title>
<meta name="keywords" content="朱熹、吕祖谦，近思录， 卷十二　改过及人心疵病（凡三十三条）全文， 卷十二　改过及人心疵病（凡三十三条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷十二　改过及人心疵病（凡三十三条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657195.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657195.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二　改过及人心疵病（凡三十三条）</h1>
            <div class="link xb">
                <a href="1657194.html">上一页</a>&larr;<a href="index.html">返回列表</a>&rarr;<a
                    href="1657196.html">下一页</a></div>			
            <div id="BookText">&nbsp;&nbsp;&nbsp;&nbsp;濂溪先生曰：仲由喜闻过，令名无穷焉。今人有过，不喜人规，如护疾而忌<br /><br />&nbsp;&nbsp;&nbsp;&nbsp;医，宁灭其身而无悟也，噫！<br /><br />&nbsp;&nbsp;&nbsp;&nbsp;伊川先生曰：德善日积，则福禄日臻。德逾于禄，则虽盛而非满。自古隆盛，<br /><br />&nbsp;&nbsp;&nbsp;&nbsp;未有不失道而丧败者也。<br /><br />&nbsp;&nbsp;&nbsp;&nbsp;人之于豫乐，心悦之，故迟迟，遂至于耽恋不能已也。《豫》之六二，以中<br /><br />&nbsp;&nbsp;&nbsp;&nbsp;正自守，其介如石，其去之速，不俟终日，故贞正而吉也。处豫不可安且久也，<br /><br />&nbsp;&nbsp;&nbsp;&nbsp;久则溺矣。如二可谓见几而作者也。盖中正，故其守坚，而能辨之早，去之速也。<br /><br />&nbsp;&nbsp;&nbsp;&nbsp;人君致危亡之道非一，而以豫为多。<br /><br />&nbsp;&nbsp;&nbsp;&nbsp;圣人为戒，必于方盛之时。方其盛而不知戒，故狃安富则骄侈生，乐舒肆则<br /><br />&nbsp;&nbsp;&nbsp;&nbsp;纲纪坏，忘祸乱则衅孽萌，是以浸淫不知乱之至也。<br /><br />&nbsp;&nbsp;&nbsp;&nbsp;《复》之六三，以阴躁处动之极，复之频数而不能固者也。复贵安固，频复<br /><br />&nbsp;&nbsp;&nbsp;&nbsp;频失，不安于复也。复善而屡失，危之道也。圣人开迁善之道，与其复而危其屡<br /><br />&nbsp;&nbsp;&nbsp;&nbsp;失，故云“厉无咎”。不可以频失而戒其复也，频失则为危，屡复何咎？过在失<br /><br />&nbsp;&nbsp;&nbsp;&nbsp;而不在复也。（刘质夫曰：频复不已，送至迷复。）<br /><br />&nbsp;&nbsp;&nbsp;&nbsp;睽极则蜢宥难合，刚极则躁暴而不详，明极则过察而多疑。《睽》之上<br /><br />&nbsp;&nbsp;&nbsp;&nbsp;九，有六三之正应，实不孤，而其才性如此，自睽孤也。如人虽有亲党，而多自<br /><br />&nbsp;&nbsp;&nbsp;&nbsp;疑猜，妄生乖离，虽处骨肉亲党之间，而常孤独也。<br /><br />&nbsp;&nbsp;&nbsp;&nbsp;《解》之六三曰：“负且乘，致寇至；贞吝。”《传》曰：小人而窃盛位，<br /><br />&nbsp;&nbsp;&nbsp;&nbsp;虽勉为正事，而气质卑下，本非在上之物，终可吝也。若能大正，则如何？曰：<br /><br />&nbsp;&nbsp;&nbsp;&nbsp;大正，非阴柔所能也。若能之，则是化为君子矣。<br /><br />&nbsp;&nbsp;&nbsp;&nbsp;《益》之上九曰：“莫益之，或击之。”《传》曰：理者，天下之至公；利<br /><br />&nbsp;&nbsp;&nbsp;&nbsp;者，众人所同欲。苟公其心，不失其正理，则与众同利，无侵于人，人亦欲与之。<br /><br />&nbsp;&nbsp;&nbsp;&nbsp;若切于好利，蔽于自私，求自益以损于人，则人亦与之力争。故莫肯益之，而有<br /><br />&nbsp;&nbsp;&nbsp;&nbsp;击夺之者矣。<br /><br />&nbsp;&nbsp;&nbsp;&nbsp;《艮》之九三曰：“艮其限，列其夤，厉薰心。”《传》曰：夫止道贵乎得<br /><br />&nbsp;&nbsp;&nbsp;&nbsp;宜，行止不能以时，而定于一，其坚强如此，则处世乖戾，与物睽绝，其危甚矣。<br /><br />&nbsp;&nbsp;&nbsp;&nbsp;人之固止一隅，而举世莫与宜者，则艰蹇忿畏，焚挠其中，岂有安裕之理？“厉<br /><br />&nbsp;&nbsp;&nbsp;&nbsp;薰心”，谓不安之势薰烁其中也。<br /><br />&nbsp;&nbsp;&nbsp;&nbsp;大率以说而动，安有不失正者。<br /><br />&nbsp;&nbsp;&nbsp;&nbsp;男女有尊卑之序，夫妇有倡随之理，此常理也。若徇情肆欲，唯说是动，男<br /><br />&nbsp;&nbsp;&nbsp;&nbsp;牵欲而失其刚，妇狃说而忘其顺，则凶而无所利矣。<br /><br />&nbsp;&nbsp;&nbsp;&nbsp;虽舜之圣，且畏巧言令色，说之惑人，易入而可惧也如此。<br /><br />&nbsp;&nbsp;&nbsp;&nbsp;治水，天下之大任也，非具至公之心，能舍己从人，尽天下之议，则不能成<br /><br />&nbsp;&nbsp;&nbsp;&nbsp;其功，岂方命圮族者所能乎？鲧虽九年而功弗成，然其所治，固非他人所及也。<br /><br />&nbsp;&nbsp;&nbsp;&nbsp;惟其功有叙，故其自任益强，蜢遨芾嘁嫔酰公议隔而人心离矣，是其恶益显，<br /><br />&nbsp;&nbsp;&nbsp;&nbsp;而功卒不可成也。<br /><br />&nbsp;&nbsp;&nbsp;&nbsp;君子敬以直内。微生高所枉虽小，而害直则大。<br /><br />&nbsp;&nbsp;&nbsp;&nbsp;人有欲则无刚，刚则不屈于欲。<br /><br />&nbsp;&nbsp;&nbsp;&nbsp;人之过也，各于其类。君子常失于厚，小人常失于薄；君子过于爱，小人伤<br /><br />&nbsp;&nbsp;&nbsp;&nbsp;于忍。<br /><br />&nbsp;&nbsp;&nbsp;&nbsp;明道先生曰：富贵骄人，固不善；学问骄人，害亦不细。<br /><br />&nbsp;&nbsp;&nbsp;&nbsp;人以料事为明，便VV入逆诈亿不信去也。<br /><br />&nbsp;&nbsp;&nbsp;&nbsp;人于外物奉身者，事事要好，只有自家一个身与心却不要好。苟得外面物好<br /><br />&nbsp;&nbsp;&nbsp;&nbsp;时，却不知道自家身与心却已先不好了也。<br /><br />&nbsp;&nbsp;&nbsp;&nbsp;人于天理昏者，是只为嗜欲乱著他。庄子言：“其嗜欲深者，其天机浅。”<br /><br />&nbsp;&nbsp;&nbsp;&nbsp;此言却最是。<br /><br />&nbsp;&nbsp;&nbsp;&nbsp;伊川先生曰：阅机事之久，机心必生。盖方其阅时，心必喜，既喜，则如种<br /><br />&nbsp;&nbsp;&nbsp;&nbsp;下种子。<br /><br />&nbsp;&nbsp;&nbsp;&nbsp;疑病者，未有事至时，先有疑端在心；周罗事者，先有周事之端在心。皆病<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;较事大小，其弊为枉尺直寻之病。<br /><br />&nbsp;&nbsp;&nbsp;&nbsp;小人、小丈夫，不合小了，他本不是恶。<br /><br />&nbsp;&nbsp;&nbsp;&nbsp;虽公天下事，若用私意为之，便是私。<br /><br />&nbsp;&nbsp;&nbsp;&nbsp;做官夺人志。<br /><br />&nbsp;&nbsp;&nbsp;&nbsp;骄是气盈，吝是气歉。人若吝时，于财上亦不足，于事上亦不足，凡百事皆<br /><br />&nbsp;&nbsp;&nbsp;&nbsp;不足，必有歉歉之色也。<br /><br />&nbsp;&nbsp;&nbsp;&nbsp;未知道者，如醉人，方其醉时，无所不至，及其醒也，莫不愧耻。人之未知<br /><br />&nbsp;&nbsp;&nbsp;&nbsp;学者，自视以为无缺，及既知学，反思前日所为，则骇且惧矣。<br /><br />&nbsp;&nbsp;&nbsp;&nbsp;邢七云：“一日三点检。”明道先生曰：“可哀也哉！其馀时理会甚事？盖<br /><br />&nbsp;&nbsp;&nbsp;&nbsp;仿三省之说错了，可见不曾用功。”又多逐人面上说一般话，明道责之，邢曰：<br /><br />&nbsp;&nbsp;&nbsp;&nbsp;“无可说。”明道曰：“无可说，便不得不说？”<br /><br />&nbsp;&nbsp;&nbsp;&nbsp;横渠先生曰：学者舍礼义，则饱食终日，无所猷为，与下民一致，所事不逾<br /><br />&nbsp;&nbsp;&nbsp;&nbsp;衣食之间、燕游之乐尔。<br /><br />&nbsp;&nbsp;&nbsp;&nbsp;郑、卫之音悲哀，令人意思留连，又生怠惰之意，从而致骄淫之心，虽珍玩<br /><br />&nbsp;&nbsp;&nbsp;&nbsp;奇货，其始惑人也亦不如是切，从而生无限嗜好。故孔子曰“必放之”，亦是圣<br /><br />&nbsp;&nbsp;&nbsp;&nbsp;人经历过，但圣人能不为物所移耳。<br /><br />&nbsp;&nbsp;&nbsp;&nbsp;孟子言反经，特于乡原之后者，以乡原大者不先立，心中初无怍主，惟是左<br /><br />&nbsp;&nbsp;&nbsp;&nbsp;右看，顺人情，不欲违，一生如此。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657195);">加入书签</a><a
                        href="1657194.html">上一页</a>&larr;<a href="index.html">返回列表</a>&rarr;<a
                            href="1657196.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657194.html"; var next_page = "1657196.html"; var index_page = "index.html"; var sortid = "9"; var article_id = "22595"; var chapter_id = "1657195"; var articlename = "近思录"; var chaptername = " 卷十二　改过及人心疵病（凡三十三条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>