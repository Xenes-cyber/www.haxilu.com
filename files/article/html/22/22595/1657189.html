<!DOCTYPE html>
<html>
<head>
<meta charset="gbk" />
<title>近思录- 卷六　齐家之道（凡二十二条）-在线阅读-哈西文学网</title>
<meta name="keywords" content="朱熹、吕祖谦，近思录， 卷六　齐家之道（凡二十二条）全文， 卷六　齐家之道（凡二十二条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷六　齐家之道（凡二十二条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657189.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657189.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六　齐家之道（凡二十二条）</h1>
            <div class="link xb">
                <a href="1657188.html">上一页</a>&larr;<a href="index.html">返回列表</a>&rarr;<a
                    href="1657190.html">下一页</a></div>			
            <div id="BookText">&nbsp;&nbsp;&nbsp;&nbsp;伊川先生曰：弟子之职，力有馀则学文，不修其职而学文，非为己之学也。<br /><br />&nbsp;&nbsp;&nbsp;&nbsp;孟子曰：“事亲若曾子可也。”未尝以曾子之孝为有馀也。盖子之身，所能<br /><br />&nbsp;&nbsp;&nbsp;&nbsp;为者，皆所当为也。<br /><br />&nbsp;&nbsp;&nbsp;&nbsp;“干母之蛊，不可贞。”子之于母，当以柔巽辅导之，使得于义，不顺而致<br /><br />&nbsp;&nbsp;&nbsp;&nbsp;败蛊，则子之罪也。从容将顺，岂无道乎？若伸己刚阳之道，遽然矫拂则伤恩，<br /><br />&nbsp;&nbsp;&nbsp;&nbsp;所害大矣，亦安能入乎？在乎屈己下意，巽顺相承，使之身正事治而已。刚阳之<br /><br />&nbsp;&nbsp;&nbsp;&nbsp;臣事柔弱之君，义亦相近。<br /><br />&nbsp;&nbsp;&nbsp;&nbsp;《蛊》之九三，以阳处刚而不中，刚之过也，故小有悔。然在《巽》体，不<br /><br />&nbsp;&nbsp;&nbsp;&nbsp;为无顺。顺，事亲之本也，又居得正，故无大咎。然有小悔，已非善事亲也。<br /><br />&nbsp;&nbsp;&nbsp;&nbsp;正伦理，笃恩义，家人之道也。<br /><br />&nbsp;&nbsp;&nbsp;&nbsp;人之处家，在骨肉父子之间，大率以情胜礼，以恩夺义。惟刚立之人，则能<br /><br />&nbsp;&nbsp;&nbsp;&nbsp;不以私爱失其正理，故《家人》卦，大要以刚为善。<br /><br />&nbsp;&nbsp;&nbsp;&nbsp;《家人》上九爻辞，谓治家当有威严，而夫子又复戒云，当先严其身也。威<br /><br />&nbsp;&nbsp;&nbsp;&nbsp;严不先行于己，则人怨而不服。<br /><br />&nbsp;&nbsp;&nbsp;&nbsp;《归妹》九二，守其幽贞，未失夫妇常正之道。世人以r狎为常，故以贞静<br /><br />&nbsp;&nbsp;&nbsp;&nbsp;为变常，不知乃常久之道也。<br /><br />&nbsp;&nbsp;&nbsp;&nbsp;世人多慎于择婿，而忽于择妇。其实婿易见，妇难知，所系甚重，岂可忽哉？<br /><br />&nbsp;&nbsp;&nbsp;&nbsp;人无父母，生日当倍悲痛，更安忍置酒张乐以为乐？若具庆者，可矣。<br /><br />&nbsp;&nbsp;&nbsp;&nbsp;问：“《行状》云：‘尽性至命，必本于孝弟。’不识孝弟何以能尽性至命<br /><br />&nbsp;&nbsp;&nbsp;&nbsp;也？”曰：“后人便将性命别作一般事说了。性命孝弟，只是一统底事，就孝弟<br /><br />&nbsp;&nbsp;&nbsp;&nbsp;中，便可尽性至命。如洒扫应对，与尽性至命，亦是一统底事，无有本末，无有<br /><br />&nbsp;&nbsp;&nbsp;&nbsp;精粗，却被后来人言性命者，别作一般高远说。故举孝弟，是于人切近者言之。<br /><br />&nbsp;&nbsp;&nbsp;&nbsp;然今时非无孝弟之人，而不能尽性至命者，由之而不知也。”<br /><br />&nbsp;&nbsp;&nbsp;&nbsp;问：“第五伦视其子之疾与兄子之疾不同，自谓之私，如何？”曰：“不待<br /><br />&nbsp;&nbsp;&nbsp;&nbsp;安寝与不安寝，只不起与十起，便是私也。父子之爱本是公，才著些心做，便是<br /><br />&nbsp;&nbsp;&nbsp;&nbsp;私也。”又问：“视己子与兄子有间否？”曰：“圣人立法，曰兄弟之子犹子也，<br /><br />&nbsp;&nbsp;&nbsp;&nbsp;是欲视之犹子也。”又问：“天性自有轻重，疑若有间然？”曰：“只为今人以<br /><br />&nbsp;&nbsp;&nbsp;&nbsp;私心看了。孔子曰：‘父子之道，天性也。’此只就孝上说，故言父子天性，若<br /><br />&nbsp;&nbsp;&nbsp;&nbsp;君臣、兄弟、宾主、朋友之类，亦岂不是天性？只为今人小看却，不推其本所由<br /><br />&nbsp;&nbsp;&nbsp;&nbsp;来故尔。己之子与兄之子，所争几何，是同出于父者也。只为兄弟异形，故以兄<br /><br />&nbsp;&nbsp;&nbsp;&nbsp;弟为手足。人多以异形故，亲己之子异于兄弟之子，甚不是也。”又问：“孔子<br /><br />&nbsp;&nbsp;&nbsp;&nbsp;以公冶长不及南容，故以兄之子妻南容，以己之子妻公冶长，何也？”曰：“此<br /><br />&nbsp;&nbsp;&nbsp;&nbsp;亦以己之私心看圣人也。凡人避嫌者，皆内不足也。圣人自至公，何更避嫌？凡<br /><br />&nbsp;&nbsp;&nbsp;&nbsp;嫁女，各量其才而求配，或兄之子不甚美，必择其相称者为之配，己之子美，必<br /><br />&nbsp;&nbsp;&nbsp;&nbsp;择其才美者为之配，岂更避嫌耶？若孔子事，或是年不相若，或时有先后，皆不<br /><br />&nbsp;&nbsp;&nbsp;&nbsp;可知，以孔子为避嫌，则大不是。如避嫌事，贤者且不为，况圣人乎？”<br /><br />&nbsp;&nbsp;&nbsp;&nbsp;问：“孀妇，于理似不可取，如何？”曰：“然。凡取以配身也。若取失节<br /><br />&nbsp;&nbsp;&nbsp;&nbsp;者以配身，是己失节也。”又问：“或有孤孀贫穷无托者，可再嫁否？”曰：<br /><br />&nbsp;&nbsp;&nbsp;&nbsp;“只是后世怕寒饿死，故有是说。然饿死事极小，失节事极大。”<br /><br />&nbsp;&nbsp;&nbsp;&nbsp;病卧于床，委之庸医，比之不慈不孝。事亲者，亦不可不知医。<br /><br />&nbsp;&nbsp;&nbsp;&nbsp;程子葬父，使周恭叔主客。客欲酒，恭叔以告，先生曰：“勿陷人于恶。”<br /><br />&nbsp;&nbsp;&nbsp;&nbsp;买乳婢，多不得已。或不能自乳，必使人。然食己子而杀人之子，非道。必<br /><br />&nbsp;&nbsp;&nbsp;&nbsp;不得已，用二子乳食三子，足备他虞。或乳母病且死，则不为害，又不为己子杀<br /><br />&nbsp;&nbsp;&nbsp;&nbsp;人之子，但有所费。若不幸致误其子，害孰大焉？<br /><br />&nbsp;&nbsp;&nbsp;&nbsp;先公太中讳，字伯温，前后五得任子，以均诸父子孙，嫁遣孤女，必尽<br /><br />&nbsp;&nbsp;&nbsp;&nbsp;其力，所得俸钱，分赡亲戚之贫者。伯母刘氏寡居，公奉养甚至。其女之夫死，<br /><br />&nbsp;&nbsp;&nbsp;&nbsp;公迎从女兄以归，教养其子，均于子侄。既而女兄之女又寡，公惧女兄之悲思，<br /><br />&nbsp;&nbsp;&nbsp;&nbsp;又取甥女以归，嫁之。时小官禄薄，克己为义，人以为难。公慈恕而刚断，平居<br /><br />&nbsp;&nbsp;&nbsp;&nbsp;与幼贱处，惟恐有伤其意，至于犯义理，则不假也。左右使令之人，无日不察其<br /><br />&nbsp;&nbsp;&nbsp;&nbsp;饥饱寒燠。娶侯氏。侯夫人事舅姑以孝谨称，与先公相待如宾客。先公赖其内助，<br /><br />&nbsp;&nbsp;&nbsp;&nbsp;礼敬尤至。而夫人谦顺自牧，虽小事未尝专，必禀而后行。仁恕宽厚，抚爱诸庶，<br /><br />&nbsp;&nbsp;&nbsp;&nbsp;不异己出。从叔幼姑，夫人存视，常均己子。治家有法，不严而整，不喜笞扑奴<br /><br />&nbsp;&nbsp;&nbsp;&nbsp;婢，视小臧获如儿女。诸子或加呵责，必戒之，曰：“贵贱虽殊，人则一也。汝<br /><br />&nbsp;&nbsp;&nbsp;&nbsp;如是大时，能为此事否？”先公凡有所怒，必为之宽解，唯诸儿有过，则不掩也。<br /><br />&nbsp;&nbsp;&nbsp;&nbsp;常曰：“子之所以不肖者，由母蔽其过而父不知也。”夫人男子六人，所存惟二，<br /><br />&nbsp;&nbsp;&nbsp;&nbsp;其慈爱可谓至矣，然于教之之道，不少假也。才数岁，行而或踣，家人走前扶抱，<br /><br />&nbsp;&nbsp;&nbsp;&nbsp;恐其惊啼，夫人未尝不呵责曰：“汝若安徐，宁至踣乎？”饮食常置之坐侧。尝<br /><br />&nbsp;&nbsp;&nbsp;&nbsp;食絮羹，皆叱止之，曰：“幼求称欲，长当何如？”虽使令辈，不得以恶言骂之。<br /><br />&nbsp;&nbsp;&nbsp;&nbsp;故颐兄弟平生于饮食衣服无所择，不能恶言骂人，非性然也，教之使然也。与人<br /><br />&nbsp;&nbsp;&nbsp;&nbsp;争忿，虽直不右，曰：“患其不能屈，不患其不能伸。”及稍长，常使从善师友<br /><br />&nbsp;&nbsp;&nbsp;&nbsp;游，虽居贫，或欲延客，则喜而为之具。夫人七八岁时，诵古诗曰：“女子不夜<br /><br />&nbsp;&nbsp;&nbsp;&nbsp;出，夜出秉明烛。”自是日暮则不复出房阁。既长，好文而不为辞章，见世之妇<br /><br />&nbsp;&nbsp;&nbsp;&nbsp;女以文章笔札传于人者，则深以为非。<br /><br />&nbsp;&nbsp;&nbsp;&nbsp;横渠先生尝曰：事亲奉祭，岂可使人为之？<br /><br />&nbsp;&nbsp;&nbsp;&nbsp;舜之事亲有不悦者，为父顽母ǎ不近人情。若中人之性，其爱恶略无害理，<br /><br />&nbsp;&nbsp;&nbsp;&nbsp;姑必顺之。亲之故旧，所喜者，当极力招致，以悦其心。凡于父母宾客之奉，必<br /><br />&nbsp;&nbsp;&nbsp;&nbsp;极力营办，亦不计家之有无。然为养，又须使不知其勉强劳苦，苟使见其为而不<br /><br />&nbsp;&nbsp;&nbsp;&nbsp;易，则亦不安矣。<br /><br />&nbsp;&nbsp;&nbsp;&nbsp;《斯干》诗言：“兄及弟矣，式相好矣，无相犹矣。”言兄弟宜相好，不要<br /><br />&nbsp;&nbsp;&nbsp;&nbsp;相学。犹，似也。人情大抵患在施之不见报则辍，故恩不能终。不要相学，己施<br /><br />&nbsp;&nbsp;&nbsp;&nbsp;之而已。<br /><br />&nbsp;&nbsp;&nbsp;&nbsp;人不为《周南》、《召南》，其犹正墙面而立。常深思此言，诚是。不从此<br /><br />&nbsp;&nbsp;&nbsp;&nbsp;行，甚隔著事，向前推不去。盖至亲至近，莫甚于此，故须从此始。<br /><br />&nbsp;&nbsp;&nbsp;&nbsp;婢仆始至者，本怀勉勉敬心，若到所提掇更谨则加谨，慢则弃其本心，便习<br /><br />&nbsp;&nbsp;&nbsp;&nbsp;以性成。故仕者，入治朝则德日进，入乱朝则德日退，只观在上者有可学无可学<br /><br />&nbsp;&nbsp;&nbsp;&nbsp;尔。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657189);">加入书签</a><a
                        href="1657188.html">上一页</a>&larr;<a href="index.html">返回列表</a>&rarr;<a
                            href="1657190.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657188.html"; var next_page = "1657190.html"; var index_page = "index.html"; var sortid = "9"; var article_id = "22595"; var chapter_id = "1657189"; var articlename = "近思录"; var chaptername = " 卷六　齐家之道（凡二十二条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>