<!DOCTYPE html>
<html>
<head>
<meta charset="gbk" />
<title>近思录- 卷五　改过迁善，克己复礼（凡四十一条）-在线阅读-哈西文学网</title>
<meta name="keywords" content="朱熹、吕祖谦，近思录， 卷五　改过迁善，克己复礼（凡四十一条）全文， 卷五　改过迁善，克己复礼（凡四十一条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷五　改过迁善，克己复礼（凡四十一条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657188.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657188.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五　改过迁善，克己复礼（凡四十一条）</h1>
            <div class="link xb">
                <a href="1657187.html">上一页</a>&larr;<a href="index.html">返回列表</a>&rarr;<a
                    href="1657189.html">下一页</a></div>			
            <div id="BookText">&nbsp;&nbsp;&nbsp;&nbsp;濂溪先生曰：君子乾乾不息于诚，然必惩忿窒欲、迁善改过而后至。乾之用<br /><br />&nbsp;&nbsp;&nbsp;&nbsp;其善是，损益之大莫是过，圣人之旨深哉！吉凶悔吝生乎动。噫，吉一而已，动<br /><br />&nbsp;&nbsp;&nbsp;&nbsp;可不慎乎？<br /><br />&nbsp;&nbsp;&nbsp;&nbsp;濂溪先生曰：孟子曰：“养心莫善于寡欲。”予谓养心不止于寡而存耳。盖<br /><br />&nbsp;&nbsp;&nbsp;&nbsp;寡焉以至于无，无则诚立明通。诚立，贤也；明通，圣也。<br /><br />&nbsp;&nbsp;&nbsp;&nbsp;伊川先生曰：颜渊问克己复礼之目，夫子曰：“非礼勿视，非礼勿听，非礼<br /><br />&nbsp;&nbsp;&nbsp;&nbsp;勿言，非礼勿动。”四者身之用也，由乎中而应乎外，制于外所以养其中也。颜<br /><br />&nbsp;&nbsp;&nbsp;&nbsp;渊请事斯语，所以进于圣人。后之学圣人者，宜服膺而勿失也。因箴以自警。<br /><br />&nbsp;&nbsp;&nbsp;&nbsp;《视箴》曰：“心兮本虚，应物无迹。操之有要，视为之则。蔽交于前，其中则<br /><br />&nbsp;&nbsp;&nbsp;&nbsp;迁。制之于外，以安其内。克己复礼，久而诚矣。”《听箴》曰：“人有秉彝，<br /><br />&nbsp;&nbsp;&nbsp;&nbsp;本乎天性。知诱物化，遂亡其正。卓彼先觉，知止有定。闲邪存诚，非礼勿听。”<br /><br />&nbsp;&nbsp;&nbsp;&nbsp;《言箴》曰：“人心之动，因言以宣。发禁躁妄，内斯静专。矧是枢机，兴戎出<br /><br />&nbsp;&nbsp;&nbsp;&nbsp;好。吉凶荣辱，惟其所召。伤易则诞，伤烦则支。己肆物忤，出悖来违。非法不<br /><br />&nbsp;&nbsp;&nbsp;&nbsp;道，钦哉训辞。”《动箴》曰：“哲人知几，诚之于思。志士厉行，守之于为。<br /><br />&nbsp;&nbsp;&nbsp;&nbsp;顺理则裕，从欲惟危。造次克念，战兢自持。习与性成，圣贤同归。”<br /><br />&nbsp;&nbsp;&nbsp;&nbsp;《复》之初九曰：“不远复，无祗悔，元吉。”《传》曰：阳，君子之道，<br /><br />&nbsp;&nbsp;&nbsp;&nbsp;故复为反善之义。初，复之最先者也，是不远而复也。失而后有复，不失则何复<br /><br />&nbsp;&nbsp;&nbsp;&nbsp;之有？惟失之不远而复，则不至于悔，大善而吉也。颜子无形显之过，夫子谓其<br /><br />&nbsp;&nbsp;&nbsp;&nbsp;庶几，乃“无祗悔”也。过既未形而改，何悔之有？既未能不勉而中，所欲不逾<br /><br />&nbsp;&nbsp;&nbsp;&nbsp;矩，是有过也。然其明而刚，故一有不善，未尝不知；既知，未尝不遽改，故不<br /><br />&nbsp;&nbsp;&nbsp;&nbsp;至于悔，乃“不远复”也。学问之道无他也，惟其知不善，则速改以从善而已。<br /><br />&nbsp;&nbsp;&nbsp;&nbsp;《晋》之上九：“晋其角，维用伐邑，厉吉，无咎；贞吝。”《传》曰：人<br /><br />&nbsp;&nbsp;&nbsp;&nbsp;之自治，刚极则守道愈固，进极则迁善愈速。如上九者，以之自治，则虽伤于厉，<br /><br />&nbsp;&nbsp;&nbsp;&nbsp;而吉且无咎也。严厉非安和之道，而于自治则有功也。虽自治有功，然非中和之<br /><br />&nbsp;&nbsp;&nbsp;&nbsp;德，故于贞正之道为可吝也。<br /><br />&nbsp;&nbsp;&nbsp;&nbsp;损者，损过而就中，损浮末而就本实也。天下之害，无不由末之胜也。峻宇<br /><br />&nbsp;&nbsp;&nbsp;&nbsp;雕墙，本于宫室；酒池肉林，本于饮食；淫酷残忍，本于刑罚；穷兵默武，本于<br /><br />&nbsp;&nbsp;&nbsp;&nbsp;征讨。凡人欲之过者，皆本于奉养，其流之远，则为害矣。先王制其本者，天理<br /><br />&nbsp;&nbsp;&nbsp;&nbsp;也；后人流于末者，人欲也。损之义，损人欲以复天理而已。<br /><br />&nbsp;&nbsp;&nbsp;&nbsp;夫人心正意诚，乃能极中正之道，而充实光辉。若心有所比，以义之不可而<br /><br />&nbsp;&nbsp;&nbsp;&nbsp;决之，虽行于外，不失其中正之义，可以无咎，然于中道未得为光大也。盖人心<br /><br />&nbsp;&nbsp;&nbsp;&nbsp;一有所欲，则离道矣。故《》之九五曰：“苋陆，中行无咎。”而《象》<br /><br />&nbsp;&nbsp;&nbsp;&nbsp;曰：“中行无咎，中未光也。”夫子于此，示人之意深矣。<br /><br />&nbsp;&nbsp;&nbsp;&nbsp;方说而止，节之义也。<br /><br />&nbsp;&nbsp;&nbsp;&nbsp;《节》之九二，不正之节也。以刚中正为节，如惩忿窒欲、损过抑有馀是也。<br /><br />&nbsp;&nbsp;&nbsp;&nbsp;不正之节，如啬节于用，懦节于行是也。<br /><br />&nbsp;&nbsp;&nbsp;&nbsp;人而无克伐怨欲，惟仁者能之。有之而能制其情不行焉，斯亦难能也，谓之<br /><br />&nbsp;&nbsp;&nbsp;&nbsp;仁则未可也。此原宪之问，夫子答以知其为难，而不知其为仁。此圣人开示之深<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;明道先生曰：义理与客气常相胜，只看消长分数多少，为君子、小人之别。<br /><br />&nbsp;&nbsp;&nbsp;&nbsp;义理所得渐多，则自然知得客气消散得渐少，消尽者是大贤。<br /><br />&nbsp;&nbsp;&nbsp;&nbsp;或谓：“人莫不知和柔宽缓，然临事则反至于暴厉。”曰：“只是志不胜气，<br /><br />&nbsp;&nbsp;&nbsp;&nbsp;气反动其心也。”<br /><br />&nbsp;&nbsp;&nbsp;&nbsp;人不能祛思虑，只是吝。吝，故无浩然之气。<br /><br />&nbsp;&nbsp;&nbsp;&nbsp;治怒为难，治惧亦难。克己可以治怒，明理可以治惧。<br /><br />&nbsp;&nbsp;&nbsp;&nbsp;尧夫解“他山之石，可以攻玉”：玉者温润之物，若将两块玉来相磨，必磨<br /><br />&nbsp;&nbsp;&nbsp;&nbsp;不成，须是得他个粗砺底物，方磨得出。譬如君子与小人处，为小人侵陵，则修<br /><br />&nbsp;&nbsp;&nbsp;&nbsp;省畏避，动心忍性，增益预防，如此便道理出来。<br /><br />&nbsp;&nbsp;&nbsp;&nbsp;目畏尖物，此事不得放过，便与克下。室中率置尖物，须以理胜他，尖必不<br /><br />&nbsp;&nbsp;&nbsp;&nbsp;刺人也，何畏之有？<br /><br />&nbsp;&nbsp;&nbsp;&nbsp;明道先生曰：责上责下而中自恕己，岂可任职分？<br /><br />&nbsp;&nbsp;&nbsp;&nbsp;“舍己从人”最为难事。己者，我之所有，虽痛舍之，犹惧守己者固而从人<br /><br />&nbsp;&nbsp;&nbsp;&nbsp;者轻也。<br /><br />&nbsp;&nbsp;&nbsp;&nbsp;九德最好。<br /><br />&nbsp;&nbsp;&nbsp;&nbsp;饥食渴饮，冬裘夏葛，若著些私吝心在，便是废天职。<br /><br />&nbsp;&nbsp;&nbsp;&nbsp;猎，自谓今无此好。周茂叔曰：“何言之易也？但此心潜隐未发，一日萌动，<br /><br />&nbsp;&nbsp;&nbsp;&nbsp;复如前矣。”后十二年因见，果知未也。<br /><br />&nbsp;&nbsp;&nbsp;&nbsp;伊川先生曰：大抵人有身，便有自私之理，宜其与道难一。<br /><br />&nbsp;&nbsp;&nbsp;&nbsp;罪己责躬不可无，然亦不当长留在心胸为悔。<br /><br />&nbsp;&nbsp;&nbsp;&nbsp;所欲不必沉溺，只有所向便是欲。<br /><br />&nbsp;&nbsp;&nbsp;&nbsp;明道先生曰：子路亦百世之师。（人告之以有过则喜。）<br /><br />&nbsp;&nbsp;&nbsp;&nbsp;“人语言紧急，莫是气不定否？”曰：“此亦当习，习到自然缓时，便是气<br /><br />&nbsp;&nbsp;&nbsp;&nbsp;质变也。学至气质变，方是有功。”<br /><br />&nbsp;&nbsp;&nbsp;&nbsp;问：“不迁怒，不贰过，何也？《语录》有怒甲不移乙之说，是否？”伊川<br /><br />&nbsp;&nbsp;&nbsp;&nbsp;先生曰：“是。”曰：“若此则甚易，何待颜子而后能？”曰：“只被说得粗了，<br /><br />&nbsp;&nbsp;&nbsp;&nbsp;诸君便道易。此莫是最难？须是理会得因何不迁怒，如舜之诛四凶，怒在四凶，<br /><br />&nbsp;&nbsp;&nbsp;&nbsp;舜何与焉？盖因是人有可怒之事而怒之，圣人之心本无怒也。譬如明镜，好物来<br /><br />&nbsp;&nbsp;&nbsp;&nbsp;时便见是好，恶物来时便见是恶，镜何尝有好恶也？世之人固有怒于室而色于市。<br /><br />&nbsp;&nbsp;&nbsp;&nbsp;且如怒一人，对那人说话能无怒色否？有能怒一人而不怒别人者，能忍得如此，<br /><br />&nbsp;&nbsp;&nbsp;&nbsp;已是煞知义理。若圣人因物而未尝有怒，此莫是甚难？君子役物，小人役于物。<br /><br />&nbsp;&nbsp;&nbsp;&nbsp;今见可喜可怒之事，自家著一分陪奉他，此亦劳矣。圣人之心如止水。”<br /><br />&nbsp;&nbsp;&nbsp;&nbsp;人之视最先，非礼而视，则所谓开目便错了。次听、次言、次动，有先后之<br /><br />&nbsp;&nbsp;&nbsp;&nbsp;序。人能克己则心广体胖，仰不愧，俯不怍，其乐可知。有息则馁矣。<br /><br />&nbsp;&nbsp;&nbsp;&nbsp;圣人责己感也处多，责人应也处少。<br /><br />&nbsp;&nbsp;&nbsp;&nbsp;谢子与伊川先生别一年，往见之，伊川曰：“相别一年，做得甚工夫？”谢<br /><br />&nbsp;&nbsp;&nbsp;&nbsp;曰：“也只去个‘矜’字。”曰：“何故？”曰：“子细检点得来，病痛尽在这<br /><br />&nbsp;&nbsp;&nbsp;&nbsp;里。若按伏得这个罪过，方有向进处。”伊川点头，因语在坐同志者曰：“此人<br /><br />&nbsp;&nbsp;&nbsp;&nbsp;为学，切问近思者也。”<br /><br />&nbsp;&nbsp;&nbsp;&nbsp;思叔诟詈仆夫，伊川曰：“何不动心忍性？”思叔惭谢。<br /><br />&nbsp;&nbsp;&nbsp;&nbsp;见贤便思齐，有为者亦若是；见不贤而内自省，盖莫不在己。<br /><br />&nbsp;&nbsp;&nbsp;&nbsp;横渠先生曰：湛一，气之本；攻取，气之欲。口腹于饮食，鼻舌于臭味，皆<br /><br />&nbsp;&nbsp;&nbsp;&nbsp;攻取之性也。知德者属厌而已，不以嗜欲累其心，不以小害大、末丧本焉尔。<br /><br />&nbsp;&nbsp;&nbsp;&nbsp;纤恶必除，善斯成性矣；察恶未尽，虽善必粗矣。<br /><br />&nbsp;&nbsp;&nbsp;&nbsp;恶不仁，故不善未尝不知。徒好仁而不恶不仁，则习不察、行不著。是故徒<br /><br />&nbsp;&nbsp;&nbsp;&nbsp;善未必尽义，徒是未必尽仁，好仁而恶不仁，然后尽仁义之道。<br /><br />&nbsp;&nbsp;&nbsp;&nbsp;责己者，当知无天下国家皆非之理。故学至于不尤人，学之至也。<br /><br />&nbsp;&nbsp;&nbsp;&nbsp;有潜心于道，忽忽为他虑引去者，此气也。旧习缠绕，未能脱洒，毕竟无益，<br /><br />&nbsp;&nbsp;&nbsp;&nbsp;但乐于旧习耳。古人欲得朋友与琴瑟简编，常使心在于此。惟圣人知朋友之取益<br /><br />&nbsp;&nbsp;&nbsp;&nbsp;为多，故乐得朋友之来。<br /><br />&nbsp;&nbsp;&nbsp;&nbsp;矫轻警惰。<br /><br />&nbsp;&nbsp;&nbsp;&nbsp;“仁之难成久矣！人人失其所好。”盖人人有利欲之心，与学正相背驰；故<br /><br />&nbsp;&nbsp;&nbsp;&nbsp;学者要寡欲。<br /><br />&nbsp;&nbsp;&nbsp;&nbsp;君子不必避他人之言，以为太柔太弱。至于瞻视亦有节，视有上下，视高则<br /><br />&nbsp;&nbsp;&nbsp;&nbsp;气高，视下则心柔，故视国君者，不离绅带之中。学者先须去其客气；其为人刚<br /><br />&nbsp;&nbsp;&nbsp;&nbsp;行，终不肯进，“堂堂乎张也，难与并为仁矣”。盖目者人之所常用，且心常托<br /><br />&nbsp;&nbsp;&nbsp;&nbsp;之，视之上下。且试之，己之敬傲，必见于视。所以欲下其视者，欲柔其心也。<br /><br />&nbsp;&nbsp;&nbsp;&nbsp;柔其心，则听言敬且信。人之有朋友，不为燕安，所以辅佐其仁。今之朋友，择<br /><br />&nbsp;&nbsp;&nbsp;&nbsp;其善柔以相与，拍肩执袂以为气合，一言不合，怒气相加。朋友之际，欲其相下<br /><br />&nbsp;&nbsp;&nbsp;&nbsp;不倦，故于朋友之间主其敬者，日相亲与，得效最速。仲尼尝曰：“吾见其居于<br /><br />&nbsp;&nbsp;&nbsp;&nbsp;位也，与先生并行也，非求益者，欲速成者。”则学者先须温柔，温柔则可以进<br /><br />&nbsp;&nbsp;&nbsp;&nbsp;学。《诗》曰：“温温恭人，惟德之基。”盖其所益之多。<br /><br />&nbsp;&nbsp;&nbsp;&nbsp;世学不讲，男女从幼便骄惰坏了，到长益凶狠。只为未尝为子弟之事，则于<br /><br />&nbsp;&nbsp;&nbsp;&nbsp;其亲已有物我，不肯屈下。病根常在，又随所居而长，至死只依旧。为子弟，则<br /><br />&nbsp;&nbsp;&nbsp;&nbsp;不能安洒扫应对；在朋友，则不能下朋友；有官长，则不能下官长；为宰相，则<br /><br />&nbsp;&nbsp;&nbsp;&nbsp;不能下天下之贤。甚则至于徇私意，义理都丧，也只为病根不去，随所居所接而<br /><br />&nbsp;&nbsp;&nbsp;&nbsp;长。人须一事事消了病，则义理常胜。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657188);">加入书签</a><a
                        href="1657187.html">上一页</a>&larr;<a href="index.html">返回列表</a>&rarr;<a
                            href="1657189.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657187.html"; var next_page = "1657189.html"; var index_page = "index.html"; var sortid = "9"; var article_id = "22595"; var chapter_id = "1657188"; var articlename = "近思录"; var chaptername = " 卷五　改过迁善，克己复礼（凡四十一条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>