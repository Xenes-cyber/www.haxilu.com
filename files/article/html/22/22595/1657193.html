<!DOCTYPE html>
<html>
<head>
<meta charset="gbk" />
<title>近思录- 卷十　处事之方（凡六十四条）-在线阅读-哈西文学网</title>
<meta name="keywords" content="朱熹、吕祖谦，近思录， 卷十　处事之方（凡六十四条）全文， 卷十　处事之方（凡六十四条）在线阅读 哈西文学网" />
<meta name="description" content="哈西文学网提供朱熹、吕祖谦的近思录  卷十　处事之方（凡六十四条）全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22595/1657193.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22595/1657193.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 近思录</div>
		<div class="fr"><a id="add-bookcase" href="javascript:void(0)" onClick="addbookcase(22595,0);">加入书架</a>|<a id="book-vote" href="javascript:void(0)" onClick="vote(22595);">投推荐票</a>|<a id="err-report" href="javascript:void(0)" onClick="report('近思录出错啦!');">错误举报</a>|<a href="https://www.haxi88.com/files/article/info/22/22595.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十　处事之方（凡六十四条）</h1>
            <div class="link xb">
                <a href="1657192.html">上一页</a>&larr;<a href="index.html">返回列表</a>&rarr;<a
                    href="1657194.html">下一页</a></div>			
            <div id="BookText">&nbsp;&nbsp;&nbsp;&nbsp;伊川先生上疏曰：夫钟，怒而击之则武，悲而击之则哀，诚意之感而入也。<br /><br />&nbsp;&nbsp;&nbsp;&nbsp;告于人亦如是，古人所以斋戒而告君也。臣前后两得进讲，未尝敢不宿斋预戒，<br /><br />&nbsp;&nbsp;&nbsp;&nbsp;潜思存诚，觊感动于上心。若使营营于职事，纷纷其思虑，待至上前，然后善其<br /><br />&nbsp;&nbsp;&nbsp;&nbsp;辞说，徒以颊舌感人，不亦浅乎？<br /><br />&nbsp;&nbsp;&nbsp;&nbsp;伊川《答人示奏稿书》云：观公之意，专以畏乱为主。颐欲公以爱民为先，<br /><br />&nbsp;&nbsp;&nbsp;&nbsp;力言百姓饥且死，丐朝廷哀怜，因惧将为寇乱，可也。不惟告君之体当如是，事<br /><br />&nbsp;&nbsp;&nbsp;&nbsp;势亦宜尔。公方求财以活人，祈之以仁爱，则当轻财而重民；惧之以利害，则将<br /><br />&nbsp;&nbsp;&nbsp;&nbsp;恃财以自保。古之时，得丘民则得天下，后世以兵制民，以财聚众，聚财者能守，<br /><br />&nbsp;&nbsp;&nbsp;&nbsp;保民者为迂。惟当以诚意感动，觊其有不忍之心而已。<br /><br />&nbsp;&nbsp;&nbsp;&nbsp;明道为邑，及民之事，多众人所谓“法所拘”者，然为之未尝大戾于法，众<br /><br />&nbsp;&nbsp;&nbsp;&nbsp;亦不甚骇。谓之得伸其志则不可，求小补，则过今之为政者远矣。人虽异之，不<br /><br />&nbsp;&nbsp;&nbsp;&nbsp;至指为狂也。至谓之狂，则大骇矣。尽诚为之，不容而后去，又何嫌乎？<br /><br />&nbsp;&nbsp;&nbsp;&nbsp;明道先生曰：一命之士，苟存心于爱物，于人必有所济。<br /><br />&nbsp;&nbsp;&nbsp;&nbsp;伊川先生曰：君子观天水违行之象，知人情有争讼之道。故凡所作事，必谋<br /><br />&nbsp;&nbsp;&nbsp;&nbsp;其始，绝讼端于事之始，则讼无由生矣。谋始之义广矣，若慎交结、明契券之类<br /><br />&nbsp;&nbsp;&nbsp;&nbsp;是也。<br /><br />&nbsp;&nbsp;&nbsp;&nbsp;《师》之九二，为师之主。恃专，则失为下之道；不专，则无成功之理，故<br /><br />&nbsp;&nbsp;&nbsp;&nbsp;得中为吉。凡师之道，威和并至，则吉也。<br /><br />&nbsp;&nbsp;&nbsp;&nbsp;世儒有论鲁祀周公以天子礼乐，以为周公能为人臣不能为之功，则可用人臣<br /><br />&nbsp;&nbsp;&nbsp;&nbsp;不得用之礼乐，是不知人臣之道也。夫居周公之位，则为周公之事，由其位而能<br /><br />&nbsp;&nbsp;&nbsp;&nbsp;为者，皆所当为也。周公乃尽其职耳。<br /><br />&nbsp;&nbsp;&nbsp;&nbsp;《大有》之九三曰：“公用亨于天子，小人弗克。”《传》曰：三当大有之<br /><br />&nbsp;&nbsp;&nbsp;&nbsp;时，居诸侯之位，有其富盛，必用亨通于天子，谓以其有为天子之有也，乃人臣<br /><br />&nbsp;&nbsp;&nbsp;&nbsp;之常义也。若小人处之，则专其富有以为私，不知公己奉上之道，故曰“小人弗<br /><br />&nbsp;&nbsp;&nbsp;&nbsp;克”也。<br /><br />&nbsp;&nbsp;&nbsp;&nbsp;人心所从，多所亲爱者也。常人之情，爱之则见其是，恶之则见其非。故妻<br /><br />&nbsp;&nbsp;&nbsp;&nbsp;孥之言，虽失而多从；所憎之言，虽善为恶也。苟以亲爱而随之，则是私情所与，<br /><br />&nbsp;&nbsp;&nbsp;&nbsp;岂合正理？故《随》之初九，出门而交，则有功也。<br /><br />&nbsp;&nbsp;&nbsp;&nbsp;《随》九五之《象》曰：“孚于嘉吉，位正中也。”《传》曰：随以得中为<br /><br />&nbsp;&nbsp;&nbsp;&nbsp;善，随之所防者过也。盖心所说随，则不知其过矣。<br /><br />&nbsp;&nbsp;&nbsp;&nbsp;《坎》之六四曰：“樽酒、簋贰、用缶，纳约自牖，终无咎。”《传》曰：<br /><br />&nbsp;&nbsp;&nbsp;&nbsp;此言人臣以忠信善道结于君心，必自其所明处，乃能入也。人心有所蔽，有所通，<br /><br />&nbsp;&nbsp;&nbsp;&nbsp;通者，明处也，当就其明处而告之，求信则易也，故曰“纳约自牖”。能如是，<br /><br />&nbsp;&nbsp;&nbsp;&nbsp;则虽艰险之时，终得无咎也。且如君心蔽于荒乐，唯其蔽也故尔，虽力诋其荒乐<br /><br />&nbsp;&nbsp;&nbsp;&nbsp;之非，如其不省何？必于所不蔽之事，推而及之，则能悟其心矣。自古能谏其君<br /><br />&nbsp;&nbsp;&nbsp;&nbsp;者，未有不因其所明者也。故讦直强劲者，率多取忤；而温厚明辨者，其说多行。<br /><br />&nbsp;&nbsp;&nbsp;&nbsp;非唯告于君者如此，为教者亦然。夫教，必就人之所长。所长者，心之所明也。<br /><br />&nbsp;&nbsp;&nbsp;&nbsp;从其心之所明而入，然后推及其馀，孟子所谓“成德”、“达才”是也。<br /><br />&nbsp;&nbsp;&nbsp;&nbsp;《恒》之初六曰：“浚恒，贞凶。”《象》曰：“浚恒之凶，始求深也。”<br /><br />&nbsp;&nbsp;&nbsp;&nbsp;《传》曰：初六居下，而四为正应。四以刚居高，又为二三所隔，应初之志，异<br /><br />&nbsp;&nbsp;&nbsp;&nbsp;乎常矣。而初乃求望之深，是知常而不知变也。世之责望故素而至悔咎者，皆浚<br /><br />&nbsp;&nbsp;&nbsp;&nbsp;恒者也。<br /><br />&nbsp;&nbsp;&nbsp;&nbsp;《遁》之九三曰：“系遁，有疾厉；畜臣妾，吉。”《传》曰：系恋之私恩，<br /><br />&nbsp;&nbsp;&nbsp;&nbsp;怀小人女子之道也，故以畜养臣妾则吉。然君子之待小人，亦不如是也。<br /><br />&nbsp;&nbsp;&nbsp;&nbsp;《睽》之《象》曰：“君子以同而异。”《传》曰：圣贤之处世，在人理之<br /><br />&nbsp;&nbsp;&nbsp;&nbsp;常，莫不大同，于世俗所同者，则有时而独异。不能大同者，乱常拂理之人也；<br /><br />&nbsp;&nbsp;&nbsp;&nbsp;不能独异者，随俗习非之人也。要在同而能异耳。<br /><br />&nbsp;&nbsp;&nbsp;&nbsp;《睽》之初九，当睽之时，虽同德者相与，然小人乖异者至众，若弃绝之，<br /><br />&nbsp;&nbsp;&nbsp;&nbsp;不几尽天下以仇君子乎？如此，则失含宏之义，致凶咎之道也，又安能化不善而<br /><br />&nbsp;&nbsp;&nbsp;&nbsp;使之合乎？故必“见恶人，则无咎”也。古之圣王，所以能化奸凶为善良，革仇<br /><br />&nbsp;&nbsp;&nbsp;&nbsp;敌为臣民者，由弗绝也。<br /><br />&nbsp;&nbsp;&nbsp;&nbsp;《睽》之九二，当睽之时，君心未合，贤臣在下，竭力尽诚，期使之信合而<br /><br />&nbsp;&nbsp;&nbsp;&nbsp;已。至诚以感动之，尽力以扶持之，明义理以致其知，杜蔽惑以诚其意，如是宛<br /><br />&nbsp;&nbsp;&nbsp;&nbsp;转以求其合也。“遇”非枉道逢迎也，“巷”非邪僻由径也，故《象》曰：“遇<br /><br />&nbsp;&nbsp;&nbsp;&nbsp;主于巷，未失道也。”<br /><br />&nbsp;&nbsp;&nbsp;&nbsp;《损》之九二曰：“弗损益之。”《传》曰：不自损其刚贞，则能益其上，<br /><br />&nbsp;&nbsp;&nbsp;&nbsp;乃益之也。若失其刚贞而用柔说，适足以损之而已。世之愚者，有虽无邪心，而<br /><br />&nbsp;&nbsp;&nbsp;&nbsp;惟知竭力顺上为忠者，盖不知“弗损益之”之义也。<br /><br />&nbsp;&nbsp;&nbsp;&nbsp;《益》之初九曰：“利用为大作，元吉，无咎。”《象》曰：“元吉，无咎，<br /><br />&nbsp;&nbsp;&nbsp;&nbsp;下不厚事也。”《传》曰：在下者，本不当处厚事。厚事，重大之事也。以为在<br /><br />&nbsp;&nbsp;&nbsp;&nbsp;上所任，所以当大事，必能济大事，而致元吉，乃为无咎。能致元吉，则在上者<br /><br />&nbsp;&nbsp;&nbsp;&nbsp;任之为知人，己当之为胜任。不然，则上下皆有咎也。<br /><br />&nbsp;&nbsp;&nbsp;&nbsp;革而无甚益，犹可悔也，况反害乎？古人所以重改作也。<br /><br />&nbsp;&nbsp;&nbsp;&nbsp;《渐》之九三曰：“利御寇。”《传》曰：君子之与小人比也，自守以正。<br /><br />&nbsp;&nbsp;&nbsp;&nbsp;岂惟君子自完其己而已乎？亦使小人得不陷于非义。是以顺道相保，御止其恶也。<br /><br />&nbsp;&nbsp;&nbsp;&nbsp;《旅》之初六曰：“旅琐琐，斯其所取灾。”《传》曰：志卑之人，既处旅<br /><br />&nbsp;&nbsp;&nbsp;&nbsp;困，鄙猥琐细，无所不至，乃其所以致悔辱、取灾咎也。<br /><br />&nbsp;&nbsp;&nbsp;&nbsp;在旅而过刚自高，致困灾之道也。<br /><br />&nbsp;&nbsp;&nbsp;&nbsp;《兑》之上六曰：“引兑。”《象》曰：“未光也。”《传》曰：说既极矣，<br /><br />&nbsp;&nbsp;&nbsp;&nbsp;又引而长之，虽说之之心不已，而事理已过，实无所说。事之盛，则有光辉，既<br /><br />&nbsp;&nbsp;&nbsp;&nbsp;极而强引之长，其无意味甚矣，岂有光也？<br /><br />&nbsp;&nbsp;&nbsp;&nbsp;《中孚》之《象》曰：“君子以议狱缓死。”《传》曰：君子之于议狱，尽<br /><br />&nbsp;&nbsp;&nbsp;&nbsp;其忠而已；于决死，极其恻而已。天下之事，无所不尽其忠，而议狱缓死，最其<br /><br />&nbsp;&nbsp;&nbsp;&nbsp;大者也。<br /><br />&nbsp;&nbsp;&nbsp;&nbsp;事有时而当过，所以从宜，然岂可甚过也？如过恭、过哀、过俭，大过则不<br /><br />&nbsp;&nbsp;&nbsp;&nbsp;可；所以小过为顺乎宜也。能顺乎宜，所以大吉。<br /><br />&nbsp;&nbsp;&nbsp;&nbsp;防小人之道，正己为先。<br /><br />&nbsp;&nbsp;&nbsp;&nbsp;周公至公不私，进退以道，无利欲之蔽。其处己也，夔夔然存恭畏之心；其<br /><br />&nbsp;&nbsp;&nbsp;&nbsp;存诚也，荡荡焉无顾虑之意。所以虽在危疑之地，而不失其圣也。《诗》曰：<br /><br />&nbsp;&nbsp;&nbsp;&nbsp;“公孙硕肤，赤舄几几。”<br /><br />&nbsp;&nbsp;&nbsp;&nbsp;采察求访，使臣之大务。<br /><br />&nbsp;&nbsp;&nbsp;&nbsp;明道先生与吴师礼谈介甫之学错处，谓师礼曰：为我尽达诸介甫，我亦未敢<br /><br />&nbsp;&nbsp;&nbsp;&nbsp;自以为是，如有说，愿往复。此天下公理，无彼我。果能明辨，不有益于介甫，<br /><br />&nbsp;&nbsp;&nbsp;&nbsp;则必有益于我。<br /><br />&nbsp;&nbsp;&nbsp;&nbsp;天祺在司竹，常爱用一卒长，及将代，自见其人盗笋皮，遂治之；无少贷；<br /><br />&nbsp;&nbsp;&nbsp;&nbsp;罪已正，待之复如初，略不介意。其德量如此。<br /><br />&nbsp;&nbsp;&nbsp;&nbsp;因论“口将言而嗫嚅”云：若合开口时，要他头，也须开口，（如荆轲于樊<br /><br />&nbsp;&nbsp;&nbsp;&nbsp;於期。）须是“听其言也厉”。<br /><br />&nbsp;&nbsp;&nbsp;&nbsp;须是就事上学。“蛊，振民育德”，然有所知后，方能如此。何必读书，然<br /><br />&nbsp;&nbsp;&nbsp;&nbsp;后为学？<br /><br />&nbsp;&nbsp;&nbsp;&nbsp;先生见一学者忙迫，问其故，曰：“欲了几处人事。”曰：“某非不欲周旋<br /><br />&nbsp;&nbsp;&nbsp;&nbsp;人事者，曷尝似贤急迫。”<br /><br />&nbsp;&nbsp;&nbsp;&nbsp;安定之门人，往往知稽古爱民矣，则于为政也何有？<br /><br />&nbsp;&nbsp;&nbsp;&nbsp;门人有曰：“吾与人居，视其有过而不告，则于心有所不安；告之而人不受，<br /><br />&nbsp;&nbsp;&nbsp;&nbsp;则奈何？”曰：“与之处而不告其过，非忠也。要使诚意之交通，在于未言之前，<br /><br />&nbsp;&nbsp;&nbsp;&nbsp;则言出而人信矣。”又曰：“责善之道，要使诚有馀而言不足，则于人有益，而<br /><br />&nbsp;&nbsp;&nbsp;&nbsp;在我者，无自辱矣。”<br /><br />&nbsp;&nbsp;&nbsp;&nbsp;职事不可以巧免。<br /><br />&nbsp;&nbsp;&nbsp;&nbsp;居是邦不非其大夫，此理最好。<br /><br />&nbsp;&nbsp;&nbsp;&nbsp;克勤小物最难。<br /><br />&nbsp;&nbsp;&nbsp;&nbsp;欲当大任，须是笃实。<br /><br />&nbsp;&nbsp;&nbsp;&nbsp;凡为人言者，理胜则事明，气忿则招怫。<br /><br />&nbsp;&nbsp;&nbsp;&nbsp;居今之时，不安今之法令，非义也。若论为治，不为则已，如复为之，须于<br /><br />&nbsp;&nbsp;&nbsp;&nbsp;今之法度内处得其当，方为合义。若须更改而后为，则何义之有？<br /><br />&nbsp;&nbsp;&nbsp;&nbsp;今之监司，多不与州县一体，监司专欲伺察，州县专欲掩蔽。不若推诚心与<br /><br />&nbsp;&nbsp;&nbsp;&nbsp;之共治，有所不逮，可教者教之，可督者督之。至于不听，择其甚者去一二，使<br /><br />&nbsp;&nbsp;&nbsp;&nbsp;足以警众可也。<br /><br />&nbsp;&nbsp;&nbsp;&nbsp;伊川先生曰：人恶多事，或人悯之。世事虽多，尽是人事。人事不教人做，<br /><br />&nbsp;&nbsp;&nbsp;&nbsp;更责谁做？<br /><br />&nbsp;&nbsp;&nbsp;&nbsp;感慨杀身者易，从容就义者难。<br /><br />&nbsp;&nbsp;&nbsp;&nbsp;人或劝先生以加礼近贵，先生曰：“何不见责以尽礼，而责之以加礼？礼尽<br /><br />&nbsp;&nbsp;&nbsp;&nbsp;则已，岂有加也。”<br /><br />&nbsp;&nbsp;&nbsp;&nbsp;或问：“簿，佐令者也。簿所欲为，令或不从，奈何？”曰：“当以诚意动<br /><br />&nbsp;&nbsp;&nbsp;&nbsp;之。今令与簿不和，只是争私意。令是邑之长，若能以事父兄之道事之，过则归<br /><br />&nbsp;&nbsp;&nbsp;&nbsp;己，善则唯恐不归于今，积此诚意，岂有不动得人。”<br /><br />&nbsp;&nbsp;&nbsp;&nbsp;问：“人于议论，多欲直己，无含容之气，是气不平否？”曰：“固是气不<br /><br />&nbsp;&nbsp;&nbsp;&nbsp;平，亦是量狭。人量随识长，亦有人识高而量不长者，是识实未至也。大凡别事<br /><br />&nbsp;&nbsp;&nbsp;&nbsp;人都强得，惟识量不可强。今人有斗筲之量，有釜斛之量，有钟鼎之量，有江河<br /><br />&nbsp;&nbsp;&nbsp;&nbsp;之量。江河之量亦大矣，然有涯，有涯亦有时而满，惟天地之量则无满。故圣人<br /><br />&nbsp;&nbsp;&nbsp;&nbsp;者，天地之量也。圣人之量，道也；常人之有量者，天资也。天资有量须有限，<br /><br />&nbsp;&nbsp;&nbsp;&nbsp;大抵六尺之躯，力量只如此，虽欲不满，不可得也。如邓艾，位三公，年七十，<br /><br />&nbsp;&nbsp;&nbsp;&nbsp;处得甚好，及因下蜀有功，便动了。谢安闻谢玄破苻坚，对客围棋，报至不喜，<br /><br />&nbsp;&nbsp;&nbsp;&nbsp;及归，折屐齿，强终不得也。更如人大醉后益恭谨者，只益恭谨便是动了，虽与<br /><br />&nbsp;&nbsp;&nbsp;&nbsp;放肆者不同，其为酒所动一也。又如贵公子，位益高，益卑谦，只卑谦便是动了，<br /><br />&nbsp;&nbsp;&nbsp;&nbsp;虽与骄傲者不同，其为位所动一也。然惟知道者，量自然宏大，不待勉强而成。<br /><br />&nbsp;&nbsp;&nbsp;&nbsp;今人有所见卑下者，无他，亦是识量不足也。”<br /><br />&nbsp;&nbsp;&nbsp;&nbsp;人才有意于为公，便是私心。昔有人典选，其子弟系磨勘，皆不为理，此乃<br /><br />&nbsp;&nbsp;&nbsp;&nbsp;是私心。人多言古时用直，不避嫌得，后世用此不得。自是无人，岂是无时？<br /><br />&nbsp;&nbsp;&nbsp;&nbsp;（因言少师典举、明道荐才事。）<br /><br />&nbsp;&nbsp;&nbsp;&nbsp;君实尝问先生云：“欲除一人给事中，谁可为者？”先生曰：“初若泛论人<br /><br />&nbsp;&nbsp;&nbsp;&nbsp;才却可，今既如此，颐虽有其人，何可言？”君实曰：“出于公口，入于光耳，<br /><br />&nbsp;&nbsp;&nbsp;&nbsp;又何害？”先生终不言。<br /><br />&nbsp;&nbsp;&nbsp;&nbsp;先生云：韩持国服义，最不可得。一日，颐与持国、范夷叟泛舟于颍昌西湖，<br /><br />&nbsp;&nbsp;&nbsp;&nbsp;须臾，客将云：“有一官员上书谒见大资。”颐将为有甚急切公事，乃是求知己。<br /><br />&nbsp;&nbsp;&nbsp;&nbsp;颐云：“大资居位，却不求人，乃使人倒来求己，是甚道理？”夷叟云：“只为<br /><br />&nbsp;&nbsp;&nbsp;&nbsp;正叔太执，求荐章，常事也。”颐云：“不然，只为曾有不求者不与，来求者与<br /><br />&nbsp;&nbsp;&nbsp;&nbsp;之，遂致人如此。”持国便服。<br /><br />&nbsp;&nbsp;&nbsp;&nbsp;先生因言：今日供职，只第一件便做他底不得。吏人押申转运司状，颐不曾<br /><br />&nbsp;&nbsp;&nbsp;&nbsp;签。国子监自系台省，台省系朝廷官；外司有事，合行申状，岂有台省倒申外司<br /><br />&nbsp;&nbsp;&nbsp;&nbsp;之理？只为从前人只计较利害，不计较事体，直得恁地。须看圣人欲正名处，见<br /><br />&nbsp;&nbsp;&nbsp;&nbsp;得道名不正时，便至礼乐不兴，是自然住不得。<br /><br />&nbsp;&nbsp;&nbsp;&nbsp;学者不可不通世务。天下事譬如一家，非我为，则彼为；非甲为，则乙为。<br /><br />&nbsp;&nbsp;&nbsp;&nbsp;人无远虑，必有近忧，思虑当在事外。<br /><br />&nbsp;&nbsp;&nbsp;&nbsp;圣人之责人也常缓，便见只欲事正，无显人过恶之意。<br /><br />&nbsp;&nbsp;&nbsp;&nbsp;伊川先生云：今之守令，惟制民之产一事不得为，其他在法度中甚有可为者，<br /><br />&nbsp;&nbsp;&nbsp;&nbsp;患人不为耳。<br /><br />&nbsp;&nbsp;&nbsp;&nbsp;明道先生作县，凡坐处，皆书“视民如伤”四字，常曰：“颢常愧此四字。”<br /><br />&nbsp;&nbsp;&nbsp;&nbsp;伊川每见人论前辈之短，则曰：“汝辈且取他长处。”<br /><br />&nbsp;&nbsp;&nbsp;&nbsp;刘安礼云：王荆公执政，议法改令，言者攻之甚力。明道先生尝被旨赴中堂<br /><br />&nbsp;&nbsp;&nbsp;&nbsp;议事，荆公方怒言者，厉色待之。先生徐曰：“天下之事，非一家私议，愿公平<br /><br />&nbsp;&nbsp;&nbsp;&nbsp;气以听。”荆公为之愧屈。<br /><br />&nbsp;&nbsp;&nbsp;&nbsp;刘安礼问临民，明道先生曰：“使民各得输其情。”问御吏，曰：“正己以<br /><br />&nbsp;&nbsp;&nbsp;&nbsp;格物。”<br /><br />&nbsp;&nbsp;&nbsp;&nbsp;横渠先生曰：凡人为上则易，为下则难。然不能为下，亦未能使下，不尽其<br /><br />&nbsp;&nbsp;&nbsp;&nbsp;情伪也。大抵使人，常在其前己尝为之，则能使人。<br /><br />&nbsp;&nbsp;&nbsp;&nbsp;《坎》“维心亨”，故“行有尚”。外虽积险，苟处之心亨不疑，则虽难必<br /><br />&nbsp;&nbsp;&nbsp;&nbsp;济，而“往有功也”。今水临万仞之山，要下即下，无复凝滞之。在前惟知有义<br /><br />&nbsp;&nbsp;&nbsp;&nbsp;理而已，则复何回避？所以心通。<br /><br />&nbsp;&nbsp;&nbsp;&nbsp;人所以不能行己者，于其所难者则惰，其异俗者虽易而羞缩。惟心宏，则不<br /><br />&nbsp;&nbsp;&nbsp;&nbsp;顾人之非笑，所趋义理耳，视天下莫能移其道；然为之，人亦未必怪。正以在己<br /><br />&nbsp;&nbsp;&nbsp;&nbsp;者义理不胜惰与羞缩之病，消则有长，不消则病常在，意思龌龊，无由作事。在<br /><br />&nbsp;&nbsp;&nbsp;&nbsp;古气节之士，冒死以有为，于义未必中，然非有志概者莫能，况吾于义理已明，<br /><br />&nbsp;&nbsp;&nbsp;&nbsp;何为不为？<br /><br />&nbsp;&nbsp;&nbsp;&nbsp;《ァ烦趿：“羸豕孚躅。”豕方羸时，力未能动，然至诚在于<br /><br />&nbsp;&nbsp;&nbsp;&nbsp;躅，得伸则伸矣。如李德裕处置阉宦，徒知其帖息威伏，而忽于志不忘逞，照察<br /><br />&nbsp;&nbsp;&nbsp;&nbsp;少不至，则失其几也。<br /><br />&nbsp;&nbsp;&nbsp;&nbsp;人教小童，亦可取益。绊己不出入，一益也；授人数数，己亦了此文义，二<br /><br />&nbsp;&nbsp;&nbsp;&nbsp;益也；对之，必正衣冠，尊瞻视，三益也；常以因己而坏人之才为忧，则不敢惰，<br /><br />&nbsp;&nbsp;&nbsp;&nbsp;四益也。</div>
            <div class="link">
                <a id="err-report" href="javascript:void(0)" onClick="report('近思录出错啦!');">
                    错误举报</a><a id="add-bookcase" href="javascript:void(0)" onClick="addbookcase(22595,1657193);">加入书签</a><a
                        href="1657192.html">上一页</a>&larr;<a href="index.html">返回列表</a>&rarr;<a
                            href="1657194.html">下一页</a><a id="book-vote" href="javascript:void(0)" onClick="vote(22595);">投推荐票</a><a
                                id="err-report" href="javascript:void(0)" onClick="report('近思录更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657192.html"; var next_page = "1657194.html"; var index_page = "index.html"; var sortid = "9"; var article_id = "22595"; var chapter_id = "1657193"; var articlename = "近思录"; var chaptername = " 卷十　处事之方（凡六十四条）"; var author = "朱熹、吕祖谦"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>