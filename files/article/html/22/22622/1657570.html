<!DOCTYPE html>
<html>
<head>
<meta charset="gbk" />
<title>庄子- 杂篇 天下第三十三-在线阅读-哈西文学网</title>
<meta name="keywords" content="庄子周，庄子， 杂篇 天下第三十三全文， 杂篇 天下第三十三在线阅读 哈西文学网" />
<meta name="description" content="哈西文学网提供庄子周的庄子  杂篇 天下第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22622/1657570.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22622/1657570.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 庄子</div>
		<div class="fr"><a id="add-bookcase" href="javascript:void(0)" onClick="addbookcase(22622,0);">加入书架</a>|<a id="book-vote" href="javascript:void(0)" onClick="vote(22622);">投推荐票</a>|<a id="err-report" href="javascript:void(0)" onClick="report('庄子出错啦!');">错误举报</a>|<a href="https://www.haxi88.com/files/article/info/22/22622.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 杂篇 天下第三十三</h1>
            <div class="link xb">
                <a href="1657569.html">上一页</a>&larr;<a href="index.html">返回列表</a>&rarr;<a
                    href="1657571.html">下一页</a></div>			
            <div id="BookText">&nbsp;&nbsp;&nbsp;&nbsp;天下之治方术者多矣，皆以其有为不可加矣。古之所谓道术者，果恶乎在？<br /><br />&nbsp;&nbsp;&nbsp;&nbsp;曰：“无乎不在。”曰：“神何由降？明何由出？”“圣有所生，王有所成，皆<br /><br />&nbsp;&nbsp;&nbsp;&nbsp;原于一。”<br /><br />&nbsp;&nbsp;&nbsp;&nbsp;不离于宗，谓之天人；不离于精，谓之神人；不离于真，谓之至人。以天为<br /><br />&nbsp;&nbsp;&nbsp;&nbsp;宗，以德为本，以道为门，兆于变化，谓之圣人。以仁为恩，以义为理，以礼为<br /><br />&nbsp;&nbsp;&nbsp;&nbsp;行，以乐为和，薰然慈仁，谓之君子。以法为分，以名为表，以参为验，以稽为<br /><br />&nbsp;&nbsp;&nbsp;&nbsp;决，其数一二三四是也，百官以此相齿，以事为常，以衣食为主，蕃息畜藏，老<br /><br />&nbsp;&nbsp;&nbsp;&nbsp;弱孤寡为意，皆有以养，民之理也。<br /><br />&nbsp;&nbsp;&nbsp;&nbsp;古之人其备乎！配神明，醇天地，育万物，和天下，泽及百姓，明于本数，<br /><br />&nbsp;&nbsp;&nbsp;&nbsp;系于末度，六通四辟，小大精粗，其运无乎不在。其明而在数度者，旧法世传之<br /><br />&nbsp;&nbsp;&nbsp;&nbsp;史尚多有之。其在于《诗》、《书》、《礼》、《乐》者，邹鲁之士、|绅先生<br /><br />&nbsp;&nbsp;&nbsp;&nbsp;多能明之。《诗》以道志，《书》以道事，《礼》以道行，《乐》以道和，《易》<br /><br />&nbsp;&nbsp;&nbsp;&nbsp;以道阴阳，《春秋》以道名分。其数散于天下而设于中国者，百家之学时或称而<br /><br />&nbsp;&nbsp;&nbsp;&nbsp;道之。<br /><br />&nbsp;&nbsp;&nbsp;&nbsp;天下大乱，贤圣不明，道德不一，天下多得一察焉以自好。譬如耳目鼻口，<br /><br />&nbsp;&nbsp;&nbsp;&nbsp;皆有所明，不能相通。犹百家众技也，皆有所长，时有所用。虽然，不该不遍，<br /><br />&nbsp;&nbsp;&nbsp;&nbsp;一曲之士也。判天地之美，析万物之理，察古人之全，寡能备于天地之美，称神<br /><br />&nbsp;&nbsp;&nbsp;&nbsp;明之容。是故内圣外王之道，而不明，郁而不发，天下之人各为其所欲焉以自<br /><br />&nbsp;&nbsp;&nbsp;&nbsp;为方。悲夫，百家往而不反，必不合矣！后世之学者，不幸不见天地之纯，古人<br /><br />&nbsp;&nbsp;&nbsp;&nbsp;之大体，道术将为天下裂。<br /><br />&nbsp;&nbsp;&nbsp;&nbsp;不侈于后世，不靡于万物，不晖于数度，以绳墨自矫而备世之急，古之道术<br /><br />&nbsp;&nbsp;&nbsp;&nbsp;有在于是者。墨翟、禽滑厘闻其风而说之，为之大过，已之大循。作为《非乐》，<br /><br />&nbsp;&nbsp;&nbsp;&nbsp;命之曰《节用》，生不歌，死无服。墨子泛爱兼利而非斗，其道不怒；又好学而<br /><br />&nbsp;&nbsp;&nbsp;&nbsp;博，不异，不与先王同，毁古之礼乐。<br /><br />&nbsp;&nbsp;&nbsp;&nbsp;黄帝有《咸池》，尧有《大章》，舜有《大韶》，禹有《大夏》，汤有《大<br /><br />&nbsp;&nbsp;&nbsp;&nbsp;C》，文王有《辟雍》之乐，武王、周公作《武》。古之葬礼，贵贱有仪，上下<br /><br />&nbsp;&nbsp;&nbsp;&nbsp;有等。天子棺椁七重，诸侯五重，大夫三重，士再重。今墨子独生不歌，死不服，<br /><br />&nbsp;&nbsp;&nbsp;&nbsp;桐棺三寸而无椁，以为法式。以此教人，恐不爱人；以此自行，固不爱己。未败<br /><br />&nbsp;&nbsp;&nbsp;&nbsp;墨子道。虽然，歌而非歌，哭而非哭，乐而非乐，是果类乎？其生也勤，其死也<br /><br />&nbsp;&nbsp;&nbsp;&nbsp;薄，其道大觳；使人忧，使人悲，其行难为也，恐其不可以为圣人之道，反天下<br /><br />&nbsp;&nbsp;&nbsp;&nbsp;之心，天下不堪。墨子虽独能任，奈天下何！离于天下，其去王也远矣。<br /><br />&nbsp;&nbsp;&nbsp;&nbsp;墨子称道曰：“昔禹之湮洪水，决江河而通四夷九州也。名山三百，支川三<br /><br />&nbsp;&nbsp;&nbsp;&nbsp;千，小者无数。禹亲自操橐耜而九杂天下之川；腓无_，胫无毛，沐甚雨，栉<br /><br />&nbsp;&nbsp;&nbsp;&nbsp;疾风，置万国。禹大圣也，而形劳天下也如此。”使后世之墨者，多以裘褐为衣，<br /><br />&nbsp;&nbsp;&nbsp;&nbsp;以F为服，日夜不休，以自苦为极，曰：“不能如此，非禹之道也，不足为<br /><br />&nbsp;&nbsp;&nbsp;&nbsp;墨。”<br /><br />&nbsp;&nbsp;&nbsp;&nbsp;相里勤之弟子五侯之徒，南方之墨者若获、已齿、邓陵子之属，俱诵《墨经》，<br /><br />&nbsp;&nbsp;&nbsp;&nbsp;而倍谲不同，相谓别墨；以坚白同异之辩相訾，以坚偶不仵之辞相应；以巨子为<br /><br />&nbsp;&nbsp;&nbsp;&nbsp;圣人，皆愿为之尸，冀得为其后世，至今不决。<br /><br />&nbsp;&nbsp;&nbsp;&nbsp;墨翟、禽滑厘之意则是，其行则非也。将使后世之墨者，必自苦以腓无_、<br /><br />&nbsp;&nbsp;&nbsp;&nbsp;胫无毛相进而已矣。乱之上也，治之下也。虽然，墨子真天下之好也，将求之不<br /><br />&nbsp;&nbsp;&nbsp;&nbsp;得也，虽枯槁不舍也。才士也夫！<br /><br />&nbsp;&nbsp;&nbsp;&nbsp;不累不俗，不饰于物，不苟于人，不忮于众，愿天下之安宁以活民命，人我<br /><br />&nbsp;&nbsp;&nbsp;&nbsp;之养毕足而止，以此白心，古之道术有在于是者。宋、尹文闻其风而悦之，<br /><br />&nbsp;&nbsp;&nbsp;&nbsp;作为华山之冠以自表，接万物以别宥为始；语心之容，命之曰心之行，以x<br /><br />&nbsp;&nbsp;&nbsp;&nbsp;合欢，以调海内，请欲置之以为主。见侮不辱，救民之斗，禁攻寝兵，救世之战。<br /><br />&nbsp;&nbsp;&nbsp;&nbsp;以此周行天下，上说下教，虽天下不取，强聒而不舍者也，故曰上下见厌而强见<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;虽然，其为人太多，其自为太少，曰：“请欲固置五升之饭足矣。”先生恐<br /><br />&nbsp;&nbsp;&nbsp;&nbsp;不得饱，弟子虽饥，不忘天下，日夜不休，曰：“我必得活哉！”图傲乎救世之<br /><br />&nbsp;&nbsp;&nbsp;&nbsp;士哉！曰：“君子不为苛察，不以身假物。”以为无益于天下者，明之不如已也，<br /><br />&nbsp;&nbsp;&nbsp;&nbsp;以禁攻寝兵为外，以情欲寡浅为内，其小大精粗，其行适至是而止。<br /><br />&nbsp;&nbsp;&nbsp;&nbsp;公而不当，易而无私，决然无主，趣物而不两，不顾于虑，不谋于知，于物<br /><br />&nbsp;&nbsp;&nbsp;&nbsp;无择，与之俱往，古之道术有在于是者。彭蒙、田骈、慎到闻风而悦之，齐万物<br /><br />&nbsp;&nbsp;&nbsp;&nbsp;以为首，曰：“天能覆之而不能载之，地能载之而不能覆之，大道能包之而不能<br /><br />&nbsp;&nbsp;&nbsp;&nbsp;辩之。知万物皆有所可，有所不可，故曰选则不遍，教则不至，道则无遗者矣。”<br /><br />&nbsp;&nbsp;&nbsp;&nbsp;是故慎到弃知去己而缘不得已，泠汰于物，以为道理，曰知不知，将薄知而<br /><br />&nbsp;&nbsp;&nbsp;&nbsp;后邻伤之者也，l髁无任而笑天下之尚贤也，纵脱无行而非天下之大圣，椎拍<br /><br />&nbsp;&nbsp;&nbsp;&nbsp;<车元>断，与物宛转，舍是与非，苟可以免，不师知虑，不知前后，魏然而已矣。<br /><br />&nbsp;&nbsp;&nbsp;&nbsp;推而后行，曳而后往，若飘风之还，若羽之旋，若磨石之隧，全而无非，动静无<br /><br />&nbsp;&nbsp;&nbsp;&nbsp;过，未尝有罪。是何故？夫无知之物，无建己之患，无用知之累，动静不离于理，<br /><br />&nbsp;&nbsp;&nbsp;&nbsp;是以终身无誉。故曰至于若无知之物而已，无用贤圣，夫块不失道。豪桀相与笑<br /><br />&nbsp;&nbsp;&nbsp;&nbsp;之曰：“慎到之道，非生人之行而至死人之理，适得怪焉。”<br /><br />&nbsp;&nbsp;&nbsp;&nbsp;田骈亦然，学于彭蒙，得不教焉。彭蒙之师曰：“古之道人，至于莫之是莫<br /><br />&nbsp;&nbsp;&nbsp;&nbsp;之非而已矣。其风然，恶可而言？”常反人，不见观，而不免於断。<br /><br />&nbsp;&nbsp;&nbsp;&nbsp;其所谓道非道，而所言之韪不免于非。彭蒙、田骈、慎到不知道。虽然，概乎皆<br /><br />&nbsp;&nbsp;&nbsp;&nbsp;尝有闻者也。<br /><br />&nbsp;&nbsp;&nbsp;&nbsp;以本为精，以物为粗，以有积为不足，澹然独与神明居，古之道术有在于是<br /><br />&nbsp;&nbsp;&nbsp;&nbsp;者。关尹、老聃闻其风而悦之，建之以常无有，主之以太一，以濡弱谦下为表，<br /><br />&nbsp;&nbsp;&nbsp;&nbsp;以空虚不毁万物为实。<br /><br />&nbsp;&nbsp;&nbsp;&nbsp;关尹曰：“在己无居，形物自著。其动若水，其静若镜，其应若响。芴乎若<br /><br />&nbsp;&nbsp;&nbsp;&nbsp;亡，寂乎若清。同焉者和，得焉者失。未尝先人而常随人。”<br /><br />&nbsp;&nbsp;&nbsp;&nbsp;老聃曰：“知其雄，守其雌，为天下G；知其白，守其辱，为天下谷。”人<br /><br />&nbsp;&nbsp;&nbsp;&nbsp;皆取先，己独取后，曰受天下之垢；人皆取实，己独取虚，无藏也故有馀，岿然<br /><br />&nbsp;&nbsp;&nbsp;&nbsp;而有馀。其行身也，徐而不费，无为也而笑巧，人皆求福，己独曲全，曰苟免于<br /><br />&nbsp;&nbsp;&nbsp;&nbsp;咎。以深为根，以约为纪，曰坚则毁矣，锐则挫矣。常宽容于物，不削于人。可<br /><br />&nbsp;&nbsp;&nbsp;&nbsp;谓至极。<br /><br />&nbsp;&nbsp;&nbsp;&nbsp;关尹、老聃乎！古之博大真人哉！<br /><br />&nbsp;&nbsp;&nbsp;&nbsp;芴漠无形，变化无常，死与生与，天地并与，神明往与！芒乎何之，忽乎何<br /><br />&nbsp;&nbsp;&nbsp;&nbsp;适，万物毕罗，莫足以归，古之道术有在于是者。庄周闻其风而悦之，以谬悠之<br /><br />&nbsp;&nbsp;&nbsp;&nbsp;说，荒唐之言，无端崖之辞，时恣纵而不傥，不以s见之也。以天下为沈浊，<br /><br />&nbsp;&nbsp;&nbsp;&nbsp;不可与庄语，以卮言为曼衍，以重言为真，以寓言为广。独与天地精神往来而不<br /><br />&nbsp;&nbsp;&nbsp;&nbsp;敖倪于万物，不谴是非，以与世俗处。其书虽瑰玮而连砦奚艘病Ｆ浯撬洳尾<br /><br />&nbsp;&nbsp;&nbsp;&nbsp;而诡可观。彼其充实不可以已，上与造物者游，而下与外死生、无终始者为<br /><br />&nbsp;&nbsp;&nbsp;&nbsp;友。其于本也，弘大而辟，深闳而肆，其于宗也，可谓稠适而上遂矣。虽然，其<br /><br />&nbsp;&nbsp;&nbsp;&nbsp;应于化而解于物也，其理不竭，其来不蜕，芒乎昧乎，未之尽者。<br /><br />&nbsp;&nbsp;&nbsp;&nbsp;惠施多方，其书五车，其道舛驳，其言也不中。历物之意，曰：“至大无外，<br /><br />&nbsp;&nbsp;&nbsp;&nbsp;谓之大一；至小无内，谓之小一。无厚，不可积也，其大千里。天与地卑，山与<br /><br />&nbsp;&nbsp;&nbsp;&nbsp;泽平。日方中方睨，物方生方死。大同而与小同异，此之谓小同异；万物毕同毕<br /><br />&nbsp;&nbsp;&nbsp;&nbsp;异，此之谓大同异。南方无穷而有穷，今日适越而昔来。连环可解也。我知天下<br /><br />&nbsp;&nbsp;&nbsp;&nbsp;之中央，燕之北、越之南是也。泛爱万物，天地一体也。”<br /><br />&nbsp;&nbsp;&nbsp;&nbsp;惠施以此为大，观于天下而晓辩者，天下之辩者相与乐之。卵有毛，鸡三足，<br /><br />&nbsp;&nbsp;&nbsp;&nbsp;郢有天下，犬可以为羊，马有卵，丁子有尾，火不热，山出口，轮不地，目<br /><br />&nbsp;&nbsp;&nbsp;&nbsp;不见，指不至，至不绝，龟长于蛇，矩不方，规不可以圆，凿不围枘，飞鸟之景<br /><br />&nbsp;&nbsp;&nbsp;&nbsp;未尝动也，镞矢之疾而有不行不止之时，狗非犬，黄马骊牛三，白狗黑，孤驹未<br /><br />&nbsp;&nbsp;&nbsp;&nbsp;尝有母，一尺之捶，日取其半，万世不竭。辩者以此与惠施相应，终身无穷。<br /><br />&nbsp;&nbsp;&nbsp;&nbsp;桓团、公孙龙辩者之徒，饰人之心，易人之意，能胜人之口，不能服人之心，<br /><br />&nbsp;&nbsp;&nbsp;&nbsp;辩者之囿也。惠施日以其知与人之辩，特与天下之辩者为怪，此其柢也。<br /><br />&nbsp;&nbsp;&nbsp;&nbsp;然惠施之口谈，自以为最贤，曰天地其壮乎！施存雄而无术。南方有倚人焉<br /><br />&nbsp;&nbsp;&nbsp;&nbsp;曰黄缭，问天地所以不坠不陷，风雨雷霆之故。惠施不辞而应，不虑而对，遍为<br /><br />&nbsp;&nbsp;&nbsp;&nbsp;万物说，说而不休，多而无已，犹以为寡，益之以怪。以反人为实而欲以胜人为<br /><br />&nbsp;&nbsp;&nbsp;&nbsp;名，是以与众不适也。弱于德，强于物，其途T矣。由天地之道观惠施之能，<br /><br />&nbsp;&nbsp;&nbsp;&nbsp;其犹一蚊一虻之劳者也。其于物也何庸！夫充一尚可，曰愈贵道，几矣！惠施不<br /><br />&nbsp;&nbsp;&nbsp;&nbsp;能以此自宁，散于万物而不厌，卒以善辩为名。惜乎！惠施之才，骀荡而不得，<br /><br />&nbsp;&nbsp;&nbsp;&nbsp;逐万物而不反，是穷响以声，形与影竞走。悲夫！</div>
            <div class="link">
                <a id="err-report" href="javascript:void(0)" onClick="report('庄子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22622,1657570);">加入书签</a><a
                        href="1657569.html">上一页</a>&larr;<a href="index.html">返回列表</a>&rarr;<a
                            href="1657571.html">下一页</a><a id="book-vote" href="javascript:void(0)" onClick="vote(22622);">投推荐票</a><a
                                id="err-report" href="javascript:void(0)" onClick="report('庄子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657569.html"; var next_page = "1657571.html"; var index_page = "index.html"; var sortid = "9"; var article_id = "22622"; var chapter_id = "1657570"; var articlename = "庄子"; var chaptername = " 杂篇 天下第三十三"; var author = "庄子周"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>