<!DOCTYPE html>
<html>
<head>
<meta charset="gbk" />
<title>庄子- 杂篇 列御寇三十二-在线阅读-哈西文学网</title>
<meta name="keywords" content="庄子周，庄子， 杂篇 列御寇三十二全文， 杂篇 列御寇三十二在线阅读 哈西文学网" />
<meta name="description" content="哈西文学网提供庄子周的庄子  杂篇 列御寇三十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22622/1657569.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22622/1657569.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 庄子</div>
		<div class="fr"><a id="add-bookcase" href="javascript:void(0)" onClick="addbookcase(22622,0);">加入书架</a>|<a id="book-vote" href="javascript:void(0)" onClick="vote(22622);">投推荐票</a>|<a id="err-report" href="javascript:void(0)" onClick="report('庄子出错啦!');">错误举报</a>|<a href="https://www.haxi88.com/files/article/info/22/22622.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 杂篇 列御寇三十二</h1>
            <div class="link xb">
                <a href="1657568.html">上一页</a>&larr;<a href="index.html">返回列表</a>&rarr;<a
                    href="1657570.html">下一页</a></div>			
            <div id="BookText">&nbsp;&nbsp;&nbsp;&nbsp;列御寇之齐，中道而反，遇伯昏瞀人。伯昏瞀人曰：“奚方而反？”<br /><br />&nbsp;&nbsp;&nbsp;&nbsp;曰：“吾惊焉。”<br /><br />&nbsp;&nbsp;&nbsp;&nbsp;曰：“恶乎惊？”<br /><br />&nbsp;&nbsp;&nbsp;&nbsp;曰：“吾尝食于十浆，而五浆先馈。”<br /><br />&nbsp;&nbsp;&nbsp;&nbsp;伯昏瞀人曰：“若是，则汝何为惊已？”<br /><br />&nbsp;&nbsp;&nbsp;&nbsp;曰：“夫内诚不解，形谍成光，以外镇人心，使人轻乎贵老，而其所<br /><br />&nbsp;&nbsp;&nbsp;&nbsp;患。夫{将食}特为食羹之货，无多馀之赢，其为利也薄，其为权也轻，而犹若是，<br /><br />&nbsp;&nbsp;&nbsp;&nbsp;而况于万乘之主乎！身劳于国而知尽于事，彼将任我以事，而效我以功。吾是以<br /><br />&nbsp;&nbsp;&nbsp;&nbsp;惊。”<br /><br />&nbsp;&nbsp;&nbsp;&nbsp;伯昏瞀人曰：“善哉观乎！女处己，人将保女矣！”无几何而往，则户外之<br /><br />&nbsp;&nbsp;&nbsp;&nbsp;屦满矣。<br /><br />&nbsp;&nbsp;&nbsp;&nbsp;伯昏瞀人北面而立，敦杖蹙之乎颐，立有间，不言而出。<br /><br />&nbsp;&nbsp;&nbsp;&nbsp;宾者以告列子，列子提屦，跣而走，暨乎门，曰：“先生既来，曾不发药乎？”<br /><br />&nbsp;&nbsp;&nbsp;&nbsp;曰：“已矣，吾固告汝曰人将保汝，果保汝矣。非汝能使人保汝，而汝不能<br /><br />&nbsp;&nbsp;&nbsp;&nbsp;使人无保汝也，而焉用之感豫出异也！必且有感，摇而本才，又无谓也。与汝游<br /><br />&nbsp;&nbsp;&nbsp;&nbsp;者又莫汝告也，彼所小言，尽人毒也。莫觉莫悟，何相孰也！巧者劳而知者忧，<br /><br />&nbsp;&nbsp;&nbsp;&nbsp;无能者无所求，饱食而敖游，汛若不系之舟，虚而敖游者也。”<br /><br />&nbsp;&nbsp;&nbsp;&nbsp;郑人缓也呻吟裘氏之地。o三年而缓为儒，河润九里，泽及三族，使其弟墨。<br /><br />&nbsp;&nbsp;&nbsp;&nbsp;儒墨相与辩，其父助翟。十年而缓自杀。其父梦之曰：“使而子为墨者予也。阖<br /><br />&nbsp;&nbsp;&nbsp;&nbsp;胡尝视其良，既为秋柏之实矣？”<br /><br />&nbsp;&nbsp;&nbsp;&nbsp;夫造物者之报人也，不报其人而报其人之天。彼故使彼。夫人以己为有以异<br /><br />&nbsp;&nbsp;&nbsp;&nbsp;于人以贱其亲，齐人之井饮者相垡病９试唤裰世皆缓也。自是，有德者以不知<br /><br />&nbsp;&nbsp;&nbsp;&nbsp;也，而况有道者乎！古者谓之遁天之刑。<br /><br />&nbsp;&nbsp;&nbsp;&nbsp;圣人安其所安，不安其所不安；众人安其所不安，不安其所安。<br /><br />&nbsp;&nbsp;&nbsp;&nbsp;庄子曰：“知道易，勿言难。知而不言，所以之天也；知而言之，所以之人<br /><br />&nbsp;&nbsp;&nbsp;&nbsp;也；古之人，天而不人。”<br /><br />&nbsp;&nbsp;&nbsp;&nbsp;朱漫学屠龙于支离益，单千金之家，三年技成而无所用其巧。<br /><br />&nbsp;&nbsp;&nbsp;&nbsp;圣人以必不必，故无兵；众人以不必必之，故多兵；顺于兵，故行有求。兵，<br /><br />&nbsp;&nbsp;&nbsp;&nbsp;恃之则亡。<br /><br />&nbsp;&nbsp;&nbsp;&nbsp;小夫之知，不离苞苴竿牍，敝精神乎蹇浅，而欲兼济道物，太一形虚。若是<br /><br />&nbsp;&nbsp;&nbsp;&nbsp;者，迷惑于宇宙，形累不知太初。彼至人者，归精神乎无始而甘冥乎无何有之乡。<br /><br />&nbsp;&nbsp;&nbsp;&nbsp;水流乎无形，发泄乎太清。悲哉乎！汝为知在毫毛，而不知大宁！<br /><br />&nbsp;&nbsp;&nbsp;&nbsp;宋人有曹商者，为宋王使秦。其往也，得车数乘；王说之，益车百乘。反于<br /><br />&nbsp;&nbsp;&nbsp;&nbsp;宋，见庄子曰：“夫处穷闾厄巷，困窘织屦，槁项黄馘者，商之所短也；一悟万<br /><br />&nbsp;&nbsp;&nbsp;&nbsp;乘之主而从车百乘者，商之所长也。”<br /><br />&nbsp;&nbsp;&nbsp;&nbsp;庄子曰：“秦王有病召医，破痈溃痤者得车一乘，舐痔者得车五乘，所治愈<br /><br />&nbsp;&nbsp;&nbsp;&nbsp;下，得车愈多。子岂治其痔邪，何得车之多也？子行矣！”<br /><br />&nbsp;&nbsp;&nbsp;&nbsp;鲁哀公问乎颜阖曰：“吾以仲尼为贞郑国其有瘳乎？”<br /><br />&nbsp;&nbsp;&nbsp;&nbsp;曰：“殆哉圾乎仲尼！方且饰羽而画，从事华辞，以支为旨，忍性以视民而<br /><br />&nbsp;&nbsp;&nbsp;&nbsp;不知不信。受乎心，宰乎神，夫何足以上民！彼宜女与？予颐与？误而可矣。今<br /><br />&nbsp;&nbsp;&nbsp;&nbsp;使民离实学伪，非所以视民也，为后世虑，不如休之。难治也。”<br /><br />&nbsp;&nbsp;&nbsp;&nbsp;施于人而不忘，非天布也。商贾不齿，虽以事齿之，神者弗齿。<br /><br />&nbsp;&nbsp;&nbsp;&nbsp;为外刑者，金与木也；为内刑者，动与过也。宵人之离外刑者，金木讯之；<br /><br />&nbsp;&nbsp;&nbsp;&nbsp;离内刑者，阴阳食之。夫免乎外内之刑者，唯真人能之。<br /><br />&nbsp;&nbsp;&nbsp;&nbsp;孔子曰：“凡人心险于山川，难于知天；天犹有春秋冬夏旦幕之期，人者厚<br /><br />&nbsp;&nbsp;&nbsp;&nbsp;貌深情。故有貌愿而益，有长若不肖，有顺怀而达，有坚而缦，有缓而钎。故其<br /><br />&nbsp;&nbsp;&nbsp;&nbsp;就义若渴者，其去义若热。故君子远使之而观其忠，近使之而观其敬，烦使之而<br /><br />&nbsp;&nbsp;&nbsp;&nbsp;观其能，卒然问焉而观其知，急与之期而观其信，委之以财而观其仁，告之以危<br /><br />&nbsp;&nbsp;&nbsp;&nbsp;而观其节，醉之以酒而观其侧，杂之以处而观其色。九徵至，不肖人得矣。”<br /><br />&nbsp;&nbsp;&nbsp;&nbsp;正考父一命而伛，再命而偻，三命而俯，循墙而走，孰敢不轨！如而夫者，<br /><br />&nbsp;&nbsp;&nbsp;&nbsp;一命而吕钜，再命而于车上，三命而名诸父，孰协唐许！<br /><br />&nbsp;&nbsp;&nbsp;&nbsp;贼莫大乎德有心而心有睫，及其有睫也而内视，内视而败矣。凶德有五，中<br /><br />&nbsp;&nbsp;&nbsp;&nbsp;德为首。何谓中德？中德也者，有以自好也而吡其所不为者也。<br /><br />&nbsp;&nbsp;&nbsp;&nbsp;穷有八极，达有三必，形有六府。美、髯、长、大、壮、丽、勇、敢，八者<br /><br />&nbsp;&nbsp;&nbsp;&nbsp;俱过人也，因以是穷。缘循，偃郑困畏不若人，三者俱通达。智慧外通，勇<br /><br />&nbsp;&nbsp;&nbsp;&nbsp;动多怨，仁义多责。达生之情者傀，达于知者肖；达大命者随，达小命者遭。<br /><br />&nbsp;&nbsp;&nbsp;&nbsp;人有见宋王者，锡车十乘，以其十乘骄稚庄子。<br /><br />&nbsp;&nbsp;&nbsp;&nbsp;庄子曰：“河上有家贫恃纬萧而食者，其子没于渊，得千金之珠。其父谓其<br /><br />&nbsp;&nbsp;&nbsp;&nbsp;子曰：‘取石来锻之！夫千金之珠，必在九重之渊而骊龙颔下，子能得珠者，必<br /><br />&nbsp;&nbsp;&nbsp;&nbsp;遭其睡也。使骊龙而寤，子尚奚微之有哉！’今宋国之深，非直九重之渊也；宋<br /><br />&nbsp;&nbsp;&nbsp;&nbsp;王之猛，非直骊龙也；子能得车者，心遭其睡也。使宋王而寤，子为粉夫！”<br /><br />&nbsp;&nbsp;&nbsp;&nbsp;或聘于庄子。庄子应其使曰：“子见夫着：酰恳乱晕男澹食以刍叔，及其<br /><br />&nbsp;&nbsp;&nbsp;&nbsp;牵而入于大庙，虽欲为孤犊，其可得乎！”<br /><br />&nbsp;&nbsp;&nbsp;&nbsp;庄子将死，弟子欲厚葬之。庄子曰：“吾以天地为棺椁，以日月为连璧，星<br /><br />&nbsp;&nbsp;&nbsp;&nbsp;辰为珠玑，万物为齑送。吾葬具岂不备邪？何以加此！”<br /><br />&nbsp;&nbsp;&nbsp;&nbsp;弟子曰：“吾恐乌鸢之食夫子也。”<br /><br />&nbsp;&nbsp;&nbsp;&nbsp;庄子曰：“在上为乌鸢食，在下为蝼蚁食，夺彼与此，何其偏也！”<br /><br />&nbsp;&nbsp;&nbsp;&nbsp;以不平平，其平也不平；以不徵徵，其徵也不徵。明者唯为之使，神者徵之。<br /><br />&nbsp;&nbsp;&nbsp;&nbsp;夫明之不胜神也久矣，而愚者恃其所见入于人，其功外也，不亦悲乎！</div>
            <div class="link">
                <a id="err-report" href="javascript:void(0)" onClick="report('庄子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22622,1657569);">加入书签</a><a
                        href="1657568.html">上一页</a>&larr;<a href="index.html">返回列表</a>&rarr;<a
                            href="1657570.html">下一页</a><a id="book-vote" href="javascript:void(0)" onClick="vote(22622);">投推荐票</a><a
                                id="err-report" href="javascript:void(0)" onClick="report('庄子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657568.html"; var next_page = "1657570.html"; var index_page = "index.html"; var sortid = "9"; var article_id = "22622"; var chapter_id = "1657569"; var articlename = "庄子"; var chaptername = " 杂篇 列御寇三十二"; var author = "庄子周"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>