<!DOCTYPE html>
<html>
<head>
<meta charset="gbk" />
<title>庄子- 杂篇 让王第二十八-在线阅读-哈西文学网</title>
<meta name="keywords" content="庄子周，庄子， 杂篇 让王第二十八全文， 杂篇 让王第二十八在线阅读 哈西文学网" />
<meta name="description" content="哈西文学网提供庄子周的庄子  杂篇 让王第二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22622/1657565.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22622/1657565.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 庄子</div>
		<div class="fr"><a id="add-bookcase" href="javascript:void(0)" onClick="addbookcase(22622,0);">加入书架</a>|<a id="book-vote" href="javascript:void(0)" onClick="vote(22622);">投推荐票</a>|<a id="err-report" href="javascript:void(0)" onClick="report('庄子出错啦!');">错误举报</a>|<a href="https://www.haxi88.com/files/article/info/22/22622.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 杂篇 让王第二十八</h1>
            <div class="link xb">
                <a href="1657564.html">上一页</a>&larr;<a href="index.html">返回列表</a>&rarr;<a
                    href="1657566.html">下一页</a></div>			
            <div id="BookText">&nbsp;&nbsp;&nbsp;&nbsp;尧以天下让许由，许由不受。又让于子州支父，子州支父曰：“以我为天子，<br /><br />&nbsp;&nbsp;&nbsp;&nbsp;犹之可也。虽然，我适有幽忧之病，方且治之，未暇治天下也。”夫天下至重也，<br /><br />&nbsp;&nbsp;&nbsp;&nbsp;而不以害其生，又况他物乎！唯无以天下为者，可以托天下也。<br /><br />&nbsp;&nbsp;&nbsp;&nbsp;舜让天下于子州支伯。子州支伯曰：“予适有幽忧之病，方且治之，未暇治<br /><br />&nbsp;&nbsp;&nbsp;&nbsp;天下也。”故天下大器也，而不以易生，此有道者之异乎俗者也。<br /><br />&nbsp;&nbsp;&nbsp;&nbsp;舜以天下让善卷，善卷曰：“余立于宇宙之中，冬日衣皮毛，夏日衣葛；<br /><br />&nbsp;&nbsp;&nbsp;&nbsp;春耕种，形足以劳动；秋收敛，身足以休食；日出而作，日入而息，逍遥于天地<br /><br />&nbsp;&nbsp;&nbsp;&nbsp;之间而心意自得。吾何以天下为哉！悲夫，子之不知余也！”遂不受。于是去而<br /><br />&nbsp;&nbsp;&nbsp;&nbsp;入深山，莫知其处。<br /><br />&nbsp;&nbsp;&nbsp;&nbsp;舜以天下让其友石户之农，石户之农曰：“浴┖鹾笾为人，葆力之士也！”<br /><br />&nbsp;&nbsp;&nbsp;&nbsp;以舜之德为未至也，于是夫负妻戴，携子入于海，终身不反也。<br /><br />&nbsp;&nbsp;&nbsp;&nbsp;大王父居，狄人攻之；事之以皮帛而不受，事之以犬马而不受，事之以<br /><br />&nbsp;&nbsp;&nbsp;&nbsp;珠玉而不受，狄人之所求者土地也。大王父曰：“与人之兄居而杀其弟，与人<br /><br />&nbsp;&nbsp;&nbsp;&nbsp;之父居而杀其子，吾不忍也。子皆勉居矣！为吾臣与为狄人臣奚以异！且吾闻之，<br /><br />&nbsp;&nbsp;&nbsp;&nbsp;不以所用养害所养。”因杖k而去之。民相连而从之，遂成国于岐山之下。夫大<br /><br />&nbsp;&nbsp;&nbsp;&nbsp;王父，可谓能尊生矣。能尊生者，虽贵富不以养伤身，虽贫贱不以利累形。今<br /><br />&nbsp;&nbsp;&nbsp;&nbsp;世之人居高官尊爵者，皆重失之。见利轻亡其身，岂不惑哉！<br /><br />&nbsp;&nbsp;&nbsp;&nbsp;越人三世弑其君，王子搜患之，逃乎丹穴。而越国无君，求王子搜不得，从<br /><br />&nbsp;&nbsp;&nbsp;&nbsp;之丹穴。王子搜不肯出，越人薰之以艾。乘以王舆。王子搜援绥登车，仰天而呼<br /><br />&nbsp;&nbsp;&nbsp;&nbsp;曰：“君乎君乎！独不可以舍我乎！”王子搜非恶为君也，恶为君之患也。若王<br /><br />&nbsp;&nbsp;&nbsp;&nbsp;子搜者，可谓不以国伤生矣，此固越人之所欲得为君也。<br /><br />&nbsp;&nbsp;&nbsp;&nbsp;韩魏相与争侵地。子华子见昭僖侯，昭僖侯有忧色。子华子曰：“今使天下<br /><br />&nbsp;&nbsp;&nbsp;&nbsp;书铭于君之前，书之言曰：‘左手攫之则右手废，右手攫之则左手废，然而攫之<br /><br />&nbsp;&nbsp;&nbsp;&nbsp;者必有天下。’君能攫之乎？”<br /><br />&nbsp;&nbsp;&nbsp;&nbsp;昭僖侯曰：“寡人不攫也。”<br /><br />&nbsp;&nbsp;&nbsp;&nbsp;子华子曰：“甚善！自是观之，两臂重于天下也，身亦重于两臂。韩之轻于<br /><br />&nbsp;&nbsp;&nbsp;&nbsp;天下亦远矣，今之所争者，其轻于韩又远。君固愁身伤生以忧戚不得也！”<br /><br />&nbsp;&nbsp;&nbsp;&nbsp;僖侯曰：“善哉！教寡人者众矣，未尝得闻此言也。”子华子可谓知轻重矣。<br /><br />&nbsp;&nbsp;&nbsp;&nbsp;鲁君闻颜阖得道之人也，使人以币先焉。颜阖守陋闾，苴布之衣而自饭牛。<br /><br />&nbsp;&nbsp;&nbsp;&nbsp;鲁君之使者至，颜阖自对之。使者曰：“此颜阖之家与？”颜阖对曰：“此阖之<br /><br />&nbsp;&nbsp;&nbsp;&nbsp;家也。”使者致币，颜阖对曰：“恐听者谬而遗使者罪，不若审之。”使者还，<br /><br />&nbsp;&nbsp;&nbsp;&nbsp;反审之，复来求之，则不得已。故若颜阖者，真恶富贵也。<br /><br />&nbsp;&nbsp;&nbsp;&nbsp;故曰，道之真以治身，其绪馀以为国家，其土苴以治天下。由此观之，帝王<br /><br />&nbsp;&nbsp;&nbsp;&nbsp;之功，圣人之馀事也，非所以完身养生也。今世俗之君子，多危身弃生以殉物，<br /><br />&nbsp;&nbsp;&nbsp;&nbsp;岂不悲哉！凡圣人之动作也，必察其所以之与其所以为。今且有人于此，以隋侯<br /><br />&nbsp;&nbsp;&nbsp;&nbsp;之珠弹千仞之雀，世必笑之。是何也？则其所用者重而所要者轻也。夫生者，岂<br /><br />&nbsp;&nbsp;&nbsp;&nbsp;特隋侯之重哉！<br /><br />&nbsp;&nbsp;&nbsp;&nbsp;子列子穷，容貌有饥色。客有言之于郑子阳者曰：“列御寇，盖有道之士也，<br /><br />&nbsp;&nbsp;&nbsp;&nbsp;居君之国而穷，君无乃为不好士乎？”郑子阳即令官遗之粟。子列子见使者，再<br /><br />&nbsp;&nbsp;&nbsp;&nbsp;拜而辞。<br /><br />&nbsp;&nbsp;&nbsp;&nbsp;使者去，子列子入，其妻望之而拊心曰：“妾闻为有道者之妻子，皆得佚乐，<br /><br />&nbsp;&nbsp;&nbsp;&nbsp;今有饥色。君过而遗先生食，先生不受，岂不命邪？”<br /><br />&nbsp;&nbsp;&nbsp;&nbsp;子列子笑谓之曰：“君非自知我也。以人之言而遗我粟，至其罪我也又且以<br /><br />&nbsp;&nbsp;&nbsp;&nbsp;人之言，此吾所以不受也。”其卒，民果作难而杀子阳。<br /><br />&nbsp;&nbsp;&nbsp;&nbsp;楚昭王失国，屠羊说走而从昭王。昭王反国，将赏从者，及屠羊说。屠羊说<br /><br />&nbsp;&nbsp;&nbsp;&nbsp;曰：“大王失国，说失屠羊；大王反国，说亦反屠羊。臣之爵禄已复矣，又何赏<br /><br />&nbsp;&nbsp;&nbsp;&nbsp;之有！”<br /><br />&nbsp;&nbsp;&nbsp;&nbsp;王曰：“强之！”<br /><br />&nbsp;&nbsp;&nbsp;&nbsp;屠羊说曰：“大王失国，非臣之罪，故不敢伏其诛；大王反国，非臣之功，<br /><br />&nbsp;&nbsp;&nbsp;&nbsp;故不敢当其赏。”<br /><br />&nbsp;&nbsp;&nbsp;&nbsp;王曰：“见之！”<br /><br />&nbsp;&nbsp;&nbsp;&nbsp;屠羊说曰：“楚国之法，必有重赏大功而后得见，今臣之知不足以存国而勇<br /><br />&nbsp;&nbsp;&nbsp;&nbsp;不足以死寇。吴军入郢，说畏难而避寇，非故随大王也。今大王欲废法毁约而见<br /><br />&nbsp;&nbsp;&nbsp;&nbsp;说，此非臣之所以闻于天下也。”<br /><br />&nbsp;&nbsp;&nbsp;&nbsp;王谓司马之綦曰：“屠羊说处卑贱而陈义甚高，子綦为我延之以三旌之位。”<br /><br />&nbsp;&nbsp;&nbsp;&nbsp;屠羊说曰：“夫三旌之位，吾知其贵于屠羊之肆也；万钟之禄，吾知其富于<br /><br />&nbsp;&nbsp;&nbsp;&nbsp;屠羊之利也；然岂可以贪爵禄而使吾君有妄施之名乎！说不敢当，愿复反吾屠羊<br /><br />&nbsp;&nbsp;&nbsp;&nbsp;之肆。”遂不受也。<br /><br />&nbsp;&nbsp;&nbsp;&nbsp;原宪居鲁，环堵之室，茨以生草；蓬户不完，桑以为枢，而瓮牖二室，褐以<br /><br />&nbsp;&nbsp;&nbsp;&nbsp;为塞；上漏下湿，匡坐而弦。<br /><br />&nbsp;&nbsp;&nbsp;&nbsp;子贡乘大马，中绀而表素，轩车不容巷，往见原宪。原宪华冠u履，杖藜<br /><br />&nbsp;&nbsp;&nbsp;&nbsp;而应门。<br /><br />&nbsp;&nbsp;&nbsp;&nbsp;子贡曰：“嘻！先生何病？”<br /><br />&nbsp;&nbsp;&nbsp;&nbsp;原宪应之曰：“宪闻之，无财谓之贫，学而不能行谓之病。今宪，贫也，非<br /><br />&nbsp;&nbsp;&nbsp;&nbsp;病也。”子贡逡巡而有愧色。<br /><br />&nbsp;&nbsp;&nbsp;&nbsp;原宪笑曰：“夫希世而行，比周而友，学以为人，教以为己，仁义之慝，舆<br /><br />&nbsp;&nbsp;&nbsp;&nbsp;马之饰，宪不忍为也。”<br /><br />&nbsp;&nbsp;&nbsp;&nbsp;曾子居卫，袍无表，颜色肿哙，手足胼胝。三日不举火，十年不制衣，正<br /><br />&nbsp;&nbsp;&nbsp;&nbsp;冠而缨绝，捉衿而肘见，纳屦而踵决。曳u而歌《商颂》，声满天地，若出金<br /><br />&nbsp;&nbsp;&nbsp;&nbsp;石。天子不得臣，诸侯不得友。故养志者忘形，养形者忘利，致道者忘心矣。<br /><br />&nbsp;&nbsp;&nbsp;&nbsp;孔子谓颜回曰：“回，来！家贫居卑，胡不仕乎？”<br /><br />&nbsp;&nbsp;&nbsp;&nbsp;颜回对曰：“不愿仕。回有郭外之田五十亩，足以给粥；郭内之田十亩，<br /><br />&nbsp;&nbsp;&nbsp;&nbsp;足以为丝麻；鼓琴足以自娱，所学夫子之道者足以自乐也。回不愿仕。”<br /><br />&nbsp;&nbsp;&nbsp;&nbsp;孔子愀然变容曰：“善哉回之意！丘闻之，‘知足者不以利自累也，审自得<br /><br />&nbsp;&nbsp;&nbsp;&nbsp;者失之而不惧，行修于内者无位而不怍。’丘诵之久矣，今于回而后见之，是丘<br /><br />&nbsp;&nbsp;&nbsp;&nbsp;之得也。”<br /><br />&nbsp;&nbsp;&nbsp;&nbsp;中山公子牟谓瞻子曰：“身在江海之上，心居乎魏阙之下，奈何？”<br /><br />&nbsp;&nbsp;&nbsp;&nbsp;瞻子曰：“重生。重生则利轻。”<br /><br />&nbsp;&nbsp;&nbsp;&nbsp;中山公子牟曰：“虽知之，未能自胜也。”<br /><br />&nbsp;&nbsp;&nbsp;&nbsp;瞻子曰：“不能自胜则从，神无恶乎？不能自胜而强不从者，此之谓重伤。<br /><br />&nbsp;&nbsp;&nbsp;&nbsp;重伤之人，无寿类矣。”<br /><br />&nbsp;&nbsp;&nbsp;&nbsp;魏牟，万乘之公子也，其隐岩穴也，难为于布衣之士；虽未至乎道，可谓有<br /><br />&nbsp;&nbsp;&nbsp;&nbsp;其意矣。<br /><br />&nbsp;&nbsp;&nbsp;&nbsp;孔子穷于陈蔡之间，七日不火食，藜羹不糁，颜色甚惫，而弦歌于室。颜回<br /><br />&nbsp;&nbsp;&nbsp;&nbsp;择菜，子路、子贡相与言曰：“夫子再逐于鲁，削迹于卫，伐树于宋，穷于商周，<br /><br />&nbsp;&nbsp;&nbsp;&nbsp;围于陈蔡，杀夫子者无罪，藉夫子者无禁。弦歌鼓琴，未尝绝音，君子之无耻也<br /><br />&nbsp;&nbsp;&nbsp;&nbsp;若此乎？”<br /><br />&nbsp;&nbsp;&nbsp;&nbsp;颜回无以应，入告孔子。孔子推琴喟然而叹曰：“由与赐，细人也。召而来，<br /><br />&nbsp;&nbsp;&nbsp;&nbsp;吾语之。”<br /><br />&nbsp;&nbsp;&nbsp;&nbsp;子路、子贡入。子路曰：“如此者可谓穷矣！”<br /><br />&nbsp;&nbsp;&nbsp;&nbsp;孔子曰：“是何言也！君子通于道谓之通，穷于道谓之穷。今丘抱仁义之道<br /><br />&nbsp;&nbsp;&nbsp;&nbsp;以遭乱世之患，其何穷之为！故内省而不穷于道，临难而不失其德，天寒既至，<br /><br />&nbsp;&nbsp;&nbsp;&nbsp;霜雪既降，吾是以知松柏之茂也。陈蔡之隘，于丘其幸乎！”<br /><br />&nbsp;&nbsp;&nbsp;&nbsp;孔子削然反琴而弦歌，子路M然执干而舞。子贡曰：“吾不知天之高也，<br /><br />&nbsp;&nbsp;&nbsp;&nbsp;地之下也。”<br /><br />&nbsp;&nbsp;&nbsp;&nbsp;古之得道者，穷亦乐，通亦乐。所乐非穷通也，道德于此，则穷通为寒暑风<br /><br />&nbsp;&nbsp;&nbsp;&nbsp;雨之序矣。故许由娱于颖阳而共伯得乎共首。<br /><br />&nbsp;&nbsp;&nbsp;&nbsp;舜以天下让其友北人无择，北人无择曰：“异哉后之为人也，居于畎亩之中<br /><br />&nbsp;&nbsp;&nbsp;&nbsp;而游尧之门！不若是而已，又欲以其辱行漫我。吾羞见之。”因自投清泠之渊。<br /><br />&nbsp;&nbsp;&nbsp;&nbsp;汤将伐桀，因卞随而谋。卞随曰：“非吾事也。”<br /><br />&nbsp;&nbsp;&nbsp;&nbsp;汤曰：“孰可？”曰：“吾不知也。”<br /><br />&nbsp;&nbsp;&nbsp;&nbsp;汤又因瞀光而谋，瞀光曰：“非吾事也。”<br /><br />&nbsp;&nbsp;&nbsp;&nbsp;汤曰：“孰可？”<br /><br />&nbsp;&nbsp;&nbsp;&nbsp;曰：“吾不知也。”<br /><br />&nbsp;&nbsp;&nbsp;&nbsp;汤曰：“伊尹何如？”<br /><br />&nbsp;&nbsp;&nbsp;&nbsp;曰：“强力忍垢，吾不知其他也。”<br /><br />&nbsp;&nbsp;&nbsp;&nbsp;汤遂与伊尹谋伐桀，克之，以让卞随。卞随辞曰：“后之伐桀也谋乎我，必<br /><br />&nbsp;&nbsp;&nbsp;&nbsp;以我为贼也；胜桀而让我，必以我为贪也。吾生乎乱世，而无道之人再来漫我以<br /><br />&nbsp;&nbsp;&nbsp;&nbsp;其辱行，吾不忍数闻也。”乃自投顾而死。<br /><br />&nbsp;&nbsp;&nbsp;&nbsp;汤又让瞀光曰：“知者谋之，武者遂之，仁者居之，古之道也。吾子胡不立<br /><br />&nbsp;&nbsp;&nbsp;&nbsp;乎？”<br /><br />&nbsp;&nbsp;&nbsp;&nbsp;瞀光辞曰：“废上，非义也；杀民，非仁也；人犯其难，我享其利，非谦也。<br /><br />&nbsp;&nbsp;&nbsp;&nbsp;吾闻之曰，非其义者，不受其禄，无道之世，不践其土。况尊我乎！吾不忍久见<br /><br />&nbsp;&nbsp;&nbsp;&nbsp;也。”乃负石而自沈于庐水。<br /><br />&nbsp;&nbsp;&nbsp;&nbsp;昔周之兴，有士二人处于孤竹，曰伯夷、叔齐。二人相谓曰：“吾闻西方之<br /><br />&nbsp;&nbsp;&nbsp;&nbsp;人，似有道者，试往观焉。”至于岐阳，武王闻之，使叔旦往见之，与盟曰：<br /><br />&nbsp;&nbsp;&nbsp;&nbsp;“加富二等，就官一列。”血牲而埋之。<br /><br />&nbsp;&nbsp;&nbsp;&nbsp;二人相视而笑，曰：“嘻，异哉！此非吾所谓道也。昔者神农之有天下也，<br /><br />&nbsp;&nbsp;&nbsp;&nbsp;时祀尽敬而不祈喜；其于人也，忠信尽治而无求焉。乐与政为政，乐与治为治，<br /><br />&nbsp;&nbsp;&nbsp;&nbsp;不以人之坏自成也，不以人之卑自高也，不以遭时自利也。今周见殷之乱而遽为<br /><br />&nbsp;&nbsp;&nbsp;&nbsp;政，上谋而下行货，阻兵而保威，割牲而盟以为信，扬行以说众，杀伐以要利，<br /><br />&nbsp;&nbsp;&nbsp;&nbsp;是推乱以易暴也。吾闻古之士，遭治世不避其任，遇乱世不为苟存。今天下，<br /><br />&nbsp;&nbsp;&nbsp;&nbsp;殷德衰，其并乎周以涂吾身也，不如避之以e吾行。”二子北至于首阳之山，遂<br /><br />&nbsp;&nbsp;&nbsp;&nbsp;饿而死焉。若伯夷、叔齐者，其于富贵也，苟可得已，则必不赖。高节戾行，独<br /><br />&nbsp;&nbsp;&nbsp;&nbsp;乐其志，不事于世，此二士之节也。</div>
            <div class="link">
                <a id="err-report" href="javascript:void(0)" onClick="report('庄子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22622,1657565);">加入书签</a><a
                        href="1657564.html">上一页</a>&larr;<a href="index.html">返回列表</a>&rarr;<a
                            href="1657566.html">下一页</a><a id="book-vote" href="javascript:void(0)" onClick="vote(22622);">投推荐票</a><a
                                id="err-report" href="javascript:void(0)" onClick="report('庄子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657564.html"; var next_page = "1657566.html"; var index_page = "index.html"; var sortid = "9"; var article_id = "22622"; var chapter_id = "1657565"; var articlename = "庄子"; var chaptername = " 杂篇 让王第二十八"; var author = "庄子周"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>