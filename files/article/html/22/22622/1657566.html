<!DOCTYPE html>
<html>
<head>
<meta charset="gbk" />
<title>庄子- 杂篇 盗跖第二十九-在线阅读-哈西文学网</title>
<meta name="keywords" content="庄子周，庄子， 杂篇 盗跖第二十九全文， 杂篇 盗跖第二十九在线阅读 哈西文学网" />
<meta name="description" content="哈西文学网提供庄子周的庄子  杂篇 盗跖第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/22622/1657566.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/22622/1657566.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 庄子</div>
		<div class="fr"><a id="add-bookcase" href="javascript:void(0)" onClick="addbookcase(22622,0);">加入书架</a>|<a id="book-vote" href="javascript:void(0)" onClick="vote(22622);">投推荐票</a>|<a id="err-report" href="javascript:void(0)" onClick="report('庄子出错啦!');">错误举报</a>|<a href="https://www.haxi88.com/files/article/info/22/22622.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 杂篇 盗跖第二十九</h1>
            <div class="link xb">
                <a href="1657565.html">上一页</a>&larr;<a href="index.html">返回列表</a>&rarr;<a
                    href="1657567.html">下一页</a></div>			
            <div id="BookText">&nbsp;&nbsp;&nbsp;&nbsp;孔子与柳下季为友，柳下季之弟，名曰盗跖。盗跖从卒九千人，横行天下，<br /><br />&nbsp;&nbsp;&nbsp;&nbsp;侵暴诸侯。穴室枢户，驱人牛马，取人妇女，贪得忘亲，不顾父母兄弟，不祭先<br /><br />&nbsp;&nbsp;&nbsp;&nbsp;祖。所过之邑，大国守城，小国入保，万民苦之。<br /><br />&nbsp;&nbsp;&nbsp;&nbsp;孔子谓柳下季曰：“夫为人父者，必能诏其子；为人兄者，必能教其弟。若<br /><br />&nbsp;&nbsp;&nbsp;&nbsp;父不能诏其子，兄不能教其弟，则无贵父子兄弟之亲矣。今先生，世之才士也，<br /><br />&nbsp;&nbsp;&nbsp;&nbsp;弟为盗跖，为天下害，而弗能教也，丘窃为先生羞之。丘请为先生说之。”<br /><br />&nbsp;&nbsp;&nbsp;&nbsp;柳下季曰：“先生言为人父者必能诏其子，为人兄者必能教其弟，若子不听<br /><br />&nbsp;&nbsp;&nbsp;&nbsp;父之诏，弟不受兄之教，虽今先生之辩，将奈之何哉！且跖之为人也，心如涌泉，<br /><br />&nbsp;&nbsp;&nbsp;&nbsp;意如飘风，强足以距敌，辩足以饰非，顺其心则喜，逆其心则怒，易辱人以言。<br /><br />&nbsp;&nbsp;&nbsp;&nbsp;先生必无往。”<br /><br />&nbsp;&nbsp;&nbsp;&nbsp;孔子不听，颜回为驭，子贡为右，往见盗跖。盗跖乃方休卒徒大山之阳，脍<br /><br />&nbsp;&nbsp;&nbsp;&nbsp;人肝而J之。孔子下车而前，见谒者曰：“鲁人孔丘，闻将军高义，敬再拜谒者。”<br /><br />&nbsp;&nbsp;&nbsp;&nbsp;谒者入通。盗跖闻之大怒，目如明星，发上指冠，曰：“此夫鲁国之巧伪人<br /><br />&nbsp;&nbsp;&nbsp;&nbsp;孔丘非邪？为我告之：‘尔作言造语，妄称文、武，冠枝木之冠，带死牛之胁，<br /><br />&nbsp;&nbsp;&nbsp;&nbsp;多辞缪说，不耕而食，不织而衣，摇唇鼓舌，擅生是非，以迷天下之主，使天下<br /><br />&nbsp;&nbsp;&nbsp;&nbsp;学士不返其本，妄作孝弟而侥幸于封侯富贵者也。子之罪大极重，疾走归！不然，<br /><br />&nbsp;&nbsp;&nbsp;&nbsp;我将以子肝益昼J之膳！”<br /><br />&nbsp;&nbsp;&nbsp;&nbsp;孔子复通曰：“丘得幸于季，愿望履幕下。”<br /><br />&nbsp;&nbsp;&nbsp;&nbsp;盗跖曰：“使来前！”<br /><br />&nbsp;&nbsp;&nbsp;&nbsp;孔子趋而进，避席反走，再拜盗跖。盗跖大怒，两展其足，案剑_目，声如<br /><br />&nbsp;&nbsp;&nbsp;&nbsp;乳虎，曰：“丘来前！若所言，顺吾意则生，逆吾心则死。”<br /><br />&nbsp;&nbsp;&nbsp;&nbsp;孔子曰：“丘闻之，凡天下有三德：生而长大，美好无双，少长贵贱见而皆<br /><br />&nbsp;&nbsp;&nbsp;&nbsp;说之，此上德也；知维天地，能辩诸物，此中德也；勇悍果敢，聚众率兵，此下<br /><br />&nbsp;&nbsp;&nbsp;&nbsp;德也。凡人有此一德者，足以南面称孤矣。今将军兼此三者，身长八尺二寸，面<br /><br />&nbsp;&nbsp;&nbsp;&nbsp;目有光，唇如激丹，齿如齐贝，音中黄钟，而名曰盗跖，丘窃为将军耻不取焉。<br /><br />&nbsp;&nbsp;&nbsp;&nbsp;将军有意听臣，臣请南使吴越，北使齐鲁，东使宋卫，西使晋楚，使为将军造大<br /><br />&nbsp;&nbsp;&nbsp;&nbsp;城数百里，立数十万户之邑，尊将军为诸侯，与天下更始，罢兵休卒，收养昆弟，<br /><br />&nbsp;&nbsp;&nbsp;&nbsp;共祭先祖。此圣人才士之行，而天下之愿也。”<br /><br />&nbsp;&nbsp;&nbsp;&nbsp;盗跖大怒曰：“丘来前！夫可规以利而谏以言者，皆愚陋恒民之谓耳。今长<br /><br />&nbsp;&nbsp;&nbsp;&nbsp;大美好，人见而悦之者，此吾父母之遗德也。丘虽不吾誉，吾独不自知邪？且吾<br /><br />&nbsp;&nbsp;&nbsp;&nbsp;闻之，好面誉人者，亦好背而毁之。今丘告我以大城众民，是欲规我以利而恒民<br /><br />&nbsp;&nbsp;&nbsp;&nbsp;畜我也，安可久长也！城之大者，莫大乎天下矣。尧、舜有天下，子孙无置锥之<br /><br />&nbsp;&nbsp;&nbsp;&nbsp;地；汤、武立为天子，而后世绝灭；非以其利大故邪？且吾闻之，古者禽兽多而<br /><br />&nbsp;&nbsp;&nbsp;&nbsp;人少，于是民皆巢居以避之，昼拾橡栗，幕栖木上，故命曰有巢氏之民。古者民<br /><br />&nbsp;&nbsp;&nbsp;&nbsp;不知衣服，夏多积薪，冬则炀之，故命之曰知生之民。神农之世，卧则居居，起<br /><br />&nbsp;&nbsp;&nbsp;&nbsp;则于于，民知其母，不知其父，与麋鹿共处，耕而食，织而衣，无有相害之心，<br /><br />&nbsp;&nbsp;&nbsp;&nbsp;此至德之隆也。然而黄帝不能致德，与蚩尤战于涿鹿之野，流血百里。尧、舜作，<br /><br />&nbsp;&nbsp;&nbsp;&nbsp;立群臣，汤放其主，武王杀纣。自是之后，以强凌弱，以众暴寡。汤、武以来，<br /><br />&nbsp;&nbsp;&nbsp;&nbsp;皆乱人之徒也。今子文、武之道，掌天下之辩，以教后世，缝衣浅带，矫言伪<br /><br />&nbsp;&nbsp;&nbsp;&nbsp;行，以迷惑天下之主，而欲求富贵焉。盗莫大于子。天下何故不谓子为盗丘，而<br /><br />&nbsp;&nbsp;&nbsp;&nbsp;乃谓我为盗跖？子以甘辞说子路而使从之，使子路去其危冠，解其长剑，而受教<br /><br />&nbsp;&nbsp;&nbsp;&nbsp;于子，天下皆曰孔丘能止暴禁非。其卒之也，子路欲杀卫君而事不成，身菹于卫<br /><br />&nbsp;&nbsp;&nbsp;&nbsp;东门之上，是子教之不至也。子自谓才士圣人邪？则再逐于鲁，削迹于卫，穷于<br /><br />&nbsp;&nbsp;&nbsp;&nbsp;齐，围于陈蔡，不容身于天下。子教子路菹此患。上无以为身，下无以为人，子<br /><br />&nbsp;&nbsp;&nbsp;&nbsp;之道岂足贵邪？世之所高，莫若黄帝，黄帝尚不能全德，而战涿鹿之野，流血百<br /><br />&nbsp;&nbsp;&nbsp;&nbsp;里。尧不慈，舜不孝，禹偏枯，汤放其主，武王代纣，文王拘h里。此六子者，<br /><br />&nbsp;&nbsp;&nbsp;&nbsp;世之所高也，孰论之，皆以利惑其真而强反其情性，其行乃甚可羞也。世之所谓<br /><br />&nbsp;&nbsp;&nbsp;&nbsp;贤士，伯夷、叔齐。伯夷、叔齐辞孤竹之君而饿死于首阳之山，骨肉不葬。鲍焦<br /><br />&nbsp;&nbsp;&nbsp;&nbsp;饰行非世，抱木而死。申徒狄谏而不听，负石自投于河，为鱼鳖所食。介子推至<br /><br />&nbsp;&nbsp;&nbsp;&nbsp;忠也，自割其股以食文公，文公后背之，子推怒而去，抱木而燔死。尾生与女子<br /><br />&nbsp;&nbsp;&nbsp;&nbsp;期于梁下，女子不来，水至不去，抱梁柱而死。此六子者，无异于磔犬流豕、操<br /><br />&nbsp;&nbsp;&nbsp;&nbsp;瓢而乞者，皆离名轻死，不念本养寿命者也。世之所谓忠臣者，莫若王子比干、<br /><br />&nbsp;&nbsp;&nbsp;&nbsp;伍子胥。子胥沈江，比干剖心，此二子者，世谓忠臣也，然卒为天下笑。自上观<br /><br />&nbsp;&nbsp;&nbsp;&nbsp;之，至于子胥、比干，皆不足贵也。丘之所以说我者，若告我以鬼事，则我不能<br /><br />&nbsp;&nbsp;&nbsp;&nbsp;知也；若告我以人事者，不过此矣，皆吾所闻知也。今吾告子以人之情，目欲视<br /><br />&nbsp;&nbsp;&nbsp;&nbsp;色，耳欲听声，口欲察味，志气欲盈。人上寿百岁，中寿八十，下寿六十，除病<br /><br />&nbsp;&nbsp;&nbsp;&nbsp;瘦死丧忧患，其中开口而笑者，一月之中不过四五日而已矣。天与地无穷，人死<br /><br />&nbsp;&nbsp;&nbsp;&nbsp;者有时。操有时之具而托于无穷之间，忽然无异骐骥之驰过隙也。不能说其志意，<br /><br />&nbsp;&nbsp;&nbsp;&nbsp;养其寿命者，皆非通道者也。丘之所言，皆吾之所弃也。亟去走归，无复言之！<br /><br />&nbsp;&nbsp;&nbsp;&nbsp;子之道，狂狂汲汲，诈巧虚伪事也，非可以全真也，奚足论哉！”<br /><br />&nbsp;&nbsp;&nbsp;&nbsp;孔子再拜趋走，出门上车，执辔三失，目芒然无见，色若死灰，据轼低头，<br /><br />&nbsp;&nbsp;&nbsp;&nbsp;不能出气。归到鲁东门外，适遇柳下季。柳下季曰：“今者阙然数日不见，车马<br /><br />&nbsp;&nbsp;&nbsp;&nbsp;有行色，得微往见跖邪？”<br /><br />&nbsp;&nbsp;&nbsp;&nbsp;孔子仰天而叹曰：“然。”<br /><br />&nbsp;&nbsp;&nbsp;&nbsp;柳下季曰：“跖得无逆汝意若前乎？”<br /><br />&nbsp;&nbsp;&nbsp;&nbsp;孔子曰：“然。丘所谓无病而自灸也，疾走料虎头，编虎须，几不免虎口哉！”<br /><br />&nbsp;&nbsp;&nbsp;&nbsp;子张问于满苟得曰：“盍不为行？无行则不信，不信则不任，不任则不利。<br /><br />&nbsp;&nbsp;&nbsp;&nbsp;故观之名，计之利，而义真是也。若弃名利，反之于心，则夫士之为行，不可一<br /><br />&nbsp;&nbsp;&nbsp;&nbsp;日不为乎！”<br /><br />&nbsp;&nbsp;&nbsp;&nbsp;苟得满曰：“无耻者富，多信者显。夫名利之大者，几在无耻而信。故观之<br /><br />&nbsp;&nbsp;&nbsp;&nbsp;名，计之利，而信真是也。若弃名利，反之于心，则夫士之为行，抱其天乎！”<br /><br />&nbsp;&nbsp;&nbsp;&nbsp;子张曰：“昔者桀、纣贵为天子，富有天下，今谓臧聚曰汝行如桀、纣。则<br /><br />&nbsp;&nbsp;&nbsp;&nbsp;有怍色，有不服之心者，小人所贱也。仲尼、墨翟，穷为匹夫，今谓宰相曰，子<br /><br />&nbsp;&nbsp;&nbsp;&nbsp;行如仲尼、墨翟，则变容易色称不足者，士诚贵也。故势为天子，未必贵也；穷<br /><br />&nbsp;&nbsp;&nbsp;&nbsp;为匹夫，未必贱也；贵贱之分，在行之美恶。”<br /><br />&nbsp;&nbsp;&nbsp;&nbsp;满苟得曰：“小盗者拘，大盗者为诸侯。诸侯之门，义士存焉。昔者桓公小<br /><br />&nbsp;&nbsp;&nbsp;&nbsp;白杀兄入嫂而管仲为臣，田成子常杀君窃国而孔子受币。论则贱之，行则下之，<br /><br />&nbsp;&nbsp;&nbsp;&nbsp;则是言行之情悖战于胸中也，不亦拂乎！故书曰：‘孰恶孰美？成者为首，不成<br /><br />&nbsp;&nbsp;&nbsp;&nbsp;者为尾。’”<br /><br />&nbsp;&nbsp;&nbsp;&nbsp;子张曰：“子不为行，即将疏戚无伦，贵贱无义，长幼无序；五纪六位，将<br /><br />&nbsp;&nbsp;&nbsp;&nbsp;何以为别乎？”<br /><br />&nbsp;&nbsp;&nbsp;&nbsp;满苟得曰：“尧杀长子，舜流母弟，疏戚有伦乎？汤放桀，武王杀纣，贵贱<br /><br />&nbsp;&nbsp;&nbsp;&nbsp;有义乎？王季为适，周公杀兄，长幼有序乎？儒者伪辞，墨子兼爱，五纪六位将<br /><br />&nbsp;&nbsp;&nbsp;&nbsp;有别乎？<br /><br />&nbsp;&nbsp;&nbsp;&nbsp;且子正为名，我正为利。名利之实，不顺于理，不监于道。吾日与子讼于无<br /><br />&nbsp;&nbsp;&nbsp;&nbsp;约曰：‘小人殉财，君子殉名。其所以变其情，易其性，则异矣；乃至于弃其所<br /><br />&nbsp;&nbsp;&nbsp;&nbsp;为而殉其所不为，则一也。’故曰，无为小人，反殉而天；无为君子，从天之理。<br /><br />&nbsp;&nbsp;&nbsp;&nbsp;若枉若直，相而天极；面观四方，与时消息。若是若非，执而圆机；独成而意，<br /><br />&nbsp;&nbsp;&nbsp;&nbsp;与道徘徊。无转而行，无成而义，将失而所为。无赴而富，无殉而成，将弃其天。<br /><br />&nbsp;&nbsp;&nbsp;&nbsp;比干剖心，子胥抉眼，忠之祸也；直躬证父，尾生溺死，信之患也；鲍子立<br /><br />&nbsp;&nbsp;&nbsp;&nbsp;干，申子不自理，廉之害也；孔子不见母，匡子不见父，义之失也。此上世之所<br /><br />&nbsp;&nbsp;&nbsp;&nbsp;传，下世之所语，以为士者正其言，必其行，故服其殃，离其患也。”<br /><br />&nbsp;&nbsp;&nbsp;&nbsp;无足问于知和曰：“人卒未有不兴名就利者。彼富则人归之，归则下之，下<br /><br />&nbsp;&nbsp;&nbsp;&nbsp;则贵之。夫见下贵者，所以长生安体乐意之道也。今子独无意焉，知不足邪，意<br /><br />&nbsp;&nbsp;&nbsp;&nbsp;知而力不能行邪，故推正不忘邪？”<br /><br />&nbsp;&nbsp;&nbsp;&nbsp;知和曰：“今夫此人以为与己同时而生、同乡而处者，以为夫绝俗过世之士<br /><br />&nbsp;&nbsp;&nbsp;&nbsp;焉；是专无主正，所以览古今之时，是非之分也，与俗化。世去至重，弃至尊，<br /><br />&nbsp;&nbsp;&nbsp;&nbsp;以为其所为也；此所以论长生安体乐意之道，不亦远乎！惨怛之疾，恬愉之安，<br /><br />&nbsp;&nbsp;&nbsp;&nbsp;不监于体；怵惕之恐，欣欢之喜，不监于心；知为为而不知所以为，是以贵为天<br /><br />&nbsp;&nbsp;&nbsp;&nbsp;子，富有天下，而不免于患也。”<br /><br />&nbsp;&nbsp;&nbsp;&nbsp;无足曰：“夫富之于人，无所不利，穷美究耍至人之所不得逮，贤人之所<br /><br />&nbsp;&nbsp;&nbsp;&nbsp;不得及，侠人之勇力而以为威强，秉人之知谋以为明察，因人之德以为贤良，非<br /><br />&nbsp;&nbsp;&nbsp;&nbsp;享国而严若君父。且夫声色滋味权势之于人，心不待学而乐之，体不待象而安之。<br /><br />&nbsp;&nbsp;&nbsp;&nbsp;夫欲恶避就，固不待师，此人之性也。天下虽非我，孰能辞之！”<br /><br />&nbsp;&nbsp;&nbsp;&nbsp;知和曰：“知者之为，故动以百姓，不违其度，是以足而不争，无以为故不<br /><br />&nbsp;&nbsp;&nbsp;&nbsp;求。不足故求之，争四处而不自以为贪；有馀故辞之，弃天下而不自以为廉。廉<br /><br />&nbsp;&nbsp;&nbsp;&nbsp;贪之实，非以迫外也，反监之度。势为天子而不以贵骄人，富有天下而不以财戏<br /><br />&nbsp;&nbsp;&nbsp;&nbsp;人。计其患，虑其反，以为害于性，故辞而不受也，非以要名誉也。尧、舜为帝<br /><br />&nbsp;&nbsp;&nbsp;&nbsp;而雍，非仁天下也，不以美害生也；善卷、许由得帝而不受，非虚辞让也，不以<br /><br />&nbsp;&nbsp;&nbsp;&nbsp;事害己。此皆就其利，辞其害，而天下称贤焉，则可以有之，彼非以兴名誉也。”<br /><br />&nbsp;&nbsp;&nbsp;&nbsp;无足曰：“必持其名，若体绝甘，约养以持生，则亦久病长i而不死者也。”<br /><br />&nbsp;&nbsp;&nbsp;&nbsp;知和曰：“平为福，有馀为害者，物莫不然，而财其甚者也。今富人，耳营<br /><br />&nbsp;&nbsp;&nbsp;&nbsp;钟鼓管a之声，口檑换旷蝉分味，以感其意，遗忘其业，可谓乱矣；炷<br /><br />&nbsp;&nbsp;&nbsp;&nbsp;于冯气，若负重行而上阪，可谓苦矣；贪财而取慰，贪权而取竭，静居则溺，体<br /><br />&nbsp;&nbsp;&nbsp;&nbsp;泽则冯，可谓疾矣；为欲富就利，故满若堵耳而不知避，且冯而不舍，可谓辱矣；<br /><br />&nbsp;&nbsp;&nbsp;&nbsp;财积而无用，服膺而不舍，满心戚醮，求益而不止，可谓忧矣；内则疑劫请之贼，<br /><br />&nbsp;&nbsp;&nbsp;&nbsp;外则畏寇盗之害，内周楼疏，外不敢独行，可谓畏矣。此六者，天下之至害也，<br /><br />&nbsp;&nbsp;&nbsp;&nbsp;皆遗忘而不知察，及其患至，求尽性竭财，单以反一日之无故而不可得也。故观<br /><br />&nbsp;&nbsp;&nbsp;&nbsp;之名则不见，求之利则不得，缭意体而争此，不亦惑乎！”</div>
            <div class="link">
                <a id="err-report" href="javascript:void(0)" onClick="report('庄子出错啦!');">
                    错误举报</a><a id="add-bookcase" href="javascript:void(0)" onClick="addbookcase(22622,1657566);">加入书签</a><a
                        href="1657565.html">上一页</a>&larr;<a href="index.html">返回列表</a>&rarr;<a
                            href="1657567.html">下一页</a><a id="book-vote" href="javascript:void(0)" onClick="vote(22622);">投推荐票</a><a
                                id="err-report" href="javascript:void(0)" onClick="report('庄子更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1657565.html"; var next_page = "1657567.html"; var index_page = "index.html"; var sortid = "9"; var article_id = "22622"; var chapter_id = "1657566"; var articlename = "庄子"; var chaptername = " 杂篇 盗跖第二十九"; var author = "庄子周"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>