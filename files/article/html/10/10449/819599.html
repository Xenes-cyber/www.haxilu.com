<!DOCTYPE html>
<html>
<head>
<meta charset="gbk" />
<title>史通- 外篇 疑古第三-在线阅读-哈西文学网</title>
<meta name="keywords" content="刘知几，史通， 外篇 疑古第三全文， 外篇 疑古第三在线阅读 哈西文学网" />
<meta name="description" content="哈西文学网提供刘知几的史通  外篇 疑古第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10449/819599.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10449/819599.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史通</div>
		<div class="fr"><a id="add-bookcase" href="javascript:void(0)" onClick="addbookcase(10449,0);">加入书架</a>|<a id="book-vote" href="javascript:void(0)" onClick="vote(10449);">投推荐票</a>|<a id="err-report" href="javascript:void(0)" onClick="report('史通出错啦!');">错误举报</a>|<a href="https://www.haxi88.com/files/article/info/10/10449.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 外篇 疑古第三</h1>
            <div class="link xb">
                <a href="819579.html">上一页</a>&larr;<a href="index.html">返回列表</a>&rarr;<a
                    href="819617.html">下一页</a></div>			
            <div id="BookText">&nbsp;&nbsp;&nbsp;&nbsp;盖古之史氏，区分有二焉：一曰记言，二曰记事。而古人所学，以言为首。<br /><br />&nbsp;&nbsp;&nbsp;&nbsp;至若虞、夏之典，商、周之诰，仲虺、周任之言，史佚、臧文之说，凡有游谈、<br /><br />&nbsp;&nbsp;&nbsp;&nbsp;专对、献策、上书者，莫不引为端绪，归其的准。其于事也则不然。至若少昊之<br /><br />&nbsp;&nbsp;&nbsp;&nbsp;以鸟名官，陶唐之御龙拜职。夏氏之中衰也，其盗有后羿、寒浞；齐邦之始建也，<br /><br />&nbsp;&nbsp;&nbsp;&nbsp;其君有蒲姑、伯陵。斯并开国承家，异闻其事。而后世学者，罕传其说。唯夫博<br /><br />&nbsp;&nbsp;&nbsp;&nbsp;物君子，或粗知其一隅。此则记事之史不行，而记言之书见重，断可知矣。及左<br /><br />&nbsp;&nbsp;&nbsp;&nbsp;氏之为《传》也，虽义释本《经》，而语杂它事。遂使两汉儒者，嫉之若仇。故<br /><br />&nbsp;&nbsp;&nbsp;&nbsp;二《传》大行，擅名于世。又孔门之著录也，《论语》专述言辞，《家语》兼陈<br /><br />&nbsp;&nbsp;&nbsp;&nbsp;事业。而自古学徒相授，唯称《论语》而已。由斯而谈，并古人轻事重言之明效<br /><br />&nbsp;&nbsp;&nbsp;&nbsp;也。然则上起唐尧，下终秦穆，其《书》所录，唯有百篇。而《书》之所载，以<br /><br />&nbsp;&nbsp;&nbsp;&nbsp;言为主。至于废兴行事，万不记一。语其缺略，可胜道哉！故令后人有言，唐、<br /><br />&nbsp;&nbsp;&nbsp;&nbsp;虞以下帝王之事，未易明也。<br /><br />&nbsp;&nbsp;&nbsp;&nbsp;案《论语》曰：“君子成人之美，不成人之恶。”又曰：“成事不说，遂事<br /><br />&nbsp;&nbsp;&nbsp;&nbsp;不谏，既往不咎。”又曰：“民可使由之，不可使知之。”夫圣人立教，其言若<br /><br />&nbsp;&nbsp;&nbsp;&nbsp;是。在于史籍，其义亦然。是以美者因其美而美之，虽有其恶，不加毁也，恶者<br /><br />&nbsp;&nbsp;&nbsp;&nbsp;因其恶而恶之，虽有其美，不加誉也。故孟子曰：“尧、舜不胜其美，桀、纣不<br /><br />&nbsp;&nbsp;&nbsp;&nbsp;胜其恶。”魏文帝：“舜、禹之事，吾知之矣。”汉景帝曰：“言学者，无言汤、<br /><br />&nbsp;&nbsp;&nbsp;&nbsp;武受命，不为愚。”斯并曩贤精鉴，已有先觉。而拘于礼法，限以师训，虽口不<br /><br />&nbsp;&nbsp;&nbsp;&nbsp;能言，而心知其不可者，盖亦多矣。<br /><br />&nbsp;&nbsp;&nbsp;&nbsp;又案鲁史之有《春秋》也，外为贤者，内为本国，事靡洪纤，动皆隐讳。斯<br /><br />&nbsp;&nbsp;&nbsp;&nbsp;乃周公之格言。然何必《春秋》，在于六《经》，亦皆如此。故观夫子之刊书也，<br /><br />&nbsp;&nbsp;&nbsp;&nbsp;夏桀让汤，武王斩纣，其事甚著，而芟夷不存。观夫子之定礼也，隐、闵非命，<br /><br />&nbsp;&nbsp;&nbsp;&nbsp;恶、视不终，而奋笔昌言，云“鲁无篡弑”。观夫子之删《诗》也，凡诸《国风》，<br /><br />&nbsp;&nbsp;&nbsp;&nbsp;皆有怨剌，在于鲁国，独无其章。观夫子之《论语》也，君娶于吴，是为同姓，<br /><br />&nbsp;&nbsp;&nbsp;&nbsp;而司败发问，对以“知礼”。斯验世人之饰智矜愚，爱憎由己者多矣。<br /><br />&nbsp;&nbsp;&nbsp;&nbsp;加以古文载事，其词简约，推者难详，缺漏无补。遂令后来学者莫究其源，<br /><br />&nbsp;&nbsp;&nbsp;&nbsp;蒙然靡察，有如聋瞽。今故讦其疑事，以著于篇。凡有十条，列之于后。<br /><br />&nbsp;&nbsp;&nbsp;&nbsp;盖《虞书》之美放勋也，云“克明俊德。”而陆贾《新语》又曰：“尧、舜<br /><br />&nbsp;&nbsp;&nbsp;&nbsp;之人，比屋可封。”盖因《尧典》成文而广造奇说也。案《春秋传》云：高阳、<br /><br />&nbsp;&nbsp;&nbsp;&nbsp;高辛二氏各有才子八人，谓之“元”、“凯”。此十六族也。世济其美，不陨其<br /><br />&nbsp;&nbsp;&nbsp;&nbsp;名，以至于尧，尧不能举。帝鸿氏、少昊氏、颛顼氏各有不才子，谓之“浑沌”、<br /><br />&nbsp;&nbsp;&nbsp;&nbsp;“穷奇”、“杌”。此三族也，世济其凶，增其恶名，以至于尧，尧不能去。<br /><br />&nbsp;&nbsp;&nbsp;&nbsp;缙云氏亦有不才子，天下谓之“饕餮”，以比三族，俱称“四凶”。而尧亦不能<br /><br />&nbsp;&nbsp;&nbsp;&nbsp;去。斯则当尧之世，小人君子，比肩齐列，善恶不分，贤愚共贯。且《论语》有<br /><br />&nbsp;&nbsp;&nbsp;&nbsp;云：舜举咎繇，不仁者远。是则当咎繇未举，不仁甚多，弥验尧时，群小在位者<br /><br />&nbsp;&nbsp;&nbsp;&nbsp;矣。又安得谓之“克明俊德”、“比屋可封”者乎？其疑一也。<br /><br />&nbsp;&nbsp;&nbsp;&nbsp;《尧典・序》又云：“将逊于位，让于虞舜。”孔氏《注》曰：“尧知子丹<br /><br />&nbsp;&nbsp;&nbsp;&nbsp;朱不肖，故有禅位之志。”案《汲冢琐语》云：“舜放尧于平阳。”而书云其地<br /><br />&nbsp;&nbsp;&nbsp;&nbsp;有城，以“囚尧”为号。识者凭斯异说，颇为禅授为疑。然则观此二书，已足为<br /><br />&nbsp;&nbsp;&nbsp;&nbsp;证者矣，而犹有所未睹也。何者？据《山海经》谓放勋之子为帝丹朱，而列君于<br /><br />&nbsp;&nbsp;&nbsp;&nbsp;帝者，得非舜虽废尧，仍立尧子，俄又夺其帝者乎？观近古有奸雄奋发，自号勤<br /><br />&nbsp;&nbsp;&nbsp;&nbsp;王，或废父而立其子，或黜兄而奉其弟，始则示相推戴，终亦成其篡夺。求诸历<br /><br />&nbsp;&nbsp;&nbsp;&nbsp;代，往往而有。必以古方今，千载一揆。斯则尧之授舜，其事难明，谓之让国，<br /><br />&nbsp;&nbsp;&nbsp;&nbsp;徒虚语耳。其疑二也。<br /><br />&nbsp;&nbsp;&nbsp;&nbsp;《虞书・舜典》又云：“五十载，陟方乃死。”《注》云：“死苍梧之野，<br /><br />&nbsp;&nbsp;&nbsp;&nbsp;因葬焉。”案苍梧者，于楚则川号汨罗，在汉则邑称零桂。地总百越，山连五岭。<br /><br />&nbsp;&nbsp;&nbsp;&nbsp;人风O，地气R瘴。虽使百金之子，犹惮经履其途；况以万乘之君，而堪<br /><br />&nbsp;&nbsp;&nbsp;&nbsp;巡幸其国？且舜必以精华既竭，形神告劳，巫缺ξ唬如释重负。何得以垂殁<br /><br />&nbsp;&nbsp;&nbsp;&nbsp;之年，更践不毛之地？兼复二纪不从，怨旷生离，万里无依，孤魂溘尽，让王高<br /><br />&nbsp;&nbsp;&nbsp;&nbsp;蹈，岂其若是者乎？历观自古人君废逐，若夏桀放于南巢，赵迁迁于房陵，周王<br /><br />&nbsp;&nbsp;&nbsp;&nbsp;流彘，楚帝徙郴，语其艰棘，未有如斯之甚者也。斯则陟方之死，其殆文命之志<br /><br />&nbsp;&nbsp;&nbsp;&nbsp;乎？其疑三也。<br /><br />&nbsp;&nbsp;&nbsp;&nbsp;《汲冢书》云：“舜放尧于平阳，益为启所诛。”又曰：“太甲杀伊尹，文<br /><br />&nbsp;&nbsp;&nbsp;&nbsp;丁杀季历。”凡此数事，语异正经。其书近出，世人多不之信也。案舜之放尧，<br /><br />&nbsp;&nbsp;&nbsp;&nbsp;无事别说，足验其情，已于此篇前言之详矣。夫唯益与伊尹见戮，并于正书，犹<br /><br />&nbsp;&nbsp;&nbsp;&nbsp;无其证。推而论之，如启之诛益，仍可覆也。何者？舜废尧而立丹朱，禹黜舜而<br /><br />&nbsp;&nbsp;&nbsp;&nbsp;立商均，益手握机权，势同舜、禹，而欲因循故事，坐膺天禄。其事不成，自贻<br /><br />&nbsp;&nbsp;&nbsp;&nbsp;伊咎。观夫近古篡夺，桓独不全，马仍反正。若启之诛益，亦由晋之杀玄乎？若<br /><br />&nbsp;&nbsp;&nbsp;&nbsp;舜、禹相代，事业皆成，唯益覆车，伏辜夏后，亦犹桓效曹、马，而独致元兴之<br /><br />&nbsp;&nbsp;&nbsp;&nbsp;祸者平？其疑四也。<br /><br />&nbsp;&nbsp;&nbsp;&nbsp;《汤誓序》云：“汤伐桀，战于鸣条。”又云：“汤放桀于南巢，唯有惭德。”<br /><br />&nbsp;&nbsp;&nbsp;&nbsp;而《周书・殷祝》篇称“桀让汤王位”云云。此则有异于《尚书》。如《周书》<br /><br />&nbsp;&nbsp;&nbsp;&nbsp;之所说，岂非汤既胜桀，力制夏人，使桀推让，归王于己。盖欲比迹尧、舜，袭<br /><br />&nbsp;&nbsp;&nbsp;&nbsp;其高名者乎？又案《墨子》云：汤以天下让务光，而使人说曰：汤欲加恶名于汝。<br /><br />&nbsp;&nbsp;&nbsp;&nbsp;务光遂投清泠之泉而死。汤乃即位无疑。然则汤之饰让，伪迹甚多。考墨家所言，<br /><br />&nbsp;&nbsp;&nbsp;&nbsp;雅与《周书》相会。夫《书》之作，本出《尚书》，孔父截翦浮词，裁成雅诰，<br /><br />&nbsp;&nbsp;&nbsp;&nbsp;去其鄙事，直云“惭德”，岂非欲灭汤之过，增桀之恶者乎？其疑五也。<br /><br />&nbsp;&nbsp;&nbsp;&nbsp;夫《五经》立言，千载犹仰，而求其前后，理甚相乖。何者？称周之盛也，<br /><br />&nbsp;&nbsp;&nbsp;&nbsp;则云三分有二，商纣为独夫；语殷之败也，又云纣有臣亿万人，其亡流血漂杵。<br /><br />&nbsp;&nbsp;&nbsp;&nbsp;斯则是非无准，向背不同者焉。又案武王为《泰誓》，数纣过失，亦犹近代之有<br /><br />&nbsp;&nbsp;&nbsp;&nbsp;吕相为晋绝秦，陈琳为袁檄魏，欲加之罪，能无辞乎？而后来诸子，承其伪说，<br /><br />&nbsp;&nbsp;&nbsp;&nbsp;竞列纣罪，有倍《五经》。故子贡曰：桀、纣之恶不至是，君子恶居下流。班生<br /><br />&nbsp;&nbsp;&nbsp;&nbsp;亦云：安有据妇人临朝！刘向又曰：世人有弑父害君，桀、纣不至于是，而天下<br /><br />&nbsp;&nbsp;&nbsp;&nbsp;恶者，必以桀、纣为先。此其自古言辛、癸之罪，将非厚诬者平？其疑六也。<br /><br />&nbsp;&nbsp;&nbsp;&nbsp;《微子之命》篇《序》云：“杀武庚”。案禄父即商纣之子也。属社稷倾覆，<br /><br />&nbsp;&nbsp;&nbsp;&nbsp;家国沦亡，父首枭悬，母躯分裂，永言怨耻，生人莫二。向使其侯服事周，而全<br /><br />&nbsp;&nbsp;&nbsp;&nbsp;躯保其妻子也，仰天俯地，何以为生？含齿戴发，何以为貌？既而合谋二叔，徇<br /><br />&nbsp;&nbsp;&nbsp;&nbsp;节三监，虽君亲之怨不除，而臣子之诚可见，考诸名教，生死无惭。议者苟以其<br /><br />&nbsp;&nbsp;&nbsp;&nbsp;功业不成，便以顽人为目。必如是，则有君若夏少康，有臣若伍子胥，向若陨仇<br /><br />&nbsp;&nbsp;&nbsp;&nbsp;雪怨，众败身灭，亦当隶迹丑徒，编名逆党者邪？其疑七也。<br /><br />&nbsp;&nbsp;&nbsp;&nbsp;《论语》曰：“大矣！周之德也，三分天下有其二，犹服事殷。”案《尚书<br /><br />&nbsp;&nbsp;&nbsp;&nbsp;・序》云：“西伯戡黎，殷始咎周。”夫姬氏爵乃诸侯，而辄行征伐，结怨王室，<br /><br />&nbsp;&nbsp;&nbsp;&nbsp;殊无愧畏。此则《春秋》荆蛮之灭诸姬，《论语》季氏之伐颛臾也。又案某书曰：<br /><br />&nbsp;&nbsp;&nbsp;&nbsp;朱雀云云，文王受命称王云云。夫天无二日，地惟一人，有殷犹存，而王号遽立，<br /><br />&nbsp;&nbsp;&nbsp;&nbsp;此即《春秋》楚及吴、越c号而陵天子也。然则戡黎灭崇，自同王者，服事之道，<br /><br />&nbsp;&nbsp;&nbsp;&nbsp;理不如斯。亦犹近者魏司马文王害权臣，黜少帝，坐加九锡，行驾六马。及其殁<br /><br />&nbsp;&nbsp;&nbsp;&nbsp;也，而荀勖犹谓之人臣以终。盖姬之事殷，当比马之臣魏，必称周德之大者，不<br /><br />&nbsp;&nbsp;&nbsp;&nbsp;亦虚为其说乎？其疑八也。<br /><br />&nbsp;&nbsp;&nbsp;&nbsp;《论语》曰：“太伯可谓至德也已。三以天下让，民无得而称焉。”案《吕<br /><br />&nbsp;&nbsp;&nbsp;&nbsp;氏春秋》所载云云，斯则太王钟爱厥孙，将立其父。太伯年居长嫡，地实妨贤。<br /><br />&nbsp;&nbsp;&nbsp;&nbsp;向若强颜苟视，怀疑不去，大则类卫持诛，小则同楚建之逐，虽欲勿让，君亲<br /><br />&nbsp;&nbsp;&nbsp;&nbsp;其立诸？且太王之殂，太伯来赴，季历承考遗命，推让厥昆。太伯以形质已残，<br /><br />&nbsp;&nbsp;&nbsp;&nbsp;有辞获免。原夫毁兹玉体，从彼被发者，本以外绝嫌疑，内释猜忌，譬雄鸡自断<br /><br />&nbsp;&nbsp;&nbsp;&nbsp;其尾，用获免于人渍哐伞Ｓ职浮洞呵铩罚晋士J见申生之将废也，曰：为吴太<br /><br />&nbsp;&nbsp;&nbsp;&nbsp;伯，犹有令名。斯则太伯、申生，事如一体。直以出处有异，故成败不同。若夫<br /><br />&nbsp;&nbsp;&nbsp;&nbsp;子之论太伯也，不美其因病成妍，转祸为福，斯则当矣。如云“可谓至德”者，<br /><br />&nbsp;&nbsp;&nbsp;&nbsp;无乃谬为其誉乎？其疑九也。<br /><br />&nbsp;&nbsp;&nbsp;&nbsp;《尚书・金g》篇云：“管、蔡流言，公将不利于孺子。”《左传》云：<br /><br />&nbsp;&nbsp;&nbsp;&nbsp;“周公杀管叔而放蔡叔，夫岂不爱，王室故也。”案《尚书・君]》篇《序》云：<br /><br />&nbsp;&nbsp;&nbsp;&nbsp;“召公为保，周公为师，相成王为左右。召公不说。”斯则旦行不臣之礼，挟震<br /><br />&nbsp;&nbsp;&nbsp;&nbsp;主之威，迹居疑似，坐招讪谤。虽]以亚圣之德，负明允之才，目睹其事，犹怀<br /><br />&nbsp;&nbsp;&nbsp;&nbsp;愤懑。况彼二叔者，才处中人，地居下国，侧闻异议，能不怀猜？原其推戈反噬，<br /><br />&nbsp;&nbsp;&nbsp;&nbsp;事由误我。而周公自以不P，遽加显戮，与夫汉代之赦淮南，明帝之宽阜陵，一<br /><br />&nbsp;&nbsp;&nbsp;&nbsp;何远哉！斯则周公于友于之义薄矣。而《书》之所述，用为美谈者，何哉？其疑<br /><br />&nbsp;&nbsp;&nbsp;&nbsp;十也。<br /><br />&nbsp;&nbsp;&nbsp;&nbsp;大抵自《春秋》以前，《尚书》之世，其作者述事如此。今取其正经雅言，<br /><br />&nbsp;&nbsp;&nbsp;&nbsp;理有难晓，诸子异说，义或可凭，参而会之，以相研核。如异于此，则无论焉。<br /><br />&nbsp;&nbsp;&nbsp;&nbsp;夫远古之书，与近古之史，非唯繁约不类，固亦向背皆殊。何者？近古之史也，<br /><br />&nbsp;&nbsp;&nbsp;&nbsp;言唯详备，事罕甄择，使夫学者睹一邦之政，则善恶相参；观一主之才，而贤愚<br /><br />&nbsp;&nbsp;&nbsp;&nbsp;殆半。至于远古则不然。夫其所录也，略举纲维，务存褒讳，寻其终始，隐没者<br /><br />&nbsp;&nbsp;&nbsp;&nbsp;多。尝试言之，向使汉、魏、晋、宋之君生于上代，尧、舜、禹、汤之主出于中<br /><br />&nbsp;&nbsp;&nbsp;&nbsp;叶，俾史官易地而书，各叙时事，校其得失，固未可量。若乃轮扁称其糟粕，孔<br /><br />&nbsp;&nbsp;&nbsp;&nbsp;氏述其传疑，孟子曰：尽信书，不如无书。《武成》之篇，吾取其二三简。推此<br /><br />&nbsp;&nbsp;&nbsp;&nbsp;而言，则远古之书，其妄甚矣。岂比夫王沈之不实，沈约之多诈，若斯而已哉。</div>
            <div class="link">
                <a id="err-report" href="javascript:void(0)" onClick="report('史通出错啦!');">
                    错误举报</a><a id="add-bookcase" href="javascript:void(0)" onClick="addbookcase(10449,819599);">加入书签</a><a
                        href="819579.html">上一页</a>&larr;<a href="index.html">返回列表</a>&rarr;<a
                            href="819617.html">下一页</a><a id="book-vote" href="javascript:void(0)" onClick="vote(10449);">投推荐票</a><a
                                id="err-report" href="javascript:void(0)" onClick="report('史通更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "819579.html"; var next_page = "819617.html"; var index_page = "index.html"; var sortid = "9"; var article_id = "10449"; var chapter_id = "819599"; var articlename = "史通"; var chaptername = " 外篇 疑古第三"; var author = "刘知几"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>