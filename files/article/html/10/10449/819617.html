<!DOCTYPE html>
<html>
<head>
<meta charset="gbk" />
<title>史通- 外篇 惑经第四-在线阅读-哈西文学网</title>
<meta name="keywords" content="刘知几，史通， 外篇 惑经第四全文， 外篇 惑经第四在线阅读 哈西文学网" />
<meta name="description" content="哈西文学网提供刘知几的史通  外篇 惑经第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10449/819617.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10449/819617.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史通</div>
		<div class="fr"><a id="add-bookcase" href="javascript:void(0)" onClick="addbookcase(10449,0);">加入书架</a>|<a id="book-vote" href="javascript:void(0)" onClick="vote(10449);">投推荐票</a>|<a id="err-report" href="javascript:void(0)" onClick="report('史通出错啦!');">错误举报</a>|<a href="https://www.haxi88.com/files/article/info/10/10449.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 外篇 惑经第四</h1>
            <div class="link xb">
                <a href="819599.html">上一页</a>&larr;<a href="index.html">返回列表</a>&rarr;<a
                    href="819648.html">下一页</a></div>			
            <div id="BookText">&nbsp;&nbsp;&nbsp;&nbsp;昔孔宣父以大圣之德，应运而生，生人以来，未之有也。故使三千弟子、七<br /><br />&nbsp;&nbsp;&nbsp;&nbsp;十门人，钻仰不及，请益无倦。然则尺有所短，寸有所长，其间切磋酬对，颇亦<br /><br />&nbsp;&nbsp;&nbsp;&nbsp;互闻得失。何者？睹仲由之不悦，则矢天厌以自明；答言偃之弦歌，则称戏言以<br /><br />&nbsp;&nbsp;&nbsp;&nbsp;释难。斯则圣人之设教，其理含弘，或援誓以表心，或称非以受屈。岂与夫庸儒<br /><br />&nbsp;&nbsp;&nbsp;&nbsp;末学，文过饰非，使夫问者缄辞杜口，怀疑不展，若斯而已哉？嗟夫！古今世殊，<br /><br />&nbsp;&nbsp;&nbsp;&nbsp;师授路隔，恨不得亲膺洒扫，陪五尺之童；躬奉德音，抚四科之友。而徒以研寻<br /><br />&nbsp;&nbsp;&nbsp;&nbsp;蠹简，穿凿遗文，菁华久谢，糟粕为偶。遂使理有未达，无由质疑。是用握卷踌<br /><br />&nbsp;&nbsp;&nbsp;&nbsp;躇，挥毫悱愤。傥梁木斯坏，魂而有灵，敢效接舆之歌，辄同林放之问。但孔氏<br /><br />&nbsp;&nbsp;&nbsp;&nbsp;之立言行事，删《诗》赞《易》，其义既广，难以具论。今惟摭其史文，评之于<br /><br />&nbsp;&nbsp;&nbsp;&nbsp;后。<br /><br />&nbsp;&nbsp;&nbsp;&nbsp;何者？赵孟以无辞伐国，贬号为人；杞伯以夷礼来朝，降爵称子，虞班晋上，<br /><br />&nbsp;&nbsp;&nbsp;&nbsp;恶贪贿而先书；楚长晋盟，讥无信而后列。此则人伦臧否，在我笔端，直道而行，<br /><br />&nbsp;&nbsp;&nbsp;&nbsp;夫何所让？奚为齐、郑及楚，国有弑君，各以疾赴，遂皆书卒？夫臣弑其君，子<br /><br />&nbsp;&nbsp;&nbsp;&nbsp;弑其父，凡在含识，皆知耻惧。苟欺而可免，则谁不愿然？且官为正卿，反不讨<br /><br />&nbsp;&nbsp;&nbsp;&nbsp;贼；地居冢嫡，药不亲尝。遂皆被以恶名，播诸来叶。必以彼三逆，方兹二弑，<br /><br />&nbsp;&nbsp;&nbsp;&nbsp;躬为枭獍，则漏网遗名；迹涉瓜李，乃凝脂显录。嫉恶之情，岂其若是？其所未<br /><br />&nbsp;&nbsp;&nbsp;&nbsp;谕一也。<br /><br />&nbsp;&nbsp;&nbsp;&nbsp;又案齐荼野幕之戮，事起阳生。楚灵乾G之缢，祸由观从。而《春秋》捐其<br /><br />&nbsp;&nbsp;&nbsp;&nbsp;首谋，舍其亲弑，亦何异鲁酒薄而邯郸围，城门火而池鱼及。必如是，则邾之阍<br /><br />&nbsp;&nbsp;&nbsp;&nbsp;者私憾射姑，以其君卞急而好洁，可行欺以激怒，遂倾瓶水以沃庭，俾废炉而烂<br /><br />&nbsp;&nbsp;&nbsp;&nbsp;卒。斯亦罪之大者，奚不书弑乎？其所未谕二也。<br /><br />&nbsp;&nbsp;&nbsp;&nbsp;盖明镜之照物也，妍媸必露，不以毛嫱之面或有疵瑕，而寝其鉴也；虚空之<br /><br />&nbsp;&nbsp;&nbsp;&nbsp;传响也，清浊必闻，不以绵驹之歌时有误曲，而辍其应也。夫史官执简，宜类于<br /><br />&nbsp;&nbsp;&nbsp;&nbsp;斯。苟爱而知其丑，憎而知其善，善恶必书，斯为实录。观夫子修《春秋》也，<br /><br />&nbsp;&nbsp;&nbsp;&nbsp;多为贤者讳。狄实灭卫，因桓耻而不书；河阳召王，成文美而称狩。斯则情兼向<br /><br />&nbsp;&nbsp;&nbsp;&nbsp;背，志怀彼我。苟书法其如是也，岂不使为人君者，靡惮宪章，虽玷白圭，无惭<br /><br />&nbsp;&nbsp;&nbsp;&nbsp;良史也乎？其所未谕三也。<br /><br />&nbsp;&nbsp;&nbsp;&nbsp;哀八年及十三年，公再与吴盟，而皆不书。桓二年，公及戎盟则书之。戎实<br /><br />&nbsp;&nbsp;&nbsp;&nbsp;豺狼，非我族类。夫非所讳而仍讳，谓当耻而无耻，求之折衷，未见其宜。其所<br /><br />&nbsp;&nbsp;&nbsp;&nbsp;未谕四也。<br /><br />&nbsp;&nbsp;&nbsp;&nbsp;诸国臣子，非卿不书，必以地来奔，则虽贱亦志。斯岂非国之大事，不可限<br /><br />&nbsp;&nbsp;&nbsp;&nbsp;以常流者耶？如阳虎盗入于，拥阳关而外叛，《传》具其事，《经》独无闻，<br /><br />&nbsp;&nbsp;&nbsp;&nbsp;何哉？且弓玉云亡，犹获显记；城邑失守，反不沾书。略大存小，理乖惩劝。其<br /><br />&nbsp;&nbsp;&nbsp;&nbsp;所未谕五也。<br /><br />&nbsp;&nbsp;&nbsp;&nbsp;案诸侯世嫡，嗣业居丧，既未成君，不避其讳。此《春秋》之例也。何为般、<br /><br />&nbsp;&nbsp;&nbsp;&nbsp;野之殁，皆以名书，而恶、视之殂，直云“子卒”。其所未谕六也。<br /><br />&nbsp;&nbsp;&nbsp;&nbsp;凡在人伦，不得其死者，邦君已上，皆谓之弑，卿士以上通谓之杀。此《春<br /><br />&nbsp;&nbsp;&nbsp;&nbsp;秋》之例也。案桓二年，书曰：“宋督弑其君与夷及其大夫孔父”。僖十年，又<br /><br />&nbsp;&nbsp;&nbsp;&nbsp;曰：“晋里克弑其君卓及大夫荀息”。夫臣当为杀，而称及，与君弑同科。苟弑、<br /><br />&nbsp;&nbsp;&nbsp;&nbsp;杀不分，则君臣靡别者矣。其所未谕七也。<br /><br />&nbsp;&nbsp;&nbsp;&nbsp;夫臣子所书，君父是党，虽事乖正直，而理合名教。如鲁之隐、桓戕弑，昭、<br /><br />&nbsp;&nbsp;&nbsp;&nbsp;哀放逐，姜氏淫奔，子般夭酷。斯则邦之孔丑，讳之可也。如公送晋葬，公与吴<br /><br />&nbsp;&nbsp;&nbsp;&nbsp;盟，为齐所止，为邾所败，盟而不至，会而后期，并讳而不书，岂非烦碎之甚？<br /><br />&nbsp;&nbsp;&nbsp;&nbsp;且案汲冢竹书、《晋春秋》及《纪年》之载事也，如重耳出奔，惠公见获，书其<br /><br />&nbsp;&nbsp;&nbsp;&nbsp;本国，皆无所隐。唯《鲁春秋》之记其国也，则不然。何者？国家事无大小，苟<br /><br />&nbsp;&nbsp;&nbsp;&nbsp;涉嫌疑，动称耻讳，厚诬来世，奚独多乎！其所未谕八也。<br /><br />&nbsp;&nbsp;&nbsp;&nbsp;案昭十二年，齐纳北燕伯于阳。“伯于阳”者何？公子阳生也。子曰：“我<br /><br />&nbsp;&nbsp;&nbsp;&nbsp;乃知之矣”。在侧者曰：“子苟知之，何以不革？”曰：“如尔所不知何？”夫<br /><br />&nbsp;&nbsp;&nbsp;&nbsp;如是，夫子之修《春秋》，皆遵彼乖僻，习其讹谬，凡所编次，不加刊改者矣。<br /><br />&nbsp;&nbsp;&nbsp;&nbsp;何为其间则一褒一贬，时有弛张；或沿或革，曾无定体，其所未谕九也。<br /><br />&nbsp;&nbsp;&nbsp;&nbsp;又书事之法，其理宜明。使读者求一家之废兴，则前后相会；讨一人之出入，<br /><br />&nbsp;&nbsp;&nbsp;&nbsp;则始末可寻。如定六年书“郑灭许，以许男斯归。”而哀元年书“许男与楚围蔡。”<br /><br />&nbsp;&nbsp;&nbsp;&nbsp;夫许既灭矣，君执家亡，能重列诸侯，举兵围国者何哉？盖其间行事，必当有说。<br /><br />&nbsp;&nbsp;&nbsp;&nbsp;《经》既不书，《传》又阙载，缺略如此，寻绎难知，其所未谕十也。<br /><br />&nbsp;&nbsp;&nbsp;&nbsp;案晋自鲁闵公已前，未通于上国。至僖二年灭下阳已降，渐见于《春秋》。<br /><br />&nbsp;&nbsp;&nbsp;&nbsp;盖始命行人自达于鲁也，而《琐语》、《晋春秋》载鲁国闵公时事，言之甚详。<br /><br />&nbsp;&nbsp;&nbsp;&nbsp;斯则闻事必书，无假相赴者也。盖当时国史，它皆仿此。至于夫子所修也则不然。<br /><br />&nbsp;&nbsp;&nbsp;&nbsp;凡书异国，皆取来告。苟有所告，虽小必书；如无其告，虽大亦阙。故宋飞六o，<br /><br />&nbsp;&nbsp;&nbsp;&nbsp;小事也，以有告而书之；晋灭三邦，大事也，以无告而阙之。用使巨细不均，繁<br /><br />&nbsp;&nbsp;&nbsp;&nbsp;省失中，比夫诸国史记，奚事独为疏阔？寻兹例之作也，盖因周礼旧法，鲁策成<br /><br />&nbsp;&nbsp;&nbsp;&nbsp;文。夫子既撰不刊之书，为后王之则，岂可仍其过失，而不中规矩者乎？其所未<br /><br />&nbsp;&nbsp;&nbsp;&nbsp;谕十一也。<br /><br />&nbsp;&nbsp;&nbsp;&nbsp;盖君子以博闻多识为工，良史以实录直书为贵。而《春秋》记它国之事，必<br /><br />&nbsp;&nbsp;&nbsp;&nbsp;凭来者之辞；而来者所言，多非其实。或兵败而不以败告，君弑而不以弑称，或<br /><br />&nbsp;&nbsp;&nbsp;&nbsp;宜以名而不以名，或应以氏而不以氏，或春崩而以夏闻，或秋葬而以冬赴。皆承<br /><br />&nbsp;&nbsp;&nbsp;&nbsp;其所说而书遂使真伪莫分，是非相乱。其所未谕十二也。<br /><br />&nbsp;&nbsp;&nbsp;&nbsp;凡所未谕，其类尤多，静言思之，莫究所以。岂“夫子之墙数仞，不得其门”<br /><br />&nbsp;&nbsp;&nbsp;&nbsp;者欤？将“某也幸，苟有过，人必知之”者欤？如其与夺，诸谢不敏。<br /><br />&nbsp;&nbsp;&nbsp;&nbsp;又世人以夫子固天攸纵，将圣多能，便谓所著《春秋》，善无不备。而审形<br /><br />&nbsp;&nbsp;&nbsp;&nbsp;者少，随声者多，相与雷同，莫之指实，榷而为论，其虚美者有五焉。<br /><br />&nbsp;&nbsp;&nbsp;&nbsp;案古者国有史官，具列时事，观汲冢所记，皆与鲁史符同。至如周之东迁，<br /><br />&nbsp;&nbsp;&nbsp;&nbsp;其说稍备；隐、桓已上，难得而详。此之烦省，皆与《春秋》不别。又“获君曰<br /><br />&nbsp;&nbsp;&nbsp;&nbsp;止。”“诛臣曰刺，”“杀其大夫曰杀，”“执我行人”，“郑弃其师，”“陨<br /><br />&nbsp;&nbsp;&nbsp;&nbsp;石于宋五。”诸如此句，多是古史全文。则知夫子之所修者，但因其成事，就加<br /><br />&nbsp;&nbsp;&nbsp;&nbsp;雕饰，仍旧而已，有何力哉？加以史策有阙文，时月有失次，皆存而不正，无所<br /><br />&nbsp;&nbsp;&nbsp;&nbsp;用心，斯又不可得而殚说矣。而太史公云：夫子“为《春秋》，笔则笔，削则削，<br /><br />&nbsp;&nbsp;&nbsp;&nbsp;子夏之徒，不能赞一辞。”其虚美一也。<br /><br />&nbsp;&nbsp;&nbsp;&nbsp;又案：宋襄公执滕子而诬之以得罪，楚灵王弑郏敖而赴之以疾亡，《春秋》<br /><br />&nbsp;&nbsp;&nbsp;&nbsp;皆承告而书，曾无变革。是则无辜者反加以罪，有罪者得隐其辜，求诸劝戒，其<br /><br />&nbsp;&nbsp;&nbsp;&nbsp;义安在？而左丘明论《春秋》之义云：“或求名而不得，或欲盖而名彰，”“善<br /><br />&nbsp;&nbsp;&nbsp;&nbsp;人劝焉，淫人惧焉。”其虚美二也。<br /><br />&nbsp;&nbsp;&nbsp;&nbsp;又案，《春秋》之所书，本以褒贬为主。故《国语》晋司马侯对其君悼公曰：<br /><br />&nbsp;&nbsp;&nbsp;&nbsp;“以其善行，以其恶戒，可谓德义矣。”公曰：“孰能？”对曰：“羊舌Z习于<br /><br />&nbsp;&nbsp;&nbsp;&nbsp;《春秋》。”至于董狐书法而不隐，南史执简而累进，又甯殖出君，而卒之犹名<br /><br />&nbsp;&nbsp;&nbsp;&nbsp;在策书。故知当时史臣各怀直笔，斯则有犯必死，书法无握咭印Ｗ苑蜃又修<br /><br />&nbsp;&nbsp;&nbsp;&nbsp;《春秋》也，盖他邦之篡贼其君者有三，本国之弑逐其君者有七，莫不缺而靡录，<br /><br />&nbsp;&nbsp;&nbsp;&nbsp;使其有逃名者。而孟子云：“孔子成《春秋》，乱臣贼子惧。”无乃乌有之谈欤？<br /><br />&nbsp;&nbsp;&nbsp;&nbsp;其虚美三也。<br /><br />&nbsp;&nbsp;&nbsp;&nbsp;又案《春秋》之文，虽有成例，或事同书异，理殊画一。故太史公曰：“孔<br /><br />&nbsp;&nbsp;&nbsp;&nbsp;氏著《春秋》，隐、桓之间则彰，至定、哀之际则微，为其切当世之文罔，而褒<br /><br />&nbsp;&nbsp;&nbsp;&nbsp;忌讳之辞也。”斯则危行言逊，吐刚茹柔，推避以求全，依违以免祸。孟子云：<br /><br />&nbsp;&nbsp;&nbsp;&nbsp;“孔子曰：‘知我者其惟《春秋》乎，罪我者其惟《春秋》乎’。”其虚美四也。<br /><br />&nbsp;&nbsp;&nbsp;&nbsp;又案，赵穿杀君而称宣子之弑，江乙亡布而称令尹所盗，此则春秋之世，有<br /><br />&nbsp;&nbsp;&nbsp;&nbsp;识之士莫不微婉其辞，隐晦其说。斯盖当时之恒事，习俗所常行。而班固云：<br /><br />&nbsp;&nbsp;&nbsp;&nbsp;“仲尼殁而微言绝。”观微言之作，岂独宣父者邪？其虚美五矣。<br /><br />&nbsp;&nbsp;&nbsp;&nbsp;考兹众美，征其本源，良由达者相承，儒教传授，既欲神其事，故谈过其实。<br /><br />&nbsp;&nbsp;&nbsp;&nbsp;语曰：“众善之，必察焉。”孟子曰：“尧、舜不胜其美，桀、纣不胜其恶。”<br /><br />&nbsp;&nbsp;&nbsp;&nbsp;寻世之言《春秋》者，得非睹众善而不察，同尧、舜之多美者乎？<br /><br />&nbsp;&nbsp;&nbsp;&nbsp;昔王充设论，有《问孔》之篇。虽《论语》群言，多见指摘，而《春秋》杂<br /><br />&nbsp;&nbsp;&nbsp;&nbsp;义，曾未发明。是用广彼旧疑，增其新觉，将来学者，幸为详之。</div>
            <div class="link">
                <a id="err-report" href="javascript:void(0)" onClick="report('史通出错啦!');">
                    错误举报</a><a id="add-bookcase" href="javascript:void(0)" onClick="addbookcase(10449,819617);">加入书签</a><a
                        href="819599.html">上一页</a>&larr;<a href="index.html">返回列表</a>&rarr;<a
                            href="819648.html">下一页</a><a id="book-vote" href="javascript:void(0)" onClick="vote(10449);">投推荐票</a><a
                                id="err-report" href="javascript:void(0)" onClick="report('史通更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "819599.html"; var next_page = "819648.html"; var index_page = "index.html"; var sortid = "9"; var article_id = "10449"; var chapter_id = "819617"; var articlename = "史通"; var chaptername = " 外篇 惑经第四"; var author = "刘知几"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>