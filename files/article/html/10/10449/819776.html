<!DOCTYPE html>
<html>
<head>
<meta charset="gbk" />
<title>史通- 外篇 汉书五行志错误第十-在线阅读-哈西文学网</title>
<meta name="keywords" content="刘知几，史通， 外篇 汉书五行志错误第十全文， 外篇 汉书五行志错误第十在线阅读 哈西文学网" />
<meta name="description" content="哈西文学网提供刘知几的史通  外篇 汉书五行志错误第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10449/819776.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10449/819776.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史通</div>
		<div class="fr"><a id="add-bookcase" href="javascript:void(0)" onClick="addbookcase(10449,0);">加入书架</a>|<a id="book-vote" href="javascript:void(0)" onClick="vote(10449);">投推荐票</a>|<a id="err-report" href="javascript:void(0)" onClick="report('史通出错啦!');">错误举报</a>|<a href="https://www.haxi88.com/files/article/info/10/10449.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 外篇 汉书五行志错误第十</h1>
            <div class="link xb">
                <a href="819740.html">上一页</a>&larr;<a href="index.html">返回列表</a>&rarr;<a
                    href="819857.html">下一页</a></div>			
            <div id="BookText">&nbsp;&nbsp;&nbsp;&nbsp;班氏著志，氏牾者多。在于《五行》，芜累尤甚。今辄条其错缪，定为四<br /><br />&nbsp;&nbsp;&nbsp;&nbsp;科：一曰引书失宜，二曰叙事乖理，三曰释灾多滥，四曰古学不精。又于四科之<br /><br />&nbsp;&nbsp;&nbsp;&nbsp;中，疏为杂目，类聚区分，编之如后。<br /><br />&nbsp;&nbsp;&nbsp;&nbsp;第一科<br /><br />&nbsp;&nbsp;&nbsp;&nbsp;引书失宜者，其流有四：一曰史记、《左氏》，交错相亻并；二曰《春秋》、<br /><br />&nbsp;&nbsp;&nbsp;&nbsp;史记，杂乱难别；三曰屡举《春秋》，言无定体；四曰书名去取，所记不同。<br /><br />&nbsp;&nbsp;&nbsp;&nbsp;其志叙言之不从也，先称史记周单襄公告鲁成公曰，晋将有乱。又称宣公六<br /><br />&nbsp;&nbsp;&nbsp;&nbsp;年，郑公子曼满与王子伯廖语，欲为卿。案宣公六年，自《左传》所载也。夫上<br /><br />&nbsp;&nbsp;&nbsp;&nbsp;论单襄，则持史记以标首；下列曼满，则遗《左氏》而无言。遂令读者疑此宣公，<br /><br />&nbsp;&nbsp;&nbsp;&nbsp;亦出史记；而不云鲁后，莫定何邦。是非难悟，进退无准。此所谓史记、《左氏》<br /><br />&nbsp;&nbsp;&nbsp;&nbsp;交错相亻并也。<br /><br />&nbsp;&nbsp;&nbsp;&nbsp;《志》云：史记成公十六年，公会诸侯于周。案成公者，即鲁侯也。班氏凡<br /><br />&nbsp;&nbsp;&nbsp;&nbsp;说鲁之某公，皆以《春秋》为冠。何则？《春秋》者，鲁史之号。言《春秋》则<br /><br />&nbsp;&nbsp;&nbsp;&nbsp;知是鲁君。今引史记居先，成公在下，书非鲁史，而公舍鲁名。胶柱不移，守株<br /><br />&nbsp;&nbsp;&nbsp;&nbsp;何甚。此所谓《春秋》、《史记》杂乱难别也。<br /><br />&nbsp;&nbsp;&nbsp;&nbsp;案班《书》为志，本以汉为主。在于汉时，直记其帝号谥耳。至于它代，则<br /><br />&nbsp;&nbsp;&nbsp;&nbsp;云某书、某国君，此其大例也。至如叙火不炎上，具《春秋》桓公十四年；次叙<br /><br />&nbsp;&nbsp;&nbsp;&nbsp;稼穑不成，直云严公二十八年而已。夫以火、稼之间，别书汉、莽之事。年代已<br /><br />&nbsp;&nbsp;&nbsp;&nbsp;隔，去鲁尤疏。洎乎改说异端，仍取《春秋》为始，而于严公之上，不复以《春<br /><br />&nbsp;&nbsp;&nbsp;&nbsp;秋》建名。遂使汉帝、鲁公，同归一揆。必为永例，理亦可容。在诸异科，事又<br /><br />&nbsp;&nbsp;&nbsp;&nbsp;不尔。求之画一，其例无恒。此所谓屡举《春秋》，言无定体也。<br /><br />&nbsp;&nbsp;&nbsp;&nbsp;案本《志》叙汉以前事，多略其书名。至于服妖章，初云晋献公使太子率师，<br /><br />&nbsp;&nbsp;&nbsp;&nbsp;佩以金i。续云郑子臧好为聚鹬之冠。此二事之上，每加《左氏》为首。夫一言<br /><br />&nbsp;&nbsp;&nbsp;&nbsp;可悉，而再列其名。省则都捐，繁则太甚。此所谓书名去取，所记不同也。<br /><br />&nbsp;&nbsp;&nbsp;&nbsp;第二科<br /><br />&nbsp;&nbsp;&nbsp;&nbsp;叙事乖理者，其流有五：一曰徒发首端，不副征验；二曰虚编古语，讨事不<br /><br />&nbsp;&nbsp;&nbsp;&nbsp;终；三曰直引时谈，竟无它述；四曰科条不整，寻绎难知；五曰标举年号，详略<br /><br />&nbsp;&nbsp;&nbsp;&nbsp;无准。<br /><br />&nbsp;&nbsp;&nbsp;&nbsp;《志》曰：《左氏》昭公十五年，晋籍谈如周葬穆后。既除丧而燕。叔向曰：<br /><br />&nbsp;&nbsp;&nbsp;&nbsp;王其不终乎！吾闻之，所乐必卒焉。今王一岁而有三年之丧二焉，于是乎与丧宾<br /><br />&nbsp;&nbsp;&nbsp;&nbsp;燕，乐忧甚矣。礼，王之大经也。一动而失二礼，无大经矣，将安用之。案其后<br /><br />&nbsp;&nbsp;&nbsp;&nbsp;七年，王室终如羊舌所说，此即其效也，而班氏了不言之。此所谓徒发首端，不<br /><br />&nbsp;&nbsp;&nbsp;&nbsp;副征验也。<br /><br />&nbsp;&nbsp;&nbsp;&nbsp;《志》云：《左氏》襄公二十九年，晋女齐语智伯曰：齐高子容、宋司徒皆<br /><br />&nbsp;&nbsp;&nbsp;&nbsp;将不免。子容专，司徒侈，皆亡家之主也。专者速及，侈则将以力毙。九月，高<br /><br />&nbsp;&nbsp;&nbsp;&nbsp;子出奔北燕，所载至此，更无他说。案《左氏》昭公二十年，宋司徒奔陈。而班<br /><br />&nbsp;&nbsp;&nbsp;&nbsp;氏探诸本传，直写片言。阅彼全书，唯征半事。遂令学者疑丘明之说，有是有非；<br /><br />&nbsp;&nbsp;&nbsp;&nbsp;女齐之言，或得或失。此所谓虚编古语，讨事不终也。<br /><br />&nbsp;&nbsp;&nbsp;&nbsp;《志》云：成帝于鸿嘉、永始之载，好为微行，置私田于民间。谷永谏曰：<br /><br />&nbsp;&nbsp;&nbsp;&nbsp;诸侯梦得田，占为失国。而况王蓄私田财物，为庶人之事乎。已下弗云成帝意悛<br /><br />&nbsp;&nbsp;&nbsp;&nbsp;与不悛，谷永言效与不效。谏词虽具，诸事阙如。此所谓直引时谈，竟无它述者<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;其述庶征之恒寒也，先云公十年冬，大雨雹。随载刘向之占，次云《公羊<br /><br />&nbsp;&nbsp;&nbsp;&nbsp;经》曰“大雨雹”，续书董生之解。案《公羊经》所说，与上奚殊？而再列其辞，<br /><br />&nbsp;&nbsp;&nbsp;&nbsp;俱云“大雨雹”而已。又此科始言大雪与雹，继言殒霜杀草，起自春秋，讫乎汉<br /><br />&nbsp;&nbsp;&nbsp;&nbsp;代。其事既尽，乃重叙雹灾。分散相离，断绝无趣。夫同是一类，而限成二条。<br /><br />&nbsp;&nbsp;&nbsp;&nbsp;首尾纷，而章句错糅。此所谓科条不整，寻绎难知者也。<br /><br />&nbsp;&nbsp;&nbsp;&nbsp;夫人君改元，肇自刘氏。史官所录，须存凡例。案斯《志》之记异也，首列<br /><br />&nbsp;&nbsp;&nbsp;&nbsp;元封年号，不详汉代何君；次言地节、河平，具述宣、成二帝。武称元鼎，每岁<br /><br />&nbsp;&nbsp;&nbsp;&nbsp;皆书；哀曰建平，同年必录。此所谓标举年号，详略无准者也。<br /><br />&nbsp;&nbsp;&nbsp;&nbsp;第三科<br /><br />&nbsp;&nbsp;&nbsp;&nbsp;释灾多滥者，其流有八：一曰商榷前世，全违故实；二曰影响不接，牵引相<br /><br />&nbsp;&nbsp;&nbsp;&nbsp;会；三曰敷演多端，准的无主；四曰轻持善政，用配妖祸；五曰但伸解释，不显<br /><br />&nbsp;&nbsp;&nbsp;&nbsp;符应；六曰考核虽谠，义理非精；七曰妖祥可知，寝默无说；八曰不循经典，自<br /><br />&nbsp;&nbsp;&nbsp;&nbsp;任胸怀。<br /><br />&nbsp;&nbsp;&nbsp;&nbsp;《志》云：“周威烈王二十三年，九鼎震。”“是岁，韩、魏、赵篡晋而分<br /><br />&nbsp;&nbsp;&nbsp;&nbsp;其地，威烈王命以为诸侯。天子不恤同姓，而爵其贼臣，天下不附矣。”案周当<br /><br />&nbsp;&nbsp;&nbsp;&nbsp;战国之世，微弱尤甚。故君疑窃斧，台名逃债。正比夫泗上诸侯，附庸小国者耳。<br /><br />&nbsp;&nbsp;&nbsp;&nbsp;至如三晋跋扈，欲为诸侯，虽假王命，实由己出。譬夫近代莽称安汉，匪平帝之<br /><br />&nbsp;&nbsp;&nbsp;&nbsp;至诚；卓号太师，岂献皇之本愿。而作者苟责威烈以妄施爵赏，坐贻妖孽，岂得<br /><br />&nbsp;&nbsp;&nbsp;&nbsp;谓“人之情伪尽知之矣”者乎！此所谓商榷前世，全违故实也。<br /><br />&nbsp;&nbsp;&nbsp;&nbsp;《志》云：昭公十六年九月，大雩。先是，昭母夫人归氏薨，昭不戚而大L<br /><br />&nbsp;&nbsp;&nbsp;&nbsp;于比蒲。又曰定公十二年九月，大雩。先是，公自侵郑归而城中城，二大夫围郓。<br /><br />&nbsp;&nbsp;&nbsp;&nbsp;案大L于比蒲，昭之十一年。城中城、围郓，定之六年也。其二役去雩，皆非一<br /><br />&nbsp;&nbsp;&nbsp;&nbsp;载。夫以国家恒事，而坐延灾眚，岁月既遥，而方闻响应。斯岂非乌有成说，扣<br /><br />&nbsp;&nbsp;&nbsp;&nbsp;寂为辞者哉！此所谓影响不接，牵引相会也。<br /><br />&nbsp;&nbsp;&nbsp;&nbsp;《志》云：严公七年秋，大水。董仲舒、刘向以为严母姜与兄齐侯淫，共杀<br /><br />&nbsp;&nbsp;&nbsp;&nbsp;桓公。严释父仇，复娶齐女，未人而先与之淫，一年再出会，于道逆乱，臣下贱<br /><br />&nbsp;&nbsp;&nbsp;&nbsp;之应也。又云：十一年秋，宋大水。董仲舒以为时鲁、宋比年有乘丘、t之战，<br /><br />&nbsp;&nbsp;&nbsp;&nbsp;百姓愁怨，阴气盛，故二国俱水。案此说有三失焉。何者？严公十三年、十一年，<br /><br />&nbsp;&nbsp;&nbsp;&nbsp;公败宋师于乘丘及t。夫以制胜克敌，策勋命赏，可以欢荣降福，而反愁怨贻<br /><br />&nbsp;&nbsp;&nbsp;&nbsp;灾邪？其一失也。且先是数年，严遭大水，校其时月，殊在战前。而云与宋交兵，<br /><br />&nbsp;&nbsp;&nbsp;&nbsp;故二国大水，其二失也。况于七年之内，已释水灾，始以齐女为辞，终以宋师为<br /><br />&nbsp;&nbsp;&nbsp;&nbsp;应。前后靡定，向背何依？其失三也。夫以一灾示青，而三说竞兴，此所谓敷演<br /><br />&nbsp;&nbsp;&nbsp;&nbsp;多端，准的无主也。<br /><br />&nbsp;&nbsp;&nbsp;&nbsp;其释“厥咎舒，厥罚恒燠”，以为其政弛慢，失在舒缓，故罚之以燠，冬而<br /><br />&nbsp;&nbsp;&nbsp;&nbsp;亡冰。寻其解《春秋》之无冰也，皆主内失黎庶，外失诸侯，不事诛赏，不明善<br /><br />&nbsp;&nbsp;&nbsp;&nbsp;恶，蛮夷猾夏，天子不能讨，大夫擅权，邦君不敢制。若斯而已矣。次至武帝元<br /><br />&nbsp;&nbsp;&nbsp;&nbsp;狩六年冬，亡冰，而云先是遣卫、霍二将军穷追单于，斩首十余万级归，而大行<br /><br />&nbsp;&nbsp;&nbsp;&nbsp;庆赏。上又闵悔勤劳，遣使巡行天下，存赐鳏寡，假与乏困，举遗逸独行君子诣<br /><br />&nbsp;&nbsp;&nbsp;&nbsp;行在所。郡国有以为便宜者，上丞相、御史以闻。于是天下咸喜。案汉帝其武功<br /><br />&nbsp;&nbsp;&nbsp;&nbsp;文德也如彼，其先猛后宽也如此，岂是有懦弱凌迟之失，而无刑罚戡定之功哉！<br /><br />&nbsp;&nbsp;&nbsp;&nbsp;何得苟以无冰示灾，便谓与昔人同罪。矛盾自已，始末相违，岂其甚邪？此所谓<br /><br />&nbsp;&nbsp;&nbsp;&nbsp;轻持善政，用配妖祸也。<br /><br />&nbsp;&nbsp;&nbsp;&nbsp;《志》云：孝昭元凤三年，太山有大石立。眭孟以为当有庶人为天子者。京<br /><br />&nbsp;&nbsp;&nbsp;&nbsp;房《易传》云：“太山之石颠而下，圣人受命人君虏。”又曰：石立于山，同姓<br /><br />&nbsp;&nbsp;&nbsp;&nbsp;为天下雄。案此当是孝宣皇帝即位之祥也。宣帝出自闾阎，坐登极，所谓庶人<br /><br />&nbsp;&nbsp;&nbsp;&nbsp;受命者也。以曾孙血属，上纂皇统，所谓同姓雄者。昌邑见废，谪君远方，所谓<br /><br />&nbsp;&nbsp;&nbsp;&nbsp;人君虏者也。班《书》载此征祥，虽具有剖析，而求诸后应，曾不缕陈。叙事之<br /><br />&nbsp;&nbsp;&nbsp;&nbsp;宜，岂其若斯？苟文有所阙，则何以载言者哉？此所谓但伸解释，不显符应也。<br /><br />&nbsp;&nbsp;&nbsp;&nbsp;《志》云：成帝建始三年，小女陈持弓年九岁，走入未央宫。又云：绥和二<br /><br />&nbsp;&nbsp;&nbsp;&nbsp;年，男子王褒入北司马门，上前殿。班《志》虽有证据，言多疏阔。今聊演而申<br /><br />&nbsp;&nbsp;&nbsp;&nbsp;之。案女子九岁者，九则阳数之极也。男子王褒者，王则臣君之姓也。入北司马<br /><br />&nbsp;&nbsp;&nbsp;&nbsp;门上前殿者，三莽始为大司马，至哀帝时就国，帝崩后，仍此官，因以篡位。夫<br /><br />&nbsp;&nbsp;&nbsp;&nbsp;人入司马门而上殿，亦由从大司马而升极。灾祥示兆，其事甚明。忽而不书，为<br /><br />&nbsp;&nbsp;&nbsp;&nbsp;略何甚？此所谓解释虽谠，义理非精也。<br /><br />&nbsp;&nbsp;&nbsp;&nbsp;《志》云：哀帝建平四年，山阳女子田无啬怀妊，未生二月，儿啼腹中。及<br /><br />&nbsp;&nbsp;&nbsp;&nbsp;生，不举，葬之陌上。三日，人过闻啼声。母掘土收养。寻本《志》虽述此妖灾，<br /><br />&nbsp;&nbsp;&nbsp;&nbsp;而了无解释。案人从胞到育，含灵受气，始末有成数，前后有定准。至于在孕甫<br /><br />&nbsp;&nbsp;&nbsp;&nbsp;尔，遽发啼声者，亦由物有基业未彰，而形象已兆，即王氏篡国之征。生而不举，<br /><br />&nbsp;&nbsp;&nbsp;&nbsp;葬而不死者，亦由物有期运已定，非诛翦所平，即王氏受命之应也。又案班云小<br /><br />&nbsp;&nbsp;&nbsp;&nbsp;女陈持弓者，陈即莽所出；如女子田无啬者，田故莽之本宗。事既同占，言无一<br /><br />&nbsp;&nbsp;&nbsp;&nbsp;概。岂非唯知其一，而不知其二者乎？此所谓妖祥可知，寝默无说也。<br /><br />&nbsp;&nbsp;&nbsp;&nbsp;当春秋之时，诸国贤俊多矣。如沙鹿其坏，梁山云崩，o退蜚于宋者，龙交<br /><br />&nbsp;&nbsp;&nbsp;&nbsp;斗于郑水。或伯宗、子产，具述其非妖；或卜偃、史过，盛言其必应。盖于时有<br /><br />&nbsp;&nbsp;&nbsp;&nbsp;识君子以为美谈。故左氏书之不刊，贻厥来裔。既而古今路阻，闻见壤隔，至汉<br /><br />&nbsp;&nbsp;&nbsp;&nbsp;代儒者董仲舒、刘向之徒，始别构异闻，辅申它说。以兹后学，陵彼先贤，皆今<br /><br />&nbsp;&nbsp;&nbsp;&nbsp;谚所谓“季与厥昆，争知嫂讳”者也。而班《志》尚纬び枚蹋捐旧习新，苟<br /><br />&nbsp;&nbsp;&nbsp;&nbsp;出异同，自矜魁博，多见其无识者矣。此所谓不循经典，自任胸怀也。<br /><br />&nbsp;&nbsp;&nbsp;&nbsp;第四科<br /><br />&nbsp;&nbsp;&nbsp;&nbsp;古学不精者，其流有三：一曰博引前书，网罗不尽；二曰兼采《左氏》，遗<br /><br />&nbsp;&nbsp;&nbsp;&nbsp;逸甚多；三曰屡举旧事，不知所出。<br /><br />&nbsp;&nbsp;&nbsp;&nbsp;《志》云：庶征之恒风，刘向以为《春秋》无其应。刘歆以为十六年，<br /><br />&nbsp;&nbsp;&nbsp;&nbsp;《左氏传》释六退飞是也。案旧史刘向学《谷梁》，刘歆学《左氏》。既祖习<br /><br />&nbsp;&nbsp;&nbsp;&nbsp;各异，而闻见不同，信矣。而周木斯拔，郑车偾济，风之为害，备于《尚书》、<br /><br />&nbsp;&nbsp;&nbsp;&nbsp;《左传》。向则略而不信，歆则知而不传。又详言从怪，历叙群妖。述雨游灾，<br /><br />&nbsp;&nbsp;&nbsp;&nbsp;而不寻赵毛生地；书异鸟相育，而不载宋雀生r。斯皆见小忘大，举轻略重。盖<br /><br />&nbsp;&nbsp;&nbsp;&nbsp;学有不同，识无通鉴故也。且当炎汉之代，厥异尤奇。若景帝承平，赤风如血；<br /><br />&nbsp;&nbsp;&nbsp;&nbsp;于公在职，亢阳为旱。惟纪与传，各具其详，在于《志》中，独无其说也，何哉？<br /><br />&nbsp;&nbsp;&nbsp;&nbsp;此所谓博引前书，网罗不尽也。<br /><br />&nbsp;&nbsp;&nbsp;&nbsp;《左传》云：宋人逐m狗，华臣出奔陈。又云：宋公子地有白马，景公夺而<br /><br />&nbsp;&nbsp;&nbsp;&nbsp;朱其尾Q。地弟辰以肖叛。班《志》书此二事，以为犬马之祸。案《左氏》所载，<br /><br />&nbsp;&nbsp;&nbsp;&nbsp;斯流实繁。如季氏之逆也，由斗鸡而傅介；卫侯之败也，因养鹤以乘轩。曹亡首<br /><br />&nbsp;&nbsp;&nbsp;&nbsp;于获雁，郑弑萌于解鼋。郄至夺而家灭，华元杀羊而卒奔。此亦白黑之祥，羽毛<br /><br />&nbsp;&nbsp;&nbsp;&nbsp;之孽，何独味不论，唯征犬马而已。此所谓兼采《左氏》，遗逸甚多也。<br /><br />&nbsp;&nbsp;&nbsp;&nbsp;案《太史公书》自《春秋》以前，所有国家灾眚，贤哲占侯，皆出于《左氏》、<br /><br />&nbsp;&nbsp;&nbsp;&nbsp;《国语》者也。今班《志》所引，上自周之幽厉，下终鲁之定、哀，而不云《国<br /><br />&nbsp;&nbsp;&nbsp;&nbsp;语》，唯称史记，岂非忘本徇末，逐近弃远者乎？此所谓屡举旧事，不知所出也。<br /><br />&nbsp;&nbsp;&nbsp;&nbsp;所定多目，凡二十种。但其失既众，不可殚论。故每日之中，或举一事。庶<br /><br />&nbsp;&nbsp;&nbsp;&nbsp;触类而长，他皆可知。又案斯志之作也。本欲明吉凶，释休咎，惩恶劝善，以戒<br /><br />&nbsp;&nbsp;&nbsp;&nbsp;将来。至如春秋已还，汉代而往，其间日蚀、地震、石陨、山崩、雨雹、雨鱼、<br /><br />&nbsp;&nbsp;&nbsp;&nbsp;大旱、大水、犬豕为祸，桃李冬花，多直叙其灾，而不言其应。此乃鲁史之《春<br /><br />&nbsp;&nbsp;&nbsp;&nbsp;秋》、《汉书》之帝纪耳，何用复编之于此志哉！昔班叔皮云：司马迁叙相如则<br /><br />&nbsp;&nbsp;&nbsp;&nbsp;举其郡县，著其字。萧、曹、陈平之属，仲舒并时之人，不记其字，或县而不郡，<br /><br />&nbsp;&nbsp;&nbsp;&nbsp;盖有所未暇也。若孟坚此《志》，错谬殊多，岂亦刊削未周者邪？不然，何脱略<br /><br />&nbsp;&nbsp;&nbsp;&nbsp;之甚也。亦有穿凿成文，强生异义。如蜮之惑，麋之为迷，陨五石者，齐五子之<br /><br />&nbsp;&nbsp;&nbsp;&nbsp;征。溃七山者，汉七国之象。叔服会葬，J伯来奔，亢阳所以成妖，郑易许田，<br /><br />&nbsp;&nbsp;&nbsp;&nbsp;鲁谋莱国，食苗所以为祸。诸如此比，其类弘多。徒有解释，无足观采。知音君<br /><br />&nbsp;&nbsp;&nbsp;&nbsp;子，幸为详焉。</div>
            <div class="link">
                <a id="err-report" href="javascript:void(0)" onClick="report('史通出错啦!');">
                    错误举报</a><a id="add-bookcase" href="javascript:void(0)" onClick="addbookcase(10449,819776);">加入书签</a><a
                        href="819740.html">上一页</a>&larr;<a href="index.html">返回列表</a>&rarr;<a
                            href="819857.html">下一页</a><a id="book-vote" href="javascript:void(0)" onClick="vote(10449);">投推荐票</a><a
                                id="err-report" href="javascript:void(0)" onClick="report('史通更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "819740.html"; var next_page = "819857.html"; var index_page = "index.html"; var sortid = "9"; var article_id = "10449"; var chapter_id = "819776"; var articlename = "史通"; var chaptername = " 外篇 汉书五行志错误第十"; var author = "刘知几"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>