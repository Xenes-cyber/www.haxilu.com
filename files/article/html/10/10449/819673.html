<!DOCTYPE html>
<html>
<head>
<meta charset="gbk" />
<title>史通- 外篇 点繁第六-在线阅读-哈西文学网</title>
<meta name="keywords" content="刘知几，史通， 外篇 点繁第六全文， 外篇 点繁第六在线阅读 哈西文学网" />
<meta name="description" content="哈西文学网提供刘知几的史通  外篇 点繁第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10449/819673.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10449/819673.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史通</div>
		<div class="fr"><a id="add-bookcase" href="javascript:void(0)" onClick="addbookcase(10449,0);">加入书架</a>|<a id="book-vote" href="javascript:void(0)" onClick="vote(10449);">投推荐票</a>|<a id="err-report" href="javascript:void(0)" onClick="report('史通出错啦!');">错误举报</a>|<a href="https://www.haxi88.com/files/article/info/10/10449.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 外篇 点繁第六</h1>
            <div class="link xb">
                <a href="819648.html">上一页</a>&larr;<a href="index.html">返回列表</a>&rarr;<a
                    href="819693.html">下一页</a></div>			
            <div id="BookText">&nbsp;&nbsp;&nbsp;&nbsp;夫史之繁文，已于《叙事篇》言之详矣然凡俗难晓，下愚不移。虽六卷成言，<br /><br />&nbsp;&nbsp;&nbsp;&nbsp;而三隅莫反。盖语曰：“百闻不如一见。”是以聚米为谷，贼虏之虚实可知；画<br /><br />&nbsp;&nbsp;&nbsp;&nbsp;地成图，山川之形势易悉。昔陶隐居《本草》，药有冷热味者，朱墨点其名；阮<br /><br />&nbsp;&nbsp;&nbsp;&nbsp;孝绪《七录》，书有文德殿者，丹笔写其字。由是区分有别，品类可知。今辄拟<br /><br />&nbsp;&nbsp;&nbsp;&nbsp;其事，抄自古史传文有繁者，皆以笔点其繁上。凡字经点者，尽宜去之。如其间<br /><br />&nbsp;&nbsp;&nbsp;&nbsp;有文句亏缺者，细书侧注于其右。或回易数字，或加足片言，俾分布得所，弥缝<br /><br />&nbsp;&nbsp;&nbsp;&nbsp;无缺。庶观者易悟，其失自彰。知我摭实谈，非是苟诬前哲。<br /><br />&nbsp;&nbsp;&nbsp;&nbsp;《孔子家语》曰：鲁公索氏将祭而忘其牲。孔子闻之曰：公索氏不及二年矣。<br /><br />&nbsp;&nbsp;&nbsp;&nbsp;一年而亡。门人问曰：昔公索氏亡其祭牲，而夫子曰：不及二年，必亡。今果如<br /><br />&nbsp;&nbsp;&nbsp;&nbsp;期而亡，夫子何以知然？《家语》曰：晋将伐宋，使觇之，宋阳门之介夫死，司<br /><br />&nbsp;&nbsp;&nbsp;&nbsp;城子罕哭之哀。觇者死，言于晋侯曰：宋阳门之介夫死，而城子罕哭之哀，民咸<br /><br />&nbsp;&nbsp;&nbsp;&nbsp;悦矣，宋始未可伐也。<br /><br />&nbsp;&nbsp;&nbsp;&nbsp;《史记・五帝本纪》曰：诸侯之朝觐者，不之丹朱而之舜，百姓之狱讼者，<br /><br />&nbsp;&nbsp;&nbsp;&nbsp;不之丹朱而之舜，讴歌者，皆不讴歌丹朱而讴歌舜。……舜年二十以孝闻，三十<br /><br />&nbsp;&nbsp;&nbsp;&nbsp;而帝尧问可用者。……舜年二十以孝闻，年三十，尧举之。<br /><br />&nbsp;&nbsp;&nbsp;&nbsp;《夏本纪》曰：禹之父曰鲧，鲧之父曰帝颛顼，颛顼之父曰昌意，昌意之父<br /><br />&nbsp;&nbsp;&nbsp;&nbsp;曰黄帝。禹者黄帝之玄孙，而帝颛顼之孙也。禹之曾大父曰，昌意及父鲧，皆不<br /><br />&nbsp;&nbsp;&nbsp;&nbsp;得在帝位为人臣者，鲧之子也。<br /><br />&nbsp;&nbsp;&nbsp;&nbsp;《项羽本纪》曰：项籍者，字羽，下相人也。字羽。初起时，年二十四。项<br /><br />&nbsp;&nbsp;&nbsp;&nbsp;氏世世为楚将，封于项，故姓项氏。其季父项梁，梁父即，楚将项燕，为秦将王<br /><br />&nbsp;&nbsp;&nbsp;&nbsp;翦所杀者也。燕子梁，梁，籍季父也。项氏世世为楚将，封于项故姓项氏。<br /><br />&nbsp;&nbsp;&nbsp;&nbsp;《吕氏本纪》曰：吕太后者，高祖微时妃也。生孝惠帝。女鲁元太后公主。<br /><br />&nbsp;&nbsp;&nbsp;&nbsp;及高祖为汉王，得定陶戚姬，爱幸，生赵隐王如意。高祖嫌孝惠为人仁弱，高祖<br /><br />&nbsp;&nbsp;&nbsp;&nbsp;以为不类我，常欲废太子，立戚姬子如意，如意类我。又戚姬幸，常独从上之关<br /><br />&nbsp;&nbsp;&nbsp;&nbsp;东，日夜啼泣，欲立其子赵王如意以代太子。吕后年长，常留守，希见，上益疏。<br /><br />&nbsp;&nbsp;&nbsp;&nbsp;如意立为赵王后，几代太子者数矣。赖大臣挣之，及留侯策，太子得无废。<br /><br />&nbsp;&nbsp;&nbsp;&nbsp;《宋世家》曰：初，元公之孙纠，景公杀之。景公卒，纠之子宋公子特攻杀<br /><br />&nbsp;&nbsp;&nbsp;&nbsp;太子而自立，是为昭公。昭公者，元公之曾庶孙也。昭公父公孙纠，纠父公子<br /><br />&nbsp;&nbsp;&nbsp;&nbsp;礻Z秦。即元公少子也。景公杀昭公父纠，故昭公怨，杀太子而自立。<br /><br />&nbsp;&nbsp;&nbsp;&nbsp;《三王世家》曰：大司马臣去病昧死，再拜上疏皇帝陛下：陛下过听，使臣<br /><br />&nbsp;&nbsp;&nbsp;&nbsp;去病待罪行间，宜专边塞之思虑，暴骸中野，无以报，乃敢惟他议，以干用事者。<br /><br />&nbsp;&nbsp;&nbsp;&nbsp;诚见陛下忧劳天下，哀怜百姓以自忘，亏膳贬乐，损郎员，皇子赖天，能胜衣趋<br /><br />&nbsp;&nbsp;&nbsp;&nbsp;拜。至今无位号，师傅官，陛下恭让，不恤。群臣私望，不敢越识而言。窃不胜<br /><br />&nbsp;&nbsp;&nbsp;&nbsp;犬马之必，昧死，原陛下诏有司，因盛夏吉时，定皇子位。惟陛下幸察，臣去病<br /><br />&nbsp;&nbsp;&nbsp;&nbsp;昧死再拜以闻皇帝陛下。三月，乙亥，御史臣光守尚书令，奏未央宫，制曰：下<br /><br />&nbsp;&nbsp;&nbsp;&nbsp;御史。六年，三月，戊申朔，乙亥，御史臣光守尚书令丞非下御史书到，言丞相<br /><br />&nbsp;&nbsp;&nbsp;&nbsp;臣青翟，御史大夫臣汤，太常臣充，大行令臣息，太子太傅臣安行宗正事昧死上<br /><br />&nbsp;&nbsp;&nbsp;&nbsp;言。大司马臣去病上疏曰：陛下过听，使臣去病待罪行间，宜专边塞之思虑，暴<br /><br />&nbsp;&nbsp;&nbsp;&nbsp;骸中野，无以报，乃敢惟他议以干用事者，诚见陛下忧劳天下，哀怜百姓以自忘，<br /><br />&nbsp;&nbsp;&nbsp;&nbsp;亏膳，贬乐，损郎员。皇子赖天，能胜衣趋拜，至今无号位，师傅官，陛下恭让<br /><br />&nbsp;&nbsp;&nbsp;&nbsp;不恤；群臣私望，不敢越识而言。臣切不胜犬马之心，昧死，愿陛下诏有司，因<br /><br />&nbsp;&nbsp;&nbsp;&nbsp;盛夏吉时，定皇子位。惟陛下幸察。制曰：下御史。臣谨与史二千石，二千石臣<br /><br />&nbsp;&nbsp;&nbsp;&nbsp;贺等议曰：古者裂地立国，并建诸侯，以承天子，所以尊宗庙，重社稷也。今臣<br /><br />&nbsp;&nbsp;&nbsp;&nbsp;去病上疏不忘其职，因以宣恩，乃道天子卑让自贬，以劳天下。虑皇子未有号位。<br /><br />&nbsp;&nbsp;&nbsp;&nbsp;臣青翟臣汤等宜奉义尊职愚蠢不逮事。方今盛夏吉时，臣青翟臣汤等昧死，请立<br /><br />&nbsp;&nbsp;&nbsp;&nbsp;皇子，臣闳臣旦臣胥为诸侯王。昧死请所立国名。<br /><br />&nbsp;&nbsp;&nbsp;&nbsp;已上有言语相重者，今略点发如此。但此一篇所记，全宜削除，今辄具列于<br /><br />&nbsp;&nbsp;&nbsp;&nbsp;斯，籍为鉴戒者尔。<br /><br />&nbsp;&nbsp;&nbsp;&nbsp;凡为史者，国有诏诰，十分不当取其一焉。故汉元帝诏曰：“盖闻安民之道，<br /><br />&nbsp;&nbsp;&nbsp;&nbsp;本由阴阳，间者阴阳错谬，风雨不时，朕之不德，庶几群公有敢言朕之过者，今<br /><br />&nbsp;&nbsp;&nbsp;&nbsp;则不然，合苟从，未肯极言，朕甚悯焉。永惟蒸庶之饥寒，远离父母妻子，<br /><br />&nbsp;&nbsp;&nbsp;&nbsp;劳于非业之作，卫于不居之宫，恐非所以佐阴阳之道也。其罢甘泉、建章宫卫士，<br /><br />&nbsp;&nbsp;&nbsp;&nbsp;各令就农，百官各省费，条奏毋有所讳，有司勉之，毋犯四时之禁，丞相、御史<br /><br />&nbsp;&nbsp;&nbsp;&nbsp;举天下明阴阳灾异者各三人。”及荀悦撰《汉纪》，略其文曰：“朕惟众庶之饥<br /><br />&nbsp;&nbsp;&nbsp;&nbsp;寒，远离父母妻子，劳于非业之作，卫于不居之宫，其罢甘泉、建章宫卫士，各<br /><br />&nbsp;&nbsp;&nbsp;&nbsp;令就农，丞相、御史，举天下明阴阳灾异者各三人。”自余钞撮，他皆仿此。近<br /><br />&nbsp;&nbsp;&nbsp;&nbsp;则天朝诸撰史者，凡有制诰，一字不遗。唯去诏首称门下，诏尾去主者施行而已。<br /><br />&nbsp;&nbsp;&nbsp;&nbsp;时武承嗣监修国史，见之大怒，谓史官曰：“公辈是何人？而敢辄减诏书！”自<br /><br />&nbsp;&nbsp;&nbsp;&nbsp;是史官写诏书，虽门下赞诏亦录。后予闻此说，每爨宥已。必以《三王世家》<br /><br />&nbsp;&nbsp;&nbsp;&nbsp;相比，其繁碎则又甚于斯。是知史官之愚，其来尚矣。今之作者，何独笑武承嗣<br /><br />&nbsp;&nbsp;&nbsp;&nbsp;而已哉！<br /><br />&nbsp;&nbsp;&nbsp;&nbsp;《魏公子传》曰：高祖始微少时，数闻公子贤。及即天子位，每过大梁，常<br /><br />&nbsp;&nbsp;&nbsp;&nbsp;祠公子。高祖十二年，从击黥布还，为公子置守冢五家，世世岁以四时奉祠公子。<br /><br />&nbsp;&nbsp;&nbsp;&nbsp;太史公曰：吾过大梁之墟，求问其所谓夷门以征信陵君故事。说者云：当战国之<br /><br />&nbsp;&nbsp;&nbsp;&nbsp;时，夷门者，城之东门也，天下诸公子，亦有喜士者矣。然而信陵君之接岩穴隐<br /><br />&nbsp;&nbsp;&nbsp;&nbsp;者，不耻下交，名冠诸侯，有以也。名冠诸侯不虚耳。高祖每过之，而令民奉祠<br /><br />&nbsp;&nbsp;&nbsp;&nbsp;不绝也。<br /><br />&nbsp;&nbsp;&nbsp;&nbsp;《鲁仲连传》曰：仲连好奇伟倜傥之画策，而不肯仕官任职，游好持高节。<br /><br />&nbsp;&nbsp;&nbsp;&nbsp;游于赵。赵孝成王时，而秦王使白起破赵长平之军，前后四十余万，秦遂东围邯<br /><br />&nbsp;&nbsp;&nbsp;&nbsp;郸，赵王恐，诸侯之救兵，莫敢击秦军；魏安厘王使将军晋鄙救赵，畏秦，止于<br /><br />&nbsp;&nbsp;&nbsp;&nbsp;阴，不进；魏王使客将军新垣衍间入邯郸，因平原君谓赵王曰：秦所以急围赵者，<br /><br />&nbsp;&nbsp;&nbsp;&nbsp;前与齐⊥跽强为帝，已而复归帝号。今齐⊥跻岩嫒酰方今惟秦雄天下，此非<br /><br />&nbsp;&nbsp;&nbsp;&nbsp;必贪邯郸，其意欲复求为帝，赵诚发使尊秦昭王为帝，秦必喜，罢兵去。平原君<br /><br />&nbsp;&nbsp;&nbsp;&nbsp;犹豫未有所决，此时鲁连适游赵地会秦围赵，闻魏将欲令赵尊秦为帝，乃见平原<br /><br />&nbsp;&nbsp;&nbsp;&nbsp;君，曰：事将奈何？平原君曰：胜也，何敢言事。前亡四十万之众于外，今又内<br /><br />&nbsp;&nbsp;&nbsp;&nbsp;围邯郸而不能去。魏王使客将军新垣衍令赵帝秦，今其人在此，胜也何敢言事。<br /><br />&nbsp;&nbsp;&nbsp;&nbsp;鲁连曰：吾始以君为天下之贤公子也；吾乃今然后知君非天下之贤公子也，梁客<br /><br />&nbsp;&nbsp;&nbsp;&nbsp;新垣衍安在？吾请为君责而归之。平原君曰：胜请为绍则见之于先生。平原君遂<br /><br />&nbsp;&nbsp;&nbsp;&nbsp;见新垣衍曰：东国有鲁连先生者，今其人在此，胜请为绍介交之于将军。新垣衍<br /><br />&nbsp;&nbsp;&nbsp;&nbsp;曰：吾闻鲁连先生，齐之高士也；衍，人臣也，使事有职，吾不愿见鲁连先生。<br /><br />&nbsp;&nbsp;&nbsp;&nbsp;平原君曰：胜已泄之矣。新垣衍许诺，鲁仲连见新垣衍而无言，新垣衍曰：吾视<br /><br />&nbsp;&nbsp;&nbsp;&nbsp;居此围城之中者，皆有求平原君者也；今吾观先生之玉貌，非有所求于平原君者<br /><br />&nbsp;&nbsp;&nbsp;&nbsp;也；曷为久居此重围之中而不去？鲁连……梁未睹秦称帝之害故耳！使梁睹秦称<br /><br />&nbsp;&nbsp;&nbsp;&nbsp;帝之害，则必且赵矣。新垣衍曰：秦称帝之害何如？鲁连曰：……吾将使秦王烹<br /><br />&nbsp;&nbsp;&nbsp;&nbsp;醢梁王，新垣衍怏然不悦，曰：嘻！亦太甚矣，先生之言也，先生又乌能使秦王<br /><br />&nbsp;&nbsp;&nbsp;&nbsp;烹醢梁王？鲁连曰：固也，吾将言之，……今秦万乘之国也，与梁亦万乘之国也，<br /><br />&nbsp;&nbsp;&nbsp;&nbsp;俱据万乘之国，交有称王之名，睹其一战而胜，欲从而帝之……于是新垣衍起，<br /><br />&nbsp;&nbsp;&nbsp;&nbsp;再拜而谢曰：始以先生为庸人，吾乃今日知先生为天下之士也……适会魏公子无<br /><br />&nbsp;&nbsp;&nbsp;&nbsp;忌夺晋鄙军以求赵，击秦军，秦军遂引而去。于是平原君欲封鲁连，鲁连辞让谢<br /><br />&nbsp;&nbsp;&nbsp;&nbsp;使者三，终不肯受。平原君乃置酒，酒酣，起前，以千金为鲁连寿。……<br /><br />&nbsp;&nbsp;&nbsp;&nbsp;《屈原贾生传》曰：汉有贾生为长沙王太傅，过湘水投书以吊屈原。贾生名<br /><br />&nbsp;&nbsp;&nbsp;&nbsp;谊，洛阳人也。云云乃以谪贾生为长沙王太傅，贾生既辞往行闻长沙卑湿，自以<br /><br />&nbsp;&nbsp;&nbsp;&nbsp;为寿不得长，又以谪去，意不自得，及渡湘水，为赋以吊屈原。其词曰：……贾<br /><br />&nbsp;&nbsp;&nbsp;&nbsp;生为长沙王太傅，后三年，有^飞入贾生舍，止于坐隅，楚人命^曰：f。贾生<br /><br />&nbsp;&nbsp;&nbsp;&nbsp;既以谪居长沙，长沙卑湿，自以为恐寿不得长，伤悼之，乃为赋以自广，其词曰：<br /><br />&nbsp;&nbsp;&nbsp;&nbsp;……怀王骑，堕马而死，无后。贾生自伤为傅无状，哭泣，岁余，亦死。贾生之<br /><br />&nbsp;&nbsp;&nbsp;&nbsp;死，时年三十三矣。<br /><br />&nbsp;&nbsp;&nbsp;&nbsp;《扁鹊仓公传》曰：太仓公者，齐太仓长，临淄人也。姓淳于氏，名意，少<br /><br />&nbsp;&nbsp;&nbsp;&nbsp;而喜医方术。高后八年，更受师同郡元里公乘阳庆，庆年七十余，无子，使意尽<br /><br />&nbsp;&nbsp;&nbsp;&nbsp;去其故方，更悉以禁方与之，传黄帝扁鹊之脉书，五色诊病。知人死生，决嫌疑，<br /><br />&nbsp;&nbsp;&nbsp;&nbsp;定可治，乃药论甚精，受之三年，为人治病决死生多验。……诏召问所为治病死<br /><br />&nbsp;&nbsp;&nbsp;&nbsp;生验者几何人？主名为谁？诏问故太仓长臣意方伎所长，及所能治病者，有其书<br /><br />&nbsp;&nbsp;&nbsp;&nbsp;无有？皆安受学？受学几何岁？尝有所验？何县里人？何病？医药已，其病之状<br /><br />&nbsp;&nbsp;&nbsp;&nbsp;皆何如？其悉而对。臣意对曰：自意少时，喜医药。医药方试之，多不验者。至<br /><br />&nbsp;&nbsp;&nbsp;&nbsp;高后八年，得见师临淄元里公乘阳庆。庆年七十余，意得见事之。谓意曰：“尽<br /><br />&nbsp;&nbsp;&nbsp;&nbsp;去而方书，非是也。庆有古先道遗传黄帝、扁鹊之脉书，五色诊病。知人死生，<br /><br />&nbsp;&nbsp;&nbsp;&nbsp;决嫌疑，定可治，及药论书甚精。我家给富，心爱公，欲尽以我禁方书悉教公，”<br /><br />&nbsp;&nbsp;&nbsp;&nbsp;臣意即曰：“幸甚，非意之所敢望也。”臣意即避席再拜，谒受其脉书上下经，<br /><br />&nbsp;&nbsp;&nbsp;&nbsp;五色诊奇咳术，揆度阴阳外变药论石神接阴阳禁书，受读解验之，可一年所，明<br /><br />&nbsp;&nbsp;&nbsp;&nbsp;岁即验之，有验。然尚未精也。要事之三年所，即尝以为人治诊病，决死生，有<br /><br />&nbsp;&nbsp;&nbsp;&nbsp;验精良。今庆已死十年，臣意年尽三年，三十九岁也。齐侍御史成自言病头痛，<br /><br />&nbsp;&nbsp;&nbsp;&nbsp;臣意诊其脉，告曰：君之病恶不可言也<br /><br />&nbsp;&nbsp;&nbsp;&nbsp;《宋世家》初云：襄公嗣位后，仍谓为宋襄公，不去宋襄二字。《吴世家》<br /><br />&nbsp;&nbsp;&nbsp;&nbsp;云阖闾，《越世家》云勾践，每于其号上加“吴王”、“越王”字，句句未尝<br /><br />&nbsp;&nbsp;&nbsp;&nbsp;沃。《孟尝君》传曰：“冯公形容状貌甚辨。”案形容、状貌同是一说，而<br /><br />&nbsp;&nbsp;&nbsp;&nbsp;敷演重出，分为四言。凡如此流，不可胜载。其《十二诸侯表》曰：“孔子次<br /><br />&nbsp;&nbsp;&nbsp;&nbsp;《春秋》，”“约其辞文，去其繁重。”又《屈原传》曰：“其文约，其辞微。”<br /><br />&nbsp;&nbsp;&nbsp;&nbsp;观子长此言，实有深鉴。及自撰《史记》，榛芜若此，岂所谓非言之难而行之难<br /><br />&nbsp;&nbsp;&nbsp;&nbsp;乎？<br /><br />&nbsp;&nbsp;&nbsp;&nbsp;《汉书・龚遂传》曰：上遣使者征遂。议曹王生请从。功曹以为王生素嗜酒，<br /><br />&nbsp;&nbsp;&nbsp;&nbsp;亡节度，不可使，遂不听。从至京师，王生日饮酒，不视太守。会遂引入宫，王<br /><br />&nbsp;&nbsp;&nbsp;&nbsp;生醉，从后呼曰：“明府且止，愿有所白。”遂还，问其故，王生曰：“天子即<br /><br />&nbsp;&nbsp;&nbsp;&nbsp;问君何以治渤海，君不可有所陈对，宜曰：‘皆圣主之德，非小臣之力也。’”<br /><br />&nbsp;&nbsp;&nbsp;&nbsp;遂受其言，既至前，上果问以治状，遂对如王生言。天子悦其有让，笑曰：“君<br /><br />&nbsp;&nbsp;&nbsp;&nbsp;安得长者之言而称之？”遂因前曰：“臣非知此，乃臣议曹教戒臣也。”上以遂<br /><br />&nbsp;&nbsp;&nbsp;&nbsp;年老，不任公卿，拜为水衡都尉。议曹王生为水衡丞<br /><br />&nbsp;&nbsp;&nbsp;&nbsp;《新晋书・袁宏传》曰：袁宏有逸才，文章绝美，曾为《咏史诗》，是其风<br /><br />&nbsp;&nbsp;&nbsp;&nbsp;情所寄。少孤贫，以运租自业。谢尚时镇牛渚。秋夜乘月，率尔与左右微服泛江。<br /><br />&nbsp;&nbsp;&nbsp;&nbsp;会宏在舫中，讽其所作《咏史诗》，咏声既清会亮，词又藻拔丽，遂驻听久之，<br /><br />&nbsp;&nbsp;&nbsp;&nbsp;遣问焉，答云：“是袁临汝郎所诵诗。”即其咏史之作也。尚倾率有胜致，即迎<br /><br />&nbsp;&nbsp;&nbsp;&nbsp;升舟，与之谈论，申旦不寐。自此名誉日茂云云。从桓温北伐，作《北征赋》，<br /><br />&nbsp;&nbsp;&nbsp;&nbsp;皆其文之高者。尝与王、伏滔同在桓温坐，温令滔读其宏所作《北征赋》。至<br /><br />&nbsp;&nbsp;&nbsp;&nbsp;“闻所传于相传，云获麟于此野；诞灵物以瑞德，奚受体于虞者！疚尼父之恸泣，<br /><br />&nbsp;&nbsp;&nbsp;&nbsp;似实恸而非假；岂一性之足伤，乃致伤于天下。”其本至此便改韵。云：“此<br /><br />&nbsp;&nbsp;&nbsp;&nbsp;赋方传千载，无容率尔。今于‘天下’之后，移韵徙事，然于写送之致，似为未<br /><br />&nbsp;&nbsp;&nbsp;&nbsp;尽。”滔云：“得益写韵一句，或为小胜。”温曰：“卿思益之。”宏应声曰：<br /><br />&nbsp;&nbsp;&nbsp;&nbsp;“感不绝于予心，辶鞣缍独写”云云。谢安尝赏其机对辩速，后安为扬州刺史，<br /><br />&nbsp;&nbsp;&nbsp;&nbsp;宏自吏部郎出为东阳郡，乃祖道于冶亭，时贤皆集。谢安欲以卒迫试之，临别，<br /><br />&nbsp;&nbsp;&nbsp;&nbsp;执其手，顾就左右取以一扇授之，曰：“聊以赠行。”宏应声答曰：“辄当奉扬<br /><br />&nbsp;&nbsp;&nbsp;&nbsp;仁风，慰彼黎庶。”观者无叹服。时人叹其率而能要焉。<br /><br />&nbsp;&nbsp;&nbsp;&nbsp;《十六国春秋》曰：郭r有女始笄，妙选良偶，有心于刘\，遂别设一席<br /><br />&nbsp;&nbsp;&nbsp;&nbsp;于座前，谓诸弟子曰：“吾有一女，年向成长，欲觅一快女婿。谁坐此席者，吾<br /><br />&nbsp;&nbsp;&nbsp;&nbsp;当<女e>焉。”\遂奋衣来坐，神志湛然。曰：“向闻先生欲求快女婿，\其<br /><br />&nbsp;&nbsp;&nbsp;&nbsp;人也。”</div>
            <div class="link">
                <a id="err-report" href="javascript:void(0)" onClick="report('史通出错啦!');">
                    错误举报</a><a id="add-bookcase" href="javascript:void(0)" onClick="addbookcase(10449,819673);">加入书签</a><a
                        href="819648.html">上一页</a>&larr;<a href="index.html">返回列表</a>&rarr;<a
                            href="819693.html">下一页</a><a id="book-vote" href="javascript:void(0)" onClick="vote(10449);">投推荐票</a><a
                                id="err-report" href="javascript:void(0)" onClick="report('史通更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "819648.html"; var next_page = "819693.html"; var index_page = "index.html"; var sortid = "9"; var article_id = "10449"; var chapter_id = "819673"; var articlename = "史通"; var chaptername = " 外篇 点繁第六"; var author = "刘知几"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>