<!DOCTYPE html>
<html>
<head>
<meta charset="gbk" />
<title>史通- 外篇 杂说中第八-在线阅读-哈西文学网</title>
<meta name="keywords" content="刘知几，史通， 外篇 杂说中第八全文， 外篇 杂说中第八在线阅读 哈西文学网" />
<meta name="description" content="哈西文学网提供刘知几的史通  外篇 杂说中第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10449/819710.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10449/819710.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 史通</div>
		<div class="fr"><a id="add-bookcase" href="javascript:void(0)" onClick="addbookcase(10449,0);">加入书架</a>|<a id="book-vote" href="javascript:void(0)" onClick="vote(10449);">投推荐票</a>|<a id="err-report" href="javascript:void(0)" onClick="report('史通出错啦!');">错误举报</a>|<a href="https://www.haxi88.com/files/article/info/10/10449.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 外篇 杂说中第八</h1>
            <div class="link xb">
                <a href="819693.html">上一页</a>&larr;<a href="index.html">返回列表</a>&rarr;<a
                    href="819740.html">下一页</a></div>			
            <div id="BookText">&nbsp;&nbsp;&nbsp;&nbsp;○诸晋史（六条）<br /><br />&nbsp;&nbsp;&nbsp;&nbsp;东晋之史，作者多门，何氏《中兴》，实居其最。而为晋学者，曾未之知，<br /><br />&nbsp;&nbsp;&nbsp;&nbsp;傥湮灭不行，良可惜也。王、檀著书，是晋史之尤劣者，方诸前代，其陆贾、褚<br /><br />&nbsp;&nbsp;&nbsp;&nbsp;先生之比欤！道鸾不揆浅才，好出奇语，所谓欲益反损，求妍更媸者矣。<br /><br />&nbsp;&nbsp;&nbsp;&nbsp;臧氏《晋书》称苻坚之窃号也，虽疆宇狭于石虎，至于人物则过之。案后石<br /><br />&nbsp;&nbsp;&nbsp;&nbsp;之时，张据瓜、凉，李专巴、蜀，自辽而左。人属慕容，涉汉而南，地归司马。<br /><br />&nbsp;&nbsp;&nbsp;&nbsp;逮于苻氏，则兼而有之。《禹贡》九州，实得其八。而言地劣于赵，是何言欤？<br /><br />&nbsp;&nbsp;&nbsp;&nbsp;夫识事未精，而轻为著述，此其不知量也。张页撮晋史，求其异同，而被褐此<br /><br />&nbsp;&nbsp;&nbsp;&nbsp;言，不从沙汰，罪又甚矣。<br /><br />&nbsp;&nbsp;&nbsp;&nbsp;夫学未该博，鉴非详正，凡所修撰，多聚异闻，其为w驳，难以觉悟。案<br /><br />&nbsp;&nbsp;&nbsp;&nbsp;应劭《风俗通》载楚有叶君祠，即叶公诸梁庙也。而俗云孝明帝时有河东王乔为<br /><br />&nbsp;&nbsp;&nbsp;&nbsp;叶令，尝飞凫入朝。及干宝《搜神记》，乃隐应氏所通，而收流俗怪说。又刘敬<br /><br />&nbsp;&nbsp;&nbsp;&nbsp;叔《异苑》称晋武库失火，汉高祖斩蛇剑穿屋而飞，其言不经。故梁武帝令殷芸<br /><br />&nbsp;&nbsp;&nbsp;&nbsp;编诸《小说》，及萧方等撰《三十国史》，乃刊为正言。既而宋求汉事，旁取令<br /><br />&nbsp;&nbsp;&nbsp;&nbsp;升之书；唐征晋语，近凭方等之录。编简一定，胶漆不移。故令俗之学者，说凫<br /><br />&nbsp;&nbsp;&nbsp;&nbsp;履登朝，则云《汉书》旧记。谈蛇剑穿屋，必曰晋典明文。摭彼虚词，成兹实录。<br /><br />&nbsp;&nbsp;&nbsp;&nbsp;语曰：“三人成市虎”。斯言其得之者乎！<br /><br />&nbsp;&nbsp;&nbsp;&nbsp;马迁持论，称尧世无许由；应劭著录，云汉代无王乔，其言谠矣。至士安撰<br /><br />&nbsp;&nbsp;&nbsp;&nbsp;《高士传》，具说箕山之迹；令升作《搜神记》，深信叶县之灵。此并向声背实，<br /><br />&nbsp;&nbsp;&nbsp;&nbsp;握娲游保知而故为，罪之甚者。近者，宋临川王义庆著《世说新语》，上叙<br /><br />&nbsp;&nbsp;&nbsp;&nbsp;两汉、三国及晋中朝、江左事。刘峻注释，摘其瑕疵，伪迹昭然，理难文饰。而<br /><br />&nbsp;&nbsp;&nbsp;&nbsp;皇家撰《晋史》，多取此书。遂采康王之妄言，违孝标之正说。以此书事，奚其<br /><br />&nbsp;&nbsp;&nbsp;&nbsp;厚颜。<br /><br />&nbsp;&nbsp;&nbsp;&nbsp;汉吕后以妇人称制，事同王者。班氏次其年月，虽与诸帝同编；而记其事迹，<br /><br />&nbsp;&nbsp;&nbsp;&nbsp;实与后妃齐贯。皇家诸学士撰《晋书》，首发凡例，而云班《汉》皇后除王、吕<br /><br />&nbsp;&nbsp;&nbsp;&nbsp;之外，不为作传，并编叙行事，寄出《外戚》篇。案《外戚》篇所不载者，唯元<br /><br />&nbsp;&nbsp;&nbsp;&nbsp;后耳。安得不引吕氏以为例乎？盖由读书不精，识事多阙，徒以本纪标目，以编<br /><br />&nbsp;&nbsp;&nbsp;&nbsp;高后之年，遂疑外戚裁篇，不述娥之事。其为率略，不亦甚邪！<br /><br />&nbsp;&nbsp;&nbsp;&nbsp;杨王孙布囊盛尸，裸身而葬。伊籍对吴，以“一拜一起，未足为劳”。求两<br /><br />&nbsp;&nbsp;&nbsp;&nbsp;贤立身，各有此一事而已。而《汉书》、《蜀志》，为其立传。前哲致讥，言之<br /><br />&nbsp;&nbsp;&nbsp;&nbsp;详矣。然杨能反经合义，足矫奢葬之愆。伊以敏辞辨对，可免“使乎”之辱。列<br /><br />&nbsp;&nbsp;&nbsp;&nbsp;诸篇第，犹有可取。近者皇家撰《晋书》，著《刘伶》、《毕卓传》。其述事也，<br /><br />&nbsp;&nbsp;&nbsp;&nbsp;直载其嗜酒沈湎，悖礼乱德，若斯而已，为传如此，复何所取者哉？<br /><br />&nbsp;&nbsp;&nbsp;&nbsp;○《宋略》（一条）<br /><br />&nbsp;&nbsp;&nbsp;&nbsp;裴几原删略宋史，定为二十篇。芟烦撮要，实有其力。而所录文章，颇伤芜<br /><br />&nbsp;&nbsp;&nbsp;&nbsp;秽。如文帝《除徐傅官诏》、颜延年《元后哀册文》、颜峻《讨二凶檄》、孝武<br /><br />&nbsp;&nbsp;&nbsp;&nbsp;《拟李夫人赋》、裴松之《上注国志表》、孔熙先《罪许曜词》。凡此诸文，是<br /><br />&nbsp;&nbsp;&nbsp;&nbsp;尤不宜载者。<br /><br />&nbsp;&nbsp;&nbsp;&nbsp;何则？羡、亮威权震主，负芒猜忌，将欲取之，必先与之。既而罪名具列，<br /><br />&nbsp;&nbsp;&nbsp;&nbsp;刑书是正，则先所降诏，本非实录。而乃先后双载，坐令矛盾两伤。夫国之不造，<br /><br />&nbsp;&nbsp;&nbsp;&nbsp;史有哀册。自晋、宋已还，多载于起居注，词皆虚饰，义不足观。必以“略”言<br /><br />&nbsp;&nbsp;&nbsp;&nbsp;之，故宜去也。昔汉王数项，袁公檄曹，若不具录其文，难以暴扬其过。至于二<br /><br />&nbsp;&nbsp;&nbsp;&nbsp;凶为恶，不言可知，无俟檄数，始明罪状。必刊诸国史，岂益异同。孝武作赋悼<br /><br />&nbsp;&nbsp;&nbsp;&nbsp;亡，钟心内宠，情在儿女，语非军国。松之所论者，其事甚末，兼复文理非工。<br /><br />&nbsp;&nbsp;&nbsp;&nbsp;熙先构逆怀奸，矫言欺众，且所为稿草，本未宣行。斯并同在编次，不加铨择，<br /><br />&nbsp;&nbsp;&nbsp;&nbsp;岂非芜滥者邪？<br /><br />&nbsp;&nbsp;&nbsp;&nbsp;向若除此数文，别存他说，则宋年美事，遗略盖寡。何乃应取而不取，宜除<br /><br />&nbsp;&nbsp;&nbsp;&nbsp;而不除乎？但近代国史，通多此累，有同自郐，无足致讥。若裴氏者，众作之中，<br /><br />&nbsp;&nbsp;&nbsp;&nbsp;所可与言史者，故偏举其事，以申掎摭去。<br /><br />&nbsp;&nbsp;&nbsp;&nbsp;○后魏书（二条）<br /><br />&nbsp;&nbsp;&nbsp;&nbsp;《宋书》载佛狸之入寇也，其间胜负，盖皆实录焉。《魏史》所书，则全出<br /><br />&nbsp;&nbsp;&nbsp;&nbsp;沈本。如事有可耻者，则加减随意，依违饰言。至如刘氏献女请和，太武以师婚<br /><br />&nbsp;&nbsp;&nbsp;&nbsp;不许，此言尤可怪也。何者？江左皇族，水乡庶族，若司马、刘、萧、韩、王，<br /><br />&nbsp;&nbsp;&nbsp;&nbsp;或出于亡命，或起自俘囚，一诣桑乾，皆成禁脔。此皆魏史自述，非他国所传。<br /><br />&nbsp;&nbsp;&nbsp;&nbsp;然则北之重南，其礼如此。安有黄旗之主，亲屈己以求婚，而白登之阵反怀疑而<br /><br />&nbsp;&nbsp;&nbsp;&nbsp;不纳。其言河汉，不亦甚哉！观休文《宋典》，诚曰不工，必比伯起《魏书》，<br /><br />&nbsp;&nbsp;&nbsp;&nbsp;更为良史。而收每云：“我视沈约，正如奴耳。”此可谓饰嫫母而夸西施，持鱼<br /><br />&nbsp;&nbsp;&nbsp;&nbsp;目而笑明月者也。<br /><br />&nbsp;&nbsp;&nbsp;&nbsp;近者沈约《晋书》，喜造奇说。称元帝牛金之子，以应“牛继马后”之征。<br /><br />&nbsp;&nbsp;&nbsp;&nbsp;邺中学者王劭、宋孝王言之详矣。而魏收深嫉南国，幸书其短，著《司马贝》，<br /><br />&nbsp;&nbsp;&nbsp;&nbsp;遂具录休文所言。又崔浩谄事狄君，曲为邪说，称拓跋之祖，本李陵之胃。当时<br /><br />&nbsp;&nbsp;&nbsp;&nbsp;众议抵斥，事遂不行。或有窃其书以渡江者，沈约撰《宋书・索虏传》，仍传伯<br /><br />&nbsp;&nbsp;&nbsp;&nbsp;渊所述。凡此诸妄，其流甚多，傥无迹可寻，则真伪难辨者矣。<br /><br />&nbsp;&nbsp;&nbsp;&nbsp;○北齐诸史（三条）<br /><br />&nbsp;&nbsp;&nbsp;&nbsp;王劭国史，至于论战争，述纷扰，贾其馀勇，弥见所长。至如叙文宣逼孝靖<br /><br />&nbsp;&nbsp;&nbsp;&nbsp;以受魏禅，二王杀杨、燕以废乾明，虽《左氏》载季氏逐昭公，秦伯纳重耳，栾<br /><br />&nbsp;&nbsp;&nbsp;&nbsp;盈起于曲沃，楚灵败于乾豁，殆可连类也。又叙高祖破宇文于邙山，周武自晋阳<br /><br />&nbsp;&nbsp;&nbsp;&nbsp;而平邺，虽《左氏》书城濮之役，鄢陵之战，齐败于鞍，吴师入郢，亦不是过也。<br /><br />&nbsp;&nbsp;&nbsp;&nbsp;或问曰：王劭《齐志》，多记当时鄙言，为是乎？为非乎？对曰：古往今来，<br /><br />&nbsp;&nbsp;&nbsp;&nbsp;名目各异，区分壤隔，称谓不同。所以晋、楚方言，齐、鲁俗语，《六经》诸子，<br /><br />&nbsp;&nbsp;&nbsp;&nbsp;载之多矣。<br /><br />&nbsp;&nbsp;&nbsp;&nbsp;自汉已降，风俗屡迁，求诸史籍，差睹其事。或君臣之目，施诸朋友；或尊<br /><br />&nbsp;&nbsp;&nbsp;&nbsp;官之称，属诸君父。曲相崇敬，标以处士、王孙；轻加侮辱，号以仆父、舍长。<br /><br />&nbsp;&nbsp;&nbsp;&nbsp;亦有荆楚训多为夥，庐江目桥为圯。南呼北人曰伧，西谓东胡曰虏。渠、们、底、<br /><br />&nbsp;&nbsp;&nbsp;&nbsp;个，江左彼此之辞；乃、若、君、卿，中朝汝我之义。斯并因地而变，随时而革，<br /><br />&nbsp;&nbsp;&nbsp;&nbsp;布在方册，无假推寻。足以知m俗之有殊，验土风之不类。<br /><br />&nbsp;&nbsp;&nbsp;&nbsp;然自二京失守，四夷称制，夷夏相杂，音句尤媸。而彦鸾、伯起，务存隐讳；<br /><br />&nbsp;&nbsp;&nbsp;&nbsp;重规、德保志在文饰。遂使中国数百年内，其俗无得而言。<br /><br />&nbsp;&nbsp;&nbsp;&nbsp;盖语曰：“知古而不知今，谓之陆沈。”又曰：“一物不知，君子所耻。”<br /><br />&nbsp;&nbsp;&nbsp;&nbsp;是则时无远近，事无巨细，必藉多闻，以成博识。<br /><br />&nbsp;&nbsp;&nbsp;&nbsp;如今之所谓者，若中州名汉，关右称羌，易臣以奴，呼母云姊。主上有大家<br /><br />&nbsp;&nbsp;&nbsp;&nbsp;之号，师人致儿郎之说。凡如此例，其流甚多。必寻其本源，莫详所出。阅诸<br /><br />&nbsp;&nbsp;&nbsp;&nbsp;《齐志》，则了然可知。由斯而言，劭之所录，其为弘益多矣。足以开后进之蒙<br /><br />&nbsp;&nbsp;&nbsp;&nbsp;蔽，广来者之耳目。微君懋，吾几面墙于近事矣，而子奈何妄加讥诮者哉！<br /><br />&nbsp;&nbsp;&nbsp;&nbsp;皇家修《五代史》，馆中坠稿仍存。皆因彼旧事，定为新史。观其朱墨所图，<br /><br />&nbsp;&nbsp;&nbsp;&nbsp;铅黄所拂，犹有可识者。或以实为虚，以非为是。其北齐国史，皆称诸帝庙号，<br /><br />&nbsp;&nbsp;&nbsp;&nbsp;及李氏撰《齐书》，其庙号有犯时讳者，即称谥焉。至于变世祖为文襄，改世宗<br /><br />&nbsp;&nbsp;&nbsp;&nbsp;为武成。苟除兹“世”字，而不悟“襄”、“成”有别。诸如此谬，不可胜纪。<br /><br />&nbsp;&nbsp;&nbsp;&nbsp;又其列传之叙事也，或以武定臣佐降在成朝，或以河清事迹擢居襄代。故时日不<br /><br />&nbsp;&nbsp;&nbsp;&nbsp;接而隔越相偶，使读者瞀乱而不测，惊骇而多疑。嗟乎！因斯而言，则自古著书，<br /><br />&nbsp;&nbsp;&nbsp;&nbsp;未能精谠，书成绝笔，而遽捐旧章。遂令玉石同烬，真伪难寻者，不其痛哉！<br /><br />&nbsp;&nbsp;&nbsp;&nbsp;○周书<br /><br />&nbsp;&nbsp;&nbsp;&nbsp;今俗所行周史，是令狐德钡人撰。其书文而不实，雅而无检，真迹甚寡，<br /><br />&nbsp;&nbsp;&nbsp;&nbsp;客气尤繁。<br /><br />&nbsp;&nbsp;&nbsp;&nbsp;寻宇文初习华风，事由苏绰。至于军国词令，皆准《尚书》。太祖敕朝廷他<br /><br />&nbsp;&nbsp;&nbsp;&nbsp;文，悉准于此。盖史臣所记，皆禀其规。柳虬之徒，从风而靡。案绰文虽去彼淫<br /><br />&nbsp;&nbsp;&nbsp;&nbsp;丽，存兹典实。而陷于矫枉过正之失，乖夫适俗随时之义。苟记言若是，则其谬<br /><br />&nbsp;&nbsp;&nbsp;&nbsp;逾多。爰及牛弘，弥尚儒雅。即其旧事，因而勒成。务累清言。罕逢佳句。<br /><br />&nbsp;&nbsp;&nbsp;&nbsp;而令狐不能别求他述，用广异闻，唯凭本书，重加润色。遂使周氏一代之史，<br /><br />&nbsp;&nbsp;&nbsp;&nbsp;多非实录者焉。<br /><br />&nbsp;&nbsp;&nbsp;&nbsp;○《隋书》（一条）<br /><br />&nbsp;&nbsp;&nbsp;&nbsp;昔贾谊上书，晁错对策。皆有益军国，足贻劝戒。而编于汉史，读者犹恨其<br /><br />&nbsp;&nbsp;&nbsp;&nbsp;繁。如《隋书・王劭、袁充》两传，唯录其诡辞妄说，遂盈一篇。寻又申以诋诃，<br /><br />&nbsp;&nbsp;&nbsp;&nbsp;尤其谄惑。夫载言示后者，贵于辞理可观。既以无益而书，岂若遗而不载。盖学<br /><br />&nbsp;&nbsp;&nbsp;&nbsp;者神识有限，而述者注记无涯。以有限之神识，观无涯之注记，必如是，则阅之<br /><br />&nbsp;&nbsp;&nbsp;&nbsp;心目，视听告劳；书之简编，缮写不给。呜呼！苟自古著述其皆若此也，则知李<br /><br />&nbsp;&nbsp;&nbsp;&nbsp;斯之设坑阱，董卓之成帷盖，虽其所行多滥，终亦有可取焉。<br /><br />&nbsp;&nbsp;&nbsp;&nbsp;案《隋史》讥王君懋撰齐、隋二史叙录繁碎。至如刘臻还宅，访子方知；王<br /><br />&nbsp;&nbsp;&nbsp;&nbsp;劭思书，为奴所侮。此而毕载，为失更多。可谓尤而效之，罪之甚焉者矣。</div>
            <div class="link">
                <a id="err-report" href="javascript:void(0)" onClick="report('史通出错啦!');">
                    错误举报</a><a id="add-bookcase" href="javascript:void(0)" onClick="addbookcase(10449,819710);">加入书签</a><a
                        href="819693.html">上一页</a>&larr;<a href="index.html">返回列表</a>&rarr;<a
                            href="819740.html">下一页</a><a id="book-vote" href="javascript:void(0)" onClick="vote(10449);">投推荐票</a><a
                                id="err-report" href="javascript:void(0)" onClick="report('史通更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "819693.html"; var next_page = "819740.html"; var index_page = "index.html"; var sortid = "9"; var article_id = "10449"; var chapter_id = "819710"; var articlename = "史通"; var chaptername = " 外篇 杂说中第八"; var author = "刘知几"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>