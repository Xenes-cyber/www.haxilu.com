<!DOCTYPE html>
<html>
<head>
<meta charset="gbk" />
<title>水经注- 卷四十-在线阅读-哈西文学网</title>
<meta name="keywords" content="郦道元，水经注， 卷四十全文， 卷四十在线阅读 哈西文学网" />
<meta name="description" content="哈西文学网提供郦道元的水经注  卷四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10907/826019.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10907/826019.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 水经注</div>
		<div class="fr"><a id="add-bookcase" href="javascript:void(0)" onClick="addbookcase(10907,0);">加入书架</a>|<a id="book-vote" href="javascript:void(0)" onClick="vote(10907);">投推荐票</a>|<a id="err-report" href="javascript:void(0)" onClick="report('水经注出错啦!');">错误举报</a>|<a href="https://www.haxi88.com/files/article/info/10/10907.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十</h1>
            <div class="link xb">
                <a href="825996.html">上一页</a>&larr;<a href="index.html">返回列表</a>&rarr;<a
                    href="index.html">下一页</a></div>			
            <div id="BookText">&nbsp;&nbsp;&nbsp;&nbsp;○渐江水斤江水<br /><br />&nbsp;&nbsp;&nbsp;&nbsp;江以南至日南郡二十水<br /><br />&nbsp;&nbsp;&nbsp;&nbsp;禹贡山水泽地所在<br /><br />&nbsp;&nbsp;&nbsp;&nbsp;△渐江水出三天子都。<br /><br />&nbsp;&nbsp;&nbsp;&nbsp;《山海经》谓之浙江也。《地理志》云：水出丹阳黟县南蛮中。北迳其县南，<br /><br />&nbsp;&nbsp;&nbsp;&nbsp;有博山，山上有石，特起十丈，上峰若剑杪。时有录鼓潜发，正长临县，以山鼓<br /><br />&nbsp;&nbsp;&nbsp;&nbsp;为候，一鸣，官长一年，若长雷发声，则官长不反，浙江又北历黟山，县居山之<br /><br />&nbsp;&nbsp;&nbsp;&nbsp;阳，故县氏之。汉成帝鸿嘉二年，以为广德国，封中山宪王孙云客王于此。晋太<br /><br />&nbsp;&nbsp;&nbsp;&nbsp;康中，以为广德县，分隶宣城郡。会稽陈业，洁身清行，q迹此山。浙江又北迳<br /><br />&nbsp;&nbsp;&nbsp;&nbsp;歙县东，与一小溪合。水出县东北翁山，西迳故城南，又西南入浙江。<br /><br />&nbsp;&nbsp;&nbsp;&nbsp;又东迳遂安县南。溪广二百步，上立杭以相通，水甚清深，潭不掩鳞，故名<br /><br />&nbsp;&nbsp;&nbsp;&nbsp;新定。分歙县立之。晋太康中，又改从今名。<br /><br />&nbsp;&nbsp;&nbsp;&nbsp;浙江又左合绝溪，溪水出始新县西，东迳县故城南，为东西长溪。溪有四十<br /><br />&nbsp;&nbsp;&nbsp;&nbsp;七濑，睿流惊急，奔波聒天。孙权使贺齐讨黟、歙山贼，贼固黟之林历山，山甚<br /><br />&nbsp;&nbsp;&nbsp;&nbsp;峻绝，又工禁五兵。齐以铁p辽剑升出不意，又以白击之，气禁不行，<br /><br />&nbsp;&nbsp;&nbsp;&nbsp;遂和奇功平贼。于是立始新之府，于歙之华乡令齐守之。后移出新亭。晋太康元<br /><br />&nbsp;&nbsp;&nbsp;&nbsp;年，改曰新安郡。溪水东注浙江。浙江又东北迳建德县南。县北有乌山，山下有<br /><br />&nbsp;&nbsp;&nbsp;&nbsp;庙，庙在县东七里。庙渚有大石，高十丈，五尺围，水濑睿激而能致云雨。<br /><br />&nbsp;&nbsp;&nbsp;&nbsp;浙江又东迳寿昌县南，自建德至此，八十里中有十二濑，濑皆峻，行旅所<br /><br />&nbsp;&nbsp;&nbsp;&nbsp;难。县南有孝子夏先墓，先少丧二亲，负土成墓。数年，不胜哀卒。<br /><br />&nbsp;&nbsp;&nbsp;&nbsp;浙江又北迳新城县，桐溪水注之。水出吴兴郡於潜县北天目山。山有高峻，<br /><br />&nbsp;&nbsp;&nbsp;&nbsp;崖岭竦叠，西临峻涧。山上有霜木，皆是数百年树，谓之翔凤林。东面有瀑布，<br /><br />&nbsp;&nbsp;&nbsp;&nbsp;下注数晦深沼，名曰蛟龙池。池水南流迳县西，为县之西溪。溪水又东南与紫溪<br /><br />&nbsp;&nbsp;&nbsp;&nbsp;合。水出县西百丈山，即潜山也。山水东南流，名为紫溪，中道夹水，有紫色磐<br /><br />&nbsp;&nbsp;&nbsp;&nbsp;石，石长百馀丈，望之如朝霞。又名此，水为赤濑，盖以倒影在水故也。紫溪又<br /><br />&nbsp;&nbsp;&nbsp;&nbsp;东南流，迳白山之阴。山甚峻极，北临紫溪。又东南连山夹水，两峰交峙，反项<br /><br />&nbsp;&nbsp;&nbsp;&nbsp;对石，往往相捍。十馀里中，积石磊`，相挟而上，涧下白沙细石，状若霜雪。<br /><br />&nbsp;&nbsp;&nbsp;&nbsp;水木相映，泉石争晕，名曰楼林。紫溪东南流，迳桐庐县东为桐溪。孙权藉溪之<br /><br />&nbsp;&nbsp;&nbsp;&nbsp;名以为县目，割富春之地，立桐庐县。自县至於潜，凡十有六濑，第二是严陵濑。<br /><br />&nbsp;&nbsp;&nbsp;&nbsp;濑带山，山下有石室。汉光武帝时，严子陵之所居也。故山及濑，皆即人姓名之。<br /><br />&nbsp;&nbsp;&nbsp;&nbsp;山下有磐石，周回十数丈，交枕潭际，盖陵所游也。桐庐溪又东北，迳新城县入<br /><br />&nbsp;&nbsp;&nbsp;&nbsp;浙江。县故富春地，孙权置，后省并桐庐，咸和九年，复立为县。浙江又东北入<br /><br />&nbsp;&nbsp;&nbsp;&nbsp;富阳县，故富春也。晋后名春，改曰富阳也。东分为湖浦。<br /><br />&nbsp;&nbsp;&nbsp;&nbsp;浙江又东北迳富春县南，县故王莽之诛岁也。江南有山，孙武皇之先所葬也。<br /><br />&nbsp;&nbsp;&nbsp;&nbsp;汉末，墓上有光，如云气属天。黄武四年，孙权以富春为东安郡，分置诸县。以<br /><br />&nbsp;&nbsp;&nbsp;&nbsp;讨山越，命全琮浙江又东北迳亭山西，山上有孙权父冢。<br /><br />&nbsp;&nbsp;&nbsp;&nbsp;△北过馀杭，东入于海。<br /><br />&nbsp;&nbsp;&nbsp;&nbsp;浙江迳县左，合馀杭大溪。江北即临安县界，水北对郭文宅，宅傍山面溪，<br /><br />&nbsp;&nbsp;&nbsp;&nbsp;宅东有郭文墓，晋建武元年，骠骑王导迎文，置之西园。文逃此而终。临安令改<br /><br />&nbsp;&nbsp;&nbsp;&nbsp;葬之。建安十六年，县民郎雅作乱，贺齐讨之。孙权分馀杭立临水县，晋改曰临<br /><br />&nbsp;&nbsp;&nbsp;&nbsp;安县，因冈为城，南门尤高。谢安莅郡，游县，迳此门，以为难为亭长。浙江又<br /><br />&nbsp;&nbsp;&nbsp;&nbsp;东迳馀杭故县南，新县北。秦始皇南游会稽，途出是地。因立为县。王莽之进睦<br /><br />&nbsp;&nbsp;&nbsp;&nbsp;也。汉末陈浑移筑南城，县后溪南大塘。即浑立以防水也。县南有三碑，是顾r、<br /><br />&nbsp;&nbsp;&nbsp;&nbsp;范甯等碑。县南有大壁山，郭文自陆浑迁居也。浙江又东迳乌伤县北，王莽改曰<br /><br />&nbsp;&nbsp;&nbsp;&nbsp;乌孝，《郡国志》谓之乌伤。《异苑》曰：东阳颜乌以淳孝著闻，后有群乌衔鼓，<br /><br />&nbsp;&nbsp;&nbsp;&nbsp;集颜鸟所居之，乌口皆伤，一境以为颜乌至孝，故致慈乌，欲令孝声远闻，<br /><br />&nbsp;&nbsp;&nbsp;&nbsp;又名其县曰乌伤矣。浙江又东北流至钱唐县，谷水入焉。水源西出太末县，县是<br /><br />&nbsp;&nbsp;&nbsp;&nbsp;越之西部姑蔑之地也。秦以为县。王莽之末治也。吴宝鼎中，分会稽立，隶东阳<br /><br />&nbsp;&nbsp;&nbsp;&nbsp;郡。谷水东迳独松故冢下，冢为水毁，其砖文：筮言吉，龟言凶，百年隋水中，<br /><br />&nbsp;&nbsp;&nbsp;&nbsp;今则同龟繇矣。谷水又东迳长山县南，与永康溪水合，县即东阳郡治也。县，汉<br /><br />&nbsp;&nbsp;&nbsp;&nbsp;献帝分乌伤立；郡，呈宝鼎中分会稽置。城居山之阳，或谓之长仙县也，言赤松<br /><br />&nbsp;&nbsp;&nbsp;&nbsp;采药此山，因而居之，故以为句。后传呼乖谬，字亦因改。溪水南出永康县。县，<br /><br />&nbsp;&nbsp;&nbsp;&nbsp;赤乌中分乌伤上浦立。刘敬叔《异苑》曰：孙权时，永康县有人入山，遇一大龟，<br /><br />&nbsp;&nbsp;&nbsp;&nbsp;即束之以归。龟便言曰：游不量时，为君所得。担者怪之，载出，欲上吴王。夜<br /><br />&nbsp;&nbsp;&nbsp;&nbsp;宿越里，缆船于大桑树。宵中，树忽呼龟曰：元绪，奚事尔也？龟曰：行不择日，<br /><br />&nbsp;&nbsp;&nbsp;&nbsp;今方见烹，虽尽南山之樵，不能溃我。树曰：诸葛元逊识性渊长，必致相困。令<br /><br />&nbsp;&nbsp;&nbsp;&nbsp;求如我之徒，讨将安泊？龟曰：子明，无多辞，既至建业，权将煮之，烧柴万车，<br /><br />&nbsp;&nbsp;&nbsp;&nbsp;龟犹如故。诸葛恪曰：燃以老桑乃熟。献人仍说龟言，权使伐桑，取煮之即烂。<br /><br />&nbsp;&nbsp;&nbsp;&nbsp;故野人呼龟曰元绪。其水飞湍北注，至县南门，入谷水。谷水又东，定阳溪水注<br /><br />&nbsp;&nbsp;&nbsp;&nbsp;之。水上承信安县之苏姥布。县本新安县，晋武帝太康元年改曰信安。水悬百馀<br /><br />&nbsp;&nbsp;&nbsp;&nbsp;丈，濑势飞注，状如瀑布。濑边有石如床，床上有石牒，长三尺许，有似杂采帖<br /><br />&nbsp;&nbsp;&nbsp;&nbsp;也。《东阳记》云：信安县有悬室坂。晋中朝时，有民王质，伐木至石室中，见<br /><br />&nbsp;&nbsp;&nbsp;&nbsp;童子四人，弹琴而歌。质因留，倚柯听之。童子以一物如枣核与质，质含之，便<br /><br />&nbsp;&nbsp;&nbsp;&nbsp;不复饥。俄顷，童子曰：其归。承声而去，斧柯y然烂尽。既归，质去家已数十<br /><br />&nbsp;&nbsp;&nbsp;&nbsp;年，亲情凋落，无复向时比矣。其水分纳众流，混波东逝，迳定阳县。夹岸缘溪，<br /><br />&nbsp;&nbsp;&nbsp;&nbsp;悉生支竹，及芳枳木连，杂以霜菊金橙。白沙细石，状如凝雪。石溜湍波，浮响<br /><br />&nbsp;&nbsp;&nbsp;&nbsp;无辍。山水之趣。尤深人情。县，汉献帝分信安立。溪亦取名焉。溪水又东迳长<br /><br />&nbsp;&nbsp;&nbsp;&nbsp;山县北，北对高山。山下水际，是赤松羽化之处也。炎帝少女追之，亦俱仙矣。<br /><br />&nbsp;&nbsp;&nbsp;&nbsp;后人立庙于山下。溪水又东入于谷水，又东迳乌伤县之云黄山，山下临溪水，水<br /><br />&nbsp;&nbsp;&nbsp;&nbsp;际石壁杰立，高一百许丈。又与吴宁溪水合。水出吴宁县，下迳乌伤县入谷，谓<br /><br />&nbsp;&nbsp;&nbsp;&nbsp;之乌伤溪水。闽中有徐登者，女子化为丈夫，与东阳赵\，并善越方。时遭兵<br /><br />&nbsp;&nbsp;&nbsp;&nbsp;乱相遇于溪，各示所能。登先禁溪，水为不流。\次禁枯柳，柳为生荑。二人<br /><br />&nbsp;&nbsp;&nbsp;&nbsp;相示而笑。登年长，\师事之。后登身故，\东入章安。百姓未知。\乃<br /><br />&nbsp;&nbsp;&nbsp;&nbsp;升茅屋，梧鼎而爨，主人惊怪，\笑而不应，屋亦不损。又尝临水求渡，船人<br /><br />&nbsp;&nbsp;&nbsp;&nbsp;不许。\乃张盖坐中，长啸呼风，乱流而济。于是百姓神服，从者如归，章安<br /><br />&nbsp;&nbsp;&nbsp;&nbsp;令恶而杀之，民立祠于永康而蚊蚋不能入。\秉道怀术，而不能全身避害，事<br /><br />&nbsp;&nbsp;&nbsp;&nbsp;同苌弘，宋元之龟，鲈酥来，故难救矣。谷水又东入钱唐县，而左入浙江。故<br /><br />&nbsp;&nbsp;&nbsp;&nbsp;《地理志》曰谷水自太末东北，至钱唐，入浙江，是也。浙江又东迳灵隐山，山<br /><br />&nbsp;&nbsp;&nbsp;&nbsp;在四山之中，有高崖洞穴，左右有石室三所，又有孤石壁立，大三十围，其上开<br /><br />&nbsp;&nbsp;&nbsp;&nbsp;散，状似莲花。昔有道士，长往不归，或因以稽留为山号。山下有钱唐故县。浙<br /><br />&nbsp;&nbsp;&nbsp;&nbsp;江迳其南，王莽更名之曰泉亭。《地理志》曰：会稽西部都尉治。《钱唐记》曰：<br /><br />&nbsp;&nbsp;&nbsp;&nbsp;防海大塘在县东一里许，郡议曹华信家议立此塘，以防海水。始开募，有能致一<br /><br />&nbsp;&nbsp;&nbsp;&nbsp;斛土石者，即与钱一千。旬日之间，来者云集，塘未成而不复取。于是载土石者<br /><br />&nbsp;&nbsp;&nbsp;&nbsp;皆弃而去，塘以之成，故改名钱塘焉。县南江侧有明圣湖。父老传言，湖有金牛，<br /><br />&nbsp;&nbsp;&nbsp;&nbsp;古见之。神化不测，湖取名焉。县有武林山，武林水所出也。阚S云：山出钱水，<br /><br />&nbsp;&nbsp;&nbsp;&nbsp;东入海。《吴地记》言，县惟浙江，今无此水。县东有定、包诸山皆西临浙江，<br /><br />&nbsp;&nbsp;&nbsp;&nbsp;水流于两山之间，江川急F，兼涛水画夜再来，来应时刻，常以月晦及望尤大，<br /><br />&nbsp;&nbsp;&nbsp;&nbsp;至二月、八月最高，峨峨二丈有馀。《吴越春秋》以为子胥、文种之神也。昔子<br /><br />&nbsp;&nbsp;&nbsp;&nbsp;胥亮于吴，而浮尸于江，吴人怜之，立祠于江上，名曰胥山。《吴录》曰：胥山<br /><br />&nbsp;&nbsp;&nbsp;&nbsp;在太湖边去江不百里，故曰江上。文种诚于越，而伏剑于山阴，越人哀之，葬于<br /><br />&nbsp;&nbsp;&nbsp;&nbsp;重山。文种既葬一年，子胥从海上，负种俱去，游夫江海。故潮水之前扬波者，<br /><br />&nbsp;&nbsp;&nbsp;&nbsp;伍子胥，后重水者大夫种。是以枚乘曰：涛无记焉。然海水上潮，江水朔流，似<br /><br />&nbsp;&nbsp;&nbsp;&nbsp;神而非，于是处焉。秦始皇三十七年，将游会稽，至钱唐，临浙江，所不能渡，<br /><br />&nbsp;&nbsp;&nbsp;&nbsp;故道馀杭之西津也。<br /><br />&nbsp;&nbsp;&nbsp;&nbsp;浙江北合诏息湖，湖本名阼湖，因秦始皇帝巡狩所憩，故有诏息之名也。浙<br /><br />&nbsp;&nbsp;&nbsp;&nbsp;江又东合临平湖。《异苑》曰晋武时，吴郡临平岸崩，出一石鼓，打之无声，以<br /><br />&nbsp;&nbsp;&nbsp;&nbsp;问张华。华曰：可取蜀中桐材，刻作鱼形，扣之则鸣矣。于是如言，声闻数十里。<br /><br />&nbsp;&nbsp;&nbsp;&nbsp;刘道民《诗》曰：事有远而合，蜀桐鸣吴石。传言此湖草秽壅塞，天下乱，是湖<br /><br />&nbsp;&nbsp;&nbsp;&nbsp;开，天下平。孙皓天玺元年，吴郡上言，临平湖自汉末秽塞，今更开通。又于湖<br /><br />&nbsp;&nbsp;&nbsp;&nbsp;边得石函，函中有小石，青白色，长四寸，广二寸馀，刻作皇帝字。于是改天册<br /><br />&nbsp;&nbsp;&nbsp;&nbsp;为天玺元年。孙盛以为元皇中兴之符征，五湖之石瑞也。《钱塘记》曰：桓玄之<br /><br />&nbsp;&nbsp;&nbsp;&nbsp;难，湖水色赤，荧荧如丹。湖水上通浦阳江，下注浙江，名曰东江，行旅所从以<br /><br />&nbsp;&nbsp;&nbsp;&nbsp;出浙江也。浙江又迳固陵城北，昔范蠡筑城于浙江之滨，言可以固守，谓之固陵，<br /><br />&nbsp;&nbsp;&nbsp;&nbsp;今之西陵也。浙江又东迳继粒谓之间隆Ｎ籼守王朗拒孙策，数战不利。<br /><br />&nbsp;&nbsp;&nbsp;&nbsp;孙静说策曰：朗负阻城守，难可卒拔。间氯ゴ耸十里，是要道也。若从此出，<br /><br />&nbsp;&nbsp;&nbsp;&nbsp;攻其无备，破之必矣。策从之，破朗于固陵。有西陵湖，亦谓之西城湖。湖西有<br /><br />&nbsp;&nbsp;&nbsp;&nbsp;湖城山，东有夏架山。湖水上承妖皋溪而下注浙江。又迳会稽山阴县，有若竹里，<br /><br />&nbsp;&nbsp;&nbsp;&nbsp;里有旧城，言句践封范蠡子之邑也。<br /><br />&nbsp;&nbsp;&nbsp;&nbsp;浙江又东与兰溪合，湖南有天柱山，湖口有亭，号曰兰亭，亦曰兰上里。太<br /><br />&nbsp;&nbsp;&nbsp;&nbsp;守王羲之、谢安兄弟，数往造焉。吴郡太守谢勖封兰亭侯，盖取此亭以为封号也。<br /><br />&nbsp;&nbsp;&nbsp;&nbsp;太守王M之，移亭在水中，晋司空何无忌之临郡也。起亭于山椒，极高尽眺矣。<br /><br />&nbsp;&nbsp;&nbsp;&nbsp;亭宇虽坏，基陛尚存。浙江又迳越王允常冢北，冢在木客村。耆彦云：句践使工<br /><br />&nbsp;&nbsp;&nbsp;&nbsp;人伐荣J，欲以献吴，久不得归，工人尤思，作《木客吟》，后人因以名地。句<br /><br />&nbsp;&nbsp;&nbsp;&nbsp;践都琅邪，欲移允常冢，冢中生分风，飞沙射人，人不得近。句践不欲，遂止。<br /><br />&nbsp;&nbsp;&nbsp;&nbsp;浙江又东北得长湖口，湖广五里，东西百三十里，沿湖开水门六十九所，下<br /><br />&nbsp;&nbsp;&nbsp;&nbsp;溉田万顷，北泻长江。湖南有覆斗山，周五百里，北连鼓吹山，山西枕长溪，溪<br /><br />&nbsp;&nbsp;&nbsp;&nbsp;水下注长湖。山之西岭有贺台，越入吴，还而成之，故号曰贺台矣。又有秦望山，<br /><br />&nbsp;&nbsp;&nbsp;&nbsp;在州城正南，为众峰之杰，涉境便见。《史记》云：秦始皇登之以望南海。自平<br /><br />&nbsp;&nbsp;&nbsp;&nbsp;地以取山顶，七里，悬Q孤危，径路险绝。《记》云：扳萝扪葛，然后能升。<br /><br />&nbsp;&nbsp;&nbsp;&nbsp;山上无甚高木，当由地迥多风所致。山南有踽，岘里有大城，越王无馀之旧<br /><br />&nbsp;&nbsp;&nbsp;&nbsp;都也。故《吴越春秋》云：句践语范蠡曰：先君无馀，国在南山之阳，社稷宗庙<br /><br />&nbsp;&nbsp;&nbsp;&nbsp;在湖之南。又有会稽之山，古防山也，亦谓之为茅山，又曰栋山。《越绝》云：<br /><br />&nbsp;&nbsp;&nbsp;&nbsp;栋犹镇也。盖《周礼》所谓扬州之镇矣。山形四方，上多金玉，下多c石。<br /><br />&nbsp;&nbsp;&nbsp;&nbsp;《山海经》曰：夕水出焉，南流注于湖。《吴越春秋》称覆釜山之中，有金简玉<br /><br />&nbsp;&nbsp;&nbsp;&nbsp;字之书，共帝之遗识也。山下有禹庙，庙有圣姑像。《礼乐纬》云：禹治水毕，<br /><br />&nbsp;&nbsp;&nbsp;&nbsp;天赐神女，圣姑即其像也。山上有禹冢。昔大禹即位十年，东巡狩，崩于会稽，<br /><br />&nbsp;&nbsp;&nbsp;&nbsp;因而葬之。有鸟来为之耘，春衔拔草根，秋啄其秽，是以县官禁民不得妄害此鸟，<br /><br />&nbsp;&nbsp;&nbsp;&nbsp;犯则刑无赦山东有湮井，去庙七里，深不见底，谓之禹井，云东游者多探其穴也。<br /><br />&nbsp;&nbsp;&nbsp;&nbsp;秦始皇登稽山刻石纪功，尚存山侧。孙畅之《述书》云：丞相李斯所篆也。又有<br /><br />&nbsp;&nbsp;&nbsp;&nbsp;石匮山，石形似匮，上有金简玉字之书，言夏禹发之，得百川之理也。又有射的<br /><br />&nbsp;&nbsp;&nbsp;&nbsp;山，远望山的的状若射侯，故谓射的。射的之西，有石室，名之为射堂。年登否<br /><br />&nbsp;&nbsp;&nbsp;&nbsp;常占射的，以为贵贱之准。的明则米贱，的暗则米贵。故谚云：射的白，斛米百，<br /><br />&nbsp;&nbsp;&nbsp;&nbsp;射的玄，斛米千。北则石帆山，山东北有孤石，高二十馀丈，广八丈，望之如帆，<br /><br />&nbsp;&nbsp;&nbsp;&nbsp;因以为名。北临大湖。水深不测，传与海通。何次道作郡，常于此水中得乌贼鱼。<br /><br />&nbsp;&nbsp;&nbsp;&nbsp;南对精庐，上荫修，木，下瞰寒泉。西连稽山，一山也。东带若邪溪，《吴越春<br /><br />&nbsp;&nbsp;&nbsp;&nbsp;秋》所谓欧冶涸而出铜，以成五剑。溪水上承踽麻溪，溪之下，孤潭，周数<br /><br />&nbsp;&nbsp;&nbsp;&nbsp;亩，甚清深，有孤石临潭。乘崖俯视。j惊心，寒木被潭，森沈骇观。上有<br /><br />&nbsp;&nbsp;&nbsp;&nbsp;一栎树，谢灵运与从弟惠连常游之，作连句，题刻树侧。麻潭下注若邪溪，水至<br /><br />&nbsp;&nbsp;&nbsp;&nbsp;清照，众山倒影，窥之如画。汉世刘宠作郡，有政绩，将解任去治，此溪父老，<br /><br />&nbsp;&nbsp;&nbsp;&nbsp;人持百钱出送，宠各受一文。然山栖q逸之士，谷隐不羁之民，有道则见，物以<br /><br />&nbsp;&nbsp;&nbsp;&nbsp;感远为贵，荷泉致意，故受者以一钱为荣，岂藉费也。义重故耳。溪水下注大湖，<br /><br />&nbsp;&nbsp;&nbsp;&nbsp;邪溪之东，又有寒溪，溪之北有郑公泉，泉方数丈，冬温夏凉。汉太尉郑弘宿居<br /><br />&nbsp;&nbsp;&nbsp;&nbsp;潭侧，因以名泉。弘少以苦节自居，恒躬采伐，用贸粮膳。每出入溪津，常感神<br /><br />&nbsp;&nbsp;&nbsp;&nbsp;风送之，虽凭舟自运，无杖v之劳。村人贪藉风势，常依隋往还，有淹留者，<br /><br />&nbsp;&nbsp;&nbsp;&nbsp;徒辈相谓，汝不欲及郑风邪？其感致如此。湖水自东亦注江通海，水侧有白鹿山。<br /><br />&nbsp;&nbsp;&nbsp;&nbsp;山北湖塘上旧有亭，吴黄门郎杨哀明，居于弘训里，太守张景数往造焉，使开渎<br /><br />&nbsp;&nbsp;&nbsp;&nbsp;作埭，埭之西作亭，亭、埭皆以杨为名。孙恩作贼，从海来，杨亭被烧，后复修<br /><br />&nbsp;&nbsp;&nbsp;&nbsp;立，厥名犹在。东有铜牛山，山有铜穴，三十许丈，穴中有大树神庙。山上有冶<br /><br />&nbsp;&nbsp;&nbsp;&nbsp;官，山北湖下有练塘里。《吴越春秋》云：句践炼冶铜锡之处。采炭于南山，故<br /><br />&nbsp;&nbsp;&nbsp;&nbsp;其间有炭渎。句践臣吴，吴王封句践於越百里之地，东至炭渎是也。县南九里有<br /><br />&nbsp;&nbsp;&nbsp;&nbsp;侯山，山孤立长湖中。晋车骑将军孔敬康少时，q世栖迹此山。湖北有三小山，<br /><br />&nbsp;&nbsp;&nbsp;&nbsp;谓之鹿野山，在县南六里，按《吴越春秋》，越之麋苑也。山有石室，言越王所<br /><br />&nbsp;&nbsp;&nbsp;&nbsp;游息处矣。县南湖北有陈音山。楚之善射者曰陈音，越王问以射道，又善其说，<br /><br />&nbsp;&nbsp;&nbsp;&nbsp;乃使简士习射北郊之外。按《吴越春秋》，音死，葬于国西山上，今陈音山乃在<br /><br />&nbsp;&nbsp;&nbsp;&nbsp;国南五里。湖北有射堂及诸邸舍，连衍相属。又于湖中筑塘，直指南山，北即大<br /><br />&nbsp;&nbsp;&nbsp;&nbsp;越之国。秦改为山阴县，会稽郡治也。太史公曰：禹会诸侯计于此，命曰会稽，<br /><br />&nbsp;&nbsp;&nbsp;&nbsp;会稽者，会计也。始以山名，因为地号。夏后少康封少子杼以奉禹祠为越。世历<br /><br />&nbsp;&nbsp;&nbsp;&nbsp;殷、周，至于允常，列于《春秋》。允常卒，句践称王，都于会稽。《吴越春秋》<br /><br />&nbsp;&nbsp;&nbsp;&nbsp;所谓越王都埤中，在诸暨北界，山阴康乐里有地名邑中者是。越事吴，故北其门，<br /><br />&nbsp;&nbsp;&nbsp;&nbsp;以东为右，西为左，故双阙在北门外。阙北百步有雷门，门楼两层，句践所造。<br /><br />&nbsp;&nbsp;&nbsp;&nbsp;时有越之旧木矣。州郡馆宇，屋之大瓦，亦多是越时故物。句践霸世。徙都琅邪，<br /><br />&nbsp;&nbsp;&nbsp;&nbsp;后为楚伐，始还浙东。城东郭外有灵铮下水甚深，旧传下有地道，通于震泽。<br /><br />&nbsp;&nbsp;&nbsp;&nbsp;又有句践所立宗庙，在城东明里中甘滂南。又有玉笥竹林云门天柱精舍。并疏山<br /><br />&nbsp;&nbsp;&nbsp;&nbsp;创基，架林裁宇，害涧延流，尽泉石之好，水流迳通。浙江又北迳山阴县西。西<br /><br />&nbsp;&nbsp;&nbsp;&nbsp;门外百馀步有怪山。本琅邪郡之东武县山也，飞来徙此，压杀数百家。《吴越春<br /><br />&nbsp;&nbsp;&nbsp;&nbsp;秋》称怪山者，东武海中山也，一名自来山，百姓怪之，号曰怪山。亦曰：越王<br /><br />&nbsp;&nbsp;&nbsp;&nbsp;无疆为楚所伐，去琅邪，还浙东，东武人随居山下。远望此山，其形似龟，故亦<br /><br />&nbsp;&nbsp;&nbsp;&nbsp;有龟山之称也。越起灵台于山上，又作三层楼以望云物。川土明秀，亦为胜地。<br /><br />&nbsp;&nbsp;&nbsp;&nbsp;故王逸少云：从山yīn道上，犹如镜中行也。浙江之上，又有大吴王、小吴王，<br /><br />&nbsp;&nbsp;&nbsp;&nbsp;并产阖闾、夫差伐越所舍处也。今悉民居，然犹存故目。昔越王为吴所败，以五<br /><br />&nbsp;&nbsp;&nbsp;&nbsp;千馀众，栖于稽山。卑身待士，施必及下。《吕氏春秋》曰：越王之栖于会稽也，<br /><br />&nbsp;&nbsp;&nbsp;&nbsp;有酒投江，民饮其流，而战气自倍。所投即浙江也。许慎、晋灼并言江水至山阴<br /><br />&nbsp;&nbsp;&nbsp;&nbsp;为浙江。江之西岩有朱室坞，句践百里之封，西至朱室，谓此也。浙江又东北迳<br /><br />&nbsp;&nbsp;&nbsp;&nbsp;重山西，大夫文种之所葬也。山上有白楼亭，亭本在山下，县令殷朗移置今处。<br /><br />&nbsp;&nbsp;&nbsp;&nbsp;沛国醒俨，避地会稽，闻陈业履行高洁。往侯不见。俨后浮海，南入交州，临支<br /><br />&nbsp;&nbsp;&nbsp;&nbsp;遗书与业，不因行李，击白楼亭柱而去。升陟远望，山湖满目也。永建中，阳羡<br /><br />&nbsp;&nbsp;&nbsp;&nbsp;周嘉上书，以县远赴会至难，求得分置，遂以浙江西为吴，以东为会稽。汉高帝<br /><br />&nbsp;&nbsp;&nbsp;&nbsp;十二年，一吴也，后分为三，世号三吴，吴兴、吴郡、会稽其一焉。<br /><br />&nbsp;&nbsp;&nbsp;&nbsp;浙江又东迳御儿乡。《万善历》曰：吴黄武六年正月，获彭绮。是岁，由拳<br /><br />&nbsp;&nbsp;&nbsp;&nbsp;西乡有产儿，隋地便能语，云：天方明，河欲清。鼎脚折。金乃生。因是诏为语<br /><br />&nbsp;&nbsp;&nbsp;&nbsp;儿乡非也。御儿之名远矣，盖无智之徒，因藉地名，生情穿凿耳。《国语》曰：<br /><br />&nbsp;&nbsp;&nbsp;&nbsp;句践之地，北至御儿是也，安得引黄武证地哉？韦昭曰：越北鄙在嘉兴。<br /><br />&nbsp;&nbsp;&nbsp;&nbsp;浙江又东迳柴辟南，旧吴楚之战地矣。备侯于此，故谓之辟塞，是以《越绝》<br /><br />&nbsp;&nbsp;&nbsp;&nbsp;称吴故从由拳、辟塞渡会稽，溱山阴是也。<br /><br />&nbsp;&nbsp;&nbsp;&nbsp;又迳永兴县南，县在会稽东北一百二十里，故馀暨县也。阖闾弟夫概之故邑<br /><br />&nbsp;&nbsp;&nbsp;&nbsp;也。王莽之馀衍也。汉末，童谣云：天子当兴东南三馀之间。故孙权改曰永兴，<br /><br />&nbsp;&nbsp;&nbsp;&nbsp;县滨浙江。<br /><br />&nbsp;&nbsp;&nbsp;&nbsp;又东合浦阳江。江水导源乌伤县，东迳诸暨县，与泄溪合。溪广数丈，中道<br /><br />&nbsp;&nbsp;&nbsp;&nbsp;有两高山夹溪，造云壁立，凡有五泄。下泄悬三十馀丈，广十丈，中三泄不可得<br /><br />&nbsp;&nbsp;&nbsp;&nbsp;至，登山远望，乃得见之。泄悬百馀丈，水势高急，声震水外。上泄悬二百馀丈，<br /><br />&nbsp;&nbsp;&nbsp;&nbsp;望若云垂，此是瀑布，土人号为泄也。江水又东迳诸暨县南，县临对江流，江南<br /><br />&nbsp;&nbsp;&nbsp;&nbsp;有射堂。县北带乌山，故越地也。先名上诸暨，亦曰句无矣。故《国语》曰：句<br /><br />&nbsp;&nbsp;&nbsp;&nbsp;践之地，南至句无。王莽之疏虏也。夹水多浦，浦中有大湖，春夏多水，秋冬涸<br /><br />&nbsp;&nbsp;&nbsp;&nbsp;浅。江水又东南迳剡县，与白石山水会。山上有瀑布，悬水三十丈，下注浦阳江。<br /><br />&nbsp;&nbsp;&nbsp;&nbsp;浦阳江水又东流南屈，又东回北转，迳剡县东，王莽之尽忠也。县开东门向江，<br /><br />&nbsp;&nbsp;&nbsp;&nbsp;江广二百馀步。自昔耆旧传，县不得开南门，开南门则有贼盗。江水翼县转注，<br /><br />&nbsp;&nbsp;&nbsp;&nbsp;故有东渡、西渡焉。东南二渡，通临海，并泛单船为浮航。西渡通东阳，并二十<br /><br />&nbsp;&nbsp;&nbsp;&nbsp;五船为桥航。江边有查浦，浦东行二百馀里，与句章接界。浦里有六里，有五百<br /><br />&nbsp;&nbsp;&nbsp;&nbsp;家，并夹浦居，列门向水，甚有良田。有青溪、馀洪溪、大发溪、小发溪，江上<br /><br />&nbsp;&nbsp;&nbsp;&nbsp;有溪，六溪列溉，散入江。夹溪上下，崩崖若倾。东有簟山。南有黄山，与白石<br /><br />&nbsp;&nbsp;&nbsp;&nbsp;三山，为县之秀峰。山下众流前导，湍石激波，浮险四注。浦阳江又东迳石桥，<br /><br />&nbsp;&nbsp;&nbsp;&nbsp;广八丈，高四丈。下有石井，口径七尺，桥上有方石，长七尺，广一丈二尺。桥<br /><br />&nbsp;&nbsp;&nbsp;&nbsp;头有磐石，可容二十人坐。溪水两旁悉高山，山有石壁二十许丈，溪中相攻，P<br /><br />&nbsp;&nbsp;&nbsp;&nbsp;响外发，未至桥数里，便闻其声。江水北迳嵊山，山下有亭，亭带山临江，松岭<br /><br />&nbsp;&nbsp;&nbsp;&nbsp;森蔚，沙渚平静，浦阳江又东北迳始宁县<山雩>山之成功峤。峤壁立临江，欹路峻<br /><br />&nbsp;&nbsp;&nbsp;&nbsp;狭，不得并行。行者牵木稍进，不敢俯视。峤西有山，孤峰特上，飞禽罕至。尝<br /><br />&nbsp;&nbsp;&nbsp;&nbsp;有采药者，沿山见通溪，寻上，于山顶树下，有十二方石，地甚光洁。还复更寻，<br /><br />&nbsp;&nbsp;&nbsp;&nbsp;遂迷前路。言诸仙之所憩宴，故以坛宴名山。峤北有<山雩>浦，浦口有庙，庙甚灵<br /><br />&nbsp;&nbsp;&nbsp;&nbsp;验，行人及樵伐者皆先敬焉。若相侵窃，必为蛇虎所伤。北则<山雩>山与嵊山接，<br /><br />&nbsp;&nbsp;&nbsp;&nbsp;二山虽曰异县，而峰岭相连，其间倾涧怀烟，泉溪引雾，吹畦风馨，触岫延赏。<br /><br />&nbsp;&nbsp;&nbsp;&nbsp;是以王元琳谓之神明境，事备谢康乐《山居记》。浦阳江自<山雩>山东北，迳太康<br /><br />&nbsp;&nbsp;&nbsp;&nbsp;湖，车骑将军谢玄田居所在。右滨长江，左傍连山，平陵修通，澄湖远镜。于江<br /><br />&nbsp;&nbsp;&nbsp;&nbsp;曲起楼，楼侧悉是桐梓，森耸可爱，居民号为桐亭楼，楼两面临江，尽升眺之趣。<br /><br />&nbsp;&nbsp;&nbsp;&nbsp;芦人渔子，泛滥满焉。湖中筑路，东出趣山，路甚平直，山中有三精舍，高甍凌<br /><br />&nbsp;&nbsp;&nbsp;&nbsp;虚，垂檐带空，俯眺平林，烟杳在下，水陆宁晏，足为避地之乡矣。江有琵琶圻，<br /><br />&nbsp;&nbsp;&nbsp;&nbsp;圻有古冢堕水，甓有隐起字云：筮吉龟凶，八百年，落江中。谢灵运取甓诣京，<br /><br />&nbsp;&nbsp;&nbsp;&nbsp;咸传观焉。乃如龟繇，故知冢已八百年矣。浦阳江又东北迳始宁县西，本上虞之<br /><br />&nbsp;&nbsp;&nbsp;&nbsp;南乡也。汉顺帝永建四年，阳羡周嘉上书，始分之。旧治水西，常有波潮之患。<br /><br />&nbsp;&nbsp;&nbsp;&nbsp;晋中兴之初，治今处。县下有小江，源出<山兆>山，谓之<山兆>浦，迳县下西流注于<br /><br />&nbsp;&nbsp;&nbsp;&nbsp;浦阳山，下注此浦。浦西通山阴浦而达于江。江广百丈，狭处二百步，高<br /><br />&nbsp;&nbsp;&nbsp;&nbsp;山带江，重荫被水，江阅渔商，川交樵隐，故桂棹兰澹望景争途。江南有故<br /><br />&nbsp;&nbsp;&nbsp;&nbsp;城，太尉刘牢之讨孙恩所筑也。江水东迳上虞县南，王莽之会稽也。本司盐都尉<br /><br />&nbsp;&nbsp;&nbsp;&nbsp;治也，地名虞宾。《晋太康地记》曰：舜避丹朱于此，故以名县，百官从之，故<br /><br />&nbsp;&nbsp;&nbsp;&nbsp;县北有百官桥。亦云：禹与诸侯会事讫，因相虞乐，故曰上虞。二说不同，未详<br /><br />&nbsp;&nbsp;&nbsp;&nbsp;孰是？县南有兰风山，山少木多石，驿路带山傍江，路边皆作栏干。山有三岭，<br /><br />&nbsp;&nbsp;&nbsp;&nbsp;枕带长江，苕苕孤危，望之若倾。缘山之路，下临大川，皆作飞阁栏干。山有三<br /><br />&nbsp;&nbsp;&nbsp;&nbsp;岭，枧带长江，苕苕孤危，望之若倾。缘山之路，不临大川，皆作飞阁栏干，乘<br /><br />&nbsp;&nbsp;&nbsp;&nbsp;之而渡，谓此三岭为三石头。丹阳葛洪q世居之，基井存焉。琅邪王方平性好山<br /><br />&nbsp;&nbsp;&nbsp;&nbsp;水，又爰宅兰风，垂钓于此，以永终朝。行者过之，不识，问曰：卖鱼师，得鱼<br /><br />&nbsp;&nbsp;&nbsp;&nbsp;卖否？方平答曰：钓亦不得，得复不卖。亦谓是水为上虞江。县之东郭外有渔浦<br /><br />&nbsp;&nbsp;&nbsp;&nbsp;湖，中有大独小独二山。又有覆舟山。覆舟山下渔浦王庙。庙今移入裹山。此三<br /><br />&nbsp;&nbsp;&nbsp;&nbsp;山孤立水中。湖外有青山、黄山、泽兰山，重岫叠岭，参差入云。泽兰山头有深<br /><br />&nbsp;&nbsp;&nbsp;&nbsp;潭，山影临水，水色青绿。山中有诸坞，有石楗一所，右临白马潭。潭之深无底，<br /><br />&nbsp;&nbsp;&nbsp;&nbsp;传云创湖之始，边塘屡崩，百姓以白马祭之，因以名水。湖之南，即江津也。江<br /><br />&nbsp;&nbsp;&nbsp;&nbsp;南有上塘、阳中二里。隔在湖南，常有水患。太守孔灵符遏蜂山前湖以为埭。埭<br /><br />&nbsp;&nbsp;&nbsp;&nbsp;下开渎，直指南津。又作水楗二所，以舍此江，得无淹溃之害。县东有龙头山，<br /><br />&nbsp;&nbsp;&nbsp;&nbsp;山崖之间有石井，冬夏常冽清泉，南带长江，东连上陂。江之道南有《曹娥碑》。<br /><br />&nbsp;&nbsp;&nbsp;&nbsp;娥父B，迎涛溺死，娥时年十四，哀父尸不得，乃号涌江介，因解衣投水，祝<br /><br />&nbsp;&nbsp;&nbsp;&nbsp;曰：若值父尸，衣当沈。若不值，衣当浮。裁落更沈，娥遂于沈处赴水而死。县<br /><br />&nbsp;&nbsp;&nbsp;&nbsp;令度尚，使外甥邯郸子礼为碑文，以彰孝烈。江滨有马目山，洪涛一上，波隐是<br /><br />&nbsp;&nbsp;&nbsp;&nbsp;山，势沦嵊亭，间历数县，行者难之，县东北上，亦有孝子杨威母墓。威少失父，<br /><br />&nbsp;&nbsp;&nbsp;&nbsp;事母至孝，常与母入山采薪，为虎所副，自计不能御，于是抱母，且号且行，虎<br /><br />&nbsp;&nbsp;&nbsp;&nbsp;见其情，遂弭耳而去。自非诚贯精微，孰能理感于英兽矣。又有吴渎，破山导源，<br /><br />&nbsp;&nbsp;&nbsp;&nbsp;注于胥江。上虞江东迳周市而注永兴。《地理志》曰：县有仇亭，柯水东入海。<br /><br />&nbsp;&nbsp;&nbsp;&nbsp;仇亭有县之东北一十里江北，柯水疑即江也。又东北迳永兴县东，与浙江合，谓<br /><br />&nbsp;&nbsp;&nbsp;&nbsp;之浦阳江。《地理志》又云：县有萧山，潘水所出，东入海。又疑是浦阳江之别<br /><br />&nbsp;&nbsp;&nbsp;&nbsp;名也，自外无水以应之。浙江又东注于海。故《山海经》曰：浙江在其东，在闽<br /><br />&nbsp;&nbsp;&nbsp;&nbsp;西北入海。韦昭以松江、浙江、浦阳江为三江。<br /><br />&nbsp;&nbsp;&nbsp;&nbsp;△斤江水出交n龙编县，东北至郁林领方县东，注于郁。<br /><br />&nbsp;&nbsp;&nbsp;&nbsp;《地理志》云：迳临尘县至领方县，注于郁。<br /><br />&nbsp;&nbsp;&nbsp;&nbsp;△容容、夜、纟卤、湛、乘、牛渚、须无、无濡、营进、皇无、地零、侵离。<br /><br />&nbsp;&nbsp;&nbsp;&nbsp;侵离水出广州晋兴郡，郡以太康中分郁林置。东至临尘，入郁。<br /><br />&nbsp;&nbsp;&nbsp;&nbsp;△无会、重濑、夫省、无变由蒲、王都、融、勇外。<br /><br />&nbsp;&nbsp;&nbsp;&nbsp;此皆出日南郡西，东入于海。容容水在南垂，名之，以次转北也。<br /><br />&nbsp;&nbsp;&nbsp;&nbsp;△右二十水，从江已面，至日南郡也。<br /><br />&nbsp;&nbsp;&nbsp;&nbsp;《禹贡锥指》曰：弱水，《经》不言所出，桑钦以为出张掖删丹县。<br /><br />&nbsp;&nbsp;&nbsp;&nbsp;郑康成曰：众水东流，此独西流。而《水经注》无之，其所经与所入，不可<br /><br />&nbsp;&nbsp;&nbsp;&nbsp;得而详也。一清按：《史记・索隐》曰：《水经》曰：“弱水出张掖删丹县，西<br /><br />&nbsp;&nbsp;&nbsp;&nbsp;北至酒泉会水县入合黎山腹。《汉志》张掖郡删丹县，桑钦以为导弱水自此西至<br /><br />&nbsp;&nbsp;&nbsp;&nbsp;酒泉合黎，即是小司马所引之文。是唐时尚有《弱水》篇，今本尽失之耳。张守<br /><br />&nbsp;&nbsp;&nbsp;&nbsp;节《正义》亦云：合黎水出临松县东，而北流迳张掖故城下，又北流至县北二十<br /><br />&nbsp;&nbsp;&nbsp;&nbsp;三里，合弱水。弱水自合黎出折而北泫，迳沙碛之西，入居延泽，行千五百里。<br /><br />&nbsp;&nbsp;&nbsp;&nbsp;又《汉志》金城郡临羌县下云：有弱水。《说文》曰：弱水自张掖删丹西，至酒<br /><br />&nbsp;&nbsp;&nbsp;&nbsp;泉合黎，馀波入于流沙。观此则弱水之源委，约略可得矣。又曰：<山几>山也，或<br /><br />&nbsp;&nbsp;&nbsp;&nbsp;曰弱水之所出。《十六国春秋》乞伏札子击吐谷浑，觅地於弱水西。《元和志》<br /><br />&nbsp;&nbsp;&nbsp;&nbsp;弱水在删丹县南山下。《括地志》m门山一名穷石，在删丹县西南七十里。《离<br /><br />&nbsp;&nbsp;&nbsp;&nbsp;骚》夕次於穷石。《淮南子》弱水出穷石山是也。《隋书・地理志》删丹县有祀<br /><br />&nbsp;&nbsp;&nbsp;&nbsp;山、弱水。胡渭曰：疑即<山几>字之误。《寰宇记》曰：合黎水一名羌谷，鲜水，<br /><br />&nbsp;&nbsp;&nbsp;&nbsp;一名覆袁水，亦名张掖河，南自吐谷浑界流入。《禹贡》导弱水至于合黎。孔安<br /><br />&nbsp;&nbsp;&nbsp;&nbsp;国云：合黎，水名，在流沙东。即谓此也。详《河水》篇第二篇《注》中。<br /><br />&nbsp;&nbsp;&nbsp;&nbsp;《禹贡锥指》曰：《传》云：黑水自北而南，经三危，过梁州，入南海。<br /><br />&nbsp;&nbsp;&nbsp;&nbsp;《正义》云：《地理志》，益州郡计在蜀郡西南三千馀里，故滇王国也。武帝元<br /><br />&nbsp;&nbsp;&nbsp;&nbsp;封二年，始开为郡。郡内有滇池县。县有黑水祠。止言有祠，不知水之所在。郑<br /><br />&nbsp;&nbsp;&nbsp;&nbsp;云：今中国无也。《传》之此言，顺《经》文耳。案郦道元《水经》黑水出张掖<br /><br />&nbsp;&nbsp;&nbsp;&nbsp;鸡山，南流至敦煌，过三危山，南流入于南海。然张掖、敦煌，立在河北，所以<br /><br />&nbsp;&nbsp;&nbsp;&nbsp;黑水得越河入南海者，自积石以西，皆多伏流，故黑水得越而南也。渭案：滇池<br /><br />&nbsp;&nbsp;&nbsp;&nbsp;所祠之黑水，即金沙江，与雍州无涉。《山海经》曰：灌湘之山，又东五百里曰<br /><br />&nbsp;&nbsp;&nbsp;&nbsp;鸡山，黑水出焉，而南流注于海。鸡山不知在何郡？郭璞无注。而孔《疏》引<br /><br />&nbsp;&nbsp;&nbsp;&nbsp;《水经》以为出张掖之鸡山，检今本无此文，盖其书有散逸耳。《太平御览》引<br /><br />&nbsp;&nbsp;&nbsp;&nbsp;《张掖记》曰：黑水出县界鸡山，亦名玄圃。昔有皇吓简狄，浴於玄丘之水，<br /><br />&nbsp;&nbsp;&nbsp;&nbsp;即黑水也。据此则鸡山当在甘州张掖县界，汉为<舟乐>得县地。今陕西甘州卫西，<br /><br />&nbsp;&nbsp;&nbsp;&nbsp;有张掖河，即古羌谷水，出羌中北流，至卫西为张掖河，合弱水，东北入居延海，<br /><br />&nbsp;&nbsp;&nbsp;&nbsp;欲谓之黑河。此水立不经三危入南海，安得以此为《禹贡》之黑水耶？《山海经》<br /><br />&nbsp;&nbsp;&nbsp;&nbsp;明言南流注于海，必非东北入居延之张掖河，其鸡山恐亦不在县界也。又曰：夏、<br /><br />&nbsp;&nbsp;&nbsp;&nbsp;殷之衰，雍州西北境皆为戎、翟所据。及周室东迁，旧都八百里之地，悉弃以予<br /><br />&nbsp;&nbsp;&nbsp;&nbsp;秦。秦染夷俗，诸侯摈之，不与中国会盟。轩之使，莫有过而问焉。况三危西<br /><br />&nbsp;&nbsp;&nbsp;&nbsp;裔之区乎？故屈原《天问》曰：黑水玄趾，三危安在？盖自战国时，此地之山川，<br /><br />&nbsp;&nbsp;&nbsp;&nbsp;已与昆仑弱水，同其渺茫，亻堇得之传闻而无从目验矣。秦火之后，载籍沦亡。<br /><br />&nbsp;&nbsp;&nbsp;&nbsp;汉兴，治《尚书》者，不能言黑水，三危之所在。武帝通西域，玉门、阳关之外，<br /><br />&nbsp;&nbsp;&nbsp;&nbsp;使者往来数十辈，不闻涉大川而西，可以当古之黑水者。故班《志》张掖、酒泉、<br /><br />&nbsp;&nbsp;&nbsp;&nbsp;敦煌郡下，并无其文。司马彪亦无可言。至郦道元始云：黑水出张掖鸡山，而其<br /><br />&nbsp;&nbsp;&nbsp;&nbsp;所谓南流至敦煌过三危入南海，亦不过顺《经》为义，与他水历叙所过之郡县者，<br /><br />&nbsp;&nbsp;&nbsp;&nbsp;详略相去远矣。故杜佑云：道元注《水经》，锐意寻讨，亦不能知黑水所经之处。<br /><br />&nbsp;&nbsp;&nbsp;&nbsp;唐初，魏王泰《括地志》云：黑水出伊吾县北。此与张掖鸡山，未知孰是？然其<br /><br />&nbsp;&nbsp;&nbsp;&nbsp;所谓南流绝三危者，竟亦不可复寻。禹治黑水，不若治河之详。自屈原已不能知，<br /><br />&nbsp;&nbsp;&nbsp;&nbsp;而况伏生辈乎？自古文《尚书》家，已不能知，而况班固、司马彪、郦道元、魏<br /><br />&nbsp;&nbsp;&nbsp;&nbsp;王泰诸人乎？至若樊绰、程大昌、金履祥、李元阳等，纷纷辩论，击风捕影，了<br /><br />&nbsp;&nbsp;&nbsp;&nbsp;无所得，徒献笑於后人而已！<br /><br />&nbsp;&nbsp;&nbsp;&nbsp;△嵩高为中岳，在颍川阳城县西北。<br /><br />&nbsp;&nbsp;&nbsp;&nbsp;《春秋说题辞》曰：阴今阳，故石凝为山。《国语》曰：禹封九山，山，土<br /><br />&nbsp;&nbsp;&nbsp;&nbsp;之聚也。《尔雅》曰：山大而高曰嵩。合而言之为嵩高，分而名之为二室，西南<br /><br />&nbsp;&nbsp;&nbsp;&nbsp;为少室，东北为太室。《嵩高山记》曰：山下岩中有一石室，云有自然经书，自<br /><br />&nbsp;&nbsp;&nbsp;&nbsp;然饮食。又云：山有玉女台，言汉武帝见三仙玉女，因以名台。<br /><br />&nbsp;&nbsp;&nbsp;&nbsp;△泰山为东岳，在泰山博县西北。<br /><br />&nbsp;&nbsp;&nbsp;&nbsp;岱宗也，王者封禅于其山，示增高也。有金策玉检之事焉。<br /><br />&nbsp;&nbsp;&nbsp;&nbsp;△霍山为南岳，在庐江县西南。<br /><br />&nbsp;&nbsp;&nbsp;&nbsp;天柱山也。《尔雅》云：大山宫小山为霍。《开山图》曰：其山上侵神气，<br /><br />&nbsp;&nbsp;&nbsp;&nbsp;下固穷泉。<br /><br />&nbsp;&nbsp;&nbsp;&nbsp;△华山为西岳，在弘农华阴县西南。<br /><br />&nbsp;&nbsp;&nbsp;&nbsp;古文之敦物山也。<br /><br />&nbsp;&nbsp;&nbsp;&nbsp;△雷首山在河东蒲坂县东南。<br /><br />&nbsp;&nbsp;&nbsp;&nbsp;△砥柱山在河东大阳县东河中。<br /><br />&nbsp;&nbsp;&nbsp;&nbsp;△王屋山在河东垣县东北也。<br /><br />&nbsp;&nbsp;&nbsp;&nbsp;昔黄帝受丹诀于是山也。<br /><br />&nbsp;&nbsp;&nbsp;&nbsp;△太行山在河内野王县西北。<br /><br />&nbsp;&nbsp;&nbsp;&nbsp;王烈得石髓处也。<br /><br />&nbsp;&nbsp;&nbsp;&nbsp;△恒山为北岳，在中山上曲阳县西北。<br /><br />&nbsp;&nbsp;&nbsp;&nbsp;△碣石山在辽西临渝县南水中也。<br /><br />&nbsp;&nbsp;&nbsp;&nbsp;大禹凿其石，夹右而纳河，秦始皇、汉武帝皆尝登之。海水西侵，岁月逾甚，<br /><br />&nbsp;&nbsp;&nbsp;&nbsp;而苞其山，故言水中矣。<br /><br />&nbsp;&nbsp;&nbsp;&nbsp;△析城山在河东C泽县西南。<br /><br />&nbsp;&nbsp;&nbsp;&nbsp;△太岳山在河东永安县。<br /><br />&nbsp;&nbsp;&nbsp;&nbsp;△壶口山在河东北屈县东南。<br /><br />&nbsp;&nbsp;&nbsp;&nbsp;△龙门山在河东皮氏县西。<br /><br />&nbsp;&nbsp;&nbsp;&nbsp;△梁山在冯翊夏阳县西北河上。<br /><br />&nbsp;&nbsp;&nbsp;&nbsp;△荆山在冯翊怀德县南。<br /><br />&nbsp;&nbsp;&nbsp;&nbsp;△岐山在扶风美阳县西北。<br /><br />&nbsp;&nbsp;&nbsp;&nbsp;△F山在扶风F县之西也。陇山<br /><br />&nbsp;&nbsp;&nbsp;&nbsp;△终南山、敦物山在扶风武功县西南也。<br /><br />&nbsp;&nbsp;&nbsp;&nbsp;西顷山，在陇西临洮县西南。<br /><br />&nbsp;&nbsp;&nbsp;&nbsp;《禹贡》中条山也。<br /><br />&nbsp;&nbsp;&nbsp;&nbsp;△筅Ｉ皆诼の髫档老刂南。<br /><br />&nbsp;&nbsp;&nbsp;&nbsp;南条山也。<br /><br />&nbsp;&nbsp;&nbsp;&nbsp;△鸟鼠同穴山在陇西首阳县西南。<br /><br />&nbsp;&nbsp;&nbsp;&nbsp;郑玄曰：鸟鼠之山有鸟焉，与鼠飞行而处之，又有止而同穴之山焉，是二山<br /><br />&nbsp;&nbsp;&nbsp;&nbsp;也。鸟名为馀，似z而黄黑色，鼠如家鼠而短尾，穿地而共处，鼠内而鸟外。<br /><br />&nbsp;&nbsp;&nbsp;&nbsp;孔安国曰：共为雌雄，杜彦达曰：同穴止宿，养子互相哺食，长大乃止。张晏言<br /><br />&nbsp;&nbsp;&nbsp;&nbsp;不相为牝牡，故因以名山。<br /><br />&nbsp;&nbsp;&nbsp;&nbsp;△积石在陇西河关县西南。<br /><br />&nbsp;&nbsp;&nbsp;&nbsp;《山海经》云：山在邓林山东，河所入也。<br /><br />&nbsp;&nbsp;&nbsp;&nbsp;△都野泽在武威县东北。<br /><br />&nbsp;&nbsp;&nbsp;&nbsp;县在姑臧城北三百里，东北即休屠泽也，古文以为猪野也。其水上承姑臧武<br /><br />&nbsp;&nbsp;&nbsp;&nbsp;始泽，泽水二源，东北流为一水，迳姑臧县故城西，东北流，水侧有灵渊池。王<br /><br />&nbsp;&nbsp;&nbsp;&nbsp;隐《晋书》曰：汉末，博士敦煌侯瑾，善内学，语弟子曰：凉州城西，泉水当竭，<br /><br />&nbsp;&nbsp;&nbsp;&nbsp;有双阙起其上。至魏嘉平中，武威太守条茂，起学舍，筑阙于此泉。太守填水，<br /><br />&nbsp;&nbsp;&nbsp;&nbsp;造起门楼，与学阙相望。泉源徙发，重导于斯，故有灵渊之名也。泽水又东北流<br /><br />&nbsp;&nbsp;&nbsp;&nbsp;迳马成东，━━城即休屠县之故城也。本匈奴休屠王都。━━谓之马城河，又东<br /><br />&nbsp;&nbsp;&nbsp;&nbsp;北与横水合，水出姑臧城下，武威郡凉州治。《地理风俗记》曰：汉武帝元朔三<br /><br />&nbsp;&nbsp;&nbsp;&nbsp;年，改雍曰凉州，以其金行，土地寒凉故也。迁于冀，晋徙治此。王隐《晋书》<br /><br />&nbsp;&nbsp;&nbsp;&nbsp;曰：凉州有龙形，故曰卧龙城，南北七里。东西三里，本匈奴所筑也。及张氏之<br /><br />&nbsp;&nbsp;&nbsp;&nbsp;世居也，又增筑四城，箱各千步。东城殖园果，命曰讲武场，北城殖园果，命曰<br /><br />&nbsp;&nbsp;&nbsp;&nbsp;玄武圃，皆有宫殿。中城内作四时宫，随节游幸，并旧城为五。街衢相通，二十<br /><br />&nbsp;&nbsp;&nbsp;&nbsp;二门。大缮宫殿观阁，采绮妆饰，拟中夏也。其水侧城北流，注马城河，河水又<br /><br />&nbsp;&nbsp;&nbsp;&nbsp;东北，清涧水入焉，俗亦谓之为五涧水也。水出姑臧城东，而西北流注马城河。<br /><br />&nbsp;&nbsp;&nbsp;&nbsp;河水又与长泉水合，水出姑臧东T次县王莽之播德也。西北历黄沙阜，而东北<br /><br />&nbsp;&nbsp;&nbsp;&nbsp;流注马城河，又东北迳宣威县故城南，又东北迳平泽、晏然二亭东，又东北迳武<br /><br />&nbsp;&nbsp;&nbsp;&nbsp;威县故城东。汉武帝太初四年，匈奴浑邪王杀休屠王，以其众置武威县，武威郡<br /><br />&nbsp;&nbsp;&nbsp;&nbsp;治。王莽更名张掖。《地理志》曰：谷水出姑臧南山，北至武威入海，屈此水流<br /><br />&nbsp;&nbsp;&nbsp;&nbsp;两分，一水北入休屠泽，俗谓之为西海；一水又东迳一百五十里入猪野。世谓之<br /><br />&nbsp;&nbsp;&nbsp;&nbsp;东海，通谓之都野矣。<br /><br />&nbsp;&nbsp;&nbsp;&nbsp;△合离山在酒泉会水县东北。<br /><br />&nbsp;&nbsp;&nbsp;&nbsp;合黎山也。<br /><br />&nbsp;&nbsp;&nbsp;&nbsp;△流沙地在张掖居延县东北。<br /><br />&nbsp;&nbsp;&nbsp;&nbsp;居延泽在其县故城东北。《尚书》所谓流沙者也。形如月生五日也。弱水入<br /><br />&nbsp;&nbsp;&nbsp;&nbsp;流沙，流沙，沙与水流行也。亦言出钟山，西行极崦嵫之山，在西海郡北。山有<br /><br />&nbsp;&nbsp;&nbsp;&nbsp;石赤、白色，以两石相打，则水润。打之不已，润尽则火出，山石皆然，炎起数<br /><br />&nbsp;&nbsp;&nbsp;&nbsp;丈，迳日不灭。有大黑风，自流沙出奄之，乃灭，其石如初。言动火之事，发疾<br /><br />&nbsp;&nbsp;&nbsp;&nbsp;经年，故不敢轻近耳。流沙又迳浮渚，历壑市之国，又迳于鸟山之东，朝云国，<br /><br />&nbsp;&nbsp;&nbsp;&nbsp;西历昆山，西南出于过瀛之山。《大荒西经》云：西南海之外，流沙出焉，迳夏<br /><br />&nbsp;&nbsp;&nbsp;&nbsp;后开之东开上三嫔于天，得《九辩》与《九歌》焉。又历员丘不死山之西，入于<br /><br />&nbsp;&nbsp;&nbsp;&nbsp;南海。<br /><br />&nbsp;&nbsp;&nbsp;&nbsp;△三危山在敦煌县南。<br /><br />&nbsp;&nbsp;&nbsp;&nbsp;《山海经》曰：三危之山，三青鸟居之。是山也，广圆百里。在鸟鼠山西，<br /><br />&nbsp;&nbsp;&nbsp;&nbsp;即《尚书》所谓窜三苗于三危也。《春秋传》曰：允姓之奸，居于瓜州。瓜州，<br /><br />&nbsp;&nbsp;&nbsp;&nbsp;地名也。杜林曰：敦煌，古瓜州也。州之贡物，地出好瓜，民因氏之。瓜州之戎<br /><br />&nbsp;&nbsp;&nbsp;&nbsp;并于月氏者也。汉武帝后元年，分酒泉置，南七里有鸣沙山，故亦曰沙州也。<br /><br />&nbsp;&nbsp;&nbsp;&nbsp;△朱圉山在天水北，冀城南。<br /><br />&nbsp;&nbsp;&nbsp;&nbsp;即冀县，山有石鼓，《开山图》谓之天鼓山。九州害起则鸣，有常应。又云：<br /><br />&nbsp;&nbsp;&nbsp;&nbsp;石鼓山有石鼓，于星为河鼓，星动则石鼓鸣，石鼓鸣则秦土有殃。鸣浅殃万物，<br /><br />&nbsp;&nbsp;&nbsp;&nbsp;鸣深则殃君王矣。<br /><br />&nbsp;&nbsp;&nbsp;&nbsp;△岷山在蜀郡湔氐道西。<br /><br />&nbsp;&nbsp;&nbsp;&nbsp;《汉书》以为渎山者也。<br /><br />&nbsp;&nbsp;&nbsp;&nbsp;△熊耳山，在弘农卢氏县东。<br /><br />&nbsp;&nbsp;&nbsp;&nbsp;是山也。谷水出其北林也。<br /><br />&nbsp;&nbsp;&nbsp;&nbsp;△荆山在南郡临沮县东北。<br /><br />&nbsp;&nbsp;&nbsp;&nbsp;东条山也。<br /><br />&nbsp;&nbsp;&nbsp;&nbsp;卞和得玉璞于是山，楚王不理，怀璧哭于其下，王后使玉人理之，所谓和氏<br /><br />&nbsp;&nbsp;&nbsp;&nbsp;之玉焉。<br /><br />&nbsp;&nbsp;&nbsp;&nbsp;△内方山在江夏竟陵县东北。<br /><br />&nbsp;&nbsp;&nbsp;&nbsp;《禹贡》注章山也。<br /><br />&nbsp;&nbsp;&nbsp;&nbsp;△大别山在庐江安丰县西南。<br /><br />&nbsp;&nbsp;&nbsp;&nbsp;△外方山，嵩高是也。<br /><br />&nbsp;&nbsp;&nbsp;&nbsp;△桐柏山在南阳平氏县东南。<br /><br />&nbsp;&nbsp;&nbsp;&nbsp;△陪尾山在江夏安陆县东北。<br /><br />&nbsp;&nbsp;&nbsp;&nbsp;△衡山在长沙湘南县南。<br /><br />&nbsp;&nbsp;&nbsp;&nbsp;禹治洪水，血马祭衡山，于是得金简玉字之书。按省玉字。得通水理也。<br /><br />&nbsp;&nbsp;&nbsp;&nbsp;△九江地在长沙下`，县西北。<br /><br />&nbsp;&nbsp;&nbsp;&nbsp;△云梦泽在南郡华容县之东。<br /><br />&nbsp;&nbsp;&nbsp;&nbsp;△东陵地在庐江金兰县西北。<br /><br />&nbsp;&nbsp;&nbsp;&nbsp;△敷浅原地在豫章历陵县西。<br /><br />&nbsp;&nbsp;&nbsp;&nbsp;△彭蠡泽在豫章彭泽县西北。<br /><br />&nbsp;&nbsp;&nbsp;&nbsp;《尚书》所谓彭蠡既猪，阳鸟攸居也。<br /><br />&nbsp;&nbsp;&nbsp;&nbsp;△中江在丹阳芜湖县西南，东至会稽阳羡县，入于海。<br /><br />&nbsp;&nbsp;&nbsp;&nbsp;△震泽在吴县南五十里。<br /><br />&nbsp;&nbsp;&nbsp;&nbsp;△北江在毗陵北界，东入于海。<br /><br />&nbsp;&nbsp;&nbsp;&nbsp;△峄阳山在下邳县之西。<br /><br />&nbsp;&nbsp;&nbsp;&nbsp;△羽山在东海祝其县南也。<br /><br />&nbsp;&nbsp;&nbsp;&nbsp;县即王莽之犹亭也。《尚书》殛鲧于羽山，谓是山也。山西有羽渊，禹父之<br /><br />&nbsp;&nbsp;&nbsp;&nbsp;所化，其神为黄能以入渊矣。故《山海经》曰：洪水滔天，鲧窃帝之息壤以堙水，<br /><br />&nbsp;&nbsp;&nbsp;&nbsp;不待帝命。帝令祝融杀鲧羽郊者也。<br /><br />&nbsp;&nbsp;&nbsp;&nbsp;△陶丘在济阴定陶县之西南。<br /><br />&nbsp;&nbsp;&nbsp;&nbsp;陶丘，丘再成也。<br /><br />&nbsp;&nbsp;&nbsp;&nbsp;△菏泽在定陶县东。<br /><br />&nbsp;&nbsp;&nbsp;&nbsp;△雷泽在济阴成阳县西北。<br /><br />&nbsp;&nbsp;&nbsp;&nbsp;△菏水在山阳湖陆县南。<br /><br />&nbsp;&nbsp;&nbsp;&nbsp;△蒙山在太山蒙阴县西南。<br /><br />&nbsp;&nbsp;&nbsp;&nbsp;△大野泽在山阳钜野县东北。<br /><br />&nbsp;&nbsp;&nbsp;&nbsp;△大邳地在河南成皋县北。<br /><br />&nbsp;&nbsp;&nbsp;&nbsp;《尔雅》曰：山一成谓之邳，然则大邳山名，非地之名也。<br /><br />&nbsp;&nbsp;&nbsp;&nbsp;△明都泽在梁郡睢阳县东北。<br /><br />&nbsp;&nbsp;&nbsp;&nbsp;△益州沱水在蜀郡汶江县西南。其一在郫县西南，皆还入江。<br /><br />&nbsp;&nbsp;&nbsp;&nbsp;△荆州沱水在南郡枝江县。<br /><br />&nbsp;&nbsp;&nbsp;&nbsp;△三坛卦谀峡み县之北，<br /><br />&nbsp;&nbsp;&nbsp;&nbsp;《尚书》曰：导汉水过三獭！兜厮怠吩唬恒嫠东行过三蹋合流触大别山<br /><br />&nbsp;&nbsp;&nbsp;&nbsp;陂，故马融、郑玄、王萧、孔安国等，咸以为三蹋水名也。许慎言：陶撸埤<br /><br />&nbsp;&nbsp;&nbsp;&nbsp;增水边土，人所止也。按《春秋左传》曰：文公十有六年，楚军次于句蹋以伐<br /><br />&nbsp;&nbsp;&nbsp;&nbsp;诸庸。宣公四年，楚令尹子越师于漳獭６ü四年，左司马戍败吴师于雍獭Ｕ<br /><br />&nbsp;&nbsp;&nbsp;&nbsp;公二十三年，司马e越缢於蓬獭７虔或谓之邑，又谓之地。京相[杜预亦云：<br /><br />&nbsp;&nbsp;&nbsp;&nbsp;水际及边地名也。今南阳、U阳二县之间，U水之滨，有南獭⒈桃印６<br /><br />&nbsp;&nbsp;&nbsp;&nbsp;诸儒之论，水陆相半，又无山源出处之所，津途关路，惟郑玄及刘澄之言在竟陵<br /><br />&nbsp;&nbsp;&nbsp;&nbsp;县界。《经》云县北沱，然沱流多矣，论者疑焉，而不能辨其所在。<br /><br />&nbsp;&nbsp;&nbsp;&nbsp;△右《禹贡山水泽地所在》凡六十。</div>
            <div class="link">
                <a id="err-report" href="javascript:void(0)" onClick="report('水经注出错啦!');">
                    错误举报</a><a id="add-bookcase" href="javascript:void(0)" onClick="addbookcase(10907,826019);">加入书签</a><a
                        href="825996.html">上一页</a>&larr;<a href="index.html">返回列表</a>&rarr;<a
                            href="index.html">下一页</a><a id="book-vote" href="javascript:void(0)" onClick="vote(10907);">投推荐票</a><a
                                id="err-report" href="javascript:void(0)" onClick="report('水经注更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "825996.html"; var next_page = "index.html"; var index_page = "index.html"; var sortid = "9"; var article_id = "10907"; var chapter_id = "826019"; var articlename = "水经注"; var chaptername = " 卷四十"; var author = "郦道元"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>