<!DOCTYPE html>
<html>
<head>
<meta charset="gbk" />
<title>水经注- 卷三十九-在线阅读-哈西文学网</title>
<meta name="keywords" content="郦道元，水经注， 卷三十九全文， 卷三十九在线阅读 哈西文学网" />
<meta name="description" content="哈西文学网提供郦道元的水经注  卷三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10907/825996.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10907/825996.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 水经注</div>
		<div class="fr"><a id="add-bookcase" href="javascript:void(0)" onClick="addbookcase(10907,0);">加入书架</a>|<a id="book-vote" href="javascript:void(0)" onClick="vote(10907);">投推荐票</a>|<a id="err-report" href="javascript:void(0)" onClick="report('水经注出错啦!');">错误举报</a>|<a href="https://www.haxi88.com/files/article/info/10/10907.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十九</h1>
            <div class="link xb">
                <a href="825985.html">上一页</a>&larr;<a href="index.html">返回列表</a>&rarr;<a
                    href="826019.html">下一页</a></div>			
            <div id="BookText">&nbsp;&nbsp;&nbsp;&nbsp;○水<br /><br />&nbsp;&nbsp;&nbsp;&nbsp;△水出桂阳县卢聚。<br /><br />&nbsp;&nbsp;&nbsp;&nbsp;水出桂阳县西北上驿山卢溪，为卢溪水，东南流迳桂阳县故城，谓之水。<br /><br />&nbsp;&nbsp;&nbsp;&nbsp;《地理志》曰：水出桂阳，南至四会是也。水又东南流，峤水注之，水<br /><br />&nbsp;&nbsp;&nbsp;&nbsp;出萌渚峤之溪，溪水下流，历峡南出，是峡谓之贞女峡。峡西岸高岩，名贞女山。<br /><br />&nbsp;&nbsp;&nbsp;&nbsp;山下际有石，如人形，高七尺，状如女子，故名贞女峡。古来相传，有数女取螺<br /><br />&nbsp;&nbsp;&nbsp;&nbsp;于此，遇风雨书晦，忽化为石。斯诚巨异，难以闻信。但启生石中，执呱空桑，<br /><br />&nbsp;&nbsp;&nbsp;&nbsp;抑斯类矣。物之变化，宁以理求乎？溪水又合水。水又东南入阳山县，<br /><br />&nbsp;&nbsp;&nbsp;&nbsp;右合涟口，水源出县西北一百一十里石塘村，村之流水侧，有豫章木，本径可二<br /><br />&nbsp;&nbsp;&nbsp;&nbsp;丈，其株根犹存，伐之积载，而斧迹若新。羽族飞翔不息，其旁众枝，飞散远集，<br /><br />&nbsp;&nbsp;&nbsp;&nbsp;乡亦不测所如，惟见一枝，犹在含水矣。涟水东南流注于。水又东<br /><br />&nbsp;&nbsp;&nbsp;&nbsp;南流，而左与斟水合。水导源近出东岩下，穴口若井，一日之中，十溢十竭，信<br /><br />&nbsp;&nbsp;&nbsp;&nbsp;若潮流，而注水。水又南迳阳山县故城西，耆旧传曰，往昔县长临县，<br /><br />&nbsp;&nbsp;&nbsp;&nbsp;辄迁擢超级，太史迳观言地势使然。掘断连冈，流血成川，城因倾e，遂即倾<br /><br />&nbsp;&nbsp;&nbsp;&nbsp;败。阁下大鼓，飞上临武，乃之桂阳，追号圣鼓，自阳山达乎桂阳之武步驿，所<br /><br />&nbsp;&nbsp;&nbsp;&nbsp;至循圣鼓道也。其道如堑，迄于鼓城矣。水又迳阳山县南，县故含县之<br /><br />&nbsp;&nbsp;&nbsp;&nbsp;桃乡，孙皓分立为县也。水又东南流也。<br /><br />&nbsp;&nbsp;&nbsp;&nbsp;△东南过含县。<br /><br />&nbsp;&nbsp;&nbsp;&nbsp;应劭曰：水东北入沅。瓒注《汉书》沅在武陵，去远，又隔湘水，<br /><br />&nbsp;&nbsp;&nbsp;&nbsp;不得入沅。水东南，左合翁水。水出东北利山湖，湖水广圆五里，洁逾凡水，<br /><br />&nbsp;&nbsp;&nbsp;&nbsp;西南流注于，谓之翁水山。口已下，东岸有圣鼓杖，即阳山之鼓杖也。横在<br /><br />&nbsp;&nbsp;&nbsp;&nbsp;川侧，虽冲波所激，未尝移动。百鸟翔鸣，莫有萃者。船人上下，以篙撞者，辄<br /><br />&nbsp;&nbsp;&nbsp;&nbsp;有虐疾。水又东南，左合陶水，水东出尧山。山盘纡数百里，有赭坏起，<br /><br />&nbsp;&nbsp;&nbsp;&nbsp;冠以青林，与云霞乱采。山上有白石英，山下有平陵，有大堂基，耆旧云，尧行<br /><br />&nbsp;&nbsp;&nbsp;&nbsp;宫所。陶水西迳县北，右注水。水又迳含县西。王歆之《始兴记》<br /><br />&nbsp;&nbsp;&nbsp;&nbsp;曰：县有白鹿城，城南有白鹿冈。咸康中，郡民张鲂为县，有善政，白鹿来游，<br /><br />&nbsp;&nbsp;&nbsp;&nbsp;故城及冈并即名焉。<br /><br />&nbsp;&nbsp;&nbsp;&nbsp;△南出浦关为桂水。<br /><br />&nbsp;&nbsp;&nbsp;&nbsp;关在中宿县。水出关，左合溱水，谓之口。《山海经》谓之湟水。<br /><br />&nbsp;&nbsp;&nbsp;&nbsp;徐广曰：湟水，一名水，出桂阳，通四会，亦曰y水也。汉武帝元鼎五年，<br /><br />&nbsp;&nbsp;&nbsp;&nbsp;路博德为伏波将军，征南越，出桂阳，下湟水，即此水矣。桂水其别名也。<br /><br />&nbsp;&nbsp;&nbsp;&nbsp;○深水<br /><br />&nbsp;&nbsp;&nbsp;&nbsp;△深水出桂阳卢聚。<br /><br />&nbsp;&nbsp;&nbsp;&nbsp;吕忱曰：深水，一名邃水，导源卢溪，西入营水，乱流营波，同注湘津。许<br /><br />&nbsp;&nbsp;&nbsp;&nbsp;慎云：深水出桂阳南平县也。《经》书桂阳者，县本隶桂阳郡也。后割属始兴。<br /><br />&nbsp;&nbsp;&nbsp;&nbsp;县有卢溪、卢聚山，在南平县之南，九疑山东也。<br /><br />&nbsp;&nbsp;&nbsp;&nbsp;△西北过零陵营道县南，又东北过营浦县南，又西北过泉陵县，西北七里至<br /><br />&nbsp;&nbsp;&nbsp;&nbsp;燕室丘，入于湘。<br /><br />&nbsp;&nbsp;&nbsp;&nbsp;水上有燕室丘，亦因为聚名也。其下水深不测，号曰龙渊。<br /><br />&nbsp;&nbsp;&nbsp;&nbsp;○钟水<br /><br />&nbsp;&nbsp;&nbsp;&nbsp;△钟水出桂阳南平县都山，北过其县东，又东北过宋渚亭，又北过钟亭，与<br /><br />&nbsp;&nbsp;&nbsp;&nbsp;y水合。<br /><br />&nbsp;&nbsp;&nbsp;&nbsp;都山即都庞之峤也，五岭之第三岭也。钟水即峤水也。庾仲初曰：峤水南入<br /><br />&nbsp;&nbsp;&nbsp;&nbsp;始兴y水，注于海。北入桂阳湘水注于江是也。y水，即桂水也，y、桂声相近，<br /><br />&nbsp;&nbsp;&nbsp;&nbsp;故字随读变，《经》仍其非矣。桂水出桂阳县北界山，山壁高耸，三面特峻，石<br /><br />&nbsp;&nbsp;&nbsp;&nbsp;泉悬注瀑布而下。北迳南平县，而东北流届钟亭，右会钟水，通为桂水也。故应<br /><br />&nbsp;&nbsp;&nbsp;&nbsp;劭曰：桂水出桂阳，东北入湘。<br /><br />&nbsp;&nbsp;&nbsp;&nbsp;△又北过魏宁县之东。<br /><br />&nbsp;&nbsp;&nbsp;&nbsp;魏宁，故阳安也。晋太康元年改曰晋宁。县在桂阳郡东一百二十里。县南西<br /><br />&nbsp;&nbsp;&nbsp;&nbsp;二面，阻带清溪，桂水无出县东理，盖县邑流移，今古不同故也。<br /><br />&nbsp;&nbsp;&nbsp;&nbsp;△又东北入于湘。<br /><br />&nbsp;&nbsp;&nbsp;&nbsp;○耒水<br /><br />&nbsp;&nbsp;&nbsp;&nbsp;△耒水出桂阳郴县南山。<br /><br />&nbsp;&nbsp;&nbsp;&nbsp;耒水发源出汝城县东乌龙白骑山，西北流迳其县北，西流三十里，中有十四<br /><br />&nbsp;&nbsp;&nbsp;&nbsp;濑，各数百步，F流奔急，竹节相次，亦为行旅氵斥涉之艰难也。又西北迳晋宁<br /><br />&nbsp;&nbsp;&nbsp;&nbsp;县北，又西左合清溪水口，水出县东黄皮山，西南流历县南，又西北注于耒水。<br /><br />&nbsp;&nbsp;&nbsp;&nbsp;汝城县在郡东三百馀里，山又在县东，耒水无出南山理也。<br /><br />&nbsp;&nbsp;&nbsp;&nbsp;△北过其县之西<br /><br />&nbsp;&nbsp;&nbsp;&nbsp;县有渌水，出县东侠公山。西北流而南，屈注于耒，谓之程乡溪，郡置酒官，<br /><br />&nbsp;&nbsp;&nbsp;&nbsp;酝于山下，名曰程酒，献同酃也。耒水又西，黄水注之。水出县西黄岑山，山<br /><br />&nbsp;&nbsp;&nbsp;&nbsp;则骑田之峤，五岭之第二岭也。黄水东北流。按盛弘之云：众山水出注于大溪，<br /><br />&nbsp;&nbsp;&nbsp;&nbsp;号曰横流溪。溪水甚小，冬夏不乾，俗亦谓之为贪泉，饮者辄冒于财贿，同于广<br /><br />&nbsp;&nbsp;&nbsp;&nbsp;州石门贪流矣。廉介为二千石，则不饮之。昔吴隐之挹而不乱，贪岂谓能@其真<br /><br />&nbsp;&nbsp;&nbsp;&nbsp;乎？盖亦恶其名也。刘澄之谓为一涯溪，通四会殊为孟浪而不悉也。庾仲初云：<br /><br />&nbsp;&nbsp;&nbsp;&nbsp;峤水南入始兴溱水，注海。即黄岑水入武溪者也。北水入桂阳湘水，注于大江，<br /><br />&nbsp;&nbsp;&nbsp;&nbsp;即是水也。左则千秋水注之。水出西南万岁山。山有石室，室中有钟乳。山上悉<br /><br />&nbsp;&nbsp;&nbsp;&nbsp;生灵寿木，溪下即千秋水也。水侧民居，号万岁村。其水下合黄水，黄水又东北<br /><br />&nbsp;&nbsp;&nbsp;&nbsp;迳其县东，右合除泉水。水出县南湘陂村，村有圆水。广圆可二百步，一边暖，<br /><br />&nbsp;&nbsp;&nbsp;&nbsp;一边冷。冷处极清绿，浅则见石，深则见底。暖处水白且浊，玄素既殊，凉暖亦<br /><br />&nbsp;&nbsp;&nbsp;&nbsp;异，厥名除泉，其犹江乘之半汤泉也。水盛则泻黄溪，水耗则津径辍流。郴，旧<br /><br />&nbsp;&nbsp;&nbsp;&nbsp;县也，桂阳郡治也，汉高帝二年分长沙置。《地理志》曰：桂水所出，因以名也。<br /><br />&nbsp;&nbsp;&nbsp;&nbsp;王莽更名南平，县曰宣风。项羽迁义帝所筑也。县南有义帝冢，内有石虎，因呼<br /><br />&nbsp;&nbsp;&nbsp;&nbsp;为白彪郡。《东观汉记》曰：茨充，字子何，为桂阳太守，民惰懒，少粗履，足<br /><br />&nbsp;&nbsp;&nbsp;&nbsp;多剖裂。充教作履，今江南知织履，皆充之教也。黄溪东有马岭山，高六百馀丈，<br /><br />&nbsp;&nbsp;&nbsp;&nbsp;广圆四十许里。汉末，有郡民苏耽，栖游此山。《桂阳列仙传》云：耽，郴县人。<br /><br />&nbsp;&nbsp;&nbsp;&nbsp;少孤，养母至孝。言语虚无，时人谓之痴。常与众儿共牧牛，更直为帅，录牛无<br /><br />&nbsp;&nbsp;&nbsp;&nbsp;散。每至耽为帅，牛辄徘徊左右，不逐自还。众儿曰：汝直，牛何道不走耶？耽<br /><br />&nbsp;&nbsp;&nbsp;&nbsp;曰：非汝曹所知。即面辞母云：受性应仙，当违供养。涕泗。又说：年将大疫，<br /><br />&nbsp;&nbsp;&nbsp;&nbsp;死者略半，穿一井饮水，可得无恙。如是有哭声甚哀。后见耽，乘白马，还此山<br /><br />&nbsp;&nbsp;&nbsp;&nbsp;中，百姓为立坛祠，民安岁登，民因名为马岭山。黄水又北流注于耒水，谓之郴<br /><br />&nbsp;&nbsp;&nbsp;&nbsp;口。耒水又西迳华山之阴，亦曰华石山，孤峰特耸。枕带双流。东则黄溪、耒水<br /><br />&nbsp;&nbsp;&nbsp;&nbsp;之交会也。耒水东流沿注，不得北过其县西也。两岸连山，石泉悬溜，行者辄徘<br /><br />&nbsp;&nbsp;&nbsp;&nbsp;留念，情不极已也。<br /><br />&nbsp;&nbsp;&nbsp;&nbsp;△又北过便县之西<br /><br />&nbsp;&nbsp;&nbsp;&nbsp;县故惠帝封长沙王子吴浅为侯国，王莽之便屏也。县界有温泉水，在郴县之<br /><br />&nbsp;&nbsp;&nbsp;&nbsp;西北，左右有田数十，资之以溉。常以十二月下种，明年三月谷熟，度此水<br /><br />&nbsp;&nbsp;&nbsp;&nbsp;冷，不能生苗。温水所溉，年可三登。其馀波散流入于耒水也。<br /><br />&nbsp;&nbsp;&nbsp;&nbsp;△又西北过耒阳县之东。<br /><br />&nbsp;&nbsp;&nbsp;&nbsp;耒阳，旧县也，盖因水以制名。王莽更名南平亭。东傍耒水，水东肥南，有<br /><br />&nbsp;&nbsp;&nbsp;&nbsp;郡故城。县有溪水，东出侯计山，其水清澈，冬温夏冷。西流谓之肥川。川之北<br /><br />&nbsp;&nbsp;&nbsp;&nbsp;有卢塘。塘池八顷，其深不测，有大鱼，常至五月，辄一奋跃，水涌数丈，波襄<br /><br />&nbsp;&nbsp;&nbsp;&nbsp;四陆，细鱼奔迸，随水登岸，不可胜计。又云：大鱼将欲鼓作，诸鱼皆浮聚。水<br /><br />&nbsp;&nbsp;&nbsp;&nbsp;侧注。西北迳蔡洲，洲西即蔡伦故宅。傍有蔡子池。伦，汉黄门，顺帝之世，捣<br /><br />&nbsp;&nbsp;&nbsp;&nbsp;故鱼网为纸，用代简素，自其始也。<br /><br />&nbsp;&nbsp;&nbsp;&nbsp;△又北过酃县东。<br /><br />&nbsp;&nbsp;&nbsp;&nbsp;县有酃湖，湖中有洲，洲上民居，彼人资以给酿，酒甚醇美，谓之酃酒，岁<br /><br />&nbsp;&nbsp;&nbsp;&nbsp;常贡之。湖边尚有酃县故治，西北去临承县一十五里。从省隶。《十三州志》曰：<br /><br />&nbsp;&nbsp;&nbsp;&nbsp;大别水南出耒阳县太山，北至酃县入湖也。<br /><br />&nbsp;&nbsp;&nbsp;&nbsp;△北入于湘。<br /><br />&nbsp;&nbsp;&nbsp;&nbsp;耒水西北至临承县，而左注湘水，谓之耒口也。<br /><br />&nbsp;&nbsp;&nbsp;&nbsp;○λ<br /><br />&nbsp;&nbsp;&nbsp;&nbsp;△λ出荼陵县上乡，西北过其县西。<br /><br />&nbsp;&nbsp;&nbsp;&nbsp;水出江州安成郡广兴县太平山西北流，迳荼陵县之南。汉武帝元朔四年，封<br /><br />&nbsp;&nbsp;&nbsp;&nbsp;长沙定王子节侯诉之邑也。王莽更名声乡矣。λ又屈而过其县，西北流注也。<br /><br />&nbsp;&nbsp;&nbsp;&nbsp;《地理志》谓之泥水者也。<br /><br />&nbsp;&nbsp;&nbsp;&nbsp;△又西北过攸县南。<br /><br />&nbsp;&nbsp;&nbsp;&nbsp;攸水出东南安成郡安复县封侯山，西北流迳攸县北，县北带攸溪，盖即溪以<br /><br />&nbsp;&nbsp;&nbsp;&nbsp;名县也，汉武帝元朔四年，封长沙定王子则为攸舆侯，即《地理志》所谓攸县者<br /><br />&nbsp;&nbsp;&nbsp;&nbsp;也。攸水又西南流入荼陵县，入于λ也。<br /><br />&nbsp;&nbsp;&nbsp;&nbsp;△又西北过阴山县南。<br /><br />&nbsp;&nbsp;&nbsp;&nbsp;县本阳山县也，县东北犹有阳山故城，即长沙孝王子宗之邑也。言其势王，<br /><br />&nbsp;&nbsp;&nbsp;&nbsp;故堑山堙谷，改曰阴山县。县上有容水，自侯昙山下注λ，谓之容口。水有<br /><br />&nbsp;&nbsp;&nbsp;&nbsp;大穴，容一百石，水出于此，因以名焉。λ又西北迳其县东，又西迳历口。<br /><br />&nbsp;&nbsp;&nbsp;&nbsp;县有历水，下注λ。谓之历口。λ又西北，与洋湖水会。水出县西北乐<br /><br />&nbsp;&nbsp;&nbsp;&nbsp;薮冈下洋湖，湖去冈七里，湖水下注Γ谓之洋湖口。λ东北有峨山，县<br /><br />&nbsp;&nbsp;&nbsp;&nbsp;东北又有武阳、龙尾山，并仙者羽化之处。上有仙人及龙马迹，于其处得遗永，<br /><br />&nbsp;&nbsp;&nbsp;&nbsp;虽神栖白云，属想芳流，藉念泉乡，遗咏在兹。览其馀诵，依然息远，匪直邈想<br /><br />&nbsp;&nbsp;&nbsp;&nbsp;霞踪，爱其文咏可念，故端牍抽札，以诠其咏。其略曰：登武阳，观乐薮，峨岭<br /><br />&nbsp;&nbsp;&nbsp;&nbsp;千蕤洋湖口，命蜚螭，驾白驹，临天水，心踟蹰，千载后，不知如。盖胜赏神乡，<br /><br />&nbsp;&nbsp;&nbsp;&nbsp;秀情超拔矣。<br /><br />&nbsp;&nbsp;&nbsp;&nbsp;△又西北入于湘。<br /><br />&nbsp;&nbsp;&nbsp;&nbsp;○漉水<br /><br />&nbsp;&nbsp;&nbsp;&nbsp;△漉水出醴陵县东漉山，西过其县南。<br /><br />&nbsp;&nbsp;&nbsp;&nbsp;醴陵县，高后四年，封长沙相侯越为国。县南临渌水，水东出安城萍乡翁陵<br /><br />&nbsp;&nbsp;&nbsp;&nbsp;山。余谓漉、渌声相近，后人藉便，以渌为称，虽翁陵名异，而即麓是同。屈从<br /><br />&nbsp;&nbsp;&nbsp;&nbsp;县西，西北流至漉浦，注入于湘。<br /><br />&nbsp;&nbsp;&nbsp;&nbsp;○浏水<br /><br />&nbsp;&nbsp;&nbsp;&nbsp;△浏水出临湘县东南浏阳县，西北过其县，东北与涝溪水合。<br /><br />&nbsp;&nbsp;&nbsp;&nbsp;浏水出县东江州豫章县首裨山，导源西北流，迳其县南，县凭溪以即名也。<br /><br />&nbsp;&nbsp;&nbsp;&nbsp;又西北注于临湘县也。西入于湘。<br /><br />&nbsp;&nbsp;&nbsp;&nbsp;○氵买水<br /><br />&nbsp;&nbsp;&nbsp;&nbsp;△氵买水出豫章艾县。<br /><br />&nbsp;&nbsp;&nbsp;&nbsp;《春秋左氏传》曰：吴公子庆忌谏夫差，不纳，居于艾是也。王莽更名治翰。<br /><br />&nbsp;&nbsp;&nbsp;&nbsp;△西过长沙罗县西。<br /><br />&nbsp;&nbsp;&nbsp;&nbsp;罗子自枝江徙此，世犹谓之为罗侯也。氵买水又西流，积而为陂，谓之町湖<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;△又西至累石山，入于湘水。<br /><br />&nbsp;&nbsp;&nbsp;&nbsp;累石山在北，亦谓之五木山，山方尖如五木状，故俗人藉以名之。山在罗口<br /><br />&nbsp;&nbsp;&nbsp;&nbsp;北。氵买水又在罗水南，流注于湘，谓之东町口者也。<br /><br />&nbsp;&nbsp;&nbsp;&nbsp;○赣水<br /><br />&nbsp;&nbsp;&nbsp;&nbsp;△赣水出豫章南野县西，北过赣县东。<br /><br />&nbsp;&nbsp;&nbsp;&nbsp;《山海经》曰：赣水出聂都山，东北流注于江，入彭泽西也。班固称南野县，<br /><br />&nbsp;&nbsp;&nbsp;&nbsp;彭水所发，东入湖汉水。庾仲初谓大庾峤水，北入豫章，注于江者也。《地理志》<br /><br />&nbsp;&nbsp;&nbsp;&nbsp;曰：豫章水出赣县西南，而北入江。盖控引众流，总成一川，虽称谓有殊，言归<br /><br />&nbsp;&nbsp;&nbsp;&nbsp;一水矣。故《后汉・郡国志》曰：赣有豫章水。雷次宗云：似因此水为其地名。<br /><br />&nbsp;&nbsp;&nbsp;&nbsp;虽十川均流，而此源最远，故独受名焉。刘澄之曰：县东南有章水，西有贡水，<br /><br />&nbsp;&nbsp;&nbsp;&nbsp;县治二水之间。二水合赣字，因以名县焉。是为谬也，刘氏专以字说水，而不知<br /><br />&nbsp;&nbsp;&nbsp;&nbsp;远失其实矣。豫章水导源东北流，迳南野县北。赣川石阻，水急行难，倾波委注，<br /><br />&nbsp;&nbsp;&nbsp;&nbsp;六十馀里。又北迳赣县东，县即南康郡治，晋太康五年分庐江立。豫章水右会湖<br /><br />&nbsp;&nbsp;&nbsp;&nbsp;汉水，水出雩都县。导源西北流，迳金鸡石，其石孤竦临水。耆老云：时见金鸡<br /><br />&nbsp;&nbsp;&nbsp;&nbsp;出于石上，故石取名焉。湖汉水又西北迳赣县东，西入豫章水也。<br /><br />&nbsp;&nbsp;&nbsp;&nbsp;△又西北过庐陵县西。<br /><br />&nbsp;&nbsp;&nbsp;&nbsp;庐陵县，即王莽之桓亭也。《十三州志》称：户水西出长沙安成县。武帝元<br /><br />&nbsp;&nbsp;&nbsp;&nbsp;光六年，封长沙定王子刘苍为侯国，即王莽之用成也。吴宝鼎中立，以为发城郡，<br /><br />&nbsp;&nbsp;&nbsp;&nbsp;东至庐陵入湖汉水也。<br /><br />&nbsp;&nbsp;&nbsp;&nbsp;△又东北过石阳县西。<br /><br />&nbsp;&nbsp;&nbsp;&nbsp;汉和帝永平九年，分庐陵立。汉献帝初平二年，吴长沙桓王立庐陵郡，治此。<br /><br />&nbsp;&nbsp;&nbsp;&nbsp;豫章水又迳其郡南，城中有井，其水色半青半黄，黄者如灰汁，取作饮粥，悉皆<br /><br />&nbsp;&nbsp;&nbsp;&nbsp;金色，而甚芬香。<br /><br />&nbsp;&nbsp;&nbsp;&nbsp;△又东北过汉平县南。又东北过新淦县西。<br /><br />&nbsp;&nbsp;&nbsp;&nbsp;牵水西出宜春县，汉武帝元光六年，封长沙定王子刘成为侯国。王莽之晓<br /><br />&nbsp;&nbsp;&nbsp;&nbsp;也。牵水又东迳吴平县，旧汉平也。晋太康元年改为吴平矣。牵水又东迳新淦县，<br /><br />&nbsp;&nbsp;&nbsp;&nbsp;即王莽之偶亭――而注于豫章水。湖汉及赣，并通称也。又淦水出其县下，注于<br /><br />&nbsp;&nbsp;&nbsp;&nbsp;赣水。<br /><br />&nbsp;&nbsp;&nbsp;&nbsp;△又北过南昌县西。<br /><br />&nbsp;&nbsp;&nbsp;&nbsp;B水出南城县西北流迳南昌县南，西注赣水。又有浊水注之，水出康乐县，<br /><br />&nbsp;&nbsp;&nbsp;&nbsp;故阳乐也。浊水又东迳望蔡县，县因汝南上蔡民萍居此土，晋太康元年，改为望<br /><br />&nbsp;&nbsp;&nbsp;&nbsp;蔡县。浊水又东迳建成县，汉武帝元朔四年，封长沙定王子刘拾为侯国。王莽更<br /><br />&nbsp;&nbsp;&nbsp;&nbsp;名之曰多聚也。县出燃石。《异物志》曰：石色黄白而理疏，以水灌之便热，以<br /><br />&nbsp;&nbsp;&nbsp;&nbsp;鼎著其上，炊足以熟。置之则冷，灌之则热，如此无穷。元康中，雷孔章入洛，<br /><br />&nbsp;&nbsp;&nbsp;&nbsp;赍石以示张公。张公曰：此谓燃石。于是乃知其名。浊水又东至南昌县东流入于<br /><br />&nbsp;&nbsp;&nbsp;&nbsp;赣水。<br /><br />&nbsp;&nbsp;&nbsp;&nbsp;赣水又历白社西，有徐孺子墓。吴嘉禾中，太守长沙徐熙于墓隧种松。太守<br /><br />&nbsp;&nbsp;&nbsp;&nbsp;南阳谢景于墓侧立碑。永安中，太守梁郡夏侯嵩于碑傍立思贤亭。松大合抱，亭<br /><br />&nbsp;&nbsp;&nbsp;&nbsp;世治，至今谓之聘君亭也。赣水又北历南塘，塘之东有孺子宅，际湖南小洲上。<br /><br />&nbsp;&nbsp;&nbsp;&nbsp;孺子名a，南昌人，高尚不仕。太尉黄琼辟，不就。桓帝问尚书令陈蕃：徐<br /><br />&nbsp;&nbsp;&nbsp;&nbsp;a、袁闳谁为先后？蕃答称：袁生公族，不镂自雕。至于徐a，杰出薄域，<br /><br />&nbsp;&nbsp;&nbsp;&nbsp;故宜为先。桓帝备礼征之，不至。太原郭林宗有母忧，a往吊之，置生刍而于<br /><br />&nbsp;&nbsp;&nbsp;&nbsp;庐前而去。众不知其故，林宗曰：必孺子也。《诗》云：生刍一束，其人如玉。<br /><br />&nbsp;&nbsp;&nbsp;&nbsp;吾无德以堪之。年七十二，卒。赣水又迳谷鹿洲，旧作大处。赣水又北迳南昌<br /><br />&nbsp;&nbsp;&nbsp;&nbsp;县故城西，于《春秋》属楚，即令尹子荡师于豫章者也。秦以为庐江南部。汉高<br /><br />&nbsp;&nbsp;&nbsp;&nbsp;祖六年，始命灌婴定豫章置南昌县。以为豫章郡治，此即灌婴所筑也。王莽更名<br /><br />&nbsp;&nbsp;&nbsp;&nbsp;县曰宜善，郡曰九江焉。刘歆云：湖汉等九水入彭蠡，故言九江矣。陈蕃为太守，<br /><br />&nbsp;&nbsp;&nbsp;&nbsp;署徐a为功曹。蕃在郡不接宾客，惟a来，特设一榻，去则悬之，此即悬榻<br /><br />&nbsp;&nbsp;&nbsp;&nbsp;处也。建安中，更名西安，晋又名为豫章。城之南门曰松阳门，门内有樟树，高<br /><br />&nbsp;&nbsp;&nbsp;&nbsp;七丈五尺，大二十五围，枝叶扶疏，垂荫数亩。应劭《汉官仪》曰：豫章樟树生<br /><br />&nbsp;&nbsp;&nbsp;&nbsp;庭中，故以名郡矣。此树尝中枯，逮晋永嘉中，一旦更茂，丰蔚如初，咸以为中<br /><br />&nbsp;&nbsp;&nbsp;&nbsp;宗之详也。《礼・斗威仪》曰：君政讼平，豫樟常为生。太兴中，元皇果兴大业<br /><br />&nbsp;&nbsp;&nbsp;&nbsp;于南。故郭景纯《南郊赋》云：弊樟擢秀于祖邑是也。以宣王祖为豫章故也。赣<br /><br />&nbsp;&nbsp;&nbsp;&nbsp;水北出，际西北，历度支步，是晋度支校尉立府处，步即水渚民。赣水又迳郡北，<br /><br />&nbsp;&nbsp;&nbsp;&nbsp;为津步，步有故守贾萌庙，萌与安成侯张普争地，为普所害，即日灵见津渚，故<br /><br />&nbsp;&nbsp;&nbsp;&nbsp;民为立庙焉。水之西岸有磐石，谓之石头，津步之处也。西行二十里曰散原山，<br /><br />&nbsp;&nbsp;&nbsp;&nbsp;叠嶂四周，杳邃有趣。晋隆安末，沙门竺昙显建精舍于山南，僧徒自远而至者相<br /><br />&nbsp;&nbsp;&nbsp;&nbsp;继焉。西北五六里，有洪井，飞流悬注，其深无底，旧说洪崖先生之井也。北五<br /><br />&nbsp;&nbsp;&nbsp;&nbsp;六里有风雨池，言山高濑激，激著树木。霏散远洒若雨。西有鸾冈，洪崖先生乘<br /><br />&nbsp;&nbsp;&nbsp;&nbsp;鸾所憩泊也。冈西有鹤岭，云王子乔控鹤所迳过也。有二崖，号曰大萧、小萧，<br /><br />&nbsp;&nbsp;&nbsp;&nbsp;言萧史所游萃处也。雷次宗云：此乃击风捕影之论。据实本所未辨，聊记奇闻，<br /><br />&nbsp;&nbsp;&nbsp;&nbsp;以广井鱼之听矣。又按谢庄诗，庄尝游豫章，观井赋诗。言鸾冈四周有水，谓之<br /><br />&nbsp;&nbsp;&nbsp;&nbsp;鸾陂。似非虚论矣。东大湖十里二百二十六步，北与城齐，南缘回折至南塘，本<br /><br />&nbsp;&nbsp;&nbsp;&nbsp;通大江，增减与江水同。汉永元中，太守张躬筑塘以通南路，兼遏此水。冬夏不<br /><br />&nbsp;&nbsp;&nbsp;&nbsp;增减，水至清深，鱼甚肥美。每于夏月，江水溢塘而过，居民多被水害。至宋景<br /><br />&nbsp;&nbsp;&nbsp;&nbsp;平元年，太守蔡君西起堤，开塘为水门，水盛则闭之，内多则之。自是居民<br /><br />&nbsp;&nbsp;&nbsp;&nbsp;少患矣。<br /><br />&nbsp;&nbsp;&nbsp;&nbsp;赣水又东北迳王步，步侧有城，云是孙奋为齐王镇此，城之。今谓之王步，<br /><br />&nbsp;&nbsp;&nbsp;&nbsp;盖齐王之渚步也。郡东南二十馀里，又有一城，号曰齐王城。筑道相通，盖其离<br /><br />&nbsp;&nbsp;&nbsp;&nbsp;宫也。<br /><br />&nbsp;&nbsp;&nbsp;&nbsp;赣水又北迳南昌左尉廨西，汉成帝时，九江梅福为南昌尉，居此。后福一旦<br /><br />&nbsp;&nbsp;&nbsp;&nbsp;舍妻子，去九江，传云得仙。<br /><br />&nbsp;&nbsp;&nbsp;&nbsp;赣水又北迳龙沙西，沙甚洁白，高峻而e，有龙形，连亘五里中，旧俗九<br /><br />&nbsp;&nbsp;&nbsp;&nbsp;月九日升高处也。昔有人于此沙，得故冢刻t，题云：西去江七里半，筮言其<br /><br />&nbsp;&nbsp;&nbsp;&nbsp;吉，卜言其凶。而今此冢垂没于水，所谓筮短龟长也。<br /><br />&nbsp;&nbsp;&nbsp;&nbsp;赣水又迳椒丘城下，建安四年，孙策所筑也。<br /><br />&nbsp;&nbsp;&nbsp;&nbsp;赣水又历钓圻邸阁下，度支校尉治，太尉陶侃移置此也。旧夏月，邸阁前洲<br /><br />&nbsp;&nbsp;&nbsp;&nbsp;没，去浦远，景平元年，校尉豫章因运出之力，于渚次聚石为洲，长六十馀丈。<br /><br />&nbsp;&nbsp;&nbsp;&nbsp;洲里可容数十舫。<br /><br />&nbsp;&nbsp;&nbsp;&nbsp;赣水又北迳阳县，王莽之豫章县也。馀水注之。水东出馀汗县，王莽名<br /><br />&nbsp;&nbsp;&nbsp;&nbsp;之曰治干也。馀水北至阳县注赣水。<br /><br />&nbsp;&nbsp;&nbsp;&nbsp;赣水又与鄱水合，水出鄱阳县东，西迳其县南武阳乡也。地有黄金采，王莽<br /><br />&nbsp;&nbsp;&nbsp;&nbsp;改曰乡亭。孙权以建安十五年，分为鄱阳郡。鄱水又西流，注于赣。又有缭水入<br /><br />&nbsp;&nbsp;&nbsp;&nbsp;焉。其水导源建昌县，汉元帝永光二年分海e立。缭水东迳新吴县，汉中平中立。<br /><br />&nbsp;&nbsp;&nbsp;&nbsp;缭水又迳海e县，王莽更名宜生。――谓之上缭水，又谓之海e江，分为二水。<br /><br />&nbsp;&nbsp;&nbsp;&nbsp;县东津上有亭，为济渡之要。其水东北迳昌邑城而东出豫章大江，谓之慨口。昔<br /><br />&nbsp;&nbsp;&nbsp;&nbsp;汉昌邑王之封海e也。每乘流东望，辄愤慨而还，世因名焉。其一水枝分别注，<br /><br />&nbsp;&nbsp;&nbsp;&nbsp;入于修水也。<br /><br />&nbsp;&nbsp;&nbsp;&nbsp;△又北过彭泽县西。<br /><br />&nbsp;&nbsp;&nbsp;&nbsp;修水出艾县西。东北迳豫宁县，故西安也，晋太康元年更从今名。修水又东<br /><br />&nbsp;&nbsp;&nbsp;&nbsp;北迳永修县，汉灵帝中平二年立。修水又东北注赣水，其水总纳十川，同溱一渎，<br /><br />&nbsp;&nbsp;&nbsp;&nbsp;俱注于彭蠡也。<br /><br />&nbsp;&nbsp;&nbsp;&nbsp;△北入于江。<br /><br />&nbsp;&nbsp;&nbsp;&nbsp;大江南赣水，总纳洪流，东西四十里，清泽远涨，绿波凝净，而会注于江川。<br /><br />&nbsp;&nbsp;&nbsp;&nbsp;○庐江水<br /><br />&nbsp;&nbsp;&nbsp;&nbsp;△庐江水出三天子都，北过彭泽县，西北入于江。<br /><br />&nbsp;&nbsp;&nbsp;&nbsp;《山海经》三天子都，一曰天子鄣。王彪之《庐山赋・叙》曰：庐山，彭泽<br /><br />&nbsp;&nbsp;&nbsp;&nbsp;之山也。虽非五岳之数，穹窿嵯峨，实峻极之名山也。孙放《庐山赋》曰：寻阳<br /><br />&nbsp;&nbsp;&nbsp;&nbsp;郡南有庐山，九江之镇也。临彭蠡之泽，接平敞之原。《开山图》曰：山四方，<br /><br />&nbsp;&nbsp;&nbsp;&nbsp;周四百馀里，叠鄣之岩万仞，怀灵抱异，苞诸仙迹。《豫章旧志》曰：庐俗，字<br /><br />&nbsp;&nbsp;&nbsp;&nbsp;君孝，本姓匡，父东野王，共鄱阳令吴芮佐汉定天下而亡。汉封俗于阳，曰<br /><br />&nbsp;&nbsp;&nbsp;&nbsp;越庐君。俗兄弟七人皆好道术，遂寓精于宫庭之山。故世谓之庐山。汉武帝南巡，<br /><br />&nbsp;&nbsp;&nbsp;&nbsp;睹山以为神灵，封俗大明公。元法师《庐山记》曰：殷、周之际，匡俗先生，受<br /><br />&nbsp;&nbsp;&nbsp;&nbsp;道仙人，共游此山，时人谓其所止为神仙之庐，因以名山矣。又按周景式曰：庐<br /><br />&nbsp;&nbsp;&nbsp;&nbsp;山匡俗，字子孝，本东里子，出周武王时，生而神灵，屡逃征聘，庐于此山，时<br /><br />&nbsp;&nbsp;&nbsp;&nbsp;人敬事之。俗后仙化，空庐犹存，弟子睹室悲哀，哭之旦暮，事同乌号。世称庐<br /><br />&nbsp;&nbsp;&nbsp;&nbsp;君，故山取号焉。斯耳传之谈，非实证也。故《豫章记》以庐为姓，因庐以氏，<br /><br />&nbsp;&nbsp;&nbsp;&nbsp;周氏、远师，或托庐墓为辞，假凭庐以托称。二证既违，三情互爽。按《山海经》<br /><br />&nbsp;&nbsp;&nbsp;&nbsp;创志大禹，记录远矣。故《海内东经》曰：庐江出三天子都，入江彭泽西，是曰<br /><br />&nbsp;&nbsp;&nbsp;&nbsp;庐江之名，山水相依，互举殊称，明不因匡俗始，正是好事君子，强引此类，用<br /><br />&nbsp;&nbsp;&nbsp;&nbsp;成章名耳。又按张华《博物志・曹著传》，其神自云姓徐，受封庐山。后吴猛经<br /><br />&nbsp;&nbsp;&nbsp;&nbsp;过，山神迎猛，猛语曰：君王此山，近六百年，符命已尽，不宜久居非据。猛又<br /><br />&nbsp;&nbsp;&nbsp;&nbsp;赠诗云：仰瞩列仙馆，俯察王神宅，旷载畅幽怀，倾盖付三益。此乃神道之事，<br /><br />&nbsp;&nbsp;&nbsp;&nbsp;亦有换转，理难详矣。吴猛，隐山得道者也。《寻阳记》曰：庐山上有三石梁，<br /><br />&nbsp;&nbsp;&nbsp;&nbsp;长数十丈，广不盈尺，杳然无底。吴猛将弟子登山，过此梁，见一翁坐桂树下，<br /><br />&nbsp;&nbsp;&nbsp;&nbsp;以玉杯承甘露浆与猛。又至一处，见数人，为猛设玉膏。猛弟子窃一宝，欲以来<br /><br />&nbsp;&nbsp;&nbsp;&nbsp;示世人，梁即化如指，猛使送宝还，手牵弟子，令闭眼相引而过。其山川明净，<br /><br />&nbsp;&nbsp;&nbsp;&nbsp;风泽清旷，气爽节和，土沃民逸。嘉q之士，继响窟岩。龙潜凤采之贤，往者忘<br /><br />&nbsp;&nbsp;&nbsp;&nbsp;归矣。秦始皇、汉武帝及太史公司马迁咸升其岩，望九江而眺钟、彭焉。庐山之<br /><br />&nbsp;&nbsp;&nbsp;&nbsp;北有石门水，水出岭端，有双石高竦，其状若门，因有石门之目焉。水导双石之<br /><br />&nbsp;&nbsp;&nbsp;&nbsp;中，悬流飞澍，近三百许步，下散漫十数步，上望之连天，若曳飞练于霄中矣。<br /><br />&nbsp;&nbsp;&nbsp;&nbsp;下有磐石，可坐数十人。冠军将军刘敬宣，每登陟焉。其水历涧，迳龙泉精舍南，<br /><br />&nbsp;&nbsp;&nbsp;&nbsp;太元中，沙门释慧远所建也。其水下入江。南岭，即彭蠡泽西天子鄣也。峰Q<br /><br />&nbsp;&nbsp;&nbsp;&nbsp;险峻，人迹罕及。岭南有大道，顺山而下，有若画焉。传云匡先生所通至江道。<br /><br />&nbsp;&nbsp;&nbsp;&nbsp;岩上有宫殿故基者三，以次而上，最上者极于山峰。山下又有神庙，号曰宫亭庙，<br /><br />&nbsp;&nbsp;&nbsp;&nbsp;故彭湖亦有宫亭之称焉。余按《尔雅》云：大山曰宫。宫之为名，盖起于此，不<br /><br />&nbsp;&nbsp;&nbsp;&nbsp;必一由三宫也。山庙甚神，能分风擘流，住舟遣使，行旅之人，过必敬祀而后得<br /><br />&nbsp;&nbsp;&nbsp;&nbsp;去。故曹毗咏云：分风为贰，擘流为两。昔吴郡太守张公直自守征还，道由庐山。<br /><br />&nbsp;&nbsp;&nbsp;&nbsp;子女观祠，婢指女戏妃像人。其妻夜梦致聘，怖而遽发，明引中流，而船不行。<br /><br />&nbsp;&nbsp;&nbsp;&nbsp;合船惊惧，曰：爱一女而合门受祸也。公直不忍，遂令妻下女于江。其妻布席水<br /><br />&nbsp;&nbsp;&nbsp;&nbsp;上，以其亡兄女代之，而船得进。公直方知史女，怒妻曰：吾何面目于当世也。<br /><br />&nbsp;&nbsp;&nbsp;&nbsp;复下己女于水中。将渡，遥见二女于岸侧。傍有一吏立，曰：吾庐君主簿，敬君<br /><br />&nbsp;&nbsp;&nbsp;&nbsp;之义，悉还二女。故干宝书之于《感应》焉。<br /><br />&nbsp;&nbsp;&nbsp;&nbsp;山东有石镜，照水之所出。有一圆石，悬崖明净，照见人形晨光初散，则延<br /><br />&nbsp;&nbsp;&nbsp;&nbsp;曜入石，豪细必察，故名石镜焉。又有二泉，常悬注，若白云带山。《庐山记》<br /><br />&nbsp;&nbsp;&nbsp;&nbsp;曰：白水在黄龙南，即瀑布也。水出山腹，挂流三四百丈，飞湍林表，望若悬素。<br /><br />&nbsp;&nbsp;&nbsp;&nbsp;注处悉成巨井，其深不测。其水下入江渊。庐山之南，有上霄石，高壁纟面然。<br /><br />&nbsp;&nbsp;&nbsp;&nbsp;与霄汉连接。秦始皇三十七年，叹斯岳远，遂记为上霄焉。上霄之南，大禹刻石<br /><br />&nbsp;&nbsp;&nbsp;&nbsp;志其丈尺里数，今犹得刻石之号焉。湖中有落星石，周回百馀步，高五丈，上生<br /><br />&nbsp;&nbsp;&nbsp;&nbsp;竹木。传曰有星坠此，因以名焉。又有孤石，介立大湖中，周回一里，竦立百丈，<br /><br />&nbsp;&nbsp;&nbsp;&nbsp;矗然高峻，特为环异。上生林木，而飞禽罕集，言其上有玉膏可采，所未详也。<br /><br />&nbsp;&nbsp;&nbsp;&nbsp;耆旧云；昔禹治洪水至此，刻石纪功，或言秦始皇所勒，然岁月已久，莫能辨之<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('水经注出错啦!');">
                    错误举报</a><a id="add-bookcase" href="javascript:void(0)" onClick="addbookcase(10907,825996);">加入书签</a><a
                        href="825985.html">上一页</a>&larr;<a href="index.html">返回列表</a>&rarr;<a
                            href="826019.html">下一页</a><a id="book-vote" href="javascript:void(0)" onClick="vote(10907);">投推荐票</a><a
                                id="err-report" href="javascript:void(0)" onClick="report('水经注更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "825985.html"; var next_page = "826019.html"; var index_page = "index.html"; var sortid = "9"; var article_id = "10907"; var chapter_id = "825996"; var articlename = "水经注"; var chaptername = " 卷三十九"; var author = "郦道元"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>