<!DOCTYPE html>
<html>
<head>
<meta charset="gbk" />
<title>水经注- 卷三十八-在线阅读-哈西文学网</title>
<meta name="keywords" content="郦道元，水经注， 卷三十八全文， 卷三十八在线阅读 哈西文学网" />
<meta name="description" content="哈西文学网提供郦道元的水经注  卷三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/10907/825985.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/10907/825985.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 水经注</div>
		<div class="fr"><a id="add-bookcase" href="javascript:void(0)" onClick="addbookcase(10907,0);">加入书架</a>|<a id="book-vote" href="javascript:void(0)" onClick="vote(10907);">投推荐票</a>|<a id="err-report" href="javascript:void(0)" onClick="report('水经注出错啦!');">错误举报</a>|<a href="https://www.haxi88.com/files/article/info/10/10907.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十八</h1>
            <div class="link xb">
                <a href="825952.html">上一页</a>&larr;<a href="index.html">返回列表</a>&rarr;<a
                    href="825996.html">下一页</a></div>			
            <div id="BookText">&nbsp;&nbsp;&nbsp;&nbsp;○资水<br /><br />&nbsp;&nbsp;&nbsp;&nbsp;△资水出零陵都梁县路山。<br /><br />&nbsp;&nbsp;&nbsp;&nbsp;资水出武陵郡无阳县界唐j山，盖路山之别名也，谓之大溪水。东北迳邵<br /><br />&nbsp;&nbsp;&nbsp;&nbsp;陵郡武冈县南，县分都梁之所置也。县左右二冈对峙，重齐秀，间可二里，旧<br /><br />&nbsp;&nbsp;&nbsp;&nbsp;传后汉伐五溪蛮，蛮保此冈，故曰武冈，县即其称焉。大溪迳建兴县南，又迳都<br /><br />&nbsp;&nbsp;&nbsp;&nbsp;梁县南，汉武帝元朔五年，以封长沙定王子敬侯定之邑也。县西有小山，山上有<br /><br />&nbsp;&nbsp;&nbsp;&nbsp;s水，既清且浅，其中悉生兰草，绿叶紫茎，芳风藻川，兰馨远馥。俗谓兰为<br /><br />&nbsp;&nbsp;&nbsp;&nbsp;都梁，山因以号，县受名焉。<br /><br />&nbsp;&nbsp;&nbsp;&nbsp;△东北过夫夷县。<br /><br />&nbsp;&nbsp;&nbsp;&nbsp;夫水出县西南零陵县界少延山。东北流迳扶阳县南，本零陵之夫夷县也。汉<br /><br />&nbsp;&nbsp;&nbsp;&nbsp;武帝元朔五年，以封长沙定王子敬侯义之邑也。夫水又东注邵陵水，谓之邵陵浦<br /><br />&nbsp;&nbsp;&nbsp;&nbsp;水口也。<br /><br />&nbsp;&nbsp;&nbsp;&nbsp;△又东北过邵陵县北<br /><br />&nbsp;&nbsp;&nbsp;&nbsp;县治郡下，南临大溪，水迳其北，谓之邵陵水。魏咸熙二年，吴宝鼎元年，<br /><br />&nbsp;&nbsp;&nbsp;&nbsp;孙皓分零陵北部，立邵陵郡于邵陵县，县故昭陵也。溪水东得高平水口，水出武<br /><br />&nbsp;&nbsp;&nbsp;&nbsp;陵郡沅陵县首望山，西南流迳高平县南，又东入邵陵县界，南入于邵水。邵水又<br /><br />&nbsp;&nbsp;&nbsp;&nbsp;东会云泉水，水出零陵永昌县云泉山，西北流迳邵阳县南，县故昭阳也。云泉水<br /><br />&nbsp;&nbsp;&nbsp;&nbsp;又北注邵陵水，谓之邵阳水口。自下东北出益阳县，其间迳流山峡，名之为茱萸<br /><br />&nbsp;&nbsp;&nbsp;&nbsp;江，盖水变名也。<br /><br />&nbsp;&nbsp;&nbsp;&nbsp;△又东北过益阳县北。<br /><br />&nbsp;&nbsp;&nbsp;&nbsp;县有关羽濑，所谓关侯滩也。南对甘宁故垒。昔关羽屯军水北，孙权令鲁肃、<br /><br />&nbsp;&nbsp;&nbsp;&nbsp;甘宁拒之于是水。宁谓肃曰：羽闻我咳唾之声，不敢渡也，渡则成擒矣。羽夜闻<br /><br />&nbsp;&nbsp;&nbsp;&nbsp;宁处分，曰兴霸声也，遂不渡。茱萸江又东迳益阳县北，又谓之资水。应劭曰：<br /><br />&nbsp;&nbsp;&nbsp;&nbsp;县在益水之阳。今无益水，亦或资水之殊目矣。然此县之左右，处处有深潭，渔<br /><br />&nbsp;&nbsp;&nbsp;&nbsp;者咸轻舟委浪，谣咏相和。罗君章所谓其声绵邈者也。水南十里，有井数百口，<br /><br />&nbsp;&nbsp;&nbsp;&nbsp;浅者四五赤，或三五丈，深者亦不测其深。古老相传，昔人以杖撞地，辄便成井。<br /><br />&nbsp;&nbsp;&nbsp;&nbsp;或云古人采金沙处，莫详其实也。<br /><br />&nbsp;&nbsp;&nbsp;&nbsp;△又东与沅水合于湖中，东北入于江也。<br /><br />&nbsp;&nbsp;&nbsp;&nbsp;湖即洞庭湖也。所入之处，谓之益阳江口。<br /><br />&nbsp;&nbsp;&nbsp;&nbsp;○涟水<br /><br />&nbsp;&nbsp;&nbsp;&nbsp;△涟水出连道县西，资水之别。<br /><br />&nbsp;&nbsp;&nbsp;&nbsp;水出邵陵县界，南迳连道县，县故城在湘乡县西一百六十里。控引众流，合<br /><br />&nbsp;&nbsp;&nbsp;&nbsp;成一溪。东入衡阳湘乡县，历石鱼山，下多玄石，山高八十馀丈，广十里。石色<br /><br />&nbsp;&nbsp;&nbsp;&nbsp;黑而理若云母，开发一重，辄有鱼形，鳞G首尾，宛若刻画，长数寸，鱼形备足，<br /><br />&nbsp;&nbsp;&nbsp;&nbsp;烧之作鱼膏腥，因以名之。涟水又迳湘乡县，南临涟水，本属零陵，长沙定王子<br /><br />&nbsp;&nbsp;&nbsp;&nbsp;昌邑。涟水又屈迳其县东，而入湘南县也。<br /><br />&nbsp;&nbsp;&nbsp;&nbsp;△东北过湘南县南，又东北至临湘县西南，东入于湘。<br /><br />&nbsp;&nbsp;&nbsp;&nbsp;涟水自湘南县东流，至衡阳湘西县界，入于湘水也。于临湘县为西南者矣。<br /><br />&nbsp;&nbsp;&nbsp;&nbsp;○湘水<br /><br />&nbsp;&nbsp;&nbsp;&nbsp;△湘水出零陵始安县阳海山。<br /><br />&nbsp;&nbsp;&nbsp;&nbsp;即阳朔山也。应劭曰：湘出零陵山，盖山之殊名也。山在始安县北，县故零<br /><br />&nbsp;&nbsp;&nbsp;&nbsp;陵之南部也。魏咸熙二年，孙皓之甘露元年，立始安郡。湘、漓同源，分为二水，<br /><br />&nbsp;&nbsp;&nbsp;&nbsp;南为漓水，北则湘川。东北流。罗君章《湘中记》曰：湘水之出于阳朔则觞为之<br /><br />&nbsp;&nbsp;&nbsp;&nbsp;舟，至洞庭，日月若出入于其中也。<br /><br />&nbsp;&nbsp;&nbsp;&nbsp;△东北过零陵县东。<br /><br />&nbsp;&nbsp;&nbsp;&nbsp;越城峤水，南出越城之峤，峤即五岭之西岭也。秦置五岭之戍，是其一焉。<br /><br />&nbsp;&nbsp;&nbsp;&nbsp;北至零陵县，下注湘水。湘水又迳零陵县南，又东北迳观阳县，与观水合。水出<br /><br />&nbsp;&nbsp;&nbsp;&nbsp;临贺郡之谢沭县界，西北迳观阳县西。县盖即水为名也。又西北流注于湘川，谓<br /><br />&nbsp;&nbsp;&nbsp;&nbsp;之观口也。<br /><br />&nbsp;&nbsp;&nbsp;&nbsp;△又东北过洮阳县东。<br /><br />&nbsp;&nbsp;&nbsp;&nbsp;洮水出县西南大山，东北迳其县南，即洮水以立称矣。汉武帝元朔五年，封<br /><br />&nbsp;&nbsp;&nbsp;&nbsp;长沙定王子靖侯狗彘为侯国。王莽更名之曰洮治也。其水东流注于湘水。<br /><br />&nbsp;&nbsp;&nbsp;&nbsp;△又东北过泉陵县西。<br /><br />&nbsp;&nbsp;&nbsp;&nbsp;营水出营阳泠道县南流出。西流迳九疑山下，蟠基苍梧之野，峰秀数郡之间。<br /><br />&nbsp;&nbsp;&nbsp;&nbsp;罗岩九举，各导一溪，岫壑负阻，异岭同势，游者疑焉，故曰九疑山。大舜窆其<br /><br />&nbsp;&nbsp;&nbsp;&nbsp;阳，商均葬其阴。山南有舜庙，前有石碑，文字缺落，不可复识。自庙仰山极高，<br /><br />&nbsp;&nbsp;&nbsp;&nbsp;直上可百馀里。古老相传，言未有登其峰者。山之东北，泠道县界，又有舜庙。<br /><br />&nbsp;&nbsp;&nbsp;&nbsp;县南有《舜碑》，碑是零陵太守徐俭立。营水又西迳营道县，冯水注之。水出临<br /><br />&nbsp;&nbsp;&nbsp;&nbsp;贺郡冯乘县东北冯冈。其水导源冯溪，西北流，县以托名焉。冯水带约众流，浑<br /><br />&nbsp;&nbsp;&nbsp;&nbsp;成一川，谓之北渚。历县北，西至关下，关下，地名也，是商舟改装之始。冯水<br /><br />&nbsp;&nbsp;&nbsp;&nbsp;又左，合萌渚之水。水南出于萌渚之峤，五岭之第四岭也，其山多锡，亦谓之锡<br /><br />&nbsp;&nbsp;&nbsp;&nbsp;方矣。渚水北迳冯乘县西，而北注冯水。冯水又迳营道县而右会营水。营水又西<br /><br />&nbsp;&nbsp;&nbsp;&nbsp;北屈而迳营道县西，王莽之九疑亭也。营水又东北迳营浦县南。营阳郡治也。魏<br /><br />&nbsp;&nbsp;&nbsp;&nbsp;咸熙二年，吴孙皓分零陵置，在营水之阳，故以名郡矣。营水又北，都溪水注之。<br /><br />&nbsp;&nbsp;&nbsp;&nbsp;水出舂陵县北二十里仰山，南迳其县西。县本泠道县之舂陵乡，盖因舂陵为名矣。<br /><br />&nbsp;&nbsp;&nbsp;&nbsp;汉长沙定王分以为县，武帝元朔五年，封王中子买为舂陵侯。县故城东又有一城，<br /><br />&nbsp;&nbsp;&nbsp;&nbsp;东西相对，各方百步。古老相传，言汉家旧城，汉称犹存，知是节侯故邑也。城<br /><br />&nbsp;&nbsp;&nbsp;&nbsp;东角有一碑，文字缺落，不可复识。东南三十里尚有节侯庙。都溪水又南迳新县<br /><br />&nbsp;&nbsp;&nbsp;&nbsp;东。县东傍都溪，溪水又西迳县南，左与五溪俱会。县有五山，山有一溪，五水<br /><br />&nbsp;&nbsp;&nbsp;&nbsp;会于县门，故曰都溪也。都溪水自县又西北流，迳泠道县北，与泠水合。水南也<br /><br />&nbsp;&nbsp;&nbsp;&nbsp;九疑山，北流迳其县西南，县指泠溪以即名，王莽之泠陵县也。泠水又北流注于<br /><br />&nbsp;&nbsp;&nbsp;&nbsp;都溪水，又西北入于营水。营水又北流入营阳峡，又北至观阳县而出于峡。大小<br /><br />&nbsp;&nbsp;&nbsp;&nbsp;二峡之间，为沿溯之极艰矣。营水又西北，迳泉陵县西，汉武帝元朔五年，以封<br /><br />&nbsp;&nbsp;&nbsp;&nbsp;长沙定王子节侯贤之邑也。王莽名之曰溥润，零陵郡治故楚矣。汉武帝元鼎六年<br /><br />&nbsp;&nbsp;&nbsp;&nbsp;分桂阳置。太史公曰：舜葬九疑，实惟零陵，郡取名焉，王莽之九疑郡也。下邳<br /><br />&nbsp;&nbsp;&nbsp;&nbsp;陈球为零陵太守，桂阳贼胡兰攻零陵，激流灌城，球辄于内，因地势反决水淹贼，<br /><br />&nbsp;&nbsp;&nbsp;&nbsp;相拒不能下。县有白土乡。《零陵先贤传》曰：郑产，字景载，泉陵人也。为白<br /><br />&nbsp;&nbsp;&nbsp;&nbsp;土啬夫。汉末多事，国用不足，产子一岁，辄出口钱，民多不举子。产乃敕民勿<br /><br />&nbsp;&nbsp;&nbsp;&nbsp;得杀子，口钱当自代出。产言其郡、县，为表上言，钱得除，更名白土为更生乡<br /><br />&nbsp;&nbsp;&nbsp;&nbsp;也。《晋书地道志》曰：县有香茅，气甚芬香，言贡之以缩酒也。营水又北流注<br /><br />&nbsp;&nbsp;&nbsp;&nbsp;于湘水。湘水又东北与应水合，水出邵陵县历山，崖登险阻，峻万寻，澄渊湛<br /><br />&nbsp;&nbsp;&nbsp;&nbsp;于下，应水涌于上。东南流迳应阳县南，晋分观阳县立，盖即应水为名也。应水<br /><br />&nbsp;&nbsp;&nbsp;&nbsp;又东南流，迳有鼻墟南。王隐曰：应阳县本泉陵之北部，东五里有鼻墟，言象所<br /><br />&nbsp;&nbsp;&nbsp;&nbsp;封也。山下有象庙，言甚有灵，能兴云雨。余所闻也，圣人之神曰灵，贤人之精<br /><br />&nbsp;&nbsp;&nbsp;&nbsp;气为鬼，象生不惠，死灵何奇乎？应水又东南流而注于湘水。湘水又东北得氵毛<br /><br />&nbsp;&nbsp;&nbsp;&nbsp;口，水出永昌县北罗山。东南流迳石燕山东，其山有石，绀而状燕，因以名山。<br /><br />&nbsp;&nbsp;&nbsp;&nbsp;其石或大或小，若母子焉，及其雷风相薄，则石燕群飞，颉颃如真燕矣。罗君章<br /><br />&nbsp;&nbsp;&nbsp;&nbsp;云：今燕不必复飞也。其水又东南迳永昌县南，又东流注于湘水。又东北迳祁阳<br /><br />&nbsp;&nbsp;&nbsp;&nbsp;县南，又有馀溪水注之。水出西北邵陵郡邵陵县，东南流注于湘。其水扬清泛浊，<br /><br />&nbsp;&nbsp;&nbsp;&nbsp;水色两分。湘水又北与宜溪水合，水出湘东郡之新宁县西南，新平故县东，新宁，<br /><br />&nbsp;&nbsp;&nbsp;&nbsp;故新平也。众川泻浪，共成一津。西北流，东岸山下有龙穴，宜水迳其下，天旱<br /><br />&nbsp;&nbsp;&nbsp;&nbsp;则拥水注之，便有雨降，宜水又西北注于湘。湘水又西北，得舂水口，水上承营<br /><br />&nbsp;&nbsp;&nbsp;&nbsp;阳舂陵县西北潭山，又北迳新宁县东，又西北流注于湘江水也。<br /><br />&nbsp;&nbsp;&nbsp;&nbsp;△又东北过重安县东。又东北过酃县西，承水从东南来注之。<br /><br />&nbsp;&nbsp;&nbsp;&nbsp;承水出衡阳重安县西，邵陵县界邪姜山。东北流至重安县，迳舜庙下，庙在<br /><br />&nbsp;&nbsp;&nbsp;&nbsp;承水之阴，又东合略塘相传云：此塘中有铜神，今犹时闻铜声于水，水辄变绿，<br /><br />&nbsp;&nbsp;&nbsp;&nbsp;作铜腥，鱼为之死。承水又东北迳重安县南，故零陵之钟武县，汉长沙顷王子度<br /><br />&nbsp;&nbsp;&nbsp;&nbsp;邑也。王莽更名曰钟桓也。武水入焉。水出钟武县西南表山，东流至钟武县故城<br /><br />&nbsp;&nbsp;&nbsp;&nbsp;南。而东北流至重安县，注于承水。至湘东临承县北，东注于湘，谓之承口。临<br /><br />&nbsp;&nbsp;&nbsp;&nbsp;承即故酃县也，县即湘东郡治也。郡旧治在湘水东，故以名郡。魏正元二年，吴<br /><br />&nbsp;&nbsp;&nbsp;&nbsp;主孙亮分长沙东部立。县有石鼓，高六赤，湘水所迳，鼓鸣则土有兵革之事。罗<br /><br />&nbsp;&nbsp;&nbsp;&nbsp;君章云：扣之，声闻数十里，此鼓今无复声。观阳县东有裴岩，其下有石鼓，形<br /><br />&nbsp;&nbsp;&nbsp;&nbsp;中覆船，扣之清响远彻，其类也。湘水又北历印石，石在衡山县南，湘水右侧。<br /><br />&nbsp;&nbsp;&nbsp;&nbsp;盘石或大或小，临水，石悉有迹，其方如印。累然行列，无文字，如此可二里许，<br /><br />&nbsp;&nbsp;&nbsp;&nbsp;因名为印石也。湘水又北迳衡山县东，山在西南，有三峰，一句紫盖，一名石铮<br /><br />&nbsp;&nbsp;&nbsp;&nbsp;一名芙蓉，芙蓉峰最为竦杰，自远望之。苍苍隐天。故罗含云：望若阵云，非清<br /><br />&nbsp;&nbsp;&nbsp;&nbsp;齐素朝，不见其峰。丹水涌其左，澧泉流其右。《山经》谓之岣嵝山，为南岳也。<br /><br />&nbsp;&nbsp;&nbsp;&nbsp;山下有舜庙，南有祝融冢。楚灵王之世，山崩，毁其坟，得《营丘九头图》。禹<br /><br />&nbsp;&nbsp;&nbsp;&nbsp;治洪水，血马祭山，得金简玉字之书。芙蓉峰之东，有仙人石室，学者经过，往<br /><br />&nbsp;&nbsp;&nbsp;&nbsp;往闻讽诵之音矣。衡山东南二面，临映湘川，自长沙至此，沿湘七百里中，有九<br /><br />&nbsp;&nbsp;&nbsp;&nbsp;向九背，故渔者歌曰：帆随湘转，望衡九面。山上有飞泉下注，下映青林，直注<br /><br />&nbsp;&nbsp;&nbsp;&nbsp;山下，望之若幅练在山矣。湘水又东北迳湘南县东，又历湘西县南，分湘南置也，<br /><br />&nbsp;&nbsp;&nbsp;&nbsp;衡阳郡治。魏甘露二年，吴孙亮分长沙西部立，治湘南。太守何承天徙治湘西矣。<br /><br />&nbsp;&nbsp;&nbsp;&nbsp;《十三州志》曰：华水出桂阳郴县华山西，至湘南县入湘。《地理志》曰：郴县<br /><br />&nbsp;&nbsp;&nbsp;&nbsp;有耒水，出耒山西，至湘南西入湘。湘水又北迳麓山东，其山东临湘川，西傍原<br /><br />&nbsp;&nbsp;&nbsp;&nbsp;隰，息心之士，多所萃焉。<br /><br />&nbsp;&nbsp;&nbsp;&nbsp;△又东北过阴山县西，λ从东南来注之。又北过醴陵县西，漉水从东来<br /><br />&nbsp;&nbsp;&nbsp;&nbsp;注之。<br /><br />&nbsp;&nbsp;&nbsp;&nbsp;《续汉书・五行志》曰：建安八年，长沙醴陵县有大山，常鸣如牛樯，积<br /><br />&nbsp;&nbsp;&nbsp;&nbsp;数年。后豫章贼攻没县亭，杀掠吏民，因以为候。湘水又北迳建宁县，西傍湘水，<br /><br />&nbsp;&nbsp;&nbsp;&nbsp;县北有空泠峡，惊浪雷奔，F同三峡。湘水又北迳建宁县故城下，晋太始中立。<br /><br />&nbsp;&nbsp;&nbsp;&nbsp;△又北过临湘县西，浏水从县西北流注之。<br /><br />&nbsp;&nbsp;&nbsp;&nbsp;县南有石潭山，湘水迳其西。山有石室、石床，临对清流。湘水又北迳昭山<br /><br />&nbsp;&nbsp;&nbsp;&nbsp;西，山下有旋泉，深不可测，故言昭潭无底也。亦谓之曰湘州潭，湘水又北迳南<br /><br />&nbsp;&nbsp;&nbsp;&nbsp;津城西，西对橘洲，或作吉字，为南津洲尾。水西有橘洲子戍，故郭尚存。湘水<br /><br />&nbsp;&nbsp;&nbsp;&nbsp;又北，左会瓦官水口，湘浦也。又迳船官西，湘州商舟之所次也。北对长沙郡，<br /><br />&nbsp;&nbsp;&nbsp;&nbsp;郡在水东，州城南，旧治在城中，后乃移此。湘水左迳麓山东，上有故城，山北<br /><br />&nbsp;&nbsp;&nbsp;&nbsp;有白露水口，湘浦也。又右迳临湘县故城西，县治湘水，滨临川侧，故即名焉。<br /><br />&nbsp;&nbsp;&nbsp;&nbsp;王莽改号抚陆，故楚南境之地也。秦灭楚，立长沙郡，即青阳这地也。秦始皇二<br /><br />&nbsp;&nbsp;&nbsp;&nbsp;十六年令曰：荆王献青阳以西。《汉书・邹阳传》曰：越水长沙，还舟青阳。<br /><br />&nbsp;&nbsp;&nbsp;&nbsp;《注》张晏曰：青阳，地名也。苏林曰：青阳，长沙县也。汉高祖五年，以封吴芮<br /><br />&nbsp;&nbsp;&nbsp;&nbsp;为长沙王，是城即芮筑也。汉景帝二年，封唐姬子发为王，都此，王莽之镇蛮郡<br /><br />&nbsp;&nbsp;&nbsp;&nbsp;也。于《禹贡》则荆州之域。晋怀帝以永嘉元年，分荆州湘中诸郡，立湘州，治<br /><br />&nbsp;&nbsp;&nbsp;&nbsp;此。城之内。郡廨西有陶侃庙，云旧是贾谊宅地，中有一井，是谊所凿，极小而<br /><br />&nbsp;&nbsp;&nbsp;&nbsp;深，上敛下大，其状似壶。傍有一脚石床，u容一人坐，形制甚古。流俗相承，<br /><br />&nbsp;&nbsp;&nbsp;&nbsp;云谊宿所坐床。又有大柑树，亦云谊所植也。城之西北有故市，北对临湘县之新<br /><br />&nbsp;&nbsp;&nbsp;&nbsp;治。县治西北有北津城，县北有吴芮冢，广u六十八丈，登临写目，为廛郭之<br /><br />&nbsp;&nbsp;&nbsp;&nbsp;佳憩也。郭颁《世语》云：魏黄初末，吴人发芮冢，取木，于县立孙坚庙，见芮<br /><br />&nbsp;&nbsp;&nbsp;&nbsp;尸，容貌衣服并如故。吴平后，预发冢人于寿春见南蛮校尉吴纲，曰：君形貌何<br /><br />&nbsp;&nbsp;&nbsp;&nbsp;类长沙王吴芮乎？但君微短耳。纲瞿然曰：是先祖也。自芮卒至冢发四百年，至<br /><br />&nbsp;&nbsp;&nbsp;&nbsp;见纲又四十馀年矣。湘水左合誓口，又北得石椁口，并湘浦也。右合麻溪水口，<br /><br />&nbsp;&nbsp;&nbsp;&nbsp;湘浦也。湘水又北迳三石山东。山枕侧湘川，北即三石水口也，湘浦也。水北有<br /><br />&nbsp;&nbsp;&nbsp;&nbsp;三石戍戍城为二水之会也。湘水又迳浏口戍西，北对浏水。<br /><br />&nbsp;&nbsp;&nbsp;&nbsp;△又北，沩水从西南来注之。<br /><br />&nbsp;&nbsp;&nbsp;&nbsp;沩水同益阳县马头山，东迳新阳县南，晋太康元年改曰新康矣。沩水又<br /><br />&nbsp;&nbsp;&nbsp;&nbsp;东入临湘县，历沩口戍，东南注湘水。湘水又北合断口，又北则下营口，湘浦<br /><br />&nbsp;&nbsp;&nbsp;&nbsp;也。湘水之左岸有高口，水出益阳县，西北迳高口戍南，又西北，上鼻水，自鼻<br /><br />&nbsp;&nbsp;&nbsp;&nbsp;洲上口，受湘西入焉。谓之上鼻浦。高水西北与下鼻浦合，水自鼻洲下口，首受<br /><br />&nbsp;&nbsp;&nbsp;&nbsp;湘川，西通高水，谓之下鼻口。高水又西北，右屈为陵子潭，东北流注湘为陵子<br /><br />&nbsp;&nbsp;&nbsp;&nbsp;口。湘水自高口戍东，又北，右会鼻洲，左合上鼻口，又北，左对下鼻口，又北，<br /><br />&nbsp;&nbsp;&nbsp;&nbsp;得陵子口，湘水右岸，铜官浦出焉。<br /><br />&nbsp;&nbsp;&nbsp;&nbsp;湘水又北迳铜官山，西临湘水，山土紫色，内含云母，故亦谓之云母山也。<br /><br />&nbsp;&nbsp;&nbsp;&nbsp;△又北过罗县西，樗从东来流注之。<br /><br />&nbsp;&nbsp;&nbsp;&nbsp;湘水又北迳锡口戍东，又北左派，谓之锡水。西北流迳锡口戍北，又西北流，<br /><br />&nbsp;&nbsp;&nbsp;&nbsp;屈而东北，玉水注焉。水出西北玉池，东南流注于锡浦，谓之玉池口。锡水又东<br /><br />&nbsp;&nbsp;&nbsp;&nbsp;北，东湖水注之。水上承玉池之东湖也，南流注于锡，谓之三阳泾，水南有三戍，<br /><br />&nbsp;&nbsp;&nbsp;&nbsp;又东北注于湘。<br /><br />&nbsp;&nbsp;&nbsp;&nbsp;湘水自锡口北出，又得望屯浦，湘浦也。<br /><br />&nbsp;&nbsp;&nbsp;&nbsp;湘水又北，枝津北出，谓之门泾也。湘水纡流西北，东北合门水，谓之门泾<br /><br />&nbsp;&nbsp;&nbsp;&nbsp;口。又北得三溪水口，水东承太湖，西通湘浦，三水之会，故得三溪之目耳。又<br /><br />&nbsp;&nbsp;&nbsp;&nbsp;北，东会大对水口，西接三津泾。<br /><br />&nbsp;&nbsp;&nbsp;&nbsp;湘水又北迳黄陵亭西，右合黄陵水口，其水上承大湖，湖水西流，迳二妃庙<br /><br />&nbsp;&nbsp;&nbsp;&nbsp;南，世谓之黄陵庙也。言大舜之陟方也。二妃从征，溺于湘江。神游洞庭之渊，<br /><br />&nbsp;&nbsp;&nbsp;&nbsp;出入潇湘之浦。潇者，水清深也。《湘中记》曰：湘川清照五六丈，下见底石，<br /><br />&nbsp;&nbsp;&nbsp;&nbsp;如樗浦矣，五色鲜明，白沙如霜雪，赤岸若朝霞，是纳潇湘之名矣，故民为立祠<br /><br />&nbsp;&nbsp;&nbsp;&nbsp;于水侧焉。荆州牧刘表刊石立碑，树之于庙，以旌不朽之传矣。黄水又西流入于<br /><br />&nbsp;&nbsp;&nbsp;&nbsp;湘，谓之黄陵口。昔王子山有异才，年二十而得恶梦，作《梦赋》。二十一，溺<br /><br />&nbsp;&nbsp;&nbsp;&nbsp;死于湘浦，即斯川矣。<br /><br />&nbsp;&nbsp;&nbsp;&nbsp;湘水又北迳白沙戍西，又北，右会东町口樗也。<br /><br />&nbsp;&nbsp;&nbsp;&nbsp;湘水又左合决湖口，水出西陂，东通湘渚。<br /><br />&nbsp;&nbsp;&nbsp;&nbsp;湘水又北，汨水注之。水东出豫章艾县桓山，西南迳吴昌县北，与纯水合。<br /><br />&nbsp;&nbsp;&nbsp;&nbsp;水源出其县东南纯山。西北流，又东迳其县南，又北迳其县故城下。县是吴主孙<br /><br />&nbsp;&nbsp;&nbsp;&nbsp;权立。纯水又右会汨水。汨水西迳罗县北，本罗子国也。故在襄阳宜城县西，楚<br /><br />&nbsp;&nbsp;&nbsp;&nbsp;文王移之于此。秦立长沙郡，因以为县，水亦谓之罗水。汨水又西，迳玉笥山。<br /><br />&nbsp;&nbsp;&nbsp;&nbsp;罗含《湘中记》云：屈潭之左，有玉笥山，道士遗言，此福地也。一曰地脚山。<br /><br />&nbsp;&nbsp;&nbsp;&nbsp;汨水又西为屈潭，即汨罗渊也，屈原怀沙自沈于此，故渊潭以屈为名。昔贾谊、<br /><br />&nbsp;&nbsp;&nbsp;&nbsp;史迁皆尝迳此，弭v江波，投吊於渊。渊北有屈原庙，庙前有碑。又有《汉南<br /><br />&nbsp;&nbsp;&nbsp;&nbsp;太守程坚碑》，寄在原庙。汨水又西迳汨罗戍南，西流注于湘，《春秋》之罗I<br /><br />&nbsp;&nbsp;&nbsp;&nbsp;矣。世谓之汨罗口。湘水又北，枝分北出迳汨罗戍西，又北迳垒石山东，又北迳<br /><br />&nbsp;&nbsp;&nbsp;&nbsp;磊石戍西，谓之苟导泾矣，而北合湘水。湘水自汨罗口，西北迳磊石山西，而北<br /><br />&nbsp;&nbsp;&nbsp;&nbsp;对青草湖，亦或谓之为青草山也。西对悬城口。<br /><br />&nbsp;&nbsp;&nbsp;&nbsp;湘水又北得九口，并湘浦也。湘水又东北，为青草湖口，右合苟导泾北口，<br /><br />&nbsp;&nbsp;&nbsp;&nbsp;与劳口合，又北得同拌口，皆湘浦右迤者也。<br /><br />&nbsp;&nbsp;&nbsp;&nbsp;△又北过下隽县西，微水从东来流注之。<br /><br />&nbsp;&nbsp;&nbsp;&nbsp;湘水左会清水口，资水也。世谓之益阳江。湘水左迳鹿角山东。右迳谨亭戍<br /><br />&nbsp;&nbsp;&nbsp;&nbsp;西，又北合查浦，又北得万石浦，咸湘浦也。侧湘浦北有万石戍。湘水左则沅水<br /><br />&nbsp;&nbsp;&nbsp;&nbsp;注之，谓之横房口，东对微湖，世或谓之麋湖也。右属微水，即《经》所谓微水<br /><br />&nbsp;&nbsp;&nbsp;&nbsp;经下隽者也。西流注于江，谓之麋湖口。湘水又北迳金浦戍，北带金浦水，湖<br /><br />&nbsp;&nbsp;&nbsp;&nbsp;岩病Ｏ嫠左则澧水澧水注之，世谓之武陵江。凡此四水，同注洞庭，北会大<br /><br />&nbsp;&nbsp;&nbsp;&nbsp;江，名之五渚，《战国策》曰：秦与荆战，大破之，取洞庭五渚者也。湖水广圆<br /><br />&nbsp;&nbsp;&nbsp;&nbsp;五百馀里，日月若出没于其中。《山海经》云：洞庭之山，帝之二女居焉。沅、<br /><br />&nbsp;&nbsp;&nbsp;&nbsp;澧之风，交潇、湘之浦，出入多飘风暴雨。湖中有君山、编山。君山有石穴，潜<br /><br />&nbsp;&nbsp;&nbsp;&nbsp;通吴之包山，郭景纯所谓巴陵地道者也。是山，湘君之所游处，故曰君山矣。昔<br /><br />&nbsp;&nbsp;&nbsp;&nbsp;秦始皇遭风于此，而问其故。博士曰：湘君入则多风。秦王乃赭其山。汉武帝亦<br /><br />&nbsp;&nbsp;&nbsp;&nbsp;登之，射蛟于是山。东北对编山，山多篪竹。两山相次去数十里，回峙相望，孤<br /><br />&nbsp;&nbsp;&nbsp;&nbsp;影若浮。湖之右岸有山，世谓之笛鸟头石。石北右会翁湖口。水上承翁湖，左合<br /><br />&nbsp;&nbsp;&nbsp;&nbsp;洞浦，所谓三苗之国、左洞庭者也。<br /><br />&nbsp;&nbsp;&nbsp;&nbsp;△又北至巴丘山入于江。<br /><br />&nbsp;&nbsp;&nbsp;&nbsp;山在湘水右岸。山有巴陵故城，本吴之巴丘邸阁城也。晋太康元年，立巴陵<br /><br />&nbsp;&nbsp;&nbsp;&nbsp;县于此，后置建昌郡。宋元嘉十六年，立巴陵郡，城跨冈岭，滨阻三江。巴陵西<br /><br />&nbsp;&nbsp;&nbsp;&nbsp;对长洲，其洲南<广棼>湘浦，北届大江，故曰三江也。三水所会，亦或谓之三江<br /><br />&nbsp;&nbsp;&nbsp;&nbsp;口矣。夹山列关，谓之射猎，又北对养口，咸湘浦也。水色青异，东北入于大江，<br /><br />&nbsp;&nbsp;&nbsp;&nbsp;有清浊之别，谓之江会也。<br /><br />&nbsp;&nbsp;&nbsp;&nbsp;○漓水<br /><br />&nbsp;&nbsp;&nbsp;&nbsp;△漓水亦出阳海山。<br /><br />&nbsp;&nbsp;&nbsp;&nbsp;漓水与湘水出一山而分源也。湘、漓之间，陆地广百馀步，谓之始安峤，峤<br /><br />&nbsp;&nbsp;&nbsp;&nbsp;即越城峤也。峤水自峤之阳，南流注漓，名曰始安水。故庾仲初之赋《扬都》云：<br /><br />&nbsp;&nbsp;&nbsp;&nbsp;判五岭而分流者也。漓水又南与沩水合，水出西北邵陵县界。而东南流至零陵县<br /><br />&nbsp;&nbsp;&nbsp;&nbsp;西，南迳越城西。建安十六年，交州刺史赖恭自广信合兵小零陵越城迎就骘，即<br /><br />&nbsp;&nbsp;&nbsp;&nbsp;是地也。沩水又东南流，注于漓水，《汉书》所谓出零陵下漓水者也。漓水又南<br /><br />&nbsp;&nbsp;&nbsp;&nbsp;合弹丸溪，水出于弹丸山。山有涌泉，奔流冲激。山及溪中，有石若丸，自<br /><br />&nbsp;&nbsp;&nbsp;&nbsp;然珠圆，状弹丸矣，故山水即名焉。验其山高十馀丈，深数丈，复有石窦，下深<br /><br />&nbsp;&nbsp;&nbsp;&nbsp;数丈，洞穴深远，莫究其极。溪水东流注于漓水。漓水又南迳始安县东，魏元帝<br /><br />&nbsp;&nbsp;&nbsp;&nbsp;咸熙二年，吴孙皓分零陵南部，立始安郡。漓水又南，右会洛溪，溪水出永丰县<br /><br />&nbsp;&nbsp;&nbsp;&nbsp;西北洛溪山，东流迳其县北，县本苍梧之北乡，孙皓割以为县。洛溪水又东南迳<br /><br />&nbsp;&nbsp;&nbsp;&nbsp;始安县，而东注漓水。<br /><br />&nbsp;&nbsp;&nbsp;&nbsp;漓水又东南流入熙平县，迳羊濑山，山临漓水，石间有色类羊。又东南迳鸡<br /><br />&nbsp;&nbsp;&nbsp;&nbsp;濑山。山带漓水，石色状鸡，故二山以物象受名矣。漓水又南，得熙平水口，水<br /><br />&nbsp;&nbsp;&nbsp;&nbsp;源出县东龙山，西南流迳其县南，又西与北乡溪水合，水出县东北北乡山，西流<br /><br />&nbsp;&nbsp;&nbsp;&nbsp;迳其县北，又西流南转，迳其县西，县本始安之扶乡也，孙皓割以为县。溪水又<br /><br />&nbsp;&nbsp;&nbsp;&nbsp;南注熙平水，熙平水又西注于漓水。县南有朝夕塘，水出东山西南，有水从山下<br /><br />&nbsp;&nbsp;&nbsp;&nbsp;注塘，一日再增再减，盈缩以时，未尝衍期，同于潮水，因名此塘为朝夕塘矣。<br /><br />&nbsp;&nbsp;&nbsp;&nbsp;漓水又西迳平乐县界，左合平乐溪口，水出临贺郡之谢沭县南历山，西北流迳谢<br /><br />&nbsp;&nbsp;&nbsp;&nbsp;沭县西南，西南流至平乐县东南，左会谢沭众溪，派流凑合，西迳平乐县南。孙<br /><br />&nbsp;&nbsp;&nbsp;&nbsp;皓割苍梧之境，立以为县，北隶始安。溪水又西南流，注于漓水，谓之平乐水。<br /><br />&nbsp;&nbsp;&nbsp;&nbsp;△南过苍梧荔浦县。<br /><br />&nbsp;&nbsp;&nbsp;&nbsp;濑水出县西北鲁山东迳其县西，与濡水合。水出永丰县西北濡山，东南迳其<br /><br />&nbsp;&nbsp;&nbsp;&nbsp;县西，又东南流入荔浦县注于濑溪，又注于漓水，漓水之上，有关。漓水又南，<br /><br />&nbsp;&nbsp;&nbsp;&nbsp;左合灵溪水口，水出临贺富川县北符灵冈，南流迳其县东，又南注于漓水也。<br /><br />&nbsp;&nbsp;&nbsp;&nbsp;△又南至广信县，入于郁水。<br /><br />&nbsp;&nbsp;&nbsp;&nbsp;○溱水<br /><br />&nbsp;&nbsp;&nbsp;&nbsp;△溱水出桂阳临武县南，绕城西北屈东流。<br /><br />&nbsp;&nbsp;&nbsp;&nbsp;溱水导源县西南，北流迳县西，而北与武溪合。《山海经》曰：肆水出临武<br /><br />&nbsp;&nbsp;&nbsp;&nbsp;西南，而东南注于海。入番禺西。肆水盖溱水之别名也。武溪水出临武县西北桐<br /><br />&nbsp;&nbsp;&nbsp;&nbsp;柏山，东南流右合溱水，乱流东南迳临武县西，谓之武溪。县临侧溪东，因曰临<br /><br />&nbsp;&nbsp;&nbsp;&nbsp;武县，王莽更名大武也。溪又东南流左会黄岑溪水，水出郴县黄岑山，西南流右<br /><br />&nbsp;&nbsp;&nbsp;&nbsp;合武溪武水又南入重山，山名蓝豪，广圆五百里，悉曲江县界。崖壁峻，岩岭<br /><br />&nbsp;&nbsp;&nbsp;&nbsp;干天，交柯云蔚，霾天晦景，谓之泷中。悬湍回注，崩浪震山，名之泷水。<br /><br />&nbsp;&nbsp;&nbsp;&nbsp;△东至曲江县安聂邑东，屈西南流。<br /><br />&nbsp;&nbsp;&nbsp;&nbsp;泷水又南出峡，谓之泷口。西岸有任将军城，南海都尉任嚣所筑也。嚣死，<br /><br />&nbsp;&nbsp;&nbsp;&nbsp;尉佗自龙川始居之。东岸有任将军庙。泷水又南合泠水，泠水东出泠君山，山，<br /><br />&nbsp;&nbsp;&nbsp;&nbsp;群峰之孤秀也。晋太元十八年，崩十馀丈。于是悬涧瀑挂，倾流注壑，颓波所入，<br /><br />&nbsp;&nbsp;&nbsp;&nbsp;灌于泷水。泷水又左合林水，林水出县东北洹山。王歆之《始兴记》曰：林水源<br /><br />&nbsp;&nbsp;&nbsp;&nbsp;里有石室，室前磐石上，行罗十瓮，中悉是饼银。采伐遇之，不得取，取必迷闷。<br /><br />&nbsp;&nbsp;&nbsp;&nbsp;晋太元初，民封驱之家仆，密窃三饼，归发看，有大蛇螫之而死。《湘州记》曰：<br /><br />&nbsp;&nbsp;&nbsp;&nbsp;其夜，驱之梦神语曰：君奴不谨，盗银三饼，即日显戮，以银相偿。觉视则奴死<br /><br />&nbsp;&nbsp;&nbsp;&nbsp;银在矣。林水自源西注于泷水。又与云水合，水出县北汤泉。泉源沸涌，浩气云<br /><br />&nbsp;&nbsp;&nbsp;&nbsp;浮，以腥物投之，俄顷即熟。其中时有细赤鱼游之，不为灼也。西北合泷水。又<br /><br />&nbsp;&nbsp;&nbsp;&nbsp;有藉水，上承沧海水，有岛屿焉。其水吐纳众流，西北注于泷水。泷水又南历灵<br /><br />&nbsp;&nbsp;&nbsp;&nbsp;鹫山，山本名虎群山，亦曰虎市山，以虎多暴故也。晋义熙中，沙门释僧律，葺<br /><br />&nbsp;&nbsp;&nbsp;&nbsp;宇岩阿，猛虎远迹，盖律仁感所致，因改曰灵鹫山。泷水又南迳曲江县东，云县<br /><br />&nbsp;&nbsp;&nbsp;&nbsp;昔号曲红，曲红，山名也，东连冈是矣。泷中有碑文曰：自瀑亭至乎曲红。按<br /><br />&nbsp;&nbsp;&nbsp;&nbsp;《地理志》曲江，旧县也。王莽以为除虏。始兴郡治。魏元帝咸熙二年，孙皓分<br /><br />&nbsp;&nbsp;&nbsp;&nbsp;桂阳南部立。县东傍泷溪，号曰北泷水，水左即东溪口也。水出始兴东，江州南<br /><br />&nbsp;&nbsp;&nbsp;&nbsp;康县界石阎山。西流而与连水合，水出南康县凉热山连溪，山即大庾岭也。五岭<br /><br />&nbsp;&nbsp;&nbsp;&nbsp;之最东矣，故曰东峤山。斯则改装之次，其下船路，名涟溪，涟水南流，注于东<br /><br />&nbsp;&nbsp;&nbsp;&nbsp;溪，谓之涟口，庾仲初谓之大庚峤水也。东溪亦名东江，又曰始兴水。又西，邪<br /><br />&nbsp;&nbsp;&nbsp;&nbsp;阶水注之。水出县东南邪阶山。水有别源，曰巢头，重岭衿泷，湍奔相属，祖源<br /><br />&nbsp;&nbsp;&nbsp;&nbsp;双注，合为一川。水侧有鼻天子城，鼻天子，所未闻也。邪阶水又西北注于东江。<br /><br />&nbsp;&nbsp;&nbsp;&nbsp;江水又西迳始兴县南，又西入曲江县，邸水注之。水出浮岳山，山蹑一处，则百<br /><br />&nbsp;&nbsp;&nbsp;&nbsp;馀步动，若在水也，因名浮岳山。南流注于东江。东江又西，与利水合。水出县<br /><br />&nbsp;&nbsp;&nbsp;&nbsp;之韶石北山。南流迳韶石下，其高百仞，广圆五里，两石对峙，相去一里，小大<br /><br />&nbsp;&nbsp;&nbsp;&nbsp;略均，似双阙，名曰韶石。古老言，昔有二仙，分而憩之，自尔年丰，弥历一纪。<br /><br />&nbsp;&nbsp;&nbsp;&nbsp;利水又南迳灵石下，灵石一名逃石，高三十丈，广圆五百丈。耆旧传言，石本桂<br /><br />&nbsp;&nbsp;&nbsp;&nbsp;阳汝城县，因夜迅雷之变，忽然迁此，彼人来见，叹曰：石乃逃来。因名逃石，<br /><br />&nbsp;&nbsp;&nbsp;&nbsp;以其有灵运徙，又曰灵石。其杰处，临江壁立，霞有若缋焉。水石惊濑，传响<br /><br />&nbsp;&nbsp;&nbsp;&nbsp;不绝，商船淹留，聆玩不已。利水南注东江，东江又西注于北江，谓之东江口。<br /><br />&nbsp;&nbsp;&nbsp;&nbsp;溱水至此，有始兴大江之名，而南入浈阳县也。<br /><br />&nbsp;&nbsp;&nbsp;&nbsp;△过浈阳县，出浦关，与桂水合。<br /><br />&nbsp;&nbsp;&nbsp;&nbsp;溱水南迳浈阳县西，旧汉县也，王莽之綦武矣。县东有浈石山，广圆三十里，<br /><br />&nbsp;&nbsp;&nbsp;&nbsp;挺大江之北，盘址长川之际。其阳有石室，渔叟所憩。昔欲于山北开达郡之路，<br /><br />&nbsp;&nbsp;&nbsp;&nbsp;辄有大蛇断道，不果。是以今行者，必于石室前泛舟而济也。溱水又西南，历皋<br /><br />&nbsp;&nbsp;&nbsp;&nbsp;口、太尉二山之间，是曰浈阳峡。两岸杰秀，壁立亏天。昔尝凿石架阁，令两岸<br /><br />&nbsp;&nbsp;&nbsp;&nbsp;相接，以拒徐道覆。溱水出峡，左则浈水注之，水出南海龙川县，西迳浈阳县南，<br /><br />&nbsp;&nbsp;&nbsp;&nbsp;右注溱水。故应劭曰：浈水西入溱是也。溱水又西南，水入焉。《山海经》<br /><br />&nbsp;&nbsp;&nbsp;&nbsp;所谓湟水，出桂阳西北，东南注肆入郭浦西者也。溱水又西南迳中宿县会一里水，<br /><br />&nbsp;&nbsp;&nbsp;&nbsp;其处隘，名之为观峡。连山交枕，绝崖壁竦，下有神庙，背阿面流，坛宇虚肃，<br /><br />&nbsp;&nbsp;&nbsp;&nbsp;庙渚攒石，f岩乱峙中川。时水至，鼓怒佛腾，流木沦没，必无出者。世人<br /><br />&nbsp;&nbsp;&nbsp;&nbsp;以为河伯下材。晋中朝时，县人有使至洛者事讫，将还。忽有一人寄其书，云：<br /><br />&nbsp;&nbsp;&nbsp;&nbsp;吾家在观峡前，石间悬藤，即其处也。但叩藤，自当有人取之。使者谨依其言，<br /><br />&nbsp;&nbsp;&nbsp;&nbsp;果有二人出外取书，并延入水府，衣不濡。言此似不近情，然造化之中，无所<br /><br />&nbsp;&nbsp;&nbsp;&nbsp;不有，穆满西游，与河宗论宝，以此推之，亦为类矣。溱水又西南迳中宿县南，<br /><br />&nbsp;&nbsp;&nbsp;&nbsp;吴孙皓分四会之北乡立焉。<br /><br />&nbsp;&nbsp;&nbsp;&nbsp;△南入于海。<br /><br />&nbsp;&nbsp;&nbsp;&nbsp;溱水又南注于郁，而入于海。</div>
            <div class="link">
                <a id="err-report" href="javascript:void(0)" onClick="report('水经注出错啦!');">
                    错误举报</a><a id="add-bookcase" href="javascript:void(0)" onClick="addbookcase(10907,825985);">加入书签</a><a
                        href="825952.html">上一页</a>&larr;<a href="index.html">返回列表</a>&rarr;<a
                            href="825996.html">下一页</a><a id="book-vote" href="javascript:void(0)" onClick="vote(10907);">投推荐票</a><a
                                id="err-report" href="javascript:void(0)" onClick="report('水经注更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "825952.html"; var next_page = "825996.html"; var index_page = "index.html"; var sortid = "9"; var article_id = "10907"; var chapter_id = "825985"; var articlename = "水经注"; var chaptername = " 卷三十八"; var author = "郦道元"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>