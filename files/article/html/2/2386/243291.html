<!DOCTYPE html>
<html>
<head>
<meta charset="gbk" />
<title>南齐书- 卷一 本纪第一-在线阅读-哈西文学网</title>
<meta name="keywords" content="萧子显，南齐书， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供萧子显的南齐书  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/243291.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/243291.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="243328.html">下一页</a></div>			
            <div id="BookText">&nbsp;&nbsp;&nbsp;&nbsp;◎高帝上<br /><br />&nbsp;&nbsp;&nbsp;&nbsp;太祖高皇帝讳道成，字绍伯，姓萧氏，小讳斗将，汉相国萧何二十四世孙也。<br /><br />&nbsp;&nbsp;&nbsp;&nbsp;何子定侯延生侍中彪，彪生公府掾章，章生皓，皓生仰，仰生御史大夫望之，<br /><br />&nbsp;&nbsp;&nbsp;&nbsp;望之生光禄大夫育，育生御史中丞绍，绍生光禄勋闳，闳生济阴太守阐，阐生吴<br /><br />&nbsp;&nbsp;&nbsp;&nbsp;郡太守永，永生中山相苞，苞生博士周，周生蛇丘长矫，矫生州从事逵，逵生孝<br /><br />&nbsp;&nbsp;&nbsp;&nbsp;廉休，休生广陵府丞豹，豹生太中大夫裔，裔生淮阴令整，整生即丘令隽，隽生<br /><br />&nbsp;&nbsp;&nbsp;&nbsp;辅国参军乐子，宋升明二年九月赠太常，生皇考。<br /><br />&nbsp;&nbsp;&nbsp;&nbsp;萧何居沛，侍中彪免官居东海兰陵县中都乡中都里。晋元康元年，分东海为<br /><br />&nbsp;&nbsp;&nbsp;&nbsp;兰陵郡。中朝乱，淮阴令整字公齐，过江居晋陵武进县之东城里。寓居江左者，<br /><br />&nbsp;&nbsp;&nbsp;&nbsp;皆侨置本土，加以南名，于是为南兰陵兰陵人也。<br /><br />&nbsp;&nbsp;&nbsp;&nbsp;皇考讳承之，字嗣伯。少有大志，才力过人，宗人丹阳尹摹之、北兖州刺史<br /><br />&nbsp;&nbsp;&nbsp;&nbsp;源之并见知重。初为建威府参军。义熙中，蜀贼谯纵初平，皇考迁扬武将军、安<br /><br />&nbsp;&nbsp;&nbsp;&nbsp;固汶山二郡太守，善于绥抚。元嘉初，徙为武烈将军、济南太守。七年，右将军<br /><br />&nbsp;&nbsp;&nbsp;&nbsp;到彦之北伐大败，虏乘胜破青部诸郡国。别帅安平公乙旃眷寇济南，皇考率数百<br /><br />&nbsp;&nbsp;&nbsp;&nbsp;人拒战，退之。虏众大集，皇考使偃兵开城门。众谏曰：“贼众我寡，何轻敌之<br /><br />&nbsp;&nbsp;&nbsp;&nbsp;甚！”皇考曰：“今日悬守穷城，事已危急，若复示弱，必为所屠，惟当见强待<br /><br />&nbsp;&nbsp;&nbsp;&nbsp;之耳。”虏疑有伏兵，遂引去。青州刺史萧思话欲委镇保险，皇考固谏不从，思<br /><br />&nbsp;&nbsp;&nbsp;&nbsp;话失据溃走。<br /><br />&nbsp;&nbsp;&nbsp;&nbsp;明年，征南大将军檀道济于寿张转战班师，滑台陷没，兖州刺史竺灵秀抵罪。<br /><br />&nbsp;&nbsp;&nbsp;&nbsp;宋文帝以皇考有全城之功，手书与都督长沙王义欣曰：“承之理民直亦不在武干<br /><br />&nbsp;&nbsp;&nbsp;&nbsp;后，今拟为兖州刺史，檀征南详之。”皇考与道济无素故，事遂寝。迁辅国镇北<br /><br />&nbsp;&nbsp;&nbsp;&nbsp;中兵参军、员外郎。<br /><br />&nbsp;&nbsp;&nbsp;&nbsp;十年，萧思话为梁州刺史，皇考为其横野府司马、汉中太守。氐帅杨难当寇<br /><br />&nbsp;&nbsp;&nbsp;&nbsp;汉川，梁州刺史甄法护弃城走，思话至襄阳不进。皇考轻军前行，攻氐伪魏兴太<br /><br />&nbsp;&nbsp;&nbsp;&nbsp;守薛健于黄金山，克之。黄金山，张鲁旧戍，南接汉川，北枕驿道，险固之极。<br /><br />&nbsp;&nbsp;&nbsp;&nbsp;健既溃散，皇考即据之。氐伪梁、秦二州刺史赵温先据州城，闻皇考至，退据小<br /><br />&nbsp;&nbsp;&nbsp;&nbsp;城，薛健退屯下桃城，立柴营。皇考引军与对垒，相去二里。健与伪冯翊太守蒲<br /><br />&nbsp;&nbsp;&nbsp;&nbsp;早子悉力出战，皇考大破之。健等闭营自守不敢出，思话继至，贼乃稍退。皇考<br /><br />&nbsp;&nbsp;&nbsp;&nbsp;进至峨公山，为左卫将军、沙州刺史吕平大众所围积日，建武将军萧汪之、平西<br /><br />&nbsp;&nbsp;&nbsp;&nbsp;督护段虬等至，表里奋击，大破之。难当又遣息和领步骑万余人，夹汉水两岸，<br /><br />&nbsp;&nbsp;&nbsp;&nbsp;援赵温，攻逼皇考。相拒四十余日。贼皆衣犀甲，刀箭不能伤。皇考命军中断槊<br /><br />&nbsp;&nbsp;&nbsp;&nbsp;长数尺，以大斧捶其后，贼不能当，乃焚营退。皇考追至南城，众军自后而进，<br /><br />&nbsp;&nbsp;&nbsp;&nbsp;连战皆捷，梁州平。诏曰：“承之禀命先驱，蒙险深入，全军屡克，奋其忠果，<br /><br />&nbsp;&nbsp;&nbsp;&nbsp;可龙骧将军。”随府转宁朔司马，太守如故。入为太子屯骑校尉。文帝以平氐之<br /><br />&nbsp;&nbsp;&nbsp;&nbsp;劳，青州缺，将欲授用。彭城王义康秉政，皇考不附，乃转为江夏王司徒中兵参<br /><br />&nbsp;&nbsp;&nbsp;&nbsp;军、龙骧将军、南泰山太守，封晋兴县五等男，邑三百四十户。迁右军将军。元<br /><br />&nbsp;&nbsp;&nbsp;&nbsp;嘉二十四年殂，年六十四。梁土民思之，于峨公山立庙祭祀。升明二年，赠散骑<br /><br />&nbsp;&nbsp;&nbsp;&nbsp;常侍、金紫光禄大夫。<br /><br />&nbsp;&nbsp;&nbsp;&nbsp;太祖以元嘉四年丁卯岁生。姿表英异，龙颡钟声，鳞文遍体。儒士雷次宗立<br /><br />&nbsp;&nbsp;&nbsp;&nbsp;学于鸡笼山，太祖年十三，受业，治《礼》及《左氏春秋》。十七年，宋大将军<br /><br />&nbsp;&nbsp;&nbsp;&nbsp;彭城王义康被黜，镇豫章，皇考领兵防守，太祖舍业南行。十九年，竟陵蛮动，<br /><br />&nbsp;&nbsp;&nbsp;&nbsp;文帝遣太祖领偏军讨沔北蛮。二十一年，伐索虏，至丘槛山，并破走。二十三年，<br /><br />&nbsp;&nbsp;&nbsp;&nbsp;雍州刺史萧思话镇襄阳，启太祖自随，戍沔北，讨樊、邓诸山蛮，破其聚落。初<br /><br />&nbsp;&nbsp;&nbsp;&nbsp;为左军中兵参军。二十七年，索虏围汝南戍主陈宪，台遣宁朔将军臧质、安蛮司<br /><br />&nbsp;&nbsp;&nbsp;&nbsp;马刘康祖救之。文帝使太祖宣旨，授节度。闻虏主拓跋焘向彭城，质等回军救援。<br /><br />&nbsp;&nbsp;&nbsp;&nbsp;至盱眙，太祖与质别军主胡宗之等五军，步骑数千人前驱。焘已潜过淮，卒相遇<br /><br />&nbsp;&nbsp;&nbsp;&nbsp;于莞山下。合战败绩，缘淮奔退，宗之等皆陷没。太祖还就质固守，为虏所攻围，<br /><br />&nbsp;&nbsp;&nbsp;&nbsp;甚危急。事宁，还京师。<br /><br />&nbsp;&nbsp;&nbsp;&nbsp;二十九年，领偏军征仇池。梁州西界旧有武兴戍，晋隆安中没属氐；武兴西<br /><br />&nbsp;&nbsp;&nbsp;&nbsp;北有兰皋戍，去仇池二百里。太祖击二垒，皆破之。遂从谷口入关，未至长安八<br /><br />&nbsp;&nbsp;&nbsp;&nbsp;十里，梁州刺史刘秀之遣司马马注助太祖攻谈堤城，拔之，虏伪河间公奔走。虏<br /><br />&nbsp;&nbsp;&nbsp;&nbsp;救兵至，太祖军力疲少，又闻文帝崩，乃烧城还南郑。袭爵晋兴县五等男。孝建<br /><br />&nbsp;&nbsp;&nbsp;&nbsp;初，除江夏王大司马参军，随府转太宰，迁员外郎、直阁中书舍人、西阳王抚军<br /><br />&nbsp;&nbsp;&nbsp;&nbsp;参军、建康令。新安王子鸾有盛宠，简选僚佐，为北中郎中兵参军。陈太后忧，<br /><br />&nbsp;&nbsp;&nbsp;&nbsp;起为武烈将军，复为建康令，中兵如故。景和世，除后军将军。值明帝立，为右<br /><br />&nbsp;&nbsp;&nbsp;&nbsp;军将军。<br /><br />&nbsp;&nbsp;&nbsp;&nbsp;时四方反叛，会稽太守寻阳王子房及东诸郡皆起兵。明帝加太祖辅国将军，<br /><br />&nbsp;&nbsp;&nbsp;&nbsp;率众东讨。至晋陵，与贼前锋将程捍、孙昙等战，一日破贼十二垒。分军定诸<br /><br />&nbsp;&nbsp;&nbsp;&nbsp;县，晋陵太守袁科城走，东境诸城相继奔散。<br /><br />&nbsp;&nbsp;&nbsp;&nbsp;徐州刺史薛安都反彭城，从子索儿寇淮阴，山阳太守程天祚举城叛，徐州刺<br /><br />&nbsp;&nbsp;&nbsp;&nbsp;史申令孙又降，徵太祖讨之。时太祖平东贼还，又将南讨，出次新亭，前军已发，<br /><br />&nbsp;&nbsp;&nbsp;&nbsp;而索儿自睢陵渡淮，马步万余人，击杀台军主孙耿，纵兵逼前军张永营，告急。<br /><br />&nbsp;&nbsp;&nbsp;&nbsp;明帝闻贼渡，遽追太祖往救之，屯破釜。索儿向钟离，永遣宁朔将军王宽据盱眙，<br /><br />&nbsp;&nbsp;&nbsp;&nbsp;遏其归路。索儿击破台军主高道庆，走之于石鳖，将西归。王宽与军主任农夫先<br /><br />&nbsp;&nbsp;&nbsp;&nbsp;据白鹄涧，张永遣太祖驰督宽，索儿东要击太祖，使不得前。太祖鼓行结阵，直<br /><br />&nbsp;&nbsp;&nbsp;&nbsp;入宽垒，索儿望见不敢发。经数日，索儿引军顿石梁，太祖追之至葛冢，候骑还<br /><br />&nbsp;&nbsp;&nbsp;&nbsp;云贼至，太祖乃顿军引管，分两马军夹营外以待之。俄顷，贼马步奄至，又推火<br /><br />&nbsp;&nbsp;&nbsp;&nbsp;车数道攻战。相持移日，乃出轻兵攻贼西，使马军合击其后，贼众大败，追奔获<br /><br />&nbsp;&nbsp;&nbsp;&nbsp;其器仗。进屯石梁涧北。索儿夜遣千人来斫营，营中惊，太祖卧不起，宣令左右<br /><br />&nbsp;&nbsp;&nbsp;&nbsp;案部不得动，须臾贼散。太祖议欲于石梁西南高地筑垒通南道，断贼走路，索儿<br /><br />&nbsp;&nbsp;&nbsp;&nbsp;果来争之。太祖率军击破之，贼马自相践藉死。索儿走向钟离，太祖追至黯l而<br /><br />&nbsp;&nbsp;&nbsp;&nbsp;还。除骁骑将军，封西阳县侯，邑六百户。迁巴陵王卫军司马，随镇会稽。<br /><br />&nbsp;&nbsp;&nbsp;&nbsp;江州刺史晋安王子勋遣临川内史张淹自鄱阳峤道入三吴，台军主沈思仁与伪<br /><br />&nbsp;&nbsp;&nbsp;&nbsp;龙骧将军任皇、镇西参军刘越绪各据险相守。明帝遣太祖领三千人讨之。时朝廷<br /><br />&nbsp;&nbsp;&nbsp;&nbsp;器甲皆充南讨，太祖军容寡阙，乃编棕皮为马具装，析竹为寄生，夜举火进军。<br /><br />&nbsp;&nbsp;&nbsp;&nbsp;贼望见恐惧，未战而走。还除桂阳王征北司马、南东海太守、行南徐州事。<br /><br />&nbsp;&nbsp;&nbsp;&nbsp;初，明帝遣张永、沈攸之以众喻降薛安都，谓太祖曰：“吾今因此北讨，卿<br /><br />&nbsp;&nbsp;&nbsp;&nbsp;意以为何如？”太祖对曰：“安都才识不足，狡猾有余。若长辔缓御，则必遣子<br /><br />&nbsp;&nbsp;&nbsp;&nbsp;入朝；今以兵逼之，彼将惧而为计，恐非国之利也。”帝曰：“众军猛锐，何往<br /><br />&nbsp;&nbsp;&nbsp;&nbsp;不克！卿每杖策，幸勿多言。”安都见兵至，果引索虏，永等败于彭城。淮南孤<br /><br />&nbsp;&nbsp;&nbsp;&nbsp;弱，以太祖为假冠军将军、持节、都督北讨前锋诸军事，镇淮阴。<br /><br />&nbsp;&nbsp;&nbsp;&nbsp;泰始三年，沈攸之、吴喜北败于睢口。诸城戍大小悉奔归，虏遂进至淮北，<br /><br />&nbsp;&nbsp;&nbsp;&nbsp;围角城，戍主贾法度力弱不敌。诸将劝太祖渡岸救之，太祖不许；遣军主高道庆<br /><br />&nbsp;&nbsp;&nbsp;&nbsp;将数百张弩浮舰淮中，遥射城外虏；弩一发数百箭俱去，虏骑相引避之，乃命进<br /><br />&nbsp;&nbsp;&nbsp;&nbsp;战，城围即解。迁督南兖徐二州诸军事、南兖州刺史，持节、假冠军、督北讨如<br /><br />&nbsp;&nbsp;&nbsp;&nbsp;故。五年，进督兖、青、冀三州。六年，除黄门侍郎，领越骑校尉，不拜。复授<br /><br />&nbsp;&nbsp;&nbsp;&nbsp;冠军将军。留本任。<br /><br />&nbsp;&nbsp;&nbsp;&nbsp;明帝常嫌太祖非人臣相，而民间流言，云“萧道成当为天子”，明帝愈以为<br /><br />&nbsp;&nbsp;&nbsp;&nbsp;疑。遣冠军将军吴喜以三千人北使，令喜留军破釜，自持银壶酒封赐太祖。太祖<br /><br />&nbsp;&nbsp;&nbsp;&nbsp;戎衣出门迎，即酌饮之。喜还，帝意乃悦。七年，徵还京师；部下劝勿就徵，太<br /><br />&nbsp;&nbsp;&nbsp;&nbsp;祖曰：“诸卿暗于见事。主上自诛诸弟，为太子稚弱，作万岁后计，何关佗族。<br /><br />&nbsp;&nbsp;&nbsp;&nbsp;惟应速发，事缓必见疑。今骨肉相害，自非灵长之运，祸难将兴，方与卿等戮力<br /><br />&nbsp;&nbsp;&nbsp;&nbsp;耳。”拜散骑常侍、太子左卫率。时世祖以功当别封赣县，太祖以一门二封，固<br /><br />&nbsp;&nbsp;&nbsp;&nbsp;辞不受，诏许之。加邑二百户。明帝崩，遗诏为右卫将军，领卫尉，加兵五百人。<br /><br />&nbsp;&nbsp;&nbsp;&nbsp;与尚书令袁粲、护军褚渊、领军刘夜舱苹事。又别领东北选事。寻解卫尉，加<br /><br />&nbsp;&nbsp;&nbsp;&nbsp;侍中，领石头戍军事。<br /><br />&nbsp;&nbsp;&nbsp;&nbsp;明帝诛戮蕃戚，江州刺史桂阳王休范以人凡获全。及苍梧王立，更有窥窬之<br /><br />&nbsp;&nbsp;&nbsp;&nbsp;望，密与左右阉人于后堂习驰马，招聚士众。元徽二年五月，举兵于寻阳，收略<br /><br />&nbsp;&nbsp;&nbsp;&nbsp;官民，数日得士众二万人，骑五百匹。发盆口，悉乘商旅船舰。大雷戍主杜道欣、<br /><br />&nbsp;&nbsp;&nbsp;&nbsp;鹊头戍主刘期告变，朝廷惶骇。太祖与护军褚渊、征北张永、领军刘摇<br /><br />&nbsp;&nbsp;&nbsp;&nbsp;仆射刘秉、游击将军戴明宝、骁骑将军阮佃夫、右军将军王道隆、中书舍人孙千<br /><br />&nbsp;&nbsp;&nbsp;&nbsp;龄、员外郎杨运长集中书省计议，莫有言者。太祖曰：“昔上流谋逆，皆因淹缓，<br /><br />&nbsp;&nbsp;&nbsp;&nbsp;至于覆败。休范必远惩前失，轻兵急下，乘我无备。今应变之术，不宜念远，若<br /><br />&nbsp;&nbsp;&nbsp;&nbsp;偏师失律，则大沮众心。宜顿新亭、白下，坚守宫掖、东府、石头以待。贼千里<br /><br />&nbsp;&nbsp;&nbsp;&nbsp;孤军，后无委积，求战不得，自然瓦解。我请顿新亭以当其锋；征北可以见甲守<br /><br />&nbsp;&nbsp;&nbsp;&nbsp;白下；中堂旧是置兵地，领军宜屯宣阳门为诸军节度；诸贵安坐殿中，右军诸人<br /><br />&nbsp;&nbsp;&nbsp;&nbsp;不须竞出。我自前驱，破贼必矣。”因索笔下议，并注同。<br /><br />&nbsp;&nbsp;&nbsp;&nbsp;中书舍人孙千龄与休范有密契，独曰：“宜依旧遣军据梁山、鲁显间，右卫<br /><br />&nbsp;&nbsp;&nbsp;&nbsp;若不出白下，则应进顿南州。”太祖正色曰：“贼今已近，梁山岂可得至！新亭<br /><br />&nbsp;&nbsp;&nbsp;&nbsp;既是兵冲，所以欲死报国耳。常日乃可屈曲相从，今不得也。”座起，太祖顾谓<br /><br />&nbsp;&nbsp;&nbsp;&nbsp;刘以唬骸傲炀已同鄙议，不可改易。”乃单车白服出新亭。加太祖使持节、都<br /><br />&nbsp;&nbsp;&nbsp;&nbsp;督征讨诸军、平南将军，加鼓吹一部。<br /><br />&nbsp;&nbsp;&nbsp;&nbsp;治新亭城垒未毕，贼前军已至。太祖方解衣高卧，以安众心，乃索白虎幡，<br /><br />&nbsp;&nbsp;&nbsp;&nbsp;登西垣。使宁朔将军高道庆、羽林监陈显达、员外郎王敬则浮舸与贼水战，自新<br /><br />&nbsp;&nbsp;&nbsp;&nbsp;林至赤岸，大破之，烧其船舰，死伤甚众。贼步上新林，太祖驰使报刘遥急开<br /><br />&nbsp;&nbsp;&nbsp;&nbsp;大小桁，拨淮中船舫，悉渡北岸。休范乘肩舆率众至垒南，上遣宁朔将军黄回、<br /><br />&nbsp;&nbsp;&nbsp;&nbsp;马军主周盘龙将步骑出垒对阵。休范分兵攻垒东，短兵接战，自巳至午，众皆失<br /><br />&nbsp;&nbsp;&nbsp;&nbsp;色。太祖曰：“贼虽多而乱，寻破也。”杨运长领三齐射手七百人，引强命中，<br /><br />&nbsp;&nbsp;&nbsp;&nbsp;故贼不得逼城。未时，张敬儿斩休范首。太祖遣队主陈灵宝送首还台，灵宝路中<br /><br />&nbsp;&nbsp;&nbsp;&nbsp;遇贼军，埋首道侧。台军不见休范首，愈疑惧。贼众亦不知休范已死，别率杜黑<br /><br />&nbsp;&nbsp;&nbsp;&nbsp;蠡急攻垒东；司空主簿萧惠朗数百人突入东门，叫噪至堂下，城上守门兵披退。<br /><br />&nbsp;&nbsp;&nbsp;&nbsp;太祖挺身上马，率数百人出战；贼皆推J而前，相去数丈，分兵横射。太祖引<br /><br />&nbsp;&nbsp;&nbsp;&nbsp;满将发，左右将戴仲绪举JI之，箭应手饮羽，伤百余人。贼死战不能当，乃<br /><br />&nbsp;&nbsp;&nbsp;&nbsp;却。众军复得保城，与黑蠡拒战，自晡达明旦，矢石不息。其夜大雨，鼓叫不复<br /><br />&nbsp;&nbsp;&nbsp;&nbsp;相闻，将士积日不得寝食，军中马夜惊，城内乱走，太祖秉烛正坐，厉声呵止之，<br /><br />&nbsp;&nbsp;&nbsp;&nbsp;如此者数四。<br /><br />&nbsp;&nbsp;&nbsp;&nbsp;贼帅丁文豪设伏破台军于皂荚桥，直至朱雀桁，刘矣开桁，王道隆不从，<br /><br />&nbsp;&nbsp;&nbsp;&nbsp;壹暗缆〔⒄矫弧３酰腋呱衅湟猓托造园宅，名为“东山”，颇忽世务。太祖<br /><br />&nbsp;&nbsp;&nbsp;&nbsp;谓之曰：“将军以顾命之重，任兼内外；主上春秋未几，诸王并幼冲，上流声议，<br /><br />&nbsp;&nbsp;&nbsp;&nbsp;遐迩所闻。此是将军艰难之日，而将军深尚从容，废省羽翼，一朝事至，虽悔何<br /><br />&nbsp;&nbsp;&nbsp;&nbsp;追！”揖共荒伞Ｔ艚至杜姥宅，车骑典签茅恬开东府纳贼，冠军将军沈怀明于<br /><br />&nbsp;&nbsp;&nbsp;&nbsp;石头奔散，张永溃于白下，宫内传新亭亦陷。太后执苍梧王手泣曰：“天下败矣！”<br /><br />&nbsp;&nbsp;&nbsp;&nbsp;太祖遣军主陈显达、任农夫、张敬儿、周盘龙等，从石头济淮，间道从承明门入<br /><br />&nbsp;&nbsp;&nbsp;&nbsp;卫宫阙。<br /><br />&nbsp;&nbsp;&nbsp;&nbsp;休范即死，典签许公与诈称休范在新亭，士庶惶惑，诣垒投名者千数，太祖<br /><br />&nbsp;&nbsp;&nbsp;&nbsp;随得辄烧之，乃列兵登城北，谓曰：“刘休范父子先昨皆已即戮，尸在南冈下。<br /><br />&nbsp;&nbsp;&nbsp;&nbsp;身是萧平南，诸君善见观。君等名皆已焚除，勿有惧也。”台分遣众军击杜姥宅、<br /><br />&nbsp;&nbsp;&nbsp;&nbsp;宣阳门诸贼，皆破平之。太祖振旅凯入，百姓缘道聚观，曰：“全国家者此公也。”<br /><br />&nbsp;&nbsp;&nbsp;&nbsp;太祖与袁粲、褚渊、刘秉引咎解职，不许。迁散骑常侍、中领军、都督南兖<br /><br />&nbsp;&nbsp;&nbsp;&nbsp;徐兖青冀五州军事、镇军将军、南兖州刺史，持节如故。进爵为公，增邑二千户。<br /><br />&nbsp;&nbsp;&nbsp;&nbsp;太祖欲分其功，请益粲等户，更日入直决事，号为“四贵”。秦时有太后、穰侯、<br /><br />&nbsp;&nbsp;&nbsp;&nbsp;泾阳、高陵君，称为“四贵”，至是乃复有焉。四年，加太祖尚书左仆射，本官<br /><br />&nbsp;&nbsp;&nbsp;&nbsp;如故。<br /><br />&nbsp;&nbsp;&nbsp;&nbsp;休范平后，苍梧王渐行凶暴。南徐州刺史建平王景素少有令誉，朝野归心。<br /><br />&nbsp;&nbsp;&nbsp;&nbsp;景素亦潜为自全之计，布款诚于太祖，太祖拒而不纳。七月，羽林监袁祗奔景素，<br /><br />&nbsp;&nbsp;&nbsp;&nbsp;便举兵。太祖出屯玄武湖，遣众军北讨，事平乃还。太祖威名既重，苍梧王深相<br /><br />&nbsp;&nbsp;&nbsp;&nbsp;猜忌，几加大祸。陈太妃骂之曰：“萧道成有功于国，今若害之，后谁复为汝著<br /><br />&nbsp;&nbsp;&nbsp;&nbsp;力者？”乃止。<br /><br />&nbsp;&nbsp;&nbsp;&nbsp;太祖密谋废立。五年七月戊子，帝微行出北湖，常单马先走，羽仪禁卫随后<br /><br />&nbsp;&nbsp;&nbsp;&nbsp;追之，于堤塘相蹈藉。左右张互儿马坠湖，帝怒，取马置光明亭前，自驰骑刺杀<br /><br />&nbsp;&nbsp;&nbsp;&nbsp;之，因共屠割，与左右作羌胡伎为乐。又于蛮冈赌跳。际夕乃还仁寿殿东阿毡屋<br /><br />&nbsp;&nbsp;&nbsp;&nbsp;中寝。语左右杨玉夫：“伺织女度，报我。”时杀害无常，人怀危惧。玉夫与其<br /><br />&nbsp;&nbsp;&nbsp;&nbsp;党陈奉伯等二十五人同谋，于毡屋中取千牛刀杀苍梧王，称敕，使厢下奏伎，因<br /><br />&nbsp;&nbsp;&nbsp;&nbsp;将首出与王敬则，敬则送太祖。太祖夜从承明门乘常所骑赤马入，殿内惊怖，即<br /><br />&nbsp;&nbsp;&nbsp;&nbsp;知苍梧王死，咸称万岁。及太祖践阼，号此马为“龙骧将军”，世谓为“龙骧赤”。<br /><br />&nbsp;&nbsp;&nbsp;&nbsp;明日，太祖戎服出殿庭槐树下，召四贵集议。太祖谓刘秉曰：“丹阳国家重<br /><br />&nbsp;&nbsp;&nbsp;&nbsp;戚，今日之事，属有所归。”秉让不当。太祖次让袁粲，粲又不受。太祖乃下议，<br /><br />&nbsp;&nbsp;&nbsp;&nbsp;备法驾诣东城，迎立顺帝。于是长刀遮粲、秉等，各失色而去。甲午，太祖移镇<br /><br />&nbsp;&nbsp;&nbsp;&nbsp;东府，与袁粲、褚渊、刘秉各甲仗五十人入殿。丙申，进位侍中、司空、录尚书<br /><br />&nbsp;&nbsp;&nbsp;&nbsp;事、骠骑大将军，持节、都督、刺史如故，封竟陵郡公，邑五千户，给油幢络车，<br /><br />&nbsp;&nbsp;&nbsp;&nbsp;班剑三十人。太祖固辞上命，即骠骑大将军、开府仪同三司。庚戌，进督南徐州<br /><br />&nbsp;&nbsp;&nbsp;&nbsp;刺史。封杨玉夫等二十五人爵邑各有差。十月戊辰，又进督豫、司二州。<br /><br />&nbsp;&nbsp;&nbsp;&nbsp;初，荆州刺史沈攸之与太祖于景和世同直殿省，申以欢好，以长女义兴公主<br /><br />&nbsp;&nbsp;&nbsp;&nbsp;妻攸之第三子元和。攸之为郢州，值明帝晚运，阴有异图，自郢州迁为荆州，聚<br /><br />&nbsp;&nbsp;&nbsp;&nbsp;敛兵力，将吏逃亡，辄讨质邻伍。养马至二千馀匹，皆分赋戍逻将士，使耕田而<br /><br />&nbsp;&nbsp;&nbsp;&nbsp;食，廪财悉充仓储。荆州作部岁送数千人仗，攸之割留，簿上供讨四山蛮。装治<br /><br />&nbsp;&nbsp;&nbsp;&nbsp;战舰数百千艘，沈之灵溪里，钱帛器械巨积，朝廷畏之。高道庆家在华容，假还<br /><br />&nbsp;&nbsp;&nbsp;&nbsp;过江陵。道庆素便马，攸之与宴饮，于听事前合马槊，道庆槊中破攸之马鞍，攸<br /><br />&nbsp;&nbsp;&nbsp;&nbsp;之怒，索刃槊，道庆驰马而出。还都，说攸之反状，请三千人袭之。朝议虑其事<br /><br />&nbsp;&nbsp;&nbsp;&nbsp;难济，太祖又保持不许。太祖既废立，遣攸之子司徒左长史元琰赍苍梧王诸虐害<br /><br />&nbsp;&nbsp;&nbsp;&nbsp;器物示之，攸之未得即起兵，乃上表称庆，并与太祖书推功。攸之有素书十数行，<br /><br />&nbsp;&nbsp;&nbsp;&nbsp;常韬在o裆角，云是明帝与己约誓。十二月，遂举兵。其妾崔氏、许氏谏攸之<br /><br />&nbsp;&nbsp;&nbsp;&nbsp;曰：“官年已老，那不为百口计！”攸之指o裆角示之，称太后令召己下都。<br /><br />&nbsp;&nbsp;&nbsp;&nbsp;京师恐惧。乙卯，太祖入居朝堂，命诸将西讨，平西将军黄回为都督前驱。<br /><br />&nbsp;&nbsp;&nbsp;&nbsp;前湘州刺史王蕴，太后兄子，少有胆力，以父楷名宦不达，欲以将途自奋。<br /><br />&nbsp;&nbsp;&nbsp;&nbsp;每抚刀曰：“龙渊、太阿，汝知我者。”叔父景文诫之曰：“阿答，汝灭我门户！”<br /><br />&nbsp;&nbsp;&nbsp;&nbsp;蕴曰：“答与童乌贵贱觉异。”童乌，景文子绚小字；答，蕴小字也。蕴遭母丧<br /><br />&nbsp;&nbsp;&nbsp;&nbsp;罢任，还至巴陵，停舟一月，日与攸之密相交构。时攸之未便举兵，蕴乃下达郢<br /><br />&nbsp;&nbsp;&nbsp;&nbsp;州。世祖为郢州长史，蕴期世祖出吊，因作乱据郢城，世祖知之，不出。蕴还至<br /><br />&nbsp;&nbsp;&nbsp;&nbsp;东府前，又期太祖出，太祖又不出吊，再计不行，外谋愈固。<br /><br />&nbsp;&nbsp;&nbsp;&nbsp;司徒袁粲、尚书令刘秉见太祖威权稍盛，虑不自安，与蕴及黄回等相结举事，<br /><br />&nbsp;&nbsp;&nbsp;&nbsp;殿内宿卫主帅，无不协同。攸之反问初至，太祖往石头与粲谋议，粲称疾不相见。<br /><br />&nbsp;&nbsp;&nbsp;&nbsp;克壬申夜起兵据石头，刘秉b怯，晡时，从丹阳郡载妇女入石头，朝廷不知也。<br /><br />&nbsp;&nbsp;&nbsp;&nbsp;其夜，丹阳丞王逊告变，秉从弟领军韫及直阁将军卜伯兴等严兵为内应。太祖命<br /><br />&nbsp;&nbsp;&nbsp;&nbsp;王敬则于宫内诛之。遣诸将攻石头，王蕴将数百精手带甲赴粲，城门已闭，官军<br /><br />&nbsp;&nbsp;&nbsp;&nbsp;又至，乃散。众军攻石头，斩粲。刘秉走雒檐湖，蕴逃斗场，并擒斩之。粲位任<br /><br />&nbsp;&nbsp;&nbsp;&nbsp;虽重，无经世之略，疏放好酒。步寻籽罱家凹洌道遇一士大夫，便呼与酣饮。<br /><br />&nbsp;&nbsp;&nbsp;&nbsp;明日，此人谓被知顾，到门求通，粲曰：“昨饮酒无偶，聊相要耳。”竟不与相<br /><br />&nbsp;&nbsp;&nbsp;&nbsp;见。尝作五言诗云：“访迹虽中宇，循寄乃沧州。”盖其志也。刘秉少以宗室清<br /><br />&nbsp;&nbsp;&nbsp;&nbsp;谨见知。孝武世，秉弟遐坐通嫡母殷氏养女，殷亡舌中血出，众疑行毒害，孝武<br /><br />&nbsp;&nbsp;&nbsp;&nbsp;使秉从弟祗讽秉启证其事。秉曰：“行路之人，尚不应尔，今日乃可一门同尽，<br /><br />&nbsp;&nbsp;&nbsp;&nbsp;无容奉敕。”众以此称之，故为明帝所任。苍梧废，秉出集议，于路逢弟韫，韫<br /><br />&nbsp;&nbsp;&nbsp;&nbsp;开车迎问秉曰：“今日之事，固当归兄邪？”秉曰：“吾等已让领军矣。”韫槌<br /><br />&nbsp;&nbsp;&nbsp;&nbsp;胸曰：“君肉中讵有血！”粲典签莫嗣祖知粲谋，太祖召问嗣祖：“袁谋反，何<br /><br />&nbsp;&nbsp;&nbsp;&nbsp;不启闻？”嗣祖曰：“事主义无二心，虽死不敢泄也。”蕴嬖人张承伯藏匿蕴。<br /><br />&nbsp;&nbsp;&nbsp;&nbsp;太祖并赦而用之。黄回顿新亭，闻石头鼓噪，率兵来赴之，朱雀有戍军，受节<br /><br />&nbsp;&nbsp;&nbsp;&nbsp;度，不听夜过，会石头已平，因称救援。太祖知而不言，抚之愈厚，遣回西上，<br /><br />&nbsp;&nbsp;&nbsp;&nbsp;流涕告别。<br /><br />&nbsp;&nbsp;&nbsp;&nbsp;太祖屯阅武堂，驰结军旅。闰月辛丑，诏假黄钺，率大众出屯新亭中兴堂，<br /><br />&nbsp;&nbsp;&nbsp;&nbsp;治严筑垒。教曰：“河南称慈，谅由掩h，广汉流仁，实存殡朽。近袤制兹营，<br /><br />&nbsp;&nbsp;&nbsp;&nbsp;崇沟浚堑，古墟曩隧，时有湮移，深松茂草，或致刊S。凭轩动怀，巡隍增怆。<br /><br />&nbsp;&nbsp;&nbsp;&nbsp;宜并为收改葬，并设薄祀。”<br /><br />&nbsp;&nbsp;&nbsp;&nbsp;二年正月，沈攸之攻郢城不克，众溃，自经死，传首京邑。丙子，太祖旋镇<br /><br />&nbsp;&nbsp;&nbsp;&nbsp;东府。二月癸未，进太祖太尉，增封三千户，都督南徐、南兖、徐、兖、青、冀、<br /><br />&nbsp;&nbsp;&nbsp;&nbsp;司、豫、荆、雍、湘、郢、梁、益、广、越十六州诸军事。太祖解骠骑，辞都督，<br /><br />&nbsp;&nbsp;&nbsp;&nbsp;不许，乃表送黄钺。三月己酉，增班剑为四十人、甲仗百人入殿。丙子，加羽葆<br /><br />&nbsp;&nbsp;&nbsp;&nbsp;鼓吹，余并如故。<br /><br />&nbsp;&nbsp;&nbsp;&nbsp;辛卯，太祖诛镇北将军黄回。<br /><br />&nbsp;&nbsp;&nbsp;&nbsp;大明、泰始以来，相承奢侈，百姓成俗。太祖辅政，罢御府，省二尚方诸饰<br /><br />&nbsp;&nbsp;&nbsp;&nbsp;玩。至是，又上表禁民间华伪杂物：不得以金银为箔，马乘具不得金银度，不得<br /><br />&nbsp;&nbsp;&nbsp;&nbsp;织成绣裙，道路不得著锦履，不得用红色为幡盖衣服，不得剪彩帛为杂花，不得<br /><br />&nbsp;&nbsp;&nbsp;&nbsp;以绫作杂服饰，不得作鹿行锦及局脚柽柏床、牙箱笼杂物、彩帛作屏鄣、锦缘荐<br /><br />&nbsp;&nbsp;&nbsp;&nbsp;席，不得私作器仗，不得以七宝饰乐器又诸杂漆物，不得以金银为花兽，不得辄<br /><br />&nbsp;&nbsp;&nbsp;&nbsp;铸金铜为像。皆须墨敕，凡十七条。其中宫及诸王服用，虽依旧例，亦请详衷。<br /><br />&nbsp;&nbsp;&nbsp;&nbsp;九月丙午，进位假黄钺、都督中外诸军事、太傅、领扬州牧，剑履上殿，入<br /><br />&nbsp;&nbsp;&nbsp;&nbsp;朝不趋，赞拜不名。置左右长史、司马、从事中郎、掾、属各四人，使持节、太<br /><br />&nbsp;&nbsp;&nbsp;&nbsp;尉、骠骑大将军、录尚书、南徐州刺史如故。固辞，诏遣敦劝，乃受黄钺，辞殊<br /><br />&nbsp;&nbsp;&nbsp;&nbsp;礼。甲寅，给三望车。<br /><br />&nbsp;&nbsp;&nbsp;&nbsp;三年正月，乙巳，太祖表蠲百姓逋负。丙辰，加前部羽葆鼓吹。丁巳，命太<br /><br />&nbsp;&nbsp;&nbsp;&nbsp;傅府依旧辟召。丁卯，给太祖甲仗五百人，出入殿省。甲午，重申前命，剑履上<br /><br />&nbsp;&nbsp;&nbsp;&nbsp;殿，入朝不趋，赞拜不名。三月甲辰，诏进位相国，总百揆，封十郡为齐公，备<br /><br />&nbsp;&nbsp;&nbsp;&nbsp;九锡之礼，加玺绂远游冠，位在诸侯王上，加相国绿F绶，其骠骑大将军、扬<br /><br />&nbsp;&nbsp;&nbsp;&nbsp;州牧、南徐州刺史如故。太祖三让，公卿敦劝固请，乃受。甲寅，策相国齐公曰：<br /><br />&nbsp;&nbsp;&nbsp;&nbsp;天地变通，莫大乎炎凉；悬象著明，莫崇乎日月。严冬播气，贞松之操自高；<br /><br />&nbsp;&nbsp;&nbsp;&nbsp;光景时昏，若华之映弥显。是故英睿当乱而不移，忠贤临危而尽节。自景和昏虐，<br /><br />&nbsp;&nbsp;&nbsp;&nbsp;王纲弛紊，太宗受命，绍开中兴，运属屯难，四郊多垒。萧将军震威华戎，实资<br /><br />&nbsp;&nbsp;&nbsp;&nbsp;义烈，康国济民，于是乎在。朕以不造，夙罹闵凶。嗣君失德，书契未纪。威侮<br /><br />&nbsp;&nbsp;&nbsp;&nbsp;五行，虔刘九县，神厌灵绎，海水群飞。彝器已尘，宗谁主？缀旒之殆，未足<br /><br />&nbsp;&nbsp;&nbsp;&nbsp;为譬，岂直《小宛》兴刺，《黍离》作歌而已哉！天赞皇宋，实启明宰，爰登寡<br /><br />&nbsp;&nbsp;&nbsp;&nbsp;昧，纂承大业，鸿绪再维，闳基重造，高勋至德，振古绝伦。昔保衡翼殷，博陆<br /><br />&nbsp;&nbsp;&nbsp;&nbsp;匡汉，方斯蔑如也。今将授公典礼，其敬听朕命。<br /><br />&nbsp;&nbsp;&nbsp;&nbsp;乃者，袁邓构祸，实繁有徒；子房不臣，称兵协乱。跨蹈五湖，凭陵吴、越，<br /><br />&nbsp;&nbsp;&nbsp;&nbsp;浮亏辰，沈氛晦景，桴鼓振于王畿，锋镝交乎天邑。顾瞻宫掖，将成茂草，言<br /><br />&nbsp;&nbsp;&nbsp;&nbsp;念邦国，翦为仇雠。当此之时，人无固志。公投袂殉难，超然奋发，执金板而先<br /><br />&nbsp;&nbsp;&nbsp;&nbsp;驰，登寅车而戒路，军政端严，卒乘辑睦，麾一临，凶党冰泮。此则霸业之基，<br /><br />&nbsp;&nbsp;&nbsp;&nbsp;勤王之始也。<br /><br />&nbsp;&nbsp;&nbsp;&nbsp;安都背叛，窃据徐方，敢率犬羊，陵虐淮浒；索儿愚悖，同恶相济，天祚无<br /><br />&nbsp;&nbsp;&nbsp;&nbsp;象，背顺归逆；北鄙黔黎，奄坠涂炭，均人废职，边师告警。公受命宗p，精<br /><br />&nbsp;&nbsp;&nbsp;&nbsp;贯朝日，拥节和门，气逾霄汉，破釜之捷，斩馘蔽野，石梁之战，禽其渠帅，保<br /><br />&nbsp;&nbsp;&nbsp;&nbsp;境全民，江阳即序。此又公之功也。<br /><br />&nbsp;&nbsp;&nbsp;&nbsp;张淹迷昧，弗顾本朝，爰自南区，志图东夏，潜军间入，窃觊不虞。于时江<br /><br />&nbsp;&nbsp;&nbsp;&nbsp;服未夷，皇涂荐阻。公忠诚慷慨，在险弥亮，深识九变，妙察五色，以寡制众，<br /><br />&nbsp;&nbsp;&nbsp;&nbsp;所向风偃。朝廷无东顾之忧，闽越有来苏之庆。此又公之功也。<br /><br />&nbsp;&nbsp;&nbsp;&nbsp;匈奴野心，侵掠疆场，前师失律，王旅崩挠，洒血成川，伏尸千里。丑羯亻<br /><br />&nbsp;&nbsp;&nbsp;&nbsp;舟张，势振彭、泗，乘胜长驱，窥觎京甸，冠带之轨将湮，被发之容行及。公奉<br /><br />&nbsp;&nbsp;&nbsp;&nbsp;辞伐罪，戒旦晨征，兵车始交，氛时荡，吊死抚伤，弘宣皇泽，俾我淮、肥，<br /><br />&nbsp;&nbsp;&nbsp;&nbsp;复沾盛化。此又公之功也。<br /><br />&nbsp;&nbsp;&nbsp;&nbsp;自兹厥后，猃狁孔炽，封豕长蛇，重窥上国。而世故相仍，师出日老。战士<br /><br />&nbsp;&nbsp;&nbsp;&nbsp;无临阵之心，戎卒有怀归之思。是以下邳精甲，望风振恐，角城高垒，指日沦陷。<br /><br />&nbsp;&nbsp;&nbsp;&nbsp;公眷言王事，发愤忘食，躬擐甲胄，视险若夷。短兵才接，巨猾鸟散，分疆画界，<br /><br />&nbsp;&nbsp;&nbsp;&nbsp;开创青、兖。此又公之功也。<br /><br />&nbsp;&nbsp;&nbsp;&nbsp;泰始之末，入参禁旅，任兼军国，事同顾命。桂阳负众，轻问九鼎，裂冠毁<br /><br />&nbsp;&nbsp;&nbsp;&nbsp;冕，拔本塞源，入兵万乘之国，顿戟象魏之下，烈火焚于王城，飞矢集乎君屋。<br /><br />&nbsp;&nbsp;&nbsp;&nbsp;机变倏忽，终古莫二，群后忧惶，元戎无主。公按剑凝神，则奇谋贯世；秉旄指<br /><br />&nbsp;&nbsp;&nbsp;&nbsp;麾，则懦夫成勇。曾不崇朝，新亭献捷；信宿之间，宣阳底定。云雾廓清，区宇<br /><br />&nbsp;&nbsp;&nbsp;&nbsp;康T。此又公之功也。<br /><br />&nbsp;&nbsp;&nbsp;&nbsp;皇室多难，衅起戚蕃。邗、晋、应、韩，翻为雠敌，建平失图，兴兵内侮。<br /><br />&nbsp;&nbsp;&nbsp;&nbsp;公又指授六师，义形乎色，役未逾旬，朱方宁晏。此又公之功也。<br /><br />&nbsp;&nbsp;&nbsp;&nbsp;苍梧肆虐，诸夏麋沸，淫刑以逞，谁则无罪？火炎昆冈，玉石俱焚，黔首相<br /><br />&nbsp;&nbsp;&nbsp;&nbsp;悲，朝不谋夕。高祖之业已沦，文、明之轨谁嗣？公远稽殷、汉之义，近遵魏、<br /><br />&nbsp;&nbsp;&nbsp;&nbsp;晋之典，猥以眇身，入奉宗u，七庙清谧，九区反政。此又公之功也。<br /><br />&nbsp;&nbsp;&nbsp;&nbsp;袁粲无质，刘秉携贰，韫、述相扇，成此乱阶；丑图潜构，危机窃发，据有<br /><br />&nbsp;&nbsp;&nbsp;&nbsp;石头，志犯应、路。公神谋内运，霜锋外举，妖l载澄，国涂悦穆。此又公之功<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;沈攸之苞祸，岁月滋彰，蜂目豺声，阻兵安忍。哀彼荆汉，独为匪民，乃眷<br /><br />&nbsp;&nbsp;&nbsp;&nbsp;西顾，缅同异域。而经纶维始，九伐未申，长恶不悛，遂逞凶逆。驱合奸回，势<br /><br />&nbsp;&nbsp;&nbsp;&nbsp;过虎，朝野忧疑，三军沮气。公秉出关，凝威江甸，正情与萑胀亮，明<br /><br />&nbsp;&nbsp;&nbsp;&nbsp;略与秋云竞爽。至义所感，人百其心，鼓一麾，夏首宁谧，云梯未举，鲁<br /><br />&nbsp;&nbsp;&nbsp;&nbsp;山克定。积年逋诛，一朝显戮，沮浦安流，章台顺轨。此又公之功也。<br /><br />&nbsp;&nbsp;&nbsp;&nbsp;公有济天下之勋，重之以明哲，道庇生民，志匡宇宙，戮力肆心，劬劳王室，<br /><br />&nbsp;&nbsp;&nbsp;&nbsp;自东徂西，靡有宁晏，险阻艰难，备尝之矣。若乃缔构宗稷之勤，造物资始之泽，<br /><br />&nbsp;&nbsp;&nbsp;&nbsp;云布雾散，光被六幽，弼予一人，永清四海。是以草腾芳于郊园，景星垂晖于<br /><br />&nbsp;&nbsp;&nbsp;&nbsp;清汉，遐方款关而慕义，荒服重译而来庭。往哉邈乎！无得而名焉。<br /><br />&nbsp;&nbsp;&nbsp;&nbsp;朕闻畴庸表德，前王盛典，崇树侯伯，有国攸同。所以文命成功，玄显锡；<br /><br />&nbsp;&nbsp;&nbsp;&nbsp;姬旦秉哲，曲阜启蕃。或改玉以弘风，或胙土以宣化。礼绝常班，宠冠群辟，爰<br /><br />&nbsp;&nbsp;&nbsp;&nbsp;逮桓文，车服异数。惟公勋业超于先烈，而褒赏阙于旧章。古今之道，何其爽欤？<br /><br />&nbsp;&nbsp;&nbsp;&nbsp;静言钦叹，良有缺然。<br /><br />&nbsp;&nbsp;&nbsp;&nbsp;今进授相国，以青州之齐郡，徐州之梁郡，南徐州之兰陵、鲁郡、琅邪、东<br /><br />&nbsp;&nbsp;&nbsp;&nbsp;海、晋陵、义兴，扬州之吴郡、会稽，凡十郡，封公为齐公。锡兹玄土，苴以白<br /><br />&nbsp;&nbsp;&nbsp;&nbsp;茅，定尔邦家，用建冢社。斯实尚父故蕃，世作盟主，纪纲侯甸，率由旧则。往<br /><br />&nbsp;&nbsp;&nbsp;&nbsp;者周、召建国，师保兼任，毛、毕执，入作卿士，内外之宠，同规在昔。今命<br /><br />&nbsp;&nbsp;&nbsp;&nbsp;使持节、兼太尉、侍中、中书监、司空、卫将军、雩都县开国侯渊授公相国印绶，<br /><br />&nbsp;&nbsp;&nbsp;&nbsp;齐公玺绂；持节、兼司空副、守尚书令僧虔授齐公茅土，金虎符第一至第五左，<br /><br />&nbsp;&nbsp;&nbsp;&nbsp;竹使符第一至第十左。相国位总百辟，秩逾三事，职以礼移，号随事革。其以相<br /><br />&nbsp;&nbsp;&nbsp;&nbsp;国总百揆，去录尚书之称。送所假节、侍中貂蝉、中外都督太傅太尉印绶、竟陵<br /><br />&nbsp;&nbsp;&nbsp;&nbsp;公印策。其骠骑大将军、扬州牧、南徐州刺史如故。又加公九锡，其敬听后命：<br /><br />&nbsp;&nbsp;&nbsp;&nbsp;以公执礼弘律，仪刑区宇，遐迩一体，民无异业，是用锡公大辂、戎辂各一，玄<br /><br />&nbsp;&nbsp;&nbsp;&nbsp;牡二驷。公崇修南亩，所宝惟谷，王府充实，百姓繁阜，是用锡公衮冕之服，赤<br /><br />&nbsp;&nbsp;&nbsp;&nbsp;a副焉。公居身以谦，导物以义，熔钧庶品，罔不和悦，是用锡公轩县之乐，六<br /><br />&nbsp;&nbsp;&nbsp;&nbsp;佾之。公翼赞王猷，声教远洽，蛮夷竭欢，回首内附，是用锡公朱户以居。<br /><br />&nbsp;&nbsp;&nbsp;&nbsp;公明鉴人伦，澄辨泾渭，官方与能，英T克举，是用锡公纳陛以登。公保佑皇朝，<br /><br />&nbsp;&nbsp;&nbsp;&nbsp;厉身化下，杜渐防萌，含生夤式，是用锡公虎贲之士三百人。公御宄以刑，御奸<br /><br />&nbsp;&nbsp;&nbsp;&nbsp;以德，君亲无将，将而必诛，是用锡公a各一。公凤举四维，龙骞八表，威灵<br /><br />&nbsp;&nbsp;&nbsp;&nbsp;所振，异域同文，是用锡公彤弓一，彤矢百，ü十，ㄊ盖А９明发载怀，肃<br /><br />&nbsp;&nbsp;&nbsp;&nbsp;恭祀，孝敬之重，义感灵祗，是用锡公鬯一卣，瓒副焉。齐国置丞相以下，<br /><br />&nbsp;&nbsp;&nbsp;&nbsp;一遵旧式。往钦哉！其祗服朕命，经纬乾坤，宏亮洪业，茂昭尔大德，阐扬我高<br /><br />&nbsp;&nbsp;&nbsp;&nbsp;祖之休命。<br /><br />&nbsp;&nbsp;&nbsp;&nbsp;太祖三让，公卿敦劝固请，乃受之。<br /><br />&nbsp;&nbsp;&nbsp;&nbsp;丁巳，下令赦国内殊死以下；今月十五日昧爽以前，一皆原赦；鳏寡孤独不<br /><br />&nbsp;&nbsp;&nbsp;&nbsp;能自存者，赐谷五斛，府州所领，亦同荡然。<br /><br />&nbsp;&nbsp;&nbsp;&nbsp;宋帝诏齐公十郡之外，随宜除用。以齐国初建，给钱五百万，布五千匹，绢<br /><br />&nbsp;&nbsp;&nbsp;&nbsp;五千匹。四月癸酉，诏进齐公爵为王，以豫州之南梁、陈郡、颍川、陈留，南兖<br /><br />&nbsp;&nbsp;&nbsp;&nbsp;州之盱眙、山阳、秦郡、广陵、海陵、南沛十郡增封。使持节、司空、卫将军褚<br /><br />&nbsp;&nbsp;&nbsp;&nbsp;渊奉策授玺绂，金虎符第一至第五左，竹使符第一至第十左，锡兹玄土，苴白茅，<br /><br />&nbsp;&nbsp;&nbsp;&nbsp;改立王社。相国、扬州牧、骠骑大将军、南徐州刺史如故。丙戌，命齐王冕十有<br /><br />&nbsp;&nbsp;&nbsp;&nbsp;二旒，建天子旌旗，出警入跸，乘金根车，驾六马，备五时副车，置旄头云罕，<br /><br />&nbsp;&nbsp;&nbsp;&nbsp;乐八佾，设钟宫县。王世子为太子，王女王孙爵命一如旧仪。<br /><br />&nbsp;&nbsp;&nbsp;&nbsp;辛卯，宋帝禅位，下诏曰：<br /><br />&nbsp;&nbsp;&nbsp;&nbsp;惟德动天，玉衡所以载序；穷神知化，亿兆所以归心。用能经纬乾坤，弥纶<br /><br />&nbsp;&nbsp;&nbsp;&nbsp;宇宙，阐扬鸿烈，大庇生民。晦往明来，积代同轨，前王踵武，世必由之。<br /><br />&nbsp;&nbsp;&nbsp;&nbsp;宋德湮微，昏毁相袭。景和骋悖于前，元徽肆虐于后，三光再霾，七庙将坠。<br /><br />&nbsp;&nbsp;&nbsp;&nbsp;璇极委驭，含识知泯，我文、武之祚，眇焉如缀。静惟此紊，夕惕疚心。<br /><br />&nbsp;&nbsp;&nbsp;&nbsp;相国齐王，天诞睿圣，河岳炳灵，拯倾提危，澄氛静乱，匡济艰难，功均造<br /><br />&nbsp;&nbsp;&nbsp;&nbsp;物。宏谋霜照，秘算云回，旌旆所临，一麾必捷；英风所拂，无思不偃，表里清<br /><br />&nbsp;&nbsp;&nbsp;&nbsp;夷，遐迩宁谧。既而光启宪章，弘宣礼教，奸宄之类，睹隆威而隔情，慕善之俦，<br /><br />&nbsp;&nbsp;&nbsp;&nbsp;仰徽犹而增厉。道迈于重华，勋超乎文命，荡荡乎无得而称焉。是以辫发左衽之<br /><br />&nbsp;&nbsp;&nbsp;&nbsp;酋，款关请吏；木衣卉服之长，航海来庭。岂惟肃慎献，越裳荐而已哉！<br /><br />&nbsp;&nbsp;&nbsp;&nbsp;故四奥载宅，六府克和；川陆效珍，祯祥鳞集；卿烟玉露，旦夕扬藻；嘉u芝英，<br /><br />&nbsp;&nbsp;&nbsp;&nbsp;晷刻呈茂。革运斯炳，代终弥亮，负握枢，允归明哲，固以狱讼去宋，讴歌适<br /><br />&nbsp;&nbsp;&nbsp;&nbsp;齐。<br /><br />&nbsp;&nbsp;&nbsp;&nbsp;昔金政既沦，水德缔构，天之历数，皎焉攸徵。朕虽寡昧，暗于大道，稽览<br /><br />&nbsp;&nbsp;&nbsp;&nbsp;隆替，为日已久，敢忘列代遗则，人神至愿乎？便逊位别宫，敬禅于齐，一依唐<br /><br />&nbsp;&nbsp;&nbsp;&nbsp;虞、魏晋故事。<br /><br />&nbsp;&nbsp;&nbsp;&nbsp;是日宋帝逊于东邸。备羽仪，乘画轮车，出东掖门，问今日何不奏鼓吹，左<br /><br />&nbsp;&nbsp;&nbsp;&nbsp;右莫有答者。壬辰，策命齐王曰：<br /><br />&nbsp;&nbsp;&nbsp;&nbsp;伊太古初陈，万物纷纶，开耀灵以鉴品物，立元后以驭蒸人。若夫容成、大<br /><br />&nbsp;&nbsp;&nbsp;&nbsp;庭之世，宓羲、五龙之辰，靡得而详焉。自轩黄以降，坟素所纪，略可言者，莫<br /><br />&nbsp;&nbsp;&nbsp;&nbsp;崇乎尧舜。披金绳而握天镜，开玉匣而总地维，德之休明，宸居灵极，期运有终，<br /><br />&nbsp;&nbsp;&nbsp;&nbsp;归禅与能。所以大唐逊位，讠劳然兴歌，有虞揖让，卿云发采。亮符命之攸臻，<br /><br />&nbsp;&nbsp;&nbsp;&nbsp;坦至公以成务，怀生载怿，灵祗效祉，遗风馀烈，光被无垠。汉魏因循，弗敢失<br /><br />&nbsp;&nbsp;&nbsp;&nbsp;坠，爰逮晋氏，亦遵前仪。惟我祖宗英睿，勋格幽显，从天人而齐七政，凝至德<br /><br />&nbsp;&nbsp;&nbsp;&nbsp;而抚四维。末叶不造，仍世多故，日蚀星陨，山沦川竭。<br /><br />&nbsp;&nbsp;&nbsp;&nbsp;惟王圣哲渊明，荣镜宇宙，体望日之威，资就云之泽，临下以简，御众以宽，<br /><br />&nbsp;&nbsp;&nbsp;&nbsp;仁育群生，义征不M，国涂荐阻，弘五虑而T宁，皇绪将湮，秉六术以匡济。<br /><br />&nbsp;&nbsp;&nbsp;&nbsp;及至权臣内侮，蕃屏陵上，兵革云翔，万邦震骇，裁之以武风，绥之以文化，遐<br /><br />&nbsp;&nbsp;&nbsp;&nbsp;迩清夷，表里肃穆。戢h戈而事黼黻，委旌门而恭儒馆，声化远洎，荒服无尘，<br /><br />&nbsp;&nbsp;&nbsp;&nbsp;殊类同规，华戎一揆。是以五光来仪于轩庭，九穗含芳于郊牧。象纬昭澈，布新<br /><br />&nbsp;&nbsp;&nbsp;&nbsp;之符已显；图谶彪炳，受终之义既彰。灵o乃眷，兆民引领。朕闻至道深微，惟<br /><br />&nbsp;&nbsp;&nbsp;&nbsp;人是弘，天命无常，惟德是与。所以仰鉴玄情，俯察群望，敬禅神器，授帝位于<br /><br />&nbsp;&nbsp;&nbsp;&nbsp;尔躬。四海困穷，天禄永终。於戏！王其允执厥中，仪刑前式，以副率土之欣望。<br /><br />&nbsp;&nbsp;&nbsp;&nbsp;命司裘而谒苍昊，奏《云门》而升圜丘。时膺大礼，永保洪业，岂不盛欤！<br /><br />&nbsp;&nbsp;&nbsp;&nbsp;再命玺书曰：<br /><br />&nbsp;&nbsp;&nbsp;&nbsp;皇帝敬问相国齐王。大道之行，与三代之英，朕虽暗昧，而有志焉。夫昏明<br /><br />&nbsp;&nbsp;&nbsp;&nbsp;相袭，晷景之恒度；春秋递运，时岁之常序。求诸天数，犹且隆替，矧伊在人，<br /><br />&nbsp;&nbsp;&nbsp;&nbsp;能无终谢？是故勋华弘风于上叶，汉魏垂式于后昆。<br /><br />&nbsp;&nbsp;&nbsp;&nbsp;昔我高祖，钦明文思，振民育德，皇灵眷命，奄有四海。晚世多难，奸宄实<br /><br />&nbsp;&nbsp;&nbsp;&nbsp;繁，鼓宵闻，元戎旦警，亿兆夷人，启处靡厝。加以嗣君荒怠，敷虐万方，<br /><br />&nbsp;&nbsp;&nbsp;&nbsp;神鼎将迁，宝策无主，实赖英圣，匡济艰危。惟王体天则地，舍弘光大，明并日<br /><br />&nbsp;&nbsp;&nbsp;&nbsp;月，惠均云雨。国步斯梗，则棱威外发，王猷不造，则渊谟内昭。重构闽、吴，<br /><br />&nbsp;&nbsp;&nbsp;&nbsp;再宁淮、济，静九江之洪波，卷海沂之氛l。放斥凶昧，存我宗祀，旧物惟新，<br /><br />&nbsp;&nbsp;&nbsp;&nbsp;三光改照。逮至宠臣裂冠，则裁以庙略；荆汉反噬，则震以雷霆。麾旆所临，风<br /><br />&nbsp;&nbsp;&nbsp;&nbsp;行草靡；神算所指，龙举云属。诸夏廓清，戎翟思韪，兴文偃武，阐扬洪烈。明<br /><br />&nbsp;&nbsp;&nbsp;&nbsp;保冲昧，翱翔礼乐之场；抚柔黔首，咸跻仁寿之域。自霜路所坠，星辰所经，正<br /><br />&nbsp;&nbsp;&nbsp;&nbsp;朔不通，人迹罕至者，莫不逾山越海，北面称蕃，款关重译，修其职贡。是以祯<br /><br />&nbsp;&nbsp;&nbsp;&nbsp;祥发采，左史载其奇；玄象垂文，保章审其度。凤书表肆类之运，龙图显班瑞之<br /><br />&nbsp;&nbsp;&nbsp;&nbsp;期。重以珠衡日角，神资特挺，君人之义，在事必彰。《书》不云乎，“皇天无<br /><br />&nbsp;&nbsp;&nbsp;&nbsp;亲，惟德是辅”。民心无常，惟惠之怀。神o之眷如彼，苍生之愿如此。笙管变<br /><br />&nbsp;&nbsp;&nbsp;&nbsp;声，钟石改调。朕所以拥璇持衡，倾伫明哲。<br /><br />&nbsp;&nbsp;&nbsp;&nbsp;昔金德既沦，而传祚于我有宋，历数告终，实在兹日，亦以水德而传于齐。<br /><br />&nbsp;&nbsp;&nbsp;&nbsp;式遵前典，广询群议，王公卿士，咸曰惟宜。今遣使持节、兼太保、侍中、中书<br /><br />&nbsp;&nbsp;&nbsp;&nbsp;监、司空、卫将军、雩都县侯渊，兼太尉、守尚书令僧虔奉皇帝玺绶，受终之礼，<br /><br />&nbsp;&nbsp;&nbsp;&nbsp;一依唐虞故事。王其允副幽明，时登元后，宠绥八表，以酬昊天之休命。<br /><br />&nbsp;&nbsp;&nbsp;&nbsp;太祖三辞，宋帝王公以下固请。兼太史令、将作匠陈文建奏符命曰：“六，<br /><br />&nbsp;&nbsp;&nbsp;&nbsp;亢位也。后汉自建武至建安二十五年，一百九十六年而禅魏；魏自黄初至咸熙二<br /><br />&nbsp;&nbsp;&nbsp;&nbsp;年，四十六年而禅晋；晋自太始至元熙二年，一百五十六年而禅宋；宋自永初元<br /><br />&nbsp;&nbsp;&nbsp;&nbsp;年至升明三年，凡六十年。咸以六终六受。六，亢位也。验往揆今，若斯昭著。<br /><br />&nbsp;&nbsp;&nbsp;&nbsp;敢以职任，备陈管穴。伏愿顺天时，应符瑞。”二朝百辟又固请。尚书右仆射王<br /><br />&nbsp;&nbsp;&nbsp;&nbsp;俭奏：“被宋诏逊位，臣等参议，宜克日舆驾受禅，撰立仪注。”太祖乃许焉。<br /><br />&nbsp;&nbsp;&nbsp;&nbsp;史臣曰：案《太一九宫占》推汉高五年，太一在四宫，主人与客俱得吉，计<br /><br />&nbsp;&nbsp;&nbsp;&nbsp;先举事者胜，是岁高祖破楚。晋元兴二年，太一在七宫，太一为帝，天目为辅佐，<br /><br />&nbsp;&nbsp;&nbsp;&nbsp;迫胁太一，是年安帝为桓玄所逼出宫。大将在一宫，参相在三宫，格太一。经言，<br /><br />&nbsp;&nbsp;&nbsp;&nbsp;格者，已立政事，上下格之，不利有为，安居之世，不利举动。元兴三年，太一<br /><br />&nbsp;&nbsp;&nbsp;&nbsp;在七宫，宋武破桓玄。元嘉元年，太一在六宫，不利有为，徐、傅废营阳王。七<br /><br />&nbsp;&nbsp;&nbsp;&nbsp;年，太一在八宫，关囚恶岁，大小将皆不得立，其年到彦之北伐，初胜后败，客<br /><br />&nbsp;&nbsp;&nbsp;&nbsp;主俱不利。十八年，太一在二宫，客主俱不利，是岁氐杨难当寇梁、益，来年仇<br /><br />&nbsp;&nbsp;&nbsp;&nbsp;池破。十九年，大小将皆见关不立，凶，其年裴方明伐仇池，克百顷，明年失之。<br /><br />&nbsp;&nbsp;&nbsp;&nbsp;泰始元年，太一在二宫，为大小将奄击之，其年景和废。二年，太一在三宫，不<br /><br />&nbsp;&nbsp;&nbsp;&nbsp;利先起，主人胜，其年晋安王子勋反。元徽二年，太一在六宫，先起败，是岁桂<br /><br />&nbsp;&nbsp;&nbsp;&nbsp;阳王休范反，并伏诛。四年，太一在七宫，先起者客，西北走，其年建平王景素<br /><br />&nbsp;&nbsp;&nbsp;&nbsp;败。升明元年，太一在七宫，不利为客，安居之世，举事为主人，应发为客，袁<br /><br />&nbsp;&nbsp;&nbsp;&nbsp;粲、沈攸之等反，伏诛。是岁太一在杜门，临八宫，宋帝禅位，不利为客，安居<br /><br />&nbsp;&nbsp;&nbsp;&nbsp;之世，举事为主人，禅代之应也。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,243291);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="243328.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "243328.html"; var index_page = "index.html"; var sortid = "9"; var article_id = "2386"; var chapter_id = "243291"; var articlename = "南齐书"; var chaptername = " 卷一 本纪第一"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>