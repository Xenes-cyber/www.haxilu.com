<!DOCTYPE html>
<html>
<head>
<meta charset="gbk" />
<title>南齐书- 卷九 志第一-在线阅读-哈西文学网</title>
<meta name="keywords" content="萧子显，南齐书， 卷九 志第一全文， 卷九 志第一在线阅读 哈西文学网" />
<meta name="description" content="哈西文学网提供萧子显的南齐书  卷九 志第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/243510.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/243510.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 志第一</h1>
            <div class="link xb">
                <a href="243504.html">上一页</a>&larr;<a href="index.html">返回列表</a>&rarr;<a
                    href="243528.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼上<br /><br />&nbsp;&nbsp;&nbsp;&nbsp;礼仪繁博，与天地而为量。纪国立君，人伦攸始。三代遗文，略在经诰，盖<br /><br />&nbsp;&nbsp;&nbsp;&nbsp;秦余所亡逸也。汉初叔孙通制汉礼，而班固之志不载。及至东京，太尉胡广撰<br /><br />&nbsp;&nbsp;&nbsp;&nbsp;《旧仪》，左中郎蔡邕造《独断》，应劭、蔡质咸缀识时事，而司马彪之书不取。<br /><br />&nbsp;&nbsp;&nbsp;&nbsp;魏氏籍汉末大乱，旧章殄灭，侍中王粲、尚书卫觊集创朝仪，而鱼豢、王沈、陈<br /><br />&nbsp;&nbsp;&nbsp;&nbsp;寿、孙盛并未详也。吴则太史令丁孚拾遗汉事，蜀则孟光、许慈草建众典。晋初<br /><br />&nbsp;&nbsp;&nbsp;&nbsp;司空荀因魏代前事，撰为《晋礼》，参考今古，更其节文，羊祜、任恺、庾峻、<br /><br />&nbsp;&nbsp;&nbsp;&nbsp;应贞并共删集，成百六十五篇。后挚虞、傅咸缵续此制，未及成功，中原覆没，<br /><br />&nbsp;&nbsp;&nbsp;&nbsp;今虞之《决疑注》是遗事也。江左仆射刁协、太常荀崧，补缉旧文，光禄大夫蔡<br /><br />&nbsp;&nbsp;&nbsp;&nbsp;谟又踵修辑朝故。宋初因循改革，事系群儒，其前史所详，并不重述。永明二年，<br /><br />&nbsp;&nbsp;&nbsp;&nbsp;太子步兵校尉伏曼容表定礼乐。于是诏尚书令王俭制定新礼，立治礼乐学士及职<br /><br />&nbsp;&nbsp;&nbsp;&nbsp;局，置旧学四人，新学六人，正书令史各一人，干一人，秘书省差能书弟子二人。<br /><br />&nbsp;&nbsp;&nbsp;&nbsp;因集前代，撰治五礼，吉、凶、宾、军、嘉也。文多不载。若郊庙庠序之仪，冠<br /><br />&nbsp;&nbsp;&nbsp;&nbsp;婚丧纪之节，事有变革，宜录时事者，备今志。其舆辂旗常，与往代同异者，更<br /><br />&nbsp;&nbsp;&nbsp;&nbsp;立别篇。<br /><br />&nbsp;&nbsp;&nbsp;&nbsp;建元元年七月，有司奏：“郊殷之礼，未详郊在何年？复以何祖配郊？殷复<br /><br />&nbsp;&nbsp;&nbsp;&nbsp;在何时？未郊得先殷与不？明堂亦应与郊同年而祭不？若应祭者，复有配与无配？<br /><br />&nbsp;&nbsp;&nbsp;&nbsp;不祀者，堂殿职僚毁置云何？”八座丞郎通关博士议。曹郎中裴昭明、仪曹郎中<br /><br />&nbsp;&nbsp;&nbsp;&nbsp;孔P议：“今年七月宜殷祠，来年正月宜南郊明堂，并祭而无配。”殿中郎司马<br /><br />&nbsp;&nbsp;&nbsp;&nbsp;宪议：“南郊无配，飨祠如旧；明堂无配，宜应废祀。其殷祠同用今年十月。”<br /><br />&nbsp;&nbsp;&nbsp;&nbsp;右仆射王俭议：“案《礼记・王制》，天子先后时祭，诸侯先时祭后。<br /><br />&nbsp;&nbsp;&nbsp;&nbsp;《春秋》鲁僖二年，明年春E，自此以后，五年再殷。《礼纬・稽命徵》曰：<br /><br />&nbsp;&nbsp;&nbsp;&nbsp;‘三年一，五年一E。’《经》《记》所论E与时祭，其言详矣，初不以先<br /><br />&nbsp;&nbsp;&nbsp;&nbsp;殷后郊为嫌。至于郊配之重，事由王迹，是故杜林议云‘汉业特起，不因缘尧，<br /><br />&nbsp;&nbsp;&nbsp;&nbsp;宜以高帝配天’。魏高堂隆议以舜配天。蒋济云‘汉时奏议，谓尧已禅舜，不得<br /><br />&nbsp;&nbsp;&nbsp;&nbsp;为汉祖，舜亦已禅禹，不得为魏之祖。今宜以武皇帝配天’。晋、宋因循，即为<br /><br />&nbsp;&nbsp;&nbsp;&nbsp;前式。又案《礼》及《孝经援神契》并云：‘明堂有五室。天子每月于其室听朔<br /><br />&nbsp;&nbsp;&nbsp;&nbsp;布教，祭五帝之神，配以有功德之君。’《大戴礼记》曰：‘明堂者，所以明诸<br /><br />&nbsp;&nbsp;&nbsp;&nbsp;侯尊卑也’。许慎《五经异义》曰：‘布政之宫，故称明堂。明堂，盛貌也。’<br /><br />&nbsp;&nbsp;&nbsp;&nbsp;《周官・匠人职》称明堂有五室。郑玄云：‘周人明堂五室，帝一室也。’初不<br /><br />&nbsp;&nbsp;&nbsp;&nbsp;闻有文王之寝。《郑志》赵商问云：‘说者谓天子庙制如明堂，是为明堂即文庙<br /><br />&nbsp;&nbsp;&nbsp;&nbsp;邪？’郑答曰：‘明堂主祭上帝，以文王配耳，犹如郊天以后稷配也。’袁孝尼<br /><br />&nbsp;&nbsp;&nbsp;&nbsp;云：‘明堂法天之宫，本祭天帝，而以文王配，配其父于天位则可，牵天帝而就<br /><br />&nbsp;&nbsp;&nbsp;&nbsp;人鬼，则非义也。’太元十三年，孙耆之议，称‘郊以祀天，故配之以后稷；明<br /><br />&nbsp;&nbsp;&nbsp;&nbsp;堂以祀帝，故配之以文王。由斯言之，郊为皇天之位，明堂即上帝之庙’。徐邈<br /><br />&nbsp;&nbsp;&nbsp;&nbsp;谓‘配之为言，必有神主；郊为天坛，则堂非文庙’。《史记》云赵绾、王臧欲<br /><br />&nbsp;&nbsp;&nbsp;&nbsp;立明堂，于时亦未有郊配。汉又祀汾阴五，即是五帝之祭，亦未有郊配。‘议<br /><br />&nbsp;&nbsp;&nbsp;&nbsp;者或谓南郊之日，已旅上帝，若又以无配而特祀明堂，则一日再祭，于义为黩。<br /><br />&nbsp;&nbsp;&nbsp;&nbsp;案，古者郊本不共日。蔡邕《独断》曰：‘祠南郊。祀毕，次北郊，又次明堂、<br /><br />&nbsp;&nbsp;&nbsp;&nbsp;高庙、世祖庙，谓之五供。’马融云：‘郊天之祀，咸以夏正，五气用事，有休<br /><br />&nbsp;&nbsp;&nbsp;&nbsp;有王，各以其时，兆于方郊，四时合岁，功作相成，亦以此月总旅明堂。’是则<br /><br />&nbsp;&nbsp;&nbsp;&nbsp;南郊、明堂各日之证也。近代从省，故与郊同日，犹无烦黩之疑。何者？其为祭<br /><br />&nbsp;&nbsp;&nbsp;&nbsp;虽同，所以致祭则异。孔晁云，言五帝佐天化育，故有从祀之礼，旅上帝是也。<br /><br />&nbsp;&nbsp;&nbsp;&nbsp;至于四郊明堂，则是本祀之所，譬犹功臣从飨，岂复废其私庙？且明堂有配之时，<br /><br />&nbsp;&nbsp;&nbsp;&nbsp;南郊亦旅上帝，此则不疑于共日，今何故致嫌于同辰？又《礼记》‘天子祭天地、<br /><br />&nbsp;&nbsp;&nbsp;&nbsp;四方、山川、五祀，岁遍’。《尚书・洛诰》‘咸秩无文’。《诗》云‘昭事上<br /><br />&nbsp;&nbsp;&nbsp;&nbsp;帝，聿怀多福’。据此诸义，则四方、山川，犹必享祀，五帝大神，义不可略。<br /><br />&nbsp;&nbsp;&nbsp;&nbsp;魏文帝黄初二年正月，郊天地明堂，明帝太和元年正月，以武皇帝配天，文皇帝<br /><br />&nbsp;&nbsp;&nbsp;&nbsp;配上帝，然则黄初中南郊、明堂，皆无配也。又郊日及牲色，异议纷然。《郊特<br /><br />&nbsp;&nbsp;&nbsp;&nbsp;牲》云：‘郊之用辛，周之始郊也。’卢植云‘辛之为言自新e也。’郑玄云：<br /><br />&nbsp;&nbsp;&nbsp;&nbsp;‘用辛日者，为人当斋戒自新e也’。汉魏以来，或丁或己，而用辛常多。考之<br /><br />&nbsp;&nbsp;&nbsp;&nbsp;典据，辛日为允。《郊特牲》又云，郊牲币宜以正色。缪袭据《祭法》，云天地<br /><br />&nbsp;&nbsp;&nbsp;&nbsp;犊，周家所尚；魏以建丑为正，牲宜尚白。《白虎通》云，三王祭天，一用夏<br /><br />&nbsp;&nbsp;&nbsp;&nbsp;正，所以然者，夏正得天之数也。魏用异朔，故牲色不同。今大齐受命，建寅创<br /><br />&nbsp;&nbsp;&nbsp;&nbsp;历，郊庙用牲，一依晋、宋。谓宜以今年十月殷祀宗庙。自此以后，五年再殷。<br /><br />&nbsp;&nbsp;&nbsp;&nbsp;来年正月上辛，有事南郊。宜以共日，还祭明堂。又用次辛，飨祀北郊。而并无<br /><br />&nbsp;&nbsp;&nbsp;&nbsp;配。牺牲之色，率由旧章。”<br /><br />&nbsp;&nbsp;&nbsp;&nbsp;诏：“可。明堂可更详”。<br /><br />&nbsp;&nbsp;&nbsp;&nbsp;有司又奏：“明堂寻礼无明文，唯以《孝经》为正。窃寻设祀之意，盖为文<br /><br />&nbsp;&nbsp;&nbsp;&nbsp;王有配则祭，无配则止。愚谓既配上帝，则以帝为主。今虽无配，不应阙祀。徐<br /><br />&nbsp;&nbsp;&nbsp;&nbsp;邈近代硕儒，每所折衷，其云‘郊为天坛，则堂非文庙’，此实明据。内外百司<br /><br />&nbsp;&nbsp;&nbsp;&nbsp;立议已定，如更询访，终无异说。傍儒依史，竭其管见。既圣旨惟疑，群下所未<br /><br />&nbsp;&nbsp;&nbsp;&nbsp;敢详，废置之宜，仰由天鉴。”诏“依旧”。<br /><br />&nbsp;&nbsp;&nbsp;&nbsp;建元四年，世祖即位。其秋，有司奏：“寻前代嗣位，或仍前郊年，或别更<br /><br />&nbsp;&nbsp;&nbsp;&nbsp;始，晋、宋以来，未有画一。今年正月已郊，未审明年应南北二郊祀明堂与不？”<br /><br />&nbsp;&nbsp;&nbsp;&nbsp;依旧通关八座丞郎博士议。尚书令王俭议：“案秦为诸侯，杂祀诸，始皇并天<br /><br />&nbsp;&nbsp;&nbsp;&nbsp;下，未有定祠。汉高受命，因雍四而起北，始五帝，未定郊丘。文帝六年，<br /><br />&nbsp;&nbsp;&nbsp;&nbsp;新垣平议初起渭阳五帝庙。武帝初至雍郊见五，后常三岁一郊祠雍。元鼎四年，<br /><br />&nbsp;&nbsp;&nbsp;&nbsp;始立后土祠于汾阴，明年，立太一祠于甘泉，自是以后，二岁一郊，与雍更祠。<br /><br />&nbsp;&nbsp;&nbsp;&nbsp;成帝初即位，丞相匡衡于长安定南北郊。哀、平之际，又复甘泉、汾阴祠。平帝<br /><br />&nbsp;&nbsp;&nbsp;&nbsp;元始五年，王莽奏依匡衡议还复长安南北二郊。光武建武二年，定郊祀兆于洛阳。<br /><br />&nbsp;&nbsp;&nbsp;&nbsp;魏、晋因循，率由汉典，虽时或参差，而类多间岁。至于嗣位之君，参差不一，<br /><br />&nbsp;&nbsp;&nbsp;&nbsp;宜有定制。检晋明帝太宁三年南郊，其年九月崩，成帝即位，明年改元即郊；简<br /><br />&nbsp;&nbsp;&nbsp;&nbsp;文咸安二年南郊，其年<br /><br />&nbsp;&nbsp;&nbsp;&nbsp;七月崩，孝武即位，明年改元亦郊；宋元嘉三十年正月南郊，其年二月崩，<br /><br />&nbsp;&nbsp;&nbsp;&nbsp;孝武嗣位，明年改元亦郊。此则二代明例，差可依放。谓明年正月宜飨祀二郊，<br /><br />&nbsp;&nbsp;&nbsp;&nbsp;虞祭明堂，自兹厥后，依旧间岁。”尚书领国子祭酒张绪等十七人并同俭议。诏<br /><br />&nbsp;&nbsp;&nbsp;&nbsp;“可”。<br /><br />&nbsp;&nbsp;&nbsp;&nbsp;永明元年当南郊，而立春在郊后，世祖欲迁郊。尚书令王俭启：“案《礼记<br /><br />&nbsp;&nbsp;&nbsp;&nbsp;・郊特牲》云：‘郊之祭也，迎长日之至也，大报天而主日也。’《易说》‘三<br /><br />&nbsp;&nbsp;&nbsp;&nbsp;王之郊，一用夏正’。卢植云：‘夏正在冬至后，《传》曰启蛰而郊，此之谓也。’<br /><br />&nbsp;&nbsp;&nbsp;&nbsp;然则圜丘与郊各自行，不相害也。郑玄云：‘建寅之月，昼夜分而日长矣。’王<br /><br />&nbsp;&nbsp;&nbsp;&nbsp;肃曰：‘周以冬祭天于圜丘，以正月又祭天以祈谷。’《祭法》称‘燔柴太坛’，<br /><br />&nbsp;&nbsp;&nbsp;&nbsp;则圜丘也。《春秋传》云‘启蛰而郊，则祈谷也。谨寻《礼》、《传》二文，<br /><br />&nbsp;&nbsp;&nbsp;&nbsp;各有其义，卢、王两说，有若合符。中朝省二丘以并二郊，即今之郊礼，义在报<br /><br />&nbsp;&nbsp;&nbsp;&nbsp;天，事兼祈谷，既不全以祈农，何必俟夫启蛰？史官唯见《传》义，未达《礼》<br /><br />&nbsp;&nbsp;&nbsp;&nbsp;旨。又寻景平元年正月三日辛丑南郊，其月十一日立春；元嘉十六年正月六日辛<br /><br />&nbsp;&nbsp;&nbsp;&nbsp;未南郊，其月八日立春。此复是近世明例，不以先郊后春为嫌。若或以元日合朔<br /><br />&nbsp;&nbsp;&nbsp;&nbsp;为碍者，则晋成帝咸康元年正月一日加元服，二日亲祠南郊。元服之重，百僚备<br /><br />&nbsp;&nbsp;&nbsp;&nbsp;列，虽在致斋，行之不疑。今斋内合朔，此即前准。若圣心过恭，宁在严洁，合<br /><br />&nbsp;&nbsp;&nbsp;&nbsp;朔之日，散官备防，非预斋之限者，于止车门外别立幔省，若日色有异，则列于<br /><br />&nbsp;&nbsp;&nbsp;&nbsp;省前。望实为允，谓无烦迁日。”从之。<br /><br />&nbsp;&nbsp;&nbsp;&nbsp;永明二年，祠部郎中蔡履议：“郊与明堂，本宜异日。汉东京《礼仪志》‘<br /><br />&nbsp;&nbsp;&nbsp;&nbsp;南郊礼毕，次北郊、明堂、高庙、世祖庙，谓之五供’。蔡邕所据亦然。近世存<br /><br />&nbsp;&nbsp;&nbsp;&nbsp;省，故郊堂共日。来年郊祭，宜有定准。”<br /><br />&nbsp;&nbsp;&nbsp;&nbsp;太学博士王v议：“来年正月上辛，宜祭南郊，次辛，有事明堂，后辛，飨<br /><br />&nbsp;&nbsp;&nbsp;&nbsp;祀北郊。”<br /><br />&nbsp;&nbsp;&nbsp;&nbsp;兼博士刘蔓议：“汉元鼎五年，以辛巳行事，自后郊日，略无违异。元封元<br /><br />&nbsp;&nbsp;&nbsp;&nbsp;年四月癸卯，登封泰山，坐明堂。五年甲子，以高祖配。汉家郊祀，非尽天子之<br /><br />&nbsp;&nbsp;&nbsp;&nbsp;县，故祠祭之月，事有不同。后汉永平以来，明堂兆于国南，而郊以上丁，故供<br /><br />&nbsp;&nbsp;&nbsp;&nbsp;修三祀，得并在初月。虽郊有常日，明堂犹无定辰。何则？郊丁社甲，有说则从，<br /><br />&nbsp;&nbsp;&nbsp;&nbsp;经礼无文，难以意造，是以必算良辰，而不祭寅丑。且礼之奠祭，无同共者，唯<br /><br />&nbsp;&nbsp;&nbsp;&nbsp;汉以朝日合于报天尔。若依《汉书》五供，便应先祭北郊，然后明堂。则是地先<br /><br />&nbsp;&nbsp;&nbsp;&nbsp;天食，所未可也。”<br /><br />&nbsp;&nbsp;&nbsp;&nbsp;兼太常丞蔡仲熊议：“《郑志》云‘正月上辛，祀后稷于南郊，还于明堂，<br /><br />&nbsp;&nbsp;&nbsp;&nbsp;以文王配。’故宋氏创立明堂，郊还即祭，是用《郑志》之说也。盖为《志》者<br /><br />&nbsp;&nbsp;&nbsp;&nbsp;失，非玄意也。玄之言曰：‘未审周明堂以何月，于《月令》则以季秋。’案玄<br /><br />&nbsp;&nbsp;&nbsp;&nbsp;注《月令》‘季秋大飨帝’云‘大飨，遍祭五帝’。又云‘大飨于明堂，以文武<br /><br />&nbsp;&nbsp;&nbsp;&nbsp;配’。其时秋也，去启蛰远矣。又《周礼・大司乐》‘凡大祭祀，宿县’。寻宿<br /><br />&nbsp;&nbsp;&nbsp;&nbsp;县之旨，以日出行事故也；若日暗而后行事，则无假预县。果日出行事，何得方<br /><br />&nbsp;&nbsp;&nbsp;&nbsp;俟郊还？东京《礼仪志》不记祭之时日，而《志》云：‘天郊夕牲之夜，夜漏未<br /><br />&nbsp;&nbsp;&nbsp;&nbsp;尽八刻进熟；明堂夕牲之夜，夜漏未尽七刻进熟。’寻明堂之在郊前一刻，而进<br /><br />&nbsp;&nbsp;&nbsp;&nbsp;献奏乐，方待郊还。魏高堂隆表‘九日南郊，十日北郊，十一日明堂，十二日宗<br /><br />&nbsp;&nbsp;&nbsp;&nbsp;庙’。案隆此言，是审于时定制，是则《周礼》、二汉及魏，皆不共日矣。《礼》<br /><br />&nbsp;&nbsp;&nbsp;&nbsp;以辛郊，《书》以丁祀，辛丁皆合，宜临时详择。”<br /><br />&nbsp;&nbsp;&nbsp;&nbsp;太尉从事中郎顾宪之议：“《春秋传》以正月上辛郊祀，《礼记》亦云郊之<br /><br />&nbsp;&nbsp;&nbsp;&nbsp;用辛，《尚书》独云丁巳用牲于郊。先儒以为先甲三日辛，后甲三日丁，可以接<br /><br />&nbsp;&nbsp;&nbsp;&nbsp;事天神之日。后汉永平二年正月辛未，宗祀光武皇帝于明堂。辛既是常郊之日，<br /><br />&nbsp;&nbsp;&nbsp;&nbsp;郊又在明堂之前，无容不郊而堂，则理应郊堂。”<br /><br />&nbsp;&nbsp;&nbsp;&nbsp;司徒西阁祭酒梁王议：“《孝经》郑玄注云‘上帝亦天别名’。如郑旨，帝<br /><br />&nbsp;&nbsp;&nbsp;&nbsp;与天亦言不殊。近代同辰，良亦有据。魏太和元年正月丁未，郊祀武皇帝以配天，<br /><br />&nbsp;&nbsp;&nbsp;&nbsp;宗祀文皇帝于明堂以配上帝，此则已行之前准。”<br /><br />&nbsp;&nbsp;&nbsp;&nbsp;骁骑将军江淹议：“郊旅上天，堂祀五帝，非为一日再黩之谓，无俟厘革。”<br /><br />&nbsp;&nbsp;&nbsp;&nbsp;尚书陆澄议：“遗文余事，存乎旧书，郊宗地近，势可共日。不共者，义在<br /><br />&nbsp;&nbsp;&nbsp;&nbsp;必异也。元始五年正月六日辛未，郊高皇帝以配天，二十二日丁亥，宗祀孝文于<br /><br />&nbsp;&nbsp;&nbsp;&nbsp;明堂配上帝。永平二年正月辛未，宗祀五帝于明堂，光武皇帝配。章帝元和二年，<br /><br />&nbsp;&nbsp;&nbsp;&nbsp;巡狩岱宗，柴祭，翌日，祠五帝于明堂。柴山祠地，尚不共日，郊堂宜异，于例<br /><br />&nbsp;&nbsp;&nbsp;&nbsp;益明。陈忠《奏事》云‘延光三年正月十三日南郊，十四日北郊，十五日明堂，<br /><br />&nbsp;&nbsp;&nbsp;&nbsp;十六日宗庙，十七日世祖庙’。仲远五祀，绍统五供，与忠此奏，皆为相符。高<br /><br />&nbsp;&nbsp;&nbsp;&nbsp;堂隆表，二郊及明堂宗庙各一日，挚虞《新礼》议明堂南郊间三兆，天飨帝共<br /><br />&nbsp;&nbsp;&nbsp;&nbsp;日之证也。又上帝非天，昔人言之已详。今明堂用日，宜依古在北郊后。汉唯南<br /><br />&nbsp;&nbsp;&nbsp;&nbsp;郊备大驾，自北郊以下，车驾十省其二。今祀明堂，不应大驾。”<br /><br />&nbsp;&nbsp;&nbsp;&nbsp;尚书令王俭议：“前汉各日，后汉亦不共辰，魏、晋故事，不辨同异，宋立<br /><br />&nbsp;&nbsp;&nbsp;&nbsp;明堂，唯据自郊徂宫之义，未达祀天旅帝之旨。何者？郊坛旅天，甫自诘朝，还<br /><br />&nbsp;&nbsp;&nbsp;&nbsp;祀明堂，便在日昃，虽致祭有由，而烦黩斯甚，异日之议，于理为弘。《春秋感<br /><br />&nbsp;&nbsp;&nbsp;&nbsp;精符》云‘王者父天母地’，则北郊之祀，应在明堂之先。汉、魏北郊，亦皆亲<br /><br />&nbsp;&nbsp;&nbsp;&nbsp;奉，晋泰宁有诏，未及遵遂。咸和八年，甫得营缮，太常顾和秉议亲奉。康皇之<br /><br />&nbsp;&nbsp;&nbsp;&nbsp;世，已经遵用。宋氏因循，未遑厘革。今宜亲祠北郊，明年正月上辛祠昊天，次<br /><br />&nbsp;&nbsp;&nbsp;&nbsp;辛瘗后土，后辛祀明堂，御并亲奉。车服之仪，率遵汉制。南郊大驾，北郊、明<br /><br />&nbsp;&nbsp;&nbsp;&nbsp;堂降为法驾。衮冕之服，诸祠咸用。”诏“可”。<br /><br />&nbsp;&nbsp;&nbsp;&nbsp;建武二年，通直散骑常侍庾昙隆启：“伏见南郊坛员兆外内，永明中起瓦屋，<br /><br />&nbsp;&nbsp;&nbsp;&nbsp;形制宏壮。检案经史，无所准据。寻《周礼》，祭天于圜丘，取其因高之义，兆<br /><br />&nbsp;&nbsp;&nbsp;&nbsp;于南郊，就阳位也。故以高敞，贵在上昭天明，旁流气物。自秦、汉以来，虽郊<br /><br />&nbsp;&nbsp;&nbsp;&nbsp;祀参差，而坛域中间，并无更立宫室。其意何也？政是质诚尊天，不自崇树，兼<br /><br />&nbsp;&nbsp;&nbsp;&nbsp;事通旷，必务开远。宋元嘉南郊，至时权作小陈帐以为退息，泰始薄加修广，永<br /><br />&nbsp;&nbsp;&nbsp;&nbsp;明初弥渐高丽，往年工匠遂启立瓦屋。前代帝皇，岂于上天之祀而昧营构，所不<br /><br />&nbsp;&nbsp;&nbsp;&nbsp;为者，深有情意。《记》称‘扫地而祭，于其质也，器用陶匏，天地之性也’。<br /><br />&nbsp;&nbsp;&nbsp;&nbsp;故‘至敬无文’，‘以素为贵’。窃谓郊事宜拟休偃，不俟高大，以明谦恭肃敬<br /><br />&nbsp;&nbsp;&nbsp;&nbsp;之旨。庶或仰允太灵，俯惬群望。”诏“付外详”。<br /><br />&nbsp;&nbsp;&nbsp;&nbsp;国子助教徐景嵩议：“伏寻《三礼》，天地两祀，南北二郊，但明祭取牺牲，<br /><br />&nbsp;&nbsp;&nbsp;&nbsp;器用陶匏，不载人君偃处之仪。今栋瓦之构虽殊，俱非千载成例，宜务因循。”<br /><br />&nbsp;&nbsp;&nbsp;&nbsp;太学博士贺议：“《周礼》‘王旅上帝，张毡案，设皇邸’。国有故而祭，亦<br /><br />&nbsp;&nbsp;&nbsp;&nbsp;曰旅。毡案，以毡为床于幄中，不闻郊所置宫宇。”兼左丞王ひ椋扫地而祭于<br /><br />&nbsp;&nbsp;&nbsp;&nbsp;郊，谓无筑室之议。并同昙隆。<br /><br />&nbsp;&nbsp;&nbsp;&nbsp;骁骑将军虞炎议，以为“诚悫所施，止在一坛。汉之郊祀，飨帝甘泉，天子<br /><br />&nbsp;&nbsp;&nbsp;&nbsp;自竹宫望拜，息殿去坛场既远，郊奉礼毕，旋幸于此。瓦殿之与帷宫，谓无简格”。<br /><br />&nbsp;&nbsp;&nbsp;&nbsp;祠部郎李忠椋骸啊吨芾瘛贰凡祭祀张其旅幕，张尸次’。尸则有幄。仲师云<br /><br />&nbsp;&nbsp;&nbsp;&nbsp;‘尸次，祭祀之尸所居更衣帐也’。凡祭之文，既不止于郊祀，立尸之言，理应<br /><br />&nbsp;&nbsp;&nbsp;&nbsp;关于宗庙。古则张幕，今也房省。宗庙旅幕，可变为栋宇；郊祀毡案，何为不转<br /><br />&nbsp;&nbsp;&nbsp;&nbsp;制檐甍？”昙隆议不行。<br /><br />&nbsp;&nbsp;&nbsp;&nbsp;建武二年旱，有司议雩祭依明堂。祠部郎何佟之议曰：“《周礼・司巫》云：<br /><br />&nbsp;&nbsp;&nbsp;&nbsp;‘若国大旱，则帅巫而舞雩。’郑玄云：‘雩，旱祭也。天子于上帝，诸侯以下<br /><br />&nbsp;&nbsp;&nbsp;&nbsp;于上公之神。’又《女巫》云‘旱则舞雩’。郑玄云：‘使女巫舞旱祭，崇阴<br /><br />&nbsp;&nbsp;&nbsp;&nbsp;也。’郑众云：‘求雨以女巫。’《礼记・月令》云：‘命有司为民祈祀山川百<br /><br />&nbsp;&nbsp;&nbsp;&nbsp;原，乃大雩帝，用盛乐。乃命百县雩祀百辟卿士有益于民者，以祈谷实。’郑玄<br /><br />&nbsp;&nbsp;&nbsp;&nbsp;云：‘阳气盛而恒旱。山川百原，能兴云致雨者也。众水所出为百原，必先祭其<br /><br />&nbsp;&nbsp;&nbsp;&nbsp;本。雩，吁嗟求雨之祭也。雩帝，谓为坛南郊之旁，祭五精之帝，配以先帝也。<br /><br />&nbsp;&nbsp;&nbsp;&nbsp;自鼗鼙至为盛乐，他雩用歌舞而已。百辟卿士，古者上公以下，谓勾龙、后<br /><br />&nbsp;&nbsp;&nbsp;&nbsp;稷之类也。《春秋传》曰龙见而雩，雩之正当以四月。’王肃云：‘大雩，求雨<br /><br />&nbsp;&nbsp;&nbsp;&nbsp;之祭也。传曰龙见而雩，谓<br /><br />&nbsp;&nbsp;&nbsp;&nbsp;四月也。若五月六月大旱，亦用雩，《礼》于五月著雩义也。’晋永和中，<br /><br />&nbsp;&nbsp;&nbsp;&nbsp;中丞启，雩制在国之南为坛，祈上帝百辟，舞童八列六十四人，歌《云汉》诗，<br /><br />&nbsp;&nbsp;&nbsp;&nbsp;皆以孟夏，得雨报太牢。于时博士议，旧有坛，汉、魏各自讨寻。《月令》云‘<br /><br />&nbsp;&nbsp;&nbsp;&nbsp;命有司祈祀山川百原，乃大雩’。又云‘乃命百县雩祀百辟卿士’。则大雩所祭，<br /><br />&nbsp;&nbsp;&nbsp;&nbsp;唯应祭五精之帝而已。勾芒等五神，既是五帝之佐，依郑玄说，宜配食于庭也。<br /><br />&nbsp;&nbsp;&nbsp;&nbsp;郑玄云‘雩坛在南郊坛之旁’，而不辨东西。寻地道尊右，雩坛方郊坛为轻，理<br /><br />&nbsp;&nbsp;&nbsp;&nbsp;应在左。宜于郊坛之东、营域之外筑坛。既祭五帝，谓坛宜员。寻雩坛高广，<br /><br />&nbsp;&nbsp;&nbsp;&nbsp;《礼》、《传》无明文，案《觐礼》设方明之祀，为坛高四尺，用圭璋等六玉，<br /><br />&nbsp;&nbsp;&nbsp;&nbsp;礼天地四方之神，王者率诸侯亲礼，为所以教尊尊也。雩祭五帝，粗可依放。谓<br /><br />&nbsp;&nbsp;&nbsp;&nbsp;今筑坛宜崇四尺，其广轮仍以四为度，径四丈，周员十二丈而四阶也。设五帝之<br /><br />&nbsp;&nbsp;&nbsp;&nbsp;位，各依其方，如在明堂之仪。皇齐以世祖配五精于明堂，今亦宜配飨于雩坛矣。<br /><br />&nbsp;&nbsp;&nbsp;&nbsp;古者，孟春郊祀祈嘉谷，孟夏雩祭祈甘雨，二祭虽殊，而所为者一。礼唯有冬至<br /><br />&nbsp;&nbsp;&nbsp;&nbsp;报天，初无得雨赛帝。今虽阙冬至之祭，而南郊兼祈报之礼，理不容别有赛答之<br /><br />&nbsp;&nbsp;&nbsp;&nbsp;事也。礼祀帝于郊，则所尚省费，周祭灵威仰若后稷，各用一牲；今祀五帝、世<br /><br />&nbsp;&nbsp;&nbsp;&nbsp;祖，亦宜各用一犊，斯外悉如南郊之礼也。武皇遏密未终，自可不奏盛乐。至于<br /><br />&nbsp;&nbsp;&nbsp;&nbsp;旱祭舞雩，盖是吁嗟之义，既非存欢乐，谓此不涉嫌。其余祝史称辞，仰祈灵泽<br /><br />&nbsp;&nbsp;&nbsp;&nbsp;而已。礼舞雩乃使无阙，今之女巫，并不习歌舞，方就教试，恐不应速。依晋朝<br /><br />&nbsp;&nbsp;&nbsp;&nbsp;之议，使童子，或时取舍之宜也。司马彪《礼仪志》云雩祀著皂衣，盖是崇阴之<br /><br />&nbsp;&nbsp;&nbsp;&nbsp;义。今祭服皆缁，差无所革。其所歌之诗，及诸供须，辄勒主者申摄备辨。”从<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;隆昌元年，有司奏，参议明堂，咸以世祖配。国子助教谢昙济议：“案《祭<br /><br />&nbsp;&nbsp;&nbsp;&nbsp;法》E郊祖宗，并列严祀。郑玄注义，亦据兼飨。宜祖宗两配，文、武双祀。”<br /><br />&nbsp;&nbsp;&nbsp;&nbsp;助教徐景嵩、光禄大夫王逡之谓宜以世宗文皇帝配。祠部郎何佟之议：“周之文、<br /><br />&nbsp;&nbsp;&nbsp;&nbsp;武，尚推后稷以配天，谓文皇宜推世祖以配帝。虽事施于尊祖，亦义章于严父焉。”<br /><br />&nbsp;&nbsp;&nbsp;&nbsp;左仆射王晏议，以为“若用郑玄祖宗通称，则生有功德，没垂尊称，历代配帝，<br /><br />&nbsp;&nbsp;&nbsp;&nbsp;何止于郊邪？今殷荐上帝，允属世祖，百代不毁，其文庙乎！诏“可”。<br /><br />&nbsp;&nbsp;&nbsp;&nbsp;至永元二年，佟之又建议曰：“案《祭法》‘有虞氏E黄帝而郊喾，祖颛顼<br /><br />&nbsp;&nbsp;&nbsp;&nbsp;而宗尧’。‘周人E喾而郊稷，祖文王而宗武王’，郑玄云‘E郊祖宗，谓祭祀<br /><br />&nbsp;&nbsp;&nbsp;&nbsp;以配食也。此E谓祀昊天于圜丘也。祭上帝于南郊曰郊，祭五帝五神于明堂曰祖<br /><br />&nbsp;&nbsp;&nbsp;&nbsp;宗’，‘郊祭一帝，而明堂祭五帝，小德配寡，大德配众’。王肃云‘祖宗是庙<br /><br />&nbsp;&nbsp;&nbsp;&nbsp;不毁之名’。果如肃言，殷有三祖三宗，并应不毁，何故止称汤、契？且王者之<br /><br />&nbsp;&nbsp;&nbsp;&nbsp;后存焉，舜宁立尧、顼之庙，传世祀之乎？汉文以高祖配泰，至武帝立明堂，<br /><br />&nbsp;&nbsp;&nbsp;&nbsp;复以高祖配食，一人两配，有乖圣典。自汉明以来，未能反者。故明堂无兼配之<br /><br />&nbsp;&nbsp;&nbsp;&nbsp;祀。窃谓先皇宜列二帝于文祖，尊新庙为高宗，并世祖而泛配，以申圣主严父之<br /><br />&nbsp;&nbsp;&nbsp;&nbsp;义。先皇于武皇，伦则第为季，义则经为臣，设配飨之坐，应在世祖之下，并列，<br /><br />&nbsp;&nbsp;&nbsp;&nbsp;俱西向。”<br /><br />&nbsp;&nbsp;&nbsp;&nbsp;国子博士王ひ椋骸啊缎⒕》‘周公郊祀后稷以配天，宗祀文王于明堂以配<br /><br />&nbsp;&nbsp;&nbsp;&nbsp;上帝’。不云武王。又《周颂》‘《思文》，后稷配天也’。‘《我将》，祀文<br /><br />&nbsp;&nbsp;&nbsp;&nbsp;王于明堂也’。武王之文，唯《执竞》云‘祀武王’。此自周庙祭武王诗，弥知<br /><br />&nbsp;&nbsp;&nbsp;&nbsp;明堂无矣。”<br /><br />&nbsp;&nbsp;&nbsp;&nbsp;佟之又议：“《孝经》是周公居摄时礼，《祭法》是成王反位后所行。故<br /><br />&nbsp;&nbsp;&nbsp;&nbsp;《孝经》以文王为宗，《祭法》以文王为祖。又孝莫大于严父配天，则周公其人<br /><br />&nbsp;&nbsp;&nbsp;&nbsp;也。寻此旨，宁施成王乎？若《孝经》所说，审是成王所行，则为严祖，何得云<br /><br />&nbsp;&nbsp;&nbsp;&nbsp;严父邪？且《思文》是周公祀后稷配天之乐歌，《我将》是祀文王配明堂之乐歌。<br /><br />&nbsp;&nbsp;&nbsp;&nbsp;若如ひ椋则此二篇，皆应在复子明辟之后。请问周公祀后稷、文王，为何所歌？<br /><br />&nbsp;&nbsp;&nbsp;&nbsp;又《国语》云‘周人E喾郊稷，祖文王，宗武王’。韦昭云‘周公时，以文王为<br /><br />&nbsp;&nbsp;&nbsp;&nbsp;宗，其后更以文王为祖，武王为宗’。寻文王以文治而为祖，武王以武定而为宗，<br /><br />&nbsp;&nbsp;&nbsp;&nbsp;欲明文亦有大德，武亦有大功，故郑注《祭法》云‘祖宗通言耳’。是以《诗》<br /><br />&nbsp;&nbsp;&nbsp;&nbsp;云‘昊天有成命，二后受之’。注云‘二后，文王、武王也’。且明堂之祀，有<br /><br />&nbsp;&nbsp;&nbsp;&nbsp;单有合。故郑云‘四时迎气于郊，祭一帝，还于明堂，因祭一帝，则以文王配’。<br /><br />&nbsp;&nbsp;&nbsp;&nbsp;明一宾不容两主也。‘享五帝于明堂，则泛配文、武’。泛之为言，无的之辞。<br /><br />&nbsp;&nbsp;&nbsp;&nbsp;其礼既盛，故祖宗并配。”参议以佟之为允。诏“可”。<br /><br />&nbsp;&nbsp;&nbsp;&nbsp;太祖为齐王，依旧立五庙。即位，立七庙，广陵府君、太中府君、淮阴府君、<br /><br />&nbsp;&nbsp;&nbsp;&nbsp;即丘府君、太常府君、宣皇帝、昭皇后为七庙。建元二年，太祖亲祀太庙六室，<br /><br />&nbsp;&nbsp;&nbsp;&nbsp;如仪，拜伏竟，次至昭后室前，仪注应倚立，上以为疑，欲使庙僚行事，又欲以<br /><br />&nbsp;&nbsp;&nbsp;&nbsp;诸王代祝令於昭后室前执爵。以问彭城丞刘。对谓：“若都不至昭后坐前，<br /><br />&nbsp;&nbsp;&nbsp;&nbsp;窃以为薄。庙僚即是代上执爵馈奠耳，祝令位卑，恐诸王无容代之。旧庙仪诸王<br /><br />&nbsp;&nbsp;&nbsp;&nbsp;得兼三公亲事，谓此为便。”从之。及太子穆妃薨，卒哭，y于太庙阴室。永明<br /><br />&nbsp;&nbsp;&nbsp;&nbsp;十一年，文惠太子薨，卒哭，y于太庙阴室。太祖崩，毁广陵府君。郁林即位追<br /><br />&nbsp;&nbsp;&nbsp;&nbsp;尊文帝，又毁太中主，止淮阴府君。明帝立，复旧。及崩，y庙，与世祖为兄弟，<br /><br />&nbsp;&nbsp;&nbsp;&nbsp;不为世数。<br /><br />&nbsp;&nbsp;&nbsp;&nbsp;史臣曰：先儒说宗庙之义，据高祖已下五世亲尽，故亲庙有四。周以后稷始<br /><br />&nbsp;&nbsp;&nbsp;&nbsp;祖，文、武二祧，所以云王立七庙也。禹无始祖，汤不先契，夏五殷六，其数如<br /><br />&nbsp;&nbsp;&nbsp;&nbsp;之。汉立宗庙，违经背古。匡衡、贡禹、蔡邕之徒，空有迁毁之议，亘年四百，<br /><br />&nbsp;&nbsp;&nbsp;&nbsp;竟无成典。魏氏之初，亲庙止乎四叶，吴、蜀享祭，失礼已多。晋用王肃之谈，<br /><br />&nbsp;&nbsp;&nbsp;&nbsp;以文、景为共世，上至征西，其实六也。寻其此意，非以兄弟为后，当以立主之<br /><br />&nbsp;&nbsp;&nbsp;&nbsp;义，可相容于七室。及杨元后崩，征西之庙不毁，则知不以元后为世数。庙有七<br /><br />&nbsp;&nbsp;&nbsp;&nbsp;室，数盈八主。江左贺循立议以后，弟不继兄，故世必限七，主无定数。宋台初<br /><br />&nbsp;&nbsp;&nbsp;&nbsp;立五庙，以臧后为世室。就礼而求，亦亲庙四矣。义反会郑，非谓从王。自此以<br /><br />&nbsp;&nbsp;&nbsp;&nbsp;来，因仍旧制。夫妻道合，非世叶相承，譬由下祭殇嫡，无关庙数，同之祖曾，<br /><br />&nbsp;&nbsp;&nbsp;&nbsp;义未可了。若据伊尹之言，必及七世，则子昭孙穆，不列妇人。若依郑玄之说，<br /><br />&nbsp;&nbsp;&nbsp;&nbsp;庙有亲称，妻者言齐，岂或滥享？且s宫之德，周七非数，杨元之祀，晋八无伤。<br /><br />&nbsp;&nbsp;&nbsp;&nbsp;今谓之七庙，而上唯六祀，使受命之君，流光之典不足。若谓太祖未登，则昭穆<br /><br />&nbsp;&nbsp;&nbsp;&nbsp;之数何继？斯故礼官所宜详也。<br /><br />&nbsp;&nbsp;&nbsp;&nbsp;宋泰豫元年，明帝崩。博士周洽议：“权制：谅之内，不亲奉四时祠。”<br /><br />&nbsp;&nbsp;&nbsp;&nbsp;建元四年，尚书令王俭采晋中朝《谅暗议》奏曰：“权典既行，丧礼斯夺，事兴<br /><br />&nbsp;&nbsp;&nbsp;&nbsp;汉世，而源由甚远。殷宗谅间，非有服之称，周王即吉，唯宴乐为讥。《春秋》<br /><br />&nbsp;&nbsp;&nbsp;&nbsp;之义，嗣君逾年即位，则预朝会聘享焉。《左氏》云‘凡君即位，卿出并聘，践<br /><br />&nbsp;&nbsp;&nbsp;&nbsp;修旧好’。又云‘诸侯即位，小国聘焉，以继好结信，谋事补阙，礼之大者’。<br /><br />&nbsp;&nbsp;&nbsp;&nbsp;至于谅暗之内而图婚，三年未终而吉E，齐归之丧不废搜，杞公之卒不彻乐，皆<br /><br />&nbsp;&nbsp;&nbsp;&nbsp;致讥贬，以明鉴戒。自斯而谈，朝聘蒸尝之典，卒哭而备行；婚E搜乐之事，三<br /><br />&nbsp;&nbsp;&nbsp;&nbsp;载而后举。通塞兴废，各有由然。又案《大戴礼记》及《孔子家语》并称武王崩，<br /><br />&nbsp;&nbsp;&nbsp;&nbsp;成王嗣位，明年六月既葬，周公冠成王而朝于祖，以见诸侯，命祝雍作颂。襄十<br /><br />&nbsp;&nbsp;&nbsp;&nbsp;五年十一月‘晋侯周卒’，十六年正月‘葬晋悼公’。平公既即位，‘改服修官，<br /><br />&nbsp;&nbsp;&nbsp;&nbsp;A于曲沃’。《礼记・曾子问》‘孔子曰，天子崩，国君薨，则祝取群庙之主而<br /><br />&nbsp;&nbsp;&nbsp;&nbsp;藏诸祖庙，礼也。卒哭成事，而后主各反其庙’。《春秋左氏传》‘凡君卒哭而<br /><br />&nbsp;&nbsp;&nbsp;&nbsp;y，y而后特祀于主，蒸尝E于庙’。先儒云‘特祀于主者，特以丧礼奉新亡者<br /><br />&nbsp;&nbsp;&nbsp;&nbsp;主于寝，不同于吉。蒸尝E于庙者，卒哭成事，群庙之主，各反其庙。则四时之<br /><br />&nbsp;&nbsp;&nbsp;&nbsp;祭，皆即吉也。三年丧毕，吉E于庙，跻群主以定新主也’。凡此诸义，皆著在<br /><br />&nbsp;&nbsp;&nbsp;&nbsp;经诰，昭乎方册，所以晋、宋因循，同规前典，卒哭公除，亲奉蒸尝，率礼无违，<br /><br />&nbsp;&nbsp;&nbsp;&nbsp;因心允协。爰至泰豫元年，礼官立议，不宜亲奉，乃引‘三年之制自天子达’。<br /><br />&nbsp;&nbsp;&nbsp;&nbsp;又据《王制》称‘丧三年不祭，唯祭天地社稷，越绋而行事’。曾不知‘自天子<br /><br />&nbsp;&nbsp;&nbsp;&nbsp;达’，本在至情，即葬释除，事以权夺，委衰袭衮，孝享宜申；越绋之旨，事施<br /><br />&nbsp;&nbsp;&nbsp;&nbsp;未葬，卒哭之后，何绋可越？复依范宣之难杜预，谯周之论士祭，并非明据。晋<br /><br />&nbsp;&nbsp;&nbsp;&nbsp;武在丧，每欲存宁戚之怀，不全依谅暗之典；至于四时蒸尝，盖以哀疾未堪，非<br /><br />&nbsp;&nbsp;&nbsp;&nbsp;便顿改旧式。江左以来，通儒硕学所历多矣，守而弗革，义岂徒然？又且即心而<br /><br />&nbsp;&nbsp;&nbsp;&nbsp;言，公卿大夫则负亲临，三元告始则朝会万国，虽金石辍响，而充庭，情<br /><br />&nbsp;&nbsp;&nbsp;&nbsp;深于恒哀，而迹降于凡制，岂曰能安，国家故也。宗庙蒸尝，孝敬所先，宁容吉<br /><br />&nbsp;&nbsp;&nbsp;&nbsp;事备行，斯典独废！就令必宜废祭，则应三年永阙，乃复同之他故，有司摄礼，<br /><br />&nbsp;&nbsp;&nbsp;&nbsp;进退二三，弥乖典衷。谓宜依旧亲奉。”从之。<br /><br />&nbsp;&nbsp;&nbsp;&nbsp;永明九年正月，诏太庙四时祭，荐宣帝面起饼、鸭矗恍⒒屎笏瘛⒀悸选⒏<br /><br />&nbsp;&nbsp;&nbsp;&nbsp;酱、炙白肉；高皇帝荐肉脍、俎羹；昭皇后茗、、炙鱼：皆所嗜也。先是世<br /><br />&nbsp;&nbsp;&nbsp;&nbsp;祖梦太祖曰：“宋氏诸帝尝在太庙，从我求食。可别为吾祠。”上乃敕豫章王妃<br /><br />&nbsp;&nbsp;&nbsp;&nbsp;庾氏四时还青溪宫旧宅，处内合堂，奉祠二帝二后，牲牢服章，用家人礼。<br /><br />&nbsp;&nbsp;&nbsp;&nbsp;史臣曰：汉氏之庙，遍在郡国，求祀已渎，缘情又疏。重檐s寝，不可兼建，<br /><br />&nbsp;&nbsp;&nbsp;&nbsp;故前儒抗议，谓之迁毁。光武入纂，南顿君已上四世，别祠舂陵。建武三年幸舂<br /><br />&nbsp;&nbsp;&nbsp;&nbsp;陵园庙是也。张衡《南都赋》曰“清庙肃以微微”。明帝至于章、和，每幸章陵，<br /><br />&nbsp;&nbsp;&nbsp;&nbsp;辄祠旧宅。建安末，魏氏立宗庙，皆在邺都。魏文黄初二年，洛庙未成，亲祠武<br /><br />&nbsp;&nbsp;&nbsp;&nbsp;帝于建始殿，用家人礼。世祖发汉明之梦，肇祀故宫，孝享既申，义合前典，亦<br /><br />&nbsp;&nbsp;&nbsp;&nbsp;一时之盛也。<br /><br />&nbsp;&nbsp;&nbsp;&nbsp;永明六年，太常丞何N之议：“今祭有生鱼一头，干鱼五头。《少牢馈食礼》<br /><br />&nbsp;&nbsp;&nbsp;&nbsp;云‘司士升鱼腊肤鱼，用鲋十有五’。上既云‘腊’，下必是‘鲜’，其数宜同。<br /><br />&nbsp;&nbsp;&nbsp;&nbsp;称‘肤’足知鳞革无毁。《记》云‘槁鱼曰商祭，鲜曰祭’。郑注‘商，量；<br /><br />&nbsp;&nbsp;&nbsp;&nbsp;，直也’。寻‘商’旨裁截，‘’义在全。贺循《祭义》犹用鱼十五头。<br /><br />&nbsp;&nbsp;&nbsp;&nbsp;今鲜顿删约，槁皆全用。谓宜鲜、槁各二头，槁微断首尾，示存古义。”国子助<br /><br />&nbsp;&nbsp;&nbsp;&nbsp;教桑惠度议：“《记》称尚玄酒而俎腥鱼。玄酒不容多，鲜鱼理宜约。干鱼五头<br /><br />&nbsp;&nbsp;&nbsp;&nbsp;者，以其既加人功，可法于五味，以象酒之五齐也。今欲鲜、槁各双，义无所法。”<br /><br />&nbsp;&nbsp;&nbsp;&nbsp;N之议不行。<br /><br />&nbsp;&nbsp;&nbsp;&nbsp;十年，诏故太宰褚渊、故太尉王俭、故司空柳世隆、故骠骑大将军王敬则、<br /><br />&nbsp;&nbsp;&nbsp;&nbsp;故镇东大将军陈显达、故镇东将军李安民六人，配飨太祖庙庭。祠部郎何N之议：<br /><br />&nbsp;&nbsp;&nbsp;&nbsp;“功臣配飨，累行宋世，检其遗事，题列坐位，具书赠官爵谥及名，文不称主，<br /><br />&nbsp;&nbsp;&nbsp;&nbsp;便是设板也。《白虎通》云‘祭之有主，孝子以系心也’。揆斯而言，升配庙廷，<br /><br />&nbsp;&nbsp;&nbsp;&nbsp;不容有主。宋时板度，既不复存，今之所制，大小厚薄如尚书召板，为得其衷。”<br /><br />&nbsp;&nbsp;&nbsp;&nbsp;有司摄太庙旧人亦云见宋功臣配飨坐板，与尚书召板相似，事见《仪注》。<br /><br />&nbsp;&nbsp;&nbsp;&nbsp;十一年，右仆射王晏、吏部尚书徐孝嗣、侍中何胤奏：“故太子y太庙，既<br /><br />&nbsp;&nbsp;&nbsp;&nbsp;无先准。检宋元后故事，太尉行礼，太子拜伏与太尉俱。臣等参议，依拟前典。<br /><br />&nbsp;&nbsp;&nbsp;&nbsp;太常主庙位，太尉执礼y，太孙拜伏，皆与之俱。正礼既毕，阴室之祭，太孙宜<br /><br />&nbsp;&nbsp;&nbsp;&nbsp;亲自进奠。”诏“可”。<br /><br />&nbsp;&nbsp;&nbsp;&nbsp;建武二年，有司奏景懿后迁登新庙车服之仪。祠部郎何佟之议曰：“《周礼》<br /><br />&nbsp;&nbsp;&nbsp;&nbsp;王之六服，大裘为上，衮冕次之。五车，玉辂为上，金辂次之。皇后六服，t衣<br /><br />&nbsp;&nbsp;&nbsp;&nbsp;为上，翟次之。首饰有三，副为上，编次之。五车，重翟为上，厌翟次之。上<br /><br />&nbsp;&nbsp;&nbsp;&nbsp;公有大裘玉辂，而上公夫人有副及t衣，是以《祭统》云‘夫人副t立于东房’<br /><br />&nbsp;&nbsp;&nbsp;&nbsp;也。又郑云‘皇后六服，唯上公夫人亦有t衣’。《诗》云‘翟以朝’。郑以<br /><br />&nbsp;&nbsp;&nbsp;&nbsp;翟为厌翟，侯伯夫人入庙所乘。今上公夫人副t既同，则重翟或不殊矣。况景<br /><br />&nbsp;&nbsp;&nbsp;&nbsp;皇懿后礼崇九命，且晋朝太妃服章之礼，同于太后，宋代皇太妃唯无五牛旗为异。<br /><br />&nbsp;&nbsp;&nbsp;&nbsp;其外侍官则有侍中、散骑常侍、黄门侍郎、散骑侍郎各二人，分从前后部，同于<br /><br />&nbsp;&nbsp;&nbsp;&nbsp;王者，内职则有女尚书、女长御各二人，ひ同于太后。又魏朝之晋王，晋之宋<br /><br />&nbsp;&nbsp;&nbsp;&nbsp;王，并置百官，拟于天朝。至于晋文王终犹称薨，而太上皇称崩，则是礼加于王<br /><br />&nbsp;&nbsp;&nbsp;&nbsp;矣。故前议景皇后悉依近代皇太妃之仪，则侍卫陪乘并不得异，后乘重翟，亦谓<br /><br />&nbsp;&nbsp;&nbsp;&nbsp;非疑也。寻齐初移庙，宣皇神主乘金辂，皇帝亲奉，亦乘金辂，先往行礼毕，仍<br /><br />&nbsp;&nbsp;&nbsp;&nbsp;从神主至新庙，今所宜依准也。”从之。<br /><br />&nbsp;&nbsp;&nbsp;&nbsp;永泰元年，有司议应庙见不。尚书令徐孝嗣议：“嗣君即位，并无庙见之文；<br /><br />&nbsp;&nbsp;&nbsp;&nbsp;蕃支纂业，乃有虔谒之礼。”左丞萧琛议：“窃闻祗见厥祖，义著《商书》，朝<br /><br />&nbsp;&nbsp;&nbsp;&nbsp;于武宫，事光晋册。岂有正位居尊，继业承天，而不虔觐祖宗，格于太室？《毛<br /><br />&nbsp;&nbsp;&nbsp;&nbsp;诗・周颂》篇曰：‘《烈文》，成王即政，诸侯助祭矣也。’郑注云：‘新王即<br /><br />&nbsp;&nbsp;&nbsp;&nbsp;政，必以朝享之礼祭于祖考，告嗣位也。’又篇曰‘《闵予小子》，嗣王朝庙也’。<br /><br />&nbsp;&nbsp;&nbsp;&nbsp;郑注云：‘嗣王者，谓成王也。除武王之丧，将始即政，朝于庙也。’则隆周令<br /><br />&nbsp;&nbsp;&nbsp;&nbsp;典，焕炳经记，体嫡居正，莫若成王。又二汉由太子而嗣位者，西京七主，东都<br /><br />&nbsp;&nbsp;&nbsp;&nbsp;四帝，其昭、成、哀、和、顺五君，并皆谒庙，文存汉史；其惠、景、武、元、<br /><br />&nbsp;&nbsp;&nbsp;&nbsp;明、章六君，前史不载谒事，或是偶有阙文，理无异说。议者乃云先在储宫，已<br /><br />&nbsp;&nbsp;&nbsp;&nbsp;经致敬，卒哭之后，即亲奉时祭，则是庙见，故无别谒之礼。窃以为不然。储后<br /><br />&nbsp;&nbsp;&nbsp;&nbsp;在宫，亦从郊祀，若谓前虔可兼后敬，开元之始，则无假复有配天之祭矣。若以<br /><br />&nbsp;&nbsp;&nbsp;&nbsp;亲奉时祭，仍为庙见者，自汉及晋，支庶嗣位，并皆谒庙，既同有蒸尝，何为独<br /><br />&nbsp;&nbsp;&nbsp;&nbsp;修繁礼？且晋成帝咸和元年改号以谒庙，咸康元年加元服，又更谒。夫时非异主，<br /><br />&nbsp;&nbsp;&nbsp;&nbsp;犹不疑二礼相因，况位隔君臣，而追返以一谒兼敬。宜远纂周、汉之盛范，近黜<br /><br />&nbsp;&nbsp;&nbsp;&nbsp;晋、宋之乖义，展诚一庙，骏奔万国。”奏可。<br /><br />&nbsp;&nbsp;&nbsp;&nbsp;永明元年十二月，有司奏：“今月三日，腊祠太社稷。一日合朔，日蚀既在<br /><br />&nbsp;&nbsp;&nbsp;&nbsp;致斋内，未审于社祠无疑不？曹检未有前准。”尚书令王俭议：“《礼记・曾子<br /><br />&nbsp;&nbsp;&nbsp;&nbsp;问》‘天子尝、E、郊、社、五礼之祭，簋既陈’，唯大丧乃废。至于当祭之<br /><br />&nbsp;&nbsp;&nbsp;&nbsp;日，火、日蚀则停。寻伐鼓用牲，由来尚矣，而簋初陈，问所不及。据此而言，<br /><br />&nbsp;&nbsp;&nbsp;&nbsp;致斋初日，仍值薄蚀，则不应废祭。又初平四年，士孙瑞议以日蚀废冠而不废郊，<br /><br />&nbsp;&nbsp;&nbsp;&nbsp;朝议从之。王者父天亲地，郊社不殊，此则前准，谓不宜废。”诏“可”。<br /><br />&nbsp;&nbsp;&nbsp;&nbsp;永明十一年，兼祠部郎何佟之议：“案《礼记・郊特牲》：‘社祭土而主阴<br /><br />&nbsp;&nbsp;&nbsp;&nbsp;气也，君南向于北墉下，答阴之义也。’郑玄云‘答犹对也’。‘北墉，社内北<br /><br />&nbsp;&nbsp;&nbsp;&nbsp;墙也’。王肃云：‘阴气北向，故君南向以答之。答之为言是相对之称。’知古<br /><br />&nbsp;&nbsp;&nbsp;&nbsp;祭社，北向设位，斋官南向明矣。近代相承，帝社南向，太社及稷并东向，而斋<br /><br />&nbsp;&nbsp;&nbsp;&nbsp;官位在帝社坛北，西向，于神背后行礼；又名稷为稷社，甚乖礼意。乃未知失在<br /><br />&nbsp;&nbsp;&nbsp;&nbsp;何时，原此理当未久。窃以皇齐改物，礼乐惟新，中国之神，莫贵于社，若遂仍<br /><br />&nbsp;&nbsp;&nbsp;&nbsp;前谬，惧亏盛典。谓二社，语其义则殊，论其神则一，位并宜北向。稷若北向，<br /><br />&nbsp;&nbsp;&nbsp;&nbsp;则成相背。稷是百谷之总神，非阴气之主，宜依先东向。斋官立社坛东北，南向<br /><br />&nbsp;&nbsp;&nbsp;&nbsp;立，东为上，诸执事西向立，南为上。稷依礼无兼称，今若欲尊崇，正可名为太<br /><br />&nbsp;&nbsp;&nbsp;&nbsp;稷耳，岂得谓为稷社邪？腊祠太社日近，案奏事御，改定仪注。”<br /><br />&nbsp;&nbsp;&nbsp;&nbsp;仪曹称治礼学士议曰：“《郊特牲》又云‘君之南向，答阳也，臣之北向，<br /><br />&nbsp;&nbsp;&nbsp;&nbsp;答君也。’若以阳气在南，则位应向北，阴气在北，则位宜向南。今南北二郊，<br /><br />&nbsp;&nbsp;&nbsp;&nbsp;一限南向，皇帝黑瓒阶东西向，故知坛无系于阴阳，设位宁拘于南北？群神<br /><br />&nbsp;&nbsp;&nbsp;&nbsp;小祠，类皆限南面，荐飨之时，北向行礼，盖欲申灵o之尊，表求幽之义。魏世<br /><br />&nbsp;&nbsp;&nbsp;&nbsp;秦静使社稷别营，称自汉以来，相承南向。汉之于周，世代未远，z上颓基，<br /><br />&nbsp;&nbsp;&nbsp;&nbsp;商丘余树，犹应尚存，迷方失位，未至于此，通儒达识，不以为非。庾蔚之昔已<br /><br />&nbsp;&nbsp;&nbsp;&nbsp;有此议，后徐爰、周景远并不同，仍旧不改。”<br /><br />&nbsp;&nbsp;&nbsp;&nbsp;佟之议：“来难引君南向答阳，臣北向答君。敢问答之为言，为是相对？为<br /><br />&nbsp;&nbsp;&nbsp;&nbsp;是相背？相背则社位南向，君亦南向，可如来议。《郊特牲》云‘臣之北向答君’，<br /><br />&nbsp;&nbsp;&nbsp;&nbsp;复是君背臣。今言君南臣北，向相称答，则君南不得称答矣。《记》何得云祭社<br /><br />&nbsp;&nbsp;&nbsp;&nbsp;君南向以答阴邪？社果同向，则君亦宜西向，何故在社南向？在郊西向邪？解则<br /><br />&nbsp;&nbsp;&nbsp;&nbsp;不然，《记》云，君之南向答阳，此明朝会之时，盛阳在南，故君南向对之，犹<br /><br />&nbsp;&nbsp;&nbsp;&nbsp;圣人南面而听，向明而治之义耳，宁是祈祀天地之日乎？知祭社北向，君答故南<br /><br />&nbsp;&nbsp;&nbsp;&nbsp;向，祀天南向，君答宜北向矣。今皇帝黑瓒阶东西向者，斯盖始入之别位，非接<br /><br />&nbsp;&nbsp;&nbsp;&nbsp;对之时也。案《记》云‘社所以神地之道也’。又云‘社祭土而主阴气’。又云<br /><br />&nbsp;&nbsp;&nbsp;&nbsp;‘不用命，戮于社’。孔安国云‘社主阴，阴主杀’。《传》曰‘日蚀，伐鼓于<br /><br />&nbsp;&nbsp;&nbsp;&nbsp;社’。杜预云‘责群阴也’。社主阴气之盛，故北向设位，以本其义耳。余祀虽<br /><br />&nbsp;&nbsp;&nbsp;&nbsp;亦地o之贵，而不主此义，故位向不同。不得见余阴祀不北向，便谓社应南向也。<br /><br />&nbsp;&nbsp;&nbsp;&nbsp;案《周礼》祭社南向，君求幽，宜北向，而《记》云君南向，答阴之义，求幽之<br /><br />&nbsp;&nbsp;&nbsp;&nbsp;论不乖欤？魏权汉社，社稷同营共门，稷坛在社坛北，皆非古制。后移宫南，自<br /><br />&nbsp;&nbsp;&nbsp;&nbsp;当如礼。如静此言，乃是显汉社失周法，见汉世旧事。尔时祭社南向，未审出何<br /><br />&nbsp;&nbsp;&nbsp;&nbsp;史籍。就如议者，静所言是祭社位向仍汉旧法，汉又袭周成规，因而不改者，则<br /><br />&nbsp;&nbsp;&nbsp;&nbsp;社稷三座，并应南向，今何改帝社南向，泰社及稷并东向邪？”<br /><br />&nbsp;&nbsp;&nbsp;&nbsp;治礼又难佟之，凡三往反。至建武二年，有司议：“治礼无的然显据。”佟<br /><br />&nbsp;&nbsp;&nbsp;&nbsp;之议乃行。<br /><br />&nbsp;&nbsp;&nbsp;&nbsp;建武二年，祠部郎何佟之奏：“案《周礼・大宗伯》‘以苍璧礼天，黄琮礼<br /><br />&nbsp;&nbsp;&nbsp;&nbsp;地’。郑玄又云‘皆有牲币，各放其器之色’。知礼天圜丘用玄犊，礼地方泽用<br /><br />&nbsp;&nbsp;&nbsp;&nbsp;黄牲矣。《牧人》云‘凡阳祀用U牲，阴祀用黝牲’。郑玄云‘U，赤；黝，黑<br /><br />&nbsp;&nbsp;&nbsp;&nbsp;也。阳祀，祭天南郊及宗庙。阴祀，祭地北郊及社稷’。《祭法》云‘燔柴于泰<br /><br />&nbsp;&nbsp;&nbsp;&nbsp;坛，祭天也。瘗埋于泰折，祭地也。用U犊’。郑云‘地，阴祀，用黝牲，与天<br /><br />&nbsp;&nbsp;&nbsp;&nbsp;俱用犊，故连言之耳’。知此祭天地即南北郊矣。今南北两郊同用玄牲，又明堂、<br /><br />&nbsp;&nbsp;&nbsp;&nbsp;宗庙、社稷俱用赤，有违昔典。又郑玄云‘祭五帝于明堂，勾芒等配食’。自晋<br /><br />&nbsp;&nbsp;&nbsp;&nbsp;以来，并圜丘于南郊，是以郊坛列五帝、勾芒等。今明堂祀五精，更阙五神之位，<br /><br />&nbsp;&nbsp;&nbsp;&nbsp;北郊祭地祗，而设重黎之坐，二三乖舛，惧亏盛则。”<br /><br />&nbsp;&nbsp;&nbsp;&nbsp;前军长史刘绘议：“《语》云‘犁牛之子U且角，虽欲勿用，山川其舍诸’。<br /><br />&nbsp;&nbsp;&nbsp;&nbsp;未详山川合为阴祀不？若在阴祀，则与黝乖矣。”<br /><br />&nbsp;&nbsp;&nbsp;&nbsp;佟之又议：“《周礼》以天地为大祀，四望为次祀，山川为小祀。周人尚赤，<br /><br />&nbsp;&nbsp;&nbsp;&nbsp;自四望以上牲色各依其方者，以其祀大，宜从本也。山川以下，牲色不见者，以<br /><br />&nbsp;&nbsp;&nbsp;&nbsp;其祀小，从所尚也。则《论》、《礼》二说，岂不合符？”参议为允。从之。<br /><br />&nbsp;&nbsp;&nbsp;&nbsp;永元元年，步兵校尉何佟之议曰：“盖闻圣帝明王之治天下也，莫不尊奉天<br /><br />&nbsp;&nbsp;&nbsp;&nbsp;地，崇敬日月，故冬至祀天于圜丘，夏至祭地于方泽，春分朝日，秋分夕月，所<br /><br />&nbsp;&nbsp;&nbsp;&nbsp;以训民事君之道，化下严上之义也。故礼云‘王者必父天母地，兄日姊月’。<br /><br />&nbsp;&nbsp;&nbsp;&nbsp;《周礼・典瑞》云‘王|大圭，执镇圭，藻藉五采五就以朝日’。马融云‘天子<br /><br />&nbsp;&nbsp;&nbsp;&nbsp;以春分朝日，秋分夕月’。《觐礼》‘天子出，拜日于东门之外’。卢植云‘朝<br /><br />&nbsp;&nbsp;&nbsp;&nbsp;日以立春之日也’。郑玄云‘端当为冕，朝日春分之时也’。《礼记・朝事议》<br /><br />&nbsp;&nbsp;&nbsp;&nbsp;云‘天子冕而执镇圭，尺有二寸，率诸侯朝日于东郊，所以教尊尊也’。故郑知<br /><br />&nbsp;&nbsp;&nbsp;&nbsp;此端为冕也。《礼记・保傅》云‘三代之礼，天子春朝朝日，秋暮夕月，所以明<br /><br />&nbsp;&nbsp;&nbsp;&nbsp;有敬也’。而不明所用之定辰。马、郑云用二分之时，卢植云用立春之日。佟之<br /><br />&nbsp;&nbsp;&nbsp;&nbsp;以为日者太阳之精，月者太阴之精。春分阳气方永，秋分阴气向长。天地至尊用<br /><br />&nbsp;&nbsp;&nbsp;&nbsp;其始，故祭以二至，日月礼次天地，故朝以二分，差有理据，则融、玄之言得其<br /><br />&nbsp;&nbsp;&nbsp;&nbsp;义矣。汉世则朝朝日，暮夕月。魏文帝诏曰：‘《觐礼》天子拜日东门之外，反<br /><br />&nbsp;&nbsp;&nbsp;&nbsp;礼方明。《朝事议》曰天子冕而执镇圭，率诸侯朝日于东郊。以此言之，盖诸侯<br /><br />&nbsp;&nbsp;&nbsp;&nbsp;朝，天子祀方明，因率朝日也。汉改周法，群公无四朝之事，故不复朝于东郊，<br /><br />&nbsp;&nbsp;&nbsp;&nbsp;得礼之变矣。然旦夕常于殿下东向拜日，其礼太烦。今采周春分之礼，损汉日拜<br /><br />&nbsp;&nbsp;&nbsp;&nbsp;之仪，又无诸侯之事，无所出东郊，今正殿即亦朝会行礼之庭也。宜常以春分于<br /><br />&nbsp;&nbsp;&nbsp;&nbsp;正殿之庭拜日，其夕月文不分明。其议奏。’魏秘书监薛循请论云：‘旧事朝日<br /><br />&nbsp;&nbsp;&nbsp;&nbsp;以春分，夕月以秋分。案《周礼》朝日无常日，郑玄云用二分，故遂施行。秋分<br /><br />&nbsp;&nbsp;&nbsp;&nbsp;之夕，月多东潜，而西向拜之，背实远矣。谓朝日宜用仲春之朔，夕月宜用仲秋<br /><br />&nbsp;&nbsp;&nbsp;&nbsp;之朔。’淳于睿驳之，引《礼记》云‘祭日于东，祭月于西，以端其位’。《周<br /><br />&nbsp;&nbsp;&nbsp;&nbsp;礼》秋分夕月，并行于上世。西向拜月，虽如背实，亦犹月在天而祭之于坎，不<br /><br />&nbsp;&nbsp;&nbsp;&nbsp;复言背月也。佟之案《礼器》云‘为朝夕必放于日月’。郑玄云‘日出东方，月<br /><br />&nbsp;&nbsp;&nbsp;&nbsp;出西方’；又云‘大明生于东，月生于西，此阴阳之分，夫妇之位也’。郑玄云<br /><br />&nbsp;&nbsp;&nbsp;&nbsp;‘大明，日也’。知朝日东向，夕月西向，斯盖各本其位之所在耳。犹如天子东<br /><br />&nbsp;&nbsp;&nbsp;&nbsp;西游幸，朝堂之官及拜官者犹北向朝拜，宁得以背实为疑邪？佟之谓魏世所行，<br /><br />&nbsp;&nbsp;&nbsp;&nbsp;善得与夺之衷。晋初弃圜丘方泽，于两郊二至辍礼，至于二分之朝，致替无义。<br /><br />&nbsp;&nbsp;&nbsp;&nbsp;江左草创，旧章多阙，宋氏因循，未能反古。窃惟皇齐应天御极，典教惟新，谓<br /><br />&nbsp;&nbsp;&nbsp;&nbsp;宜使盛典行之盛代，以春分朝于殿庭之西，东向而拜日，秋分于殿庭之东，西向<br /><br />&nbsp;&nbsp;&nbsp;&nbsp;而拜月，此即所谓必放日月以端其位之义也。使四方观化者，莫不欣欣而颂美。<br /><br />&nbsp;&nbsp;&nbsp;&nbsp;旒藻之饰，盖本天之至质也，朝日不得同昊天至质之礼，故玄冕三旒也。近代祀<br /><br />&nbsp;&nbsp;&nbsp;&nbsp;天，著衮十二旒，极文章之美，则是古今礼之变也。礼天朝日，既服宜有异，顷<br /><br />&nbsp;&nbsp;&nbsp;&nbsp;世天子小朝会，著绛纱袍、通天金博山冠，斯即今朝之服次衮冕者也。窃谓宜依<br /><br />&nbsp;&nbsp;&nbsp;&nbsp;此拜日月，甚得差降之宜也。佟之任非礼局，轻奏大典，实为侵官，伏追惭震。”<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;永明三年，有司奏：“来年正月二十五日丁亥，可祀先农，即日舆驾亲耕。”<br /><br />&nbsp;&nbsp;&nbsp;&nbsp;宋元嘉、大明以来，并用立春后亥日，尚书令王俭以为亥日藉田，经记无文，通<br /><br />&nbsp;&nbsp;&nbsp;&nbsp;下详议。<br /><br />&nbsp;&nbsp;&nbsp;&nbsp;兼太学博士刘蔓议：“《礼》，孟春之月，立春迎春，又于是月以元日祈谷，<br /><br />&nbsp;&nbsp;&nbsp;&nbsp;又择元辰躬耕帝藉。卢植说礼通辰日，日，甲至癸也，辰，子至亥也。郊天，阳<br /><br />&nbsp;&nbsp;&nbsp;&nbsp;也，故以日。藉田，阴也，故以辰。阴礼卑后，必居其末，亥者辰之末，故《记》<br /><br />&nbsp;&nbsp;&nbsp;&nbsp;称元辰，注曰吉亥。又据五行之说，木生于亥，以亥日祭先农，又其义也。”<br /><br />&nbsp;&nbsp;&nbsp;&nbsp;太常丞何N之议：“郑注云‘元辰，盖郊后吉亥也’。亥，水辰也，凡在垦<br /><br />&nbsp;&nbsp;&nbsp;&nbsp;稼，咸存洒润。五行说十二辰为六合，寅与亥合，建寅月东耕，取月建与日辰合<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;国子助教桑惠度议：“寻郑玄以亥为吉辰者，阳生于子，元起于亥，取阳之<br /><br />&nbsp;&nbsp;&nbsp;&nbsp;元以为生物，亥又为水，十月所建，百谷赖兹沾润毕熟也。”<br /><br />&nbsp;&nbsp;&nbsp;&nbsp;助教周山文议：“卢植云‘元，善也。郊天，阳也，故以日。藉田，阴也，<br /><br />&nbsp;&nbsp;&nbsp;&nbsp;故以辰’。蔡邕《月令章句》解元辰云‘日，干也。辰，支也。有事于天，用日。<br /><br />&nbsp;&nbsp;&nbsp;&nbsp;有事于地，用辰’。”<br /><br />&nbsp;&nbsp;&nbsp;&nbsp;助教何佟之议：“《少牢馈食礼》云‘孝孙某，来日丁亥，用荐岁事于皇祖<br /><br />&nbsp;&nbsp;&nbsp;&nbsp;伯某’。注云‘丁未必亥也，直举一日以言之耳。E太庙礼日用丁亥，若不丁亥，<br /><br />&nbsp;&nbsp;&nbsp;&nbsp;则用己亥、辛亥，苟有亥可也’。郑又云‘必用丁、己者，取其令名，自丁宁自<br /><br />&nbsp;&nbsp;&nbsp;&nbsp;变改，皆为谨敬’。如此，丁亥自是祭祀之日，不专施于先农。汉文用此日耕藉<br /><br />&nbsp;&nbsp;&nbsp;&nbsp;祠先农，故后王相承用之，非有别义。”<br /><br />&nbsp;&nbsp;&nbsp;&nbsp;殿中郎顾敝议：“郑玄称先郊后吉辰，而不说必亥之由。卢植明子亥为辰，<br /><br />&nbsp;&nbsp;&nbsp;&nbsp;亦无常辰之证。汉世躬藉，肇发汉文，诏云‘农，天下之本，其开藉田’。斯乃<br /><br />&nbsp;&nbsp;&nbsp;&nbsp;草创之令，末睹亲载之吉也。昭帝癸亥耕于钩盾弄田，明帝癸亥耕下邳，章帝乙<br /><br />&nbsp;&nbsp;&nbsp;&nbsp;亥耕定陶，又辛丑耕怀，魏之烈祖实书辛未，不系一辰，徵于两代矣。推晋之革<br /><br />&nbsp;&nbsp;&nbsp;&nbsp;魏，宋之因晋，政是服膺康成，非有异见者也。班固序亥位云‘阴气应亡射，该<br /><br />&nbsp;&nbsp;&nbsp;&nbsp;藏万物，而杂阳阂种’。且亥既水辰，含育为性，播厥取吉，其在兹乎？固序丑<br /><br />&nbsp;&nbsp;&nbsp;&nbsp;位云‘阴大旅，助黄锺宣气而牙物’。序未位云‘阴气受任，助蕤宾君主种物，<br /><br />&nbsp;&nbsp;&nbsp;&nbsp;使长大茂盛’。是汉朝迭选，魏室所迁，酌旧用丑，实兼有据。”参议奏用丁亥。<br /><br />&nbsp;&nbsp;&nbsp;&nbsp;诏“可”。<br /><br />&nbsp;&nbsp;&nbsp;&nbsp;建元四年正月，诏立国学，置学生百五十人。其有位乐入者五十人。生年十<br /><br />&nbsp;&nbsp;&nbsp;&nbsp;五以上，二十以还，取王公已下至三将、著作郎、廷尉正、太子舍人、领护诸府<br /><br />&nbsp;&nbsp;&nbsp;&nbsp;司马谘议经除敕者、诸州别驾治中等见居官及罢散者子孙。悉取家去都二千里为<br /><br />&nbsp;&nbsp;&nbsp;&nbsp;限。太祖崩，乃止。<br /><br />&nbsp;&nbsp;&nbsp;&nbsp;永明三年正月，诏立学，创立堂宇，召公卿子弟下及员外郎之胤，凡置生二<br /><br />&nbsp;&nbsp;&nbsp;&nbsp;百人。其年秋中悉集。有司奏：“宋元嘉旧事，学生到，先释奠先圣先师，礼又<br /><br />&nbsp;&nbsp;&nbsp;&nbsp;有释菜，未详今当行何礼？用何乐及礼器？”尚书令王俭议：“《周礼》‘春入<br /><br />&nbsp;&nbsp;&nbsp;&nbsp;学，舍菜合舞’。《记》云‘始教，皮弁祭菜，示敬道也’。又云‘始入学，必<br /><br />&nbsp;&nbsp;&nbsp;&nbsp;祭先圣先师’。中朝以来，释菜礼废，今之所行，释奠而已。金石俎豆，皆无明<br /><br />&nbsp;&nbsp;&nbsp;&nbsp;文。方之七庙则轻，比之五礼则重。陆纳、车胤谓宣尼庙宜依亭侯之爵；范宁欲<br /><br />&nbsp;&nbsp;&nbsp;&nbsp;依周公之庙，用王者仪，范宣谓当其为师则不臣之，释奠日，备帝王礼乐。此则<br /><br />&nbsp;&nbsp;&nbsp;&nbsp;车、陆失于过轻，二范伤于太重。喻希云‘若至王者自设礼乐，则肆赏于至敬之<br /><br />&nbsp;&nbsp;&nbsp;&nbsp;所；若欲嘉美先师，则所况非备’。寻其此说，守附情理。皇朝屈尊弘教，待以<br /><br />&nbsp;&nbsp;&nbsp;&nbsp;师资，引同上公，即事惟允。元嘉立学，裴松之议应舞六佾，以郊乐未具，故权<br /><br />&nbsp;&nbsp;&nbsp;&nbsp;奏登歌。今金石已备，宜设轩县之乐，六佾之舞，牲牢器用，悉依上公。”其冬，<br /><br />&nbsp;&nbsp;&nbsp;&nbsp;皇太子讲《孝经》，亲临释奠，车驾幸听。<br /><br />&nbsp;&nbsp;&nbsp;&nbsp;建武四年正月，诏立学。永泰元年，东昏侯即位，尚书符依永明旧事废学。<br /><br />&nbsp;&nbsp;&nbsp;&nbsp;领国子助教曹思文上表曰：“古之建国君民者，必教学为先，将以节其邪情而禁<br /><br />&nbsp;&nbsp;&nbsp;&nbsp;其流欲，故能化民裁俗，习与性成也。是以忠孝笃焉，信义成焉，礼让行焉，尊<br /><br />&nbsp;&nbsp;&nbsp;&nbsp;教宗学，其致一也。是以成均焕于古典，虎门炳于前经。陛下体睿淳神，缵承鸿<br /><br />&nbsp;&nbsp;&nbsp;&nbsp;业，今制书既下，而废学先闻，将恐观国之光者，有以拟议也。若以国讳故宜废，<br /><br />&nbsp;&nbsp;&nbsp;&nbsp;昔汉成立学，爰洎元始，百余年中，未尝暂废，其间有国讳也。且晋武之崩，又<br /><br />&nbsp;&nbsp;&nbsp;&nbsp;其学犹存，斯皆先代不以国讳而废学之明文也。永明以无太子故废，斯非古典也。<br /><br />&nbsp;&nbsp;&nbsp;&nbsp;寻国之有学，本以兴化致治也，天子于以谘谋焉，于以行礼焉。《记》云‘天子<br /><br />&nbsp;&nbsp;&nbsp;&nbsp;出征，受命于祖，受成于学。执有罪反，释奠于学’。又云‘食三老五更于太学，<br /><br />&nbsp;&nbsp;&nbsp;&nbsp;天子袒而割牲，执爵而S，以教诸侯悌也’。于斯学，是天子有国之基，教也或<br /><br />&nbsp;&nbsp;&nbsp;&nbsp;以之。所言皆太学事也，今引太学不非证也。据臣所见，今之国学，即古之太学。<br /><br />&nbsp;&nbsp;&nbsp;&nbsp;晋初太学生三千人，既多猥杂，惠帝时欲辩其泾渭，故元康三年始立国子学，官<br /><br />&nbsp;&nbsp;&nbsp;&nbsp;品第五以上得入国学。天子去太学入国学，以行礼也。太子去太学入国学，以齿<br /><br />&nbsp;&nbsp;&nbsp;&nbsp;让也。太学之与国学，斯是晋世殊其士庶，异其贵贱耳。然贵贱士庶，皆须教成，<br /><br />&nbsp;&nbsp;&nbsp;&nbsp;故国学太学两存之也，非有太子故立也。然系废兴于太子者，此永明之钜失也。<br /><br />&nbsp;&nbsp;&nbsp;&nbsp;汉崇儒雅，几致刑厝，而犹道谢三、五者，以其致教之术未笃也。古之教者，家<br /><br />&nbsp;&nbsp;&nbsp;&nbsp;有塾，党有庠，术有序，国有学，以讽诵相摩。今学非唯不宜废而已，乃宜更崇<br /><br />&nbsp;&nbsp;&nbsp;&nbsp;尚其道，望古作规，使郡县有学，飨闾立教。请付尚书及二学详议。”有司奏。<br /><br />&nbsp;&nbsp;&nbsp;&nbsp;从之。学竟不立。<br /><br />&nbsp;&nbsp;&nbsp;&nbsp;永明五年十月，有司奏：“南郡王昭业冠，求仪注未有前准。”尚书令王俭<br /><br />&nbsp;&nbsp;&nbsp;&nbsp;议：“皇孙冠事，历代所无。礼虽有嫡子无嫡孙，然而地居正体，下及五世。今<br /><br />&nbsp;&nbsp;&nbsp;&nbsp;南郡王体自储晖，实惟国裔，元服之典，宜异列蕃。案《士冠礼》‘主人玄冠朝<br /><br />&nbsp;&nbsp;&nbsp;&nbsp;服，宾加其冠，赞者结缨’。郑玄云‘主人，冠者之父兄也’。寻其言父及兄，<br /><br />&nbsp;&nbsp;&nbsp;&nbsp;则明祖在，父不为主也。《大戴礼记・公冠篇》云公冠自为主，四加玄冕，以卿<br /><br />&nbsp;&nbsp;&nbsp;&nbsp;为宾。此则继体之君及帝之庶子不得称子者也。《小戴礼记・冠义》云‘冠于阼，<br /><br />&nbsp;&nbsp;&nbsp;&nbsp;以著代也。醮于客位，三加弥尊，加有成也’。注称‘嫡子冠于阼，庶子冠于房’。<br /><br />&nbsp;&nbsp;&nbsp;&nbsp;《记》又云‘古者重冠，故行之于庙，所以自卑而尊先祖也’。据此而言，弥与<br /><br />&nbsp;&nbsp;&nbsp;&nbsp;郑注《仪礼》相会。是故中朝以来，太子冠则皇帝临轩，司徒加冠，光禄赞冠。<br /><br />&nbsp;&nbsp;&nbsp;&nbsp;诸王则郎中加冠，中尉赞冠。今同于储皇则重，依于诸王则轻。又《春秋》之义，<br /><br />&nbsp;&nbsp;&nbsp;&nbsp;‘不以父命辞王父命’。《礼》‘父在斯为子，君在斯为臣’。皇太子居臣子之<br /><br />&nbsp;&nbsp;&nbsp;&nbsp;节，无专用之道。南郡虽处蕃国，非支庶之列，宜禀天朝之命，微申冠阼之礼。<br /><br />&nbsp;&nbsp;&nbsp;&nbsp;晋武帝诏称汉、魏遣使冠诸王，非古正典。此盖谓庶子封王，合依公冠自主之义，<br /><br />&nbsp;&nbsp;&nbsp;&nbsp;至于国之长孙，遣使惟允。宜使太常持节加冠，大鸿胪为赞；醮酒之仪，亦归二<br /><br />&nbsp;&nbsp;&nbsp;&nbsp;卿；祝醮之辞，附准经记，别更撰立，不依蕃国常体。国官陪位拜贺，自依旧章。<br /><br />&nbsp;&nbsp;&nbsp;&nbsp;其日内外二品清官以上，诣止车集贺，并诣东宫南门通笺。别日上礼，宫臣亦诣<br /><br />&nbsp;&nbsp;&nbsp;&nbsp;门称贺，如上台之仪。既冠之后，克日谒庙，以弘尊祖之义。此既大典，宜通关<br /><br />&nbsp;&nbsp;&nbsp;&nbsp;八座丞郎并下二学详议。”仆射王奂等十四人议并同，并撰立赞冠、醮酒二辞。<br /><br />&nbsp;&nbsp;&nbsp;&nbsp;诏“可”。祝辞曰：“皇帝使给事中、太常、武安侯萧惠基加南郡王冠。”祝曰：<br /><br />&nbsp;&nbsp;&nbsp;&nbsp;“筮日筮宾，肇加元服。弃尔幼志，从厥成德。亲贤使能，克隆景福。”醮酒辞<br /><br />&nbsp;&nbsp;&nbsp;&nbsp;曰：“旨酒既清，嘉荐既盈。兄弟具在，淑慎仪形。永届眉寿，于穆斯宁。”<br /><br />&nbsp;&nbsp;&nbsp;&nbsp;永明中，世祖以婚礼奢费，敕诸王纳妃，上御及六宫依礼止枣栗a，加<br /><br />&nbsp;&nbsp;&nbsp;&nbsp;以香泽花粉，其余衣物皆停。唯公主降嫔，则止遗舅姑也。永泰元年，尚书令徐<br /><br />&nbsp;&nbsp;&nbsp;&nbsp;孝嗣议曰：“夫人伦之始，莫重冠婚，所以尊表成德，结欢两姓。年代污隆，古<br /><br />&nbsp;&nbsp;&nbsp;&nbsp;今殊则，繁简之仪，因时或异。三加废于士庶，六礼限于天朝，虽因习未久，事<br /><br />&nbsp;&nbsp;&nbsp;&nbsp;难顿改，而大典之要，深宜损益。案《士冠礼》，三加毕，乃醴冠者，醴则唯一<br /><br />&nbsp;&nbsp;&nbsp;&nbsp;而已，故醴辞无二。若不醴，则每加辄醮以酒，故醮辞有三。王肃云‘醴本古味，<br /><br />&nbsp;&nbsp;&nbsp;&nbsp;其礼重；酒用时味，其礼轻故也’。或醴或醮，二三之义，详记于经文。今皇王<br /><br />&nbsp;&nbsp;&nbsp;&nbsp;冠毕，一酌而已，即可拟古设醴；而犹用醮辞，实为乖衷。寻婚礼实篚以四爵，<br /><br />&nbsp;&nbsp;&nbsp;&nbsp;加以合卺，既崇尚质之理，又象泮合之义。故三饭卒食，再S用卺。先儒以礼成<br /><br />&nbsp;&nbsp;&nbsp;&nbsp;好合，事终于三，然后用卺合。仪注先S卺，以再以三，有违旨趣。又《郊特牲》<br /><br />&nbsp;&nbsp;&nbsp;&nbsp;曰‘三王作牢用陶匏’。言太古之时，无共牢之礼，三王作之，而用太古之器，<br /><br />&nbsp;&nbsp;&nbsp;&nbsp;重夫妇之始也。今虽以方檬驹迹而弥乖昔典。又连卺以锁，盖出近俗。复别<br /><br />&nbsp;&nbsp;&nbsp;&nbsp;有牢烛，雕费采饰，亦亏曩制。方今圣政日隆，声教惟穆，则古昔以敦风，存饩<br /><br />&nbsp;&nbsp;&nbsp;&nbsp;羊以爱礼，沿袭之规，有切治要，嘉礼实重，宜备旧章。谓自今王侯已下冠毕一<br /><br />&nbsp;&nbsp;&nbsp;&nbsp;酌醴，以遵古之义。醴即用旧文，于事为允。婚亦依古，以卺酌终S之酒，并除<br /><br />&nbsp;&nbsp;&nbsp;&nbsp;金银连锁，自余杂器，悉用埏陶。堂人执烛，足充N燎，牢烛华侈，亦宜停省。<br /><br />&nbsp;&nbsp;&nbsp;&nbsp;庶斫雕可期，移俗有渐。”参议并同。奏可。<br /><br />&nbsp;&nbsp;&nbsp;&nbsp;晋武太始二年，有司奏，故事皇后讳与帝讳俱下。诏曰：礼，内讳不出宫，<br /><br />&nbsp;&nbsp;&nbsp;&nbsp;近代讳之也。建元元年，太常上朝堂讳训。仆射王俭议曰：“后讳依旧不立训。<br /><br />&nbsp;&nbsp;&nbsp;&nbsp;礼，天子诸侯讳群祖，臣隶既有从敬之义，宜为太常府君讳。至于朝堂榜题，本<br /><br />&nbsp;&nbsp;&nbsp;&nbsp;施至极，既追尊所不及，礼降于在三，晋之京兆，宋之东安，不列榜题。孙毓议<br /><br />&nbsp;&nbsp;&nbsp;&nbsp;称京兆列在正庙，臣下应讳，而不上榜。宋初博士司马道敬议东安府君讳宜上榜，<br /><br />&nbsp;&nbsp;&nbsp;&nbsp;何承天执不同，即为明据。”其有人名地名犯太常府君及帝后讳者，皆改。宣帝<br /><br />&nbsp;&nbsp;&nbsp;&nbsp;讳同。二名不偏讳。所以改承明门为北掖，以榜有“之”字与“承”并。东宫承<br /><br />&nbsp;&nbsp;&nbsp;&nbsp;华门亦改为宣华云。<br /><br />&nbsp;&nbsp;&nbsp;&nbsp;汉末，蔡邕立汉《朝会志》，竟不就。秦人以十月旦为岁首，汉初习以大飨<br /><br />&nbsp;&nbsp;&nbsp;&nbsp;会，后用夏正，飨会犹未废十月旦会也。东京以后，正旦夜漏未尽七刻，鸣钟受<br /><br />&nbsp;&nbsp;&nbsp;&nbsp;贺，公侯以下执贽来庭，二千石以上升殿称万岁，然后作乐宴飨。张衡赋云“皇<br /><br />&nbsp;&nbsp;&nbsp;&nbsp;舆夙驾，登天光于扶桑”。然则虽云夙驾，必辨色而行事矣。魏武都邺，正会文<br /><br />&nbsp;&nbsp;&nbsp;&nbsp;昌殿，用汉仪，又设百华灯。后魏文修洛阳宫室，权都许昌，宫殿狭小，元日于<br /><br />&nbsp;&nbsp;&nbsp;&nbsp;城南立毡殿，青帷以为门，设乐飨会。后还洛阳，依汉旧事。晋武帝初，更定朝<br /><br />&nbsp;&nbsp;&nbsp;&nbsp;会仪，夜漏未尽十刻，庭燎起火，群臣集。傅玄《朝会赋》云“华灯若乎火树，<br /><br />&nbsp;&nbsp;&nbsp;&nbsp;炽百枝之煌煌”。此则因魏仪与庭燎并设也。漏未尽七刻，群臣入白贺，未尽五<br /><br />&nbsp;&nbsp;&nbsp;&nbsp;刻，就本位，至漏尽，皇帝出前殿，百官上贺，如汉仪。礼毕罢入，群臣坐，谓<br /><br />&nbsp;&nbsp;&nbsp;&nbsp;之辰贺。昼漏上三刻更出，百官奉寿酒，大飨作乐，谓之昼会。别置女乐三十人<br /><br />&nbsp;&nbsp;&nbsp;&nbsp;于黄帐外，奏《房中之歌》。江左多虞，不复晨贺，夜漏未尽十刻，开宣阳门，<br /><br />&nbsp;&nbsp;&nbsp;&nbsp;至平旦始开殿门；昼漏上五刻，皇帝乃出受贺。宋世至十刻乃受贺。其余升降拜<br /><br />&nbsp;&nbsp;&nbsp;&nbsp;伏之仪，及置立后妃王公已下祠祀夕牲拜授吊祭，皆有仪注，文多不载。<br /><br />&nbsp;&nbsp;&nbsp;&nbsp;三月三日曲水会，古禊祭也。汉《礼仪志》云“季春月上巳，官民皆洁濯于<br /><br />&nbsp;&nbsp;&nbsp;&nbsp;东流水上，自洗濯祓除去宿疾为大洁”。不见东流为何水也。晋中朝云，卿已下<br /><br />&nbsp;&nbsp;&nbsp;&nbsp;至于庶民，皆禊洛水之侧，事见诸《禊赋》及《夏仲御传》也。赵王伦篡位，三<br /><br />&nbsp;&nbsp;&nbsp;&nbsp;日，会天渊池诛张林。怀帝亦会天渊池赋诗。陆机云“天渊池南石沟，引御沟水，<br /><br />&nbsp;&nbsp;&nbsp;&nbsp;池西积石为禊堂。跨水，流杯饮酒”。亦不言曲水。元帝又诏罢三日弄具。今相<br /><br />&nbsp;&nbsp;&nbsp;&nbsp;承为百戏之具，雕弄技巧，增损无常。<br /><br />&nbsp;&nbsp;&nbsp;&nbsp;史臣曰：案禊与曲水，其义参差。旧言阳气布畅，万物讫出，姑洗洁之也。<br /><br />&nbsp;&nbsp;&nbsp;&nbsp;巳者祉也，言祈介祉也。一说，三月三日，清明之节，将修事于水侧，祷祀以祈<br /><br />&nbsp;&nbsp;&nbsp;&nbsp;丰年。应劭云：“禊者，洁也，言自洁濯也。或云汉世有郭虞者，以三月上辰生<br /><br />&nbsp;&nbsp;&nbsp;&nbsp;二女，上巳又生一女，二日中频生皆死，时俗以为大忌，民人每至其日，皆适东<br /><br />&nbsp;&nbsp;&nbsp;&nbsp;流水祈祓自洁濯，浮酌清流，后遂为曲水。”案高后祓霸上，马融《梁冀西第赋》<br /><br />&nbsp;&nbsp;&nbsp;&nbsp;云“西北戌亥，玄石承输。虾蟆吐写，庚辛之域”。即曲水之象也。今据禊为曲<br /><br />&nbsp;&nbsp;&nbsp;&nbsp;水事，应在永寿之前已有，祓除则不容在高后之后。祈农之说，于事为当。<br /><br />&nbsp;&nbsp;&nbsp;&nbsp;九月九日马射。或说云，秋金之节，讲武习射，像汉立秋之礼。<br /><br />&nbsp;&nbsp;&nbsp;&nbsp;史臣曰：案晋中朝元会，设卧骑、倒骑、颠骑，自东华门驰往神虎门，此亦<br /><br />&nbsp;&nbsp;&nbsp;&nbsp;角抵杂戏之流也。宋武为宋公，在彭城，九日出项羽戏马台，至今相承，以为旧<br /><br />&nbsp;&nbsp;&nbsp;&nbsp;准。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,243510);">加入书签</a><a
                        href="243504.html">上一页</a>&larr;<a href="index.html">返回列表</a>&rarr;<a
                            href="243528.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243504.html"; var next_page = "243528.html"; var index_page = "index.html"; var sortid = "9"; var article_id = "2386"; var chapter_id = "243510"; var articlename = "南齐书"; var chaptername = " 卷九 志第一"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>