<!DOCTYPE html>
<html>
<head>
<meta charset="gbk" />
<title>南齐书- 卷十二 志第四-在线阅读-哈西文学网</title>
<meta name="keywords" content="萧子显，南齐书， 卷十二 志第四全文， 卷十二 志第四在线阅读 哈西文学网" />
<meta name="description" content="哈西文学网提供萧子显的南齐书  卷十二 志第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/243562.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/243562.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 志第四</h1>
            <div class="link xb">
                <a href="243550.html">上一页</a>&larr;<a href="index.html">返回列表</a>&rarr;<a
                    href="243573.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文上<br /><br />&nbsp;&nbsp;&nbsp;&nbsp;《易》曰：“圣人仰观象于天，俯观法于地。”天文之事，其来已久。太祖<br /><br />&nbsp;&nbsp;&nbsp;&nbsp;革命受终，膺集期运。<br /><br />&nbsp;&nbsp;&nbsp;&nbsp;宋升明三年，太史令将作匠陈文建陈天文，奏曰：“自孝建元年至升明三年，<br /><br />&nbsp;&nbsp;&nbsp;&nbsp;日蚀有十，亏上有七。占曰‘有亡国失君之象。’一曰‘国命绝，主危亡’。孝<br /><br />&nbsp;&nbsp;&nbsp;&nbsp;建元年至升明三年，太白经天五。占曰‘天下革，民更王，异姓兴’。孝建元年<br /><br />&nbsp;&nbsp;&nbsp;&nbsp;至升明三年，月犯房心四，太白犯房心五。占曰‘其国有丧，宋当之’。孝建元<br /><br />&nbsp;&nbsp;&nbsp;&nbsp;年至永光元年，奔星出入紫宫有四。占曰‘国去其君，有空国徙王’。大明二年<br /><br />&nbsp;&nbsp;&nbsp;&nbsp;至元徽四年，天再裂。占曰‘阳不足，白虹贯日，人君恶之’。孝建二年至大明<br /><br />&nbsp;&nbsp;&nbsp;&nbsp;五年，月入太微；泰豫元年至升明三年，月又入太微；孝建元年至元徽二年，太<br /><br />&nbsp;&nbsp;&nbsp;&nbsp;白入太微各八，荧惑入太微六。占曰‘七耀行不轨道，危亡之象。贵人失权势，<br /><br />&nbsp;&nbsp;&nbsp;&nbsp;主亦衰，当有王入为主’。孝建二年至升明二年，太白、荧惑经羽林各三。占曰<br /><br />&nbsp;&nbsp;&nbsp;&nbsp;‘国残更世’。孝建二年四月十三日，荧惑守南斗，成句己。占曰‘天下易正更<br /><br />&nbsp;&nbsp;&nbsp;&nbsp;元’。孝建三年十二月一日，填星、荧惑、辰星合于南斗，占曰‘改立王公’。<br /><br />&nbsp;&nbsp;&nbsp;&nbsp;大明二年十二月二十六日，太白犯填星于斗；六年十一月十五日，太白、填星合<br /><br />&nbsp;&nbsp;&nbsp;&nbsp;于危。占曰‘天子失土’。景和元年十月八日，荧惑守太微，成句己。占曰‘王<br /><br />&nbsp;&nbsp;&nbsp;&nbsp;者恶之，主命无期，有徙主，若主王，天下更纪’。泰始三年正月十七日，白气<br /><br />&nbsp;&nbsp;&nbsp;&nbsp;见西南，东西半天，名曰长庚；六年九月二十七日，白气又见东南，长二丈，并<br /><br />&nbsp;&nbsp;&nbsp;&nbsp;形状长大，猛过彗星。占曰‘除旧布新易主之象，远期一纪’。至升明三年，一<br /><br />&nbsp;&nbsp;&nbsp;&nbsp;纪讫。泰始四年四月二十四日，太白犯填星于胃。占曰‘主命恶之’。泰始七年<br /><br />&nbsp;&nbsp;&nbsp;&nbsp;六月十七日，太白、岁星、填星合于东井。占曰‘改立王公’。元徽四年至升明<br /><br />&nbsp;&nbsp;&nbsp;&nbsp;二年三月，日有频食。占曰‘社稷将亡，王者恶之’。元徽四年十月十日，填星<br /><br />&nbsp;&nbsp;&nbsp;&nbsp;守太微宫，逆从行历四年。占曰‘有亡君之戒，易世立王’。元徽五年七月一日，<br /><br />&nbsp;&nbsp;&nbsp;&nbsp;荧惑、太白、辰星合于翼。占曰‘改立王公’。升明二年六月二十日，岁星守斗<br /><br />&nbsp;&nbsp;&nbsp;&nbsp;建。阴阳终始之门，大赦升平之所起，律历七政之本源，德星守之，天下更年，<br /><br />&nbsp;&nbsp;&nbsp;&nbsp;五礼更兴，多暴贵者。升明二年十月一日，荧惑守舆鬼；三年正月七日，荧惑守<br /><br />&nbsp;&nbsp;&nbsp;&nbsp;两戒间，成句己。占曰‘尊者失朝，必有亡国去王’。升明三年正月十八日，辰<br /><br />&nbsp;&nbsp;&nbsp;&nbsp;星孟效西方。占曰‘天下更王’。升明三年四月，岁星在虚危，俳徊玄枵之野，<br /><br />&nbsp;&nbsp;&nbsp;&nbsp;则齐国有福厚，为受庆之符。”<br /><br />&nbsp;&nbsp;&nbsp;&nbsp;今所记三辰七曜之变，起建元讫于隆昌，以续宋史。建武世，太史奏事，明<br /><br />&nbsp;&nbsp;&nbsp;&nbsp;帝不欲使天变外传，并秘而不出，自此阙焉。<br /><br />&nbsp;&nbsp;&nbsp;&nbsp;○日蚀<br /><br />&nbsp;&nbsp;&nbsp;&nbsp;建元二年九月甲午朔，日蚀。<br /><br />&nbsp;&nbsp;&nbsp;&nbsp;三年七月己未朔，日蚀。<br /><br />&nbsp;&nbsp;&nbsp;&nbsp;永明元年十二月乙巳朔，日蚀。<br /><br />&nbsp;&nbsp;&nbsp;&nbsp;十年十二月癸未朔，加时在午之半度，到未初见日始蚀，亏起西北角，蚀十<br /><br />&nbsp;&nbsp;&nbsp;&nbsp;分之四，申时光色复还。<br /><br />&nbsp;&nbsp;&nbsp;&nbsp;隆昌元年五月甲戌合朔，巳时日蚀三分之一，午时光复还。<br /><br />&nbsp;&nbsp;&nbsp;&nbsp;○月蚀<br /><br />&nbsp;&nbsp;&nbsp;&nbsp;建元四年七月戊辰，月在危宿蚀。<br /><br />&nbsp;&nbsp;&nbsp;&nbsp;永明二年四月丁巳，月在南斗宿蚀。<br /><br />&nbsp;&nbsp;&nbsp;&nbsp;三年十一月戊寅，月入东井旷中，因蚀三分之一。<br /><br />&nbsp;&nbsp;&nbsp;&nbsp;五年三月庚子，月在氐宿蚀。<br /><br />&nbsp;&nbsp;&nbsp;&nbsp;九月戊戌，月在胃宿蚀。<br /><br />&nbsp;&nbsp;&nbsp;&nbsp;六年九月癸巳，月蚀在娄宿九度，加时在寅之少弱，亏起东北角，蚀十五分<br /><br />&nbsp;&nbsp;&nbsp;&nbsp;之十一。十五日子时，蚀从东北始，至子时末都既，到丑时光色还复。<br /><br />&nbsp;&nbsp;&nbsp;&nbsp;七年八月丁亥，月在奎宿蚀。<br /><br />&nbsp;&nbsp;&nbsp;&nbsp;十月庚辰，月奄蚀荧惑。<br /><br />&nbsp;&nbsp;&nbsp;&nbsp;八年六月庚寅，月奄蚀毕左股第一星。<br /><br />&nbsp;&nbsp;&nbsp;&nbsp;十年十二月丁酉，月蚀在柳度，加时在酉之少弱，到亥时，月蚀起东角七分<br /><br />&nbsp;&nbsp;&nbsp;&nbsp;之二，至子时光色还复。<br /><br />&nbsp;&nbsp;&nbsp;&nbsp;永泰元年四月癸亥，月蚀，色赤如血。三日而大司马王敬则举兵，众以为敬<br /><br />&nbsp;&nbsp;&nbsp;&nbsp;则烈所感。<br /><br />&nbsp;&nbsp;&nbsp;&nbsp;永元元年八月己未，月蚀尽，色皆赤。是夜，始安王遥光伏诛。<br /><br />&nbsp;&nbsp;&nbsp;&nbsp;史臣曰：日月代照，实重天行。上交下蚀，同度相掩。案旧说曰“日有五蚀”，<br /><br />&nbsp;&nbsp;&nbsp;&nbsp;谓起上下左右中央是也。交会旧术，日蚀不从东始，以月从其西，东行及日。于<br /><br />&nbsp;&nbsp;&nbsp;&nbsp;交中，交从外入内者，先会后交，亏西南角；先交后会，亏西北角。交从内出者，<br /><br />&nbsp;&nbsp;&nbsp;&nbsp;先会后交，亏西北角；先交后会，亏西南角。日正在交中者，则亏于西，故不尝<br /><br />&nbsp;&nbsp;&nbsp;&nbsp;蚀东也。若日中有亏，名为黑子，不名为蚀也。汉尚书令黄香曰：“日蚀皆从西，<br /><br />&nbsp;&nbsp;&nbsp;&nbsp;月蚀皆从东，无上下中央者。”《春秋》鲁桓三年日蚀，贯中下上竟黑。疑者以<br /><br />&nbsp;&nbsp;&nbsp;&nbsp;为日月正等，月何得小而见日中？郑玄云：“月正掩日，日光从四边出，故言从<br /><br />&nbsp;&nbsp;&nbsp;&nbsp;中起也。”王逸以为：“月若掩日，当蚀日西，月行既疾，须臾应过西崖既，复<br /><br />&nbsp;&nbsp;&nbsp;&nbsp;次食东崖。今察日蚀，西崖缺而光已复，过东崖而独不掩。”逸之此意，实为巨<br /><br />&nbsp;&nbsp;&nbsp;&nbsp;疑。先儒难“月以望蚀，去日极远，谁蚀月乎”？说者称“日有暗气，天有虚道，<br /><br />&nbsp;&nbsp;&nbsp;&nbsp;常与日衡相对。月行在虚道中，则为气所m，故月为蚀也。虽时加夜半，日月当<br /><br />&nbsp;&nbsp;&nbsp;&nbsp;子午，正隔于地，犹为暗气所蚀，以天体大而地形小故也。暗虚之气，如以镜在<br /><br />&nbsp;&nbsp;&nbsp;&nbsp;日下，其光耀魄，乃见于阴中，常与日衡相对，故当星星亡，当月月蚀。”今问<br /><br />&nbsp;&nbsp;&nbsp;&nbsp;之曰：“星月同体，俱兆日耀，当月之蚀，星不必亡。若更有所当，星未尝蚀。<br /><br />&nbsp;&nbsp;&nbsp;&nbsp;同禀异亏，其故何也？”答曰：“月为阴主，以当阳位，体敌势交，自招盈损。<br /><br />&nbsp;&nbsp;&nbsp;&nbsp;星虽同类，而精景陋狭，小毁皆亡，无有受蚀之地，纤光可满，亦不与弦望同形。”<br /><br />&nbsp;&nbsp;&nbsp;&nbsp;又难曰：“日之夜蚀，验于夜星之亡；昼蚀既尽，昼星何故反不见？”答之曰：<br /><br />&nbsp;&nbsp;&nbsp;&nbsp;“夫言光有所冲，则有不冲之光矣；言有所当，亦有所不当矣。夜食度远，与所<br /><br />&nbsp;&nbsp;&nbsp;&nbsp;当而同没；昼食度近，由非冲而得明。”又问：“太白经天，实缘远日。今度近<br /><br />&nbsp;&nbsp;&nbsp;&nbsp;更明，于何取喻？”答曰：“向论二蚀之体，周冲不同，经与不经，自由星迟疾。<br /><br />&nbsp;&nbsp;&nbsp;&nbsp;难蚀引经，恐未得也。”<br /><br />&nbsp;&nbsp;&nbsp;&nbsp;日光色<br /><br />&nbsp;&nbsp;&nbsp;&nbsp;建元四年十一月午时，日色赤黄无光，至暮，在箕宿。<br /><br />&nbsp;&nbsp;&nbsp;&nbsp;二年闰正月乙酉，日黄赤无光，至暮。<br /><br />&nbsp;&nbsp;&nbsp;&nbsp;永明五年十一月丁亥，日出高三竿，朱色赤黄，日晕，虹抱珥直背。<br /><br />&nbsp;&nbsp;&nbsp;&nbsp;建元元年十二月未时，日晕，匝黄白色，至申乃消散。<br /><br />&nbsp;&nbsp;&nbsp;&nbsp;永明二年正月丁酉，日交晕再重。<br /><br />&nbsp;&nbsp;&nbsp;&nbsp;三年二月丁卯，日有半晕，晕上生一珥。<br /><br />&nbsp;&nbsp;&nbsp;&nbsp;四年五月丙午，日晕再重，仍白虹贯日，在东井度。<br /><br />&nbsp;&nbsp;&nbsp;&nbsp;六年三月甲申，日于兰云中薄半晕，须臾过匝，日东南晕外有一直，并黄色。<br /><br />&nbsp;&nbsp;&nbsp;&nbsp;壬辰，日晕，须臾，日西北生虹贯日中。<br /><br />&nbsp;&nbsp;&nbsp;&nbsp;八年十一月己亥，日半晕，南面不匝；日东西带晕，各生珥，长三尺，白色，<br /><br />&nbsp;&nbsp;&nbsp;&nbsp;珥各长十丈许，正冲日，久久消散，背因成重晕，并青绛色。<br /><br />&nbsp;&nbsp;&nbsp;&nbsp;九年正月甲午，日半晕，南面不匝；北带晕生一抱，东西各生一珥；抱北又<br /><br />&nbsp;&nbsp;&nbsp;&nbsp;有半晕，抱珥并黄色；北又生白虹贯日，久久消散。<br /><br />&nbsp;&nbsp;&nbsp;&nbsp;建元元年六月甲申，日南北两珥，西有抱，黄白色。<br /><br />&nbsp;&nbsp;&nbsp;&nbsp;永明二年十一月辛巳，日东北有一背。<br /><br />&nbsp;&nbsp;&nbsp;&nbsp;三年十一月庚寅，日西北有一背。<br /><br />&nbsp;&nbsp;&nbsp;&nbsp;四年正月辛巳，日南北各生一珥，又生一背。<br /><br />&nbsp;&nbsp;&nbsp;&nbsp;十二月辛未，日西北生一直，黄白色，戊寅，日北生一背，青绛色。<br /><br />&nbsp;&nbsp;&nbsp;&nbsp;五年八月己卯，日东南生一珥，并青绛色。<br /><br />&nbsp;&nbsp;&nbsp;&nbsp;六年二月丁巳，日东北生黄色，北有一珥，黄赤色，久久并散。庚申，日西<br /><br />&nbsp;&nbsp;&nbsp;&nbsp;有一背，赤青色，东西生一直，南北各生一珥，并黄白色。<br /><br />&nbsp;&nbsp;&nbsp;&nbsp;七年十月癸未，日东北生一背，青赤色，须臾消。<br /><br />&nbsp;&nbsp;&nbsp;&nbsp;八年六月戊寅，日于苍白云中南北各生一珥，青黄绛杂色，泽润，并长三尺<br /><br />&nbsp;&nbsp;&nbsp;&nbsp;许，至巳午消。<br /><br />&nbsp;&nbsp;&nbsp;&nbsp;隆昌元年正月壬戌，日于兰云中晕，南北带晕各生一直，同长一丈，须臾消。<br /><br />&nbsp;&nbsp;&nbsp;&nbsp;永元元年十二月乙酉，日中有三黑子。<br /><br />&nbsp;&nbsp;&nbsp;&nbsp;月晕犯<br /><br />&nbsp;&nbsp;&nbsp;&nbsp;建元四年十月庚寅，月晕五车及参头。<br /><br />&nbsp;&nbsp;&nbsp;&nbsp;永明元年正月壬辰，是日至十五日，月三晕太微及荧惑。<br /><br />&nbsp;&nbsp;&nbsp;&nbsp;三月庚申至十三日，月三晕太微及荧惑。<br /><br />&nbsp;&nbsp;&nbsp;&nbsp;五年二月乙未，自九日至是日，月三晕太微。<br /><br />&nbsp;&nbsp;&nbsp;&nbsp;六年二月壬戌甲夜、十三日甲夜、十五日甲夜，月并晕太微。<br /><br />&nbsp;&nbsp;&nbsp;&nbsp;永明元年十一月己未，月南北各生一珥，又有一抱。<br /><br />&nbsp;&nbsp;&nbsp;&nbsp;月犯列星<br /><br />&nbsp;&nbsp;&nbsp;&nbsp;建元元年七月丁未，月犯心大星北一寸，丁卯，月入轩辕中犯第二星。<br /><br />&nbsp;&nbsp;&nbsp;&nbsp;十月丙申，月在心大星西北七寸。<br /><br />&nbsp;&nbsp;&nbsp;&nbsp;十一月壬戌，月在氐东南星五寸。十二月乙酉，月犯太微西蕃南头第一星。<br /><br />&nbsp;&nbsp;&nbsp;&nbsp;庚寅，月行房道中，无所犯，癸巳，月入南斗魁中，无所犯。<br /><br />&nbsp;&nbsp;&nbsp;&nbsp;二年三月癸卯，月犯心大星，又犯后星。<br /><br />&nbsp;&nbsp;&nbsp;&nbsp;五月庚戌，月入南斗。七月己巳，月入南斗。<br /><br />&nbsp;&nbsp;&nbsp;&nbsp;三年二月癸巳，月犯太微上将。<br /><br />&nbsp;&nbsp;&nbsp;&nbsp;四年二月乙亥，月犯舆鬼西北星。丙子，月犯南斗魁第二星。辛未，月犯心<br /><br />&nbsp;&nbsp;&nbsp;&nbsp;大星，又犯后星。<br /><br />&nbsp;&nbsp;&nbsp;&nbsp;四月壬辰，月犯轩辕左民星。庚子，月犯箕东北星。五月丙寅，月犯心后星。<br /><br />&nbsp;&nbsp;&nbsp;&nbsp;戊寅，月掩昴西北星。六月乙未，月犯箕东北星。七月癸亥，月行南斗魁中，无<br /><br />&nbsp;&nbsp;&nbsp;&nbsp;所犯。庚辰，月犯轩辕女主。八月庚子，月犯昴西南星。壬寅，月犯五车东南星。<br /><br />&nbsp;&nbsp;&nbsp;&nbsp;壬申，月犯轩辕少民星。九月丁巳，月犯箕东北星。壬辰，月在营室度，入羽林<br /><br />&nbsp;&nbsp;&nbsp;&nbsp;中。二十日，月入舆鬼，犯积尸。<br /><br />&nbsp;&nbsp;&nbsp;&nbsp;十一月甲戌，月犯五车南星。十二月丁酉，月犯轩辕女主星，又掩女御。<br /><br />&nbsp;&nbsp;&nbsp;&nbsp;永明元年正月己亥，月犯心后星。<br /><br />&nbsp;&nbsp;&nbsp;&nbsp;三月乙未，月犯轩辕女主星。六月癸酉，月犯舆鬼西南星。八月乙丑，月犯<br /><br />&nbsp;&nbsp;&nbsp;&nbsp;南斗第四星，又犯舆鬼星。九月庚辰，月犯太白左蕃度。癸巳，月犯东井北辕西<br /><br />&nbsp;&nbsp;&nbsp;&nbsp;头第一星。<br /><br />&nbsp;&nbsp;&nbsp;&nbsp;十二月丁卯，月犯心前星，又犯大星。己巳，月犯南斗第五星。<br /><br />&nbsp;&nbsp;&nbsp;&nbsp;二年二月甲子，月犯南斗第四星，又犯第三星。<br /><br />&nbsp;&nbsp;&nbsp;&nbsp;三月丁丑，月犯东井北辕北头第一星。四月戊申，月犯轩辕右角。六月丙寅，<br /><br />&nbsp;&nbsp;&nbsp;&nbsp;月犯东井辕头第一星。八月丙午，月掩心大星。戊申，月犯南斗第三星。戊子，<br /><br />&nbsp;&nbsp;&nbsp;&nbsp;月犯东井北辕西头第一星。<br /><br />&nbsp;&nbsp;&nbsp;&nbsp;十一月庚辰，月犯昴星。丙戌，月犯轩辕左角。十二月壬戌，月犯心前星，<br /><br />&nbsp;&nbsp;&nbsp;&nbsp;又犯大星。<br /><br />&nbsp;&nbsp;&nbsp;&nbsp;三年二月己未，月犯南斗第五星。<br /><br />&nbsp;&nbsp;&nbsp;&nbsp;三月壬申，月在东井，无所犯。六月丙午，月掩心前星。八月丙辰，月犯东<br /><br />&nbsp;&nbsp;&nbsp;&nbsp;井北辕第二星。九月癸未，月犯东井南辕西头第一星。<br /><br />&nbsp;&nbsp;&nbsp;&nbsp;四年正月癸酉，月入东井，无所犯。乙亥，月犯舆鬼。<br /><br />&nbsp;&nbsp;&nbsp;&nbsp;闰月辛亥，月犯房。二月丁卯，月犯东井钺。三月乙未，月入东井，无所犯。<br /><br />&nbsp;&nbsp;&nbsp;&nbsp;七月辛亥，月犯东井。八月戊寅，月犯东井。九月辛卯，月与太白于尾合宿。丙<br /><br />&nbsp;&nbsp;&nbsp;&nbsp;午，月入东井。<br /><br />&nbsp;&nbsp;&nbsp;&nbsp;十一月辛丑，月入东井旷中。辛亥，月犯房北头第二星。十二月己巳，月犯<br /><br />&nbsp;&nbsp;&nbsp;&nbsp;东井北辕东头第二星。辛巳，月犯南斗第六星。<br /><br />&nbsp;&nbsp;&nbsp;&nbsp;五年正月丙午，月犯房钩钤。<br /><br />&nbsp;&nbsp;&nbsp;&nbsp;二月癸亥，月犯东井南辕西头第二星。三月癸卯，月犯南斗第二星。六月乙<br /><br />&nbsp;&nbsp;&nbsp;&nbsp;丑，月犯南斗第六星，在南斗七寸。丙寅，月犯西建星北一尺。<br /><br />&nbsp;&nbsp;&nbsp;&nbsp;史臣曰：《月令》昏明中星，皆二十八宿。箕斗之间，微为疏阔。故仲春之<br /><br />&nbsp;&nbsp;&nbsp;&nbsp;与孟秋，建星再用，与宿度并列，亟经陵犯，灾之所主，未有旧占。《石氏星经》<br /><br />&nbsp;&nbsp;&nbsp;&nbsp;云：“斗主爵禄，褒贤进士。故置建星以为辅。若犯建之异，不与斗同。”则据<br /><br />&nbsp;&nbsp;&nbsp;&nbsp;文求义，亦宰相之占也。<br /><br />&nbsp;&nbsp;&nbsp;&nbsp;七月丁未，月行入东井旷中，无所犯。<br /><br />&nbsp;&nbsp;&nbsp;&nbsp;八月壬申，月在毕，犯左股第二星西北三寸。九月戊子，月在填星北二尺八<br /><br />&nbsp;&nbsp;&nbsp;&nbsp;寸，为合宿。十月戊寅，月入氐犯东南星西北一尺余。<br /><br />&nbsp;&nbsp;&nbsp;&nbsp;十一月戊寅，月入氐。十二月戊午，月在东壁度，在荧惑北，相去二尺七寸，<br /><br />&nbsp;&nbsp;&nbsp;&nbsp;为合宿。甲子，月在东壁度东南九寸，为犯。癸酉，月在岁星南七寸，为犯。<br /><br />&nbsp;&nbsp;&nbsp;&nbsp;六年正月戊戌，月在角星南，相去三寸。<br /><br />&nbsp;&nbsp;&nbsp;&nbsp;二月丁卯，月在氐西南六寸。三月乙未，月入氐中，在岁星南一尺一寸，为<br /><br />&nbsp;&nbsp;&nbsp;&nbsp;合宿。四月癸丑，月犯东井南辕西头第二星。壬戌，月在氐西南星东南五寸，为<br /><br />&nbsp;&nbsp;&nbsp;&nbsp;犯。渐入氐中，与岁星同在氐度，为合宿。癸亥，月行在房北头第一星西南一尺，<br /><br />&nbsp;&nbsp;&nbsp;&nbsp;为犯。六月乙卯，月在角星东一寸，为犯。丁巳，月行入氐，无所犯。在岁星东<br /><br />&nbsp;&nbsp;&nbsp;&nbsp;三寸，为合宿。七月乙酉，月入房北头第二次相星西北八寸，为犯。庚寅，月在<br /><br />&nbsp;&nbsp;&nbsp;&nbsp;牵牛中星南二寸，为犯。庚子，月行在毕左股第一星七寸，为犯，又进入毕。八<br /><br />&nbsp;&nbsp;&nbsp;&nbsp;月壬子，月行在岁星东二尺五寸，同在氐中，为合宿。九月庚辰，月在房北头第<br /><br />&nbsp;&nbsp;&nbsp;&nbsp;一上相星东北一尺，为犯。又掩犯关楗闭星。丁酉，月行入东井。甲辰，月在左<br /><br />&nbsp;&nbsp;&nbsp;&nbsp;角星西北九寸，为犯。又在荧惑西南一尺六寸，为合宿。十月癸酉，月入氐中，<br /><br />&nbsp;&nbsp;&nbsp;&nbsp;在西南星东北三寸，为犯。闰月壬辰，月行入东井。<br /><br />&nbsp;&nbsp;&nbsp;&nbsp;十一月丙戌，月行入羽林中，无所犯。乙未，月行在东井南辕西头第二星南<br /><br />&nbsp;&nbsp;&nbsp;&nbsp;一尺，为犯。丙寅，月在左角北八寸，为犯。辛未，月行在太白东北一尺五寸，<br /><br />&nbsp;&nbsp;&nbsp;&nbsp;同在箕度，为合宿。十二月甲申，月行在毕左股第二星北七寸，为犯。乙未，月<br /><br />&nbsp;&nbsp;&nbsp;&nbsp;行入氐西南星东北一尺，为犯。丙申，月在房北头上相星北一尺，为犯。<br /><br />&nbsp;&nbsp;&nbsp;&nbsp;七年正月甲寅，月入东井旷中，无所犯。戊辰，月掩犯牵牛中星。<br /><br />&nbsp;&nbsp;&nbsp;&nbsp;二月辛巳，月掩犯东井北辕东头第一星。三月庚申，月在岁星西北三尺，同<br /><br />&nbsp;&nbsp;&nbsp;&nbsp;在箕度，为合宿。四月乙酉，月入氐中，无所犯。丙戌，月犯房星北头第一上相<br /><br />&nbsp;&nbsp;&nbsp;&nbsp;星北一尺，在楗闭西北四寸，为犯。六月乙酉，月犯牵牛中星。乙未，月入毕，<br /><br />&nbsp;&nbsp;&nbsp;&nbsp;在左股第二星东八寸，为犯。七月丁未，月入氐中，无所犯。戊申，在楗闭星东<br /><br />&nbsp;&nbsp;&nbsp;&nbsp;北一尺，为犯。八月甲戌，月入氐，在西南星东北一尺，为犯。庚寅，月在毕右<br /><br />&nbsp;&nbsp;&nbsp;&nbsp;股第一星东北一尺，为犯。九月丁巳，月掩犯毕右股第一星。庚申，月在东井北<br /><br />&nbsp;&nbsp;&nbsp;&nbsp;辕东头第一星西北八寸，为犯。十月甲申，月行掩毕左股第三星。丁酉，月行在<br /><br />&nbsp;&nbsp;&nbsp;&nbsp;楗闭星西北八寸，为犯。<br /><br />&nbsp;&nbsp;&nbsp;&nbsp;十二月壬午，月在东井北辕东头第一星北八寸，为犯。<br /><br />&nbsp;&nbsp;&nbsp;&nbsp;八年正月丁巳，月在亢南头第二星南七寸，为犯。<br /><br />&nbsp;&nbsp;&nbsp;&nbsp;二月己巳，月行在毕右股第一星东北六寸，为犯。六月甲戌，月在亢南头第<br /><br />&nbsp;&nbsp;&nbsp;&nbsp;二星西南七寸，为犯。八月乙亥，月在牵牛中星南九寸，为犯。辛卯，月在轩辕<br /><br />&nbsp;&nbsp;&nbsp;&nbsp;女御南八寸，为犯。九月辛酉，月在太微左执法星南四寸，为犯。十月壬午，月<br /><br />&nbsp;&nbsp;&nbsp;&nbsp;入东井旷中，无所犯。戊子，月在太微右执法星东南六寸，为犯。<br /><br />&nbsp;&nbsp;&nbsp;&nbsp;十一月戊戌，月行在填星北二尺二寸，为合宿。乙卯，月行在太微右执法星<br /><br />&nbsp;&nbsp;&nbsp;&nbsp;南二寸，为犯。十二月庚辰，月行在轩辕右角星南二寸，为犯。癸未，月掩犯太<br /><br />&nbsp;&nbsp;&nbsp;&nbsp;微右执法。<br /><br />&nbsp;&nbsp;&nbsp;&nbsp;九年正月辛丑，月在毕躔西星北六寸，为犯。庚申，月在岁星西北二尺五寸，<br /><br />&nbsp;&nbsp;&nbsp;&nbsp;同在须女度，为合宿。<br /><br />&nbsp;&nbsp;&nbsp;&nbsp;二月辛未，月入东井旷中，无所犯。壬申，月行东井北辕东头第一星北九寸，<br /><br />&nbsp;&nbsp;&nbsp;&nbsp;为犯。三月丙申，月入毕，在左股第二星东北六寸，又掩大星。四月庚午，月在<br /><br />&nbsp;&nbsp;&nbsp;&nbsp;轩辕女御星南八寸，为犯。癸酉，月在太微东南头上相星南八寸，为犯。癸未，<br /><br />&nbsp;&nbsp;&nbsp;&nbsp;月在岁星北，为犯，在危度。五月庚子，月行掩犯太微，在执法。丁未，月掩犯<br /><br />&nbsp;&nbsp;&nbsp;&nbsp;东建西星。七月癸巳，月在太白东五寸，为犯。乙未，月在太微东蕃南头上相星<br /><br />&nbsp;&nbsp;&nbsp;&nbsp;西南五寸，为犯。壬寅，月掩犯东建星。癸卯，月在牵牛南星北五寸，为犯。乙<br /><br />&nbsp;&nbsp;&nbsp;&nbsp;巳，月在岁星北六寸，为犯。闰七月辛酉，月在轩辕女御星西南三寸，为犯。八<br /><br />&nbsp;&nbsp;&nbsp;&nbsp;月，月在轩辕左民星东八寸，为犯。九月乙丑，月掩牵牛南星。癸未，月入太微，<br /><br />&nbsp;&nbsp;&nbsp;&nbsp;在右执法东北四寸，为犯。甲申，月掩太微东蕃南头上相星。十月甲午，月行在<br /><br />&nbsp;&nbsp;&nbsp;&nbsp;填星西北八寸，为犯，在虚度。戊申，月在轩辕女主星南四寸，掩女御，并为犯。<br /><br />&nbsp;&nbsp;&nbsp;&nbsp;辛亥，月入太微左执法东北七寸，为犯。<br /><br />&nbsp;&nbsp;&nbsp;&nbsp;十一月壬戌，月行掩犯岁星。己巳，月在毕右股大星东一寸，为犯。辛未，<br /><br />&nbsp;&nbsp;&nbsp;&nbsp;月在东井南辕西头第二星南八寸，为犯。又入东井旷中。丙子，月行在轩辕左民<br /><br />&nbsp;&nbsp;&nbsp;&nbsp;星东北七寸，为犯。丁丑，月行在太微西蕃上将星南五寸，为犯。十二月庚寅，<br /><br />&nbsp;&nbsp;&nbsp;&nbsp;月行在岁星东南八寸，为犯。丙午，月掩犯太微东蕃南头上相星。<br /><br />&nbsp;&nbsp;&nbsp;&nbsp;十年正月庚午，月在轩辕右角大民星南八寸，为犯。<br /><br />&nbsp;&nbsp;&nbsp;&nbsp;二月己亥，月行太微，在右掖门。甲辰，月行入氐中，掩犯东北星。壬子，<br /><br />&nbsp;&nbsp;&nbsp;&nbsp;月行入羽林。三月己卯，月行入羽林，在填星东北七寸，为犯。在危四度。四月<br /><br />&nbsp;&nbsp;&nbsp;&nbsp;甲午，月行入太微，在右掖门内。丙午，月行在危度，入羽林。五月己巳，月掩<br /><br />&nbsp;&nbsp;&nbsp;&nbsp;南斗第三星。甲戌，月行在危度，入羽林。六月戊子，月在张度，在荧惑星东三<br /><br />&nbsp;&nbsp;&nbsp;&nbsp;寸，为犯。己丑，月行入太微，在右掖门。丁酉，月掩西建星西。丁未，月行入<br /><br />&nbsp;&nbsp;&nbsp;&nbsp;毕，犯右股大赤星。七月甲戌，月行在毕躔星西北六寸，为犯。丁丑，月在东井<br /><br />&nbsp;&nbsp;&nbsp;&nbsp;北辕东头第二星西南九寸，为犯。八月辛卯，月行西建星东一尺，又在东星西四<br /><br />&nbsp;&nbsp;&nbsp;&nbsp;寸，为犯。壬寅，月行在毕右股大赤星东北四寸，为犯。甲辰，月行入东井旷中，<br /><br />&nbsp;&nbsp;&nbsp;&nbsp;无所犯。戊申，月行在轩辕女主星西九寸，为犯。辛亥，月入太微，在左执法星<br /><br />&nbsp;&nbsp;&nbsp;&nbsp;北二尺七寸，为犯。九月癸亥，月行掩犯填星一寸，在危度。十月辛卯，月在危<br /><br />&nbsp;&nbsp;&nbsp;&nbsp;度，入羽林，无所犯。癸亥，月入东井旷中，无所犯。<br /><br />&nbsp;&nbsp;&nbsp;&nbsp;十一月甲子，月入毕，进右股大赤星西北五寸，为犯。壬申，月入太微，在<br /><br />&nbsp;&nbsp;&nbsp;&nbsp;右执法星东北一尺三寸，无所犯。丁丑，月入氐，无所犯。十二月甲午，月入东<br /><br />&nbsp;&nbsp;&nbsp;&nbsp;井旷中，又进北辕东头第二星四寸，为犯。庚子，月入太微，在右执法星东北三<br /><br />&nbsp;&nbsp;&nbsp;&nbsp;尺，无所犯。<br /><br />&nbsp;&nbsp;&nbsp;&nbsp;十一年正月辛酉，月入东井旷中，无所犯。乙丑，月在轩辕女主星北八寸，<br /><br />&nbsp;&nbsp;&nbsp;&nbsp;为犯。壬申，月行在氐星东北九寸，为犯。<br /><br />&nbsp;&nbsp;&nbsp;&nbsp;二月甲午，月行入太微，在上将星东北一尺五寸，无所犯。壬寅，月行掩犯<br /><br />&nbsp;&nbsp;&nbsp;&nbsp;南斗第六星。癸卯，月掩犯西建中星，又掩东星。四月乙丑，月入太微，在右执<br /><br />&nbsp;&nbsp;&nbsp;&nbsp;法西北一尺四寸，无所犯。壬寅，月行在危度，入羽林，无所犯。五月丁巳，月<br /><br />&nbsp;&nbsp;&nbsp;&nbsp;行入太微左执法星北三尺，无所犯。甲子，月行在南斗第二星西七寸，为犯。乙<br /><br />&nbsp;&nbsp;&nbsp;&nbsp;丑，月掩犯西建中星。又犯东星六寸。六月辛丑，月行掩犯毕左股第三星。壬寅，<br /><br />&nbsp;&nbsp;&nbsp;&nbsp;月入毕。七月壬子，月入太微，在左执法东三尺，无所犯。丙辰，月行入氐，在<br /><br />&nbsp;&nbsp;&nbsp;&nbsp;东北星西南六寸，为犯。己未，月行南斗第六星南四寸，为犯。庚申，月行在西<br /><br />&nbsp;&nbsp;&nbsp;&nbsp;建星东南一寸，为犯。九月庚寅，月行在哭星西南六寸，为犯。壬辰，月行在营<br /><br />&nbsp;&nbsp;&nbsp;&nbsp;室度，入羽林，无所犯。丁酉，月入毕，在右股大赤星西北六寸，为犯。己亥，<br /><br />&nbsp;&nbsp;&nbsp;&nbsp;月入东井旷中，无所犯。乙巳，月行太微，当右掖门内，在屏星西南六寸，为犯。<br /><br />&nbsp;&nbsp;&nbsp;&nbsp;十月壬午，月行在东建中星九寸，为犯。<br /><br />&nbsp;&nbsp;&nbsp;&nbsp;十一月壬子，月在哭星南五寸，为犯。辛酉，月行在东井钺星南八寸，又在<br /><br />&nbsp;&nbsp;&nbsp;&nbsp;东井南辕西头第一星南五寸，并为犯。进入井中。丁卯，月入太微。壬申，月行<br /><br />&nbsp;&nbsp;&nbsp;&nbsp;入氐，无所犯。十二月辛巳，月入羽林，又入东井旷中，又入东井北辕西头第二<br /><br />&nbsp;&nbsp;&nbsp;&nbsp;星南六寸，为犯。乙未，月入太微，在右执法星东北二尺，无所犯。乙亥，月入<br /><br />&nbsp;&nbsp;&nbsp;&nbsp;氐，无所犯。<br /><br />&nbsp;&nbsp;&nbsp;&nbsp;隆昌元年正月辛亥，月入毕，在左股第一星东南一尺，为犯。<br /><br />&nbsp;&nbsp;&nbsp;&nbsp;三月辛亥，月在东井北辕西头第二星东七寸，为犯。甲申，月入太微，在屏<br /><br />&nbsp;&nbsp;&nbsp;&nbsp;星南九寸，为犯。六月乙丑，月入毕，在右股第一星东北五寸，为犯。又在岁星<br /><br />&nbsp;&nbsp;&nbsp;&nbsp;东南一尺，为犯。丁卯，月入东井南辕西头第一星东北七寸，为犯。<br /><br />&nbsp;&nbsp;&nbsp;&nbsp;永元元年七月，月掩心中星。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,243562);">加入书签</a><a
                        href="243550.html">上一页</a>&larr;<a href="index.html">返回列表</a>&rarr;<a
                            href="243573.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243550.html"; var next_page = "243573.html"; var index_page = "index.html"; var sortid = "9"; var article_id = "2386"; var chapter_id = "243562"; var articlename = "南齐书"; var chaptername = " 卷十二 志第四"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>