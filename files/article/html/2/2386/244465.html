<!DOCTYPE html>
<html>
<head>
<meta charset="gbk" />
<title>南齐书- 卷四十四 列传第二十五-在线阅读-哈西文学网</title>
<meta name="keywords" content="萧子显，南齐书， 卷四十四 列传第二十五全文， 卷四十四 列传第二十五在线阅读 哈西文学网" />
<meta name="description" content="哈西文学网提供萧子显的南齐书  卷四十四 列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244465.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244465.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十四 列传第二十五</h1>
            <div class="link xb">
                <a href="244437.html">上一页</a>&larr;<a href="index.html">返回列表</a>&rarr;<a
                    href="244486.html">下一页</a></div>			
            <div id="BookText">&nbsp;&nbsp;&nbsp;&nbsp;◎徐孝嗣沈文季<br /><br />&nbsp;&nbsp;&nbsp;&nbsp;徐孝嗣，字始昌，东海郯人也。祖湛之，宋司空；父聿之，著作郎：并为太<br /><br />&nbsp;&nbsp;&nbsp;&nbsp;初所杀。孝嗣在孕得免。幼而挺立，风仪端简。八岁，袭爵枝江县公，见宋孝武，<br /><br />&nbsp;&nbsp;&nbsp;&nbsp;升阶流涕，迄于就席。帝甚爱之。尚康乐公主。泰始二年，西讨解严，车驾还宫，<br /><br />&nbsp;&nbsp;&nbsp;&nbsp;孝嗣登殿不著i，为治书御史蔡准所奏，罚金二两。拜驸马都尉，除著作郎，母<br /><br />&nbsp;&nbsp;&nbsp;&nbsp;丧去官。为司空太尉二府参军，安成王文学。孝嗣姑适东莞刘舍，舍兄藏为尚书<br /><br />&nbsp;&nbsp;&nbsp;&nbsp;左丞，孝嗣往诣之。藏退语舍曰：“徐郎是令仆人，三十余可知矣。汝宜善自结。”<br /><br />&nbsp;&nbsp;&nbsp;&nbsp;升明中，迁太祖骠骑从事中郎，带南彭城太守，随府转为太尉谘议参军，太<br /><br />&nbsp;&nbsp;&nbsp;&nbsp;守如故。齐台建，为世子庶子。建元初，国除，出为晋陵太守，还为太子中庶子，<br /><br />&nbsp;&nbsp;&nbsp;&nbsp;领长水校尉，未拜，为宁朔将军、闻喜公子良征虏长史，迁尚书吏部郎，太子右<br /><br />&nbsp;&nbsp;&nbsp;&nbsp;卫率，转长史。善趋步，闲容止，与太宰褚渊相埒。世祖深加待遇。尚书令王俭<br /><br />&nbsp;&nbsp;&nbsp;&nbsp;谓人曰：“徐孝嗣将来必为宰相。”转充御史中丞。世祖问俭曰：“谁可继卿者？”<br /><br />&nbsp;&nbsp;&nbsp;&nbsp;俭曰：“臣东都之日，其在徐孝嗣乎！”出为吴兴太守，俭赠孝嗣四言诗曰：<br /><br />&nbsp;&nbsp;&nbsp;&nbsp;“方轨叔茂，追清彦辅。柔亦不茹，刚亦不吐。”时人以比蔡子尼之行状也。在<br /><br />&nbsp;&nbsp;&nbsp;&nbsp;郡有能名。会王俭亡，上征孝嗣为五兵尚书。<br /><br />&nbsp;&nbsp;&nbsp;&nbsp;其年，上敕仪曹令史陈淑、王景之、朱玄真、陈义民撰江左以来仪典，令谘<br /><br />&nbsp;&nbsp;&nbsp;&nbsp;受孝嗣。明年，迁太子詹事。从世祖幸方山。上曰：“朕经始此山之南，复为离<br /><br />&nbsp;&nbsp;&nbsp;&nbsp;宫之所。故应有迈灵丘。”灵丘山湖，新林苑也。孝嗣答曰：“绕黄山，款牛首，<br /><br />&nbsp;&nbsp;&nbsp;&nbsp;乃盛汉之事。今江南未广，民亦劳止，愿陛下少更留神。”上竟无所修立。竟陵<br /><br />&nbsp;&nbsp;&nbsp;&nbsp;王子良甚善之。子良好佛法，使孝嗣及庐江何胤掌知斋讲及众僧。转吏部尚书。<br /><br />&nbsp;&nbsp;&nbsp;&nbsp;寻加右军将军，转领太子左卫率。台阁事多以委之。<br /><br />&nbsp;&nbsp;&nbsp;&nbsp;世祖崩，遗诏转右仆射。隆昌元年，迁散骑常侍、前将军、丹阳尹。高宗谋<br /><br />&nbsp;&nbsp;&nbsp;&nbsp;废郁林，以告孝嗣，孝嗣奉旨无所厘赞。高宗入殿，孝嗣戎服随后。郁林既死，<br /><br />&nbsp;&nbsp;&nbsp;&nbsp;高宗须太后令，孝嗣于袖中出而奏之，高宗大悦。以废立功，封枝江县侯，食邑<br /><br />&nbsp;&nbsp;&nbsp;&nbsp;千户。给鼓吹一部，甲仗五十人入殿。转左仆射，常侍如故。明帝即位，加侍中、<br /><br />&nbsp;&nbsp;&nbsp;&nbsp;中军大将军。定策勋，进爵为公，增封二千户。给班剑二十人，加兵百人。旧拜<br /><br />&nbsp;&nbsp;&nbsp;&nbsp;三公乃临轩，至是帝特诏与陈显达、王晏并临轩拜授。<br /><br />&nbsp;&nbsp;&nbsp;&nbsp;北虏动，诏孝嗣假节顿新亭。时王晏为令，民情物望，不及孝嗣也。晏诛，<br /><br />&nbsp;&nbsp;&nbsp;&nbsp;转尚书令，领本州中正，余悉如故。孝嗣爱好文学，赏托清胜。器量弘雅，不以<br /><br />&nbsp;&nbsp;&nbsp;&nbsp;权势自居，故见容建武之世。恭己自保，朝野以此称之。<br /><br />&nbsp;&nbsp;&nbsp;&nbsp;初，孝嗣在率府，昼卧斋北壁下，梦两童子遽云“移公床”。孝嗣惊起，闻<br /><br />&nbsp;&nbsp;&nbsp;&nbsp;壁有声，行数步而壁崩压床。建武四年，即本号开府仪同三司。孝嗣闻有诏，敛<br /><br />&nbsp;&nbsp;&nbsp;&nbsp;容谓左右曰：“吾德惭古人，位登衮职，将何以堪之。明君可以理夺，必当死请。<br /><br />&nbsp;&nbsp;&nbsp;&nbsp;若不获命，正当角巾丘园，待罪家巷耳。”固让不受。<br /><br />&nbsp;&nbsp;&nbsp;&nbsp;是时连年虏动，军国虚乏。孝嗣表立屯田曰：“有国急务，兵食是同，一夫<br /><br />&nbsp;&nbsp;&nbsp;&nbsp;辍耕，于事弥切。故井陌疆里，长毂盛于周朝，屯田广置，胜戈富于汉室。降此<br /><br />&nbsp;&nbsp;&nbsp;&nbsp;以还，详略可见。但求之自古，为论则赊；即以当今，宜有要术。窃寻缘淮诸镇，<br /><br />&nbsp;&nbsp;&nbsp;&nbsp;皆取给京师，费引既殷，漕运艰涩。聚粮待敌，每若苦不周，利害之基，莫此为<br /><br />&nbsp;&nbsp;&nbsp;&nbsp;急。臣比访之故老及经彼宰守，淮南旧田，触处极目，陂遏不修，咸成茂草。平<br /><br />&nbsp;&nbsp;&nbsp;&nbsp;原陆地，弥望尤多。今边备既严，戍卒增众，远资馈运，近废良畴，士多饥色，<br /><br />&nbsp;&nbsp;&nbsp;&nbsp;可为嗟叹。愚欲使刺史二千石躬自履行，随地垦辟。精寻灌溉之源，善商肥确之<br /><br />&nbsp;&nbsp;&nbsp;&nbsp;异。州郡县戍主帅以下，悉分番附农。今水田虽晚，方事菽麦，菽麦二种，益是<br /><br />&nbsp;&nbsp;&nbsp;&nbsp;北土所宜，彼人便之，不减粳稻。开创之利，宜在及时。所启允合，请即使至徐、<br /><br />&nbsp;&nbsp;&nbsp;&nbsp;兖、司、豫，爰及荆、雍，各当境规度，勿有所遗。别立主曹，专司其事。田器<br /><br />&nbsp;&nbsp;&nbsp;&nbsp;耕牛，台详所给。岁终言殿最，明其刑赏。此功克举，庶有弘益。若缘边足食，<br /><br />&nbsp;&nbsp;&nbsp;&nbsp;则江南自丰。权其所饶，略不可计。”事御见纳。时帝已寝疾，兵事未已，竟不<br /><br />&nbsp;&nbsp;&nbsp;&nbsp;施行。<br /><br />&nbsp;&nbsp;&nbsp;&nbsp;帝疾甚，孝嗣入居禁中，临崩受遗托，重申开府之命。加中书监。永元初辅<br /><br />&nbsp;&nbsp;&nbsp;&nbsp;政，自尚书下省出住宫城南宅，不得还家。帝失德稍彰，孝嗣不敢谏诤。及江<br /><br />&nbsp;&nbsp;&nbsp;&nbsp;u见诛，内怀忧恐，然未尝表色。始安王遥光反，众情遑惑，见孝嗣入，宫内乃<br /><br />&nbsp;&nbsp;&nbsp;&nbsp;安。然群小用事，亦不能制也。进位司空，固让。求解丹阳尹，不许。<br /><br />&nbsp;&nbsp;&nbsp;&nbsp;孝嗣文人，不显同异，名位虽大，故得未及祸。虎贲中郎将许准有胆力，领<br /><br />&nbsp;&nbsp;&nbsp;&nbsp;军隶孝嗣，陈说事机，劝行废立。孝嗣迟疑久之，谓必无用干戈理，须少主出游，<br /><br />&nbsp;&nbsp;&nbsp;&nbsp;闭城门召百僚集议废之，虽有此怀，终不能决。群小亦稍憎孝嗣，劝帝召百僚集<br /><br />&nbsp;&nbsp;&nbsp;&nbsp;议，因诛之。冬，召孝嗣入华林省，遣茹法珍赐药，孝嗣容色不异，少能饮酒，<br /><br />&nbsp;&nbsp;&nbsp;&nbsp;药至斗余，方卒。乃下诏曰：“周德方熙，三监迷叛，汉历载昌，宰臣构戾，皆<br /><br />&nbsp;&nbsp;&nbsp;&nbsp;身膏斧钺，族同烟烬。殷鉴上代，垂戒后昆。徐孝嗣凭藉世资，早蒙殊遇，阶缘<br /><br />&nbsp;&nbsp;&nbsp;&nbsp;际会，遂登台铉。匡翼之诚无闻，谄黩之迹屡著。沈文季门世。（此下缺）<br /><br />&nbsp;&nbsp;&nbsp;&nbsp;沈文季，字仲达，吴兴武康人。父庆之，宋司空。文季少以宽雅正直见知。<br /><br />&nbsp;&nbsp;&nbsp;&nbsp;孝建二年，起家主簿，征秘书郎。以庆之勋重，大明五年，封文季为山阳县五等<br /><br />&nbsp;&nbsp;&nbsp;&nbsp;伯。转太子舍人，新安王北中郎主簿，西阳王抚军功曹，江夏王太尉东曹掾，迁<br /><br />&nbsp;&nbsp;&nbsp;&nbsp;中书郎。庆之为景和所杀，兵仗围宅，收捕诸子。文季长兄文叔谓文季曰：“我<br /><br />&nbsp;&nbsp;&nbsp;&nbsp;能死，尔能报。”遂自缢。文季挥刀驰马去，收者不敢追，遂得免。<br /><br />&nbsp;&nbsp;&nbsp;&nbsp;明帝立，起文季为宁朔将军，迁太子右卫率，建安王司徒司马。赭圻平，为<br /><br />&nbsp;&nbsp;&nbsp;&nbsp;宣威将军，庐江王太尉长史。出为宁朔将军、征北司马、广陵太守。转黄门郎，<br /><br />&nbsp;&nbsp;&nbsp;&nbsp;领长水校尉。明帝宴会朝臣，以南台御史贺咸为柱下史，纠不醉者。文季不肯饮<br /><br />&nbsp;&nbsp;&nbsp;&nbsp;酒，被驱下殿。<br /><br />&nbsp;&nbsp;&nbsp;&nbsp;晋平王休v为南徐州，帝问褚渊须干事人为上佐，渊举文季。转宁朔将军、<br /><br />&nbsp;&nbsp;&nbsp;&nbsp;骠骑长史、南东海太守。休v被杀，虽用薨礼，僚佐多不敢至，文季独往省墓展<br /><br />&nbsp;&nbsp;&nbsp;&nbsp;哀。出为临海太守。元徽初，迁散骑常侍，领后军将军，转秘书监。出为吴兴太<br /><br />&nbsp;&nbsp;&nbsp;&nbsp;守。文季饮酒至五斗，妻王氏，王锡女，饮酒亦至三斗。文季与对饮竟日，而视<br /><br />&nbsp;&nbsp;&nbsp;&nbsp;事不废。<br /><br />&nbsp;&nbsp;&nbsp;&nbsp;升明元年，沈攸之反，太祖加文季为冠军将军，督吴兴钱塘军事。攸之先为<br /><br />&nbsp;&nbsp;&nbsp;&nbsp;景和衔使杀庆之。至是文季收杀攸之弟新安太守登之，诛其宗族。加持节，进号<br /><br />&nbsp;&nbsp;&nbsp;&nbsp;征虏将军，改封略阳县侯，邑千户。明年，迁丹阳尹，将军如故。<br /><br />&nbsp;&nbsp;&nbsp;&nbsp;齐国初建，为侍中，领秘书监。建元元年，转太子右卫率，侍中如故。改封<br /><br />&nbsp;&nbsp;&nbsp;&nbsp;西丰县侯，食邑千二百户。<br /><br />&nbsp;&nbsp;&nbsp;&nbsp;文季风采棱岸，善于进止。司徒褚渊当世贵望，颇以门户裁之，文季不为之<br /><br />&nbsp;&nbsp;&nbsp;&nbsp;屈。世祖在东宫，于玄圃宴会朝臣。文季数举酒劝渊，渊甚不平，启世祖曰：<br /><br />&nbsp;&nbsp;&nbsp;&nbsp;“沈文季谓渊经为其郡，数加渊酒。”文季曰：“惟桑与梓，必恭敬止。岂如明<br /><br />&nbsp;&nbsp;&nbsp;&nbsp;府亡国失土，不识榆。”遂言及虏动，渊曰：“陈显达、沈文季当今将略，足<br /><br />&nbsp;&nbsp;&nbsp;&nbsp;委以边事。”文季讳称将门，因是发怒，启世祖曰：“褚渊自谓是忠臣，未知身<br /><br />&nbsp;&nbsp;&nbsp;&nbsp;死之日，何面目见宋明帝？”世祖笑曰：“沈率醉也。”中丞刘休举其事，见原。<br /><br />&nbsp;&nbsp;&nbsp;&nbsp;后豫章王北宅后堂集会，文季与渊并善琵琶，酒阑，渊取乐器为《明君曲》。文<br /><br />&nbsp;&nbsp;&nbsp;&nbsp;季便下席大唱曰：“沈文季不能作伎儿。”豫章王嶷又解之曰：“此故当不损仲<br /><br />&nbsp;&nbsp;&nbsp;&nbsp;容之德。”渊颜色无异，曲终而止。<br /><br />&nbsp;&nbsp;&nbsp;&nbsp;文季寻除征虏将军，侍中如故，迁散骑常侍，左卫将军，征虏如故。世祖即<br /><br />&nbsp;&nbsp;&nbsp;&nbsp;位，转太子詹事，常侍如故。永明元年，出为左将军、吴郡太守。三年，进号平<br /><br />&nbsp;&nbsp;&nbsp;&nbsp;东将军。四年，迁会稽太守，将军如故。<br /><br />&nbsp;&nbsp;&nbsp;&nbsp;是时连年检籍，百姓怨望。富阳人唐宇之侨居桐庐，父祖相传图墓为业。宇<br /><br />&nbsp;&nbsp;&nbsp;&nbsp;之自云其家墓有王气，山中得金印，转相诳惑。三年冬，宇之聚党四百人于新城<br /><br />&nbsp;&nbsp;&nbsp;&nbsp;水断商旅，党与分布近县。新城令陆赤奋、桐庐令王天愍弃县走。宇之向富阳，<br /><br />&nbsp;&nbsp;&nbsp;&nbsp;抄略人民，县令何洵告鱼浦子逻主从系公，发鱼浦村男丁防县。永兴遣西陵戍主<br /><br />&nbsp;&nbsp;&nbsp;&nbsp;夏侯昙羡率将吏及戍左右埭界人起兵赴救。宇之遂陷富阳。会稽郡丞张思祖遣台<br /><br />&nbsp;&nbsp;&nbsp;&nbsp;使孔矜、王万岁、张繇等配以器仗将吏白丁，防卫永兴等十属。文季亦遣器仗将<br /><br />&nbsp;&nbsp;&nbsp;&nbsp;吏救援钱塘。宇之至钱塘，钱塘令刘彪、戍主聂僧贵遣队主张\于小山拒之，力<br /><br />&nbsp;&nbsp;&nbsp;&nbsp;不敌，战败。宇之进抑浦登岸，焚郭邑，彪弃县走。文季又发吴、嘉兴、海盐、<br /><br />&nbsp;&nbsp;&nbsp;&nbsp;盐官民丁救之。贼分兵出诸县，盐官令萧元蔚、诸暨令陵琚之并逃走，余杭令乐<br /><br />&nbsp;&nbsp;&nbsp;&nbsp;琰战败乃奔。是春，宇之于钱塘c号，置太子，以新城戍为天子宫，县廨为太子<br /><br />&nbsp;&nbsp;&nbsp;&nbsp;宫。弟绍之为扬州刺史。钱塘富人柯隆为尚书仆射、中书舍人，领太官令，献铤<br /><br />&nbsp;&nbsp;&nbsp;&nbsp;数千口为宇之作杖，加领尚方令。分遣其党高道度徐寇东阳，东阳太守萧崇之、<br /><br />&nbsp;&nbsp;&nbsp;&nbsp;长山令刘国重拒战见害。崇之字茂敬，太祖族弟。至是临难，贞正果烈。追赠冠<br /><br />&nbsp;&nbsp;&nbsp;&nbsp;军将军，太守如故。贼遂据郡。又遣伪会稽太守孙泓取山阴。时会稽太守王敬则<br /><br />&nbsp;&nbsp;&nbsp;&nbsp;朝正，故宇之谓乘虚可袭。泓至浦阳江，郡丞张思祖遣浃口戍主汤休武拒战，大<br /><br />&nbsp;&nbsp;&nbsp;&nbsp;破之。上在乐游苑，闻宇之贼，谓豫章王嶷曰：“宋明初，九州同反，鼠辈但作，<br /><br />&nbsp;&nbsp;&nbsp;&nbsp;看萧公雷汝头。”遣禁兵数千人，马数百匹东讨。贼众乌合，畏马。官军至钱塘，<br /><br />&nbsp;&nbsp;&nbsp;&nbsp;一战便散，禽斩宇之，进兵平诸郡县。<br /><br />&nbsp;&nbsp;&nbsp;&nbsp;台军乘胜，百姓颇被抄夺。军还，上闻之，收军主前军将军陈天福弃市，左<br /><br />&nbsp;&nbsp;&nbsp;&nbsp;军将军中宿县子刘明彻免官削爵付东冶。天福，上宠将也，既伏诛，内外莫不震<br /><br />&nbsp;&nbsp;&nbsp;&nbsp;肃。天福善马槊，至今诸将法之。<br /><br />&nbsp;&nbsp;&nbsp;&nbsp;御史中丞徐孝嗣奏曰：“风闻山东群盗，剽掠列城，虽匪日而殄，要暂干王<br /><br />&nbsp;&nbsp;&nbsp;&nbsp;略。郡县阙攻守之宜，仓府多侵m之弊，举善惩恶，应有攸归。吴郡所领盐官<br /><br />&nbsp;&nbsp;&nbsp;&nbsp;令萧元蔚、桐庐令王天愍、新城令陆赤奋等，县为首劫破掠，并不经格战，委职<br /><br />&nbsp;&nbsp;&nbsp;&nbsp;散走。元蔚、天愍还台，赤奋不知所在。又钱塘令刘彪、富阳令何洵，乃率领吏<br /><br />&nbsp;&nbsp;&nbsp;&nbsp;民拒战不敌，未委归台。余建德、寿昌在劫断上流，不知被劫掠不？吴兴所领余<br /><br />&nbsp;&nbsp;&nbsp;&nbsp;杭县被劫破，令乐琰乃率吏民径战不敌，委走出都。会稽所领诸暨县，为劫所破，<br /><br />&nbsp;&nbsp;&nbsp;&nbsp;令陵琚之不经格战，委城奔走，不知所在。案元蔚等妄藉天私，作司近服，昧斯<br /><br />&nbsp;&nbsp;&nbsp;&nbsp;隐慝，职启虔刘。会稽郡丞张思祖谬因承乏，总任是尸，涓诚刍效，终焉无纪。<br /><br />&nbsp;&nbsp;&nbsp;&nbsp;平东将军吴郡太守文季、征虏将军吴兴太守西昌侯鸾，任属关、河，威怀是寄。<br /><br />&nbsp;&nbsp;&nbsp;&nbsp;辄下禁止彪、琰、洵，思祖、文季视事如故，鸾等结赎论。”诏元蔚等免，思祖、<br /><br />&nbsp;&nbsp;&nbsp;&nbsp;鸾、文季原。<br /><br />&nbsp;&nbsp;&nbsp;&nbsp;文季固让会稽之授，转都官尚书，加散骑常侍。出为持节、督郢州司州之义<br /><br />&nbsp;&nbsp;&nbsp;&nbsp;阳诸军事、左将军、郢州刺史，还为散骑常侍，领军将军。世祖谓文季曰：“南<br /><br />&nbsp;&nbsp;&nbsp;&nbsp;士无仆射，多历年所。”文季对曰：“南风不竞，非复一日。”文季虽不学，发<br /><br />&nbsp;&nbsp;&nbsp;&nbsp;言必有辞采，当世称其应对。尤善及弹棋，用五子。<br /><br />&nbsp;&nbsp;&nbsp;&nbsp;以疾迁金紫光禄大夫，加亲信二十人，常侍如故。转侍中，领太子詹事，迁<br /><br />&nbsp;&nbsp;&nbsp;&nbsp;中护军，侍中如故。以家为府。隆昌元年，复为领军将军，侍中如故。豫废郁林，<br /><br />&nbsp;&nbsp;&nbsp;&nbsp;高宗欲以文季为江州，遣左右单景隽宣旨，文季口自陈让，称年老不愿外出，因<br /><br />&nbsp;&nbsp;&nbsp;&nbsp;问右执法有人未，景隽还具言之。延兴元年，迁尚书右仆射。<br /><br />&nbsp;&nbsp;&nbsp;&nbsp;明帝即位，加领太子詹事，增邑五百户。尚书令王晏尝戏文季为吴兴仆射。<br /><br />&nbsp;&nbsp;&nbsp;&nbsp;文季答曰：“琅邪执法，似不出卿门。”寻加散骑常侍，仆射如故。建武二年，<br /><br />&nbsp;&nbsp;&nbsp;&nbsp;虏寇寿春，豫州刺史丰城公遥昌婴城固守，数遣轻兵相抄击，明帝以为忧，诏文<br /><br />&nbsp;&nbsp;&nbsp;&nbsp;季领兵镇寿春。文季入城，止游兵不听出，洞开城门，严加备守，虏军寻退，百<br /><br />&nbsp;&nbsp;&nbsp;&nbsp;姓无所伤损。增封为千九百户。寻加护军将军，仆射、常侍如故。<br /><br />&nbsp;&nbsp;&nbsp;&nbsp;王敬则反，诏文季领兵屯湖头，备京路。永元元年，转侍中、左仆射，将军<br /><br />&nbsp;&nbsp;&nbsp;&nbsp;如故。始安王遥光反，其夜，遣三百人于宅掩取文季，欲以为都督，而文季已还<br /><br />&nbsp;&nbsp;&nbsp;&nbsp;台。明日，与尚书令徐孝嗣守卫宫城，戎服共坐南掖门上。时东昏已行杀戮，孝<br /><br />&nbsp;&nbsp;&nbsp;&nbsp;嗣深怀忧虑，欲与文季论世事，文季辄引以他辞，终不得及。事宁，加镇军将军，<br /><br />&nbsp;&nbsp;&nbsp;&nbsp;置府。侍中、仆射如故。<br /><br />&nbsp;&nbsp;&nbsp;&nbsp;文季见世方昏乱，托以老疾，不豫朝机。兄子昭略谓文季曰：“阿父年六十<br /><br />&nbsp;&nbsp;&nbsp;&nbsp;为员外仆射，欲求自免，岂可得乎？”文季笑而不答。同孝嗣被害。其日先被召<br /><br />&nbsp;&nbsp;&nbsp;&nbsp;见，文季知败，举动如常，登车顾曰：“此行恐往而不反也。”于华林省死，时<br /><br />&nbsp;&nbsp;&nbsp;&nbsp;年五十八。朝野冤之。中兴元年，赠侍中、司空，谥忠宪。<br /><br />&nbsp;&nbsp;&nbsp;&nbsp;兄子昭略，有刚气。升明末为相国西曹掾，太祖赏之，及即位，谓王俭曰：<br /><br />&nbsp;&nbsp;&nbsp;&nbsp;“南士中有沈昭略，何职处之？”俭曰：“臣已有拟。”奏转前军将军，上不欲<br /><br />&nbsp;&nbsp;&nbsp;&nbsp;违，可其奏。寻迁为中书郎。永明初，历太尉大司马从事中郎，骠骑司马，黄门<br /><br />&nbsp;&nbsp;&nbsp;&nbsp;郎。南郡王友、学华选，以昭略为友，寻兼左丞。元年，出为临海太守，御史中<br /><br />&nbsp;&nbsp;&nbsp;&nbsp;丞。累迁侍中，冠军将军，抚军长史。永元元年，始安王遥光起兵东府，执昭略<br /><br />&nbsp;&nbsp;&nbsp;&nbsp;于城内。昭略潜自南出，济淮还台。至是与文季俱被召入华林省。茹法珍等进药<br /><br />&nbsp;&nbsp;&nbsp;&nbsp;酒，昭略怒骂徐孝嗣曰：“废昏立明，古今令典。宰相无才，致有今日。”以瓯<br /><br />&nbsp;&nbsp;&nbsp;&nbsp;掷面破，曰“作破面鬼”。死时年四十余。<br /><br />&nbsp;&nbsp;&nbsp;&nbsp;弟昭光，闻收至，家人劝逃去，昭光不忍舍母，遂见获，杀之。中兴元年，<br /><br />&nbsp;&nbsp;&nbsp;&nbsp;赠昭略太常，昭光廷尉。<br /><br />&nbsp;&nbsp;&nbsp;&nbsp;史臣曰：为邦之训，食惟民天，足食足兵，民信之矣。屯田之略，实重战守。<br /><br />&nbsp;&nbsp;&nbsp;&nbsp;若夫充国耕殖，用殄羌戎，韩浩、枣o，亦建华夏置典农之官，兴大佃之议。金<br /><br />&nbsp;&nbsp;&nbsp;&nbsp;城布险，峻垒绵疆，飞刍n粒，事难支继。一夫不耕，或钟饥馁，缘边戍卒，<br /><br />&nbsp;&nbsp;&nbsp;&nbsp;坐甲千群。故宜尽收地利，因兵务食。缓则躬耕，急则从战。岁有馀粮，则红食<br /><br />&nbsp;&nbsp;&nbsp;&nbsp;可待。前世达治，言之已详。江左以来，不暇远策，王旅外出，未尝宿饱，四郊<br /><br />&nbsp;&nbsp;&nbsp;&nbsp;婴守，惧等松刍。县兵所救，经岁引日，凌风水，转漕艰长。倾窖底之储，<br /><br />&nbsp;&nbsp;&nbsp;&nbsp;尽仓敖之粟，流马木牛，尚深前弊，田积之要，唯在江淮。郡国同兴，远不周急。<br /><br />&nbsp;&nbsp;&nbsp;&nbsp;故吴氏列戍南滨，屯农水右，魏世淮北大佃，而石横开漕，皆辅车相资，易以待<br /><br />&nbsp;&nbsp;&nbsp;&nbsp;敌。孝嗣当蹙境之晨，荐希行之计，王无外略，民困首领，观机而动，斯仪殆为<br /><br />&nbsp;&nbsp;&nbsp;&nbsp;空陈，惜矣！<br /><br />&nbsp;&nbsp;&nbsp;&nbsp;赞曰：文忠作相，器范先标。有容有业，可以立朝。丰城历仕，音仪孔昭。<br /><br />&nbsp;&nbsp;&nbsp;&nbsp;为舟等溺，在运同消。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244465);">加入书签</a><a
                        href="244437.html">上一页</a>&larr;<a href="index.html">返回列表</a>&rarr;<a
                            href="244486.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244437.html"; var next_page = "244486.html"; var index_page = "index.html"; var sortid = "9"; var article_id = "2386"; var chapter_id = "244465"; var articlename = "南齐书"; var chaptername = " 卷四十四 列传第二十五"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>