<!DOCTYPE html>
<html>
<head>
<meta charset="gbk" />
<title>南齐书- 卷五十三 列传第三十四-在线阅读-哈西文学网</title>
<meta name="keywords" content="萧子显，南齐书， 卷五十三 列传第三十四全文， 卷五十三 列传第三十四在线阅读 哈西文学网" />
<meta name="description" content="哈西文学网提供萧子显的南齐书  卷五十三 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244790.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244790.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 列传第三十四</h1>
            <div class="link xb">
                <a href="244674.html">上一页</a>&larr;<a href="index.html">返回列表</a>&rarr;<a
                    href="244842.html">下一页</a></div>			
            <div id="BookText">&nbsp;&nbsp;&nbsp;&nbsp;◎良政<br /><br />&nbsp;&nbsp;&nbsp;&nbsp;傅琰虞愿刘怀慰裴昭明沈宪李圭孔L之<br /><br />&nbsp;&nbsp;&nbsp;&nbsp;太祖承宋氏奢纵，风移百城，辅立幼主，思振民瘼。为政未期，擢山阴令傅<br /><br />&nbsp;&nbsp;&nbsp;&nbsp;琰为益州刺史。乃捐华反朴，恭己南面，导民以躬，意存勿扰。以山阴大邑，狱<br /><br />&nbsp;&nbsp;&nbsp;&nbsp;讼繁滋，建元三年别置狱丞，与建康为比。永明继运，垂心治术。杖威善断，犹<br /><br />&nbsp;&nbsp;&nbsp;&nbsp;多漏网，长吏犯法，封刃行诛。郡县居职，以三周为小满。水旱之灾，辄加赈恤。<br /><br />&nbsp;&nbsp;&nbsp;&nbsp;明帝自在布衣，晓达吏事，君临意兆，专务刀笔，未尝枉法申恩，守宰以之肃震。<br /><br />&nbsp;&nbsp;&nbsp;&nbsp;永明之世十许年中，百姓无鸡鸣犬吠之警，都邑之盛，士女富逸，歌声舞节，<br /><br />&nbsp;&nbsp;&nbsp;&nbsp;服华妆，桃花绿水之间，秋月春风之下，盖以百数。及建武之兴，虏难Y急，<br /><br />&nbsp;&nbsp;&nbsp;&nbsp;征役连岁，不遑启居，军国糜耗，从此衰矣。<br /><br />&nbsp;&nbsp;&nbsp;&nbsp;齐世善政著名表绩无几焉，位次迁升，非直止乎城邑。今取其清察有迹者，<br /><br />&nbsp;&nbsp;&nbsp;&nbsp;余则随以附焉。<br /><br />&nbsp;&nbsp;&nbsp;&nbsp;傅琰，字季圭，北地灵州人也。祖邵，员外郎。父僧佑，安东录事参军。琰<br /><br />&nbsp;&nbsp;&nbsp;&nbsp;美姿仪，解褐宁蛮参军，本州主簿，宁蛮功曹。宋永光元年，补诸暨武康令，广<br /><br />&nbsp;&nbsp;&nbsp;&nbsp;威将军，除尚书左民郎，又为武康令，将军如故。除吴兴郡丞。泰始六年，迁山<br /><br />&nbsp;&nbsp;&nbsp;&nbsp;阴令。山阴，东土大县，难为长官，僧v在县有称，琰尤明察，又著能名。其年<br /><br />&nbsp;&nbsp;&nbsp;&nbsp;爵新亭侯。元徽初，迁尚书右丞。<br /><br />&nbsp;&nbsp;&nbsp;&nbsp;遭母丧，居南岸，邻家失火，延烧琰屋，琰抱柩不动，邻人竞来赴救，乃得<br /><br />&nbsp;&nbsp;&nbsp;&nbsp;俱全。琰股髀之间，已被烟焰。服阕，除邵陵王左军谘议，江夏王录事参军。<br /><br />&nbsp;&nbsp;&nbsp;&nbsp;太祖辅政，以山阴狱讼烦积，复以琰为山阴令。卖针卖糖老姥争团丝，来诣<br /><br />&nbsp;&nbsp;&nbsp;&nbsp;琰，琰不辨核，缚团丝于柱鞭之，密视有铁屑，乃罚卖糖者。二野父争鸡，琰各<br /><br />&nbsp;&nbsp;&nbsp;&nbsp;问“何以食鸡”。一人云“粟”，一人云“豆”，乃破鸡得粟，罪言豆者。县内<br /><br />&nbsp;&nbsp;&nbsp;&nbsp;称神明，无敢复为偷盗。琰父子并著奇绩，江左鲜有。世云诸傅有《治县谱》，<br /><br />&nbsp;&nbsp;&nbsp;&nbsp;子孙相传，不以示人。<br /><br />&nbsp;&nbsp;&nbsp;&nbsp;升明二年，太祖擢为假节、督益宁二州军事、建威将军、益州刺史、宋宁太<br /><br />&nbsp;&nbsp;&nbsp;&nbsp;守。建元元年，进号宁朔将军。四年，征骁骑将军，黄门郎。永明二年，迁建威<br /><br />&nbsp;&nbsp;&nbsp;&nbsp;将军、安陆王北中郎长史，改宁朔将军。明年，徙庐陵王安西长史、南郡内史，<br /><br />&nbsp;&nbsp;&nbsp;&nbsp;行荆州事。五年，卒。琰丧西还，有诏出临。<br /><br />&nbsp;&nbsp;&nbsp;&nbsp;临淮刘玄明亦有吏能，为山阴令，大著名绩。琰子┝问之，玄明曰：“我<br /><br />&nbsp;&nbsp;&nbsp;&nbsp;临去当告卿。”将别，谓之曰：“作县唯日食一升，而莫饮酒。”<br /><br />&nbsp;&nbsp;&nbsp;&nbsp;虞愿，字士恭，会稽余姚人也。祖赉，给事中，监利侯。父望之，早卒。赉<br /><br />&nbsp;&nbsp;&nbsp;&nbsp;中庭橘树冬熟，子孙竞来取之，愿年数岁，独不取，赉及家人皆异之。元嘉末为<br /><br />&nbsp;&nbsp;&nbsp;&nbsp;国子生，再迁湘东王国常侍，转浔阳王府墨曹参军。明帝立，以愿儒吏学涉，兼<br /><br />&nbsp;&nbsp;&nbsp;&nbsp;蕃国旧恩，意遇甚厚。除太常丞，尚书祠部郎，通直散骑侍郎，领五郡中正，祠<br /><br />&nbsp;&nbsp;&nbsp;&nbsp;部郎如故。帝性猜忌，体肥憎风，夏月常著皮小衣，拜左右二人为司风令史，风<br /><br />&nbsp;&nbsp;&nbsp;&nbsp;起方面，辄先启闻。星文灾变，不信太史，不听外奏，敕灵台知星二人给愿，常<br /><br />&nbsp;&nbsp;&nbsp;&nbsp;直内省，有异先启，以相检察。<br /><br />&nbsp;&nbsp;&nbsp;&nbsp;帝以故宅起湘宫寺，费极奢侈。以孝武庄严刹七层，帝欲起十层，不可立，<br /><br />&nbsp;&nbsp;&nbsp;&nbsp;分为两刹，各五层。新安太守巢尚之罢郡还，见帝，曰：“卿至湘宫寺未？我起<br /><br />&nbsp;&nbsp;&nbsp;&nbsp;此寺，是大功德。”愿在侧曰：“陛下起此寺，皆是百姓卖儿贴妇钱，佛若有知，<br /><br />&nbsp;&nbsp;&nbsp;&nbsp;当悲哭哀愍。罪高佛图，有何功德？”尚书令袁粲在坐，为之失色。帝乃怒，使<br /><br />&nbsp;&nbsp;&nbsp;&nbsp;人驱下殿，愿徐去无异容。以旧恩，少日中，已复召入。<br /><br />&nbsp;&nbsp;&nbsp;&nbsp;帝好围棋，甚拙，去格七八道，物议共欺为第三品。与第一品王抗围棋，依<br /><br />&nbsp;&nbsp;&nbsp;&nbsp;品赌戏，抗每饶借之，曰：“皇帝飞棋，臣抗不能断。”帝终不觉，以为信然，<br /><br />&nbsp;&nbsp;&nbsp;&nbsp;好之愈笃。愿又曰：“尧以此教丹朱，非人主所宜好也。”虽数忤旨，而蒙赏赐<br /><br />&nbsp;&nbsp;&nbsp;&nbsp;犹异余人。迁兼中书郎。<br /><br />&nbsp;&nbsp;&nbsp;&nbsp;帝寝疾，愿常侍医药。帝素能食，尤好逐夷，以银钵盛蜜渍之，一食数钵。<br /><br />&nbsp;&nbsp;&nbsp;&nbsp;谓扬州刺史王景文曰：“此是奇味，卿颇足不？”景文曰：“臣夙好此物，贫素<br /><br />&nbsp;&nbsp;&nbsp;&nbsp;致之甚难。”帝甚悦。食逐夷积多，胸腹痞胀，气将绝。左右启饮数升酢酒，乃<br /><br />&nbsp;&nbsp;&nbsp;&nbsp;消。疾大困，一食汁滓犹至三升，水患积久，药不复效。大渐日，正坐，呼道人，<br /><br />&nbsp;&nbsp;&nbsp;&nbsp;合掌便绝。愿以侍疾久，转正员郎。<br /><br />&nbsp;&nbsp;&nbsp;&nbsp;出为晋平太守，在郡不治生产。前政与民交关，质录其儿妇，愿遣人于道夺<br /><br />&nbsp;&nbsp;&nbsp;&nbsp;取将还。在郡立学堂教授。郡旧出髯蛇胆，可为药，有饷愿蛇者，愿不忍杀，放<br /><br />&nbsp;&nbsp;&nbsp;&nbsp;二十里外山中，一夜蛇还床下。复送四十里外山，经宿，复还故处。愿更令远，<br /><br />&nbsp;&nbsp;&nbsp;&nbsp;乃不复归，论者以为仁心所致也。海边有越王石，常隐云雾。相传云“清廉太守<br /><br />&nbsp;&nbsp;&nbsp;&nbsp;乃得见”，愿往观视，清彻无隐蔽。后琅邪王秀之为郡，与朝士书曰：“此郡承<br /><br />&nbsp;&nbsp;&nbsp;&nbsp;虞公之后，善政犹存，遗风易遵，差得无事。”以母老解职，除后军将军。褚渊<br /><br />&nbsp;&nbsp;&nbsp;&nbsp;常诣愿，不在，见其眠床上积尘埃，有书数帙。渊叹曰：“虞君之清，一至于此。”<br /><br />&nbsp;&nbsp;&nbsp;&nbsp;令人扫地拂床而去。<br /><br />&nbsp;&nbsp;&nbsp;&nbsp;迁中书郎，领东观祭酒。兄季为上虞令，卒，愿从省步还家，不待诏便归东。<br /><br />&nbsp;&nbsp;&nbsp;&nbsp;除骁骑将军，迁廷尉，祭酒如故。愿尝事宋明帝，齐初宋神主迁汝阴庙，愿拜辞<br /><br />&nbsp;&nbsp;&nbsp;&nbsp;流涕。建元元年卒，年五十四。愿著《五经论问》，撰《会稽记》，文翰数十篇。<br /><br />&nbsp;&nbsp;&nbsp;&nbsp;刘怀慰，字彦泰，平原平原人也。祖奉伯，元嘉中为冠军长史。父乘民，冀<br /><br />&nbsp;&nbsp;&nbsp;&nbsp;州刺史。怀慰初为桂阳王征北板行参军。乘民死于义嘉事难，怀慰持丧，不食醯<br /><br />&nbsp;&nbsp;&nbsp;&nbsp;酱，冬月不絮衣。养孤弟妹，事寡叔母，皆有恩义。复除邵陵王南中郎参军，广<br /><br />&nbsp;&nbsp;&nbsp;&nbsp;德令，尚书驾部郎。怀慰宗从善明等为太祖心腹，怀慰亦豫焉。沈攸之有旧，令<br /><br />&nbsp;&nbsp;&nbsp;&nbsp;为书戒喻攸之，太祖省之称善。除步兵校尉。<br /><br />&nbsp;&nbsp;&nbsp;&nbsp;齐国建，上欲置齐郡于京邑，议者以江右土沃，流民所归，乃治瓜步，以怀<br /><br />&nbsp;&nbsp;&nbsp;&nbsp;慰为辅国将军、齐郡太守。上谓怀慰曰：“齐邦是王业所基，吾方以为显任。经<br /><br />&nbsp;&nbsp;&nbsp;&nbsp;理之事，一以委卿。”又手敕曰：“有文事者，必有武备。今赐卿玉环刀一口。”<br /><br />&nbsp;&nbsp;&nbsp;&nbsp;怀慰至郡，修治城郭，安集居民，垦废田二百顷，决沈湖灌溉。不受礼谒，民有<br /><br />&nbsp;&nbsp;&nbsp;&nbsp;饷其新米一斛者，怀慰出所食麦饭示之，曰：“旦食有余，幸不烦此。”因著<br /><br />&nbsp;&nbsp;&nbsp;&nbsp;《廉吏论》以达其意。太祖闻之，手敕褒赏。进督秦、沛二郡。妻子在都，赐米<br /><br />&nbsp;&nbsp;&nbsp;&nbsp;三百斛。兖州刺史柳世隆与怀慰书曰：“胶东流化，颍川致美，以今方古，曾何<br /><br />&nbsp;&nbsp;&nbsp;&nbsp;足云。”在郡二年，迁正员郎，领青冀二州中正。<br /><br />&nbsp;&nbsp;&nbsp;&nbsp;怀慰本名闻慰，世祖即位，以与舅氏名同，敕改之。出监东阳郡，为吏民所<br /><br />&nbsp;&nbsp;&nbsp;&nbsp;安。还兼安陆王北中郎司马。永明九年卒，年四十五。明帝即位，谓仆射徐孝嗣<br /><br />&nbsp;&nbsp;&nbsp;&nbsp;曰：“刘怀慰若在，朝廷不忧无清吏也。”怀慰与济阳江淹、陈郡袁彖善，亦著<br /><br />&nbsp;&nbsp;&nbsp;&nbsp;文翰。永明初，献《皇德论》云。<br /><br />&nbsp;&nbsp;&nbsp;&nbsp;裴昭明，河东闻喜人，宋太中大夫松之孙也。父S，南中郎参军。昭明少传<br /><br />&nbsp;&nbsp;&nbsp;&nbsp;儒史之业，泰始中，为太学博士。有司奏：“太子婚，纳征用玉璧虎皮，未详何<br /><br />&nbsp;&nbsp;&nbsp;&nbsp;所准据。”昭明议：“礼纳征，俪皮为庭实，鹿皮也。晋太子纳妃注‘以虎皮二’。<br /><br />&nbsp;&nbsp;&nbsp;&nbsp;太元中，公主纳征，虎豹皮各一。岂其谓婚礼不详。王公之差，故取虎豹文蔚以<br /><br />&nbsp;&nbsp;&nbsp;&nbsp;尊其事。虎豹虽文，而征礼所不言；熊罴虽古，而婚礼所不及；圭璋虽美，或为<br /><br />&nbsp;&nbsp;&nbsp;&nbsp;用各异。今宜准的经诰。凡诸僻谬，一皆详正。”于是有司参议，加圭璋，豹熊<br /><br />&nbsp;&nbsp;&nbsp;&nbsp;罴皮各二。<br /><br />&nbsp;&nbsp;&nbsp;&nbsp;元徽中，出为长沙郡丞，罢任，刺史王蕴谓之曰：“卿清贫，必无还资。湘<br /><br />&nbsp;&nbsp;&nbsp;&nbsp;中人士有须一礼之命者，我不爱也。”昭明曰：“下官忝为邦佐，不能光益上府，<br /><br />&nbsp;&nbsp;&nbsp;&nbsp;岂以鸿都之事仰累清风。”历祠部通直郎。<br /><br />&nbsp;&nbsp;&nbsp;&nbsp;永明三年使虏，世祖谓之曰：“以卿有将命之才，使还，当以一郡相赏。”<br /><br />&nbsp;&nbsp;&nbsp;&nbsp;还为始安内史。郡民龚玄宣云神人与其玉印玉板书，不须笔，吹纸便成字，自称<br /><br />&nbsp;&nbsp;&nbsp;&nbsp;“龚圣人”，以此惑众。前后郡守敬事之，昭明付狱治罪。及还，甚贫罄。世祖<br /><br />&nbsp;&nbsp;&nbsp;&nbsp;曰：“裴昭明罢郡还，遂无宅。我不谙书，不知古人中谁比？”迁射声校尉。九<br /><br />&nbsp;&nbsp;&nbsp;&nbsp;年，复遣北使。<br /><br />&nbsp;&nbsp;&nbsp;&nbsp;建武初为王玄邈安北长史、广陵太守。明帝以其在事无所启奏，代还，责之。<br /><br />&nbsp;&nbsp;&nbsp;&nbsp;昭明曰：“臣不欲竞执关楗故耳。”昭明历郡皆有勤绩，常谓人曰：“人生何事<br /><br />&nbsp;&nbsp;&nbsp;&nbsp;须聚蓄，一身之外，亦复何须？子孙若不才，我聚彼散；若能自立，则不如一经。”<br /><br />&nbsp;&nbsp;&nbsp;&nbsp;故终身不治产业。中兴二年卒。<br /><br />&nbsp;&nbsp;&nbsp;&nbsp;从祖弟，字彦齐。少有异操。泰始中于总明观听讲，不让刘秉席，秉用为<br /><br />&nbsp;&nbsp;&nbsp;&nbsp;参军。升明末，为奉朝请。齐台建，世子裴妃须外戚谱，不与，遂分籍。太祖<br /><br />&nbsp;&nbsp;&nbsp;&nbsp;受禅，上表诽谤，挂冠去，伏诛。<br /><br />&nbsp;&nbsp;&nbsp;&nbsp;沈宪，字彦璋，吴兴武康人也。祖说道，巴西梓潼二郡太守，父璞之，北中<br /><br />&nbsp;&nbsp;&nbsp;&nbsp;郎行参军。宪初应州辟，为主簿。少有干局，历临首、余杭令，巴陵王府佐，带<br /><br />&nbsp;&nbsp;&nbsp;&nbsp;襄令，除驾部郎。宋明帝与宪棋，谓宪曰：“卿，广州刺史才也。”补乌程令，<br /><br />&nbsp;&nbsp;&nbsp;&nbsp;甚著政绩。太守褚渊叹之曰：“此人方员可施。”除通直郎，都水使者。长于吏<br /><br />&nbsp;&nbsp;&nbsp;&nbsp;事，居官有绩。除正员郎，补吴令，尚书左丞。<br /><br />&nbsp;&nbsp;&nbsp;&nbsp;升明二年，西中郎将晃为豫州，太祖擢宪为晃长史，南梁太守，行州事。迁<br /><br />&nbsp;&nbsp;&nbsp;&nbsp;豫章王谘议，未拜，坐事免官。复除安成王冠军、武陵王征虏参军，迁少府卿。<br /><br />&nbsp;&nbsp;&nbsp;&nbsp;少府管掌市易，与民交关，有吏能者皆更此职。迁王俭镇军长史。<br /><br />&nbsp;&nbsp;&nbsp;&nbsp;武陵王晔为会稽，以宪为左军司马。太祖以山yīn户众难治，欲分为两县。世<br /><br />&nbsp;&nbsp;&nbsp;&nbsp;祖启曰：“县岂不可治，但用不得其人耳。”乃以宪带山阴令，政声大著。孔稚<br /><br />&nbsp;&nbsp;&nbsp;&nbsp;请假东归，谓人曰：“沈令料事特有天才。”加宁朔将军。王敬则为会稽，宪<br /><br />&nbsp;&nbsp;&nbsp;&nbsp;仍留为镇军长史，令如故。<br /><br />&nbsp;&nbsp;&nbsp;&nbsp;迁为冠军长史，行南豫州事，晋安王后军长史、广陵太守。西阳王子明代为<br /><br />&nbsp;&nbsp;&nbsp;&nbsp;南兖州，宪仍留为冠军长史，太守如故，频行州府事。永明八年，子明典签刘道<br /><br />&nbsp;&nbsp;&nbsp;&nbsp;济取府州五十人役自给，又役子明左右，及船仗赃私百万，为有司所奏，世祖怒，<br /><br />&nbsp;&nbsp;&nbsp;&nbsp;赐道济死。宪坐不纠，免官。寻复为长史、辅国将军，以疾去官。除散骑常侍，<br /><br />&nbsp;&nbsp;&nbsp;&nbsp;未拜，卒。当世称为良吏。<br /><br />&nbsp;&nbsp;&nbsp;&nbsp;宪同郡丘仲起，先是为晋平郡，清廉自立。褚渊叹曰：“见可欲心能不乱，<br /><br />&nbsp;&nbsp;&nbsp;&nbsp;此杨公所以遗子孙也。”仲起字子震，少为宪从伯领军寅之所知。宋元徽中，为<br /><br />&nbsp;&nbsp;&nbsp;&nbsp;太子领军长史，官至廷尉。卒。<br /><br />&nbsp;&nbsp;&nbsp;&nbsp;李圭之，字孔璋，江夏钟武人也。父祖皆为县令。圭之少辟州从事。宋泰始<br /><br />&nbsp;&nbsp;&nbsp;&nbsp;初，蔡兴宗为郢州，以圭之为安西府佐，委以职事，清治见知。迁镇西中郎谘议，<br /><br />&nbsp;&nbsp;&nbsp;&nbsp;右军将军，兼都水使者。圭之历职称为清能，除游击将军，兼使者如故。转兼少<br /><br />&nbsp;&nbsp;&nbsp;&nbsp;府，卒。<br /><br />&nbsp;&nbsp;&nbsp;&nbsp;先是，四年，荥阳毛惠素为少府卿，吏才强而治事清刻。敕市铜官碧青一千<br /><br />&nbsp;&nbsp;&nbsp;&nbsp;二百斤供御画，用钱六十万。有谗惠素纳利者，世祖怒，敕尚书评贾，贵二十八<br /><br />&nbsp;&nbsp;&nbsp;&nbsp;万余，有司奏之，伏诛。死后家徒四壁，上甚悔恨。<br /><br />&nbsp;&nbsp;&nbsp;&nbsp;孔L之，会稽山阴人也。祖季恭，光禄大夫，父灵运，著作郎。L之初为国<br /><br />&nbsp;&nbsp;&nbsp;&nbsp;子生，举孝廉。除卫军行参军，员外郎，尚书三公郎。出为乌程令，有吏能。还<br /><br />&nbsp;&nbsp;&nbsp;&nbsp;迁通直郎，补吴令。有小儿年十岁，偷刈邻家稻一束，L之付狱治罪。或谏之，<br /><br />&nbsp;&nbsp;&nbsp;&nbsp;L之曰：“十岁便能为盗，长大何所不为？”县中皆震肃。<br /><br />&nbsp;&nbsp;&nbsp;&nbsp;迁尚书左丞，又以职事知名。转前军将军，兼少府。迁骁骑将军，少府如故。<br /><br />&nbsp;&nbsp;&nbsp;&nbsp;出为宁朔将军、高宗冠军征虏长史、江夏内史。还为正员常侍，兼左民尚书、廷<br /><br />&nbsp;&nbsp;&nbsp;&nbsp;尉卿。出为临海太守，在任清约，罢郡还，献干姜二十斤，世祖嫌少，及知L之<br /><br />&nbsp;&nbsp;&nbsp;&nbsp;清，乃叹息。除武陵王前军长史，未拜，仍出为辅国将军，监吴兴郡，寻拜太守，<br /><br />&nbsp;&nbsp;&nbsp;&nbsp;治称清严。<br /><br />&nbsp;&nbsp;&nbsp;&nbsp;高宗辅政，防制诸蕃，致密旨于上佐。隆昌元年，迁L之为宁朔将军、晋熙<br /><br />&nbsp;&nbsp;&nbsp;&nbsp;王冠军长史，行郢州事，江夏内史。L之辞，不许。未拜，卒。<br /><br />&nbsp;&nbsp;&nbsp;&nbsp;史臣曰：琴瑟不调，必解而更张也。魏晋为吏，稍与汉乖，苛猛之风虽衰，<br /><br />&nbsp;&nbsp;&nbsp;&nbsp;而仁爱之情亦减。局以峻法，限以常条，以必世之仁未及宣理，而期月之望已求<br /><br />&nbsp;&nbsp;&nbsp;&nbsp;治术。先公后私，在己未易；割民奉国，于物非难；期之救过，所利苟免。且目<br /><br />&nbsp;&nbsp;&nbsp;&nbsp;见可欲，嗜好方流，贪以败官，取与违义，吏之不臧，罔非由此。`奸辩伪，诚<br /><br />&nbsp;&nbsp;&nbsp;&nbsp;俟异识，垂名著绩，唯有廉平。今世之治民，未有出于此也。<br /><br />&nbsp;&nbsp;&nbsp;&nbsp;赞曰：蒸蒸小民，吏职长亲。棼乱须理，恤隐归仁。枉直交瞀，宽猛代陈。<br /><br />&nbsp;&nbsp;&nbsp;&nbsp;伊何导物，贵在清身。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244790);">加入书签</a><a
                        href="244674.html">上一页</a>&larr;<a href="index.html">返回列表</a>&rarr;<a
                            href="244842.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244674.html"; var next_page = "244842.html"; var index_page = "index.html"; var sortid = "9"; var article_id = "2386"; var chapter_id = "244790"; var articlename = "南齐书"; var chaptername = " 卷五十三 列传第三十四"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>