<!DOCTYPE html>
<html>
<head>
<meta charset="gbk" />
<title>南齐书- 卷二十五 列传第六-在线阅读-哈西文学网</title>
<meta name="keywords" content="萧子显，南齐书， 卷二十五 列传第六全文， 卷二十五 列传第六在线阅读 哈西文学网" />
<meta name="description" content="哈西文学网提供萧子显的南齐书  卷二十五 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/243877.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/243877.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 列传第六</h1>
            <div class="link xb">
                <a href="243828.html">上一页</a>&larr;<a href="index.html">返回列表</a>&rarr;<a
                    href="243929.html">下一页</a></div>			
            <div id="BookText">&nbsp;&nbsp;&nbsp;&nbsp;◎垣崇祖张敬儿<br /><br />&nbsp;&nbsp;&nbsp;&nbsp;垣崇祖，字敬远，下邳人也。族姓豪强，石虎世，自略阳徙之于邺。曾祖敞，<br /><br />&nbsp;&nbsp;&nbsp;&nbsp;为慕容德伪吏部尚书。祖苗，宋武征广固，率部曲归降，仍家下邳，官至龙骧将<br /><br />&nbsp;&nbsp;&nbsp;&nbsp;军、汝南新蔡太守。父询之，积射将军，宋孝武世死事，赠冀州刺史。<br /><br />&nbsp;&nbsp;&nbsp;&nbsp;崇祖年十四，有干略，伯父豫州刺史护之谓门宗曰：“此儿必大成吾门，汝<br /><br />&nbsp;&nbsp;&nbsp;&nbsp;等不及也。”刺史刘道隆辟为主簿，厚遇之。除新安王国上将军。景和世，道隆<br /><br />&nbsp;&nbsp;&nbsp;&nbsp;求出为梁州，启转崇祖为义阳王征北行参军，与道隆同行，使还下邳召募。<br /><br />&nbsp;&nbsp;&nbsp;&nbsp;明帝立，道隆被诛。薛安都反，明帝遣张永、沈攸之北讨，安都使将裴祖隆、<br /><br />&nbsp;&nbsp;&nbsp;&nbsp;李世雄据下邳。祖隆引崇祖共拒战，会青州援军主刘弥之背逆归降，祖隆士众沮<br /><br />&nbsp;&nbsp;&nbsp;&nbsp;败，崇祖与亲近数十人夜救祖隆，与俱走还彭城。虏既陷徐州，崇祖仍为虏将游<br /><br />&nbsp;&nbsp;&nbsp;&nbsp;兵琅邪间不复归，虏不能制。密遣人于彭城迎母，欲南奔，事觉，虏执其母为质。<br /><br />&nbsp;&nbsp;&nbsp;&nbsp;崇祖妹夫皇甫肃兄妇，薛安都之女，故虏信之。肃仍将家属及崇祖母奔朐山，崇<br /><br />&nbsp;&nbsp;&nbsp;&nbsp;祖因将部曲据之，遣使归命。太祖在淮阴，板为朐山戍主，送其母还京师，明帝<br /><br />&nbsp;&nbsp;&nbsp;&nbsp;纳之。<br /><br />&nbsp;&nbsp;&nbsp;&nbsp;朐山边海孤险，人情未安。崇祖常浮舟舸于水侧，有急得以入海。军将得罪<br /><br />&nbsp;&nbsp;&nbsp;&nbsp;亡叛，具以告虏。虏伪醭嵌冀东徐州刺史成固公始得青州，闻叛者说，遣步骑<br /><br />&nbsp;&nbsp;&nbsp;&nbsp;二万袭崇祖，屯洛要，去朐山城二十里。崇祖出送客未归，城中惊恐，皆下船<br /><br />&nbsp;&nbsp;&nbsp;&nbsp;欲去。崇祖还，谓腹心曰：“贼比拟来，本非大举，政是承信一说，易遣诳之。<br /><br />&nbsp;&nbsp;&nbsp;&nbsp;今若得百余人还，事必济矣。但人情一骇，不可敛集。卿等可急去此二里外大叫<br /><br />&nbsp;&nbsp;&nbsp;&nbsp;而来，唱‘艾塘义人已得破虏，须戍军速往，相助逐退’。”船中人果喜，争上<br /><br />&nbsp;&nbsp;&nbsp;&nbsp;岸。崇祖引入据城，遣羸弱入岛，令人持两炬火登山鼓叫。虏参骑谓其军备甚盛，<br /><br />&nbsp;&nbsp;&nbsp;&nbsp;乃退。崇祖启明帝曰：“淮北士民，力屈胡虏，南向之心，日夜以冀。崇祖父伯<br /><br />&nbsp;&nbsp;&nbsp;&nbsp;并为淮北州郡，门族布在北边，百姓所信，一朝啸咤，事功可立。第名位尚轻，<br /><br />&nbsp;&nbsp;&nbsp;&nbsp;不足威众，乞假名号，以示远近。”明帝以为辅国将军、北琅邪兰陵二郡太守。<br /><br />&nbsp;&nbsp;&nbsp;&nbsp;亡命司马从之谋袭郡，崇祖讨捕斩之。数陈计算，欲克复淮北。时虏声当寇淮南，<br /><br />&nbsp;&nbsp;&nbsp;&nbsp;明帝以问崇祖。崇祖因启：“宜以轻兵深入，出其不意，进可立不世之勋，退可<br /><br />&nbsp;&nbsp;&nbsp;&nbsp;绝其窥窬之患。”帝许之。崇祖将数百人入虏界七百里，据南城，固蒙山，扇动<br /><br />&nbsp;&nbsp;&nbsp;&nbsp;郡县。虏率大众攻之，其别将梁湛母在虏，虏执其母，使湛告部曲曰：“大军已<br /><br />&nbsp;&nbsp;&nbsp;&nbsp;去，独住何为！”于是众情离阻，一时奔退。崇祖谓左右曰：“今若俱退，必不<br /><br />&nbsp;&nbsp;&nbsp;&nbsp;获免。”乃住后力战，大败追者而归。以久劳，封下邳县子。泰豫元年，行徐州<br /><br />&nbsp;&nbsp;&nbsp;&nbsp;事，徙戍龙沮，在朐山南。崇祖启断水注平地，以绝虏马。帝以问刘怀珍，云可<br /><br />&nbsp;&nbsp;&nbsp;&nbsp;立。崇祖率将吏塞之，未成。虏主谓伪彭城镇将平阳公曰：“龙沮若立，国之耻<br /><br />&nbsp;&nbsp;&nbsp;&nbsp;也，以死争之。”数万骑掩至。崇祖马槊陷阵不能抗，乃筑城自守。会天雨十余<br /><br />&nbsp;&nbsp;&nbsp;&nbsp;日，虏乃退。龙沮竟不立。历盱眙、平阳、东海三郡太守，将军如故。转邵陵王<br /><br />&nbsp;&nbsp;&nbsp;&nbsp;南中郎司马，复为东海太守。<br /><br />&nbsp;&nbsp;&nbsp;&nbsp;初，崇祖遇太祖于淮阴，太祖以其武勇，善待之。崇祖谓皇甫肃曰：“此真<br /><br />&nbsp;&nbsp;&nbsp;&nbsp;吾君也！吾今逢主矣，所谓千载一时。”遂密布诚节。元徽末，太祖忧虑，令崇<br /><br />&nbsp;&nbsp;&nbsp;&nbsp;祖受旨即以家口托皇甫肃，勒数百人将入虏界，更听后旨。会苍梧废，太祖召崇<br /><br />&nbsp;&nbsp;&nbsp;&nbsp;祖领部曲还都，除游击将军。沈攸之事平，以崇祖为持节、督兖青冀三州诸军事，<br /><br />&nbsp;&nbsp;&nbsp;&nbsp;累迁冠军将军、兖州刺史。太祖践阼，谓崇祖曰：“我新有天下，夷虏不识运命，<br /><br />&nbsp;&nbsp;&nbsp;&nbsp;必当动其蚁众，以送刘昶为辞。贼之所冲，必在寿春。能制此寇，非卿莫可。”<br /><br />&nbsp;&nbsp;&nbsp;&nbsp;徙为使持节、监豫司二州诸军事、豫州刺史，将军如故。封望蔡县侯，七百户。<br /><br />&nbsp;&nbsp;&nbsp;&nbsp;建元二年，虏遣伪梁王郁豆眷及刘昶马步号二十万，寇寿春。崇祖召文武议<br /><br />&nbsp;&nbsp;&nbsp;&nbsp;曰：“贼众我寡，当用奇以制之。当修外城以待敌，城既广阔，非水不固，今欲<br /><br />&nbsp;&nbsp;&nbsp;&nbsp;堰肥水却淹为三面之险，诸君意如何？”众曰：“昔佛狸侵境，宋南平王士卒完<br /><br />&nbsp;&nbsp;&nbsp;&nbsp;盛，以郭大难守，退保内城。今日之事，十倍于前。古来相承，不筑肥堰，皆以<br /><br />&nbsp;&nbsp;&nbsp;&nbsp;地形不便，积水无用故也。若必行之，恐非事宜。”崇祖曰：“卿见其一，不识<br /><br />&nbsp;&nbsp;&nbsp;&nbsp;其二。若舍外城，贼必据之，外修楼橹，内筑长围，四周无碍，表里受敌，此坐<br /><br />&nbsp;&nbsp;&nbsp;&nbsp;自为擒。守郭筑堰，是吾不谏之策也。”乃于城西北立堰塞肥水，堰北起小城，<br /><br />&nbsp;&nbsp;&nbsp;&nbsp;周为深堑，使数千人守之。崇祖谓长史封延伯曰：“虏食而少虑，必悉力攻小城，<br /><br />&nbsp;&nbsp;&nbsp;&nbsp;图破此堰。见堑狭城小，谓一往可克，当以蚁附攻之。放水一激，急逾三峡，事<br /><br />&nbsp;&nbsp;&nbsp;&nbsp;穷奔透，自然沈溺。此岂非小劳而大利邪？”虏众由西道集堰南，分军东路肉薄<br /><br />&nbsp;&nbsp;&nbsp;&nbsp;攻小城。崇祖著白纱帽，肩舆上城，手自转式。至日晡时，决小史埭。水势奔下，<br /><br />&nbsp;&nbsp;&nbsp;&nbsp;虏攻城之众，漂坠堑中，人马溺死数千人，众皆退走。初，崇祖在淮阴见上，便<br /><br />&nbsp;&nbsp;&nbsp;&nbsp;自比韩信、白起，咸不信，唯上独许之，崇祖再拜奉旨。及破虏启至，上谓朝臣<br /><br />&nbsp;&nbsp;&nbsp;&nbsp;曰：“崇祖许为我制虏，果如其言。其恒自拟韩、白，今真其人也。”进为都督<br /><br />&nbsp;&nbsp;&nbsp;&nbsp;号平西将军，增封为千五百户。崇祖闻陈显达李安民皆增给军仪，启上求鼓吹横<br /><br />&nbsp;&nbsp;&nbsp;&nbsp;吹。上敕曰：“韩、白何可不与众异！”给鼓吹一部。<br /><br />&nbsp;&nbsp;&nbsp;&nbsp;崇祖虑虏复寇淮北，启徙下蔡戍于淮东。其冬，虏果欲攻下蔡，既闻内徙，<br /><br />&nbsp;&nbsp;&nbsp;&nbsp;乃扬声平除故城。众疑虏当于故城立戍，崇祖曰：“下蔡去镇咫尺，虏岂敢置戍；<br /><br />&nbsp;&nbsp;&nbsp;&nbsp;实欲除此故城。政恐奔走杀之不尽耳。”虏军果夷掘下蔡城，崇祖自率众渡淮与<br /><br />&nbsp;&nbsp;&nbsp;&nbsp;战，大破之，追奔数十里，杀获千计。上遣使入关参虏消息还，敕崇祖曰：“卿<br /><br />&nbsp;&nbsp;&nbsp;&nbsp;视吾是守江东而已邪？所少者食，卿但努力营田，自然平殄残丑。”敕崇祖修治<br /><br />&nbsp;&nbsp;&nbsp;&nbsp;芍陂田。<br /><br />&nbsp;&nbsp;&nbsp;&nbsp;世祖即位，征为散骑常侍、左卫将军。俄诏留本任，加号安西。仍迁五兵尚<br /><br />&nbsp;&nbsp;&nbsp;&nbsp;书，领骁骑将军。初，豫章王有盛宠，世祖在东宫，崇祖不自附结。及破虏，诏<br /><br />&nbsp;&nbsp;&nbsp;&nbsp;使还朝，与共密议。世祖疑之，曲加礼待，酒后谓崇祖曰：“世间流言，我已豁<br /><br />&nbsp;&nbsp;&nbsp;&nbsp;诸怀抱，自今已后，富贵见付也。”崇祖拜谢。崇祖去后，上复遣荀伯玉口敕，<br /><br />&nbsp;&nbsp;&nbsp;&nbsp;以边事受旨夜发，不得辞东宫。世祖以崇祖心诚不实，衔之。太祖崩，虑崇祖为<br /><br />&nbsp;&nbsp;&nbsp;&nbsp;异，便令内转。永明元年四月九日，诏曰：“垣崇祖凶诟险躁，少无行业。昔因<br /><br />&nbsp;&nbsp;&nbsp;&nbsp;军国多虞，采其一夫之用。大运光启，频烦升擢，溪壑靡厌，浸以弥广。去岁在<br /><br />&nbsp;&nbsp;&nbsp;&nbsp;西，连谋境外，无君之心，已彰遐迩。特加遵养，庶或悛革。而猜贰滋甚，志兴<br /><br />&nbsp;&nbsp;&nbsp;&nbsp;乱阶，随与荀伯玉驱合不逞，窥窬非觊，构扇边荒，互为表里。宁朔将军孙景育<br /><br />&nbsp;&nbsp;&nbsp;&nbsp;究悉奸计，具以启闻。除恶务本，刑兹罔赦。便可收掩，肃明宪辟。”死时年四<br /><br />&nbsp;&nbsp;&nbsp;&nbsp;十四。子惠隆，徙番禺卒。<br /><br />&nbsp;&nbsp;&nbsp;&nbsp;张敬儿，南阳冠军人也。本名苟儿，宋明帝以其名鄙，改焉。父丑，为郡将<br /><br />&nbsp;&nbsp;&nbsp;&nbsp;军，官至节府参军。敬儿年少便弓马，有胆气，好射虎，发无不中。南阳新野风<br /><br />&nbsp;&nbsp;&nbsp;&nbsp;俗出骑射，而敬儿尤多膂力，求入队为曲阿戍驿将，州差补府将，还为郡马队副，<br /><br />&nbsp;&nbsp;&nbsp;&nbsp;转队主。稍官宁蛮府行参军。随同郡人刘胡领军伐襄阳诸山蛮，深入险阻，所向<br /><br />&nbsp;&nbsp;&nbsp;&nbsp;皆破。又击湖阳蛮，官军引退，蛮贼追者数千人，敬儿单马在后，冲突贼军，数<br /><br />&nbsp;&nbsp;&nbsp;&nbsp;十合，杀数十人，箭中左腋，贼不能抗。平西将军山阳王休v镇寿阳，求善骑射<br /><br />&nbsp;&nbsp;&nbsp;&nbsp;人。敬儿自占见宠，为长兼行参军，领白直队。泰始初，除宁朔将军，随府转参<br /><br />&nbsp;&nbsp;&nbsp;&nbsp;骠骑军事，署中兵。领军讨义嘉贼，与刘胡相拒于鹊尾州。启明帝乞本郡，事平，<br /><br />&nbsp;&nbsp;&nbsp;&nbsp;为南阳太守，将军如故。初，王玄谟为雍州，土断敬儿家属舞阴，敬儿至郡，复<br /><br />&nbsp;&nbsp;&nbsp;&nbsp;还冠军。三年，薛安都子柏令、环龙等窃据顺阳、广平，略义成、扶风界，刺史<br /><br />&nbsp;&nbsp;&nbsp;&nbsp;巴陵王休若遣敬儿及新野太守刘攘兵攻讨，合战，破走之。徙为顺阳太守，将军<br /><br />&nbsp;&nbsp;&nbsp;&nbsp;如故。南阳蛮动，复以敬儿为南阳太守。遭母丧还家。朝廷疑桂阳王休范，密为<br /><br />&nbsp;&nbsp;&nbsp;&nbsp;之备，乃起敬儿为宁朔将军、越骑校尉。<br /><br />&nbsp;&nbsp;&nbsp;&nbsp;桂阳事起，隶太祖顿新亭。贼矢石既交，休范白服乘舆往劳楼下，城中望见<br /><br />&nbsp;&nbsp;&nbsp;&nbsp;其左右人兵不多，敬儿与黄回白太祖曰：“桂阳所在，备防寡阙，若诈降而取之，<br /><br />&nbsp;&nbsp;&nbsp;&nbsp;此必可擒也。”太祖曰：“卿若能办事，当以本州相赏。”敬儿相与出城南，放<br /><br />&nbsp;&nbsp;&nbsp;&nbsp;仗走，大呼称降。休范喜，召至舆侧，回阳致太祖密意，休范信之。回目敬儿，<br /><br />&nbsp;&nbsp;&nbsp;&nbsp;敬儿夺取休范防身刀，斩休范首，休范左右数百人皆惊散，敬儿驰马持首归新亭。<br /><br />&nbsp;&nbsp;&nbsp;&nbsp;除骁骑将军，加辅国将军。太祖以敬儿人位既轻，不欲便使为襄阳重镇。敬儿求<br /><br />&nbsp;&nbsp;&nbsp;&nbsp;之不已，乃微动太祖曰：“沈攸之在荆州，公知其欲何年作？不出敬儿以防之，<br /><br />&nbsp;&nbsp;&nbsp;&nbsp;恐非公之利也。”太祖笑而无言，乃以敬儿为持节、督雍梁二州郢司二郡军事、<br /><br />&nbsp;&nbsp;&nbsp;&nbsp;雍州刺史，将军如故，封襄阳县侯，二千户。部伍泊沔口，敬儿乘舴艋过江，诣<br /><br />&nbsp;&nbsp;&nbsp;&nbsp;晋熙王燮。中江遇风船覆，左右丁壮者各泅走，余二小吏没舱下，叫呼“官”，<br /><br />&nbsp;&nbsp;&nbsp;&nbsp;敬儿两掖挟之，随船覆仰，常得在水上，如此翻覆行数十里，方得迎接。失所持<br /><br />&nbsp;&nbsp;&nbsp;&nbsp;节，更给之。<br /><br />&nbsp;&nbsp;&nbsp;&nbsp;沈攸之闻敬儿上，遣人伺觇。见雍州迎军仪甚盛，虑见掩袭，密自防备。敬<br /><br />&nbsp;&nbsp;&nbsp;&nbsp;儿至镇，厚结攸之，信馈不绝。得其事迹，密白太祖。攸之得太祖书翰，论选用<br /><br />&nbsp;&nbsp;&nbsp;&nbsp;方伯密事，辄以示敬儿，以为反间，敬儿终无二心。元徽末，襄阳大水，平地数<br /><br />&nbsp;&nbsp;&nbsp;&nbsp;丈，百姓资财皆漂没，襄阳虚耗。太祖与攸之书，令赈贷之，攸之竟不历意。敬<br /><br />&nbsp;&nbsp;&nbsp;&nbsp;儿与攸之司马刘攘兵情款，及苍梧废，敬儿疑攸之当因此起兵，密以问攘兵，攘<br /><br />&nbsp;&nbsp;&nbsp;&nbsp;兵无所言，寄敬儿马镫一双，敬儿乃为之备。升明元年冬，攸之反，遣使报敬儿，<br /><br />&nbsp;&nbsp;&nbsp;&nbsp;敬儿劳接周至，为设酒食，谓之曰：“沈公那忽使君来，君殊可命。”乃列仗于<br /><br />&nbsp;&nbsp;&nbsp;&nbsp;厅事前斩之，集部曲侦攸之下，当袭江陵。<br /><br />&nbsp;&nbsp;&nbsp;&nbsp;时攸之遗太祖书曰：<br /><br />&nbsp;&nbsp;&nbsp;&nbsp;吾闻鱼相忘于江湖，人相忘于道术，彼我可谓通之矣。大明之中，谬奉圣主，<br /><br />&nbsp;&nbsp;&nbsp;&nbsp;忝同侍卫，情存契阔，义著断金，乃分帛而衣，等粮而食。值景和昏暴，心烂形<br /><br />&nbsp;&nbsp;&nbsp;&nbsp;鳎若斯之苦，宁可言尽。吾自分碎首于阁下，足下亦惧灭族于舍人。尔时磐石<br /><br />&nbsp;&nbsp;&nbsp;&nbsp;之心既固，义无贰计，蹙迫时难，相引求全。天道矜善，此理不空，结姻之始，<br /><br />&nbsp;&nbsp;&nbsp;&nbsp;实关于厚。及明帝龙飞，诸人皆为鬼矣。吾与足下，得蒙大造，亲过夙眷，遇若<br /><br />&nbsp;&nbsp;&nbsp;&nbsp;代臣，录其心迹，复忝驱使，临崩之日，吾豫在遗托，加荣授宠，恩深位高。虽<br /><br />&nbsp;&nbsp;&nbsp;&nbsp;复情谢古人，粗识忠节，誓心仰报，期之必死。此诚志竟未申遂，先帝登遐，微<br /><br />&nbsp;&nbsp;&nbsp;&nbsp;愿永夺。自尔已来，与足下言面殆绝，非唯分张形迹自然至此，脱枉一告，未常<br /><br />&nbsp;&nbsp;&nbsp;&nbsp;不对纸流涕，岂愿相诮于今哉？苟有所怀，不容不白。<br /><br />&nbsp;&nbsp;&nbsp;&nbsp;初得贤子赜疏，云得家信，云足下有废立之事。安国宁民，此功巍巍，非吾<br /><br />&nbsp;&nbsp;&nbsp;&nbsp;等常人所能信也。俄奉皇太后假令，云足下潜构深略，独断怀抱，一何能壮。但<br /><br />&nbsp;&nbsp;&nbsp;&nbsp;冠虽弊，不可承足，盖共尊高故耳。足下交结左右，亲行杀逆，以免身患，卿当<br /><br />&nbsp;&nbsp;&nbsp;&nbsp;谓龙逢、比干痴人耳。凡废立大事，不可广谋，但袁、褚遗寄，刘又国之近戚，<br /><br />&nbsp;&nbsp;&nbsp;&nbsp;数臣地籍实为膏腴，人位并居时望，若此不与议，复谁可得共披心胸者哉？昏明<br /><br />&nbsp;&nbsp;&nbsp;&nbsp;改易，自古有之，岂独大宋中屯邪？前代盛典，焕盈篇史，请为足下言之。<br /><br />&nbsp;&nbsp;&nbsp;&nbsp;群公共议，宜启太后，奉令而行，当以王礼出第。足下乃可不通大理，要听<br /><br />&nbsp;&nbsp;&nbsp;&nbsp;君子之言，岂可罔灭天理，一何若兹？《孝经》云“资于事父以事君”。纵为宗<br /><br />&nbsp;&nbsp;&nbsp;&nbsp;社大计，不尔，宁不识有君亲之意邪？乃复虑以家危，啖以爵赏，小人无状，遂<br /><br />&nbsp;&nbsp;&nbsp;&nbsp;行弑害。吾虽寡识，窃从古比，岂有为臣而有近日之事邪？使一旦荼毒，身首分<br /><br />&nbsp;&nbsp;&nbsp;&nbsp;离，生自可恨，死者何罪？且有登斋之赏，此科出于何文？凡在臣隶，谁不惋骇！<br /><br />&nbsp;&nbsp;&nbsp;&nbsp;华夷扣心，行路泣血。乃至不殡，使流虫在户，自古以来，此例有几？卫国微小，<br /><br />&nbsp;&nbsp;&nbsp;&nbsp;故有弘演，不图我宋，独无其人。抚膺惆怅，不能自己。足下与向之杀者何异？<br /><br />&nbsp;&nbsp;&nbsp;&nbsp;人情易反，还成嗟悲，为子君者，无乃难乎！蹊田之譬，岂复有异？管仲有言，<br /><br />&nbsp;&nbsp;&nbsp;&nbsp;君善未尝不谏。足下谏诤不闻，甘崔杼之罪，何恶逆之苦！昔太甲还位，伊不自<br /><br />&nbsp;&nbsp;&nbsp;&nbsp;疑。昌邑之过，不可称数，霍光荷托，尚共议于朝班，然后废之。由有汤沐之施，<br /><br />&nbsp;&nbsp;&nbsp;&nbsp;论者不以劫主为名。桓温之心，未忘于篡，海西失道，人伦顿尽，废之以公，犹<br /><br />&nbsp;&nbsp;&nbsp;&nbsp;礼处之。当温强盛，谁能相抗，尚畏惧于形迹，四海不惬，未尝有乐推之者。伊<br /><br />&nbsp;&nbsp;&nbsp;&nbsp;尹、霍光，名高于臣节，桓氏亦得免于胁夺，凡是诸事，布于书策，若此易晓，<br /><br />&nbsp;&nbsp;&nbsp;&nbsp;岂待指掌！卿常言比迹夷、叔，如何一旦行过桀、跖邪？<br /><br />&nbsp;&nbsp;&nbsp;&nbsp;圣明启运，苍生重造，普天率土，谁不歌\！实是披心击节、奉公忘私之日，<br /><br />&nbsp;&nbsp;&nbsp;&nbsp;而卿大收宫妓，劫夺天藏，器械金宝，必充私室，移易朝旧，布置私党，被甲入<br /><br />&nbsp;&nbsp;&nbsp;&nbsp;殿，内外宫阁管a，悉关家人。吾不知子孟、孔明遗训如此？王、谢、陶、庾行<br /><br />&nbsp;&nbsp;&nbsp;&nbsp;此举止？且朱方帝乡，非亲不授，足下非国戚也，一旦专纵自树，云是儿守台城，<br /><br />&nbsp;&nbsp;&nbsp;&nbsp;父居东府，一家两录，何以异此？知卿防固重复，猜畏万端，言以御远，实为防<br /><br />&nbsp;&nbsp;&nbsp;&nbsp;内。若德允物望，夷貊犹可推心共处；如其失理乖道，金城汤池无所用也。文长<br /><br />&nbsp;&nbsp;&nbsp;&nbsp;以戈戟自卫，何解灭亡。吴起有云“义礼不修，舟中之人皆雠也。”足下既无伍<br /><br />&nbsp;&nbsp;&nbsp;&nbsp;员之痛，苟怀贪岸有贼宋之心，吾宁捐申包之节邪？<br /><br />&nbsp;&nbsp;&nbsp;&nbsp;闻求忠臣者必出孝子之门，卿忠孝于斯尽矣。今窃天府金帛以行奸惠，盗国<br /><br />&nbsp;&nbsp;&nbsp;&nbsp;权爵以结人情，且授非其理，合我则赏，此事已复不可恒用，用之既讫，恐非忠<br /><br />&nbsp;&nbsp;&nbsp;&nbsp;策。且受者不感，识者不知，不能遏奸折谋，诚节慨惋。隔v数千，无因自对，<br /><br />&nbsp;&nbsp;&nbsp;&nbsp;不能知复何情颜，当与足下叙平生旧款？吾闻前哲绝交，不出恶言，但此自陈名<br /><br />&nbsp;&nbsp;&nbsp;&nbsp;节于胸心，因告别于千载。放笔增叹，公私潸泪，想不深怪往言。然天下耳目，<br /><br />&nbsp;&nbsp;&nbsp;&nbsp;岂伊可诬！抑亦当自知投杖无疆，为必先及。<br /><br />&nbsp;&nbsp;&nbsp;&nbsp;太祖出顿新亭，报攸之书曰：<br /><br />&nbsp;&nbsp;&nbsp;&nbsp;辱足下诮书，交道不终，为耻已足。欲下便来，何故多罔君子？吾结发入仕，<br /><br />&nbsp;&nbsp;&nbsp;&nbsp;岂期远大，盖感子路之言，每不择官而宦。逮文帝之世，初被圣明鉴赏；及孝武<br /><br />&nbsp;&nbsp;&nbsp;&nbsp;之朝，复蒙英主顾眄。因此感激，未能自反。及与足下敛袂定交，款著分好，何<br /><br />&nbsp;&nbsp;&nbsp;&nbsp;尝不劝慕古人国士之心，务重前良忠贞之节？至于契阔杯酒，殷勤携袖，荐女成<br /><br />&nbsp;&nbsp;&nbsp;&nbsp;姻，志相然诺，义信之笃，谁与间之！又乃景和陵虐，事切忧畏，明帝正位，运<br /><br />&nbsp;&nbsp;&nbsp;&nbsp;同休显，启臆论心，安危岂贰！元徽之季，听高道庆邪言，欲相讨伐，发威施敕，<br /><br />&nbsp;&nbsp;&nbsp;&nbsp;已行外内。于时臣子钳口，道路以目。吾以分交义重，患难宜均，犯陵白刃，以<br /><br />&nbsp;&nbsp;&nbsp;&nbsp;相任保。悖主手敕，今封送相示。岂不畏威，念周旋之义耳。推此阴惠，何愧怀<br /><br />&nbsp;&nbsp;&nbsp;&nbsp;抱，不云足下猥含祸。前遣王思文所牒朝事，盖情等家国，共详衷否，虚心<br /><br />&nbsp;&nbsp;&nbsp;&nbsp;小大，必以先输。问张雍州迁代之日，将欲谁拟？本是逆论来事，非欲代张，乃<br /><br />&nbsp;&nbsp;&nbsp;&nbsp;封此示张，激使见怒。若张惑一言，果兴怨恨，事负雅素，君子所不可为，况张<br /><br />&nbsp;&nbsp;&nbsp;&nbsp;之奉国，忠亮有本，情之见与，意契不贰邪？又张雍州启事，称彼中蛮动，兼民<br /><br />&nbsp;&nbsp;&nbsp;&nbsp;遭水患，敕令足下思经拯之计。吾亦有白，论国如家，布情而往，每思虚达。事<br /><br />&nbsp;&nbsp;&nbsp;&nbsp;之相接，恒必猜离。反谓无故遣信，此乃觇察。平谅之襟，动则相阻，伤负心期，<br /><br />&nbsp;&nbsp;&nbsp;&nbsp;自谁作故？先时足下遣信，寻盟敦旧，厉以笃终，吾止附还白，申罄情本，契然<br /><br />&nbsp;&nbsp;&nbsp;&nbsp;远要，方固金石。今日举错，定是谁恧久言邪？<br /><br />&nbsp;&nbsp;&nbsp;&nbsp;元徽末德，势亡祀，足下备闻，无待亟述。太后惟忧，式遵前诰，兴毁之<br /><br />&nbsp;&nbsp;&nbsp;&nbsp;略，事属鄙躬。黜昏树明，实惟前则，宁宗静国，何愧前修？废立有章，足下所<br /><br />&nbsp;&nbsp;&nbsp;&nbsp;允，冠弊之讥，将以何语？封为郡王，宁为失礼？景和无名，方之不愈乎？龙逢<br /><br />&nbsp;&nbsp;&nbsp;&nbsp;自匹夫之美，伊、霍则社稷之臣，同异相乘，非吾所受也。登斋有赏，寿寂已蒙<br /><br />&nbsp;&nbsp;&nbsp;&nbsp;之于前；同谋获功，明皇亦行之于昔。此则接踵成事，谁敢异之！谓其大收宫女，<br /><br />&nbsp;&nbsp;&nbsp;&nbsp;劫夺天藏，器械金宝，必充私室。必若虚设市虎，亦可不翅此言；若以此诈民，<br /><br />&nbsp;&nbsp;&nbsp;&nbsp;天下岂患无眼？心苟无瑕，非所耿介。甲仗之授，事既旧典，岂见有任镇邦家，<br /><br />&nbsp;&nbsp;&nbsp;&nbsp;勋经定主，而可得出入轻单，不资宠卫！斯之患虑，岂直身忧。祗奉此恩，职惟<br /><br />&nbsp;&nbsp;&nbsp;&nbsp;事理。朱方之牧，公卿佥意，吾亦谓微勋之次，无忝一州。且魏、晋旧事，帝乡<br /><br />&nbsp;&nbsp;&nbsp;&nbsp;蕃职，何尝豫州必曹，司州必马？折胶受柱，在体非愧。袁粲据石头，足下无不<br /><br />&nbsp;&nbsp;&nbsp;&nbsp;可；吾之守东府，来告便谓非。动容见疾，频笑入戾，乃如是乎！<br /><br />&nbsp;&nbsp;&nbsp;&nbsp;袁粲、刘秉，受遇深重，家国既安，不思抚镇，遂与足下表里潜规，据城之<br /><br />&nbsp;&nbsp;&nbsp;&nbsp;夜，岂顾社稷。幸天未长乱，宗庙有灵，即与褚卫军协谋义断，以时殄灭。想足<br /><br />&nbsp;&nbsp;&nbsp;&nbsp;下闻之，怅然孤沮。小儿忝侍中，代来之泽，遇直上台，便呼一家两录。发不择<br /><br />&nbsp;&nbsp;&nbsp;&nbsp;言，良以太甚。吾之方寸，古列共言，乃以陶、庾往贤，大见讥责，足下自省，<br /><br />&nbsp;&nbsp;&nbsp;&nbsp;讵得以此见贻邪？比纵夷、叔，论吾则可，行过桀、跖，无乃近诬哉！<br /><br />&nbsp;&nbsp;&nbsp;&nbsp;谓吾不朝，此则良诲，朝之与否，想更问之。足下受先帝之恩施，拥戎西州，<br /><br />&nbsp;&nbsp;&nbsp;&nbsp;鼎湖之日，率土载奔，而宴安中流，酣饮自若，即怀狼望，陵侮皇朝。晋熙殿下<br /><br />&nbsp;&nbsp;&nbsp;&nbsp;以皇弟代镇，而断割候迎，罔蔑宗子，驱略士马，悉以西上，郢中所遗，仅余劣<br /><br />&nbsp;&nbsp;&nbsp;&nbsp;弱。昔征茅不入，犹动义师；况荆州物产，雍、`、交、梁之会，自足下为牧，<br /><br />&nbsp;&nbsp;&nbsp;&nbsp;荐献何品？良马劲卒，彼中不无，良皮美Y，商赂所聚，前后贡奉，多少何如？<br /><br />&nbsp;&nbsp;&nbsp;&nbsp;唯闻太官时纳饮食耳。桂阳之难，坐观成败，自以雍容汉南，西伯可拟。赖原即<br /><br />&nbsp;&nbsp;&nbsp;&nbsp;夭世，非望亦消。又招集逋亡，断遏行侣。治舟试舰，恒以朝廷为旗的；秣马按<br /><br />&nbsp;&nbsp;&nbsp;&nbsp;剑，常愿天下有风尘。为人臣者，固若是邪？至乃不遵制书，敕下如空，国思莫<br /><br />&nbsp;&nbsp;&nbsp;&nbsp;行，命令拥隔，诏除郡县，辄自板代，罢官去职，禁还京师。凶人出境，无不千<br /><br />&nbsp;&nbsp;&nbsp;&nbsp;里寻蹑，而反募台将，来必厚加给赏。太妃遣使市马，赍宝往蜀，足下悉皆断折，<br /><br />&nbsp;&nbsp;&nbsp;&nbsp;以为私财，此皆远迩共闻，暴于视听。主上睿明当璧，宇县同庆，绝域奉贽，万<br /><br />&nbsp;&nbsp;&nbsp;&nbsp;国通书，而盘桓百日，始有单骑，事存送往，于此可征。不朝如此，谁应受诮？<br /><br />&nbsp;&nbsp;&nbsp;&nbsp;反以见呵，非所反侧。今乃勒兵以窥象馆，长戟以指魏阙，不亦为忠臣孝子之所<br /><br />&nbsp;&nbsp;&nbsp;&nbsp;痛心疾首邪？贤子元琰获免虎口，及凌波西迈，吾所发遣。犹推素怀，不畏嗤嗤。<br /><br />&nbsp;&nbsp;&nbsp;&nbsp;足下尚复灭君臣之纪，况吾布衣之交乎？遂事不谏，既往难咎。今六师西向，<br /><br />&nbsp;&nbsp;&nbsp;&nbsp;为足下忧之。<br /><br />&nbsp;&nbsp;&nbsp;&nbsp;敬儿告变使至，太祖大喜，进号镇军将军，加散骑常侍，改为都督，给鼓吹<br /><br />&nbsp;&nbsp;&nbsp;&nbsp;一部。攸之于郢城败走，其子元琰与兼长史江V、别驾傅宣等守江陵城。敬儿军<br /><br />&nbsp;&nbsp;&nbsp;&nbsp;至白水，元琰闻城外鹤唳，谓是叫声，心惧欲走。其夜，V、宣开门出奔，城溃，<br /><br />&nbsp;&nbsp;&nbsp;&nbsp;元琰奔宠州，见杀。百姓既相抄，敬儿至江陵，诛攸之亲党，没入其财物数十<br /><br />&nbsp;&nbsp;&nbsp;&nbsp;万，悉以入私。攸之于汤渚村自经死，居民送首荆州，敬儿使盾擎之，盖以青伞，<br /><br />&nbsp;&nbsp;&nbsp;&nbsp;徇诸市郭，乃送京师。进号往西将军，爵为公，增邑为四千户。<br /><br />&nbsp;&nbsp;&nbsp;&nbsp;敬儿于襄阳城西起宅，聚财货。又欲移羊叔子堕泪碑，于其处立台，纲纪谏<br /><br />&nbsp;&nbsp;&nbsp;&nbsp;曰：“羊太傅遗德，不宜迁动。”敬儿曰：“太傅是谁？我不识也。”敬儿弟恭<br /><br />&nbsp;&nbsp;&nbsp;&nbsp;儿，不肯出官，常居上保村中，与居民不异。敬儿呼纳之甚厚，恭儿月一出视敬<br /><br />&nbsp;&nbsp;&nbsp;&nbsp;儿，辄复去。恭儿本名猪儿，随敬儿改名也。<br /><br />&nbsp;&nbsp;&nbsp;&nbsp;初，敬儿既斩沈攸之，使报随郡太守刘道宗，聚众得千余人，立营顿。司州<br /><br />&nbsp;&nbsp;&nbsp;&nbsp;刺史姚道和不杀攸之使，密令道宗罢军。及攸之围郢，道和遣军顿堇城为郢援，<br /><br />&nbsp;&nbsp;&nbsp;&nbsp;事平，依例蒙爵赏。敬儿具以启闻。建元元年，太祖令有司奏道和罪，诛之。道<br /><br />&nbsp;&nbsp;&nbsp;&nbsp;和字敬邕，羌主姚兴孙也。父万寿，伪镇东大将军，降宋武帝，卒于散骑侍郎。<br /><br />&nbsp;&nbsp;&nbsp;&nbsp;道和出身为孝武安北行佐，有世名，颇读书史。常诳人云：“祖天子，父天子，<br /><br />&nbsp;&nbsp;&nbsp;&nbsp;身经作皇太子。”元徽中为游击将军，随太祖新亭破桂阳贼有功，为抚军司马，<br /><br />&nbsp;&nbsp;&nbsp;&nbsp;出为司州，疑怯无断，故及于诛。<br /><br />&nbsp;&nbsp;&nbsp;&nbsp;三年，征敬儿为护军将军，常侍如故。敬儿武将，不习朝仪，闻当内迁，乃<br /><br />&nbsp;&nbsp;&nbsp;&nbsp;于密室中屏人学揖让答对，空中俯仰，如此竟日，妾侍窃窥笑焉。太祖即位，授<br /><br />&nbsp;&nbsp;&nbsp;&nbsp;侍中，中军将军。以敬儿秩穷五等，一仍前封。建元二年，迁散骑常侍，车骑将<br /><br />&nbsp;&nbsp;&nbsp;&nbsp;军，置佐史。太祖崩，敬儿于家窃泣曰：“官家大老天子，可惜！太子年少，向<br /><br />&nbsp;&nbsp;&nbsp;&nbsp;我所不及也。”遗诏加敬儿开府仪同三司，将拜，谓其妓妾曰：“我拜后，应开<br /><br />&nbsp;&nbsp;&nbsp;&nbsp;黄阁。”因口自为鼓声。既拜，王敬则戏之，呼为褚渊。敬儿曰：“我马上所得，<br /><br />&nbsp;&nbsp;&nbsp;&nbsp;终不能作华林阁勋也。”敬则甚恨。<br /><br />&nbsp;&nbsp;&nbsp;&nbsp;敬儿始不识书，晚既为方伯，乃习学读《孝经》、《论语》。于新林慈姥庙<br /><br />&nbsp;&nbsp;&nbsp;&nbsp;为妾乞儿祝神，自称三公。然而意知满足，初得鼓吹，羞便奏之。<br /><br />&nbsp;&nbsp;&nbsp;&nbsp;初娶前妻毛氏，生子道文。后娶尚氏，尚氏有美色，敬儿弃前妻而纳之。尚<br /><br />&nbsp;&nbsp;&nbsp;&nbsp;氏犹居襄阳宅不自随，敬儿虑不复外出，乃迎家口悉下至都。启世祖，不蒙劳问，<br /><br />&nbsp;&nbsp;&nbsp;&nbsp;敬儿心疑。及垣崇祖死，愈恐惧，妻谓敬儿曰：“昔时梦手热如火，而君得南阳<br /><br />&nbsp;&nbsp;&nbsp;&nbsp;郡。元徽中，梦半身热，而君得本州。今复梦举体热矣。”有阉人闻其言，说之。<br /><br />&nbsp;&nbsp;&nbsp;&nbsp;事达世祖。敬儿又遣使与蛮中交关，世祖疑其有异志。永明元年，敕朝臣华林八<br /><br />&nbsp;&nbsp;&nbsp;&nbsp;关斋，于坐收敬儿。敬儿左右雷仲显知有变，抱敬儿而泣。敬儿脱冠貂投地曰：<br /><br />&nbsp;&nbsp;&nbsp;&nbsp;“用此物误我。”少日，伏诛。诏曰：“敬儿蠢兹边裔，昏迷不。属值宋季多<br /><br />&nbsp;&nbsp;&nbsp;&nbsp;难，颇获野战之力。拔迹行伍，超登非分。而愚躁无已，矜伐滋深。往莅本州，<br /><br />&nbsp;&nbsp;&nbsp;&nbsp;久苞异志。在昔含弘，庶能惩革。位班三槐，秩穷五等，怀音靡闻，奸回屡构。<br /><br />&nbsp;&nbsp;&nbsp;&nbsp;去岁迄今，嫌贰滋甚。镇东将军敬则、丹阳尹安民每侍接之日，陈其凶狡，必图<br /><br />&nbsp;&nbsp;&nbsp;&nbsp;反噬。朕犹谓恩义所感，本质可移。顷者已来，衅戾遂著，自以子弟在西，足动<br /><br />&nbsp;&nbsp;&nbsp;&nbsp;殊俗，招扇群蛮，规扰樊、夏。假托妖巫，用相震惑，妄设征祥，潜图问鼎。履<br /><br />&nbsp;&nbsp;&nbsp;&nbsp;霜于开运之辰，坚冰于嗣业之世，此而可忍，孰不可容！天道祸淫，逆谋显露。<br /><br />&nbsp;&nbsp;&nbsp;&nbsp;建康民汤天获商行入蛮，备睹奸计，信驿书翰，证验炳明。便可收掩，式正刑辟；<br /><br />&nbsp;&nbsp;&nbsp;&nbsp;同党所及，特皆原宥。”子道文，武陵内史，道畅，征虏功曹，道固弟道休，并<br /><br />&nbsp;&nbsp;&nbsp;&nbsp;伏诛，少子道庆，见宥。后数年，上与豫章王嶷三日曲水内宴，舴艋船流至御坐<br /><br />&nbsp;&nbsp;&nbsp;&nbsp;前覆没，上由是言及敬儿，悔杀之。<br /><br />&nbsp;&nbsp;&nbsp;&nbsp;恭儿官至员外郎。在襄阳闻敬儿败，将数十骑走入蛮中，收捕不得。后首出，<br /><br />&nbsp;&nbsp;&nbsp;&nbsp;上原其罪。<br /><br />&nbsp;&nbsp;&nbsp;&nbsp;史臣曰：平世武臣，立身有术，若非愚以取信，则宜智以自免。心迹无阻，<br /><br />&nbsp;&nbsp;&nbsp;&nbsp;乃见优容。崇祖恨结东朝，敬儿情疑鸟尽，嗣运方初，委骨严宪。若情非发愤，<br /><br />&nbsp;&nbsp;&nbsp;&nbsp;事无感激，功名之间，不足为也。<br /><br />&nbsp;&nbsp;&nbsp;&nbsp;赞曰：崇祖为将，志怀驰逐。规搔淮部，立勋豫牧。敬儿莅雍，深心防楚。<br /><br />&nbsp;&nbsp;&nbsp;&nbsp;岂不劬劳，实兴师旅。烹犬藏弓，同归异绪。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,243877);">加入书签</a><a
                        href="243828.html">上一页</a>&larr;<a href="index.html">返回列表</a>&rarr;<a
                            href="243929.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243828.html"; var next_page = "243929.html"; var index_page = "index.html"; var sortid = "9"; var article_id = "2386"; var chapter_id = "243877"; var articlename = "南齐书"; var chaptername = " 卷二十五 列传第六"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>