<!DOCTYPE html>
<html>
<head>
<meta charset="gbk" />
<title>南齐书- 卷五十六 列传第三十七-在线阅读-哈西文学网</title>
<meta name="keywords" content="萧子显，南齐书， 卷五十六 列传第三十七全文， 卷五十六 列传第三十七在线阅读 哈西文学网" />
<meta name="description" content="哈西文学网提供萧子显的南齐书  卷五十六 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244908.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244908.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十六 列传第三十七</h1>
            <div class="link xb">
                <a href="244873.html">上一页</a>&larr;<a href="index.html">返回列表</a>&rarr;<a
                    href="244945.html">下一页</a></div>			
            <div id="BookText">&nbsp;&nbsp;&nbsp;&nbsp;◎幸臣<br /><br />&nbsp;&nbsp;&nbsp;&nbsp;○纪僧真刘系宗茹法亮吕文显吕文度<br /><br />&nbsp;&nbsp;&nbsp;&nbsp;有天象，必有人事焉。幸臣一星，列于帝座。经礼立教，亦著近臣之服。亲<br /><br />&nbsp;&nbsp;&nbsp;&nbsp;幸之义，其来已久。爰自衰周，侯伯专命，桓、文霸主，至于战国，宠用近习，<br /><br />&nbsp;&nbsp;&nbsp;&nbsp;不乏于时矣。汉文幸邓通，虽钱遍天下，位止郎中。孝武韩嫣、霍去病，遂至侍<br /><br />&nbsp;&nbsp;&nbsp;&nbsp;中大司马。迄于魏、晋，世任权重，才位稍爽，而信幸唯均。<br /><br />&nbsp;&nbsp;&nbsp;&nbsp;中书之职，旧掌机务。汉元以令仆用事，魏明以监令专权，及在中朝，犹为<br /><br />&nbsp;&nbsp;&nbsp;&nbsp;重寄。陈准归任上司，荀勖恨于失职。《晋令》舍人位居九品，江左置通事郎，<br /><br />&nbsp;&nbsp;&nbsp;&nbsp;管司诏诰。其后郎还为侍郎，而舍人亦称通事。元帝用琅邪刘超，以谨慎居职。<br /><br />&nbsp;&nbsp;&nbsp;&nbsp;宋文世，秋当、周纠并出寒门。孝武以来，士庶杂选，如东海鲍照，以才学知名。<br /><br />&nbsp;&nbsp;&nbsp;&nbsp;又用鲁郡巢尚之，江夏王义恭以为非选。帝遣尚书二十余牒，宣敕论辩，义恭乃<br /><br />&nbsp;&nbsp;&nbsp;&nbsp;叹曰：“人主诚知人。”及明帝世，胡母颢、阮佃夫之徒，专为佞矣。<br /><br />&nbsp;&nbsp;&nbsp;&nbsp;齐初亦用久劳，及以亲信。关谳表启，发署诏敕。颇涉辞翰者，亦为诏文，<br /><br />&nbsp;&nbsp;&nbsp;&nbsp;侍郎之局，复见侵矣。建武世，诏命殆不关中书，专出舍人。省内舍人四人，所<br /><br />&nbsp;&nbsp;&nbsp;&nbsp;直四省，其下有主书令史，旧用武官，宋改文吏，人数无员。莫非左右要密，天<br /><br />&nbsp;&nbsp;&nbsp;&nbsp;下文簿板籍，入副其省，万机严秘，有如尚书外司，领武官，有制局监，领器仗<br /><br />&nbsp;&nbsp;&nbsp;&nbsp;兵役，亦用寒人被恩幸者。今立《幸臣篇》，以继前史之末云。<br /><br />&nbsp;&nbsp;&nbsp;&nbsp;纪僧真，丹阳建康人也。僧真少随逐征西将军萧思话及子惠开，皆被赏遇。<br /><br />&nbsp;&nbsp;&nbsp;&nbsp;惠开性苛，僧真以微过见罚，既而委任如旧。及罢益州还都，不得志，僧真事之<br /><br />&nbsp;&nbsp;&nbsp;&nbsp;愈谨。惠开临终叹曰：“纪僧真方当富贵，我不见也。”乃以僧真托刘秉、周J。<br /><br />&nbsp;&nbsp;&nbsp;&nbsp;初，惠开在益州，土反，被围危急，有道人谓之曰：“城围寻解。檀越贵门后方<br /><br />&nbsp;&nbsp;&nbsp;&nbsp;大兴，无忧外贼也。”惠开密谓僧真曰：“我子弟见在者，并无异才。政是道成<br /><br />&nbsp;&nbsp;&nbsp;&nbsp;耳。”僧真忆其言，乃请事太祖。随从在淮阴，以闲书题，令答远近书疏。自寒<br /><br />&nbsp;&nbsp;&nbsp;&nbsp;官历至太祖冠军府参军、主簿。僧真梦蒿艾生满江，惊而白之。太祖曰：“诗人<br /><br />&nbsp;&nbsp;&nbsp;&nbsp;采萧，萧即艾也。萧生断流，卿勿广言。”其见亲如此。<br /><br />&nbsp;&nbsp;&nbsp;&nbsp;元徽初，从太祖顿新亭，拒桂阳贼。萧惠朗突入东门，僧真与左右共拒战。<br /><br />&nbsp;&nbsp;&nbsp;&nbsp;贼退，太祖命僧真领亲兵，游逻城中。事宁，除南台御史、太祖领军功曹。上将<br /><br />&nbsp;&nbsp;&nbsp;&nbsp;废立，谋之袁粲、褚渊。僧真启上曰：“今朝廷猖狂，人不自保，天下之望，不<br /><br />&nbsp;&nbsp;&nbsp;&nbsp;在袁、褚。明公岂得默己，坐受夷灭。存亡之机，仰希熟虑。”太祖纳之。<br /><br />&nbsp;&nbsp;&nbsp;&nbsp;太祖欲度广陵起兵，僧真又启曰：“主上虽复狂衅，虐加万民，而累世皇基，<br /><br />&nbsp;&nbsp;&nbsp;&nbsp;犹固盘石。今百口北度，何必得俱。纵得广陵城，天子居深宫施号令，目明公为<br /><br />&nbsp;&nbsp;&nbsp;&nbsp;逆，何以避此？如其不胜，则应北走胡中，窃谓此非万全策也。”上曰：“卿顾<br /><br />&nbsp;&nbsp;&nbsp;&nbsp;家，岂能逐我行耶。”僧真顿首称无贰。升明元年，除员外郎，带东武城令。寻<br /><br />&nbsp;&nbsp;&nbsp;&nbsp;除给事中、邵陵王参军。<br /><br />&nbsp;&nbsp;&nbsp;&nbsp;太祖坐东府高楼，望石头城，僧真在侧。上曰：“诸将劝我诛袁、刘，我意<br /><br />&nbsp;&nbsp;&nbsp;&nbsp;不欲便尔。”及沈攸之事起，从太祖入朝堂。石头反夜，太祖遣众军掩讨。宫城<br /><br />&nbsp;&nbsp;&nbsp;&nbsp;中望石头火光及叫声甚盛，人怀不测。僧真谓众曰：“叫声不绝，是必官军所攻。<br /><br />&nbsp;&nbsp;&nbsp;&nbsp;火光起者，贼不容自烧其城，此必官军胜也。”寻而启石头平。<br /><br />&nbsp;&nbsp;&nbsp;&nbsp;上出顿新亭，使僧真领千人在帐内。初，上在领军府，令僧真学上手迹下名，<br /><br />&nbsp;&nbsp;&nbsp;&nbsp;至是报答书疏，皆付僧真，上观之，笑曰：“我亦不复能别也。”初，上在淮阴<br /><br />&nbsp;&nbsp;&nbsp;&nbsp;治城，得古锡趺，大数尺，下有篆文，莫能识者。僧真曰：“何须辨此文字，此<br /><br />&nbsp;&nbsp;&nbsp;&nbsp;自久远之物，九锡之征也。”太祖曰：“卿勿妄言。”及上将拜齐公，已克日，<br /><br />&nbsp;&nbsp;&nbsp;&nbsp;有杨祖之谋于临轩作难。僧真更请上选吉辰，寻而祖之事觉。上曰：“无卿言，<br /><br />&nbsp;&nbsp;&nbsp;&nbsp;亦当致小狼狈，此亦何异呼沲之冰。”转齐国中书舍人。<br /><br />&nbsp;&nbsp;&nbsp;&nbsp;建元初，带东燕令，封新阳县男，三百户。转羽林监，加建威将军，迁尚书<br /><br />&nbsp;&nbsp;&nbsp;&nbsp;主客郎，太尉中兵参军，令如故。复以本官兼中书舍人。太祖疾甚，令僧真典遗<br /><br />&nbsp;&nbsp;&nbsp;&nbsp;诏，永明元年，丁父丧，起为建威将军，寻除南泰山太守，又为舍人，本官如故。<br /><br />&nbsp;&nbsp;&nbsp;&nbsp;领诸王第事。<br /><br />&nbsp;&nbsp;&nbsp;&nbsp;僧真容貌言吐，雅有士风。世祖尝目送之，笑曰：“人何必计门户，纪僧真<br /><br />&nbsp;&nbsp;&nbsp;&nbsp;常贵人所不及。”诸权要中，最被盼遇。除越骑校尉，余官如故。出为建武将军，<br /><br />&nbsp;&nbsp;&nbsp;&nbsp;建康令。还除左右郎将，泰山太守。加先驱使。寻除前军将军，遭母丧，开冢得<br /><br />&nbsp;&nbsp;&nbsp;&nbsp;五色两头蛇。世祖崩，僧真号泣思慕。明帝以僧真历朝驱使，建武元年，除游击<br /><br />&nbsp;&nbsp;&nbsp;&nbsp;将军，兼司农，待之如旧。欲令僧真治郡，僧真启进其弟僧猛为镇蛮护军、晋熙<br /><br />&nbsp;&nbsp;&nbsp;&nbsp;太守。永泰元年，除司农卿。明帝崩，掌山陵事。出为庐陵长内史，年五十五，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;宋世道人杨法持，与太祖有旧。元徽末，宣传密谋。升明中，以为僧正。建<br /><br />&nbsp;&nbsp;&nbsp;&nbsp;元初，罢道，为宁朔将军，封州陵县男，三百户。二年，虏围朐山，遣法持为军<br /><br />&nbsp;&nbsp;&nbsp;&nbsp;主，领支军救援。永明四年，坐役使将客，夺其鲑禀，削封。卒。<br /><br />&nbsp;&nbsp;&nbsp;&nbsp;刘系宗，丹阳人也。少便书画，为宋竟陵王诞子景粹侍书。诞举兵广陵，城<br /><br />&nbsp;&nbsp;&nbsp;&nbsp;内皆死，敕沈庆之赦系宗，以为东宫侍书。泰始中为主书，以寒官累迁至勋品。<br /><br />&nbsp;&nbsp;&nbsp;&nbsp;元徽初为奉朝请，兼中书通事舍人，员外郎。封始兴南亭侯，食邑三百七十户。<br /><br />&nbsp;&nbsp;&nbsp;&nbsp;带秣陵令。<br /><br />&nbsp;&nbsp;&nbsp;&nbsp;太祖废苍梧明旦，呼正直舍人虞整，醉不能起，系宗欢喜奉命。太祖曰：<br /><br />&nbsp;&nbsp;&nbsp;&nbsp;“今天地重开，是卿尽力之日。”使写诸处分敕令及四方书疏。使主书十人书吏<br /><br />&nbsp;&nbsp;&nbsp;&nbsp;二十人配之，事皆称旨。除羽林监，转步兵校尉。仍除龙骧将军，出为海盐令。<br /><br />&nbsp;&nbsp;&nbsp;&nbsp;太祖即位，除龙骧将军、建康令。永明元年，除宁朔将军，令如故。寻转右军将<br /><br />&nbsp;&nbsp;&nbsp;&nbsp;军、淮陵太守，兼中书通事舍人。母丧自解，起为宁朔将军，复本职。<br /><br />&nbsp;&nbsp;&nbsp;&nbsp;四年，白贼唐宇之起，宿卫兵东讨，遣系宗随军慰劳，遍至遭贼郡县。百姓<br /><br />&nbsp;&nbsp;&nbsp;&nbsp;被驱逼者，悉无所问，还复民伍。系宗还，上曰：“此段有征无战，以时平荡，<br /><br />&nbsp;&nbsp;&nbsp;&nbsp;百姓安G，甚快也。”赐系宗钱帛。上欲修治白下城，难于动役。系宗启谪役<br /><br />&nbsp;&nbsp;&nbsp;&nbsp;在东民丁随宇之为逆者，上从之。后车驾讲武，上履行白下城，曰：“刘系宗为<br /><br />&nbsp;&nbsp;&nbsp;&nbsp;国家得此一城。”<br /><br />&nbsp;&nbsp;&nbsp;&nbsp;永明中，虏使书常令系宗题答，秘书书局皆隶之。再为少府，迁游击将军、<br /><br />&nbsp;&nbsp;&nbsp;&nbsp;鲁郡太守。郁林即位，除骁骑将军，仍除宁朔将军、宣城太守。系宗久在朝省，<br /><br />&nbsp;&nbsp;&nbsp;&nbsp;闲于职事。明帝曰：“学士不堪治国，唯大读书耳。一刘系宗足持如此辈五百人。”<br /><br />&nbsp;&nbsp;&nbsp;&nbsp;其重吏事如此。建武二年，卒官，年七十七。<br /><br />&nbsp;&nbsp;&nbsp;&nbsp;茹法亮，吴兴武康人也。宋大明中出身为小史，历斋干扶侍。孝武末年作酒<br /><br />&nbsp;&nbsp;&nbsp;&nbsp;法，鞭罚过度，校猎江右，选白衣左右百八十人，皆面首富室，从至南州，得鞭<br /><br />&nbsp;&nbsp;&nbsp;&nbsp;者过半。法亮忧惧，因缘启出家得为道人。明帝初罢道，结事阮佃夫，用为兖州<br /><br />&nbsp;&nbsp;&nbsp;&nbsp;刺史孟次阳典签。累至太祖冠军府行参军。元徽初，除殿中将军，为晋熙王郢州<br /><br />&nbsp;&nbsp;&nbsp;&nbsp;典签，除长兼殿中御史。<br /><br />&nbsp;&nbsp;&nbsp;&nbsp;世祖镇盆城，须旧驱使人，法亮求留为上江州典签，除南台御史，带松滋令。<br /><br />&nbsp;&nbsp;&nbsp;&nbsp;法亮便辟解事，善于承奉，稍见委信。从还石头。建元初，度东宫主书。除奉朝<br /><br />&nbsp;&nbsp;&nbsp;&nbsp;请，补东宫通事舍人。世祖即位，仍为中书通事舍人。除员外郎，带南济阴太守。<br /><br />&nbsp;&nbsp;&nbsp;&nbsp;永明元年，除龙骧将军。明年，诏曰：“茹法亮近在盆城，频使衔命，内宣朝旨，<br /><br />&nbsp;&nbsp;&nbsp;&nbsp;外慰三军。义勇齐奋，人百其气。险阻艰难，心力俱尽。宜沾茅土，以甄忠绩。”<br /><br />&nbsp;&nbsp;&nbsp;&nbsp;封望蔡县男，食邑三百户。转给事中，羽林监。七年，除临淮太守，转竟陵王司<br /><br />&nbsp;&nbsp;&nbsp;&nbsp;徒中兵参军。<br /><br />&nbsp;&nbsp;&nbsp;&nbsp;巴东王子响于荆州杀僚佐，上遣军西上，使法亮宣旨慰劳，安抚子响。法亮<br /><br />&nbsp;&nbsp;&nbsp;&nbsp;至江津，子响呼法亮，法亮疑畏不肯往。又求见传诏，法亮又不遣。故子响怒，<br /><br />&nbsp;&nbsp;&nbsp;&nbsp;遣兵破尹略军。事平，法亮至江陵，刑赏处分，皆称敕断决。军还，上悔诛子响，<br /><br />&nbsp;&nbsp;&nbsp;&nbsp;法亮被责。少时，亲任如旧。<br /><br />&nbsp;&nbsp;&nbsp;&nbsp;郁林即位，除步兵校尉。延兴元年，为前军将军。延昌殿为世祖阴室，藏诸<br /><br />&nbsp;&nbsp;&nbsp;&nbsp;御服。二少帝并居西殿，高宗即位住东斋，开阴室出世祖白纱帽防身刀，法亮[<br /><br />&nbsp;&nbsp;&nbsp;&nbsp;欷流涕。除游击将军。高武旧人鲜有存者，法亮以主署文事，故不见疑，位任如<br /><br />&nbsp;&nbsp;&nbsp;&nbsp;故。永泰元年，王敬则事平，法亮复受敕宣慰。出法亮为大司农。中书势利之职，<br /><br />&nbsp;&nbsp;&nbsp;&nbsp;法亮不乐去，固辞不受，既而代人已至，法亮垂涕而出。年六十四，卒官。<br /><br />&nbsp;&nbsp;&nbsp;&nbsp;吕文显，临海人也。初为宋孝武斋干直长。升明初为太祖录尚书省事，累位<br /><br />&nbsp;&nbsp;&nbsp;&nbsp;至殿中侍御史，羽林监，带兰陵丞、令，龙骧将军，秣陵令。封刘阳县男。永明<br /><br />&nbsp;&nbsp;&nbsp;&nbsp;元年，除宁朔将军，中书通事舍人，本官如故。文显治事以刻核被知。三年，带<br /><br />&nbsp;&nbsp;&nbsp;&nbsp;南清河太守。与茹法亮等迭出入为舍人。并见亲幸。四方饷遗，岁各数百万，并<br /><br />&nbsp;&nbsp;&nbsp;&nbsp;造大宅，聚山开池。五年，为建康令，转长水校尉，历带南泰山、南谯太守，寻<br /><br />&nbsp;&nbsp;&nbsp;&nbsp;为司徒中兵参军，淮南太守，直舍人省。累迁左中郎将，南东莞太守，右军将军。<br /><br />&nbsp;&nbsp;&nbsp;&nbsp;高宗辅政，以文显守少府，见任使。历建武、永元之世，尚书右丞，少府卿。卒。<br /><br />&nbsp;&nbsp;&nbsp;&nbsp;吕文度，会稽人，宋世为细作金银库吏，竹局匠。元徽中为射雉典事，随监<br /><br />&nbsp;&nbsp;&nbsp;&nbsp;莫修宗上郢。世祖镇盆城拒沈攸之，文度仍留伏事，知军队杂役，以此见亲。从<br /><br />&nbsp;&nbsp;&nbsp;&nbsp;还都，为石头城监，仍度东宫。世祖即位，为制局监，位至员外郎，带南濮阳太<br /><br />&nbsp;&nbsp;&nbsp;&nbsp;守。殿内军队及发遣外镇人，悉关之，甚有要势。故世传越州尝缺，上觅一直事<br /><br />&nbsp;&nbsp;&nbsp;&nbsp;人往越州，文度启其所知费延宗合旨，上即以为刺史。永明中，敕亲近不得辄有<br /><br />&nbsp;&nbsp;&nbsp;&nbsp;申荐，人士免官，寒人鞭一百。<br /><br />&nbsp;&nbsp;&nbsp;&nbsp;上性尊严，吕文显尝在殿侧咳声高，上使茹法亮训诘之，以为不敬，故左右<br /><br />&nbsp;&nbsp;&nbsp;&nbsp;畏威承意，非所隶莫敢有言也。时茹法亮掌杂驱使簿，及宣通密敕；吕文显掌谷<br /><br />&nbsp;&nbsp;&nbsp;&nbsp;帛事；其余舍人无别任。虎贲中郎将潘敞掌监功作。上使造禅灵寺新成，车驾临<br /><br />&nbsp;&nbsp;&nbsp;&nbsp;视，甚悦。敞喜，要吕文显私登寺南门楼，上知之，系敞上方，而出文显为南谯<br /><br />&nbsp;&nbsp;&nbsp;&nbsp;郡，久之乃复。<br /><br />&nbsp;&nbsp;&nbsp;&nbsp;济阳江瞿昙、吴兴沈徽孚等，以士流舍人通事而已，无权利。徽孚粗有笔札。<br /><br />&nbsp;&nbsp;&nbsp;&nbsp;建武中文诏多其辞也。官至黄门郎。<br /><br />&nbsp;&nbsp;&nbsp;&nbsp;史臣曰：中世已来宰御天下，万机碎密，不关外司，尚书八座五曹各有恒任，<br /><br />&nbsp;&nbsp;&nbsp;&nbsp;系以九卿六府，事存副职。咸皆冠冕|绅，任疏人贵，伏奏之务既寝，趋走之劳<br /><br />&nbsp;&nbsp;&nbsp;&nbsp;亦息。关宣所寄，属当有归，通驿内外，切自音旨。若夫环缨敛笏，俯仰晨昏，<br /><br />&nbsp;&nbsp;&nbsp;&nbsp;瞻幄座而竦躬，陪兰槛而高眄，探求恩色，习睹威颜，迁兰变鲍，久而弥信，因<br /><br />&nbsp;&nbsp;&nbsp;&nbsp;城社之固，执开壅之机。长主君世，振裘持领，赏罚事殷，能不逾漏，宫省咳唾，<br /><br />&nbsp;&nbsp;&nbsp;&nbsp;义必先知。故能窥盈缩于望景，获骊珠于龙睡。坐归声势，卧震都鄙。贿赂日积，<br /><br />&nbsp;&nbsp;&nbsp;&nbsp;苞苴岁通。富拟公侯，威行州郡。制局小司，专典兵力，云陛天居，互设兰，<br /><br />&nbsp;&nbsp;&nbsp;&nbsp;羽林精卒，重屯广卫。至于元戎启辙，式候还麾，遮清道，神行案辔，督察来<br /><br />&nbsp;&nbsp;&nbsp;&nbsp;往，驰骛辇毂，驱役分部，亲承几案，领护所摄，示总成规。若征兵动众，大兴<br /><br />&nbsp;&nbsp;&nbsp;&nbsp;民役，行留之仪，请托在手；断割牢禀，卖弄文符，捕叛追亡，长戍远谪；军有<br /><br />&nbsp;&nbsp;&nbsp;&nbsp;千龄之寿，室无百年之鬼。害政伤民，于此为蠹。况乎主幼时昏，其为谗慝，亦<br /><br />&nbsp;&nbsp;&nbsp;&nbsp;何可胜纪也！<br /><br />&nbsp;&nbsp;&nbsp;&nbsp;赞曰：恩泽而侯，亲幸为旧。便烦左右，既贵且富。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244908);">加入书签</a><a
                        href="244873.html">上一页</a>&larr;<a href="index.html">返回列表</a>&rarr;<a
                            href="244945.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244873.html"; var next_page = "244945.html"; var index_page = "index.html"; var sortid = "9"; var article_id = "2386"; var chapter_id = "244908"; var articlename = "南齐书"; var chaptername = " 卷五十六 列传第三十七"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>