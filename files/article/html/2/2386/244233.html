<!DOCTYPE html>
<html>
<head>
<meta charset="gbk" />
<title>南齐书- 卷三十五 列传第十六-在线阅读-哈西文学网</title>
<meta name="keywords" content="萧子显，南齐书， 卷三十五 列传第十六全文， 卷三十五 列传第十六在线阅读 哈西文学网" />
<meta name="description" content="哈西文学网提供萧子显的南齐书  卷三十五 列传第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244233.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244233.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 列传第十六</h1>
            <div class="link xb">
                <a href="244189.html">上一页</a>&larr;<a href="index.html">返回列表</a>&rarr;<a
                    href="244258.html">下一页</a></div>			
            <div id="BookText">&nbsp;&nbsp;&nbsp;&nbsp;◎高帝十二王<br /><br />&nbsp;&nbsp;&nbsp;&nbsp;高帝十九男：昭皇后生武帝、豫章文献王嶷；谢贵嫔生临川献王映、长沙威<br /><br />&nbsp;&nbsp;&nbsp;&nbsp;王晃；罗太妃生武陵昭王晔；任太妃生安成恭王保宦叫抟巧鄱阳王锵、晋熙王<br /><br />&nbsp;&nbsp;&nbsp;&nbsp;M；袁修容生桂阳王铄；何太妃生始兴简王鉴、宜都王铿；区贵人生衡阳王钧；<br /><br />&nbsp;&nbsp;&nbsp;&nbsp;张淑妃生江夏王锋、河东王铉；李美人生南平王锐；第九、第十三、第十四、第<br /><br />&nbsp;&nbsp;&nbsp;&nbsp;十七皇子早亡。衡阳王钧出继元王后。<br /><br />&nbsp;&nbsp;&nbsp;&nbsp;临川献王映，字宣光，太祖第三子也。宋元徽四年，解褐著作佐郎，迁抚军<br /><br />&nbsp;&nbsp;&nbsp;&nbsp;行参军，南阳王文学。沈攸之事难，太祖时领南徐州，以映为宁朔将军，镇京口。<br /><br />&nbsp;&nbsp;&nbsp;&nbsp;事宁，除中军谘议、从事中郎、辅国将军、淮南宣城二郡太守，并不拜。仍为假<br /><br />&nbsp;&nbsp;&nbsp;&nbsp;节、督南兖兖徐青冀五州诸军事、行南兖州刺史，将军如故。寻除给事黄门侍郎，<br /><br />&nbsp;&nbsp;&nbsp;&nbsp;领前军将军，仍复为冠军将军、南兖州刺史，假节督，复为监军，督五州如故。<br /><br />&nbsp;&nbsp;&nbsp;&nbsp;齐台建，宋帝诏封映及弟晃、晔、薄锵、铄、鉴并为开国县公，各千五百<br /><br />&nbsp;&nbsp;&nbsp;&nbsp;户，未及定土宇，而太祖践阼。以映为使持节、都督荆湘雍益梁宁南北秦八州诸<br /><br />&nbsp;&nbsp;&nbsp;&nbsp;军事、平西将军、荆州刺史。封临川王，食邑例二千户。又领湘州刺史。豫章王<br /><br />&nbsp;&nbsp;&nbsp;&nbsp;嶷既留镇陕西，映亦不行。改授散骑常侍、都督扬南徐二州诸军事、前将军、扬<br /><br />&nbsp;&nbsp;&nbsp;&nbsp;州刺史，持节如故。国家初创，映以年少临神州，吏治聪敏，府州曹局皆重足以<br /><br />&nbsp;&nbsp;&nbsp;&nbsp;奉禁令，自宋彭城王义康以后未之有也。<br /><br />&nbsp;&nbsp;&nbsp;&nbsp;出为都督荆湘雍益梁巴宁南北秦九州诸军事、镇西将军、荆州刺史，持节、<br /><br />&nbsp;&nbsp;&nbsp;&nbsp;常侍如故。给鼓吹一部。以国忧解散骑常侍，进号征西。永明元年入为侍中，骠<br /><br />&nbsp;&nbsp;&nbsp;&nbsp;骑将军。二年，给油络车。五年，即本号开府仪同三司。七年，薨。<br /><br />&nbsp;&nbsp;&nbsp;&nbsp;映善骑射，解声律，工左右书左右射，应接宾客，风韵韶美，朝野莫不惋惜<br /><br />&nbsp;&nbsp;&nbsp;&nbsp;焉。时年三十二。诏赐东园秘器，朝服一具，衣一袭。赠司空。九子皆封侯。<br /><br />&nbsp;&nbsp;&nbsp;&nbsp;长子子晋，历东阳、吴兴二郡太守，秘书监，领后军将军。永元初，为侍中，<br /><br />&nbsp;&nbsp;&nbsp;&nbsp;迁左民尚书。坐从妹祖日不拜，为有司所奏，事留中，子晋遂不复拜。梁王定京<br /><br />&nbsp;&nbsp;&nbsp;&nbsp;邑，犹服侍中服。入梁为辅国将军、高平太守。第二子子游，州陵侯。解褐员外<br /><br />&nbsp;&nbsp;&nbsp;&nbsp;郎，太子洗马，历琅邪、晋陵二郡太守，黄门侍郎。好音乐，解丝竹杂艺。梁初<br /><br />&nbsp;&nbsp;&nbsp;&nbsp;坐闺门淫秽及杀人，为有司所奏，请议禁锢。子晋谋反，兄弟并伏诛。<br /><br />&nbsp;&nbsp;&nbsp;&nbsp;长沙威王晃，字宣明，太祖第四子也。少有武力，为太祖所爱。宋世解褐秘<br /><br />&nbsp;&nbsp;&nbsp;&nbsp;书郎邵陵王友，不拜。升明二年，代兄映为宁朔将军、淮南宣城二郡太守。初，<br /><br />&nbsp;&nbsp;&nbsp;&nbsp;沈攸之事起，晃便弓马，多从武容，熏赫都街，时人为之语曰：“焕焕萧四伞。”<br /><br />&nbsp;&nbsp;&nbsp;&nbsp;其年，迁为持节、监豫司二州郢州之西阳诸军事、西中郎将、豫州刺史。<br /><br />&nbsp;&nbsp;&nbsp;&nbsp;太祖践祚，晃欲陈政事，辄为典签所裁，晃执杀之。上大怒，手诏赐杖。寻<br /><br />&nbsp;&nbsp;&nbsp;&nbsp;迁使持节、都督南徐兖二州诸军事、后将军、南徐州刺史。世祖为皇太子，拜武<br /><br />&nbsp;&nbsp;&nbsp;&nbsp;进陵，于曲阿后湖斗队，使晃御马军，上闻之，又不悦。入为侍中、护军将军，<br /><br />&nbsp;&nbsp;&nbsp;&nbsp;以国忧，解侍中，加中军将军。太祖临崩，以晃属世祖，处以辇毂近蕃，勿令远<br /><br />&nbsp;&nbsp;&nbsp;&nbsp;出。永明元年，上迁南徐州刺史竟陵王子良为南兖州，以晃为使持节、都督南徐<br /><br />&nbsp;&nbsp;&nbsp;&nbsp;兖二州诸军事、镇军将军、南徐州刺史。入为散骑常侍，中书监。<br /><br />&nbsp;&nbsp;&nbsp;&nbsp;诸王在京都，唯置捉刀左右四十人。晃爱武饰，罢徐州还，私载数百人仗还<br /><br />&nbsp;&nbsp;&nbsp;&nbsp;都，为禁司所觉，投之江水。世祖禁诸王畜私仗，闻之大怒，将纠以法。豫章王<br /><br />&nbsp;&nbsp;&nbsp;&nbsp;嶷于御前稽首流涕曰：“晃罪诚不足宥。陛下当忆先朝念白象。”白象，晃小字<br /><br />&nbsp;&nbsp;&nbsp;&nbsp;也。上亦垂泣。太祖大渐时，诫世祖曰：“宋氏若不骨肉相图，他族岂得乘其衰<br /><br />&nbsp;&nbsp;&nbsp;&nbsp;弊，汝深戒之。”故世祖终无异意。然晃亦不见亲宠。当时论者以世祖优于魏文，<br /><br />&nbsp;&nbsp;&nbsp;&nbsp;减于汉明。<br /><br />&nbsp;&nbsp;&nbsp;&nbsp;寻加晃镇军将军，转丹阳尹，常侍、将军如故。又为侍中、护军将军，镇军<br /><br />&nbsp;&nbsp;&nbsp;&nbsp;如故。寻进号车骑将军，侍中如故。给油络车，鼓吹一部。八年，薨，年三十一。<br /><br />&nbsp;&nbsp;&nbsp;&nbsp;赐东园秘器，朝服一具，衣一袭。即本号，赠开府仪同三司。<br /><br />&nbsp;&nbsp;&nbsp;&nbsp;世祖尝幸钟山，晃从驾，以马槊刺道边枯蘖，上令左右数人引之，银缠皆卷<br /><br />&nbsp;&nbsp;&nbsp;&nbsp;聚，而槊不出。乃令晃复驰马拔之，应手便去。每远州献骏马，上辄令晃于华林<br /><br />&nbsp;&nbsp;&nbsp;&nbsp;中调试之。太祖常曰：“此我家任城也。”世祖缘此意，故谥曰威。<br /><br />&nbsp;&nbsp;&nbsp;&nbsp;武陵昭王晔，字宣照，太祖第五子也。母罗氏，从太祖在淮阴，以罪诛，晔<br /><br />&nbsp;&nbsp;&nbsp;&nbsp;年四岁，思慕不异成人，故每见爱。初除冠军将军，转征虏将军。晔刚颖俊出，<br /><br />&nbsp;&nbsp;&nbsp;&nbsp;工弈棋，与诸王共作短句，诗学谢灵运体，以呈上，报曰：“见汝二十字，诸儿<br /><br />&nbsp;&nbsp;&nbsp;&nbsp;作中最为优者。但康乐放荡，作体不辨有首尾，安仁、士衡深可宗尚，颜延之抑<br /><br />&nbsp;&nbsp;&nbsp;&nbsp;其次也。”建元三年，出为持节、都督会稽东阳新安永嘉临海五郡军事、会稽太<br /><br />&nbsp;&nbsp;&nbsp;&nbsp;守，将军如故。上遣儒士刘往郡，为晔讲《五经》。<br /><br />&nbsp;&nbsp;&nbsp;&nbsp;世祖即位，进号左将军，入为中书令，将军如故。转散骑常侍，太常卿。又<br /><br />&nbsp;&nbsp;&nbsp;&nbsp;为中书令，迁祠部尚书，常侍并如故。<br /><br />&nbsp;&nbsp;&nbsp;&nbsp;晔无宠于世祖，未尝处方岳，数以语言忤旨。世祖幸豫章王嶷东田宴诸王，<br /><br />&nbsp;&nbsp;&nbsp;&nbsp;独不召晔。嶷曰：“风景殊美，今日甚忆武陵。”上乃呼之。晔善射，屡发命中，<br /><br />&nbsp;&nbsp;&nbsp;&nbsp;顾谓四坐曰：“手如何？”上神色甚怪。嶷曰：“阿五常日不尔，今可谓仰藉天<br /><br />&nbsp;&nbsp;&nbsp;&nbsp;威。”帝意乃释。后于华林赌射，上敕晔叠破，凡放六箭，五破一皮，赐钱五万。<br /><br />&nbsp;&nbsp;&nbsp;&nbsp;又于御席上举酒劝晔，晔曰：“陛下尝不以此处许臣。”上回面不答。<br /><br />&nbsp;&nbsp;&nbsp;&nbsp;久之，出为江州刺史，常侍如故。上以晔方出外镇，求晔宅给诸皇子。晔曰：<br /><br />&nbsp;&nbsp;&nbsp;&nbsp;“先帝赐臣此宅，使臣歌哭有所。陛下欲以州易宅，臣请不以宅易州。”至镇百<br /><br />&nbsp;&nbsp;&nbsp;&nbsp;余日，典签赵渥之启晔得失，于是征还为左民尚书。俄转前将军，太常卿，累不<br /><br />&nbsp;&nbsp;&nbsp;&nbsp;得志。冬节问讯，诸王皆出，晔独后来，上已还便殿，闻晔至，引见问之。晔称<br /><br />&nbsp;&nbsp;&nbsp;&nbsp;牛羸，不能取路。上敕车府给副御牛一头。敕主客：“自今诸王来不随例者，不<br /><br />&nbsp;&nbsp;&nbsp;&nbsp;得复为通。”<br /><br />&nbsp;&nbsp;&nbsp;&nbsp;以公事还过竟陵王子良宅，冬月道逢乞人，脱襦与之。子良见晔衣单，荐襦<br /><br />&nbsp;&nbsp;&nbsp;&nbsp;于晔。晔曰：“我与向人亦复何异！”尚书令王俭诣晔，晔留俭设食，中菘<br /><br />&nbsp;&nbsp;&nbsp;&nbsp;菜<鱼邑>鱼而已。又名后堂山为“首阳”，盖怨贫薄也。<br /><br />&nbsp;&nbsp;&nbsp;&nbsp;寻为丹阳尹，常侍、将军如故。始不复置行事，得自亲政。转侍中，护军将<br /><br />&nbsp;&nbsp;&nbsp;&nbsp;军。给油络车。又给扶二人。世祖临崩，遗诏为卫将军，开府仪同三司，给鼓吹<br /><br />&nbsp;&nbsp;&nbsp;&nbsp;一部。<br /><br />&nbsp;&nbsp;&nbsp;&nbsp;大行在殡，竟陵王子良在殿内，太孙未立，众论喧疑。晔众中言曰：“若立<br /><br />&nbsp;&nbsp;&nbsp;&nbsp;长则应在我，立嫡则应在太孙。”郁林即立，甚见凭赖。隆昌元年，年二十八，<br /><br />&nbsp;&nbsp;&nbsp;&nbsp;薨。赐东园秘器，朝服。赠司空，侍中如故。给节，班剑二十人。<br /><br />&nbsp;&nbsp;&nbsp;&nbsp;安成恭王保字宣曜，太祖第六子也。建元二年，除冠军将军，镇石头戍，<br /><br />&nbsp;&nbsp;&nbsp;&nbsp;领军事。四年，出为使持节、督江州豫州之晋熙诸军事、南中郎将、江州刺史。<br /><br />&nbsp;&nbsp;&nbsp;&nbsp;永明元年，进号征虏将军。明年，为左卫将军。寻迁侍中，领步兵校尉。转中书<br /><br />&nbsp;&nbsp;&nbsp;&nbsp;令。五年，迁祠部尚书，领骁骑将军。六年，出为南徐州刺史。九年，迁散骑常<br /><br />&nbsp;&nbsp;&nbsp;&nbsp;侍，秘书监，领石头戍事。毙郧搴投嗉玻其夏薨，年二十四。赠抚军将军，常<br /><br />&nbsp;&nbsp;&nbsp;&nbsp;侍如故。<br /><br />&nbsp;&nbsp;&nbsp;&nbsp;鄱阳王锵，字宣韶，太祖第七子也。建元四年，世祖即位，以锵为使持节、<br /><br />&nbsp;&nbsp;&nbsp;&nbsp;督雍梁南北秦四州郢州之竟陵司州之随郡军事、北中郎将、宁蛮校尉、雍州刺史。<br /><br />&nbsp;&nbsp;&nbsp;&nbsp;永明二年，进号征虏将军。四年，为左卫将军，迁侍中，领步兵校尉。七年，转<br /><br />&nbsp;&nbsp;&nbsp;&nbsp;征虏将军，丹阳尹。寻加散骑常侍，进号抚军。出为江州刺史，常侍如故。九年，<br /><br />&nbsp;&nbsp;&nbsp;&nbsp;始亲府、州事。加使持节、督江州诸军事、安南将军，置佐史，常侍如故。先是<br /><br />&nbsp;&nbsp;&nbsp;&nbsp;二年省江州府，至是乃复。十一年，为领军，常侍如故。<br /><br />&nbsp;&nbsp;&nbsp;&nbsp;锵和悌美令，有宠于世祖，领军之授，齐室诸王所未为。锵在官理事无壅，<br /><br />&nbsp;&nbsp;&nbsp;&nbsp;当时称之。车驾游幸，常甲仗卫从，恩待次豫章王嶷。其年，给油络车。隆昌元<br /><br />&nbsp;&nbsp;&nbsp;&nbsp;年，转尚书右仆射，常侍如故。俄迁侍中、骠骑将军、开府仪同三司，领兵置佐。<br /><br />&nbsp;&nbsp;&nbsp;&nbsp;锵雍容得物情，为郁林王所依信。郁林心疑高宗，诸王问讯，独留锵谓之曰：<br /><br />&nbsp;&nbsp;&nbsp;&nbsp;“公闻鸾于法身何如？”锵曰：“臣鸾于宗戚最长，且受寄先帝。臣等年皆尚少，<br /><br />&nbsp;&nbsp;&nbsp;&nbsp;朝廷之干，唯鸾一人，愿陛下无以为虑。”郁林退谓徐龙驹曰：“我欲与公共计<br /><br />&nbsp;&nbsp;&nbsp;&nbsp;取鸾，公既不同，我不能独办，且复小听。”及郁林废，锵竟不知。<br /><br />&nbsp;&nbsp;&nbsp;&nbsp;延兴元年，进位司徒，侍中、骠骑如故。高宗镇东府，权势稍异，锵每往，<br /><br />&nbsp;&nbsp;&nbsp;&nbsp;高宗常屣履至车迎锵。语及家国，言泪俱下，锵以此推信之。而宫台内皆属意于<br /><br />&nbsp;&nbsp;&nbsp;&nbsp;锵，劝锵入宫发兵辅政。制局监谢粲说锵及随王子隆曰：“殿下但乘油壁车入宫，<br /><br />&nbsp;&nbsp;&nbsp;&nbsp;出天子置朝堂，二王夹辅号令，粲等闭城门上仗，谁敢不同？东城人政共缚送萧<br /><br />&nbsp;&nbsp;&nbsp;&nbsp;令耳。”子隆欲定计，锵以上台兵力既悉度东府，且虑事难捷，意甚犹豫。马队<br /><br />&nbsp;&nbsp;&nbsp;&nbsp;主刘巨，世祖时旧人，诣锵请间，叩头劝锵立事。锵命驾将入，复回还内与母陆<br /><br />&nbsp;&nbsp;&nbsp;&nbsp;太妃别，日暮不成行。数日，高宗遣二千人围锵宅害锵，谢粲等皆见杀。锵时年<br /><br />&nbsp;&nbsp;&nbsp;&nbsp;二十六。凡诸王被害，皆以夜遣兵围宅，或斧关排墙叫噪而入，家财皆见封籍焉。<br /><br />&nbsp;&nbsp;&nbsp;&nbsp;桂阳王铄，字宣朗，太祖第八子也。永明二年，出为南徐州刺史，镇京口。<br /><br />&nbsp;&nbsp;&nbsp;&nbsp;历代镇府，铄出蕃，始省军府。四年，加散骑常侍。六年，迁中书令，度支尚书。<br /><br />&nbsp;&nbsp;&nbsp;&nbsp;七年，转中书令，加散骑常侍。时鄱阳王锵好文章，铄好名理，时人称为“鄱桂。”<br /><br />&nbsp;&nbsp;&nbsp;&nbsp;十年，迁太常，常侍如故。铄清羸有冷疾，常枕卧。世祖临视，赐床帐衾褥。隆<br /><br />&nbsp;&nbsp;&nbsp;&nbsp;昌元年，加前将军。给油络车，并给扶侍二人。海陵立，转侍中、抚军将军，领<br /><br />&nbsp;&nbsp;&nbsp;&nbsp;兵置佐。<br /><br />&nbsp;&nbsp;&nbsp;&nbsp;鄱阳王见害，铄迁中军将军，开府仪同三司。铄不自安，至东府诣高宗还，<br /><br />&nbsp;&nbsp;&nbsp;&nbsp;谓左右曰：“向录公见接殷勤，流连不能已，而貌有惭色，此必欲杀我。”三更<br /><br />&nbsp;&nbsp;&nbsp;&nbsp;中，兵至见害。时年二十五。<br /><br />&nbsp;&nbsp;&nbsp;&nbsp;始兴简王鉴，字宣彻，太祖第十子也。初封广兴王，后国随郡改名。永明二<br /><br />&nbsp;&nbsp;&nbsp;&nbsp;年，世祖始以鉴为持节、都督益宁二州军事、前将军、益州刺史。广汉什邡民段<br /><br />&nbsp;&nbsp;&nbsp;&nbsp;祖以T于献鉴，古礼器也。高三尺六寸六分，围二尺四寸，圆如筒，铜色黑如<br /><br />&nbsp;&nbsp;&nbsp;&nbsp;漆，甚薄。上有铜马，以绳县马，令去地尺余，灌之以水，又以器盛水于下，以<br /><br />&nbsp;&nbsp;&nbsp;&nbsp;芒茎当心跪注T于，以手振芒，则其声如雷，清响良久乃绝。古所以节乐也。<br /><br />&nbsp;&nbsp;&nbsp;&nbsp;五年，鉴献龙角一枚，长九尺三寸，色红，有文。八年，进号安西将军。<br /><br />&nbsp;&nbsp;&nbsp;&nbsp;明年，为散骑常侍，秘书监，领石头戍事。上以与鉴久别，车驾幸石头宴会<br /><br />&nbsp;&nbsp;&nbsp;&nbsp;赏赐。寻迁左卫将军，未拜，遇疾。上为南康王子琳起青阳巷第新成，车驾与后<br /><br />&nbsp;&nbsp;&nbsp;&nbsp;宫幸第乐饮，其日鉴疾甚，上遣骑问疾相继，为之诏止乐。薨，年二十一。遣赠<br /><br />&nbsp;&nbsp;&nbsp;&nbsp;中军将军，本官新除悉如故。<br /><br />&nbsp;&nbsp;&nbsp;&nbsp;江夏王锋，字宣颖，太祖第十二子。永明五年，为辅国将军，南彭城、平昌<br /><br />&nbsp;&nbsp;&nbsp;&nbsp;二郡太守。转散骑常侍。七年，迁左卫将军，仍转侍中，领石头戍事。九年，出<br /><br />&nbsp;&nbsp;&nbsp;&nbsp;为徐州刺史。郁林即位，加散骑常侍。隆昌元年，入为侍中，领骁骑将军，寻加<br /><br />&nbsp;&nbsp;&nbsp;&nbsp;秘书监。<br /><br />&nbsp;&nbsp;&nbsp;&nbsp;锋好琴书，有武力。高宗杀诸王，锋遗书诮责，左右不为通，高宗深惮之。<br /><br />&nbsp;&nbsp;&nbsp;&nbsp;不敢于第收锋，使兼祠官于太庙，夜遣兵庙中收之。锋出登车，兵人欲上车防勒，<br /><br />&nbsp;&nbsp;&nbsp;&nbsp;锋以手击却数人，皆应时倒地，于是敢近者遂逼害之。时年二十。<br /><br />&nbsp;&nbsp;&nbsp;&nbsp;南平王锐，字宣毅，太祖第十五子也。永明七年，为散骑常侍，寻领骁骑将<br /><br />&nbsp;&nbsp;&nbsp;&nbsp;军。明年，为左民尚书。朝直勤谨，未尝属疾，上嘉之。十年，出为持节、都督<br /><br />&nbsp;&nbsp;&nbsp;&nbsp;湘州诸军事、南中郎将、湘州刺史，以此赏锐。郁林即位，进号前将军。<br /><br />&nbsp;&nbsp;&nbsp;&nbsp;延兴元年，害诸王，遣裴叔业平寻阳，仍进湘州。锐防阁周伯玉劝锐拒叔业，<br /><br />&nbsp;&nbsp;&nbsp;&nbsp;而府州力弱不敢动，锐见害，年十九。伯玉下狱诛。<br /><br />&nbsp;&nbsp;&nbsp;&nbsp;宜都王铿，字宣严，太祖第十六子也。初除游击将军。永明十年，迁左民尚<br /><br />&nbsp;&nbsp;&nbsp;&nbsp;书。十一年，为持节、都督南豫司二州军事、冠军将军、南豫州刺史，镇姑熟。<br /><br />&nbsp;&nbsp;&nbsp;&nbsp;时有盗发晋大司马桓温女冢，得金蚕银茧及圭璧等物。铿使长史蔡约自往修复，<br /><br />&nbsp;&nbsp;&nbsp;&nbsp;纤毫不犯。郁林即位，进号征虏将军。延兴元年见害，年十八。<br /><br />&nbsp;&nbsp;&nbsp;&nbsp;晋熙王M，字宣攸，太祖第十八子也。永明十一年，除骁骑将军。隆昌元年，<br /><br />&nbsp;&nbsp;&nbsp;&nbsp;出为持节、督郢司二州军事、冠军将军、郢州刺史。延兴元年，进号征虏将军。<br /><br />&nbsp;&nbsp;&nbsp;&nbsp;寻见害，年十六。<br /><br />&nbsp;&nbsp;&nbsp;&nbsp;河东王铉，字宣胤，太祖第十九子也。隆昌元年，为骁骑将军。出为徐州刺<br /><br />&nbsp;&nbsp;&nbsp;&nbsp;史，迁中书令。高宗诛诸王，以铉年少才弱，故不加害。建武元年，转为散骑常<br /><br />&nbsp;&nbsp;&nbsp;&nbsp;侍，镇军将军，置兵佐。<br /><br />&nbsp;&nbsp;&nbsp;&nbsp;建武之世，高、武子孙忧危，铉每朝见，常鞠躬俯偻，不敢平行直视。寻迁<br /><br />&nbsp;&nbsp;&nbsp;&nbsp;侍中、卫将军。铉年稍长。四年，诛王晏，以谋立铉为名，免铉官，以王还第，<br /><br />&nbsp;&nbsp;&nbsp;&nbsp;禁不得与外人交通。永泰元年，上疾暴甚，遂害铉，时年十九。二子在孩抱，亦<br /><br />&nbsp;&nbsp;&nbsp;&nbsp;见杀。太祖诸王，铉独无后，众窃冤之。乃使扬州刺史始安王遥光、临川王子晋、<br /><br />&nbsp;&nbsp;&nbsp;&nbsp;竟陵王昭胄、太尉陈显达、尚书令徐孝嗣、右仆射沈文季、尚书沈渊、沈约、王<br /><br />&nbsp;&nbsp;&nbsp;&nbsp;亮奏论铉，帝答不许，再奏，乃从之。<br /><br />&nbsp;&nbsp;&nbsp;&nbsp;史臣曰：陈思王表云：“权之所存，虽疏必重；势之所去，虽亲必轻。”若<br /><br />&nbsp;&nbsp;&nbsp;&nbsp;夫六代之兴亡，曹茁壑当矣。分圭命社，实寄宗城。就国之典，既随世革，卿<br /><br />&nbsp;&nbsp;&nbsp;&nbsp;士入朝，作贵蕃辅。皇王托体，同禀尊极，仕无常资，秩有恒数，礼地兼隆，易<br /><br />&nbsp;&nbsp;&nbsp;&nbsp;生猜疑。世祖顾命，情深尊嫡，渊图远算，意在无遗。岂不以群王少弱，未更多<br /><br />&nbsp;&nbsp;&nbsp;&nbsp;难，高宗清谨，同起布衣，故韬末命于近亲，寄重权于疏戚，子弟布列，外有强<br /><br />&nbsp;&nbsp;&nbsp;&nbsp;大之势，疏亲中立，可息觊觎之谋，表里相维，足固家国。曾不虑机能运衡，权<br /><br />&nbsp;&nbsp;&nbsp;&nbsp;可制众，宗族歼灭，一至于斯。曹植之言信之矣。<br /><br />&nbsp;&nbsp;&nbsp;&nbsp;赞曰：高十二王，始建封植。献、昭机警，威、江才力。恭、简恬和，鄱、<br /><br />&nbsp;&nbsp;&nbsp;&nbsp;桂清识。四王少盛，同规谨敕。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244233);">加入书签</a><a
                        href="244189.html">上一页</a>&larr;<a href="index.html">返回列表</a>&rarr;<a
                            href="244258.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244189.html"; var next_page = "244258.html"; var index_page = "index.html"; var sortid = "9"; var article_id = "2386"; var chapter_id = "244233"; var articlename = "南齐书"; var chaptername = " 卷三十五 列传第十六"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>