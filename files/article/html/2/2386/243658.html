<!DOCTYPE html>
<html>
<head>
<meta charset="gbk" />
<title>南齐书- 卷二十 列传第一-在线阅读-哈西文学网</title>
<meta name="keywords" content="萧子显，南齐书， 卷二十 列传第一全文， 卷二十 列传第一在线阅读 哈西文学网" />
<meta name="description" content="哈西文学网提供萧子显的南齐书  卷二十 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/243658.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/243658.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 列传第一</h1>
            <div class="link xb">
                <a href="243623.html">上一页</a>&larr;<a href="index.html">返回列表</a>&rarr;<a
                    href="243696.html">下一页</a></div>			
            <div id="BookText">&nbsp;&nbsp;&nbsp;&nbsp;◎皇后<br /><br />&nbsp;&nbsp;&nbsp;&nbsp;六宫位号，汉、魏以来，因袭增置，世不同矣。建元元年，有司奏置贵嫔、<br /><br />&nbsp;&nbsp;&nbsp;&nbsp;夫人、贵人为三夫人，修华、修仪、修容、淑妃、淑媛、淑仪、婕妤、容华、充<br /><br />&nbsp;&nbsp;&nbsp;&nbsp;华为九嫔，美人、中才人、才人为散职。永明元年，有司奏贵妃、淑妃并加金章<br /><br />&nbsp;&nbsp;&nbsp;&nbsp;紫绶，佩于K玉。淑妃旧拟九棘，以淑为温恭之称，妃为亚后之名，进同贵妃，<br /><br />&nbsp;&nbsp;&nbsp;&nbsp;以比三司。夫人之号，不殊蕃国。降淑媛以比九卿。七年，复置昭容，位在九嫔。<br /><br />&nbsp;&nbsp;&nbsp;&nbsp;建元三年，太子宫置三内职，良娣比开国侯，保林比五等侯，才人比驸马都尉。<br /><br />&nbsp;&nbsp;&nbsp;&nbsp;宣孝陈皇后，讳道正，临淮东阳人，魏司徒陈矫后。父肇之，郡孝廉。后少<br /><br />&nbsp;&nbsp;&nbsp;&nbsp;家贫，勤织作。家人矜其劳，或止之，后终不改。嫁于宣帝，庶生衡阳元王道度、<br /><br />&nbsp;&nbsp;&nbsp;&nbsp;始安贞王道生，后生太祖。太祖年二岁，乳人乏乳，后梦人以两瓯麻粥与之，觉<br /><br />&nbsp;&nbsp;&nbsp;&nbsp;而乳大出，异而说之。宣帝从仕在外，后常留家治事教子孙。有相者谓后曰：<br /><br />&nbsp;&nbsp;&nbsp;&nbsp;“夫人有贵子而不见也。”后叹曰：“我三儿谁当应之！”呼太祖小字曰：“正<br /><br />&nbsp;&nbsp;&nbsp;&nbsp;应是汝耳。”宣帝殂后，后亲自执勤，婢使有过误，恕不问也。太祖虽从官，而<br /><br />&nbsp;&nbsp;&nbsp;&nbsp;家业本贫，为建康令时，高宗等冬月犹无缣纩，而奉膳甚厚。后每撤去兼肉，曰：<br /><br />&nbsp;&nbsp;&nbsp;&nbsp;“于我过足矣。”殂于县舍，年七十三。升明三年，追赠竟陵公国太夫人，蜜印，<br /><br />&nbsp;&nbsp;&nbsp;&nbsp;画青绶，祠以太牢；建元元年，追尊孝皇后。赠外祖父肇之金紫光禄大夫，谥曰<br /><br />&nbsp;&nbsp;&nbsp;&nbsp;敬侯。后母胡氏为永昌县靖君。<br /><br />&nbsp;&nbsp;&nbsp;&nbsp;高昭刘皇后，讳智容，广陵人也。祖玄之，父寿之，并员外郎。后母桓氏梦<br /><br />&nbsp;&nbsp;&nbsp;&nbsp;吞玉胜生后，时有紫光满室，以告寿之，寿之曰：“恨非是男。”桓曰：“虽女，<br /><br />&nbsp;&nbsp;&nbsp;&nbsp;亦足兴家矣。”后母寝卧，家人常见上如有云气焉。年十余岁，归太祖，严正有<br /><br />&nbsp;&nbsp;&nbsp;&nbsp;礼法，家庭肃然。宋泰豫元年殂，年五十。归葬宣帝墓侧，今泰安陵也。门生王<br /><br />&nbsp;&nbsp;&nbsp;&nbsp;清与墓工始下锸，有白兔跳起，寻之不得，及坟成，兔还栖其上。升明二年，赠<br /><br />&nbsp;&nbsp;&nbsp;&nbsp;竟陵公国夫人；三年，赠齐国妃；印绶如太妃。建元元年，尊谥昭皇后。三年，<br /><br />&nbsp;&nbsp;&nbsp;&nbsp;赠后父金紫光禄大夫，母桓氏上虞都乡君；寿之子兴道司徒属，文蔚豫章内史，<br /><br />&nbsp;&nbsp;&nbsp;&nbsp;义徽光禄大夫，义伦通直郎。<br /><br />&nbsp;&nbsp;&nbsp;&nbsp;武穆裴皇后，讳惠昭，河东闻喜人也。祖朴之，给事中。父玑之，左军参军。<br /><br />&nbsp;&nbsp;&nbsp;&nbsp;后少与豫章王妃庾氏为娣姒，庾氏勤女工，奉事太祖、昭后恭谨不倦，后不能及，<br /><br />&nbsp;&nbsp;&nbsp;&nbsp;故不为舅姑所重，世祖家好亦薄焉。性刚严，竟陵王子良妃袁氏布衣时有过，后<br /><br />&nbsp;&nbsp;&nbsp;&nbsp;加训罚。升明三年，为齐世子妃。建元元年，为皇太子妃。三年，后薨。谥穆妃，<br /><br />&nbsp;&nbsp;&nbsp;&nbsp;葬休安陵。世祖即位，追尊皇后。赠玑之金紫光禄大夫，后母檀氏余杭广昌乡元<br /><br />&nbsp;&nbsp;&nbsp;&nbsp;君。<br /><br />&nbsp;&nbsp;&nbsp;&nbsp;旧显阳、昭阳殿，太后、皇后所居也。永明中无太后、皇后，羊贵嫔居昭阳<br /><br />&nbsp;&nbsp;&nbsp;&nbsp;殿西，范贵妃居昭阳殿东，宠姬荀昭华居凤华柏殿。宫内御所居寿昌画殿南阁，<br /><br />&nbsp;&nbsp;&nbsp;&nbsp;置白鹭鼓吹二部，乾光殿东西头，置钟磬两厢，皆宴乐处也。上数游幸诸苑囿，<br /><br />&nbsp;&nbsp;&nbsp;&nbsp;载宫人从后车。宫内深隐，不闻端门鼓漏声，置钟于景阳楼上，宫人闻钟声，早<br /><br />&nbsp;&nbsp;&nbsp;&nbsp;起装饰。至今此钟唯应五鼓及三鼓也。车驾数幸琅邪城，宫人常从，早发至湖北<br /><br />&nbsp;&nbsp;&nbsp;&nbsp;埭，鸡始鸣。<br /><br />&nbsp;&nbsp;&nbsp;&nbsp;吴郡韩兰英，妇人有文辞。宋孝武世，献《中兴赋》，被赏入宫。宋明帝世，<br /><br />&nbsp;&nbsp;&nbsp;&nbsp;用为宫中职僚。世祖以为博士，教六宫书学，以其年老多识，呼为“韩公”。<br /><br />&nbsp;&nbsp;&nbsp;&nbsp;文安王皇后，讳宝明，琅邪临沂人也。祖韶之，吴兴太守，父晔之，太宰祭<br /><br />&nbsp;&nbsp;&nbsp;&nbsp;酒。宋世，太祖为文惠太子纳后，桂阳贼至，太祖在新亭，传言已没，宅复为人<br /><br />&nbsp;&nbsp;&nbsp;&nbsp;所抄掠，文惠太子、竟陵王子良奉穆后、庾妃及后挺身送后兄m之家，事平乃出。<br /><br />&nbsp;&nbsp;&nbsp;&nbsp;建元元年，为南郡王妃。四年，为皇太子妃，无宠。太子为宫人制新丽衣裳及首<br /><br />&nbsp;&nbsp;&nbsp;&nbsp;饰，而后床帷陈设故旧，钗镊十余枚。永明十一年，为皇太孙太妃。郁林即位，<br /><br />&nbsp;&nbsp;&nbsp;&nbsp;尊为皇太后，称宣德宫。赠后父金紫光禄大夫，母桓氏丰安县君。其年十二月，<br /><br />&nbsp;&nbsp;&nbsp;&nbsp;备法驾谒太庙，高宗即位，出居鄱阳王故第，为宣德宫。永元三年，梁王定京邑，<br /><br />&nbsp;&nbsp;&nbsp;&nbsp;迎后入宫称制，至禅位。天监十一年，薨，年五十八。葬崇安陵。谥曰安后。兄<br /><br />&nbsp;&nbsp;&nbsp;&nbsp;晃义兴太守。<br /><br />&nbsp;&nbsp;&nbsp;&nbsp;郁林王何妃，名婧英，庐江人，抚军将军戢之女也。永明二年，纳为南郡<br /><br />&nbsp;&nbsp;&nbsp;&nbsp;王妃。十一年，为皇太孙妃。郁林王即位，为皇后。嫡母刘氏为高昌县都乡君，<br /><br />&nbsp;&nbsp;&nbsp;&nbsp;所生母宋氏，为余杭广昌乡君。将拜，镜在床无故堕地。其冬，与太后同日谒太<br /><br />&nbsp;&nbsp;&nbsp;&nbsp;庙。后禀性淫乱，为妃时，便与外人奸通。在后宫，复通帝左右杨珉之，与同寝<br /><br />&nbsp;&nbsp;&nbsp;&nbsp;处如伉俪。珉之又与帝相爱亵，故帝恣之。迎后亲戚入宫，赏赐人百数十万。以<br /><br />&nbsp;&nbsp;&nbsp;&nbsp;世祖耀灵殿处后家属。帝被废，后贬为王妃。<br /><br />&nbsp;&nbsp;&nbsp;&nbsp;海陵王王妃，名韶明，琅邪临沂人，太常慈女也。永明八年，纳为临汝公夫<br /><br />&nbsp;&nbsp;&nbsp;&nbsp;人。郁林即位，为新安王妃。延兴元年，为皇后。其年，降为海陵王妃。<br /><br />&nbsp;&nbsp;&nbsp;&nbsp;明敬刘皇后，讳惠端，彭城人，光禄大夫道弘孙也。太祖为高宗纳之。建元<br /><br />&nbsp;&nbsp;&nbsp;&nbsp;三年，除西昌侯夫人。永明七年，卒，葬江乘县张山。延兴元年，赠宣城王妃；<br /><br />&nbsp;&nbsp;&nbsp;&nbsp;高宗即位，追尊为敬皇后。赠父通直郎景猷金紫光禄大夫，母王氏平阳乡君。永<br /><br />&nbsp;&nbsp;&nbsp;&nbsp;泰元年，高宗崩，改葬，y于兴安陵。<br /><br />&nbsp;&nbsp;&nbsp;&nbsp;东昏褚皇后，名令璩，河南阳翟人，太常澄女也。建武二年，纳为皇太子妃。<br /><br />&nbsp;&nbsp;&nbsp;&nbsp;明年，谒敬后庙。东昏即位，为皇后。帝宠潘妃，后不被遇。黄淑仪生太子诵，<br /><br />&nbsp;&nbsp;&nbsp;&nbsp;东昏废，并为庶人。<br /><br />&nbsp;&nbsp;&nbsp;&nbsp;和帝王皇后，名华，琅邪临沂人，太尉俭孙也。初为随王妃。中兴元年，<br /><br />&nbsp;&nbsp;&nbsp;&nbsp;为皇后。帝禅位，后降为妃。<br /><br />&nbsp;&nbsp;&nbsp;&nbsp;史臣曰：后妃之德，著自风谣，义起闺房，而道化天下。缲盆献种，罔非耕<br /><br />&nbsp;&nbsp;&nbsp;&nbsp;织，佩管晨兴，与子同事，可以光熙阃业，作俪公侯。孝、昭二后，并有贤明之<br /><br />&nbsp;&nbsp;&nbsp;&nbsp;训，不得母临万国。宝命方昌，椒庭虚位，有妇人焉，空慕周兴，祯符显瑞，徒<br /><br />&nbsp;&nbsp;&nbsp;&nbsp;萃徽名。若使掖作同休，阴教远燮，则马、邓风流，复存乎此。太祖创命，宫禁<br /><br />&nbsp;&nbsp;&nbsp;&nbsp;贬约，毁宋明之紫极，革前代之逾奢，衣不文绣，色无红采，永巷贫空，有同素<br /><br />&nbsp;&nbsp;&nbsp;&nbsp;室。世祖嗣位，运藉休平，寿昌前兴，凤华晚构，香柏文柽，花梁绣柱，雕金镂<br /><br />&nbsp;&nbsp;&nbsp;&nbsp;宝，颇用房帷，赵瑟《吴趋》，承闲奏曲，岁费傍恩，足使充，事由私蓄，<br /><br />&nbsp;&nbsp;&nbsp;&nbsp;无损国储。高宗仗数矫情，外行俭陋，内奉宫业，曾莫云改。东昏丧道，侈风大<br /><br />&nbsp;&nbsp;&nbsp;&nbsp;扇，销糜海内，以赡浮饰，哲妇倾城，同符殷、夏。呜呼！所以垂戒于方来也。<br /><br />&nbsp;&nbsp;&nbsp;&nbsp;赞曰：宣武孝则，识有先知。高昭诞武，世载母仪。裴穆储阃，位亦从隳。<br /><br />&nbsp;&nbsp;&nbsp;&nbsp;明敬典册，配在宗枝。秋宫亦遽，轩景前亏。文安废主，百忧已离。中兴秉制，<br /><br />&nbsp;&nbsp;&nbsp;&nbsp;揖让弘规。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,243658);">加入书签</a><a
                        href="243623.html">上一页</a>&larr;<a href="index.html">返回列表</a>&rarr;<a
                            href="243696.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243623.html"; var next_page = "243696.html"; var index_page = "index.html"; var sortid = "9"; var article_id = "2386"; var chapter_id = "243658"; var articlename = "南齐书"; var chaptername = " 卷二十 列传第一"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>