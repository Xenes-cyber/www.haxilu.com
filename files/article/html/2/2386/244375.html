<!DOCTYPE html>
<html>
<head>
<meta charset="gbk" />
<title>南齐书- 卷四十 列传第二十一-在线阅读-哈西文学网</title>
<meta name="keywords" content="萧子显，南齐书， 卷四十 列传第二十一全文， 卷四十 列传第二十一在线阅读 哈西文学网" />
<meta name="description" content="哈西文学网提供萧子显的南齐书  卷四十 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244375.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244375.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十 列传第二十一</h1>
            <div class="link xb">
                <a href="244361.html">上一页</a>&larr;<a href="index.html">返回列表</a>&rarr;<a
                    href="244395.html">下一页</a></div>			
            <div id="BookText">&nbsp;&nbsp;&nbsp;&nbsp;◎武十七王<br /><br />&nbsp;&nbsp;&nbsp;&nbsp;武帝二十三男：穆皇后生文惠太子、竟陵文宣王子良；张淑妃生卢陵王子卿、<br /><br />&nbsp;&nbsp;&nbsp;&nbsp;鱼复侯子响；周淑仪生安陆王子敬、建安王子真；阮淑媛生晋安王子懋、衡阳王<br /><br />&nbsp;&nbsp;&nbsp;&nbsp;子峻；王淑仪生随郡王子隆；蔡婕妤生西阳王子明；乐容华生南海王子罕；傅充<br /><br />&nbsp;&nbsp;&nbsp;&nbsp;华生巴陵王子伦；谢昭仪生邵陵王子贞；江淑仪生临贺王子岳；庾昭容生西阳王<br /><br />&nbsp;&nbsp;&nbsp;&nbsp;子文；荀昭华生南康王子琳；颜婕妤生永阳王子珉；宫人谢生湘东王子建；何充<br /><br />&nbsp;&nbsp;&nbsp;&nbsp;华生南郡王子夏；第六、十二、十五、二十二皇子早亡。子珉建武中继衡阳元王<br /><br />&nbsp;&nbsp;&nbsp;&nbsp;后。<br /><br />&nbsp;&nbsp;&nbsp;&nbsp;竟陵文宣王子良，字云英，世祖第二子也。初，沈攸之难，随世祖在盆城，<br /><br />&nbsp;&nbsp;&nbsp;&nbsp;板宁朔将军。仍为宋邵陵王左军行参军，转主簿，安南记室参军，邵陵王友，王<br /><br />&nbsp;&nbsp;&nbsp;&nbsp;名友。不废此官。迁安南长史。升明三年，为使持节、都督会稽东阳临海永嘉新<br /><br />&nbsp;&nbsp;&nbsp;&nbsp;安五郡、辅国将军、会稽太守。<br /><br />&nbsp;&nbsp;&nbsp;&nbsp;宋世元嘉中，皆责成郡县；孝武征求急速，以郡县迟缓，始遣台使，自此公<br /><br />&nbsp;&nbsp;&nbsp;&nbsp;役劳扰。太祖践阼，子良陈之曰：<br /><br />&nbsp;&nbsp;&nbsp;&nbsp;前台使督逋切调，恒闻相望于道。及臣至郡，亦殊不疏。凡此辈使人，既非<br /><br />&nbsp;&nbsp;&nbsp;&nbsp;详慎勤顺，或贪险崎岖，要求此役。朝辞禁门，情态即异；暮宿村县，威福便行。<br /><br />&nbsp;&nbsp;&nbsp;&nbsp;但令朱鼓裁完，铍槊微具，顾眄左右，叱咤自专。`宗断族，排轻斥重，胁遏津<br /><br />&nbsp;&nbsp;&nbsp;&nbsp;埭，恐喝传邮。破岗水逆，商旅半引，逼令到下，先过己船。浙江风猛，公私畏<br /><br />&nbsp;&nbsp;&nbsp;&nbsp;渡，脱舫在前，驱令俱发。呵蹙行民，固其常理；侮折守宰，出变无穷。既瞻郭<br /><br />&nbsp;&nbsp;&nbsp;&nbsp;望境，便飞下严符，但称行台，未显所督。先诃强寺，却摄群曹，开亭正榻，便<br /><br />&nbsp;&nbsp;&nbsp;&nbsp;振荆革。其次绛标寸纸，一日数至；征村切里，俄刻十催。四乡所召，莫辨枉直，<br /><br />&nbsp;&nbsp;&nbsp;&nbsp;孩老士庶，具令付狱。或尺布之逋，曲以当匹；百钱余税，且增为千。或诳应质<br /><br />&nbsp;&nbsp;&nbsp;&nbsp;作尚方，寄系东冶，万姓骇迫，人不自固。遂漂衣败力，竞致兼浆。值今夕酒谐<br /><br />&nbsp;&nbsp;&nbsp;&nbsp;肉饫，即许附申赦格；明日礼轻货薄，便复不入恩科。筐贡微阙，总棰挞肆情，<br /><br />&nbsp;&nbsp;&nbsp;&nbsp;风尘毁谤，随忿而发。及其犭屯蒜转积，鹅栗渐盈，远则分鬻他境，近则托贸吏<br /><br />&nbsp;&nbsp;&nbsp;&nbsp;民。反请郡邑，助民由申缓，回刺言台，推信在所。如闻顷者令长守牧，离此每<br /><br />&nbsp;&nbsp;&nbsp;&nbsp;实，非复近岁。愚谓凡诸检课，宜停遣使。密畿州郡，则指赐敕令，遥外镇宰，<br /><br />&nbsp;&nbsp;&nbsp;&nbsp;明下条源。既各奉别旨，人竞自罄。虽复台使盈凑，会取正属所办，徒相疑偾，<br /><br />&nbsp;&nbsp;&nbsp;&nbsp;反更淹懈。凡预衣冠，荷恩盛世，多以暗缓贻愆，少为欺猾入罪。若类以宰牧乖<br /><br />&nbsp;&nbsp;&nbsp;&nbsp;政，则触事难委，不容课逋上纲，偏觉非才。但赊促差降，各限一期，如乃事速<br /><br />&nbsp;&nbsp;&nbsp;&nbsp;应缓，自依违纠坐之。坐之之科，不必须重，但令必行，期在可肃。且两装之船，<br /><br />&nbsp;&nbsp;&nbsp;&nbsp;充拟千绪；三坊寡役，呼订万计。每一事之发，弥晨方办，粗计近远，率遣一部，<br /><br />&nbsp;&nbsp;&nbsp;&nbsp;职散人领，无减二十，舟船所资，皆复称是。长江万里，费固倍之。较略一年，<br /><br />&nbsp;&nbsp;&nbsp;&nbsp;脱得省者，息船优役，实为不少。兼折奸减窃，远近暂安。<br /><br />&nbsp;&nbsp;&nbsp;&nbsp;封闻喜县公，邑千五百户。<br /><br />&nbsp;&nbsp;&nbsp;&nbsp;子良敦义爱古。郡民朱百年有至行，先卒，赐其妻米百斛，蠲一民给其薪苏。<br /><br />&nbsp;&nbsp;&nbsp;&nbsp;郡阁下有虞翻旧床，罢任还，乃致以归。后于西邸起古斋，多聚古人器服以充之。<br /><br />&nbsp;&nbsp;&nbsp;&nbsp;夏禹庙盛有祷祀，子良曰：“禹泣辜表仁，菲食旌约，服玩果粽，足以致诚。”<br /><br />&nbsp;&nbsp;&nbsp;&nbsp;使岁献扇簟而已。<br /><br />&nbsp;&nbsp;&nbsp;&nbsp;建元二年，穆妃薨，去官。仍为征虏将军、丹阳尹。开私仓赈属县贫民。明<br /><br />&nbsp;&nbsp;&nbsp;&nbsp;年，上表曰：“京尹虽居都邑，而境壤兼跨，广袤周轮，几将千里。萦原抱隰，<br /><br />&nbsp;&nbsp;&nbsp;&nbsp;其处甚多，旧遏古塘，非唯一所。而民贫业废，地利久芜。近启遣五官殷m、<br /><br />&nbsp;&nbsp;&nbsp;&nbsp;典签刘僧瑗到诸县循履，得丹阳、溧阳、永世等四县解，并村耆辞列，堪垦之田，<br /><br />&nbsp;&nbsp;&nbsp;&nbsp;合计荒熟有八千五百五十四顷；修治塘遏，可用十一万八千余夫，一春就功，便<br /><br />&nbsp;&nbsp;&nbsp;&nbsp;可成立。”上纳之。会迁官，事寝。<br /><br />&nbsp;&nbsp;&nbsp;&nbsp;是年，始制东宫官僚以下官敬子良。<br /><br />&nbsp;&nbsp;&nbsp;&nbsp;世祖即位，封竟陵郡王，邑二千户。为使持节、都督南徐兖二州诸军事、镇<br /><br />&nbsp;&nbsp;&nbsp;&nbsp;北将军、南徐州刺史。永明元年，徙为侍中、都督南兖兖徐青冀五州、征北将军、<br /><br />&nbsp;&nbsp;&nbsp;&nbsp;南兖州刺史，持节如故。给油络车。明年，入为护军将军，兼司徒，领兵置佐，<br /><br />&nbsp;&nbsp;&nbsp;&nbsp;侍中如故。镇西州。三年，给鼓吹一部。四年，进号车骑将军。<br /><br />&nbsp;&nbsp;&nbsp;&nbsp;子良少有清尚，礼才好士，居不疑之地，倾意宾客，天下才学皆游集焉。善<br /><br />&nbsp;&nbsp;&nbsp;&nbsp;立胜事，夏月客至，为设瓜饮及甘果，著之文教。士子文章及朝贵辞翰，皆发教<br /><br />&nbsp;&nbsp;&nbsp;&nbsp;撰录。<br /><br />&nbsp;&nbsp;&nbsp;&nbsp;是时上新亲政，水旱不时。子良密启曰：<br /><br />&nbsp;&nbsp;&nbsp;&nbsp;臣思水潦成患，良田沃壤变为污泽。农政告祥，因高肆务，播植既周，继以<br /><br />&nbsp;&nbsp;&nbsp;&nbsp;旱虐。黔庶呼嗟，相视褫气。夫国资于民，民资于食，匪食匪民，何以能政？臣<br /><br />&nbsp;&nbsp;&nbsp;&nbsp;每一念此，寝不便席。本始中，郡国大旱，宣帝下诏除民租。今闻所在逋余尚多，<br /><br />&nbsp;&nbsp;&nbsp;&nbsp;守宰严期，兼夜课切，新税力尚无从，故调于何取给？政当相驱为盗耳。愚谓逋<br /><br />&nbsp;&nbsp;&nbsp;&nbsp;租宜皆原除，少降停恩，微纾民命。<br /><br />&nbsp;&nbsp;&nbsp;&nbsp;自宋道无章，王风陵替，窃官假号，骈门连室。今左民所检，动以万数，渐<br /><br />&nbsp;&nbsp;&nbsp;&nbsp;渍之来，非复始适，一朝洗正，理致沸腾。小人之心，罔思前恩，董之以威，反<br /><br />&nbsp;&nbsp;&nbsp;&nbsp;怨后罚。兽穷则触，事在匪轻。齐有天下日浅，恩洽未布，一方或饥，当加优养。<br /><br />&nbsp;&nbsp;&nbsp;&nbsp;愚谓自可依源削除，未宜便充猥役。且部曹检校，诚存精密；令史奸黠，鲜不容<br /><br />&nbsp;&nbsp;&nbsp;&nbsp;情。情既有私，理或枉谬。耳目有限，群狡无极。变易是非，居然可见。详而后<br /><br />&nbsp;&nbsp;&nbsp;&nbsp;取，于事未迟。<br /><br />&nbsp;&nbsp;&nbsp;&nbsp;明诏深矜狱圄，恩文累坠。今科网严重，称为峻察。负罪离愆，充积牢户。<br /><br />&nbsp;&nbsp;&nbsp;&nbsp;暑时郁蒸，加以金铁。聚忧之气，足感天和。民之多怨，非国福矣。<br /><br />&nbsp;&nbsp;&nbsp;&nbsp;顷土木之务，甚为殷广，虽役未及民，勤费已积。炎旱致灾，或由于此。皇<br /><br />&nbsp;&nbsp;&nbsp;&nbsp;明载远，书轨未一，缘淮带江，数州地耳。以魏方汉，犹一郡之譬，以今比古，<br /><br />&nbsp;&nbsp;&nbsp;&nbsp;复为远矣。何得不爱其民，缓其政，救其危，存其命哉？<br /><br />&nbsp;&nbsp;&nbsp;&nbsp;湘区奥密，蛮寇炽强，如闻南师未能挫戮。百姓齐民，积年涂炭，疽食侵淫，<br /><br />&nbsp;&nbsp;&nbsp;&nbsp;边虞方重。交州妇一垂，实惟荒服，恃远后宾，固亦恒事。自青德启运，款关<br /><br />&nbsp;&nbsp;&nbsp;&nbsp;受职，置之度外，不足\言。今县军远伐，经途万里，众寡事殊，客主势异，<br /><br />&nbsp;&nbsp;&nbsp;&nbsp;以逸待劳，全胜难必。又缘道调兵，以足军力，民丁乌合，事乖习锐。广州积岁<br /><br />&nbsp;&nbsp;&nbsp;&nbsp;无年，越州兵粮素乏，加以发借，必致b扰。愚谓叔献所请，不宜听从；取乱<br /><br />&nbsp;&nbsp;&nbsp;&nbsp;侮亡，更俟后会。虽缓岁月，必有可禽之理，差息发动费役之劳。刘楷见甲以助<br /><br />&nbsp;&nbsp;&nbsp;&nbsp;湘中，威力既举，蚁寇自服。<br /><br />&nbsp;&nbsp;&nbsp;&nbsp;诏折租布，二分取钱。子良又启曰：<br /><br />&nbsp;&nbsp;&nbsp;&nbsp;臣一月入朝，六登玫陛，广殿稠人，裁奉颜色，纵有所怀，岂敢自达。比天<br /><br />&nbsp;&nbsp;&nbsp;&nbsp;眚亟见，地孽亟臻，民下妖讹，好生g<口沓>。谷价虽和，比室饥椋荤替虽<br /><br />&nbsp;&nbsp;&nbsp;&nbsp;贱，骈门裸质。臣一念此，每入心骨。三吴奥区，地惟河、辅，百度所资，罕不<br /><br />&nbsp;&nbsp;&nbsp;&nbsp;自出，宜在蠲优，使其全富。而守宰相继，务在裒克，围桑品屋，以准赀课，致<br /><br />&nbsp;&nbsp;&nbsp;&nbsp;令斩树发瓦，以充重赋，破民财产，要利一时。东郡使民，年无常限，在所相承，<br /><br />&nbsp;&nbsp;&nbsp;&nbsp;准令上直。每至州台使命，切求悬急，应充猥役，必由穷困。乃有畏失严期，自<br /><br />&nbsp;&nbsp;&nbsp;&nbsp;残躯命；亦有斩绝手足，以避徭役。生育弗起，殆为恒事。守长不务先富民而唯<br /><br />&nbsp;&nbsp;&nbsp;&nbsp;言益国，岂有民贫于下，而国富于上邪？<br /><br />&nbsp;&nbsp;&nbsp;&nbsp;又泉铸岁远，类多剪凿，江东大钱，十不一在。公家所受，必须轮郭完全，<br /><br />&nbsp;&nbsp;&nbsp;&nbsp;遂买本一千，加子七百，犹求请无地，棰革相继。寻完者为用，既不兼两，回复<br /><br />&nbsp;&nbsp;&nbsp;&nbsp;迁贸，会非委积，徒令小民每婴困苦。且钱帛相半，为制永久，或闻长宰须令输<br /><br />&nbsp;&nbsp;&nbsp;&nbsp;直，进违旧科，退容奸利。<br /><br />&nbsp;&nbsp;&nbsp;&nbsp;八属近县，既在京畿，发借征调，实烦他邑。民特尤贫，连年失稔，草衣藿<br /><br />&nbsp;&nbsp;&nbsp;&nbsp;食，稍有流亡。今农政就兴，宜蒙赈给；若逋课未上，许以申原。兖豫二藩，虽<br /><br />&nbsp;&nbsp;&nbsp;&nbsp;曰旧镇，往属兵虞，累弃乡土。密迩寇庭，下无安志。编草结庵，不违凉暑。扶<br /><br />&nbsp;&nbsp;&nbsp;&nbsp;准聚洛，靡有生向。俱禀人灵，独绝温饱，而赋敛多少，尚均沃实。谓凡在荒民，<br /><br />&nbsp;&nbsp;&nbsp;&nbsp;应加蠲减。<br /><br />&nbsp;&nbsp;&nbsp;&nbsp;又司市之要，自昔所难。顷来此役，不由才举，并条其重赀，许以贾f。前<br /><br />&nbsp;&nbsp;&nbsp;&nbsp;人增估求侠，后人加税请代，如此轮回，终何纪极？兼复交关津要，共相唇齿，<br /><br />&nbsp;&nbsp;&nbsp;&nbsp;愚野未闲，必加陵诳，罪无大小，横没赀载。凡求试谷帛，类非廉谨，未解在事<br /><br />&nbsp;&nbsp;&nbsp;&nbsp;所以开容？<br /><br />&nbsp;&nbsp;&nbsp;&nbsp;夫狱讼惟平，画一在制。虽恩家得罪，必宜申宪；鼎姓贻愆，最合从纲。若<br /><br />&nbsp;&nbsp;&nbsp;&nbsp;罚典惟加贱下，辟书必蠲世族，惧非先王立理之本。<br /><br />&nbsp;&nbsp;&nbsp;&nbsp;尚书列曹，上应乾象。如闻命议所出，先谘于都，都既下意，然后付郎，谨<br /><br />&nbsp;&nbsp;&nbsp;&nbsp;写关行。愚谓郎官尤宜推择。<br /><br />&nbsp;&nbsp;&nbsp;&nbsp;宋运告终，戎车屡驾，寄名军牒，动窃数等。故非分充朝，资奉殷积。广、<br /><br />&nbsp;&nbsp;&nbsp;&nbsp;越邦宰，梁、益郡邑，参差调补，实允事机。且此徒冗杂，罕遵王宪，严加廉视，<br /><br />&nbsp;&nbsp;&nbsp;&nbsp;随违弹斥，一二年间，可减太半。<br /><br />&nbsp;&nbsp;&nbsp;&nbsp;五年，正位司徒，给班剑二十人，侍中如故。移居鸡笼山邸，集学士抄《五<br /><br />&nbsp;&nbsp;&nbsp;&nbsp;经》、百家，依《皇览》例为《四部要略》千卷。招致名僧，讲语佛法，造经呗<br /><br />&nbsp;&nbsp;&nbsp;&nbsp;新声。道俗之盛，江左未有也。<br /><br />&nbsp;&nbsp;&nbsp;&nbsp;世祖好射雉，子良谏曰：<br /><br />&nbsp;&nbsp;&nbsp;&nbsp;銮举亟动，天跸屡巡，陵犯风烟，驱驰野泽。万乘至重，一羽甚微。从甚微<br /><br />&nbsp;&nbsp;&nbsp;&nbsp;之欢，忽至重之诫。顷郊郛以外，科禁严重，匪直刍牧事罢，遂乃窀掩殆废。且<br /><br />&nbsp;&nbsp;&nbsp;&nbsp;田月向登，桑时告至，士女呼嗟，易生g议，弃民从欲，理未可安。曩时巡幸，<br /><br />&nbsp;&nbsp;&nbsp;&nbsp;必尽威防，领军景先、詹事赤斧坚甲利兵，左右屯卫。今驰鹜外野，交侍疏阔，<br /><br />&nbsp;&nbsp;&nbsp;&nbsp;晨出晚还，顿遗清道，此实愚臣最所震迫。<br /><br />&nbsp;&nbsp;&nbsp;&nbsp;狡虏玩威，甫获款关，二汉全富，犹加曲待。如闻使臣频亦怨望，前会东宫，<br /><br />&nbsp;&nbsp;&nbsp;&nbsp;遂形言色。昔宋氏遣使，旧列阶下，刘缵衔使，始登朝殿。今既反命，宜赐优礼。<br /><br />&nbsp;&nbsp;&nbsp;&nbsp;伏谓中堂云构，实惟峻绝，檐陛深严，事隔凉暑，而别为一室，如或有疑。<br /><br />&nbsp;&nbsp;&nbsp;&nbsp;边带广途，讹言孔炽，毁立之易，过于转圆，若依旧制通敞，实允观听。<br /><br />&nbsp;&nbsp;&nbsp;&nbsp;顷市司驱扇，租估过刻，吹毛求瑕，廉察相继，被以小罪，责以重备。愚谓<br /><br />&nbsp;&nbsp;&nbsp;&nbsp;宜敕有司，更详优格。<br /><br />&nbsp;&nbsp;&nbsp;&nbsp;臣年方朝贤，齿未相及，以管窥天，犹知失得，廊庙之士，岂暗是非？未闻<br /><br />&nbsp;&nbsp;&nbsp;&nbsp;一人开一说为陛下忧国家，非但面从，亦畏威耳。臣若不启，陛下于何闻之？<br /><br />&nbsp;&nbsp;&nbsp;&nbsp;先是六年，左卫、殿中将军邯郸超上书谏射雉，世祖为止。久之，超竟被诛。<br /><br />&nbsp;&nbsp;&nbsp;&nbsp;永明末，上将射雉。子良谏曰：<br /><br />&nbsp;&nbsp;&nbsp;&nbsp;忽闻外议，伏承当更射雉。臣下情震越，心怀忧悚，犹谓疑妄，事不必然。<br /><br />&nbsp;&nbsp;&nbsp;&nbsp;伏度陛下以信心明照，所以倾金宝于禅灵，仁爱广洽，得使禽鱼养命于江泽，岂<br /><br />&nbsp;&nbsp;&nbsp;&nbsp;惟国庆民欢，乃以翱翔治乐。夫卫生保命，人兽不殊；重躯爱体，彼我无异。故<br /><br />&nbsp;&nbsp;&nbsp;&nbsp;《礼》云：“闻其声不食其肉，见其生不忍其死。”且万乘之尊，降同匹夫之乐，<br /><br />&nbsp;&nbsp;&nbsp;&nbsp;夭杀无辜，伤仁害福之本。菩萨不杀，寿命得长。施物安乐，自无恐怖。不恼众<br /><br />&nbsp;&nbsp;&nbsp;&nbsp;生，身无患苦。臣见功德有此果报，所以日夜劬勤，厉身奉法，实愿圣躬康御若<br /><br />&nbsp;&nbsp;&nbsp;&nbsp;此。每至寝梦，脱有异见，不觉身心立就V烂。陛下常日舍财修福，臣私心JJ，<br /><br />&nbsp;&nbsp;&nbsp;&nbsp;尚恨其少，岂可今日有见此事？一损福业，追悔便难。臣此启闻，私心实切。若<br /><br />&nbsp;&nbsp;&nbsp;&nbsp;是大事，不可易改，亦愿陛下照臣此诚，曲垂三思；况此嬉游之间，非关当否，<br /><br />&nbsp;&nbsp;&nbsp;&nbsp;而动辄伤生，实可深慎！<br /><br />&nbsp;&nbsp;&nbsp;&nbsp;臣闻子孝奉君，臣忠事主，莫不灵o通感，征祥证登。臣近段仰启，赐希受<br /><br />&nbsp;&nbsp;&nbsp;&nbsp;戒，天心洞远，诚未达胜善之途，而圣恩迟疑，尚未垂履曲降尊极，岂可今月复<br /><br />&nbsp;&nbsp;&nbsp;&nbsp;随此事？臣不隐心，即实上启。<br /><br />&nbsp;&nbsp;&nbsp;&nbsp;虽不尽纳，而深见宠爱。<br /><br />&nbsp;&nbsp;&nbsp;&nbsp;又与文惠太子同好释氏，甚相友悌。子良敬信尤笃，数于邸园营斋戒，大集<br /><br />&nbsp;&nbsp;&nbsp;&nbsp;朝臣众僧，至于赋食行水，或躬亲其事，世颇以为失宰相体。劝人为善，未尝厌<br /><br />&nbsp;&nbsp;&nbsp;&nbsp;倦，以此终致盛名。<br /><br />&nbsp;&nbsp;&nbsp;&nbsp;寻代王俭领国子祭酒，辞不拜。八年，给三望车。九年，京邑大水，吴兴偏<br /><br />&nbsp;&nbsp;&nbsp;&nbsp;剧，子良开仓赈救，贫病不能立者于第北立廨收养，给衣及药。十年，领尚书令。<br /><br />&nbsp;&nbsp;&nbsp;&nbsp;寻为使持节、都督扬州诸军事、扬州刺史，本官如故。寻解尚书令，加中书监。<br /><br />&nbsp;&nbsp;&nbsp;&nbsp;文惠太子薨，世祖检行东宫，见太子服御羽仪，多过制度，上大怒。以子良<br /><br />&nbsp;&nbsp;&nbsp;&nbsp;与太子善，不启闻，颇加嫌责。<br /><br />&nbsp;&nbsp;&nbsp;&nbsp;世祖不豫，诏子良甲仗入延昌殿侍医药。子良启进沙门于殿户前诵经，世祖<br /><br />&nbsp;&nbsp;&nbsp;&nbsp;为感梦见优昙钵华。子良按佛经宣旨使御府以铜为华，插御床四角。日夜在殿内，<br /><br />&nbsp;&nbsp;&nbsp;&nbsp;太孙间日入参承。世祖暴渐，内外惶惧，百僚皆已变服，物议疑立子良，俄顷而<br /><br />&nbsp;&nbsp;&nbsp;&nbsp;苏，问太孙所在，因召东宫器甲皆入。遗诏使子良辅政，高宗知尚书事。子良素<br /><br />&nbsp;&nbsp;&nbsp;&nbsp;仁厚，不乐世务，乃推高宗。诏云：“事无大小，悉与鸾参怀。”子良所志也。<br /><br />&nbsp;&nbsp;&nbsp;&nbsp;太孙少养于子良妃袁氏，甚著慈爱，既惧前不得立，自此深忌子良。太行出<br /><br />&nbsp;&nbsp;&nbsp;&nbsp;太极殿，子良居中书省，帝使虎贲中郎将潘敞领二百人仗屯太极西阶防之。成服<br /><br />&nbsp;&nbsp;&nbsp;&nbsp;后，诸王皆出，子良乞停至山陵，不许。进位太傅，增班剑为三十人，本官如故。<br /><br />&nbsp;&nbsp;&nbsp;&nbsp;解侍中。隆昌元年，加殊礼，剑履上殿，入朝不趋，赞拜不名。进督南徐州。其<br /><br />&nbsp;&nbsp;&nbsp;&nbsp;年疾笃，谓左右曰：“门外应有异。”遣人视，见淮中鱼万数，皆浮出水上向城<br /><br />&nbsp;&nbsp;&nbsp;&nbsp;门。寻薨，时年三十五。<br /><br />&nbsp;&nbsp;&nbsp;&nbsp;帝常虑子良有异志，及薨，甚悦，诏给东园温明秘器，敛以衮冕之服。东府<br /><br />&nbsp;&nbsp;&nbsp;&nbsp;施丧位，大鸿胪持节监护，太官朝夕送祭。又诏曰：“褒崇明德，前王令典，追<br /><br />&nbsp;&nbsp;&nbsp;&nbsp;远尊亲，沿情所隆。故使持节、都督扬州诸军事、中书监、太傅、领司徒、扬州<br /><br />&nbsp;&nbsp;&nbsp;&nbsp;刺史、竟陵王、新除督南徐州，体睿履正，神鉴渊邈。道冠民宗，具瞻允集。肇<br /><br />&nbsp;&nbsp;&nbsp;&nbsp;自弱龄，孝友光备。爰及赞契，协升景业。燮曜台陛，五教克宣。敷奏朝端，百<br /><br />&nbsp;&nbsp;&nbsp;&nbsp;揆惟穆。寄重先顾，任均负图。谅以齐晖《二南》，同规往哲。方凭保佑，永翼<br /><br />&nbsp;&nbsp;&nbsp;&nbsp;雍熙。天不\遗，奄焉薨逝。哀慕抽割，震于厥心。今龟谋袭吉，先远戒期。宜<br /><br />&nbsp;&nbsp;&nbsp;&nbsp;崇嘉制，式弘风烈。可追崇假黄钺、侍中、都督中外诸军事、太宰、领大将军、<br /><br />&nbsp;&nbsp;&nbsp;&nbsp;扬州牧，绿F绶，备九服锡命之礼。使持节、中书监、王如故。给九旒鸾辂，<br /><br />&nbsp;&nbsp;&nbsp;&nbsp;黄屋左纛，dc车，前后部羽葆鼓吹，挽歌二部，虎贲班剑百人，葬礼依晋安<br /><br />&nbsp;&nbsp;&nbsp;&nbsp;平王孚故事。”<br /><br />&nbsp;&nbsp;&nbsp;&nbsp;初，豫章王嶷葬金牛山，文惠太子葬夹石，子良临送，望祖硎山，悲感叹曰：<br /><br />&nbsp;&nbsp;&nbsp;&nbsp;“北瞻吾叔，前望吾兄，死而有知，请葬兹地。”既薨，遂葬焉。<br /><br />&nbsp;&nbsp;&nbsp;&nbsp;所著内外文笔数十卷，虽无文采，多是劝戒。建武中，故吏范云上表为子良<br /><br />&nbsp;&nbsp;&nbsp;&nbsp;立碑，事不行。子昭胄嗣。<br /><br />&nbsp;&nbsp;&nbsp;&nbsp;昭胄字景胤。泛涉有父风。永明八年，自竟陵王世子为宁朔将军、会稽太守。<br /><br />&nbsp;&nbsp;&nbsp;&nbsp;郁林初，为右卫将军，未拜，迁侍中，领右军将军。建武三年，复为侍中，领骁<br /><br />&nbsp;&nbsp;&nbsp;&nbsp;骑将军，转散骑常侍，太常。以封境边虏，永元元年，改封巴陵王。<br /><br />&nbsp;&nbsp;&nbsp;&nbsp;先是王敬则事起，南康侯子恪在吴郡，高宗虑有同异，召诸王侯入宫，晋安<br /><br />&nbsp;&nbsp;&nbsp;&nbsp;王宝义及江陵公宝览等住中书省，高、武诸孙住西省，敕人各两左右自随，过此<br /><br />&nbsp;&nbsp;&nbsp;&nbsp;依军法，孩抱者乳母随入。其夜太医煮药，都水办数十具棺材，须三更当悉杀之。<br /><br />&nbsp;&nbsp;&nbsp;&nbsp;子恪奔归，二更达建阳门刺启。时刻已至，而帝眠不起，中书舍人沈徽孚与帝所<br /><br />&nbsp;&nbsp;&nbsp;&nbsp;亲左右单景隽共谋少留其事。须臾帝觉，景隽启子恪已至，惊问曰：“未邪？”<br /><br />&nbsp;&nbsp;&nbsp;&nbsp;景隽具以事答。明日悉遣王侯还第。建武以来，高、武王侯居常震怖，朝不保夕，<br /><br />&nbsp;&nbsp;&nbsp;&nbsp;至是尤甚。<br /><br />&nbsp;&nbsp;&nbsp;&nbsp;及陈显达起事，王侯复入宫，昭胄惩往时之惧，与弟永新侯昭颖逃奔江西，<br /><br />&nbsp;&nbsp;&nbsp;&nbsp;变形为道人。崔慧景举兵，昭胄兄弟出投之。慧景事败，昭胄兄弟首出投台军主<br /><br />&nbsp;&nbsp;&nbsp;&nbsp;胡松，各以王侯还第。不自安，谋为身计。子良故防阁桑偃为梅虫儿军副，结前<br /><br />&nbsp;&nbsp;&nbsp;&nbsp;巴西太守萧寅，谋立昭胄。昭胄许事克用寅为尚书左仆射、护军将军。以寅有部<br /><br />&nbsp;&nbsp;&nbsp;&nbsp;曲，大事皆委之。时胡松领军在新亭，寅遣人说之云：“须昏人出，寅等便率兵<br /><br />&nbsp;&nbsp;&nbsp;&nbsp;奉昭胄入台，闭城号令。昏人必还就将军，将军但闭垒不应，则三公不足得也。”<br /><br />&nbsp;&nbsp;&nbsp;&nbsp;松又许诺。会东昏新起芳乐苑，月许日不复出游，偃等议募健儿百余人从万春门<br /><br />&nbsp;&nbsp;&nbsp;&nbsp;入突取之，昭胄以为不可。偃同党王山沙虑事久无成，以事告御刀徐僧重。寅遣<br /><br />&nbsp;&nbsp;&nbsp;&nbsp;人杀山沙于路，吏于麝S中得其事迹，昭胄兄弟与同党皆伏诛。<br /><br />&nbsp;&nbsp;&nbsp;&nbsp;昭颖官至宁朔将军、彭城太守。梁王定京邑，追赠昭胄散骑常侍、抚军将军，<br /><br />&nbsp;&nbsp;&nbsp;&nbsp;昭颖黄门郎。梁受禅，降封昭胄子同监利侯。<br /><br />&nbsp;&nbsp;&nbsp;&nbsp;庐陵王子卿，字云长，世祖第三子也。建元元年，封临汝县公，千五百户。<br /><br />&nbsp;&nbsp;&nbsp;&nbsp;兄弟四人同封。世祖即位，为持节、都督郢州司州之义阳军事、冠军将军、郢州<br /><br />&nbsp;&nbsp;&nbsp;&nbsp;刺史。永明元年，徙都督荆湘益宁梁南北秦七州、安西将军、荆州刺史，持节如<br /><br />&nbsp;&nbsp;&nbsp;&nbsp;故。始兴王鉴为益州，子卿解督。<br /><br />&nbsp;&nbsp;&nbsp;&nbsp;子卿在镇，营造服饰，多违制度。上敕之曰：“吾前后有敕，非复一两过，<br /><br />&nbsp;&nbsp;&nbsp;&nbsp;道诸王不得作乖体格服饰，汝何意都不忆吾敕邪？忽作x瑁乘具，何意？已成<br /><br />&nbsp;&nbsp;&nbsp;&nbsp;不须坏，可速送下。纯银乘具，乃复可尔，何以作镫亦是银？可即坏之。忽用金<br /><br />&nbsp;&nbsp;&nbsp;&nbsp;薄裹箭脚，何意？亦速坏去。凡诸服章，自今不启吾知复专辄作者，后有所闻，<br /><br />&nbsp;&nbsp;&nbsp;&nbsp;当复得痛杖。”又曰：“汝比在都，读学不就，年转成长。吾日冀汝美，勿得敕<br /><br />&nbsp;&nbsp;&nbsp;&nbsp;如风过耳，使吾失气。”<br /><br />&nbsp;&nbsp;&nbsp;&nbsp;五年，入为侍中、抚军将军，未拜，仍为中护军，侍中如故。六年，迁秘书<br /><br />&nbsp;&nbsp;&nbsp;&nbsp;监，领右卫将军，寻迁中军将军，侍中并如故。十年，进号车骑将军。俄迁使持<br /><br />&nbsp;&nbsp;&nbsp;&nbsp;节、都督南豫豫司三州军事、骠骑将军、南豫州刺史，侍中如故。子卿之镇，道<br /><br />&nbsp;&nbsp;&nbsp;&nbsp;中戏部伍为水军，上闻之，大怒，杀其典签。遣宜都王铿代之。子卿还第，至崩，<br /><br />&nbsp;&nbsp;&nbsp;&nbsp;不与相见。<br /><br />&nbsp;&nbsp;&nbsp;&nbsp;郁林即位，复为侍中、骠骑将军。隆昌元年，转卫将军、开府仪同三司，置<br /><br />&nbsp;&nbsp;&nbsp;&nbsp;兵佐。鄱阳王锵见害，以子卿代为司徒，领兵置佐。寻复见杀，时年二十七。<br /><br />&nbsp;&nbsp;&nbsp;&nbsp;鱼复侯子响，字云音，世祖第四子也。豫章王嶷无子，养子响，后有子，表<br /><br />&nbsp;&nbsp;&nbsp;&nbsp;留为嫡。世祖即位，为辅国将军、南彭城临淮二郡太守，见诸王不致敬。子响勇<br /><br />&nbsp;&nbsp;&nbsp;&nbsp;力绝人，关弓四斛力，数在园池中帖骑驰走竹树下，身无亏伤。既出继，车服异<br /><br />&nbsp;&nbsp;&nbsp;&nbsp;诸王，每入朝，辄忿怒，拳打车壁。世祖知之，令车服与皇子同。<br /><br />&nbsp;&nbsp;&nbsp;&nbsp;永明三年，迁右卫将军。仍出为使持节、都督豫州郢州之西阳司州之汝南二<br /><br />&nbsp;&nbsp;&nbsp;&nbsp;郡军事、冠军将军、豫州刺史。明年，进号右将军。进督南豫州之历阳、淮南、<br /><br />&nbsp;&nbsp;&nbsp;&nbsp;颍川、汝阳四郡。入为散骑常侍，右卫将军。六年，有司奏：“子响体自圣明，<br /><br />&nbsp;&nbsp;&nbsp;&nbsp;出继宗国。大司马臣嶷昔未有胤，所以因心鞠养。陛下弘天伦之爱，臣嶷深犹子<br /><br />&nbsp;&nbsp;&nbsp;&nbsp;之恩，遂乃继体扶疏，世祚垂改，茅蒋奄蔚，冢嗣莫移。诚欣睦之风，实亏立<br /><br />&nbsp;&nbsp;&nbsp;&nbsp;嫡之教。臣等参议，子响宜还本。”乃封巴东郡王，迁中护军，常侍如故。寻出<br /><br />&nbsp;&nbsp;&nbsp;&nbsp;为江州刺史，常侍如故。<br /><br />&nbsp;&nbsp;&nbsp;&nbsp;七年，迁使持节、都督荆湘雍梁宁南北秦七州军事、镇军将军、荆州刺史。<br /><br />&nbsp;&nbsp;&nbsp;&nbsp;子响少好武，在西豫时，自选带仗左右六十人，皆有胆干。至镇，数在内斋杀牛<br /><br />&nbsp;&nbsp;&nbsp;&nbsp;置酒，与之聚乐。令内人私作锦袍绛袄，欲饷蛮交易器仗。长史刘寅等连名密启，<br /><br />&nbsp;&nbsp;&nbsp;&nbsp;上敕精检。寅等惧，欲秘之。子响闻台使至，不见敕，召寅及司马席恭穆、谘议<br /><br />&nbsp;&nbsp;&nbsp;&nbsp;参军江愈、殷昙粲、中兵参军周彦、典签吴修之、王贤宗、魏景渊于琴台下诘问<br /><br />&nbsp;&nbsp;&nbsp;&nbsp;之。寅等无言。修之曰：“既以降敕旨，政应方便答塞。”景渊曰：“故应先检<br /><br />&nbsp;&nbsp;&nbsp;&nbsp;校。”子响大怒，执寅等于后堂杀之。以启无江愈名，欲释之，而用命者已加戮。<br /><br />&nbsp;&nbsp;&nbsp;&nbsp;上闻之怒，遣卫尉胡谐之、游击将军尹略、中书舍人茹法亮领斋仗数百人，<br /><br />&nbsp;&nbsp;&nbsp;&nbsp;检捕群小，敕：“子响若束首自归，可全其性命。”谐之等至江津，筑城燕尾洲，<br /><br />&nbsp;&nbsp;&nbsp;&nbsp;遣传诏石伯儿入城慰劳。子响曰：“我不作贼，长史等见负，今政当受杀人罪耳。”<br /><br />&nbsp;&nbsp;&nbsp;&nbsp;乃杀牛具酒馔，饷台军。而谐之等疑畏，执录其吏。子响怒，遣所养数十人收集<br /><br />&nbsp;&nbsp;&nbsp;&nbsp;府州器仗，令二千人从灵溪西渡，克明旦与台军对阵南岸。子响自与百余人袍骑，<br /><br />&nbsp;&nbsp;&nbsp;&nbsp;将万钧弩三四张，宿江堤上，明日，凶党与台军战，子响于堤上放弩，亡命王冲<br /><br />&nbsp;&nbsp;&nbsp;&nbsp;天等蒙J陵城，台军大败，尹略死之，官军引退。上又遣丹阳尹萧顺之领兵继<br /><br />&nbsp;&nbsp;&nbsp;&nbsp;至，子响部下恐惧，各逃散。<br /><br />&nbsp;&nbsp;&nbsp;&nbsp;子响乃白服降，赐死。时年二十二。临死，启上曰：“刘寅等入斋检杖，具<br /><br />&nbsp;&nbsp;&nbsp;&nbsp;如前启。臣罪既山海，分甘斧钺。奉敕遣胡谐之、茹法亮赐重劳，其等至，竟无<br /><br />&nbsp;&nbsp;&nbsp;&nbsp;宣旨，便建旗入津，对城南岸筑城守。臣累遣书信唤法亮渡，乞白服相见，其永<br /><br />&nbsp;&nbsp;&nbsp;&nbsp;不肯，群小惧怖，遂致攻战，此臣之罪也。臣此月二十五日束身投军，希还天阙，<br /><br />&nbsp;&nbsp;&nbsp;&nbsp;停宅一月，臣自取尽，可使齐代无杀子之讥，臣免逆父之谤。既不遂心，今便命<br /><br />&nbsp;&nbsp;&nbsp;&nbsp;尽，临启哽塞，知复何陈。”<br /><br />&nbsp;&nbsp;&nbsp;&nbsp;有司奏绝子响属籍，削爵土，收付廷尉法狱治罪。赐为蛸氏。诸所连坐，别<br /><br />&nbsp;&nbsp;&nbsp;&nbsp;下考论。赠刘寅侍中，席恭穆辅国将军、益州刺史，江愈、殷昙粲黄门郎，周彦<br /><br />&nbsp;&nbsp;&nbsp;&nbsp;骁骑将军。寅字景蕤，高平人也。有文义而学不闲世务。席恭穆，安定焉氏人，<br /><br />&nbsp;&nbsp;&nbsp;&nbsp;关陇豪族。<br /><br />&nbsp;&nbsp;&nbsp;&nbsp;上怜子响死，后游华林园，见猿对跳子鸣啸，上留目久之，因呜咽流涕。豫<br /><br />&nbsp;&nbsp;&nbsp;&nbsp;章王嶷上表曰：“臣闻将而必戮，炳自《春秋》，罄于甸人，著于《经礼》，犹<br /><br />&nbsp;&nbsp;&nbsp;&nbsp;怀不忍之言，尚有如伦之痛。岂不事因法往，情以恩留。故庶人蛸子响，识怀靡<br /><br />&nbsp;&nbsp;&nbsp;&nbsp;树，见沦不逞，肆愤一朝，取陷凶德，遂使迹邻非孝，事近无君，身膏草野，未<br /><br />&nbsp;&nbsp;&nbsp;&nbsp;云塞衅。但o矢倒戈，归罪司戮，即理原心，亦既迷而知返。衅骨不收，辜魂莫<br /><br />&nbsp;&nbsp;&nbsp;&nbsp;赦，抚事惟往，载伤心目。昔闵荣伏痍，怆动坟园；思荆就辟，侧怀丘墓。皆两<br /><br />&nbsp;&nbsp;&nbsp;&nbsp;臣衅结于明时，二主议加于盛世，积代用之为美，历史不以云非。伏顾一下天矜，<br /><br />&nbsp;&nbsp;&nbsp;&nbsp;爰诏蛸氏，使得安兆末郊，旋窆余麓，微列苇o之容，薄申封树之礼。岂伊穷骸<br /><br />&nbsp;&nbsp;&nbsp;&nbsp;被德，实且天下归仁。臣属忝皇枝，偏留友睦，以臣继别未安，子响言承出命，<br /><br />&nbsp;&nbsp;&nbsp;&nbsp;提携鞠养，俯见成人，虽辍胤蕃条，归体璇萼，循执之念不移，傅训之怜何已。<br /><br />&nbsp;&nbsp;&nbsp;&nbsp;敢冒宸严，布此悲乞。”上不许。先是贬为鱼复侯。<br /><br />&nbsp;&nbsp;&nbsp;&nbsp;安陆王子敬，字云端，世祖第五子也。初封应城县公。永明二年，出为持节、<br /><br />&nbsp;&nbsp;&nbsp;&nbsp;监南兖兖徐青冀五州、北中郎将、南兖州刺史。四年，进号右军。明年，徙都督<br /><br />&nbsp;&nbsp;&nbsp;&nbsp;荆湘梁雍南北秦六州军事、平西将军、荆州刺史，持节如故。寻进号安西将军。<br /><br />&nbsp;&nbsp;&nbsp;&nbsp;七年，征侍中，护军将军。十年，转散骑常侍、抚军将军、丹阳尹。十一年，进<br /><br />&nbsp;&nbsp;&nbsp;&nbsp;车骑将军。寻给鼓吹一部。隆昌元年，迁使持节、都督南兖兖徐青冀五州、征北<br /><br />&nbsp;&nbsp;&nbsp;&nbsp;大将军、南兖州刺史。延兴元年，加侍中。高宗除诸蕃王，遣中护军王玄邈征九<br /><br />&nbsp;&nbsp;&nbsp;&nbsp;江，王广之袭杀子敬，时年二十三。<br /><br />&nbsp;&nbsp;&nbsp;&nbsp;晋安王子懋，字云昌，世祖第七子也。初封江陵公。永明三年，为持节、都<br /><br />&nbsp;&nbsp;&nbsp;&nbsp;督南豫豫司三州、南中郎将、南豫州剌史。鱼复侯子响为豫州，子懋解督。四年，<br /><br />&nbsp;&nbsp;&nbsp;&nbsp;进号征虏将军。南豫新置，力役寡少，加子懋领宣城太守。明年，为监南兖兖徐<br /><br />&nbsp;&nbsp;&nbsp;&nbsp;青冀五州军事、后将军、南兖州刺史，持节如故。六年，徙监湘州、平南将军、<br /><br />&nbsp;&nbsp;&nbsp;&nbsp;湘州刺史。明年，加持节、都督。八年，进号镇南将军。撰《春秋例苑》三十卷<br /><br />&nbsp;&nbsp;&nbsp;&nbsp;奏之，世祖嘉之，敕付秘阁。九年，亲府州事。十年，入为侍中，领右卫将军。<br /><br />&nbsp;&nbsp;&nbsp;&nbsp;十一年，迁散骑常侍，中书监。未拜，仍为使持节、都督雍梁南北秦四州郢州之<br /><br />&nbsp;&nbsp;&nbsp;&nbsp;竟陵司州之随郡军事、征北将军、雍州刺史，给鼓吹一部。豫章王丧服未毕，上<br /><br />&nbsp;&nbsp;&nbsp;&nbsp;以边州须威望，许得奏之。<br /><br />&nbsp;&nbsp;&nbsp;&nbsp;郁林即位，即本号为大将军。子懋见幼主新立，密怀自全之计，令作部造器<br /><br />&nbsp;&nbsp;&nbsp;&nbsp;杖。陈显达时为征虏，屯襄阳，欲胁取以为将帅。显达密启，高宗征显达还。隆<br /><br />&nbsp;&nbsp;&nbsp;&nbsp;昌元年，迁子懋为都督江州剌史，留西楚部曲助镇襄阳，单将白直侠毂自随。显<br /><br />&nbsp;&nbsp;&nbsp;&nbsp;达入别，子懋谓曰：“朝廷令身单身而反，身是天王，岂可过尔轻率。今犹欲将<br /><br />&nbsp;&nbsp;&nbsp;&nbsp;二三千人自随，公意何如？”显达曰：“殿下若不留部曲，便是大违敕旨，其事<br /><br />&nbsp;&nbsp;&nbsp;&nbsp;不轻。且此间人亦难可收用。”子懋默然，显达因辞出便发去，子懋计未立，还<br /><br />&nbsp;&nbsp;&nbsp;&nbsp;镇寻阳。<br /><br />&nbsp;&nbsp;&nbsp;&nbsp;延兴元年，加侍中。闻鄱阳、随郡二王见杀，欲起兵赴难。母阮在都，遣书<br /><br />&nbsp;&nbsp;&nbsp;&nbsp;欲密迎上，阮报其兄于瑶之为计，瑶之驰告高宗。于是纂严，遣平西将军王广之<br /><br />&nbsp;&nbsp;&nbsp;&nbsp;南北讨，使军主裴叔业与瑶之先袭寻阳，声云为郢州行司马。子懋知之，遣三百<br /><br />&nbsp;&nbsp;&nbsp;&nbsp;人守盆城。叔业溯流直下，至夜回下袭盆城。城局参军乐贲开门纳之。子懋率府<br /><br />&nbsp;&nbsp;&nbsp;&nbsp;州兵力，先已具船于稽亭渚，闻叔业得盆城，乃据州自卫。子懋部曲多雍土人，<br /><br />&nbsp;&nbsp;&nbsp;&nbsp;皆踊跃愿奋，叔业畏之，遣于瑶之说子懋曰：“今还都，必无过忧，政当作散官，<br /><br />&nbsp;&nbsp;&nbsp;&nbsp;不失富贵也。”子懋既不出兵攻叔业，众情稍沮。中兵参军于琳之，瑶之兄也，<br /><br />&nbsp;&nbsp;&nbsp;&nbsp;说子懋重赂叔业，子懋使琳之往。琳之因说叔业请取子懋。叔业遣军主徐玄庆将<br /><br />&nbsp;&nbsp;&nbsp;&nbsp;四百人随琳之入州城，僚佐皆奔散，琳之从二百人拔刃入斋。子懋骂曰：“小人<br /><br />&nbsp;&nbsp;&nbsp;&nbsp;何忍行此事！”琳之以袖鄣面，使人害之。时年二十三。<br /><br />&nbsp;&nbsp;&nbsp;&nbsp;初，子懋镇雍，世祖敕以边略曰：“吾比连得诸处启，所说不异，虏必无敢<br /><br />&nbsp;&nbsp;&nbsp;&nbsp;送死理，然为其备，不可暂懈。今秋犬羊辈越逸者，其亡灭之征。吾今亦行密纂<br /><br />&nbsp;&nbsp;&nbsp;&nbsp;集，须有分明指的，便当有大处分。今普敕镇守，并部偶民丁，有事即便应接运，<br /><br />&nbsp;&nbsp;&nbsp;&nbsp;已敕更遣，想行有至者，汝共诸人量觅，可使人数往南阳舞阴诸要处参觇。粮食<br /><br />&nbsp;&nbsp;&nbsp;&nbsp;最为根本，更不忧人仗，常行视驿亭马，不可有废阙。并约语诸州，当其皆<br /><br />&nbsp;&nbsp;&nbsp;&nbsp;尔，不如法，即问事。”又曰：“吾敕荆、郢二镇各作五千人阵，本拟应接彼耳。<br /><br />&nbsp;&nbsp;&nbsp;&nbsp;贼若送死者，更即呼取之。已敕子真，鱼继宗、殷公愍至镇，可以公愍为城主，<br /><br />&nbsp;&nbsp;&nbsp;&nbsp;三千人配之便足。汝可好以阶级在意，勿得人求，或超五三阶级。及文章诗笔，<br /><br />&nbsp;&nbsp;&nbsp;&nbsp;乃是佳事，然世务弥为根本，可常忆之。汝所启仗，此悉是吾左右御仗也，云何<br /><br />&nbsp;&nbsp;&nbsp;&nbsp;得用之。品格不可乖，吾自当优量觅送。”先是启求所好书，上又曰：“知汝常<br /><br />&nbsp;&nbsp;&nbsp;&nbsp;以书读在心，足为深欣也。”赐子懋杜预手所定《左传》及《古今善言》。<br /><br />&nbsp;&nbsp;&nbsp;&nbsp;随郡王子隆，字云兴，世祖第八子也。有文才。初封枝江公。永明三年，为<br /><br />&nbsp;&nbsp;&nbsp;&nbsp;辅国将军、南琅邪彭城二郡太守。明年，迁江州刺史，未拜，唐宇之贼平，迁为<br /><br />&nbsp;&nbsp;&nbsp;&nbsp;持节、督会稽东阳新安临海永嘉五郡、东中郎将、会稽太守。迁长兼中书令。<br /><br />&nbsp;&nbsp;&nbsp;&nbsp;子隆娶尚书令王俭女为妃，上以子隆能属文，谓俭曰：“我家东阿也。”俭<br /><br />&nbsp;&nbsp;&nbsp;&nbsp;曰：“东阿重出，实为皇家蕃屏。”未及拜，仍迁中护军，转侍中、左卫将军。<br /><br />&nbsp;&nbsp;&nbsp;&nbsp;八年，代鱼复侯子响为使持节、都督荆雍梁宁南北秦六州、镇西将军、荆州刺史，<br /><br />&nbsp;&nbsp;&nbsp;&nbsp;给鼓吹一部。其年，始兴王鉴罢益州，进号督益州。九年，亲府、州事。十一年，<br /><br />&nbsp;&nbsp;&nbsp;&nbsp;晋安王子懋为雍州，子隆复解督。郁林立，进号征西将军。隆昌元年，为侍中、<br /><br />&nbsp;&nbsp;&nbsp;&nbsp;抚军将军，领兵置佐。延兴元年，转中军大将军，侍中如故。<br /><br />&nbsp;&nbsp;&nbsp;&nbsp;子隆年二十一，而体过充壮，常服芦茹丸以自销损。高宗辅政，谋害诸王，<br /><br />&nbsp;&nbsp;&nbsp;&nbsp;世祖诸子中，子隆最以才貌见惮，故与鄱阳王锵同夜先见杀。文集行于世。<br /><br />&nbsp;&nbsp;&nbsp;&nbsp;建安王子真，字云仙，世祖第九子也。永明四年，为辅国将军、南琅邪彭城<br /><br />&nbsp;&nbsp;&nbsp;&nbsp;二郡太守。迁持节、督南豫司二州军事、冠军将军、南豫州刺史，领宣城太守。<br /><br />&nbsp;&nbsp;&nbsp;&nbsp;进号南中郎将。六年，以府州稍实，表解领郡。七年，进号右将军，迁丹阳尹，<br /><br />&nbsp;&nbsp;&nbsp;&nbsp;将军如故。转左卫将军。七年，迁中护军，仍出为持节、都督郢司二州军事、平<br /><br />&nbsp;&nbsp;&nbsp;&nbsp;西将军、郢州刺史。郁林立，进号安西将军。隆昌元年，为散骑常侍、护军将军。<br /><br />&nbsp;&nbsp;&nbsp;&nbsp;延兴元年，转镇军将军，领兵置佐，常侍如故。其年见杀，年十九。<br /><br />&nbsp;&nbsp;&nbsp;&nbsp;西阳王子明，字云光，世祖第十子也。永明元年，封武昌王。三年，失国玺，<br /><br />&nbsp;&nbsp;&nbsp;&nbsp;改封西阳。六年，为持节、都督南兖兖徐青冀五州军事、冠军将军、南兖州刺史。<br /><br />&nbsp;&nbsp;&nbsp;&nbsp;八年，进号征虏将军。十年，进左将军，仍为督会稽东阳临海永嘉新安五郡军事、<br /><br />&nbsp;&nbsp;&nbsp;&nbsp;会稽太守。将军如故。子明风姿明净，士女观者，咸嗟叹之。<br /><br />&nbsp;&nbsp;&nbsp;&nbsp;郁林初，进号平东将军。隆昌元年，为右将军、中书令。延兴元年，迁侍中，<br /><br />&nbsp;&nbsp;&nbsp;&nbsp;领骁骑将军，右军如故。建武元年，转抚军将军，领兵置佐。二年，诛萧谌，诬<br /><br />&nbsp;&nbsp;&nbsp;&nbsp;子明及弟子罕、子贞与谌同谋，见害。年十七。<br /><br />&nbsp;&nbsp;&nbsp;&nbsp;南海王子罕、字云华，世祖第十一子也。永明六年，为北中郎将、南琅邪彭<br /><br />&nbsp;&nbsp;&nbsp;&nbsp;城二郡太守。上初以白下地带江山，徙琅邪郡自金城治之，子罕始镇此城。十年，<br /><br />&nbsp;&nbsp;&nbsp;&nbsp;为持节、都督南兖兖徐青冀五州军事、征虏将军、南兖州刺史。郁林即位，进号<br /><br />&nbsp;&nbsp;&nbsp;&nbsp;后将军。隆昌元年，迁散骑常侍、右卫将军。建武元年，转护军将军。二年，见<br /><br />&nbsp;&nbsp;&nbsp;&nbsp;杀。年十七。<br /><br />&nbsp;&nbsp;&nbsp;&nbsp;巴陵王子伦，字云宗，世祖第十三子也。永明七年，为持节、都督南豫司二<br /><br />&nbsp;&nbsp;&nbsp;&nbsp;州军事、南中郎将、南豫州刺史。十年，迁北中郎将、南琅邪彭城二郡太守。郁<br /><br />&nbsp;&nbsp;&nbsp;&nbsp;林即位，以南彭城禄力优厚，夺子伦与中书舍人綦母珍之，更以南兰陵代之。隆<br /><br />&nbsp;&nbsp;&nbsp;&nbsp;昌元年，迁散骑常侍、左将军。延兴元年，遣中书舍人茹法亮杀子伦，子伦正衣<br /><br />&nbsp;&nbsp;&nbsp;&nbsp;冠出受诏，曰：“鸟之将死，其鸣也哀；人之将死，其言也善。先朝昔灭刘氏，<br /><br />&nbsp;&nbsp;&nbsp;&nbsp;今日之事，理数固然。君是身家旧人，今衔此使，当由事不获已。”法亮不敢答<br /><br />&nbsp;&nbsp;&nbsp;&nbsp;而退。年十六。<br /><br />&nbsp;&nbsp;&nbsp;&nbsp;邵陵王子贞，字云松，世祖第十四子也。永明十年，为东中郎将、吴郡太守。<br /><br />&nbsp;&nbsp;&nbsp;&nbsp;郁林即位，进号征虏将军，还为后将军。建武二年，见诛。年十五。<br /><br />&nbsp;&nbsp;&nbsp;&nbsp;临贺王子岳，字云峤，世祖第十六子也。永明七年封。高宗诛世祖诸子，唯<br /><br />&nbsp;&nbsp;&nbsp;&nbsp;子岳及弟六人在后，世呼为七王。朔望入朝，上还后宫，辄叹息曰：“我及司徒<br /><br />&nbsp;&nbsp;&nbsp;&nbsp;诸儿子皆不长，高、武子孙日长大。”永泰元年，上疾甚，绝而复苏。于是诛子<br /><br />&nbsp;&nbsp;&nbsp;&nbsp;岳等。<br /><br />&nbsp;&nbsp;&nbsp;&nbsp;延兴建武中，凡三诛诸王，每一行事，高宗辄先烧香火，呜咽涕泣，众以此<br /><br />&nbsp;&nbsp;&nbsp;&nbsp;辄知其夜当相杀戮也。子岳死时，年十四。<br /><br />&nbsp;&nbsp;&nbsp;&nbsp;西阳王子文，字云儒，世祖第十七子也。永明七年，封蜀郡王。建武中，改<br /><br />&nbsp;&nbsp;&nbsp;&nbsp;封西阳王。永泰元年，见杀。年十四。<br /><br />&nbsp;&nbsp;&nbsp;&nbsp;衡阳王子峻，字云嵩，世祖第十八子也。永明七年，封广汉郡王。建武中，<br /><br />&nbsp;&nbsp;&nbsp;&nbsp;改封。永泰元年，见杀。年十四。<br /><br />&nbsp;&nbsp;&nbsp;&nbsp;南康王子琳，字云璋，世祖第十九子也。母荀氏，盛宠。子琳钟爱。永明七<br /><br />&nbsp;&nbsp;&nbsp;&nbsp;年，封宣城王。明年，上改南康公褚蓁以封子琳。永泰元年，见杀。年十四。<br /><br />&nbsp;&nbsp;&nbsp;&nbsp;湘东王子建，字云立，世祖第二十一子也。母谢氏，无宠，世祖度为尼。高<br /><br />&nbsp;&nbsp;&nbsp;&nbsp;宗即位，使还母。子建，永泰元年见杀，年十三。<br /><br />&nbsp;&nbsp;&nbsp;&nbsp;南郡王子夏，字云广，世祖第二十三子也。上春秋高，子夏最幼，宠爱过诸<br /><br />&nbsp;&nbsp;&nbsp;&nbsp;子。初，世祖梦金翅鸟下殿庭，搏食小龙无数，乃飞上天。永泰元年，子夏诛。<br /><br />&nbsp;&nbsp;&nbsp;&nbsp;年七岁。<br /><br />&nbsp;&nbsp;&nbsp;&nbsp;史臣曰：民之劳逸，随所遭遇，习以成性，有识斯同。帝王子弟，生长尊贵，<br /><br />&nbsp;&nbsp;&nbsp;&nbsp;薪禽之道未知，富厚之图已极。龆年稚齿，养器深宫，习趋拜之仪，受文句之学，<br /><br />&nbsp;&nbsp;&nbsp;&nbsp;坐蹑|绅，傍绝交友，情伪之事，不经耳目，忧惧之道，未涉胸衿。虽卓尔天悟，<br /><br />&nbsp;&nbsp;&nbsp;&nbsp;自得怀抱，孤寡为识，所陋犹多。朝出阃闺，暮司方岳，帝子临州，亲民尚小。<br /><br />&nbsp;&nbsp;&nbsp;&nbsp;年序次第，宜屏皇家，防骄剪逸，积代恒典，平允之情，操捶贻虑。故辅以上佐，<br /><br />&nbsp;&nbsp;&nbsp;&nbsp;简自帝心，劳旧左右，用为主帅。州国府第，先令后行，饮食游居，动应闻启。<br /><br />&nbsp;&nbsp;&nbsp;&nbsp;端拱守禄，遵承法度，张弛之要，莫敢厝言。行事执其权，典签掣其肘，苟利之<br /><br />&nbsp;&nbsp;&nbsp;&nbsp;义未申，专违之咎已及。处地虽重，行己莫由，威不在身，恩未接下，仓卒一朝，<br /><br />&nbsp;&nbsp;&nbsp;&nbsp;艰难总集，望其释位扶危，不可得矣。路温舒云：“秦有十失，其一尚存。”斯<br /><br />&nbsp;&nbsp;&nbsp;&nbsp;宋氏之余风，在齐而弥弊也。<br /><br />&nbsp;&nbsp;&nbsp;&nbsp;赞曰：武十七王，文宣令望，爱才悦古，仁信温良，宗英是寄，遗惠未忘。<br /><br />&nbsp;&nbsp;&nbsp;&nbsp;庐陵犯色，安陆括囊。晋安早悟，随郡雕章。建贺湘海，二陵二阳，幼蕃盛宠，<br /><br />&nbsp;&nbsp;&nbsp;&nbsp;南郡南康。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244375);">加入书签</a><a
                        href="244361.html">上一页</a>&larr;<a href="index.html">返回列表</a>&rarr;<a
                            href="244395.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244361.html"; var next_page = "244395.html"; var index_page = "index.html"; var sortid = "9"; var article_id = "2386"; var chapter_id = "244375"; var articlename = "南齐书"; var chaptername = " 卷四十 列传第二十一"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>