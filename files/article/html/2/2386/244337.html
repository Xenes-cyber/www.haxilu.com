<!DOCTYPE html>
<html>
<head>
<meta charset="gbk" />
<title>南齐书- 卷三十八 列传第十九-在线阅读-哈西文学网</title>
<meta name="keywords" content="萧子显，南齐书， 卷三十八 列传第十九全文， 卷三十八 列传第十九在线阅读 哈西文学网" />
<meta name="description" content="哈西文学网提供萧子显的南齐书  卷三十八 列传第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244337.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244337.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十八 列传第十九</h1>
            <div class="link xb">
                <a href="244291.html">上一页</a>&larr;<a href="index.html">返回列表</a>&rarr;<a
                    href="244361.html">下一页</a></div>			
            <div id="BookText">&nbsp;&nbsp;&nbsp;&nbsp;◎萧景先萧赤斧（子颖胄）<br /><br />&nbsp;&nbsp;&nbsp;&nbsp;萧景先，南兰陵兰陵人，太祖从子也。祖爰之，员外郎。父敬宗，始兴王国<br /><br />&nbsp;&nbsp;&nbsp;&nbsp;中军。<br /><br />&nbsp;&nbsp;&nbsp;&nbsp;景先少遭父丧，有至性，太祖嘉之。及从官京邑，常相提携。解褐为海陵王<br /><br />&nbsp;&nbsp;&nbsp;&nbsp;国上军将军，补建陵令，还为新安王国侍郎，桂阳国右常侍。太祖镇淮阴，景先<br /><br />&nbsp;&nbsp;&nbsp;&nbsp;以本官领军主自随，防卫城内，委以心腹。除后军行参军，邛县令，员外郎。与<br /><br />&nbsp;&nbsp;&nbsp;&nbsp;世祖款昵，世祖为广兴郡，启太祖求景先同行，除世祖宁朔府司马，自此常相随<br /><br />&nbsp;&nbsp;&nbsp;&nbsp;逐。世祖为镇西长史，以景先为镇西长流参军，除宁朔将军，随府转抚军中兵参<br /><br />&nbsp;&nbsp;&nbsp;&nbsp;军，寻除谘议，领中兵如故。升明初，为世祖征虏府司马，领新蔡太守，随上镇<br /><br />&nbsp;&nbsp;&nbsp;&nbsp;盆城。沈攸之事平，还都，除宁朔将军，骁骑将军，仍为世祖抚军中军二府司马，<br /><br />&nbsp;&nbsp;&nbsp;&nbsp;兼左卫将军。建元元年，迁太子左卫率，封新吴县伯，邑五百户。景先本名道先，<br /><br />&nbsp;&nbsp;&nbsp;&nbsp;乃改避上讳。<br /><br />&nbsp;&nbsp;&nbsp;&nbsp;出为持节、督司州军事、宁朔将军、司州刺史，领义阳太守。是冬，虏出淮、<br /><br />&nbsp;&nbsp;&nbsp;&nbsp;泗，增司部边戍兵。义阳人谢天盖与虏相构扇，景先言于督府，骠骑豫章王遣辅<br /><br />&nbsp;&nbsp;&nbsp;&nbsp;国将军中兵参军萧惠朗二千人助景先。惠朗依山筑城，断塞关隘，讨天盖党与。<br /><br />&nbsp;&nbsp;&nbsp;&nbsp;虏寻遣伪南部尚书O跋屯汝南，洛州刺史昌黎王冯莎屯清丘。景先严备待敌。豫<br /><br />&nbsp;&nbsp;&nbsp;&nbsp;章王又遣宁朔将军王僧炳、前军将军王应之、龙骧将军庄明三千人屯义阳关外，<br /><br />&nbsp;&nbsp;&nbsp;&nbsp;为声援。虏退，进号辅国将军。<br /><br />&nbsp;&nbsp;&nbsp;&nbsp;景先启称上德化之美。上答曰：“风沦俗败，二十余年，以吾当之，岂得顿<br /><br />&nbsp;&nbsp;&nbsp;&nbsp;扫。幸得数载尽力救苍生者，必有功于万物也。治天下者，虽圣人犹须良佐，汝<br /><br />&nbsp;&nbsp;&nbsp;&nbsp;等各各自竭，不忧不治也。”<br /><br />&nbsp;&nbsp;&nbsp;&nbsp;世祖即位，征为侍中，领左军将军，寻兼领军将军。景先事上尽心，故恩宠<br /><br />&nbsp;&nbsp;&nbsp;&nbsp;特密。初西还，上坐景阳楼召景先语故旧，唯豫章王一人在席而已。转中领军。<br /><br />&nbsp;&nbsp;&nbsp;&nbsp;车驾射雉郊外行游，景先常甲仗从，廉察左右。寻进爵为侯。领太子詹事，本官<br /><br />&nbsp;&nbsp;&nbsp;&nbsp;如故。遭母丧，诏超起为领军将军。迁征虏将军、丹阳尹。五年，荒人桓天生引<br /><br />&nbsp;&nbsp;&nbsp;&nbsp;蛮虏于雍州界上，司部以北人情骚动。上以景先谙究司土，诏曰：“得雍州刺史<br /><br />&nbsp;&nbsp;&nbsp;&nbsp;张瑰启事，蛮虏相扇，容或侵轶。蜂虿有毒，宜时剿荡。可遣征虏将军丹阳尹景<br /><br />&nbsp;&nbsp;&nbsp;&nbsp;先总率步骑，直指义阳。可假节，司州诸军皆受节度。”景先至镇，屯军城北，<br /><br />&nbsp;&nbsp;&nbsp;&nbsp;百姓乃安，牛酒来迎。<br /><br />&nbsp;&nbsp;&nbsp;&nbsp;军未还，遇疾，遗言曰：“此度疾病，异于前后，自省必无起理。但夙荷深<br /><br />&nbsp;&nbsp;&nbsp;&nbsp;恩，今谬充戎寄，暗弱每事不称，上惭慈旨。便长违圣世，悲哽不知所言。可为<br /><br />&nbsp;&nbsp;&nbsp;&nbsp;作启事，上谢至尊，粗申愚心。毅虽成长，素阙训范。贞等幼稚，未有所识。方<br /><br />&nbsp;&nbsp;&nbsp;&nbsp;以仰累圣明，非残息所能陈谢。自丁荼毒以来，妓妾已多分张，所余丑猥数人，<br /><br />&nbsp;&nbsp;&nbsp;&nbsp;皆不似事。可以明月、佛女、桂支、佛儿、玉女、美玉上台，美满、艳华奉东宫。<br /><br />&nbsp;&nbsp;&nbsp;&nbsp;私马有二十余匹，牛数头，可简好者十匹、牛二头上台，马五匹、牛一头奉东宫，<br /><br />&nbsp;&nbsp;&nbsp;&nbsp;大司马、司徒各奉二匹，骠骑、镇军各奉一匹。应私仗器，亦悉输台。六亲多未<br /><br />&nbsp;&nbsp;&nbsp;&nbsp;得料理，可随宜温恤，微申素意。所赐宅旷大，恐非毅等所居，须丧服竟，可输<br /><br />&nbsp;&nbsp;&nbsp;&nbsp;还台。刘家前宅，久闻其货，可合率市之，直若短少，启官乞足。三处田勤作，<br /><br />&nbsp;&nbsp;&nbsp;&nbsp;自足供衣食。力少，更随宜买粗猥奴婢充使。不须余营生。周旋部曲还都，理应<br /><br />&nbsp;&nbsp;&nbsp;&nbsp;分张，其久旧劳勤者，应料理，随宜启闻乞恩。”卒，时年五十。上伤惜之，诏<br /><br />&nbsp;&nbsp;&nbsp;&nbsp;曰：“西信适至，景先奄至丧逝，悲怀切割，自不胜任。今便举哀。赙钱十万。<br /><br />&nbsp;&nbsp;&nbsp;&nbsp;布二百匹。”景先丧还，诏曰：“故假节征虏将军丹阳尹新吴侯景先，器怀开亮，<br /><br />&nbsp;&nbsp;&nbsp;&nbsp;干局通敏。绸缪少长，义兼勋戚。诚著夷险，绩茂所司。方升宠荣，用申任寄。<br /><br />&nbsp;&nbsp;&nbsp;&nbsp;奄至丧逝，悲痛良深。可赠侍中、征北将军、南徐州刺史。给鼓吹一部。假节、<br /><br />&nbsp;&nbsp;&nbsp;&nbsp;侯如故。谥曰忠侯。”<br /><br />&nbsp;&nbsp;&nbsp;&nbsp;子毅，以勋戚子，少历清官：太子舍人，洗马，随王友，永嘉太守，大司马<br /><br />&nbsp;&nbsp;&nbsp;&nbsp;谘议参军，南康太守，中书郎。建武初，为抚军司马，迁北中郎司马。虏动，领<br /><br />&nbsp;&nbsp;&nbsp;&nbsp;军守琅邪城。毅性奢豪，好弓马，为高宗所疑忌。王晏事败，并陷诛之。遣军围<br /><br />&nbsp;&nbsp;&nbsp;&nbsp;宅，毅时会宾客奏伎，闻变，索刀未得，收人突进，挟持毅入与母别，出便杀之。<br /><br />&nbsp;&nbsp;&nbsp;&nbsp;萧赤斧，南兰陵人，太祖从祖弟也。祖隆子，卫军录事参军。父始之，冠军<br /><br />&nbsp;&nbsp;&nbsp;&nbsp;中兵参军。赤斧历官为奉朝请，以和谨为太祖所知。宋大明初，竟陵王诞反广陵，<br /><br />&nbsp;&nbsp;&nbsp;&nbsp;赤斧为军主，隶沈庆之。围广陵城，攻战有勋，事宁，封永安亭侯，食邑三百七<br /><br />&nbsp;&nbsp;&nbsp;&nbsp;十户。除车骑行参军，出补晋陵令，员外郎，丹阳令，还除晋熙王抚军中兵参军，<br /><br />&nbsp;&nbsp;&nbsp;&nbsp;出为建威将军、钱唐令。迁正员郎。赤斧治政为百姓所安，吏民请留之，时议见<br /><br />&nbsp;&nbsp;&nbsp;&nbsp;许，改除宁朔将军。<br /><br />&nbsp;&nbsp;&nbsp;&nbsp;太祖辅政，以赤斧为辅国将军、左军会稽司马，辅镇东境。迁黄门郎，淮陵<br /><br />&nbsp;&nbsp;&nbsp;&nbsp;太守。顺帝逊位，于丹阳故治立宫，上令赤斧辅送，至薨乃还。建元初，迁武陵<br /><br />&nbsp;&nbsp;&nbsp;&nbsp;王冠军长史，骠骑司马，南东海太守，辅国将军并如故。迁长兼侍中，祖母丧去<br /><br />&nbsp;&nbsp;&nbsp;&nbsp;职。起为冠军将军、宁蛮校尉。出为持节、督雍梁南北秦四州郢州之竟陵司州之<br /><br />&nbsp;&nbsp;&nbsp;&nbsp;随郡军事、雍州刺史，本官如故。在州不营产利，勤于奉公。迁散骑常侍，左卫<br /><br />&nbsp;&nbsp;&nbsp;&nbsp;将军。世祖亲遇与萧景先相比。封南丰县伯，邑四百户。迁给事中，太子詹事。<br /><br />&nbsp;&nbsp;&nbsp;&nbsp;赤斧夙患渴利，永明三年会，世祖使甲仗卫三厢，赤斧不敢辞，疾甚，数日<br /><br />&nbsp;&nbsp;&nbsp;&nbsp;卒，年五十六。家无储积，无绢为衾，上闻之，愈加惋惜。诏赙钱五万，上材一<br /><br />&nbsp;&nbsp;&nbsp;&nbsp;具，布百匹，蜡二百斤。追赠金紫光禄大夫。谥曰懿伯。子颖胄袭爵。<br /><br />&nbsp;&nbsp;&nbsp;&nbsp;颖胄字云长，弘厚有父风。起家秘书郎。太祖谓赤斧曰：“颖胄轻朱被身，<br /><br />&nbsp;&nbsp;&nbsp;&nbsp;觉其趋进转美，足慰人意。”迁太子舍人。遭父丧，感脚疾，数年然后能行。世<br /><br />&nbsp;&nbsp;&nbsp;&nbsp;祖有诏慰勉，赐医药。除竟陵王司徒外兵参军，晋熙王文学。<br /><br />&nbsp;&nbsp;&nbsp;&nbsp;颖胄好文义，弟颖基好武勇。世祖登烽火楼，诏群臣赋诗。颖胄诗合旨，上<br /><br />&nbsp;&nbsp;&nbsp;&nbsp;谓颖胄曰：“卿文弟武，宗室便不乏才。”除明威将军、安陆内史。迁中书郎。<br /><br />&nbsp;&nbsp;&nbsp;&nbsp;上以颖胄勋戚子弟，除左将军，知殿内文武事，得入便殿。出为新安太守，吏民<br /><br />&nbsp;&nbsp;&nbsp;&nbsp;怀之。隆昌元年，永嘉王昭粲为南徐州，以颖胄为南东海太守，行南徐州事。转<br /><br />&nbsp;&nbsp;&nbsp;&nbsp;持节、督青冀二州军事、辅国将军、青冀二州刺史。不行，除黄门郎，领四厢直。<br /><br />&nbsp;&nbsp;&nbsp;&nbsp;迁卫尉。<br /><br />&nbsp;&nbsp;&nbsp;&nbsp;高宗废立，颖胄从容不为同异，乃引颖胄预功。建武二年，进爵侯，增邑为<br /><br />&nbsp;&nbsp;&nbsp;&nbsp;六百户。赐颖胄以常所乘白俞牛。<br /><br />&nbsp;&nbsp;&nbsp;&nbsp;上慕俭约，欲铸坏太官元日上寿银酒枪，尚书令王晏等咸称盛德。颖胄曰：<br /><br />&nbsp;&nbsp;&nbsp;&nbsp;“朝廷盛礼，莫过三元。此一器既是旧物，不足为侈。”帝不悦，后预曲宴，银<br /><br />&nbsp;&nbsp;&nbsp;&nbsp;器满席。颖胄曰：“陛下前欲坏酒枪，恐宜移在此器也。”帝甚有惭色。<br /><br />&nbsp;&nbsp;&nbsp;&nbsp;冠军江夏王宝玄镇石头，以颖胄为长史，行石头戍事。复为卫尉。出为冠军<br /><br />&nbsp;&nbsp;&nbsp;&nbsp;将军、庐陵王后军长史、广陵太守、行南兖州、府州事。是年虏动，扬声当饮马<br /><br />&nbsp;&nbsp;&nbsp;&nbsp;长江。帝惧，敕颖胄移居民入城，百姓惊恐，席卷欲南渡。颖胄以贼势尚远，不<br /><br />&nbsp;&nbsp;&nbsp;&nbsp;即施行，虏亦寻退。仍为持节、督南兖兖徐青冀五州诸军事、辅国将军、南兖州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;和帝为荆州，以颖胄为冠军将军、西中郎长史、南郡太守、行荆州府、州事。<br /><br />&nbsp;&nbsp;&nbsp;&nbsp;东昏侯诛戮群公，委任厮小，崔、陈败后，方镇各怀异计。永元二年十月，尚书<br /><br />&nbsp;&nbsp;&nbsp;&nbsp;令临湘侯萧懿及弟卫尉畅见害。先遣辅国将军、巴西梓潼二郡太守刘山阳领三千<br /><br />&nbsp;&nbsp;&nbsp;&nbsp;兵受旨之官，就颖胄共袭雍州。雍州刺史梁王将起义兵，虑颖胄不识机变，遣使<br /><br />&nbsp;&nbsp;&nbsp;&nbsp;王天虎诣江陵，声云山阳西上，并袭荆、雍。书与颖胄，劝同义举。颖胄意犹未<br /><br />&nbsp;&nbsp;&nbsp;&nbsp;决。初，山阳出南州，谓人曰：“朝廷以白虎幡追我，亦不复还矣。”席卷妓妾，<br /><br />&nbsp;&nbsp;&nbsp;&nbsp;尽室而行。至巴陵，迟回十余日不进。梁王复遣天虎赍书与颖胄，陈设其略。是<br /><br />&nbsp;&nbsp;&nbsp;&nbsp;时或云山阳谋杀颖胄，以荆州同义举，颖胄乃与梁王定契，斩王天虎首，送示山<br /><br />&nbsp;&nbsp;&nbsp;&nbsp;阳。发百姓车牛，声云起步军征襄阳。十一月十八日，山阳至江津，单车白服，<br /><br />&nbsp;&nbsp;&nbsp;&nbsp;从左右数十人，诣颖胄，颖胄使前汶阳太守刘孝庆、前永平太守刘熙晔、铠曹参<br /><br />&nbsp;&nbsp;&nbsp;&nbsp;军萧文照、前建威将军陈秀、辅国将军孙末伏兵城内。山阳入门，即于车中乱斩<br /><br />&nbsp;&nbsp;&nbsp;&nbsp;之。副军主李元履收余众归附。遣使蔡道猷驰驿送山阳首于梁王，乃发教纂严，<br /><br />&nbsp;&nbsp;&nbsp;&nbsp;分部购募。东昏闻山阳死，发诏讨荆、雍。赠山阳宁朔将军、梁州刺史。<br /><br />&nbsp;&nbsp;&nbsp;&nbsp;颖胄有器局，既唱大事，虚心委己，众情归之。加颖胄右将军，都督行留诸<br /><br />&nbsp;&nbsp;&nbsp;&nbsp;军事，置佐史，本官如故。西中郎司马夏侯详加征虏将军。遣宁朔将军王法度向<br /><br />&nbsp;&nbsp;&nbsp;&nbsp;巴陵。颖胄献钱二十万，米千斛，盐五百斛。谘议宗塞、别驾宗献谷二千斛，<br /><br />&nbsp;&nbsp;&nbsp;&nbsp;牛二头。换借富赀，以助军费。长沙寺僧业富，沃铸黄金为龙数千两，埋土中，<br /><br />&nbsp;&nbsp;&nbsp;&nbsp;历相传付，称为下方黄铁，莫有见者，乃取此龙，以充军实。<br /><br />&nbsp;&nbsp;&nbsp;&nbsp;十二月，移檄：<br /><br />&nbsp;&nbsp;&nbsp;&nbsp;西中郎府长史、都督行留诸军事、右军将军、南郡太守、南丰县开国侯萧颖<br /><br />&nbsp;&nbsp;&nbsp;&nbsp;胄，司马、征虏将军、新兴太守夏侯详告京邑百官，诸州郡牧守：<br /><br />&nbsp;&nbsp;&nbsp;&nbsp;夫运不常夷，有时而陂；数无恒剥，否极则亨。昔商邑中微，彭、韦投袂；<br /><br />&nbsp;&nbsp;&nbsp;&nbsp;汉室方昏，虚、牟效节。故风声永树，卜世长久者也。昔我太祖高皇帝德范生民，<br /><br />&nbsp;&nbsp;&nbsp;&nbsp;功格天地，仰纬彤云，俯临紫极。世祖嗣兴，增光前业，云雨之所沾被，日月之<br /><br />&nbsp;&nbsp;&nbsp;&nbsp;所出入，莫不举踵来王，交臂纳贡。郁林昏迷，颠覆厥序，俾我大齐之祚，翦焉<br /><br />&nbsp;&nbsp;&nbsp;&nbsp;将坠。高宗明皇帝建道德之盛轨，垂仁义之至踪，绍二祖之鸿基，继三五之绝业。<br /><br />&nbsp;&nbsp;&nbsp;&nbsp;昧旦丕显，不明求衣，故奇士盈朝，异人辐凑。若乃经礼纬乐之文，定鼎作洛之<br /><br />&nbsp;&nbsp;&nbsp;&nbsp;制，非云如醴之详，白质黑章之瑞，谅以则天比大，无德称焉。<br /><br />&nbsp;&nbsp;&nbsp;&nbsp;而嗣主不纲，穷肆陵暴，十愆毕行，三风咸袭。丧初而无哀貌，在戚而有喜<br /><br />&nbsp;&nbsp;&nbsp;&nbsp;容。酣酒嗜音，罔惩其侮；谗贼狂邪，是与比周。遂令亲贤婴荼毒之诛，宰辅受<br /><br />&nbsp;&nbsp;&nbsp;&nbsp;菹醢之戮。江仆射，萧、刘领军，徐司空，沈仆射，曹右卫，或外戚懿亲，或皇<br /><br />&nbsp;&nbsp;&nbsp;&nbsp;室令德，或时宗民望，或国之虎臣，并勋彰中兴，功比周、邵，秉钧赞契，受遗<br /><br />&nbsp;&nbsp;&nbsp;&nbsp;先朝。咸以名重见疑，正直贻毙，害加党族，虐及婴孺。曾无《渭阳》追远之情，<br /><br />&nbsp;&nbsp;&nbsp;&nbsp;不顾本枝歼落之痛。信必见疑，忠而获罪，百姓业业，罔知攸暨。崔慧景内逼淫<br /><br />&nbsp;&nbsp;&nbsp;&nbsp;刑，外不堪命，驱土崩之民，为免死之计，倒戈回刃，还指宫阙。城无完守，人<br /><br />&nbsp;&nbsp;&nbsp;&nbsp;有异图。赖萧令君勋济宗u，业拯苍氓，四海蒙一匡之德，亿兆凭再造之功。<br /><br />&nbsp;&nbsp;&nbsp;&nbsp;江夏王拘迫威强，牵制巨力，迹屈当时，乃心可亮，竟不能内恕探情，显加鸩毒。<br /><br />&nbsp;&nbsp;&nbsp;&nbsp;萧令君自以亲惟族长，任实宗臣，至诫苦言，朝夕献入，谗丑交构，渐见疏疑，<br /><br />&nbsp;&nbsp;&nbsp;&nbsp;浸润成灾，奄离怨酷。用人之功，以宁社稷，刈人之身，以骋淫滥。<br /><br />&nbsp;&nbsp;&nbsp;&nbsp;台辅既诛，奸小竞用。梅虫儿、茹法珍妖忍愚戾，穷纵丑恶，贩鬻主威，以<br /><br />&nbsp;&nbsp;&nbsp;&nbsp;为家势，营惑嗣主，恣其妖虐。宫女千余，裸服宣淫，孽臣数十，袒裼相逐。帐<br /><br />&nbsp;&nbsp;&nbsp;&nbsp;饮X肆之间，宵游街陌之上，提挈群竖，以为欢笑。<br /><br />&nbsp;&nbsp;&nbsp;&nbsp;刘山阳潜受凶旨，规肆狂逆，天诱其衷，即就枭翦。<br /><br />&nbsp;&nbsp;&nbsp;&nbsp;夫天生蒸民，树之以君，使司牧之，勿使失性。岂有尊临宇县，毒遍黔首，<br /><br />&nbsp;&nbsp;&nbsp;&nbsp;绝亲戚之恩，无君臣之义，功重者先诛，勋高者速毙。九族内离，四夷外叛，封<br /><br />&nbsp;&nbsp;&nbsp;&nbsp;境日蹙，戎马交驰，帑藏既空，百姓已竭，不恤不忧，慢游是好。民怨于下，天<br /><br />&nbsp;&nbsp;&nbsp;&nbsp;惩于上，故荧惑袭月，孽火烧宫，妖水表灾，震蚀告l。七庙阽危，三才莫纪，<br /><br />&nbsp;&nbsp;&nbsp;&nbsp;大惧我四海之命，永沦于地。<br /><br />&nbsp;&nbsp;&nbsp;&nbsp;南康殿下体自高宗，天挺英懿。食叶之征，著于弱年，当璧之祥，兆乎绮岁。<br /><br />&nbsp;&nbsp;&nbsp;&nbsp;亿兆JJ，咸思戴奉。且势居上游，任总连帅，家国之否，宁济是当。莫府身备<br /><br />&nbsp;&nbsp;&nbsp;&nbsp;皇宗，忝荷顾托，忧深责重，誓清时难。今命冠军将军、西中郎谘议、领中直兵<br /><br />&nbsp;&nbsp;&nbsp;&nbsp;参军、军主杨公则，宁朔将军、领中兵参军、军主王法度，冠军将军、谘议参军、<br /><br />&nbsp;&nbsp;&nbsp;&nbsp;军主庞u，辅国将军、谘议参军、领别驾、军主宗，辅国将军、谘议参军、军<br /><br />&nbsp;&nbsp;&nbsp;&nbsp;主乐蔼等，领劲卒三万，陵波电迈，迳造秣陵。冠军将军、领谘议、中直兵参军、<br /><br />&nbsp;&nbsp;&nbsp;&nbsp;军主蔡道恭，辅国将军、中直兵参军、右军府司马、军主席阐文，辅国将军、中<br /><br />&nbsp;&nbsp;&nbsp;&nbsp;直兵参军、军主任漾之，宁朔将军、中直兵参军、军主韩孝仁，宁朔将军、中直<br /><br />&nbsp;&nbsp;&nbsp;&nbsp;兵参军、军主朱斌，中直兵参军、军主宗冰之，建威将军、中直兵参军、军主朱<br /><br />&nbsp;&nbsp;&nbsp;&nbsp;景舒，宁朔将军、中直兵参军、军主庾域，宁远将军、军主庾略等，被甲二万，<br /><br />&nbsp;&nbsp;&nbsp;&nbsp;直指建业。辅国将军、武宁太守、军主邓元起，辅国将军、前军将军、军主王世<br /><br />&nbsp;&nbsp;&nbsp;&nbsp;兴等，铁骑一万，分趋白下。征虏将军、领司马、新兴太守夏侯详，宁朔将军、<br /><br />&nbsp;&nbsp;&nbsp;&nbsp;咨议参军、军主柳忱，宁朔将军、领中兵参军、军主刘孝庆，建威将军、军主、<br /><br />&nbsp;&nbsp;&nbsp;&nbsp;江陵令江诠等，帅组甲五万，骆驿继发。<br /><br />&nbsp;&nbsp;&nbsp;&nbsp;雄剑高麾，则五星从流；长戟远指，则云虹变色。天地为之皇，山渊以之<br /><br />&nbsp;&nbsp;&nbsp;&nbsp;崩沸。莫府亲贯甲胄，授律中权，董帅熊罴之士十有五万，征鼓粉沓，雷动荆南。<br /><br />&nbsp;&nbsp;&nbsp;&nbsp;宁朔将军、南康王友萧颖达领虎旅三万，抗威后拒。萧雍州勋业盖世，谋猷渊肃，<br /><br />&nbsp;&nbsp;&nbsp;&nbsp;既痛家祸，兼愤国难，泣血枕戈，誓雪怨酷，精卒十万，已出汉川。张郢州节义<br /><br />&nbsp;&nbsp;&nbsp;&nbsp;慷慨，悉力齐奋。江州邵陵王、湘州张行事、王司州皆远近悬契，不谋而同，并<br /><br />&nbsp;&nbsp;&nbsp;&nbsp;勒骁猛，指景风驱。舟舰鱼丽，万里盖水，车骑云屯，平原雾塞。以同心之士，<br /><br />&nbsp;&nbsp;&nbsp;&nbsp;伐倒戈之众，盛德之师，救危亡之国，何征而不服，何诛而不克哉！<br /><br />&nbsp;&nbsp;&nbsp;&nbsp;今兵之所指，唯在梅虫儿、茹法珍二人而已。诸君德载累世，勋著先朝，属<br /><br />&nbsp;&nbsp;&nbsp;&nbsp;无妄之时，居道消之运，受迫群竖，念有危惧。大军近次，当各思拔迹，来赴军<br /><br />&nbsp;&nbsp;&nbsp;&nbsp;门。檄到之日，有能斩送虫儿、法珍首者，封二千户开国县侯。若迷惑凶党，敢<br /><br />&nbsp;&nbsp;&nbsp;&nbsp;拒军锋，刑兹无赦，戮及宗族。赏罚之信，有如萑眨江水在此，余不食言。<br /><br />&nbsp;&nbsp;&nbsp;&nbsp;遣冠军将军杨公则向湘州。王法度不进军，免官。公则进克巴陵，仍向湘州。<br /><br />&nbsp;&nbsp;&nbsp;&nbsp;遣宁朔将军刘坦行湘州事。<br /><br />&nbsp;&nbsp;&nbsp;&nbsp;颖胄遣人谓梁王曰：“时月未利，当须来年二月。今便进兵，恐非良策。”<br /><br />&nbsp;&nbsp;&nbsp;&nbsp;梁王曰：“今坐甲十万，粮用自竭。况藉以义心，一时骁锐。且太白出西方，仗<br /><br />&nbsp;&nbsp;&nbsp;&nbsp;义而动，天时人谋，无有不利。昔武王伐纣，行逆太岁，岂复待年月邪？”颖胄<br /><br />&nbsp;&nbsp;&nbsp;&nbsp;乃从。遣西中郎参军邓元起率众向夏口。<br /><br />&nbsp;&nbsp;&nbsp;&nbsp;三年正月，和帝为相国，颖胄领左长史，进号镇军将军。于是始选用方伯。<br /><br />&nbsp;&nbsp;&nbsp;&nbsp;梁王屡表劝和帝即尊号，梁州刺史柳础⒕沽晏守曹景宗并劝进。颖胄使别驾<br /><br />&nbsp;&nbsp;&nbsp;&nbsp;宗撰定礼仪，上尊号，改元，于江陵立宗庙、南北郊，州府城门悉依建康宫，<br /><br />&nbsp;&nbsp;&nbsp;&nbsp;置尚书五省，以城南射堂为兰台，南郡太守为尹。建武中，荆州大风雨，龙入柏<br /><br />&nbsp;&nbsp;&nbsp;&nbsp;斋中，柱壁上有爪足处，刺史萧遥欣恐畏，不敢居之。至是以为嘉v殿。中兴元<br /><br />&nbsp;&nbsp;&nbsp;&nbsp;年三月，颖胄为侍中、尚书令，假节、都督如故。寻领吏部尚书，监八州军事，<br /><br />&nbsp;&nbsp;&nbsp;&nbsp;行荆州刺史，本官如故。左丞乐蔼奏曰：“敕旨以军旅务殷，且停朝直。窃谓匪<br /><br />&nbsp;&nbsp;&nbsp;&nbsp;懈于位，义昭夙兴，国容旧典，不可顿阙。与兼右丞江诠等参议，八座丞郎以下<br /><br />&nbsp;&nbsp;&nbsp;&nbsp;宜五日一朝，有事郎坐侍下鼓，无事许从实还外。”奏可。<br /><br />&nbsp;&nbsp;&nbsp;&nbsp;梁王义师出沔口，郢州刺史张冲据城拒守。杨公则定湘州，行事张宝积送江<br /><br />&nbsp;&nbsp;&nbsp;&nbsp;陵，率军会夏口。巴西太守鲁休烈、巴东太守萧惠训遣子Y拒义师。颖胄遣汶<br /><br />&nbsp;&nbsp;&nbsp;&nbsp;阳太守刘孝庆进峡口，与巴东太守任漾之、宜都太守郑法绍御之。时军旅之际，<br /><br />&nbsp;&nbsp;&nbsp;&nbsp;人情未安，颖胄府长史张炽从绛衫左右三十余人入千秋门，城内惊恐，疑有同异。<br /><br />&nbsp;&nbsp;&nbsp;&nbsp;御史中丞奏弹炽，诏以赎论。<br /><br />&nbsp;&nbsp;&nbsp;&nbsp;颖胄弟颖孚在京师，庐陵人修灵v窃将南上，于西昌县山中聚兵二千人，袭<br /><br />&nbsp;&nbsp;&nbsp;&nbsp;郡，内史谢e奔豫章。颖孚、灵v据郡求援，颖胄遣宁朔将军范僧简入湘州南道<br /><br />&nbsp;&nbsp;&nbsp;&nbsp;援之。僧简进克安成，仍以为辅国将军、安成内史。拜颖孚为冠军将军、庐陵内<br /><br />&nbsp;&nbsp;&nbsp;&nbsp;史。合二郡兵，出彭蠡口。<br /><br />&nbsp;&nbsp;&nbsp;&nbsp;东昏侯遣军主彭盆、刘希祖三千人受江州刺史陈伯之节度，南讨二郡义兵，<br /><br />&nbsp;&nbsp;&nbsp;&nbsp;仍进取湘州。南康太守王丹保郡应盆等。颖孚闻兵至，望风奔走。前内史谢e复<br /><br />&nbsp;&nbsp;&nbsp;&nbsp;还郡。刘希祖至安成，攻战七日，城陷，范僧简见杀。希祖仍为安成内史。颖孚<br /><br />&nbsp;&nbsp;&nbsp;&nbsp;收散卒据西昌，谢e又遣军攻之，众败，奔湘州。以颖孚为督湘东衡阳零陵桂阳<br /><br />&nbsp;&nbsp;&nbsp;&nbsp;营阳五郡、湘东内史、假节、将军如故。寻病卒。后修灵v又合余众攻e，e复<br /><br />&nbsp;&nbsp;&nbsp;&nbsp;败走豫章，刘希祖亦以郡降。<br /><br />&nbsp;&nbsp;&nbsp;&nbsp;湘东内史王僧粲亦拒义，自称平西将军、湘州刺史，以南平镇军主周敷为长<br /><br />&nbsp;&nbsp;&nbsp;&nbsp;史，率前军袭湘州，去州百余里。杨公则长史刘坦守州城，遣军主尹法略拒之，<br /><br />&nbsp;&nbsp;&nbsp;&nbsp;屡战不胜。及闻建康城平，僧粲散走，乃斩之。南康太守王丹亦为郡人所杀。<br /><br />&nbsp;&nbsp;&nbsp;&nbsp;郢城降，义师众军东下。八月，鲁休烈、萧Y破汶阳太守刘孝庆等于峡口，<br /><br />&nbsp;&nbsp;&nbsp;&nbsp;巴东太守任漾之见杀，遂至上明，江陵大震。颖胄恐，驰告梁王曰：“刘孝庆为<br /><br />&nbsp;&nbsp;&nbsp;&nbsp;萧Y所败，宜遣杨公则还援根本。”梁王曰：“公则今溯流上荆，鞭长之义耳。<br /><br />&nbsp;&nbsp;&nbsp;&nbsp;萧Y、鲁休烈乌合之众，寻自退散。政须荆州少时持重。良须兵力，两弟在雍，<br /><br />&nbsp;&nbsp;&nbsp;&nbsp;指遣往征，不为难至。”颖胄乃追赠任漾之辅国将军、梁州刺史。遣军主蔡道恭<br /><br />&nbsp;&nbsp;&nbsp;&nbsp;假节屯上明拒萧Y。<br /><br />&nbsp;&nbsp;&nbsp;&nbsp;时梁王已平郢、江二镇。颖胄辅帝出居上流，有安重之势。素能饮酒，啖白<br /><br />&nbsp;&nbsp;&nbsp;&nbsp;肉至三升，既闻萧Y等兵相持不决，忧虑感气，十二月壬寅夜，卒。遗表曰：<br /><br />&nbsp;&nbsp;&nbsp;&nbsp;“臣疹患数日，不谓便至困笃，气息绵微，待尽而已。臣虽庸薄，忝籍葭莩，过<br /><br />&nbsp;&nbsp;&nbsp;&nbsp;受先朝殊常之眷，循宠砺心，誓生以死。属皇业中否，天地分崩，总率诸侯，翼<br /><br />&nbsp;&nbsp;&nbsp;&nbsp;奉明圣。赖社稷灵长，大明在运，故兵之所临，无思不服。今四海垂平，干戈行<br /><br />&nbsp;&nbsp;&nbsp;&nbsp;戢，方希陪翠华，奉法驾，反东都，观旧物。不幸遘疾，奄辞明世，怀此深恨，<br /><br />&nbsp;&nbsp;&nbsp;&nbsp;永结泉壤。窃惟王业至重，万机甚大，登之实难，守之未易。陛下富于春秋，当<br /><br />&nbsp;&nbsp;&nbsp;&nbsp;远寻祖宗创业艰难，殷鉴季末颠覆厥绪，思所以念始图终，康此兆庶。征东大将<br /><br />&nbsp;&nbsp;&nbsp;&nbsp;军臣衍，元勋上德，光赞天下，陛下垂拱仰成，则风流日化，臣虽万没，无所遗<br /><br />&nbsp;&nbsp;&nbsp;&nbsp;恨。”时年四十。和帝出临哭。诏赠侍中、丞相，本官如故。前后部羽葆鼓吹，<br /><br />&nbsp;&nbsp;&nbsp;&nbsp;班剑三十人。dc车，黄屋左纛。<br /><br />&nbsp;&nbsp;&nbsp;&nbsp;梁王围建康城，住在石头，和帝密诏报颖胄凶问，秘不发丧。及城平，识者<br /><br />&nbsp;&nbsp;&nbsp;&nbsp;闻之，知天命之有在矣。<br /><br />&nbsp;&nbsp;&nbsp;&nbsp;梁天监元年，诏曰：“念功惟德，历代所同，追远怀人，弥与事笃。齐故侍<br /><br />&nbsp;&nbsp;&nbsp;&nbsp;中、丞相、尚书令颖胄，风格峻远，器宇渊邵，清猷盛业，问望斯归。缔构义始，<br /><br />&nbsp;&nbsp;&nbsp;&nbsp;肇基王迹，契阔屯夷，载形心事。朕膺天改命，光宅区宇，望岱瞻河，永言增恸。<br /><br />&nbsp;&nbsp;&nbsp;&nbsp;可封巴东郡公，邑三千户，本官如故。”丧还，今上车驾临哭渚次。诏曰：“齐<br /><br />&nbsp;&nbsp;&nbsp;&nbsp;故侍中、丞相、尚书令颖胄葬送有期，前代所加殊礼，依晋王导、齐豫章王故事，<br /><br />&nbsp;&nbsp;&nbsp;&nbsp;可悉给。谥曰献武。”范僧简赠交州刺史。<br /><br />&nbsp;&nbsp;&nbsp;&nbsp;史臣曰：魏氏基于用武，夏侯诸曹，并以戚族而为将相。夫股肱为义，既有<br /><br />&nbsp;&nbsp;&nbsp;&nbsp;常然，肺腑之重，兼存宗寄。丰沛之间，贵人满市，功臣所出，多在南阳。夫贞<br /><br />&nbsp;&nbsp;&nbsp;&nbsp;干所以成务，非虚言也。<br /><br />&nbsp;&nbsp;&nbsp;&nbsp;赞曰：新吴事武，简在帝心。南丰治政，迹显亡衾。镇军茂绩，机识弘深，<br /><br />&nbsp;&nbsp;&nbsp;&nbsp;荆南立王，向义汉阴。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244337);">加入书签</a><a
                        href="244291.html">上一页</a>&larr;<a href="index.html">返回列表</a>&rarr;<a
                            href="244361.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244291.html"; var next_page = "244361.html"; var index_page = "index.html"; var sortid = "9"; var article_id = "2386"; var chapter_id = "244337"; var articlename = "南齐书"; var chaptername = " 卷三十八 列传第十九"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>