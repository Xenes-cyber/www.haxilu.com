<!DOCTYPE html>
<html>
<head>
<meta charset="gbk" />
<title>南齐书- 卷二十八 列传第九-在线阅读-哈西文学网</title>
<meta name="keywords" content="萧子显，南齐书， 卷二十八 列传第九全文， 卷二十八 列传第九在线阅读 哈西文学网" />
<meta name="description" content="哈西文学网提供萧子显的南齐书  卷二十八 列传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244000.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244000.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十八 列传第九</h1>
            <div class="link xb">
                <a href="243973.html">上一页</a>&larr;<a href="index.html">返回列表</a>&rarr;<a
                    href="244024.html">下一页</a></div>			
            <div id="BookText">&nbsp;&nbsp;&nbsp;&nbsp;◎崔祖思刘善明苏侃垣荣祖<br /><br />&nbsp;&nbsp;&nbsp;&nbsp;崔祖思，字敬元，清河东武城人，崔琰七世孙也。祖N，宋冀州刺史。父僧<br /><br />&nbsp;&nbsp;&nbsp;&nbsp;护，州秀才。祖思少有志气，好读书史。初州避主簿，与刺史刘怀珍于尧庙祀神，<br /><br />&nbsp;&nbsp;&nbsp;&nbsp;庙有苏侯像。怀珍曰：“尧圣人，而与杂神为列，欲去之，何如？”祖思曰：<br /><br />&nbsp;&nbsp;&nbsp;&nbsp;“苏峻今日可谓四凶之五也。”怀珍遂令除诸杂神。<br /><br />&nbsp;&nbsp;&nbsp;&nbsp;太祖在淮阴，祖思闻风自结，为上辅国主簿，甚见亲待，参豫谋议。除奉朝<br /><br />&nbsp;&nbsp;&nbsp;&nbsp;请，安成王抚军行参军，员外正员郎，冀州中正。宋朝初议封太祖为梁公，祖思<br /><br />&nbsp;&nbsp;&nbsp;&nbsp;启太祖曰：“谶书云‘金刀利刃齐刈之’。今宜称齐，实应天命。”从之。转为<br /><br />&nbsp;&nbsp;&nbsp;&nbsp;相国从事中郎，迁齐国内史。建元元年，转长兼给事黄门侍郎。<br /><br />&nbsp;&nbsp;&nbsp;&nbsp;上初即位，祖思启陈政事曰：“《礼诰》者，人伦之襟冕，帝王之枢柄。自<br /><br />&nbsp;&nbsp;&nbsp;&nbsp;古开物成务，必以教学为先。世不习学，民罔志义，悖竞因斯而兴，祸乱是焉而<br /><br />&nbsp;&nbsp;&nbsp;&nbsp;作。故笃俗昌治，莫先道教，不得以夷险革虑，俭泰移业。今无员之官，空受禄<br /><br />&nbsp;&nbsp;&nbsp;&nbsp;力。三载无考绩之效，九年阙登黜之序。国储以之虚匮，民力为之凋散。能否无<br /><br />&nbsp;&nbsp;&nbsp;&nbsp;章，泾渭混流。宜大庙之南，弘修文序；司农以北，广开武校。台府州国，限外<br /><br />&nbsp;&nbsp;&nbsp;&nbsp;之职，问其所乐，依方课习，各尽其能。月供僮干，如先充给。若有废堕，遣还<br /><br />&nbsp;&nbsp;&nbsp;&nbsp;故郡。殊经奇艺，待以不次。士修其业，必有异等，民识其利，能无勉励？”<br /><br />&nbsp;&nbsp;&nbsp;&nbsp;又曰：“汉文集上书囊以为殿帷，身衣弋绨，以韦带剑，慎夫人衣不曳地，<br /><br />&nbsp;&nbsp;&nbsp;&nbsp;惜中人十家之产，不为露台。刘备取帐钩铜铸钱以充国用。魏武遣女，皂帐，婢<br /><br />&nbsp;&nbsp;&nbsp;&nbsp;十人；东阿妇以绣衣赐死，王景兴以淅米见诮。宋武节俭过人，张妃房唯碧绡蚊<br /><br />&nbsp;&nbsp;&nbsp;&nbsp;帱，三齐Y席，五盏盘桃花米饭。殷仲文劝令畜伎，答云‘我不解声’。仲文曰<br /><br />&nbsp;&nbsp;&nbsp;&nbsp;‘但畜自解’，又答‘畏解，故不畜’。历观帝王，未尝不以约素兴，侈丽亡也。<br /><br />&nbsp;&nbsp;&nbsp;&nbsp;伏惟陛下，体唐城俭，踵虞为朴，寝殿则素木卑构，膳器则陶瓢充御。琼簪玉箸，<br /><br />&nbsp;&nbsp;&nbsp;&nbsp;碎以为尘，珍裘绣服，焚之如草。斯实风高上代，民偃下世矣。然教信虽孚，氓<br /><br />&nbsp;&nbsp;&nbsp;&nbsp;染未革，宜加甄明，以速归厚。详察朝士，有柴车蓬馆，高以殊等；雕墙华轮，<br /><br />&nbsp;&nbsp;&nbsp;&nbsp;卑其称谓。驰禽荒色，长违清编，嗜音酣酒，守官不徙。物识义方，且惧且劝，<br /><br />&nbsp;&nbsp;&nbsp;&nbsp;则调风变俗，不俟终日。”<br /><br />&nbsp;&nbsp;&nbsp;&nbsp;又曰：“宪律之重，由来尚矣。故曹参去齐，唯以狱市为寄，余无所言。路<br /><br />&nbsp;&nbsp;&nbsp;&nbsp;温舒言‘秦有十失，其一尚在，治狱之吏是也’。实宜清置廷尉，茂简三官，寺<br /><br />&nbsp;&nbsp;&nbsp;&nbsp;丞狱主，弥重其选，研习律令，删除繁苛。诏狱及两县，一月三讯，观貌察情，<br /><br />&nbsp;&nbsp;&nbsp;&nbsp;欺枉必达。使明慎用刑，无忝大《易》；宁失不经，靡愧《周书》。汉来治律有<br /><br />&nbsp;&nbsp;&nbsp;&nbsp;家，子孙并世其业，聚徒讲授，至数百人。故张、于二氏，洁誉文、宣之世；陈、<br /><br />&nbsp;&nbsp;&nbsp;&nbsp;郭两族，流称武、明之朝。决狱无冤，庆昌枝裔，槐衮相袭，蝉紫传辉。今廷尉<br /><br />&nbsp;&nbsp;&nbsp;&nbsp;律生，乃令史门户，族非咸、弘，庭缺于训。刑之不措，抑此之由。如详择笃厚<br /><br />&nbsp;&nbsp;&nbsp;&nbsp;之土，使习律令，试简有征，擢为廷尉僚属。苟官世其家而不美其绩，鲜矣；废<br /><br />&nbsp;&nbsp;&nbsp;&nbsp;其职而欲善其事，未之有也。若刘累传守其业，庖人不乏龙肝之馔，断可知矣。”<br /><br />&nbsp;&nbsp;&nbsp;&nbsp;又曰：“乐者动天地，感鬼神，正情性，立人伦，其义大矣。按前汉编户千<br /><br />&nbsp;&nbsp;&nbsp;&nbsp;万，太乐伶官方八百二十九人，孔光等奏罢不合经法者四百四十一人，正乐定员，<br /><br />&nbsp;&nbsp;&nbsp;&nbsp;唯置三百八十八人。今户口不能百万，而太乐雅、郑，元徽时校试千有余人，后<br /><br />&nbsp;&nbsp;&nbsp;&nbsp;堂杂伎，不在其数，糜废力役，伤败风俗。今欲拨邪归道，莫若罢杂伎，王庭唯<br /><br />&nbsp;&nbsp;&nbsp;&nbsp;置钟、羽戚、登歌而已。如此，则官充给养，国反淳风矣。”<br /><br />&nbsp;&nbsp;&nbsp;&nbsp;又曰：“论儒者以德化为本，谈法者以刻削为体。道教治世之粱肉，刑宪乱<br /><br />&nbsp;&nbsp;&nbsp;&nbsp;世之药石。故以教化比雨露，名法方风霜。是以有耻且格，敬让之枢纽；令行禁<br /><br />&nbsp;&nbsp;&nbsp;&nbsp;止，为国之关楗。然则天下治者，赏罚而已矣。赏不事丰，所病于不均；罚不在<br /><br />&nbsp;&nbsp;&nbsp;&nbsp;重，所困于不当。如令甲勋少，乙功多，赏甲而舍乙，天下必有不劝矣；丙罪重，<br /><br />&nbsp;&nbsp;&nbsp;&nbsp;丁眚轻，罚丁而赦丙，天下必有不悛矣。是赏罚空行，无当乎劝沮。将令见罚者<br /><br />&nbsp;&nbsp;&nbsp;&nbsp;宠习之臣，受赏者仇雠之士，戮一人而万国惧，赏匹夫而四海悦。”<br /><br />&nbsp;&nbsp;&nbsp;&nbsp;又曰：“籍税以厚国，国虚民贫；广田以实廪，国富民赡。尧资用天之储，<br /><br />&nbsp;&nbsp;&nbsp;&nbsp;实拯怀山之数；汤凭分地之积，以胜流金之运。近代魏置典农而中都足食，晋开<br /><br />&nbsp;&nbsp;&nbsp;&nbsp;汝、颍而汴河委储。今将扫辟咸、华，题镂龙漠，宜简役敦农，开田广稼。时罢<br /><br />&nbsp;&nbsp;&nbsp;&nbsp;山池之威禁，深抑豪右之兼擅，则兵民优赡，可以出师。”<br /><br />&nbsp;&nbsp;&nbsp;&nbsp;又曰：“古者左史记言，右史记事。故君举必书，尽直笔而不污；上无妄动，<br /><br />&nbsp;&nbsp;&nbsp;&nbsp;知如丝之成纶。今者著作之官，起居而已；述事之徒，褒谀为体。世无董狐，书<br /><br />&nbsp;&nbsp;&nbsp;&nbsp;法必隐；时阙南史，直笔未闻。”<br /><br />&nbsp;&nbsp;&nbsp;&nbsp;又曰：“废谏官，则听纳靡依。虽课励朝僚，征访刍舆，莫若推举质直，职<br /><br />&nbsp;&nbsp;&nbsp;&nbsp;思其忧。夫越任于事，在言为难，当官而行，处辞或易。物议既以无言望己，己<br /><br />&nbsp;&nbsp;&nbsp;&nbsp;亦当以吞默惭人。中丞虽谢咸、玄，未有全废劾简；廷尉诚非释之，宁容都无讯<br /><br />&nbsp;&nbsp;&nbsp;&nbsp;牒！故知与其谬人，宁不废职，目前之明效也。汉征贡禹为谏大夫，矢言先策，<br /><br />&nbsp;&nbsp;&nbsp;&nbsp;夏侯胜狂直拘系，出补讽职，伐柯非遐，行之即善。”<br /><br />&nbsp;&nbsp;&nbsp;&nbsp;又曰：“天地无心，赋气自均，宁得诞秀往古而独寂寥一代！将在知与不知，<br /><br />&nbsp;&nbsp;&nbsp;&nbsp;用与不用耳。夫有贤而不知，知贤而不用，用贤而不委，委贤而不信，此四者，<br /><br />&nbsp;&nbsp;&nbsp;&nbsp;古今之通患也。今诚重郭隗而招剧辛，任鲍叔以求夷吾，则天下之士，不待召而<br /><br />&nbsp;&nbsp;&nbsp;&nbsp;自至矣。”上优诏报答。<br /><br />&nbsp;&nbsp;&nbsp;&nbsp;寻迁宁朔将军、冠军司马，领齐郡太守、本官如故。是冬，虏动，迁冠军将<br /><br />&nbsp;&nbsp;&nbsp;&nbsp;军、军主，屯淮上。二年，进号征虏将军，军主如故。仍迁假节、督青冀二州刺<br /><br />&nbsp;&nbsp;&nbsp;&nbsp;史，将军如故。少时，卒。上叹曰：“我方欲用祖思，不幸，可惜！”诏赙钱三<br /><br />&nbsp;&nbsp;&nbsp;&nbsp;万，布五十匹。<br /><br />&nbsp;&nbsp;&nbsp;&nbsp;祖思宗人文仲，初辟州从事。泰始初，为薛安都平北主簿，拔难归国。元徽<br /><br />&nbsp;&nbsp;&nbsp;&nbsp;初，从太祖于新亭拒桂阳贼，著诚效，除游击将军。沈攸之事起，助豫章王镇东<br /><br />&nbsp;&nbsp;&nbsp;&nbsp;府，历骠骑谘议，出为徐州刺史。建元初，封建阳县子，三百户。二年，虏攻钟<br /><br />&nbsp;&nbsp;&nbsp;&nbsp;离，文仲击破之。又遣军主崔孝伯等过淮攻拔虏茬眉戍，杀戍主龙得侯及伪阳平<br /><br />&nbsp;&nbsp;&nbsp;&nbsp;太守郭杜羝、馆陶令张德、濮阳令王明。时虏攻杀马头太守刘从，上曰：“破茬<br /><br />&nbsp;&nbsp;&nbsp;&nbsp;眉，足相补。”文仲又遣军主陈靖攻虏竹邑戍主白仲都，又遣军主崔延叔攻伪淮<br /><br />&nbsp;&nbsp;&nbsp;&nbsp;阳太守梁恶，并杀之。三年，淮北义民桓磊j于抱犊固与虏战，大破之。文仲<br /><br />&nbsp;&nbsp;&nbsp;&nbsp;驰启，上敕曰：“北间起义者众，深恐良会不再至，卿善奖沛中人，若能一时攘<br /><br />&nbsp;&nbsp;&nbsp;&nbsp;袂，当遣一佳将直入也。”文仲在政，为百姓所惮。除黄门郎，领越骑校尉，改<br /><br />&nbsp;&nbsp;&nbsp;&nbsp;封随县。尝献太祖缠须绳一枚，上为纳受。永明元年，为太子左率，累至征虏将<br /><br />&nbsp;&nbsp;&nbsp;&nbsp;军、冠军司马、汝阴太守。四年，卒。赠后将军、徐州刺史。谥襄子。<br /><br />&nbsp;&nbsp;&nbsp;&nbsp;刘善明，平原人。镇北将军怀珍族弟也。父怀民，宋世为齐北海二郡太守。<br /><br />&nbsp;&nbsp;&nbsp;&nbsp;元嘉末，青州饥荒，人相食。善明家有积粟，躬食粥，开仓以救乡里，多获<br /><br />&nbsp;&nbsp;&nbsp;&nbsp;全济，百姓呼其家田为“续命田”。<br /><br />&nbsp;&nbsp;&nbsp;&nbsp;少而静处读书，刺史杜骥闻名候之，辞不相见。年四十，刺史刘道隆辟为治<br /><br />&nbsp;&nbsp;&nbsp;&nbsp;中从事。父怀民谓善明曰：“我已知汝立身，复欲见汝立官也。”善明应辟。仍<br /><br />&nbsp;&nbsp;&nbsp;&nbsp;举秀才。宋孝武见其对策强直，甚异之。<br /><br />&nbsp;&nbsp;&nbsp;&nbsp;泰始初，徐州刺史薛安都反，青州刺史沈文秀应之。时州治东阳城，善明家<br /><br />&nbsp;&nbsp;&nbsp;&nbsp;在郭内，不能自拔。伯父弥之诡说文秀求自效，文秀使领军主张灵庆等五千援安<br /><br />&nbsp;&nbsp;&nbsp;&nbsp;都。弥之出门，密谓部曲曰：“始免祸坑矣。”行至下邳，起义背文秀。善明从<br /><br />&nbsp;&nbsp;&nbsp;&nbsp;伯怀恭为北海太守，据郡相应。善明密契收集门宗部曲，得三千人，夜斩关奔北<br /><br />&nbsp;&nbsp;&nbsp;&nbsp;海。族兄乘民又聚众渤海以应朝廷。而弥之寻为薛安都所杀，明帝赠辅国将军、<br /><br />&nbsp;&nbsp;&nbsp;&nbsp;青州刺史。以乘民为宁朔将军、冀州刺史，善明为宁朔长史、北海太守，除尚书<br /><br />&nbsp;&nbsp;&nbsp;&nbsp;金部郎。乘民病卒，仍以善明为绥远将军、冀州刺史。文秀既降，除善明为屯骑<br /><br />&nbsp;&nbsp;&nbsp;&nbsp;校尉，出为海陵太守。郡境边海，无树木，善明课民种榆杂果，遂获其利。<br /><br />&nbsp;&nbsp;&nbsp;&nbsp;还为后军将军、直阁。<br /><br />&nbsp;&nbsp;&nbsp;&nbsp;五年，青州没虏，善明母陷北，虏移置桑乾。善明布衣蔬食，哀戚如持丧。<br /><br />&nbsp;&nbsp;&nbsp;&nbsp;明帝每见，为之叹息，时人称之。转宁朔将军、巴西梓潼二郡太守。善明以母在<br /><br />&nbsp;&nbsp;&nbsp;&nbsp;虏中，不愿西行，涕泣固请，见许。朝廷多哀善明心事。元徽初，遣北使，朝议<br /><br />&nbsp;&nbsp;&nbsp;&nbsp;令善明举人，善明举州乡北平田惠绍使虏，赎得母还。<br /><br />&nbsp;&nbsp;&nbsp;&nbsp;幼主新立，群公秉政，善明独结事太祖，委身归诚。二年，出为辅国将军、<br /><br />&nbsp;&nbsp;&nbsp;&nbsp;西海太守、行青冀二州刺史。至镇，表请北伐，朝议不同。<br /><br />&nbsp;&nbsp;&nbsp;&nbsp;善明从弟僧副，与善明俱知名于州里。泰始初，虏暴淮北，僧副将部曲二千<br /><br />&nbsp;&nbsp;&nbsp;&nbsp;人东依海岛；太祖在淮阴，壮其所为，召与相见，引为安成王抚军参军。苍梧肆<br /><br />&nbsp;&nbsp;&nbsp;&nbsp;暴，太祖忧恐，常令僧副微行伺察声论。使僧副密告善明及东海太守垣崇祖曰：<br /><br />&nbsp;&nbsp;&nbsp;&nbsp;“多人见劝北固广陵，恐一旦动足，非为长算。今秋风行起，卿若能与垣东海微<br /><br />&nbsp;&nbsp;&nbsp;&nbsp;共动虏，则我诸计可立。”善明曰：“宋氏将亡，愚智所辨。故胡虏若动，反为<br /><br />&nbsp;&nbsp;&nbsp;&nbsp;公患。公神武世出，唯当静以待之，因机奋发，功业自定。不可远去根本，自贻<br /><br />&nbsp;&nbsp;&nbsp;&nbsp;猖蹶。”遣部曲健儿数十人随僧副还诣领府，太祖纳之。苍梧废，征善明为冠军<br /><br />&nbsp;&nbsp;&nbsp;&nbsp;将军、太祖骠骑谘议、南东海太守、行南徐州事。<br /><br />&nbsp;&nbsp;&nbsp;&nbsp;沈攸之反，太祖深以为忧。善明献计曰：“沈攸之控引八州，纵情蓄敛，收<br /><br />&nbsp;&nbsp;&nbsp;&nbsp;众聚骑，营造舟仗，苞藏贼志，于焉十年。性既险躁，才非持重，而起逆累旬，<br /><br />&nbsp;&nbsp;&nbsp;&nbsp;迟回不进，岂应有所待也？一则暗于兵机，二则人情离怨，三则有掣肘之患，四<br /><br />&nbsp;&nbsp;&nbsp;&nbsp;则天夺其魄。本虑其剽勇，长于一战，疑其轻速，掩袭未备。今六师齐备，诸侯<br /><br />&nbsp;&nbsp;&nbsp;&nbsp;同举。昔谢晦失理，不斗自溃；卢龙乖道，虽众何施。且袁粲、刘秉，贼之根本，<br /><br />&nbsp;&nbsp;&nbsp;&nbsp;根本既灭，枝叶岂久？此是已笼之鸟耳。”事平，太祖召善明还都，谓之曰：<br /><br />&nbsp;&nbsp;&nbsp;&nbsp;“卿策沈攸之，虽复张良、陈平，适如此耳。”仍迁散骑常侍，领长水校尉，黄<br /><br />&nbsp;&nbsp;&nbsp;&nbsp;门郎，领后军将军、太尉右司马。<br /><br />&nbsp;&nbsp;&nbsp;&nbsp;齐台建，为右卫将军，辞疾不拜。司空褚渊谓善明曰：“高尚之事，乃卿从<br /><br />&nbsp;&nbsp;&nbsp;&nbsp;来素意。今朝廷方相委待，讵得便学松、乔邪？”善明曰：“我本无宦情，既逢<br /><br />&nbsp;&nbsp;&nbsp;&nbsp;知己，所以戮力驱驰，愿在申志。今天地廓清，朝盈济济，鄙怀既申，不敢昧于<br /><br />&nbsp;&nbsp;&nbsp;&nbsp;富贵矣。”太祖践阼，以善明勋诚，欲与善明禄，召谓之曰：“淮南近畿，国之<br /><br />&nbsp;&nbsp;&nbsp;&nbsp;形势，自非亲贤，不使居之。卿为我卧治也！”代高宗为征虏将军、淮南宣城二<br /><br />&nbsp;&nbsp;&nbsp;&nbsp;郡太守，遣使拜授，封新涂伯，邑五百户。<br /><br />&nbsp;&nbsp;&nbsp;&nbsp;善明至郡，上表陈事曰：“周以三圣相资，再驾乃就；汉值海内无主，累败<br /><br />&nbsp;&nbsp;&nbsp;&nbsp;方登；魏挟主行令，实逾二纪；晋废立持权，遂历四世。景祚攸集，如此之难者<br /><br />&nbsp;&nbsp;&nbsp;&nbsp;也。陛下凝辉自天，照湛神极，睿周万品，道洽无垠。故能高啸闲轩，鲸鲵自翦，<br /><br />&nbsp;&nbsp;&nbsp;&nbsp;垂拱云，九服载晏，靡一战之劳，无半辰之棘，苞池江海，笼苑嵩岱，神o乐<br /><br />&nbsp;&nbsp;&nbsp;&nbsp;推，普天归奉，二三年间，允膺宝命，胄临皇历，正位宸居。开辟以来，未有若<br /><br />&nbsp;&nbsp;&nbsp;&nbsp;斯之盛者也。夫常胜者无忧，恒成者好怠。故虽休勿休，姬旦作《诰》；安不忘<br /><br />&nbsp;&nbsp;&nbsp;&nbsp;危，尼父垂范。今皇运草创，万化始基，乘宋季叶，政多浇苛，亿北倒悬，仰齐<br /><br />&nbsp;&nbsp;&nbsp;&nbsp;苏振。臣早蒙殊养，志输肝血，徒有其诚，曾阙埃露。夙宵惭战，如坠渊谷，不<br /><br />&nbsp;&nbsp;&nbsp;&nbsp;识忌讳，谨陈愚管，瞽言刍议，伏待斧。”所陈事凡十一条：其一以为“天地<br /><br />&nbsp;&nbsp;&nbsp;&nbsp;开创，人神庆仰，宜存问远方，宣广慈泽”；其二以为“京师浩大，远近所归，<br /><br />&nbsp;&nbsp;&nbsp;&nbsp;宜遣医药，问其疾苦，年九十以上及六疾不能自存者，随宜量赐”；其三以为<br /><br />&nbsp;&nbsp;&nbsp;&nbsp;“宋氏赦令，蒙原者寡。愚谓今下赦书，宜令事实相副”；其四以为“匈奴未灭，<br /><br />&nbsp;&nbsp;&nbsp;&nbsp;刘昶犹存，秋风扬尘，容能送死，境上诸城，宜应严备，特简雄略，以待事机，<br /><br />&nbsp;&nbsp;&nbsp;&nbsp;资实所须，皆宜豫办”；其五以为“宜除宋氏大明泰始以来诸苛政细制，以崇简<br /><br />&nbsp;&nbsp;&nbsp;&nbsp;易”；其六以为“凡诸土木之费，且可权停”；其七以为“帝子王姬，宜崇俭约”；<br /><br />&nbsp;&nbsp;&nbsp;&nbsp;其八以为“宜诏百官及府州郡县，各贡谠言，以弘唐虞之美”；其九以为“忠贞<br /><br />&nbsp;&nbsp;&nbsp;&nbsp;孝悌，宜擢以殊阶，清俭苦节，应授以民政”；其十以为“革命惟始，天地大庆，<br /><br />&nbsp;&nbsp;&nbsp;&nbsp;宜时择才辨，北使匈奴”；其十一以为“交州险敢荒之表，宋末政苛，遂至怨<br /><br />&nbsp;&nbsp;&nbsp;&nbsp;叛。今大化创始，宜怀以恩德，未应远劳将士，摇动边氓，且彼土所出，唯有珠<br /><br />&nbsp;&nbsp;&nbsp;&nbsp;宝，实非圣朝所须之急。讨伐之事，谓宜且停”。<br /><br />&nbsp;&nbsp;&nbsp;&nbsp;又撰《贤圣杂语》奏之，托以讽谏。上答曰：“省所献《杂语》，并列圣之<br /><br />&nbsp;&nbsp;&nbsp;&nbsp;明规，众智之深轨。卿能宪章先范，纂镂情识，忠款既昭，渊诚肃著，当以周旋，<br /><br />&nbsp;&nbsp;&nbsp;&nbsp;无忘听览也”。又谏起宣阳门；表陈宜明守宰赏罚；立学校，制齐礼；广开宾馆，<br /><br />&nbsp;&nbsp;&nbsp;&nbsp;以接荒民。上又答曰：“具卿忠谠之怀。夫赏罚以惩守宰，饰馆以待遐荒，皆古<br /><br />&nbsp;&nbsp;&nbsp;&nbsp;之善政，吾所宜勉。更撰新礼，或非易制；国学之美，已敕公卿；宣阳门今敕停。<br /><br />&nbsp;&nbsp;&nbsp;&nbsp;寡德多阙，思复有闻”。<br /><br />&nbsp;&nbsp;&nbsp;&nbsp;善明身长七尺九寸，质素不好声色，所居茅斋斧木而已，床榻几案，不加i<br /><br />&nbsp;&nbsp;&nbsp;&nbsp;削。少与崔祖思友善，祖思出为青、冀二州，善明遗书曰：“昔时之游，于今邈<br /><br />&nbsp;&nbsp;&nbsp;&nbsp;矣。或携手春林，或负杖秋涧，逐清风于林杪，追素月于园垂，如何故人，徂落<br /><br />&nbsp;&nbsp;&nbsp;&nbsp;殆尽。足下方拥旄北服，吾剖竹南甸，相去千里，间以江山，人生如寄，来会何<br /><br />&nbsp;&nbsp;&nbsp;&nbsp;时！尝览书史，数千年来，略在眼中矣。历代参差，万理同异。夫龙虎风云之契，<br /><br />&nbsp;&nbsp;&nbsp;&nbsp;乱极必夷之几，古今岂殊，此实一揆。日者沈攸之拥长蛇于外，粲、秉复为异识<br /><br />&nbsp;&nbsp;&nbsp;&nbsp;所推，唯有京镇，创为圣基。遂乃擢吾为首佐，授吾以大郡，付吾关中，委吾留<br /><br />&nbsp;&nbsp;&nbsp;&nbsp;任。既不办有抽剑两城之用，横槊搴旗之能，徒以挈瓶小智，名参佐命，常恐朝<br /><br />&nbsp;&nbsp;&nbsp;&nbsp;露一下，深恩不酬。忧深责重，转不可据，还视生世，倍无次绪。藿羹布被，犹<br /><br />&nbsp;&nbsp;&nbsp;&nbsp;笃鄙好；恶色憎声，暮龄尤甚。出蕃不与台辅别，入国不与公卿游，孤立天地之<br /><br />&nbsp;&nbsp;&nbsp;&nbsp;间，无猜无托，唯知奉主以忠，事亲以孝，临民以洁，居家以俭。足下今鸣笳旧<br /><br />&nbsp;&nbsp;&nbsp;&nbsp;乡，衣绣故国，宋季荼毒之悲已蒙苏泰，河朔倒悬之苦方须救拔。遣游辩之士，<br /><br />&nbsp;&nbsp;&nbsp;&nbsp;为乡导之使，轻装启行，经营旧壤，令泗上归业，稷下还风，君欲谁让邪？聊送<br /><br />&nbsp;&nbsp;&nbsp;&nbsp;诸心，敬申贫赠。”<br /><br />&nbsp;&nbsp;&nbsp;&nbsp;建元二年卒，年四十九，遗命薄殡。赠钱三万，布五十匹。又诏曰：“善明<br /><br />&nbsp;&nbsp;&nbsp;&nbsp;忠诚夙亮，干力兼宣，豫经夷险，勤绩昭著。不幸殒丧，痛悼于怀。赠左将军、<br /><br />&nbsp;&nbsp;&nbsp;&nbsp;豫州刺史，谥烈伯。”子涤嗣。善明家无遗储，唯有书八千卷。太祖闻其清贫，<br /><br />&nbsp;&nbsp;&nbsp;&nbsp;赐涤家葛塘屯谷五百斛。<br /><br />&nbsp;&nbsp;&nbsp;&nbsp;善明从弟僧副，官至前将军，封丰阳男，三百户。永明四年，为巴西、梓潼<br /><br />&nbsp;&nbsp;&nbsp;&nbsp;二郡太守，卒。<br /><br />&nbsp;&nbsp;&nbsp;&nbsp;苏侃，字休烈，武邑人也。祖护，本郡太守。父端，州治中。侃涉猎书传，<br /><br />&nbsp;&nbsp;&nbsp;&nbsp;出身正员将军，补长城令。薛安都反，引侃为其府参军，使掌书记。安都降虏，<br /><br />&nbsp;&nbsp;&nbsp;&nbsp;侃自拔南归。除积射将军。遇太祖在淮上，便自委结。上镇淮阴，以侃详密，取<br /><br />&nbsp;&nbsp;&nbsp;&nbsp;为冠军录事参军。是时张永、沈攸之败后，新失淮北，始遣上北戍，不满千人。<br /><br />&nbsp;&nbsp;&nbsp;&nbsp;每岁秋冬间，边淮骚动，恒恐虏至。上广遣侦候，安集荒余，又营缮城府。上在<br /><br />&nbsp;&nbsp;&nbsp;&nbsp;兵中久，见疑于时，乃作《塞客吟》以喻志曰：“宝纬紊宗，神经越序。德晦河、<br /><br />&nbsp;&nbsp;&nbsp;&nbsp;晋，力宣江、楚。云雷兆壮，天山繇武。直发指秦关，凝精越汉渚。秋风起，塞<br /><br />&nbsp;&nbsp;&nbsp;&nbsp;草衰，雕鸿思，边马悲。平原千里顾，但见转蓬飞。星严海净，月澈河明。清辉<br /><br />&nbsp;&nbsp;&nbsp;&nbsp;映幕，素液凝庭。金笳夜厉，羽E晨征。斡晴潭而怅泗，に芍薅悼情。兰涵<br /><br />&nbsp;&nbsp;&nbsp;&nbsp;风而泻艳，菊笼泉而散英。曲绕首燕之叹，吹轸绝越之声。欷园琴之孤弄，想庭<br /><br />&nbsp;&nbsp;&nbsp;&nbsp;藿之余馨。青关望断，白日西斜。恬源靓雾，垄首辉霞。戒旋，跃还波，情绵<br /><br />&nbsp;&nbsp;&nbsp;&nbsp;绵而方远，思袅袅而遂多。粤击秦中之筑，因为塞上之歌。歌曰：朝发兮江泉，<br /><br />&nbsp;&nbsp;&nbsp;&nbsp;日夕兮陵山。惊飙兮\汨，淮流兮潺。胡埃兮云聚，楚旆兮星悬。愁墉兮思<br /><br />&nbsp;&nbsp;&nbsp;&nbsp;宇，恻怆兮何言。定寰中之逸鉴，审雕陵之迷泉。悟樊笼之或累，怅遐心以栖玄。”<br /><br />&nbsp;&nbsp;&nbsp;&nbsp;侃达上此旨，更自勤励。委以府事，深见知待。<br /><br />&nbsp;&nbsp;&nbsp;&nbsp;元徽初，巴西人李承明作乱，太祖议遣侃衔使慰劳，还除羽林监，加建武将<br /><br />&nbsp;&nbsp;&nbsp;&nbsp;军。桂阳之难，上复以侃为平南录事，领军主，从顿新亭，使分金银赋赐诸将。<br /><br />&nbsp;&nbsp;&nbsp;&nbsp;事宁，除步兵校尉，出为绥虏将军、山阳太守，清修有治理，百姓怀之。进号龙<br /><br />&nbsp;&nbsp;&nbsp;&nbsp;骧将军，除前军将军。沈攸之事起，除侃游击将军，迁太祖骠骑咨议，领录事，<br /><br />&nbsp;&nbsp;&nbsp;&nbsp;除黄门郎，复为太祖太尉咨议。<br /><br />&nbsp;&nbsp;&nbsp;&nbsp;侃事上既久，备悉起居，乃与丘巨源撰《萧太尉记》，载上征伐之功。以功<br /><br />&nbsp;&nbsp;&nbsp;&nbsp;封新建县侯，五百户。齐台建，为黄门郎，领射声校尉，任以心膂。上即位，侃<br /><br />&nbsp;&nbsp;&nbsp;&nbsp;撰《圣皇瑞命记》一卷奏之。建元元年，卒，年五十三。上惜之甚至，追赠辅国<br /><br />&nbsp;&nbsp;&nbsp;&nbsp;将军、梁南秦二州刺史，谥质侯。<br /><br />&nbsp;&nbsp;&nbsp;&nbsp;弟烈，字休文。初为东莞令，张永镇军中兵，累至山阳太守，宁朔将军，游<br /><br />&nbsp;&nbsp;&nbsp;&nbsp;击将军。袁粲起事，太祖先遣烈助防城，仍随诸将平石头，封吉阳县男。建元中，<br /><br />&nbsp;&nbsp;&nbsp;&nbsp;为假节、督巴州军事、巴州刺史、巴东太守，宁朔将军如故。永明中，至平西司<br /><br />&nbsp;&nbsp;&nbsp;&nbsp;马、陈留太守，卒官。<br /><br />&nbsp;&nbsp;&nbsp;&nbsp;垣荣祖，字华先，下邳人，五兵尚书崇祖从父兄也。父谅之，宋北中郎府参<br /><br />&nbsp;&nbsp;&nbsp;&nbsp;军。荣祖少学骑马及射，或谓之曰：“武事可畏，何不学书？”荣祖曰：“昔曹<br /><br />&nbsp;&nbsp;&nbsp;&nbsp;操、曹丕上马横槊，下马谈论，此于天下可不负饮食矣。君辈无自全之伎，何异<br /><br />&nbsp;&nbsp;&nbsp;&nbsp;犬羊乎！”宋孝建中，州辟主簿，为后军参军。<br /><br />&nbsp;&nbsp;&nbsp;&nbsp;伯父豫州刺史护之子袭祖为淮阳太守，宋孝武以事徙之岭南，护之不食而死。<br /><br />&nbsp;&nbsp;&nbsp;&nbsp;帝疾笃，又遣使杀袭祖。袭祖临死，与荣祖书曰：“弟常劝我危行言逊，今果败<br /><br />&nbsp;&nbsp;&nbsp;&nbsp;矣。”<br /><br />&nbsp;&nbsp;&nbsp;&nbsp;明帝初即位，四方反，除荣祖冗从仆射，遣还徐州说刺史薛安都曰：“天之<br /><br />&nbsp;&nbsp;&nbsp;&nbsp;所废，谁能兴之。使君今不同八百诸侯，如民所见，非计中也。”安都曰：“天<br /><br />&nbsp;&nbsp;&nbsp;&nbsp;命有在，今京都无百里地，莫论攻围取胜，自可拍手笑杀。且我不欲负孝武。”<br /><br />&nbsp;&nbsp;&nbsp;&nbsp;荣祖曰：“孝武之行，足致余殃。今虽天下雷同，正是速死，无能为也。”安都<br /><br />&nbsp;&nbsp;&nbsp;&nbsp;曰：“不知诸人云何，我不畏此。大蹄马在近，急便作计。”荣祖被拘不得还，<br /><br />&nbsp;&nbsp;&nbsp;&nbsp;因收集部曲，为安都将领。假署冠军将军。安都引虏入彭城，荣祖携家属南奔朐<br /><br />&nbsp;&nbsp;&nbsp;&nbsp;山，虏遣骑追之不及。荣祖惧得罪，乃逃遁淮上。太祖在淮阴，荣祖归附，上保<br /><br />&nbsp;&nbsp;&nbsp;&nbsp;持之。及明帝崩，太祖书送荣祖诣仆射褚渊，除宁朔将军、东海太守。渊谓之曰：<br /><br />&nbsp;&nbsp;&nbsp;&nbsp;“萧公称卿干略，故以此郡相处。”<br /><br />&nbsp;&nbsp;&nbsp;&nbsp;荣祖善弹，弹鸟毛尽而鸟不死。海鹄群翔，荣祖登城西楼弹之，无不折翅而<br /><br />&nbsp;&nbsp;&nbsp;&nbsp;下。<br /><br />&nbsp;&nbsp;&nbsp;&nbsp;除晋熙王征虏、安成王车骑中兵，左军将军。元徽末，太祖欲渡广陵，荣祖<br /><br />&nbsp;&nbsp;&nbsp;&nbsp;谏曰：“领府去台百步，公走，人岂不知？若单行轻骑，广陵人一旦闭门不相受，<br /><br />&nbsp;&nbsp;&nbsp;&nbsp;公欲何之？公今动足下床，便恐即有扣台门者，公事去矣。”及苍梧废，除宁朔<br /><br />&nbsp;&nbsp;&nbsp;&nbsp;将军、淮南太守，进辅国将军，除游击将军、太祖骠骑谘议，辅国将军、西中郎<br /><br />&nbsp;&nbsp;&nbsp;&nbsp;司马、汝阴太守，除冠军将军，给事中，骁骑将军。豫佐命勋，封将乐县子，三<br /><br />&nbsp;&nbsp;&nbsp;&nbsp;百户，以其祖旧封封之。出为持节、督青冀二州刺史，冠军如故。迁黄门郎。<br /><br />&nbsp;&nbsp;&nbsp;&nbsp;永明二年，为冠军将军、寻阳相、南新蔡太守。作大形棺材盛仗，使乡人田<br /><br />&nbsp;&nbsp;&nbsp;&nbsp;天生、王道期载渡江北。监奴有罪，告之，有司奏免官削爵付东冶，案验无实见<br /><br />&nbsp;&nbsp;&nbsp;&nbsp;原。为安陆王平西谘议，带江陵令，仍迁司马、河东内史。迁持节、督缘淮诸军<br /><br />&nbsp;&nbsp;&nbsp;&nbsp;事、冠军将军、兖州刺史，领东平太守、兖州大中正。<br /><br />&nbsp;&nbsp;&nbsp;&nbsp;巴东王子响事，方镇皆启称子响为逆，荣祖曰：“此非所宜言。政应云刘寅<br /><br />&nbsp;&nbsp;&nbsp;&nbsp;等孤负恩奖，逼迫巴东，使至于此。”时诸启皆不得通，事平后，上乃省视，以<br /><br />&nbsp;&nbsp;&nbsp;&nbsp;荣祖为知言。九年，卒，年五十七。<br /><br />&nbsp;&nbsp;&nbsp;&nbsp;从父闳，宋孝建初，为威远将军、汝南新蔡太守，据梁山拒丞相义宣贼，以<br /><br />&nbsp;&nbsp;&nbsp;&nbsp;功封西都县子。累迁龙骧将军、司州刺史。义嘉事起，明帝使闳出守盱眙，领兵<br /><br />&nbsp;&nbsp;&nbsp;&nbsp;北讨薛道标破之。封乐乡县男，三百户。升明初，为散骑常侍，领长水校尉，与<br /><br />&nbsp;&nbsp;&nbsp;&nbsp;豫章王对直殿省，迁右卫将军。太祖即位，以心诚封爵如旧，加给事中，领骁骑<br /><br />&nbsp;&nbsp;&nbsp;&nbsp;将军。累迁金紫光禄大夫。年七十六，永明五年，卒，谥定。<br /><br />&nbsp;&nbsp;&nbsp;&nbsp;荣祖从弟历生，亦为骁骑将军。宋泰始初，薛安都反，以女婿裴祖隆为下邳<br /><br />&nbsp;&nbsp;&nbsp;&nbsp;太守，历生时请假还北，谋杀祖隆，举城应朝廷。事发奔走。历官太子右率。性<br /><br />&nbsp;&nbsp;&nbsp;&nbsp;苛暴，好行鞭捶。与始安王遥光同反，伏诛。<br /><br />&nbsp;&nbsp;&nbsp;&nbsp;史臣曰：太祖作牧淮、兖，始基霸业，恩成北被，感动三齐。青、冀豪右，<br /><br />&nbsp;&nbsp;&nbsp;&nbsp;崔、刘望族，先睹人雄，希风结义。夫谏江都之略，似任光之言，虽议不独兴，<br /><br />&nbsp;&nbsp;&nbsp;&nbsp;理成合契，盖帷幕之臣也。<br /><br />&nbsp;&nbsp;&nbsp;&nbsp;赞曰：淮镇北州，获在崔、刘。献书上议，帝念忠谋。侃奉潜跃，皇瑞是鸠。<br /><br />&nbsp;&nbsp;&nbsp;&nbsp;垣方带砺，削免虚尤。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244000);">加入书签</a><a
                        href="243973.html">上一页</a>&larr;<a href="index.html">返回列表</a>&rarr;<a
                            href="244024.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243973.html"; var next_page = "244024.html"; var index_page = "index.html"; var sortid = "9"; var article_id = "2386"; var chapter_id = "244000"; var articlename = "南齐书"; var chaptername = " 卷二十八 列传第九"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>