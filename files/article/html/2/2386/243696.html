<!DOCTYPE html>
<html>
<head>
<meta charset="gbk" />
<title>南齐书- 卷二十一 列传第二-在线阅读-哈西文学网</title>
<meta name="keywords" content="萧子显，南齐书， 卷二十一 列传第二全文， 卷二十一 列传第二在线阅读 哈西文学网" />
<meta name="description" content="哈西文学网提供萧子显的南齐书  卷二十一 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/243696.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/243696.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 列传第二</h1>
            <div class="link xb">
                <a href="243658.html">上一页</a>&larr;<a href="index.html">返回列表</a>&rarr;<a
                    href="243736.html">下一页</a></div>			
            <div id="BookText">&nbsp;&nbsp;&nbsp;&nbsp;◎文惠太子<br /><br />&nbsp;&nbsp;&nbsp;&nbsp;文惠太子长懋，字云乔，世祖长子也。世祖年未弱冠而生太子，为太祖所爱。<br /><br />&nbsp;&nbsp;&nbsp;&nbsp;姿容丰润，小字白泽。宋元徽末，随世祖在郢。世祖还镇盆城拒沈攸之，使太子<br /><br />&nbsp;&nbsp;&nbsp;&nbsp;劳接将帅，亲侍军旅。除秘书郎，不拜。授辅国将军，迁晋熙王抚军主簿。事宁，<br /><br />&nbsp;&nbsp;&nbsp;&nbsp;世祖遣太子还都。太祖方创霸业，心存嫡嗣，谓太子曰：“汝还，吾事办矣。”<br /><br />&nbsp;&nbsp;&nbsp;&nbsp;处之府东斋，令通文武宾客。敕荀伯玉曰：“我出行日，城中军悉受长懋节度。<br /><br />&nbsp;&nbsp;&nbsp;&nbsp;我虽不行，内外直防及诸门甲兵，悉令长懋时时履行。”转秘书丞，以与宣帝讳<br /><br />&nbsp;&nbsp;&nbsp;&nbsp;同，不就，改除中书郎，迁黄门侍郎，未拜。升明三年，太祖将受禅，世祖已还<br /><br />&nbsp;&nbsp;&nbsp;&nbsp;京师，以襄阳兵马重镇，不欲处他族，出太子为持节、都督雍梁二州、郢州之竟<br /><br />&nbsp;&nbsp;&nbsp;&nbsp;陵、司州之随郡军事、左中郎将、宁蛮校尉、雍州刺史。<br /><br />&nbsp;&nbsp;&nbsp;&nbsp;建元元年，封南郡王，邑二千户。江左未有嫡皇孙封王，始自此也。进号征<br /><br />&nbsp;&nbsp;&nbsp;&nbsp;虏将军。先是，梁州刺史范柏年诱降晋寿亡命李乌奴，讨平氐贼杨城、苏道炽等，<br /><br />&nbsp;&nbsp;&nbsp;&nbsp;颇著威名。沈攸之事起，柏年遣将阴广宗领军出魏兴声援京师，而候望形势。事<br /><br />&nbsp;&nbsp;&nbsp;&nbsp;平，朝廷遣王玄邈代之。乌奴劝柏年据汉中不受命，柏年计未决，玄邈已至，柏<br /><br />&nbsp;&nbsp;&nbsp;&nbsp;年迟回魏兴不肯下。太子虑其为变，乃遣说柏年，许启为府长史，柏年乃进襄阳，<br /><br />&nbsp;&nbsp;&nbsp;&nbsp;因执诛之。柏年，梓潼人，徙居华阳，世为土豪，知名州里。宋泰始中，氐寇断<br /><br />&nbsp;&nbsp;&nbsp;&nbsp;晋寿道，柏年以仓部郎假节领数百人慰劳通路，自益州道报命。除晋寿太守。讨<br /><br />&nbsp;&nbsp;&nbsp;&nbsp;平氐贼，遂为梁州。柏年强立，善言事，以应对为宋明帝所知。既被诛，巴西太<br /><br />&nbsp;&nbsp;&nbsp;&nbsp;守柳弘称启太祖，敕答曰：“柏年幸可不尔，为之恨恨！”时襄阳有盗发古冢者，<br /><br />&nbsp;&nbsp;&nbsp;&nbsp;相传云是楚王冢，大获宝物玉屐、玉屏风、竹简书、青丝编。简广数分，长二尺，<br /><br />&nbsp;&nbsp;&nbsp;&nbsp;皮节如新。盗以把火自照，后人有得十余简，以示抚军王僧虔，僧虔云是科斗书<br /><br />&nbsp;&nbsp;&nbsp;&nbsp;《考工记》，《周官》所阙文也。是时州遣按验，颇得遗物，故有同异之论。会<br /><br />&nbsp;&nbsp;&nbsp;&nbsp;北虏南侵，上虑当出樊、沔。二年，征为侍中、中军将军，置府，镇石头。<br /><br />&nbsp;&nbsp;&nbsp;&nbsp;穆妃薨，成服日，车驾出临丧，朝议疑太子应出门迎。左仆射王俭曰：“寻<br /><br />&nbsp;&nbsp;&nbsp;&nbsp;《礼记・服问》‘君所主夫人妻、太子、嫡妇’，言国君为此三人为主丧也。今<br /><br />&nbsp;&nbsp;&nbsp;&nbsp;鸾舆临降，自以主丧而至，虽因事抚慰，义不在吊，南郡以下不应出门奉迎。但<br /><br />&nbsp;&nbsp;&nbsp;&nbsp;尊极所临，礼有变革，权去杖，移立户外，足表情敬，无烦止哭。皇太子既一<br /><br />&nbsp;&nbsp;&nbsp;&nbsp;宫之主，自应以车驾幸宫，依常奉候。既当成服之日，吉凶不容相干，宜以衰帻<br /><br />&nbsp;&nbsp;&nbsp;&nbsp;行事。望拜止哭，率由旧章。尊驾不以临吊，奉迎则惟常体，求之情礼，如为可<br /><br />&nbsp;&nbsp;&nbsp;&nbsp;安。”解侍中。上以太子哀疾，不宜居石头山障，移镇西州。四年，迁使持节、<br /><br />&nbsp;&nbsp;&nbsp;&nbsp;都督南徐兖二州诸军事、征北将军、南徐州刺史。世祖即位，为皇太子。<br /><br />&nbsp;&nbsp;&nbsp;&nbsp;初，太祖好《左氏春秋》，太子承旨讽诵，以为口实。即正位东储，善立名<br /><br />&nbsp;&nbsp;&nbsp;&nbsp;尚，礼接文士，畜养武人，皆亲近左右，布在省闼。永明三年，于崇正殿讲《孝<br /><br />&nbsp;&nbsp;&nbsp;&nbsp;经》，少傅王俭以`句令太子仆周J撰为义疏。<br /><br />&nbsp;&nbsp;&nbsp;&nbsp;五年冬，太子临国学，亲临策试诸生，于坐问少傅王俭曰：“《曲礼》云<br /><br />&nbsp;&nbsp;&nbsp;&nbsp;‘无不敬’。寻下之奉上，可以尽礼，上之接下，慈而非敬。今总同敬名，将不<br /><br />&nbsp;&nbsp;&nbsp;&nbsp;为昧？”俭曰：“郑玄云‘礼主于敬’，便当是尊卑所同。”太子曰：“若如来<br /><br />&nbsp;&nbsp;&nbsp;&nbsp;通，则忠惠可以一名，孝慈不须另称。”俭曰：“尊卑号称，不可悉同，爱敬之<br /><br />&nbsp;&nbsp;&nbsp;&nbsp;名，有时相次。忠惠之异，诚以圣旨，孝慈互举，窃有征据。《礼》云‘不胜丧<br /><br />&nbsp;&nbsp;&nbsp;&nbsp;比于不慈不孝’，此则其义。”太子曰：“资敬奉君，资爱事亲，兼此二涂，唯<br /><br />&nbsp;&nbsp;&nbsp;&nbsp;在一极。今乃移敬接下。岂复在三之义？”俭曰：“资敬奉君，必同至极，移敬<br /><br />&nbsp;&nbsp;&nbsp;&nbsp;逮下，不慢而已。”太子曰：“敬名虽同，深浅既异，而文无差别，弥复增疑。”<br /><br />&nbsp;&nbsp;&nbsp;&nbsp;俭曰：“繁文不可备设，略言深浅已见。《传》云‘不忘恭敬，民之主也”；<br /><br />&nbsp;&nbsp;&nbsp;&nbsp;《书》云‘奉先思孝，接下思恭’。此又经典明文，互相起发。”太子问金紫光<br /><br />&nbsp;&nbsp;&nbsp;&nbsp;禄大夫张绪，绪曰：“愚谓恭敬是立身之本，尊卑所以并同。”太子曰：“敬虽<br /><br />&nbsp;&nbsp;&nbsp;&nbsp;立身之本，要非接下之称。《尚书》云‘惠鲜鳏寡’，何不言恭敬鳏寡邪？”绪<br /><br />&nbsp;&nbsp;&nbsp;&nbsp;曰：“今别言之，居然有恭惠之殊，总开记首，所以共同斯称。”竟陵王子良曰：<br /><br />&nbsp;&nbsp;&nbsp;&nbsp;“礼者敬而已矣。自上及下，愚谓非嫌。”太子曰：“本不谓有嫌，正欲使言与<br /><br />&nbsp;&nbsp;&nbsp;&nbsp;事符，轻重有别耳。”临川王映曰：“先举必敬，以明大体，尊卑事数，备列后<br /><br />&nbsp;&nbsp;&nbsp;&nbsp;章，亦当不以总略而碍。”太子又以此义问诸学生，谢几卿等十一人，并以笔对。<br /><br />&nbsp;&nbsp;&nbsp;&nbsp;太子问王俭曰：“《周易・乾卦》本施天位，而《说卦》云‘帝出乎《震》’。<br /><br />&nbsp;&nbsp;&nbsp;&nbsp;《震》本非天，义岂相主？”俭曰：“《乾》健《震》动，天以运动为德，故言<br /><br />&nbsp;&nbsp;&nbsp;&nbsp;‘帝出《震》’。”太子曰：“天以运动为德，君自体天居位，《震》雷为象，<br /><br />&nbsp;&nbsp;&nbsp;&nbsp;岂体天所出？”俭曰：“主器者莫若长子，故受之以《震》。万物出乎《震》，<br /><br />&nbsp;&nbsp;&nbsp;&nbsp;故亦帝所与焉。”<br /><br />&nbsp;&nbsp;&nbsp;&nbsp;俭又谘太子曰：“《孝经》‘仲尼居，曾子侍’。夫孝理弘深，大贤方尽其<br /><br />&nbsp;&nbsp;&nbsp;&nbsp;致，何故不授颜子，而寄曾生？”太子曰：“曾生虽德惭体二，而色养尽礼，去<br /><br />&nbsp;&nbsp;&nbsp;&nbsp;物尚近，接引非隔，弘宣规教，义在于此。”俭曰：“接引非隔，弘宣虽易，去<br /><br />&nbsp;&nbsp;&nbsp;&nbsp;圣转远，其事弥轻。既云‘人能弘道’，将恐人轻道废。”太子曰：“理既有在，<br /><br />&nbsp;&nbsp;&nbsp;&nbsp;不容以人废言，而况中贤之才，弘上圣之教，宁有壅塞之嫌？”临川王映谘曰：<br /><br />&nbsp;&nbsp;&nbsp;&nbsp;“孝为德本，常是所疑。德施万善，孝由天性，自然之理，岂因积习？”太子曰：<br /><br />&nbsp;&nbsp;&nbsp;&nbsp;“不因积习而至，所以可为德本。”映曰：“率由斯至，不俟明德，大孝荣亲，<br /><br />&nbsp;&nbsp;&nbsp;&nbsp;众德光备，以此而言，岂得为本？”太子曰：“孝有深浅，德有小大，因其分而<br /><br />&nbsp;&nbsp;&nbsp;&nbsp;为本，何所稍疑？”<br /><br />&nbsp;&nbsp;&nbsp;&nbsp;太子以长年临学，亦前代未有也。<br /><br />&nbsp;&nbsp;&nbsp;&nbsp;明年，上将讯丹阳所领囚，及南北二百里内狱，诏曰：“狱讼之重，政化所<br /><br />&nbsp;&nbsp;&nbsp;&nbsp;先。太子立年作贰，宜时详览，此讯事委以亲决。”太子乃于玄圃园宣猷堂录三<br /><br />&nbsp;&nbsp;&nbsp;&nbsp;署囚，原宥各有差。上晚年好游宴，尚书曹事亦分送太子省视。<br /><br />&nbsp;&nbsp;&nbsp;&nbsp;太子与竟陵王子良俱好释氏，立六疾馆以养穷民。风韵甚和而性颇奢丽，宫<br /><br />&nbsp;&nbsp;&nbsp;&nbsp;内殿堂，皆雕饰精绮，过于上宫。开拓玄圃园，与台城北堑等，其中楼观塔宇，<br /><br />&nbsp;&nbsp;&nbsp;&nbsp;多聚奇石，妙极山水。虑上宫望见，乃傍门列修竹，内施高鄣，造游墙数百间，<br /><br />&nbsp;&nbsp;&nbsp;&nbsp;施诸机巧：宜须鄣蔽，须臾成立；若应毁撤，应手迁徙。善制珍玩之物，织孔雀<br /><br />&nbsp;&nbsp;&nbsp;&nbsp;毛为裘，光彩金翠，过于雉头矣。以晋明帝为太子时立西池，乃启世祖引前例，<br /><br />&nbsp;&nbsp;&nbsp;&nbsp;求东田起小苑，上许之。永明中，二宫兵力全实，太子使宫中将吏更番役筑，宫<br /><br />&nbsp;&nbsp;&nbsp;&nbsp;城苑巷，制度之盛，观者倾京师。<br /><br />&nbsp;&nbsp;&nbsp;&nbsp;上性虽严，多布耳目，太子所为，无敢启者。后上幸豫章王宅，还过太子东<br /><br />&nbsp;&nbsp;&nbsp;&nbsp;田，见其弥亘华远，庄丽极目，于是大怒，收监作主帅；太子惧，皆藏匿之，由<br /><br />&nbsp;&nbsp;&nbsp;&nbsp;是见责。太子素多疾，体又过壮，常在宫内，简于遨游。玩弄羽仪，多所c疑，<br /><br />&nbsp;&nbsp;&nbsp;&nbsp;虽咫尺宫禁，而上终不知。<br /><br />&nbsp;&nbsp;&nbsp;&nbsp;十年，豫章王嶷薨，太子见上友于既至，造碑文奏之，未及镌勒。十一年春<br /><br />&nbsp;&nbsp;&nbsp;&nbsp;正月，太子有疾，上自临视，有忧色。疾笃，上表曰：“臣地属元良，业微三善，<br /><br />&nbsp;&nbsp;&nbsp;&nbsp;光道树风，于焉盖阙，晨宵惧，有若临渊。摄生舛和，构离疴疾，大渐惟几，<br /><br />&nbsp;&nbsp;&nbsp;&nbsp;雇阴待谢。守器难永，视膳长违，仰恋慈颜，内怀感哽。窃惟死生定分，理不足<br /><br />&nbsp;&nbsp;&nbsp;&nbsp;悲，伏愿割无已之悼，损既往之伤，宝卫圣躬，同休七百，臣虽没九泉，无所遗<br /><br />&nbsp;&nbsp;&nbsp;&nbsp;恨。”时年三十六。<br /><br />&nbsp;&nbsp;&nbsp;&nbsp;太子年始过立，久在储宫，得参政事；内外百司，咸谓旦暮继体。及薨，朝<br /><br />&nbsp;&nbsp;&nbsp;&nbsp;野惊惋焉。上幸东宫，临哭尽哀，诏敛以衮冕之服，谥曰文惠，葬崇安陵。世祖<br /><br />&nbsp;&nbsp;&nbsp;&nbsp;履行东宫，见太子服玩过制，大怒，敕有司随事毁除，以东田殿堂为崇虚馆。郁<br /><br />&nbsp;&nbsp;&nbsp;&nbsp;林立，追尊为文帝，庙称世宗。<br /><br />&nbsp;&nbsp;&nbsp;&nbsp;初，太子内怀恶明帝，密谓竟陵王子良曰：“我意色中殊不悦此人，当由其<br /><br />&nbsp;&nbsp;&nbsp;&nbsp;福德薄所致。”子良便苦救解。后明帝立，果大相诛害。<br /><br />&nbsp;&nbsp;&nbsp;&nbsp;史臣曰：上古之世，父不哭子。寿夭悠悠，尚嗟恒事。况夫正体东储，方树<br /><br />&nbsp;&nbsp;&nbsp;&nbsp;年德；重基累叶，载茂皇家；守器之君，已知耕稼，虽温文具美，交弘盛迹，武<br /><br />&nbsp;&nbsp;&nbsp;&nbsp;运将终，先期夙殒，传之幼少，以速颠危。推此而论，亦有冥数矣。<br /><br />&nbsp;&nbsp;&nbsp;&nbsp;赞曰：二象垂则，三星丽天。树嫡惟长，义匪求贤。方为守器，植命不延。</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,243696);">加入书签</a><a
                        href="243658.html">上一页</a>&larr;<a href="index.html">返回列表</a>&rarr;<a
                            href="243736.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "243658.html"; var next_page = "243736.html"; var index_page = "index.html"; var sortid = "9"; var article_id = "2386"; var chapter_id = "243696"; var articlename = "南齐书"; var chaptername = " 卷二十一 列传第二"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>