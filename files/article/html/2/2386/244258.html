<!DOCTYPE html>
<html>
<head>
<meta charset="gbk" />
<title>南齐书- 卷三十六 列传第十七-在线阅读-哈西文学网</title>
<meta name="keywords" content="萧子显，南齐书， 卷三十六 列传第十七全文， 卷三十六 列传第十七在线阅读 哈西文学网" />
<meta name="description" content="哈西文学网提供萧子显的南齐书  卷三十六 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/2386/244258.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/2386/244258.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 南齐书</div>
		<div class="fr"><a id="add-bookcase" href="javascript:void(0)" onClick="addbookcase(2386,0);">加入书架</a>|<a id="book-vote" href="javascript:void(0)" onClick="vote(2386);">投推荐票</a>|<a id="err-report" href="javascript:void(0)" onClick="report('南齐书出错啦!');">错误举报</a>|<a href="https://www.haxi88.com/files/article/info/2/2386.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十六 列传第十七</h1>
            <div class="link xb">
                <a href="244233.html">上一页</a>&larr;<a href="index.html">返回列表</a>&rarr;<a
                    href="244291.html">下一页</a></div>			
            <div id="BookText">&nbsp;&nbsp;&nbsp;&nbsp;◎谢超宗刘祥<br /><br />&nbsp;&nbsp;&nbsp;&nbsp;谢超宗，陈郡阳夏人也。祖灵运，宋临川内史。父凤，元嘉中坐灵运事，同<br /><br />&nbsp;&nbsp;&nbsp;&nbsp;徙岭南，早卒。超宗元嘉末得还。与慧休道人来往，好学，有文辞，盛得名誉。<br /><br />&nbsp;&nbsp;&nbsp;&nbsp;解褐奉朝请。新安王子鸾，孝武帝宠子，超宗以选补王国常侍。王母殷淑仪卒，<br /><br />&nbsp;&nbsp;&nbsp;&nbsp;超宗作诔奏之，帝大嗟赏，曰：“超宗殊有凤毛，恐灵运复出。”转新安王抚军<br /><br />&nbsp;&nbsp;&nbsp;&nbsp;行参军。<br /><br />&nbsp;&nbsp;&nbsp;&nbsp;泰始初，为建安王司徒参军事，尚书殿中郎。三年，都令史骆宰议策秀才考<br /><br />&nbsp;&nbsp;&nbsp;&nbsp;格，五问并得为上，四、三为中，二为下，一不合与第。超宗议以为“片辞折狱，<br /><br />&nbsp;&nbsp;&nbsp;&nbsp;寸言挫众，鲁史褒贬，孔《论》兴替，皆无俟繁而后秉裁。夫表事之渊，析理之<br /><br />&nbsp;&nbsp;&nbsp;&nbsp;会，岂必委牍方切治道。非患对不尽问，患以恒文弗奇。必使一通峻正，宁劣五<br /><br />&nbsp;&nbsp;&nbsp;&nbsp;通而常；与其俱奇，必使一亦宜采。”诏从宰议。<br /><br />&nbsp;&nbsp;&nbsp;&nbsp;迁司徒主簿，丹阳丞。建安王休仁引为司徒记室，正员郎，兼尚书左丞中郎。<br /><br />&nbsp;&nbsp;&nbsp;&nbsp;以直言忤仆射刘康，左迁通直常侍。太祖为领军，数与超宗共属文，爱其才翰。<br /><br />&nbsp;&nbsp;&nbsp;&nbsp;卫将军袁粲闻之，谓太祖曰：“超宗开亮迥悟，善可与语。”取为长史、临淮太<br /><br />&nbsp;&nbsp;&nbsp;&nbsp;守。粲既诛，太祖以超宗为义兴太守。升明二年，坐公事免。诣东府门自通，其<br /><br />&nbsp;&nbsp;&nbsp;&nbsp;日风寒惨厉，太祖谓四座曰：“此客至，使人不衣自暖矣。”超宗既坐，饮酒数<br /><br />&nbsp;&nbsp;&nbsp;&nbsp;瓯，辞气横出，太祖对之甚欢。板为骠骑谘议。及即位，转黄门郎。<br /><br />&nbsp;&nbsp;&nbsp;&nbsp;有司奏撰立郊庙歌，敕司徒褚渊、侍中谢F、散骑侍郎孔稚圭、太学博士王<br /><br />&nbsp;&nbsp;&nbsp;&nbsp;I之、总明学士刘融、何法住⒑侮夹闶人并作，超宗辞独见用。<br /><br />&nbsp;&nbsp;&nbsp;&nbsp;为人仗才使酒，多所陵忽。在直省常醉，上召见，语及北方事，超宗曰：<br /><br />&nbsp;&nbsp;&nbsp;&nbsp;“虏动来二十年矣，佛出亦无如何！”以失仪出为南郡王中军司马。超宗怨望，<br /><br />&nbsp;&nbsp;&nbsp;&nbsp;谓人曰：“我今日政应为司驴。”为省司所奏，以怨望免官，禁锢十年。司徒褚<br /><br />&nbsp;&nbsp;&nbsp;&nbsp;渊送湘州刺史王僧虔，阁道坏，坠水；仆射王俭尝牛惊，跣下车。超宗抚掌笑戏<br /><br />&nbsp;&nbsp;&nbsp;&nbsp;曰：“落水三公，堕车仆射。”前后言诮，稍布朝野。<br /><br />&nbsp;&nbsp;&nbsp;&nbsp;世祖即位，使掌国史，除竟陵王征北谘议参军，领记室，愈不得志。超宗娶<br /><br />&nbsp;&nbsp;&nbsp;&nbsp;张敬儿女为子妇，上甚疑之。永明元年，敬儿诛，超宗谓丹阳尹李安民曰：“往<br /><br />&nbsp;&nbsp;&nbsp;&nbsp;年杀韩信，今年杀彭越，尹欲何计？”安民具启之。上积怀超宗轻慢，使兼中丞<br /><br />&nbsp;&nbsp;&nbsp;&nbsp;袁彖奏曰：<br /><br />&nbsp;&nbsp;&nbsp;&nbsp;风闻征北谘议参军谢超宗，根性浮险，率情躁薄，仕近声权，务先谄狎。人<br /><br />&nbsp;&nbsp;&nbsp;&nbsp;裁疏黜，亟便诋贱；卒然面誉，旋而背毁。疑间台贤，每穷诡舌；讪贬朝政，必<br /><br />&nbsp;&nbsp;&nbsp;&nbsp;声凶言。腹诽口谤，莫此之甚；不敬不讳，罕与为二。<br /><br />&nbsp;&nbsp;&nbsp;&nbsp;辄摄白从王永先到台辨问“超宗有何罪过，诣诸贵皆有不逊言语，并依事列<br /><br />&nbsp;&nbsp;&nbsp;&nbsp;对”。永先列称：“主人超宗恒行来诣诸贵要，每多触忤，言语怨怼。与张敬儿<br /><br />&nbsp;&nbsp;&nbsp;&nbsp;周旋，许结姻好，自敬儿死后，惋叹忿慨。今月初诣李安民，语论‘张敬儿不应<br /><br />&nbsp;&nbsp;&nbsp;&nbsp;死’。安民道：‘敬儿书疏，墨迹炳然，卿何忽作此语？’其中多有不逊之言，<br /><br />&nbsp;&nbsp;&nbsp;&nbsp;小人不悉尽罗缕谙忆。”如其辞列，则与风闻符同。超宗罪自已彰，宜附常准。<br /><br />&nbsp;&nbsp;&nbsp;&nbsp;超宗少无士行，长习民慝。狂狡之迹，联代所疾；迷R之衅，累朝兼触。<br /><br />&nbsp;&nbsp;&nbsp;&nbsp;i容扫辙，久埋世表。属圣明广爱，忍祸舒慈，舍之宪外，许以改过。野心不悛，<br /><br />&nbsp;&nbsp;&nbsp;&nbsp;在宥方骄；才性无亲，处恩弥戾。遂遘扇非端，空生怨怼，恣嚣毒于京辅之门，<br /><br />&nbsp;&nbsp;&nbsp;&nbsp;扬凶悖于卿守之席。此而不翦，国章何寄？此而可贷，孰不可容？请以见事免超<br /><br />&nbsp;&nbsp;&nbsp;&nbsp;宗所居官，解领记室。辄勒外收付廷尉法狱治罪。超宗品第未入简奏，臣辄奉白<br /><br />&nbsp;&nbsp;&nbsp;&nbsp;简以闻。<br /><br />&nbsp;&nbsp;&nbsp;&nbsp;世祖虽可其奏，以彖言辞依违，大怒，使左丞王逡之奏曰：<br /><br />&nbsp;&nbsp;&nbsp;&nbsp;臣闻行父尽忠，无礼斯疾；农夫去草，见恶必耘。所以振缨称良，登朝著绩，<br /><br />&nbsp;&nbsp;&nbsp;&nbsp;未有尸位存私而能保其荣名者也。<br /><br />&nbsp;&nbsp;&nbsp;&nbsp;今月九日，治书侍御史臣司马侃启弹征北谘议参军事谢超宗，称“根性昏动，<br /><br />&nbsp;&nbsp;&nbsp;&nbsp;率心险放，悖议爽真，嚣辞犯实，亲朋忍闻，衣冠掩目，辄收付廷尉法狱治罪”。<br /><br />&nbsp;&nbsp;&nbsp;&nbsp;处劾虽重，文辞简略，事入主书，被却还外。其晚，兼御史中丞臣袁彖改奏白简，<br /><br />&nbsp;&nbsp;&nbsp;&nbsp;始粗详备。厥初隐卫，实彖之由。<br /><br />&nbsp;&nbsp;&nbsp;&nbsp;寻超宗植性险戾，禀行凶，豺狼野心，久暴遐迩。张敬儿潜图反噬，罚<br /><br />&nbsp;&nbsp;&nbsp;&nbsp;未塞愆，而称怨痛枉，形于言貌。协附奸邪，疑间勋烈，构扇异端，讥议时政，<br /><br />&nbsp;&nbsp;&nbsp;&nbsp;行路同忿，有心咸疾。而阿昧苟容，轻文略奏。又弹事旧体，品第不简，而衅戾<br /><br />&nbsp;&nbsp;&nbsp;&nbsp;殊常者，皆命议亲奏，以彰深愆。况超宗罪逾四凶，过穷南竹，虽下辄收，而文<br /><br />&nbsp;&nbsp;&nbsp;&nbsp;止黄案，沈浮互见，轻重相乖，此而不纠，宪纲将替。<br /><br />&nbsp;&nbsp;&nbsp;&nbsp;彖才识疏浅，质干无闻，凭戚升荣，因慈荷任。不能克己厉情，少酬恩奖，<br /><br />&nbsp;&nbsp;&nbsp;&nbsp;挠法容非，用申私惠。何以纠正邦违，式明王度？臣等参议，请以见事免彖所居<br /><br />&nbsp;&nbsp;&nbsp;&nbsp;官，解兼御史中丞，辄摄曹依旧下禁止视事如故。<br /><br />&nbsp;&nbsp;&nbsp;&nbsp;治书侍御史臣司马侃虽承禀有由，而初无疑执，亦合及咎。请杖督五十，夺<br /><br />&nbsp;&nbsp;&nbsp;&nbsp;劳百日。令史卑微，不足申尽，启可奉行。<br /><br />&nbsp;&nbsp;&nbsp;&nbsp;侃奏弹之始，臣等并即经见加推纠，案入主书，方被却检，疏谬之愆，伏追<br /><br />&nbsp;&nbsp;&nbsp;&nbsp;震悚。<br /><br />&nbsp;&nbsp;&nbsp;&nbsp;诏曰：“超宗衅同大逆，罪不容诛。彖匿情欺国，爱朋罔主，事合极法，特<br /><br />&nbsp;&nbsp;&nbsp;&nbsp;原收治，免官如案，禁锢十年。”<br /><br />&nbsp;&nbsp;&nbsp;&nbsp;超宗下廷尉，一宿发白皓首。诏徙越州，行至豫章，上敕豫章内史虞曰：<br /><br />&nbsp;&nbsp;&nbsp;&nbsp;“谢超宗令于彼赐自尽，勿伤其形骸。”<br /><br />&nbsp;&nbsp;&nbsp;&nbsp;明年，超宗门生王永先又告超宗子才卿死罪二十余条。上疑其虚妄，以才卿<br /><br />&nbsp;&nbsp;&nbsp;&nbsp;付廷尉辩，以不实见原。永先于狱自尽。<br /><br />&nbsp;&nbsp;&nbsp;&nbsp;刘祥，字显征，东莞莒人也。祖式之，吴郡太守。父岂攵，太宰从事中郎。<br /><br />&nbsp;&nbsp;&nbsp;&nbsp;祥宋世解褐为巴陵王征西行参军，历骠骑中军二府，太祖太尉东阁祭酒，骠骑主<br /><br />&nbsp;&nbsp;&nbsp;&nbsp;簿。建元中，为冠军征虏功曹，为府主武陵王晔所遇。除正员外。<br /><br />&nbsp;&nbsp;&nbsp;&nbsp;祥少好文学，性韵刚疏，轻言肆行，不避高下。司徒褚渊入朝，以腰扇鄣日，<br /><br />&nbsp;&nbsp;&nbsp;&nbsp;祥从侧过，曰：“作如此举止，羞面见人，扇鄣何益？”渊曰：“寒士不逊。”<br /><br />&nbsp;&nbsp;&nbsp;&nbsp;祥曰：“不能杀袁、刘，安得免寒士？”永明初，迁长沙王镇军，板谘议参军，<br /><br />&nbsp;&nbsp;&nbsp;&nbsp;撰《宋书》，讥斥禅代，尚书令王俭密以启闻，上衔而不问。历鄱阳王征虏，豫<br /><br />&nbsp;&nbsp;&nbsp;&nbsp;章王大司马谘议，临川王骠骑从事中郎。<br /><br />&nbsp;&nbsp;&nbsp;&nbsp;祥兄整为广州，卒官，祥就整妻求还资，事闻朝廷。于朝士多所贬忽。王奂<br /><br />&nbsp;&nbsp;&nbsp;&nbsp;为仆射，祥与奂子融同载，行至中堂，见路人驱驴，祥曰：“驴！汝好为之，如<br /><br />&nbsp;&nbsp;&nbsp;&nbsp;汝人才，皆已令仆。”著《连珠》十五首以寄其怀。辞曰：<br /><br />&nbsp;&nbsp;&nbsp;&nbsp;盖闻兴教之道，无尚必同；拯俗之方，理贵弊。故揖让之礼，行乎尧舜之<br /><br />&nbsp;&nbsp;&nbsp;&nbsp;朝；干戈之功，盛于殷周之世。清风以长物成春，素霜以凋严戒节。<br /><br />&nbsp;&nbsp;&nbsp;&nbsp;盖闻鼓d怀音，待扬桴以振响；天地涵灵，资昏明以垂位。是以俊V之臣，<br /><br />&nbsp;&nbsp;&nbsp;&nbsp;借汤、武而隆；英达之君，假伊、周而治。<br /><br />&nbsp;&nbsp;&nbsp;&nbsp;盖闻悬饥在岁，式羡藜藿之饱；重炎灼体，不念狐白之温。故才以偶时为劭；<br /><br />&nbsp;&nbsp;&nbsp;&nbsp;道以调俗为尊。<br /><br />&nbsp;&nbsp;&nbsp;&nbsp;盖闻习数之功，假物可寻；探索之明，循时则缺。故班匠日往，绳墨之伎不<br /><br />&nbsp;&nbsp;&nbsp;&nbsp;衰；大道常存，机神之智永绝。<br /><br />&nbsp;&nbsp;&nbsp;&nbsp;盖闻理定于心，不期俗赏；情贯于时，无悲世辱。故芬芳各性；不待汨渚之<br /><br />&nbsp;&nbsp;&nbsp;&nbsp;哀；明白为宝，无假荆南之哭。<br /><br />&nbsp;&nbsp;&nbsp;&nbsp;盖闻百仞之台，不挺陵霜之木；盈尺之泉，时降夜光之宝。故理有大而乖权；<br /><br />&nbsp;&nbsp;&nbsp;&nbsp;物有微而至道。<br /><br />&nbsp;&nbsp;&nbsp;&nbsp;盖闻忠臣赴节，不必在朝；列士匡时，义存则干。故包胥垂涕，不荷肉食之<br /><br />&nbsp;&nbsp;&nbsp;&nbsp;谋；王b投身，不主庙堂之算。<br /><br />&nbsp;&nbsp;&nbsp;&nbsp;盖闻智出乎身，理无或困；声系于物，才有必穷。故陵波之羽，不能净浪；<br /><br />&nbsp;&nbsp;&nbsp;&nbsp;盈岫之木，无以辍风。<br /><br />&nbsp;&nbsp;&nbsp;&nbsp;盖闻良宝遇拙，则奇文不显；达士逢谗，则英才灭耀。故坠叶垂荫，明月为<br /><br />&nbsp;&nbsp;&nbsp;&nbsp;之隔辉；堂宇留光，兰灯有时不照。<br /><br />&nbsp;&nbsp;&nbsp;&nbsp;盖闻迹慕近方，必势遗于远大；情系驱驰，固理忘于肥遁。是以临川之士，<br /><br />&nbsp;&nbsp;&nbsp;&nbsp;时结羡网之悲；负肆之氓，不抱屠龙之叹。<br /><br />&nbsp;&nbsp;&nbsp;&nbsp;盖闻数之所隔，虽近则难；情之所符，虽远则易。是以陟叹流霜，时获感天<br /><br />&nbsp;&nbsp;&nbsp;&nbsp;之诚；泣血从刑，而无悟主之智。<br /><br />&nbsp;&nbsp;&nbsp;&nbsp;盖闻妙尽于识，神远则遗；功接于人，情微则著。故钟鼓在堂，万夫倾耳；<br /><br />&nbsp;&nbsp;&nbsp;&nbsp;大道居身，有时不遇。<br /><br />&nbsp;&nbsp;&nbsp;&nbsp;盖闻列草深岫，不改先冬之悴；植松涧底，无夺后凋之荣。故展禽三黜，而<br /><br />&nbsp;&nbsp;&nbsp;&nbsp;无下愚之誉；千秋一时，而无上智之声。<br /><br />&nbsp;&nbsp;&nbsp;&nbsp;盖闻希世之宝，违时则贱；伟俗之器，无圣必沦。故鸣玉黜于楚岫，章甫穷<br /><br />&nbsp;&nbsp;&nbsp;&nbsp;于越人。<br /><br />&nbsp;&nbsp;&nbsp;&nbsp;盖闻听绝于聪，非疾响所达；神闭于明，非盈光所烛。故破山之雷，不发聋<br /><br />&nbsp;&nbsp;&nbsp;&nbsp;夫之耳；朗夜之辉，不开叟之目。<br /><br />&nbsp;&nbsp;&nbsp;&nbsp;有以祥《连珠》启上者，上令御史中丞任遐奏曰：“祥少而狡异，长不悛徙，<br /><br />&nbsp;&nbsp;&nbsp;&nbsp;请谒绝于私馆，反唇彰于公庭，轻议乘舆，历贬朝望，肆丑无避，纵言自若。厥<br /><br />&nbsp;&nbsp;&nbsp;&nbsp;兄浮榇，天伦无一日之悲，南金弗获，嫂侄致其轻绝，孤舟阜矗存没相捐，遂<br /><br />&nbsp;&nbsp;&nbsp;&nbsp;令暴客掠夺骸柩，行路流叹，有识伤心。摄祥门生孙狼儿列‘祥顷来饮酒无度，<br /><br />&nbsp;&nbsp;&nbsp;&nbsp;言语阑逸。道说朝廷，亦有不逊之语，实不避左右，非可称纸墨。兄整先为广州，<br /><br />&nbsp;&nbsp;&nbsp;&nbsp;于职丧亡，去年启求迎丧，还至大雷，闻祥与整妻孟争计财物_忿，祥仍委前还，<br /><br />&nbsp;&nbsp;&nbsp;&nbsp;后未至鹊头，其夜遭劫，内人并为凶人所淫略’。如所列与风闻符同。请免官付<br /><br />&nbsp;&nbsp;&nbsp;&nbsp;廷尉。”<br /><br />&nbsp;&nbsp;&nbsp;&nbsp;上别遣敕祥曰：“卿素无行检，朝野所悉。轻弃骨肉，侮蔑兄嫂，此是卿家<br /><br />&nbsp;&nbsp;&nbsp;&nbsp;行不足，乃无关他人。卿才识所知，盖何足论。位涉清途，于分非屈。何意轻肆<br /><br />&nbsp;&nbsp;&nbsp;&nbsp;口哕，诋目朝士，造席立言，必以贬裁为口实？冀卿年齿已大，能自感厉，日望<br /><br />&nbsp;&nbsp;&nbsp;&nbsp;悛革。如此所闻，转更增甚，议朝廷，不避尊贱，肆口极辞，彰暴物听。近<br /><br />&nbsp;&nbsp;&nbsp;&nbsp;见卿影《连珠》，寄意悖慢，弥不可长。卿不见谢超宗，其才地二三，故在卿前，<br /><br />&nbsp;&nbsp;&nbsp;&nbsp;事殆是百分不一。我当原卿性命，令卿万里思愆。卿若能改革，当令卿得还。”<br /><br />&nbsp;&nbsp;&nbsp;&nbsp;狱鞫祥辞。祥对曰：“被问‘少习狡异，长而不悛，顷来饮酒无度，轻议乘舆，<br /><br />&nbsp;&nbsp;&nbsp;&nbsp;历贬朝望，每肆丑言，无避尊贱’，迂答奉旨。囚出身入官，二十余年，沈悴草<br /><br />&nbsp;&nbsp;&nbsp;&nbsp;莱，无明天壤。皇运初基，便蒙抽擢，祭酒主簿，并皆先朝相府。圣明御宇，荣<br /><br />&nbsp;&nbsp;&nbsp;&nbsp;渥弥隆，谘议中郎，一年再泽。广筵华宴，必参末列，朝半问讯，时奉天辉。囚<br /><br />&nbsp;&nbsp;&nbsp;&nbsp;虽顽愚，岂不识恩？有何怨望，敢生讥议？囚历府以来，伏事四王：武陵功曹，<br /><br />&nbsp;&nbsp;&nbsp;&nbsp;凡涉二载；长沙谘议，故经少时；奉隶大司马，并被恩拂，骠骑中郎，亲职少日；<br /><br />&nbsp;&nbsp;&nbsp;&nbsp;临川殿下不遗虫蚁，赐参辞华。司徒殿下文德英明，四海倾属。囚不涯卑远，随<br /><br />&nbsp;&nbsp;&nbsp;&nbsp;例问讯，时节拜觐，亦沾眄议。自余令王，未被祗拜，既不经伏节，理无厚薄。<br /><br />&nbsp;&nbsp;&nbsp;&nbsp;敕旨制书，令有疑则启。囚以天日悬远，未敢尘秽。私之疑事，卫将军臣俭，宰<br /><br />&nbsp;&nbsp;&nbsp;&nbsp;辅圣朝，令望当世，囚自断才短，密以谘俭，俭为折衷，纸迹犹存。未解此理云<br /><br />&nbsp;&nbsp;&nbsp;&nbsp;何敢为‘历贬朝望’。云囚‘轻议乘舆’，为向谁道？若向人道，则应有主甲，<br /><br />&nbsp;&nbsp;&nbsp;&nbsp;岂有事无仿佛，空见罗谤？囚性不耐酒，亲知所悉，强进一升，便已迷醉。”其<br /><br />&nbsp;&nbsp;&nbsp;&nbsp;余事事自申。乃徙广州。祥至广州，不得意，终日纵酒，少时病卒，年三十九。<br /><br />&nbsp;&nbsp;&nbsp;&nbsp;祥从祖兄彪，祥曾祖穆之正胤。建元初，降封南康县公，虎贲中郎将。永明<br /><br />&nbsp;&nbsp;&nbsp;&nbsp;元年，坐庙墓不削爵。后为羽林监。九年，又坐与亡弟母杨别居，不相料理，<br /><br />&nbsp;&nbsp;&nbsp;&nbsp;杨死不殡葬，崇圣寺尼慧首剃头为尼，以五百钱为买棺材，以泥洹舆送葬刘墓。<br /><br />&nbsp;&nbsp;&nbsp;&nbsp;为有司所奏，事寝不出。<br /><br />&nbsp;&nbsp;&nbsp;&nbsp;史臣曰：魏文帝云“文人不护细行”，古今之所同也。由自知情深，在物无<br /><br />&nbsp;&nbsp;&nbsp;&nbsp;竞，身名之外，一概可蔑。既徇斯道，其弊弥流，声裁所加，取忤人世。向之所<br /><br />&nbsp;&nbsp;&nbsp;&nbsp;以贵身，翻成害已。故通人立训，为之而不恃也。<br /><br />&nbsp;&nbsp;&nbsp;&nbsp;赞曰：超宗蕴文，祖构余芬。刘祥慕异，言亦不群。违朝失典，流放南濉</div>
            <div class="link">
                <a id="err-report" href="javascript:void(0)" onClick="report('南齐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(2386,244258);">加入书签</a><a
                        href="244233.html">上一页</a>&larr;<a href="index.html">返回列表</a>&rarr;<a
                            href="244291.html">下一页</a><a id="book-vote" href="javascript:void(0)" onClick="vote(2386);">投推荐票</a><a
                                id="err-report" href="javascript:void(0)" onClick="report('南齐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "244233.html"; var next_page = "244291.html"; var index_page = "index.html"; var sortid = "9"; var article_id = "2386"; var chapter_id = "244258"; var articlename = "南齐书"; var chaptername = " 卷三十六 列传第十七"; var author = "萧子显"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>