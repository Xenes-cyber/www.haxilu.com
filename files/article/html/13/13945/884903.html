<!DOCTYPE html>
<html>
<head>
<meta charset="gbk" />
<title>隋书- 卷四 帝纪第四-在线阅读-哈西文学网</title>
<meta name="keywords" content="魏征，隋书， 卷四 帝纪第四全文， 卷四 帝纪第四在线阅读 哈西文学网" />
<meta name="description" content="哈西文学网提供魏征的隋书  卷四 帝纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/884903.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/884903.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 帝纪第四</h1>
            <div class="link xb">
                <a href="884893.html">上一页</a>&larr;<a href="index.html">返回列表</a>&rarr;<a
                    href="884920.html">下一页</a></div>			
            <div id="BookText">&nbsp;&nbsp;&nbsp;&nbsp;◎炀帝下<br /><br />&nbsp;&nbsp;&nbsp;&nbsp;八年春正月辛巳，大军集于涿郡。以兵部尚书段文振为左候卫大将军。壬午，<br /><br />&nbsp;&nbsp;&nbsp;&nbsp;下诏曰：<br /><br />&nbsp;&nbsp;&nbsp;&nbsp;天地大德，降繁霜于秋令；圣哲至仁，著甲兵于刑典。故知造化之有肃杀，<br /><br />&nbsp;&nbsp;&nbsp;&nbsp;义在无私；帝王之用干戈，盖非获已。版泉、丹浦，莫匪龚行，取乱覆昏，咸由<br /><br />&nbsp;&nbsp;&nbsp;&nbsp;顺动。况乎甘野誓师，夏开承大禹之业；商郊问罪，周发成文王之志。永监前载，<br /><br />&nbsp;&nbsp;&nbsp;&nbsp;属当朕躬。粤我有隋，诞膺灵命，兼三才而建极，一六合而为家。提封所渐，细<br /><br />&nbsp;&nbsp;&nbsp;&nbsp;柳、盘桃之外，声教爰暨，紫舌、黄枝之域，远至迩安，罔不和会。功成治定，<br /><br />&nbsp;&nbsp;&nbsp;&nbsp;于是乎在。而高丽小丑，迷昏不恭，崇聚勃碣之间，荐食辽之境。虽复汉魏<br /><br />&nbsp;&nbsp;&nbsp;&nbsp;诛戳，巢窟暂倾，乱离多阻，种落还集。萃川薮于往代，播实繁以迄今，眷彼华<br /><br />&nbsp;&nbsp;&nbsp;&nbsp;壤，剪为夷类。历年永久，恶稔既盈，天道祸淫，亡征已兆。乱常败德，非可胜<br /><br />&nbsp;&nbsp;&nbsp;&nbsp;图，掩慝怀奸，唯日不足。移告之严，未尝面受，朝觐之礼，莫肯躬亲。诱纳亡<br /><br />&nbsp;&nbsp;&nbsp;&nbsp;叛，不知纪极，充斥边垂，亟劳烽候，关柝以之不静，生人为之废业。在昔薄伐，<br /><br />&nbsp;&nbsp;&nbsp;&nbsp;已漏天网，既缓前擒之戮，未即后服之诛。曾不怀恩，翻为长恶，乃兼契丹之党，<br /><br />&nbsp;&nbsp;&nbsp;&nbsp;虔刘海戍，习H之服，侵轶辽西。又青丘之表，咸修职贡，碧海之滨，同禀正<br /><br />&nbsp;&nbsp;&nbsp;&nbsp;朔，遂复夺攘琛赆，遏绝往来，虐及弗辜，诚而遇祸。轩奉使，爰暨海东，旌<br /><br />&nbsp;&nbsp;&nbsp;&nbsp;节所次，途经藩境，而拥塞道路，拒绝王人，无事君之心，岂为臣之礼！此而可<br /><br />&nbsp;&nbsp;&nbsp;&nbsp;忍，孰不可容！且法令苛酷，赋敛烦重，强臣豪族，咸执国钧，朋党比周，以之<br /><br />&nbsp;&nbsp;&nbsp;&nbsp;成俗，贿货如市，冤枉莫申。重以仍岁灾凶，比屋饥馑，兵戈不息，徭役无期，<br /><br />&nbsp;&nbsp;&nbsp;&nbsp;力竭转输，身填沟壑。百姓愁苦，爰谁适从？境内哀惶，不胜其弊。回首面内，<br /><br />&nbsp;&nbsp;&nbsp;&nbsp;各怀性命之图，黄发稚齿，咸兴酷毒之叹。省俗观风，爰屈幽朔，吊人问罪，无<br /><br />&nbsp;&nbsp;&nbsp;&nbsp;俟再驾。于是亲总六师，用申九伐，拯厥阽危，协从天意，殄兹逋秽，克嗣先谟。<br /><br />&nbsp;&nbsp;&nbsp;&nbsp;今宜援律启行，分麾屈路，掩勃识雷震，历夫余以电扫。比戈按甲，誓旅而后<br /><br />&nbsp;&nbsp;&nbsp;&nbsp;行，三令五申，必胜而后战。左第一军可镂方道。第二军可长岑道，第三军可海<br /><br />&nbsp;&nbsp;&nbsp;&nbsp;冥道，第四军可盖马道，第五军可建安道，第六军可南苏道，第七军可辽东道，<br /><br />&nbsp;&nbsp;&nbsp;&nbsp;第八军可玄菟道，第九军可扶余道，第十军可朝鲜道，第十一军可沃沮道，第十<br /><br />&nbsp;&nbsp;&nbsp;&nbsp;二军可乐浪道，右第一军可黏蝉道，第二军可含资道，第三军可浑弥道，第四军<br /><br />&nbsp;&nbsp;&nbsp;&nbsp;可临屯道，第五军可候城道，第六军可提奚道，第七军可踏顿道，第八军可肃慎<br /><br />&nbsp;&nbsp;&nbsp;&nbsp;道，第九军可碣石道，第十军可东道，第十一军可带方道，第十二军可襄平<br /><br />&nbsp;&nbsp;&nbsp;&nbsp;道。凡此众军，先奉庙略，骆驿引途，总集平壤。莫非如豺如貔之勇，百战百胜<br /><br />&nbsp;&nbsp;&nbsp;&nbsp;之雄，顾眄则山岳倾颓，叱吒则风云腾郁，心德攸同，爪牙斯在。朕躬驭元戎，<br /><br />&nbsp;&nbsp;&nbsp;&nbsp;为其节度，涉辽而东，循海之右，解倒悬于遐裔，问疾苦于遗黎。其外轻赍游阙，<br /><br />&nbsp;&nbsp;&nbsp;&nbsp;随机赴响，卷甲衔枚，出其不意。又沧海道军舟舻千里，高帆电逝，巨舰云飞，<br /><br />&nbsp;&nbsp;&nbsp;&nbsp;横断纸，迳造平壤，岛屿之望斯绝，坎井之路已穷。其余被发左衽之人，控<br /><br />&nbsp;&nbsp;&nbsp;&nbsp;弦待发，微卢彭濮之旅，不谋同辞。杖顺临逆，人百其勇，以此众战，势等摧枯。<br /><br />&nbsp;&nbsp;&nbsp;&nbsp;然则王者之师，义存止杀，圣人之教，必也胜残。天罚有罪，本在元恶，人之多<br /><br />&nbsp;&nbsp;&nbsp;&nbsp;僻，胁从罔治。若高元泥首辕门，自归司寇，即宜解缚焚榇，弘之以恩。其余臣<br /><br />&nbsp;&nbsp;&nbsp;&nbsp;人归朝奉顺，咸加慰抚，各安生业，随才任用，无隔夷夏。营垒所次，务在整肃，<br /><br />&nbsp;&nbsp;&nbsp;&nbsp;刍尧有禁，秋毫勿犯，布以恩宥，喻以祸福。若其同恶相济，抗拒官军，国有常<br /><br />&nbsp;&nbsp;&nbsp;&nbsp;刑，俾无遗类。明加晓示，称朕意焉。<br /><br />&nbsp;&nbsp;&nbsp;&nbsp;总一百一十三万三千八百，号二百万，其r运者倍之。癸未，第一军发，<br /><br />&nbsp;&nbsp;&nbsp;&nbsp;终四十日，引师乃尽，旌旗亘千里。近古出师之盛，未之有也。乙未，以右候卫<br /><br />&nbsp;&nbsp;&nbsp;&nbsp;大将军卫玄为刑部尚书。甲辰，内史令元寿卒。二月甲寅，诏曰：“朕观风燕裔，<br /><br />&nbsp;&nbsp;&nbsp;&nbsp;问罪辽滨。文武协力，爪牙思奋，莫不执锐勤王，舍家从役，罕蓄仓廪之资，兼<br /><br />&nbsp;&nbsp;&nbsp;&nbsp;损播殖之务。朕所以夕惕愀然，虑其匮乏。虽复素饱之众，情在忘私，悦使之人，<br /><br />&nbsp;&nbsp;&nbsp;&nbsp;宜从其厚。诸行从一品以下，璺赡既艘陨霞铱冢郡县宜数存问。若有粮食少，<br /><br />&nbsp;&nbsp;&nbsp;&nbsp;皆宜赈给；或虽有田畴，贫弱不能自耕种，可于多丁富室劝课相助。使夫居者有<br /><br />&nbsp;&nbsp;&nbsp;&nbsp;敛积之丰，行役无顾后之虑。”壬戌，司空、京兆尹、光禄大夫观王雄薨。三月<br /><br />&nbsp;&nbsp;&nbsp;&nbsp;辛卯，兵部尚书、左候卫大将军段文振卒。癸巳，上御师。甲午，临戎于辽水桥。<br /><br />&nbsp;&nbsp;&nbsp;&nbsp;戊戌，大军为贼所拒，不果济。右屯卫大将军、左光禄大夫麦铁杖，武贲郎将钱<br /><br />&nbsp;&nbsp;&nbsp;&nbsp;士雄、孟金叉等，皆死之。甲午，车驾渡辽。大战于东岸，击贼破之，进围辽东。<br /><br />&nbsp;&nbsp;&nbsp;&nbsp;乙未，大顿，见二大鸟，高丈余，身朱足，游泳自若。上异之，命工图写，<br /><br />&nbsp;&nbsp;&nbsp;&nbsp;并立铭颂。五月壬午，纳言杨达卒。于时诸将各奉旨，不敢越机。既而高丽各城<br /><br />&nbsp;&nbsp;&nbsp;&nbsp;守，攻之不下。六月己未，幸辽东，责怒诸将。止城西数里，御六合城。七月壬<br /><br />&nbsp;&nbsp;&nbsp;&nbsp;寅，宇文述等败绩于萨水，右屯卫将军辛世雄死之。九军并陷，将帅奔还亡者二<br /><br />&nbsp;&nbsp;&nbsp;&nbsp;千余骑。癸卯，班师。九月庚辰，上至东都。己丑，诏曰：“军国异容，文武殊<br /><br />&nbsp;&nbsp;&nbsp;&nbsp;用，匡危拯难，则霸德攸兴，化人成俗，则王道斯贵。时方拨乱，屠贩可以登朝，<br /><br />&nbsp;&nbsp;&nbsp;&nbsp;世属隆平，经术然后升仕。丰都爰肇，儒服无预于周行，建武之朝，功臣不参于<br /><br />&nbsp;&nbsp;&nbsp;&nbsp;吏职。自三方未一，四海交争，不遑文教，唯尚武功。设官分职，罕以才授，班<br /><br />&nbsp;&nbsp;&nbsp;&nbsp;朝治人，乃由勋叙，莫非拔足行阵，出自勇夫，卵е道，既所不习，政事之方，<br /><br />&nbsp;&nbsp;&nbsp;&nbsp;故亦无取。是非暗于在己，威福专于下吏，贪冒货贿，不知纪极，蠢政害民，实<br /><br />&nbsp;&nbsp;&nbsp;&nbsp;由于此。自今已后，诸授勋官者，并不得回授文武职事，庶遵彼更张，取类于调<br /><br />&nbsp;&nbsp;&nbsp;&nbsp;瑟，求诸名制，不伤于美锦。若吏部辄拟用者，御史即宜纠弹。”冬十月甲寅，<br /><br />&nbsp;&nbsp;&nbsp;&nbsp;工部尚书宇文恺卒。十一月己卯，以宗女华容公主嫁于高昌王。辛巳，光禄大夫<br /><br />&nbsp;&nbsp;&nbsp;&nbsp;韩寿卒。甲申，败将宇文述、于仲文等并除名为民，斩尚书右丞刘士龙以谢天下。<br /><br />&nbsp;&nbsp;&nbsp;&nbsp;是岁，大旱，疫，人多死，山东尤甚。密诏江、淮南诸郡阅视民间童女，姿质端<br /><br />&nbsp;&nbsp;&nbsp;&nbsp;丽者，每岁贡之。<br /><br />&nbsp;&nbsp;&nbsp;&nbsp;九年春正月丁丑，征天下兵，募民为骁果，集于涿郡。壬午，贼帅杜彦冰、<br /><br />&nbsp;&nbsp;&nbsp;&nbsp;王润等陷平原郡，大掠而去。辛卯，置折冲、果毅、武勇、雄武等郎将官，以领<br /><br />&nbsp;&nbsp;&nbsp;&nbsp;骁果。乙未，平原李德逸聚众数万，称“阿舅贼”，劫掠山东。灵武白榆妄称<br /><br />&nbsp;&nbsp;&nbsp;&nbsp;“奴贼”，劫掠牧马，北连突厥，陇右多被其患。遣将军范贵讨之，连年不能克。<br /><br />&nbsp;&nbsp;&nbsp;&nbsp;戊戌，大赦。己亥，遣代王侑、刑部尚书卫玄镇京师。辛丑，以右骁骑将军李浑<br /><br />&nbsp;&nbsp;&nbsp;&nbsp;为右骁卫大将军。二月己未，济北人韩进洛聚众数万为群盗。壬午，复宇文述等<br /><br />&nbsp;&nbsp;&nbsp;&nbsp;官爵。又征兵讨高丽。三月丙子，济阴人孟海公起兵为盗，众至数万。丁丑，发<br /><br />&nbsp;&nbsp;&nbsp;&nbsp;丁男十万城大兴。戊寅，幸辽东。以越王侗、民部尚书樊子盖留守东都。庚子，<br /><br />&nbsp;&nbsp;&nbsp;&nbsp;北海人郭方预聚徒为盗，自号卢公，众至三万，攻陷郡城，大掠而去。夏四月庚<br /><br />&nbsp;&nbsp;&nbsp;&nbsp;午，车驾渡辽。壬申，遣宇文述、杨义臣趣平壤。五月丁丑，荧惑入南斗。己卯，<br /><br />&nbsp;&nbsp;&nbsp;&nbsp;济北人甄宝车聚众万余，寇掠城邑。六月乙巳，礼部尚书杨玄感反于黎阳。丙辰，<br /><br />&nbsp;&nbsp;&nbsp;&nbsp;玄感逼东都。河南赞务裴弘策拒之，反为贼所败。戊辰，兵部侍郎斛斯政奔于高<br /><br />&nbsp;&nbsp;&nbsp;&nbsp;丽。庚午，上班师。高丽犯后军，敕右武卫大将军李景为后拒。遣左翊卫大将军<br /><br />&nbsp;&nbsp;&nbsp;&nbsp;宇文述、左候卫将军屈突通等驰传发兵，以讨玄感。秋七月己卯，令所在发人城<br /><br />&nbsp;&nbsp;&nbsp;&nbsp;县府驿。癸未，余杭人刘元进举兵反，众至数万。八月壬寅，左翊卫大将军宇文<br /><br />&nbsp;&nbsp;&nbsp;&nbsp;述等破杨玄感于阌乡，斩之，余党悉平。癸卯，吴人朱燮、晋陵人管崇拥众十万<br /><br />&nbsp;&nbsp;&nbsp;&nbsp;余，自称将军，寇江左。甲辰，制骁果之家蠲免赋役。丁未，诏郡县城去道过五<br /><br />&nbsp;&nbsp;&nbsp;&nbsp;里已上者，徙就之。戊申，制盗贼籍没其家。乙卯，贼帅陈等众三万攻陷信安<br /><br />&nbsp;&nbsp;&nbsp;&nbsp;郡。辛酉，司农卿、光禄大夫、葛国公赵元淑以罪伏诛。九月己卯，济阴人吴海<br /><br />&nbsp;&nbsp;&nbsp;&nbsp;流、东海人彭孝才并举兵为盗，众数万。庚辰，贼帅梁慧尚率众四万陷苍梧郡。<br /><br />&nbsp;&nbsp;&nbsp;&nbsp;甲午，车驾次上谷，以供费不给，上大怒，免太守虞荷等官。丁酉，东阳人李三<br /><br />&nbsp;&nbsp;&nbsp;&nbsp;儿、向但子举兵作乱，众至万余。闰月己巳，幸博陵。庚午，上谓侍臣曰：“朕<br /><br />&nbsp;&nbsp;&nbsp;&nbsp;昔从先朝周旋于此，年甫八岁，日月不居，倏经三纪，追惟平昔，不可复希！”<br /><br />&nbsp;&nbsp;&nbsp;&nbsp;言未卒，流涕呜咽，侍卫者皆泣下沾襟。冬十月丁丑，贼帅吕明星率众数千围东<br /><br />&nbsp;&nbsp;&nbsp;&nbsp;郡，武贲郎将费青奴击斩之。乙酉，诏曰：“博陵昔为定州，地居冲要，先皇历<br /><br />&nbsp;&nbsp;&nbsp;&nbsp;试所基，王化斯远，故以道冠《豳风》，义高姚邑。朕巡抚氓庶，爰屈兹邦，瞻<br /><br />&nbsp;&nbsp;&nbsp;&nbsp;望郊廛，缅怀敬止，思所以宣播德泽，覃被下人，崇纪显号，式光令绪。可改博<br /><br />&nbsp;&nbsp;&nbsp;&nbsp;陵为高阳郡。赦境内死罪已下。给复一年。”于是召高祖时故吏，皆量材授职。<br /><br />&nbsp;&nbsp;&nbsp;&nbsp;壬辰，以纳言苏威为开府仪同三司。朱燮、管崇推刘元进为天子。遣将军吐万绪、<br /><br />&nbsp;&nbsp;&nbsp;&nbsp;鱼俱罗讨之，连年不能克。齐人孟让、王薄等众十余万，据长白山，攻剽诸郡，<br /><br />&nbsp;&nbsp;&nbsp;&nbsp;清河贼张金称众数万，渤海贼帅格谦自号燕王，孙宣雅自号齐王，众各十万，山<br /><br />&nbsp;&nbsp;&nbsp;&nbsp;东苦之。丁亥，以右候卫将军郭荣为右候卫大将军。十一月己酉，右候卫将军冯<br /><br />&nbsp;&nbsp;&nbsp;&nbsp;孝慈讨张金称于清河，反为所败，孝慈死之。十二月甲申，车裂玄感弟朝请大夫<br /><br />&nbsp;&nbsp;&nbsp;&nbsp;积善及党与十余人，仍焚而扬之。丁亥，扶风人向海明举兵作乱，称皇帝，建元<br /><br />&nbsp;&nbsp;&nbsp;&nbsp;白乌。遣太仆卿杨义臣击破之。<br /><br />&nbsp;&nbsp;&nbsp;&nbsp;十年春正月甲寅，以宗女为信义公主，嫁于突厥曷娑那可汗。二月辛未，诏<br /><br />&nbsp;&nbsp;&nbsp;&nbsp;百僚议伐高丽，数日无敢言者。戊子，诏曰：“竭力王役，致身戎事，咸由徇义，<br /><br />&nbsp;&nbsp;&nbsp;&nbsp;莫匪勤诚。委命草泽，弃骸原野，兴言念之，每怀愍恻。往年出车问罪，将届辽<br /><br />&nbsp;&nbsp;&nbsp;&nbsp;滨，庙算胜略，具有进止。而谅感祝罔识成败，高G愎很，本无智谋，临三<br /><br />&nbsp;&nbsp;&nbsp;&nbsp;军犹儿戏，视人命如草芥，不遵成规，坐贻挠退，遂令死亡者众，不及埋藏。今<br /><br />&nbsp;&nbsp;&nbsp;&nbsp;宜遣使人分道收葬，设祭于辽西郡，立道场一所。恩加泉壤，庶弭穷魂之冤，泽<br /><br />&nbsp;&nbsp;&nbsp;&nbsp;及枯骨，用弘仁者之惠。”辛卯，诏曰：<br /><br />&nbsp;&nbsp;&nbsp;&nbsp;黄帝五十二战，成汤二十七征，方乃德施诸侯，令行天下。卢芳小盗，汉祖<br /><br />&nbsp;&nbsp;&nbsp;&nbsp;尚且亲戎，隗嚣余烬，光武犹自登陇，岂不欲除暴止戈，劳而后逸者哉！朕纂成<br /><br />&nbsp;&nbsp;&nbsp;&nbsp;宝业，君临天下，日月所照，风雨所沾，孰非我臣，独隔声教。蕞尔高丽，僻居<br /><br />&nbsp;&nbsp;&nbsp;&nbsp;荒表，鸱张狼噬，侮慢不恭，抄窃我边陲，侵轶我城镇。是以去岁出军，问罪辽<br /><br />&nbsp;&nbsp;&nbsp;&nbsp;碣，殪长蛇于玄菟，戮封豕于襄平。扶余众军，风驰电逝，追奔逐北，径逾<br /><br />&nbsp;&nbsp;&nbsp;&nbsp;水，沧海舟楫，冲贼腹心，焚其城郭，污其宫室。高元伏钅质泥首，送款军门，<br /><br />&nbsp;&nbsp;&nbsp;&nbsp;寻请入朝，归罪司寇。朕以许其改过，乃诏班师。而长恶靡悛，宴安鸩毒，此而<br /><br />&nbsp;&nbsp;&nbsp;&nbsp;可忍，孰不可容！便可分命六师，百道俱进。朕当亲执武节，临御诸军，秣马丸<br /><br />&nbsp;&nbsp;&nbsp;&nbsp;都，观兵辽水，顺天诛于海外，救穷民于倒悬。征伐以正之，明德以诛之，止除<br /><br />&nbsp;&nbsp;&nbsp;&nbsp;元恶，余无所问。若有识存亡之分，悟安危之机，翻然北首，自求多福；必其同<br /><br />&nbsp;&nbsp;&nbsp;&nbsp;恶相济，挤拒王师，若火燎原，刑兹无赦。有司便宜宣布，咸使知闻。<br /><br />&nbsp;&nbsp;&nbsp;&nbsp;丁酉，扶风人唐弼举兵反，众十万，推李弘为天子，自称唐王。三月壬子，<br /><br />&nbsp;&nbsp;&nbsp;&nbsp;行幸涿郡。癸亥，次临渝宫，亲御戎服，l祭黄帝，斩叛军者以衅鼓。夏四月辛<br /><br />&nbsp;&nbsp;&nbsp;&nbsp;未，彭城贼张大彪聚众数万，保悬薄山为盗。遣榆林太守董纯击破，斩之。甲午，<br /><br />&nbsp;&nbsp;&nbsp;&nbsp;车驾次北平。五月庚子，诏举郡孝悌廉洁各十人。壬寅，贼帅宋世谟陷琅邪郡。<br /><br />&nbsp;&nbsp;&nbsp;&nbsp;庚申，延安人刘迦论举兵反，自称皇王，建元大世。六月辛未，贼帅郑文雅、林<br /><br />&nbsp;&nbsp;&nbsp;&nbsp;宝护等众三万，陷建安郡，太守杨景祥死之。秋七月癸丑，车驾次怀远镇。乙卯，<br /><br />&nbsp;&nbsp;&nbsp;&nbsp;曹国遣使贡方物。甲子，高丽遣使请降，囚送斛斯政。上大悦。八月己巳，班师。<br /><br />&nbsp;&nbsp;&nbsp;&nbsp;庚午，右卫大将军、左光禄大夫郑荣卒。冬十月丁卯，上至东都。己丑，还京师。<br /><br />&nbsp;&nbsp;&nbsp;&nbsp;十一月丙申，支解斛斯政于金光门外。乙巳，有事于南郊。己酉，贼帅司马长安<br /><br />&nbsp;&nbsp;&nbsp;&nbsp;破长平郡。乙卯，离石胡刘苗王举兵反，自称天子，以其弟六儿为永安王，众至<br /><br />&nbsp;&nbsp;&nbsp;&nbsp;数万。将军潘长文讨之，不能克。是月，贼帅王德仁拥众数万，保林虑山为盗。<br /><br />&nbsp;&nbsp;&nbsp;&nbsp;十二月壬申，上如东都。其日，大赦天下。戊子，入东都。庚寅，贼帅孟让众十<br /><br />&nbsp;&nbsp;&nbsp;&nbsp;余万，据都梁宫。遣江都郡丞王世充击破之，尽虏其众。<br /><br />&nbsp;&nbsp;&nbsp;&nbsp;十一年春正月甲午朔，大宴百僚。突厥、新罗、H、毕大辞、诃咄、传越、<br /><br />&nbsp;&nbsp;&nbsp;&nbsp;乌那曷、波腊、吐火罗、俱虑建、忽论、H、诃多、沛汗、龟兹、疏勒、于阗、<br /><br />&nbsp;&nbsp;&nbsp;&nbsp;安国、曹国、何国、穆国、毕、衣密、失范延、伽折、契丹等国并遣使朝贡。戊<br /><br />&nbsp;&nbsp;&nbsp;&nbsp;戌，武贲郎将高建毗破贼帅颜宣政于齐郡，虏男女数千口。乙卯，大会蛮夷，设<br /><br />&nbsp;&nbsp;&nbsp;&nbsp;鱼龙曼延之乐，颁赐各有差。二月戊辰，贼帅杨仲绪率众万余，攻北平，滑公李<br /><br />&nbsp;&nbsp;&nbsp;&nbsp;景破斩之。庚午，诏曰：“设险守国，著自前经，重门御暴，事彰往策，所以宅<br /><br />&nbsp;&nbsp;&nbsp;&nbsp;土宁邦，禁邪固本。而近代战争，居人散逸，田畴无伍，郛郭不修，遂使游惰实<br /><br />&nbsp;&nbsp;&nbsp;&nbsp;繁，寇襄欠*>未息。今天下平一，海内晏如，宜令人悉城居，田随近给，使强弱相<br /><br />&nbsp;&nbsp;&nbsp;&nbsp;容，力役兼济，穿窬无所厝其奸宄，萑蒲不得聚其逋逃。有司具为事条，务令得<br /><br />&nbsp;&nbsp;&nbsp;&nbsp;所。”丙子，上谷人王须拔反，自称漫天王，国号燕，贼帅魏刁儿自称历山飞，<br /><br />&nbsp;&nbsp;&nbsp;&nbsp;众各十余万，北连突厥，南寇赵。五月丁酉，杀右骁卫大将军、光禄大夫、J<br /><br />&nbsp;&nbsp;&nbsp;&nbsp;公李浑，将作监、光禄大夫李敏，并族灭其家。癸卯，贼帅司马长安破西河郡。<br /><br />&nbsp;&nbsp;&nbsp;&nbsp;己酉，幸太原，避暑汾阳宫。秋七月己亥，淮南人张起绪举兵为盗，众至三万。<br /><br />&nbsp;&nbsp;&nbsp;&nbsp;辛丑，光禄大夫、右御卫大将军张寿卒。八月乙丑，巡北塞。戊辰，突厥始毕可<br /><br />&nbsp;&nbsp;&nbsp;&nbsp;汗率骑数十万，谋袭乘舆，义成公主遣使告变。壬申，车驾驰幸雁门。癸酉，突<br /><br />&nbsp;&nbsp;&nbsp;&nbsp;厥围城，官军频战不利。上大惧，欲率精骑溃围而出，民部尚书樊子盖固谏乃止。<br /><br />&nbsp;&nbsp;&nbsp;&nbsp;齐王┮院缶保于崞县。甲申，诏天下诸郡募兵，于是守令各来赴难。九月甲<br /><br />&nbsp;&nbsp;&nbsp;&nbsp;辰，突厥解围而去。丁未，曲赦太原、雁门郡死罪已下。冬十月壬戌，上至于东<br /><br />&nbsp;&nbsp;&nbsp;&nbsp;都。丁卯，彭城人魏骐麟聚众万余为盗，寇鲁郡。壬申，贼帅卢明月聚众十余万，<br /><br />&nbsp;&nbsp;&nbsp;&nbsp;寇陈、汝间。东海贼帅李子通拥众度淮，自号楚王，建元明政，寇江都。十一月<br /><br />&nbsp;&nbsp;&nbsp;&nbsp;乙卯，贼帅王须拔破高阳郡。十二月戊寅，有大流星如斛，坠明月营，破其冲车。<br /><br />&nbsp;&nbsp;&nbsp;&nbsp;庚辰，诏民部尚书樊子盖发关中兵，讨绛郡贼敬盘陀、柴保昌等，经年不能克。<br /><br />&nbsp;&nbsp;&nbsp;&nbsp;谯郡人朱粲拥众数十万，寇荆襄，c称楚帝，建元昌达，汉南诸郡多为所陷焉。<br /><br />&nbsp;&nbsp;&nbsp;&nbsp;十二年春正月甲午，雁门人翟松柏起兵于灵丘，众至数万，转攻傍县。二月<br /><br />&nbsp;&nbsp;&nbsp;&nbsp;己未，真腊国遣使贡方物。甲子夜，有二大鸟似雕，飞入大业殿，止于御幄，至<br /><br />&nbsp;&nbsp;&nbsp;&nbsp;明而去。癸亥，东海贼卢公暹率众万余，保于苍山。夏四月丁巳，显阳门灾。癸<br /><br />&nbsp;&nbsp;&nbsp;&nbsp;亥，魏刁儿所部将甄翟儿复号历山飞，众十万，转寇太原。将军潘长文讨之，反<br /><br />&nbsp;&nbsp;&nbsp;&nbsp;为所败，长文死之。五月丙戌朔，日有蚀之，既。癸巳，大流星陨于吴郡，为石。<br /><br />&nbsp;&nbsp;&nbsp;&nbsp;壬午，上于景华宫征求萤火，得数斛，夜出游山，放之，光遍岩谷。秋七月壬戌，<br /><br />&nbsp;&nbsp;&nbsp;&nbsp;民部尚书、光禄大夫济北公樊子盖卒。甲子，幸江都宫，以越王侗、光禄大夫段<br /><br />&nbsp;&nbsp;&nbsp;&nbsp;达、太府卿元文都、检校民部尚书韦津、右武卫将军皇甫无逸、右司郎卢楚等总<br /><br />&nbsp;&nbsp;&nbsp;&nbsp;留后事。奉信郎崔民象以盗贼充斥，于建国门上表，谏不宜巡幸。上大怒，先解<br /><br />&nbsp;&nbsp;&nbsp;&nbsp;其颐，乃斩之。戊辰，冯翊人孙华自号总管，举兵为盗。高凉通守洗彻举兵<br /><br />&nbsp;&nbsp;&nbsp;&nbsp;作乱，岭南溪洞多应之。己巳，荧惑守羽林，月余乃退。车驾次汜水，奉信郎王<br /><br />&nbsp;&nbsp;&nbsp;&nbsp;爱仁以盗贼日盛，谏上请还西京。上怒，斩之而行。八月乙巳，贼帅赵万海众数<br /><br />&nbsp;&nbsp;&nbsp;&nbsp;十万，自恒山寇高阳。壬子，有大流星如斗，出王良阁道，声如P墙。癸丑，大<br /><br />&nbsp;&nbsp;&nbsp;&nbsp;流星如彳育攵，出羽林。九月丁酉，东海人杜扬州、沈觅敌等作乱，众至数万。<br /><br />&nbsp;&nbsp;&nbsp;&nbsp;右御卫将军陈棱击破之。戊午，有二枉矢出北斗魁，委曲蛇形，注于南斗。壬戌，<br /><br />&nbsp;&nbsp;&nbsp;&nbsp;安定人荔非世雄杀临泾令，举兵作乱，自号将军。冬十月己丑，开府仪同三司、<br /><br />&nbsp;&nbsp;&nbsp;&nbsp;左翊卫大将军、光禄大夫、许公宇文述薨。十二月癸未，鄱阳贼操天成举兵反，<br /><br />&nbsp;&nbsp;&nbsp;&nbsp;自号元兴王，建元始兴，攻陷豫章郡。乙酉，以右翊卫大将军来护儿为开府仪同<br /><br />&nbsp;&nbsp;&nbsp;&nbsp;三司、行左翊卫大将军。壬辰，鄱阳人林士弘自称皇帝，国号楚，建元太平，攻<br /><br />&nbsp;&nbsp;&nbsp;&nbsp;陷九江、庐陵郡。唐公破甄翟儿于西河，掳男女数千口。<br /><br />&nbsp;&nbsp;&nbsp;&nbsp;十三年春正月壬子，齐郡贼杜伏威率众渡淮，攻陷历阳郡。丙辰，勃海贼窦<br /><br />&nbsp;&nbsp;&nbsp;&nbsp;建德设坛于河间之乐寿，自称长乐王，建元丁丑。辛巳，贼帅徐圆朗率众数千，<br /><br />&nbsp;&nbsp;&nbsp;&nbsp;破东平郡。弘化人刘企成聚众万余人为盗，傍郡苦之。二月壬午，朔方人梁师都<br /><br />&nbsp;&nbsp;&nbsp;&nbsp;杀郡丞唐世宗，据郡反，自称大丞相。遣银青光禄大夫张世隆击之，反为所败。<br /><br />&nbsp;&nbsp;&nbsp;&nbsp;戊子，贼帅王子英破上谷郡。己丑，马邑校尉刘武周杀太守王仁恭，举兵作乱，<br /><br />&nbsp;&nbsp;&nbsp;&nbsp;北连突厥，自称定杨可汗。庚寅，贼帅李密、翟让等陷兴洛仓。越王侗遣武贲郎<br /><br />&nbsp;&nbsp;&nbsp;&nbsp;将刘长恭、光禄少卿房』髦，反为所败，死者十五六。庚子，李密自号魏公，<br /><br />&nbsp;&nbsp;&nbsp;&nbsp;称元年，开仓以振群盗，众至数十万，河南诸郡相继皆陷焉。壬寅，刘武周破武<br /><br />&nbsp;&nbsp;&nbsp;&nbsp;贲郎将王智辩于桑乾镇，智辩死之。三月戊午，庐江人张子路举兵反。遣右御卫<br /><br />&nbsp;&nbsp;&nbsp;&nbsp;将军陈棱讨平之。丁丑，贼帅李通德众十万寇庐江，左屯卫将军张镇州击破之。<br /><br />&nbsp;&nbsp;&nbsp;&nbsp;夏四月癸未，金城校尉薛举率众反，自称西秦霸王，建元秦兴，攻陷陇右诸郡。<br /><br />&nbsp;&nbsp;&nbsp;&nbsp;己丑，贼帅孟让夜入东都外郭，烧丰都市而去。癸巳，李密陷回洛东仓。丁酉，<br /><br />&nbsp;&nbsp;&nbsp;&nbsp;贼帅房宪伯陷汝阴郡。是月，光禄大夫裴仁基、淮阳太守赵佗等并以众叛归李密。<br /><br />&nbsp;&nbsp;&nbsp;&nbsp;五月辛酉，夜有流星如彳育攵坠于江都。甲子，唐公起义师于太原。丙寅，突厥<br /><br />&nbsp;&nbsp;&nbsp;&nbsp;数千寇太原，唐公击破之。秋七月壬子，荧惑守积尸。丙辰，武威人李轨举兵反，<br /><br />&nbsp;&nbsp;&nbsp;&nbsp;攻陷河西诸郡，自称凉王，建元安乐。八月辛巳，唐公破武牙郎将宋老生于霍邑，<br /><br />&nbsp;&nbsp;&nbsp;&nbsp;斩之。九月己丑，帝括江都人女寡妇以配从兵。是月，武阳郡丞元宝藏以郡叛归<br /><br />&nbsp;&nbsp;&nbsp;&nbsp;李密，与贼帅李文相攻陷黎阳仓。彗星见于营室。冬十月丁亥，太原杨世洛聚众<br /><br />&nbsp;&nbsp;&nbsp;&nbsp;万余人，寇掠城邑。丙申，罗令萧铣以县反，鄱阳人董景珍以反，迎铣于罗县，<br /><br />&nbsp;&nbsp;&nbsp;&nbsp;号为梁王，攻陷傍郡。戊戌，武贲郎将高毗败济北郡贼甄宝车于<山监>山。十一月<br /><br />&nbsp;&nbsp;&nbsp;&nbsp;丙辰，唐公入京师。辛酉，遥尊帝为太上皇，立代王侑为帝，改元义宁。上起宫<br /><br />&nbsp;&nbsp;&nbsp;&nbsp;丹阳，将逊于江左。有乌鹊来巢幄帐，驱不能止。荧惑犯太微。有石自江浮入于<br /><br />&nbsp;&nbsp;&nbsp;&nbsp;扬子。日光四散如流血。上甚恶之。<br /><br />&nbsp;&nbsp;&nbsp;&nbsp;二年三月，右屯卫将军宇文化及，武贲郎将司马德戡、元礼，监门直阁裴虔<br /><br />&nbsp;&nbsp;&nbsp;&nbsp;通，将作少监宇文智及，武勇郎将赵行枢，鹰扬郎将孟景，内史舍人元敏，符玺<br /><br />&nbsp;&nbsp;&nbsp;&nbsp;郎李覆、牛方裕，千牛左右李孝本、弟孝质，直长许弘仁、薛世良，城门郎唐奉<br /><br />&nbsp;&nbsp;&nbsp;&nbsp;义，医正张恺等，以骁果作乱，入犯宫闱。上崩于温室，时年五十。萧后令宫人<br /><br />&nbsp;&nbsp;&nbsp;&nbsp;撤床箦为棺以埋之。化及发后，右御卫将军陈棱奉梓宫于成象殿，葬吴公台下。<br /><br />&nbsp;&nbsp;&nbsp;&nbsp;发敛之始，容貌若生，众咸异之。大唐平江南之后，改葬雷塘。<br /><br />&nbsp;&nbsp;&nbsp;&nbsp;初，上自以藩王，次不当立，每矫情饰行，以钓虚名，阴有夺宗之计。时高<br /><br />&nbsp;&nbsp;&nbsp;&nbsp;祖雅信文献皇后，而性忌妾媵。皇太子勇内多嬖幸，以此失爱。帝后庭有子，皆<br /><br />&nbsp;&nbsp;&nbsp;&nbsp;不育之，示无私宠，取媚于后。大臣用事者，倾心与交。中使至第，无贵贱，皆<br /><br />&nbsp;&nbsp;&nbsp;&nbsp;曲承颜色，申以厚礼。婢仆往来者，无不称其仁孝。又常私入宫掖，密谋于献后，<br /><br />&nbsp;&nbsp;&nbsp;&nbsp;杨素等因机构扇，遂成废立。自高祖大渐，暨谅之中，A淫无度，山陵始就，<br /><br />&nbsp;&nbsp;&nbsp;&nbsp;即事巡游。以天下承平日久，士马全盛，慨然慕秦皇、汉武之事，乃盛治宫室，<br /><br />&nbsp;&nbsp;&nbsp;&nbsp;穷极侈靡，召募行人，分使绝域。诸蕃至者，厚加礼赐，有不恭命，以兵击之。<br /><br />&nbsp;&nbsp;&nbsp;&nbsp;盛兴屯田于玉门、柳城之外。课天下富室，益市武马，匹直十余万，富强坐是冻<br /><br />&nbsp;&nbsp;&nbsp;&nbsp;馁者十家而九。帝性多诡谲，所幸之处，不欲人知。每之一所，辄数道置顿，四<br /><br />&nbsp;&nbsp;&nbsp;&nbsp;海珍羞殊味，水陆必备焉，求市者无远不至。郡县官人，竞为献食，丰厚者进擢，<br /><br />&nbsp;&nbsp;&nbsp;&nbsp;疏俭者获罪。奸吏侵渔，内外虚竭，头会箕敛，人不聊生。于时军国多务，日不<br /><br />&nbsp;&nbsp;&nbsp;&nbsp;暇给，帝方骄怠，恶闻政事，冤屈不治，奏请罕决。又猜忌臣下，无所专任，朝<br /><br />&nbsp;&nbsp;&nbsp;&nbsp;臣有不合意者，必构其罪而族灭之。故高G、贺若弼先皇心膂，参谋帷幄，张衡、<br /><br />&nbsp;&nbsp;&nbsp;&nbsp;李金才藩邸惟旧，绩著经纶，或恶其直道，或忿其正议，求其无形之罪，加以刎<br /><br />&nbsp;&nbsp;&nbsp;&nbsp;颈之诛。其余事君尽礼，謇謇匪躬，无辜无罪，横受夷戮者，不可胜纪。政刑弛<br /><br />&nbsp;&nbsp;&nbsp;&nbsp;紊，贿货公行，莫敢正言。道路以目。六军不息，百役繁兴，行者不归，居者失<br /><br />&nbsp;&nbsp;&nbsp;&nbsp;业。人饥相食，邑落为墟，上不之恤也。东西游幸，靡有定居，每以供费不给，<br /><br />&nbsp;&nbsp;&nbsp;&nbsp;逆收数年之赋。所至唯与后宫流连耽湎，惟日不足，招迎姥媪，朝夕共肆丑言，<br /><br />&nbsp;&nbsp;&nbsp;&nbsp;又引少年，令与宫人秽乱，不轨不逊，以为娱乐。区宇之内，盗贼蜂起，劫掠从<br /><br />&nbsp;&nbsp;&nbsp;&nbsp;官，屠陷城邑，近臣互相掩蔽，隐贼数不以实对。或有言贼多者，辄大被诘责。<br /><br />&nbsp;&nbsp;&nbsp;&nbsp;各求苟免，上下相蒙，每出师徒，败亡相继。战士尽力，必不加赏，百姓无辜，<br /><br />&nbsp;&nbsp;&nbsp;&nbsp;咸受屠戮。黎庶愤怨，天下土崩，至于就擒，而犹未之寤也。<br /><br />&nbsp;&nbsp;&nbsp;&nbsp;史臣曰：炀帝爰在弱龄，早有令闻，南平吴会，北却匈奴，昆弟之中，独著<br /><br />&nbsp;&nbsp;&nbsp;&nbsp;声绩。于是矫情饰貌，肆厥奸回，故得献后钟心，文皇革虑，天方肇乱，遂登储<br /><br />&nbsp;&nbsp;&nbsp;&nbsp;两，践峻极之崇基，承丕显之休命。地广三代，威振八，单于顿颡，越裳重译。<br /><br />&nbsp;&nbsp;&nbsp;&nbsp;赤仄之泉，流溢于都内，红腐之粟，委积于塞下。负其富强之资，思逞无厌之欲，<br /><br />&nbsp;&nbsp;&nbsp;&nbsp;狭殷周之制度，尚秦汉之规摹。恃才矜己，傲狠明德，内怀险躁，外示凝简，盛<br /><br />&nbsp;&nbsp;&nbsp;&nbsp;冠服以饰其奸，除谏官以掩其过。淫荒无度，法令滋章，教绝四维，刑参五虐，<br /><br />&nbsp;&nbsp;&nbsp;&nbsp;锄诛骨肉，屠剿忠良，受赏者莫见其功，为戮者不知其罪。骄怒之兵屡动，土木<br /><br />&nbsp;&nbsp;&nbsp;&nbsp;之功不息。频出朔方，三驾辽左，旌旗万里，征税百端，猾吏侵渔，人不堪命。<br /><br />&nbsp;&nbsp;&nbsp;&nbsp;乃急令暴条以扰之，严刑峻法以临之，甲兵威武以董之，自是海内骚然，无聊生<br /><br />&nbsp;&nbsp;&nbsp;&nbsp;矣。俄而玄感肇黎阳之乱，匈奴有雁门之围，天子方弃中土，远之扬越。奸宄乘<br /><br />&nbsp;&nbsp;&nbsp;&nbsp;衅，强弱相陵，关梁闭而不通，皇舆往而不反。加之以师旅，因之以饥馑，流离<br /><br />&nbsp;&nbsp;&nbsp;&nbsp;道路，转死沟壑，十八九焉。于是相聚萑蒲，o毛而起，大则跨州连郡，称帝<br /><br />&nbsp;&nbsp;&nbsp;&nbsp;称王，小则千百为群，攻城剽邑，流血成川泽，死人如乱麻，炊者不及析骸，食<br /><br />&nbsp;&nbsp;&nbsp;&nbsp;者不遑易子。茫茫九土，并为麋鹿之场，忄弃忄弃黔黎，俱充蛇豕之饵。四方万<br /><br />&nbsp;&nbsp;&nbsp;&nbsp;里，简书相续，犹谓鼠窃狗盗，不足为虞，上下相蒙，莫肯念乱，振蜉蝣之羽，<br /><br />&nbsp;&nbsp;&nbsp;&nbsp;穷长夜之乐。土崩鱼烂，贯盈恶稔，普天之下，莫匪仇雠，左右之人，皆为敌国。<br /><br />&nbsp;&nbsp;&nbsp;&nbsp;终然不悟，同彼望夷，遂以万乘之尊，死于一夫之手。亿兆靡感恩之士，九牧无<br /><br />&nbsp;&nbsp;&nbsp;&nbsp;勤王之师。子弟同就诛夷，骸骨弃而莫掩，社稷颠陨，本枝殄绝，自肇有书契以<br /><br />&nbsp;&nbsp;&nbsp;&nbsp;迄于兹，宇宙崩离，生灵涂炭，丧身灭国，未有若斯之甚也。《书》曰：“天作<br /><br />&nbsp;&nbsp;&nbsp;&nbsp;孽，犹可违，自作孽，不可逭。”《传》曰：“吉凶由人，祆不妄作。”又曰：<br /><br />&nbsp;&nbsp;&nbsp;&nbsp;“兵犹火也，不戢将自焚。”观隋室之存亡，斯言信而有征矣！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,884903);">加入书签</a><a
                        href="884893.html">上一页</a>&larr;<a href="index.html">返回列表</a>&rarr;<a
                            href="884920.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "884893.html"; var next_page = "884920.html"; var index_page = "index.html"; var sortid = "9"; var article_id = "13945"; var chapter_id = "884903"; var articlename = "隋书"; var chaptername = " 卷四 帝纪第四"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>