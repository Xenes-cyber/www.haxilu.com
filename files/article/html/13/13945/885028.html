<!DOCTYPE html>
<html>
<head>
<meta charset="gbk" />
<title>隋书- 卷十二 志第七-在线阅读-哈西文学网</title>
<meta name="keywords" content="魏征，隋书， 卷十二 志第七全文， 卷十二 志第七在线阅读 哈西文学网" />
<meta name="description" content="哈西文学网提供魏征的隋书  卷十二 志第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885028.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885028.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 志第七</h1>
            <div class="link xb">
                <a href="885012.html">上一页</a>&larr;<a href="index.html">返回列表</a>&rarr;<a
                    href="885044.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼仪七<br /><br />&nbsp;&nbsp;&nbsp;&nbsp;高祖初即位，将改周制，乃下诏曰：“宣尼制法，云行夏之时，乘殷之辂。<br /><br />&nbsp;&nbsp;&nbsp;&nbsp;弈叶共遵，理无可革。然三代所尚，众论多端，或以为所建之时，或以为所感之<br /><br />&nbsp;&nbsp;&nbsp;&nbsp;瑞，或当其行色，因以从之。今虽夏数得天，历代通用，汉尚于赤，魏尚于黄，<br /><br />&nbsp;&nbsp;&nbsp;&nbsp;骊马玄牲，已弗相踵，明不可改，建寅岁首，常服于黑。朕初受天命，赤雀来仪，<br /><br />&nbsp;&nbsp;&nbsp;&nbsp;兼姬周已还，于兹六代，三正回复，五德相生，总以言之，并宜火色。垂衣已降，<br /><br />&nbsp;&nbsp;&nbsp;&nbsp;损益可知，尚色虽殊，常兼前代。其郊丘庙社，可依衮冕之仪，朝会衣裳，宜尽<br /><br />&nbsp;&nbsp;&nbsp;&nbsp;用赤。昔丹乌木运，姬有大白之纾黄星土德，曹乘黑首之马，在祀与戎，其尚<br /><br />&nbsp;&nbsp;&nbsp;&nbsp;恒异。今之戎服，皆可尚黄，在外常所著者，通用杂色。祭祀之服，须合礼经，<br /><br />&nbsp;&nbsp;&nbsp;&nbsp;宜集通儒，更可详议。”太子庶子、摄太常少卿裴政奏曰：“窃见后周制冕，加<br /><br />&nbsp;&nbsp;&nbsp;&nbsp;为十二，即与前礼数乃不同，而色应五行，又非典故。谨案三代之冠，其名各别。<br /><br />&nbsp;&nbsp;&nbsp;&nbsp;六等之冕，承用区分，b玉五采，随班异饰，都无迎气变色之文。唯《月令》者，<br /><br />&nbsp;&nbsp;&nbsp;&nbsp;起于秦代，乃有青绯嘤瘢白骆黑衣，与四时而色变，全不言于弁冕。五时冕色，<br /><br />&nbsp;&nbsp;&nbsp;&nbsp;《礼》既无文，稽于正典，难以经证。且后魏已来，制度咸阙。天兴之岁，草创<br /><br />&nbsp;&nbsp;&nbsp;&nbsp;缮修，所造车服，多参胡制。故魏收论之，称为违古，是也。周氏因袭，将为故<br /><br />&nbsp;&nbsp;&nbsp;&nbsp;事，大象承统，咸取用之，舆辇衣冠，甚多迂怪。今皇隋革命，宪章前代，其魏、<br /><br />&nbsp;&nbsp;&nbsp;&nbsp;周辇辂不合制者，已敕有司尽令除废，然衣冠礼器，尚且兼行。乃有立夏衮衣，<br /><br />&nbsp;&nbsp;&nbsp;&nbsp;以赤为质，迎秋平冕，用白成形，既越典章，须革其谬。谨案《续汉书・礼仪志》<br /><br />&nbsp;&nbsp;&nbsp;&nbsp;云‘立春之日，京都皆著青衣’，秋夏悉如其色。逮于魏、晋，迎气五郊，行礼<br /><br />&nbsp;&nbsp;&nbsp;&nbsp;之人，皆同此制。考寻故事，唯帻从衣色。今请冠及冕，色并用玄，唯应著帻者，<br /><br />&nbsp;&nbsp;&nbsp;&nbsp;任依汉、晋。”制曰：“可。”<br /><br />&nbsp;&nbsp;&nbsp;&nbsp;于是定令，采用东齐之法。乘舆衮冕，垂白珠十有二旒，以组为缨，色如其<br /><br />&nbsp;&nbsp;&nbsp;&nbsp;绶，W纩充耳，玉笄。玄衣，c裳。衣，山、龙华虫、火、宗彝五章；裳，藻、<br /><br />&nbsp;&nbsp;&nbsp;&nbsp;粉米、黼、黻四章。衣重宗彝，裳重黼黻，为十二等。衣F、领织成升龙，白<br /><br />&nbsp;&nbsp;&nbsp;&nbsp;纱内单，黼领，青F、N、裾。革带，玉钩，大带，素带朱里，纰其外，<br /><br />&nbsp;&nbsp;&nbsp;&nbsp;上以朱，下以绿。随裳色，龙、火、山三章。鹿卢玉具剑，火珠镖首。白玉双<br /><br />&nbsp;&nbsp;&nbsp;&nbsp;佩，玄组。双大绶，六采，玄黄赤白缥绿，纯玄质，长二丈四尺，五百首，广一<br /><br />&nbsp;&nbsp;&nbsp;&nbsp;尺；小双绶，长二尺六寸，色同大绶，而首半之，间施三玉环。朱袜，赤舄，舄<br /><br />&nbsp;&nbsp;&nbsp;&nbsp;加金饰。祀圆丘、方泽、感帝、明堂、五郊、雩、蜡、封禅、朝日、夕月、宗庙、<br /><br />&nbsp;&nbsp;&nbsp;&nbsp;社稷、籍田、庙遣上将、征还饮至、元服、纳后、正月受朝及临轩拜王公，则服<br /><br />&nbsp;&nbsp;&nbsp;&nbsp;之。通天冠，加金博山，附蝉，十二首，施珠翠，黑介帻，玉簪导。绛纱袍，深<br /><br />&nbsp;&nbsp;&nbsp;&nbsp;衣制，白纱内单，皂领、F、N、裾，绛纱蔽膝，白假带，方心曲领。其革<br /><br />&nbsp;&nbsp;&nbsp;&nbsp;带、剑、佩、绶、舄，与上同。若未加元服，则双童髻，空顶黑介帻，双玉导，<br /><br />&nbsp;&nbsp;&nbsp;&nbsp;加宝饰。朔日受朝、元会及冬会、诸祭还，则服之。武弁，金附蝉，平巾帻，余<br /><br />&nbsp;&nbsp;&nbsp;&nbsp;服具服。讲武、出征、四时L狩、大射、l、类、宜社、赏祖、罚社、纂严，则<br /><br />&nbsp;&nbsp;&nbsp;&nbsp;服之。黑介帻，白纱单衣，乌皮履，拜陵则服之。白纱帽，白练裙襦，乌皮履，<br /><br />&nbsp;&nbsp;&nbsp;&nbsp;视朝、听讼及宴见宾客，皆服之。白，白纱单衣，乌皮履，举哀则服之。<br /><br />&nbsp;&nbsp;&nbsp;&nbsp;神玺，宝而不用。受命玺，封禅则用之。“皇帝行玺”，封命诸侯及三师、<br /><br />&nbsp;&nbsp;&nbsp;&nbsp;三公则用之。“皇帝之玺”，赐诸侯及三师、三公书则用之。“皇帝信玺”，征<br /><br />&nbsp;&nbsp;&nbsp;&nbsp;诸夏兵则用之。“天子行玺”，封命蕃国之君则用之。“天子之玺”，赐蕃国之<br /><br />&nbsp;&nbsp;&nbsp;&nbsp;君书则用之。“天子信玺”，征蕃国兵则用之。常行诏敕，则用内史门下印。<br /><br />&nbsp;&nbsp;&nbsp;&nbsp;皇帝临臣之丧，三品已上，服锡衰；五等诸侯，衰；四品已下，疑衰。<br /><br />&nbsp;&nbsp;&nbsp;&nbsp;皇太子衮冕，垂白珠九旒，青纩充耳，犀笄。玄衣，c裳。衣，山、龙、华<br /><br />&nbsp;&nbsp;&nbsp;&nbsp;虫、火、宗彝五章；裳，藻、粉米、黼、黻四章。织成为之。白纱内单，黼领，<br /><br />&nbsp;&nbsp;&nbsp;&nbsp;青F、N、裾。革带，金钩，大带，素带不朱里，亦纰以朱绿。黻随裳色，<br /><br />&nbsp;&nbsp;&nbsp;&nbsp;火、山二章。玉具剑，火珠镖首。瑜玉双佩，朱组。双，大绶，四采，赤白缥绀，<br /><br />&nbsp;&nbsp;&nbsp;&nbsp;纯朱质，长一丈八尺，三百二十首，广九寸；小双绶，长二尺六寸，色同大绶，<br /><br />&nbsp;&nbsp;&nbsp;&nbsp;而首半之，间施二玉环。朱袜，赤舄，以金饰。侍从皇帝祭祀及谒庙、元服、纳<br /><br />&nbsp;&nbsp;&nbsp;&nbsp;妃，则服之。<br /><br />&nbsp;&nbsp;&nbsp;&nbsp;远游三梁冠，加金附蝉，九首，施珠翠，黑介帻，缨翠q，犀簪导。绛纱袍，<br /><br />&nbsp;&nbsp;&nbsp;&nbsp;白纱内单，皂领、F、N、裾，白假带，方心曲领，绛纱蔽膝，袜，舄。其<br /><br />&nbsp;&nbsp;&nbsp;&nbsp;革带、剑、佩、绶与上同。未冠则双童髻，空顶黑介帻，双玉导，加宝饰。谒庙、<br /><br />&nbsp;&nbsp;&nbsp;&nbsp;还宫、元日朔日入朝、释奠，则服之。<br /><br />&nbsp;&nbsp;&nbsp;&nbsp;远游冠，公服，绛纱单衣，革带，金钩，假带，方心。纷长六尺四寸，广<br /><br />&nbsp;&nbsp;&nbsp;&nbsp;二寸四分，色同其绶。金缕Q囊，袜履。五日常朝，则服之。<br /><br />&nbsp;&nbsp;&nbsp;&nbsp;白，单衣，乌皮履，为宫臣举哀，则服之。<br /><br />&nbsp;&nbsp;&nbsp;&nbsp;皇太子玺，宫内大事用之。小事用左、右庶子印。<br /><br />&nbsp;&nbsp;&nbsp;&nbsp;皇太子临吊三师、三少，则锡衰；宫臣四品已上，衰；五品已下，疑衰。<br /><br />&nbsp;&nbsp;&nbsp;&nbsp;衮冕，青珠九旒，以组为缨，色如其绶。（自此已下，缨皆如之。）服九章，<br /><br />&nbsp;&nbsp;&nbsp;&nbsp;同皇太子。王、国公、开国公初受册，执贽，入朝，祭，亲迎，则服之。三公助<br /><br />&nbsp;&nbsp;&nbsp;&nbsp;祭者亦服之。<br /><br />&nbsp;&nbsp;&nbsp;&nbsp;冕，（侯八旒，伯七旒。）服七章。衣，华虫、火、宗彝三章；裳，藻、<br /><br />&nbsp;&nbsp;&nbsp;&nbsp;粉、米、黼黻四章。（八旒者，重宗彝。）侯、伯初受册，执贽，入朝，祭，亲<br /><br />&nbsp;&nbsp;&nbsp;&nbsp;迎，则服之。<br /><br />&nbsp;&nbsp;&nbsp;&nbsp;毳冕，（子六旒，男五旒。）服五章。衣，宗彝、藻粉米三章，裳、黼、黻<br /><br />&nbsp;&nbsp;&nbsp;&nbsp;二章。（六旒者裳重黻）子、男初受册，执贽，入朝，祭，亲迎，则服之。<br /><br />&nbsp;&nbsp;&nbsp;&nbsp;衤黹冕，（三品七旒，四品六旒，五品五旒。）服三章。（七旒者，衣粉米<br /><br />&nbsp;&nbsp;&nbsp;&nbsp;一章为三重，裳黼、黻二章各二重。六旒者，减黼一重。五旒，又减黻一重。）<br /><br />&nbsp;&nbsp;&nbsp;&nbsp;正三品已下，从五品已上，助祭则服之。<br /><br />&nbsp;&nbsp;&nbsp;&nbsp;自王公已下服章，皆绣为之。祭服冕，皆簪导、青纩充耳。玄衣，c裳，白<br /><br />&nbsp;&nbsp;&nbsp;&nbsp;纱内单，黼领，衤黹冕已下，内单青领。青F、N、裾。革带，钩，大带，<br /><br />&nbsp;&nbsp;&nbsp;&nbsp;（王、三公及公、侯、伯、子、男，素带，不朱里，皆纰其外，上以朱，下以绿。<br /><br />&nbsp;&nbsp;&nbsp;&nbsp;正三品已下，从五品已上，素带，纰其垂，外以玄，内以黄。纽约皆用青组。）<br /><br />&nbsp;&nbsp;&nbsp;&nbsp;朱（凡皆随裳色，衮、、毳，火、山二章。）衤黹，山一章。剑，佩，绶，<br /><br />&nbsp;&nbsp;&nbsp;&nbsp;袜，赤舄。<br /><br />&nbsp;&nbsp;&nbsp;&nbsp;爵弁，玄缨无旒，从九品已上，助祭，则服之。其制服簪导，玄衣、薰裳无<br /><br />&nbsp;&nbsp;&nbsp;&nbsp;章，白绢内单，青领、F、N、裾，革带，大带，（练带纰其垂，内外以缁。<br /><br />&nbsp;&nbsp;&nbsp;&nbsp;纽约用青组。）爵{，袜，赤履。<br /><br />&nbsp;&nbsp;&nbsp;&nbsp;武弁，平巾帻，诸武职及侍臣通服之。侍臣加金附蝉，以貂为饰，侍左者<br /><br />&nbsp;&nbsp;&nbsp;&nbsp;左珥，右者右珥。<br /><br />&nbsp;&nbsp;&nbsp;&nbsp;远游三梁冠，黑介帻，诸王服之。<br /><br />&nbsp;&nbsp;&nbsp;&nbsp;进贤冠，黑介帻，文官服之。从三品已上三梁，从五品已上两梁，流内九品<br /><br />&nbsp;&nbsp;&nbsp;&nbsp;已上一梁。<br /><br />&nbsp;&nbsp;&nbsp;&nbsp;法冠，一名獬豸冠，铁为柱，其上施珠两枚，为獬豸角形。法官服之。<br /><br />&nbsp;&nbsp;&nbsp;&nbsp;高山冠，谒者服之。<br /><br />&nbsp;&nbsp;&nbsp;&nbsp;却非冠，门者及禁防伺非服之。<br /><br />&nbsp;&nbsp;&nbsp;&nbsp;黑介帻，平巾黑帻，应服者，并上下通服之。庖人则绿帻。<br /><br />&nbsp;&nbsp;&nbsp;&nbsp;白，白纱单衣，乌皮履，上下通服之。<br /><br />&nbsp;&nbsp;&nbsp;&nbsp;委貌冠，未冠则双童髻，空顶黑介帻，皆深衣，青领，乌皮履。国子太学四<br /><br />&nbsp;&nbsp;&nbsp;&nbsp;门生服之。<br /><br />&nbsp;&nbsp;&nbsp;&nbsp;朝服，（亦名具服）冠，帻簪导，白笔，绛纱单衣，白纱内单，皂领、袖，<br /><br />&nbsp;&nbsp;&nbsp;&nbsp;皂N，革带，钩，假带，曲领方心，绛纱蔽膝，N，舄，绶，剑，佩。从<br /><br />&nbsp;&nbsp;&nbsp;&nbsp;五品已上，陪祭、朝飨、拜表，凡大事则服之。六品已下，从七品已上，去剑、<br /><br />&nbsp;&nbsp;&nbsp;&nbsp;佩、绶，余并同。<br /><br />&nbsp;&nbsp;&nbsp;&nbsp;自余公事，皆从公服。（亦名从省服）冠，帻，簪导，绛纱单衣，革带，钩<br /><br />&nbsp;&nbsp;&nbsp;&nbsp;，假带，方心，袜，履，纷，Q囊。从五品已上服之。<br /><br />&nbsp;&nbsp;&nbsp;&nbsp;绛衣公服，（衣即单衣之不垂胡也。袖狭，形直如内。余同从省。）<br /><br />&nbsp;&nbsp;&nbsp;&nbsp;流外五品已下、九品已上服之。<br /><br />&nbsp;&nbsp;&nbsp;&nbsp;绶，王，c朱绶，四采，赤黄缥绀，纯朱质，c文织，长一丈八尺，二百四<br /><br />&nbsp;&nbsp;&nbsp;&nbsp;十首，广九寸。公，玄朱绶，四采，玄赤缥绀，纯朱质，玄文织，长一丈八尺，<br /><br />&nbsp;&nbsp;&nbsp;&nbsp;二百四十首，广九寸。侯、伯，青朱绶，四采，青赤白缥，纯朱质，青文织，长<br /><br />&nbsp;&nbsp;&nbsp;&nbsp;一丈六尺，百八十首，广八寸。子、男，素朱绶，三采，青赤白，纯朱质，白文<br /><br />&nbsp;&nbsp;&nbsp;&nbsp;织成，一丈四尺，百四十首，广七寸。正、从一品，绿F绶，四采，绿紫黄赤，<br /><br />&nbsp;&nbsp;&nbsp;&nbsp;纯绿质，长一丈八尺，二百四十首，广九寸。从三品已上，紫绶，三采，紫黄赤，<br /><br />&nbsp;&nbsp;&nbsp;&nbsp;纯紫质，长一丈六尺，百八十首，广八寸。银青光禄大夫，朝议大夫及正、从四<br /><br />&nbsp;&nbsp;&nbsp;&nbsp;品，青绶，三采，青白红，纯青质，长一丈四尺，百四十首，广七寸。正、从五<br /><br />&nbsp;&nbsp;&nbsp;&nbsp;品，墨绶，二采，青绀，纯绀质，长一丈二尺，百首，广六寸。自王公已下，皆<br /><br />&nbsp;&nbsp;&nbsp;&nbsp;有小双绶，长二尺六寸，色同大绶，而首半之。正、从一品，施二玉环，已下不<br /><br />&nbsp;&nbsp;&nbsp;&nbsp;合。其有绶者则有纷，皆长六尺四寸，广二寸四分，各随其绶色。<br /><br />&nbsp;&nbsp;&nbsp;&nbsp;Q囊，二品已上金缕，三品金银缕，四品及开国男银缕，五品彩缕。官无绶<br /><br />&nbsp;&nbsp;&nbsp;&nbsp;者，则不合剑佩。一品及五等诸侯，并佩山玄玉。五品已上，佩水苍玉。<br /><br />&nbsp;&nbsp;&nbsp;&nbsp;年高致仕及以理去官，被召谒见，皆服前官从省服。州郡秀孝，试见之日，<br /><br />&nbsp;&nbsp;&nbsp;&nbsp;皆假进贤一梁冠，绛公服。<br /><br />&nbsp;&nbsp;&nbsp;&nbsp;隐居道素之士，被召入谒见者，黑介帻，白单衣，革带，乌皮履。<br /><br />&nbsp;&nbsp;&nbsp;&nbsp;左右卫、左右武卫、左右武候大将军、领左右大将军，并武弁，绛朝服，剑，<br /><br />&nbsp;&nbsp;&nbsp;&nbsp;佩，绶。侍从则平巾帻，紫衫，大口F褶，金玳瑁装两裆甲。唯左右武卫大将军<br /><br />&nbsp;&nbsp;&nbsp;&nbsp;执赤柽杖。左右卫、左右武卫、左右武候将军、领左右将军、左右监门卫将军、<br /><br />&nbsp;&nbsp;&nbsp;&nbsp;太子左右卫、左右宗卫、左右内等率、左右监门郎将及诸副率，并武弁，绛朝服，<br /><br />&nbsp;&nbsp;&nbsp;&nbsp;剑，佩，绶。侍从则平巾帻，紫衫，大口F，金装两裆甲。唯左右武卫将军、太<br /><br />&nbsp;&nbsp;&nbsp;&nbsp;子左右宗卫率，执白檀杖。<br /><br />&nbsp;&nbsp;&nbsp;&nbsp;直阁将军、直寝、直斋、太子直阁，武弁，绛朝服，剑，佩，绶。侍从则平<br /><br />&nbsp;&nbsp;&nbsp;&nbsp;巾帻，绛衫，大口F褶，银装两裆甲。<br /><br />&nbsp;&nbsp;&nbsp;&nbsp;皇后首饰，花十二树。皇太子妃，公主，王妃，三师、三公及公夫人，一品<br /><br />&nbsp;&nbsp;&nbsp;&nbsp;命妇，并九树。侯夫人，二品命妇，并八树。伯夫人，三品命妇，并七树。子夫<br /><br />&nbsp;&nbsp;&nbsp;&nbsp;人，世妇及皇太子昭训，四品已上官命妇，并六树。男夫人，五品命妇，五树。<br /><br />&nbsp;&nbsp;&nbsp;&nbsp;女御及皇太子良娣，三树。（自皇后已下，小花并如大花之数，并两博鬓也。）<br /><br />&nbsp;&nbsp;&nbsp;&nbsp;皇后衣，（深青织成为之。为翟之形，素质，五色，十二等。）青纱<br /><br />&nbsp;&nbsp;&nbsp;&nbsp;内单，黼领，罗eF、N，蔽膝，（随裳色，用翟为章，三等。）大带，<br /><br />&nbsp;&nbsp;&nbsp;&nbsp;（随衣色，朱里，纰其外，上以朱锦，下以绿锦。纽约用青组。）以青衣，革带，<br /><br />&nbsp;&nbsp;&nbsp;&nbsp;青袜、舄（舄加金饰）白玉佩，玄组、绶。（章采尺寸，与乘舆同。）祭及朝会，<br /><br />&nbsp;&nbsp;&nbsp;&nbsp;凡大事则服之。<br /><br />&nbsp;&nbsp;&nbsp;&nbsp;鞠衣，黄罗为之。（应服者皆同）其蔽膝、大带及衣、革带、舄，随衣色。<br /><br />&nbsp;&nbsp;&nbsp;&nbsp;余与衣同，唯无雉。亲蚕则服之。（应服者皆以助祭）<br /><br />&nbsp;&nbsp;&nbsp;&nbsp;青衣，青罗为之，制与鞠衣同。去花、大带及佩绶。以礼见皇帝，则服之。<br /><br />&nbsp;&nbsp;&nbsp;&nbsp;朱衣，绯罗为之，制如青衣。宴见宾客则服之。<br /><br />&nbsp;&nbsp;&nbsp;&nbsp;皇太后服与皇后同。皇太后玺，不行用，若封令书，则用宫官之印。<br /><br />&nbsp;&nbsp;&nbsp;&nbsp;皇后玺，不行用，若封令书，则用内侍之印。<br /><br />&nbsp;&nbsp;&nbsp;&nbsp;皇太子妃翟，（青织成为之。为摇翟之形，青质，五色，九等。）青纱内<br /><br />&nbsp;&nbsp;&nbsp;&nbsp;单，黼领，罗eF、N，蔽膝，（随衣色，以摇翟为章，三等。）大带，<br /><br />&nbsp;&nbsp;&nbsp;&nbsp;（随衣色，下朱里，纰其外，上以朱锦，下以绿锦。纽约用青组。）以青衣，革<br /><br />&nbsp;&nbsp;&nbsp;&nbsp;带，青袜、舄，（舄加金饰）瑜玉佩，纯朱绶。（章采尺寸，与皇太子同。）助<br /><br />&nbsp;&nbsp;&nbsp;&nbsp;祭朝会，凡大事则服之。亦有鞠衣。<br /><br />&nbsp;&nbsp;&nbsp;&nbsp;皇太子妃玺，不行用，若封书，则用典内之印。<br /><br />&nbsp;&nbsp;&nbsp;&nbsp;公主，王妃，三师、三公及公侯伯夫人，服翟。（绣为之。公主，王妃，<br /><br />&nbsp;&nbsp;&nbsp;&nbsp;三师三公及公夫人为九等，侯夫人八等，伯夫人七等。）助祭朝会，凡大事则服<br /><br />&nbsp;&nbsp;&nbsp;&nbsp;之。亦有鞠衣。<br /><br />&nbsp;&nbsp;&nbsp;&nbsp;子、男夫人，服阙翟。（绯罗为之。刻赤缯为翟形，不绣，缀于服上。子夫<br /><br />&nbsp;&nbsp;&nbsp;&nbsp;人六等，男夫人五等。）助祭朝会，凡大事则服之。亦有鞠衣。<br /><br />&nbsp;&nbsp;&nbsp;&nbsp;诸王、公、侯、伯、子、男之母，与妃、夫人同。其郡县君，各视其夫及子。<br /><br />&nbsp;&nbsp;&nbsp;&nbsp;若郡县君品高及无夫、子者，准品。<br /><br />&nbsp;&nbsp;&nbsp;&nbsp;嫔及从三品已上官命妇，青服。（制与翟同，青罗为之，唯无雉。）助祭<br /><br />&nbsp;&nbsp;&nbsp;&nbsp;朝会，凡大事则服之。亦有鞠衣。<br /><br />&nbsp;&nbsp;&nbsp;&nbsp;世妇及皇太子昭训，从五品已上官命妇，服青服。助祭从蚕朝会，凡大事则<br /><br />&nbsp;&nbsp;&nbsp;&nbsp;服之。<br /><br />&nbsp;&nbsp;&nbsp;&nbsp;女御及皇太子良媛，朱服。制与青服同，去佩绶。助祭从蚕朝会，凡大事则<br /><br />&nbsp;&nbsp;&nbsp;&nbsp;服之。<br /><br />&nbsp;&nbsp;&nbsp;&nbsp;六尚，朱丝布公服。助祭从蚕朝会，凡大事则服之。<br /><br />&nbsp;&nbsp;&nbsp;&nbsp;六司、六典及皇太子三司、三典、三掌，青纱公服。助祭从蚕朝会，凡大事<br /><br />&nbsp;&nbsp;&nbsp;&nbsp;则服之。<br /><br />&nbsp;&nbsp;&nbsp;&nbsp;佩绶，嫔同九卿，世妇及皇太子昭训同五品，公主、王妃同诸王，三师、三<br /><br />&nbsp;&nbsp;&nbsp;&nbsp;公、五等国夫人及从五品已上官命妇，皆准其夫。无夫者准品。<br /><br />&nbsp;&nbsp;&nbsp;&nbsp;定令讫。<br /><br />&nbsp;&nbsp;&nbsp;&nbsp;高祖元正朝会，方御通天服，郊丘宗庙，尽用龙衮衣，大裘毳衤黹，皆未能<br /><br />&nbsp;&nbsp;&nbsp;&nbsp;备。至平陈，得其器物，衣冠法服，始依礼具。然皆藏御府，弗服用焉。百官常<br /><br />&nbsp;&nbsp;&nbsp;&nbsp;服，同于匹庶，皆著黄袍，出入殿省。高祖朝服亦如之，唯带加十三环，以为差<br /><br />&nbsp;&nbsp;&nbsp;&nbsp;异。盖取于便事。及大业元年，炀帝始诏吏部尚书牛弘、工部尚书宇文恺、兼内<br /><br />&nbsp;&nbsp;&nbsp;&nbsp;史侍郎虞世基、给事郎许善心、仪曹郎袁朗等，宪章古制，创造衣冠，自天子逮<br /><br />&nbsp;&nbsp;&nbsp;&nbsp;于胥皂，服章皆有等差。若先所有者，则因循取用，弘等议定乘舆服，合八等焉。<br /><br />&nbsp;&nbsp;&nbsp;&nbsp;大裘冕之制，案《周礼》，大裘之冕，无旒。《三礼衣服图》：“大裘而冕，<br /><br />&nbsp;&nbsp;&nbsp;&nbsp;王祀昊天上帝及五帝之服。”至秦，除六冕，唯留玄冕。汉明帝永平中，方始创<br /><br />&nbsp;&nbsp;&nbsp;&nbsp;制。董巴《志》云：“汉六冕同制皆阔七寸，长尺二寸，前圆后方。”于是遂依<br /><br />&nbsp;&nbsp;&nbsp;&nbsp;此为大裘冕制，青表，朱里，不施旒纩，不通于下。其大裘之服，案《周官》注<br /><br />&nbsp;&nbsp;&nbsp;&nbsp;“羔裘也”。其制，准《礼图》，以羔正黑者为之，取同色缯以为领袖。其裳用<br /><br />&nbsp;&nbsp;&nbsp;&nbsp;c，而无章饰，绛袜，赤舄。祀圆丘、感帝、封禅、五郊、明堂、雩、蜡，皆服<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;衮冕之制，案《礼・玉藻》“十有二旒”。《大戴礼》云：“冕而加旒，以<br /><br />&nbsp;&nbsp;&nbsp;&nbsp;蔽明也，L纩塞耳，以蔽聪也。”又《礼含文嘉》：“前后邃延，不视邪也，加<br /><br />&nbsp;&nbsp;&nbsp;&nbsp;以W纩，不听谗也。”三王之冕，既不通制，故夫子云：“行夏之时，服周之冕。”<br /><br />&nbsp;&nbsp;&nbsp;&nbsp;今以采贯珠，为旒十二。邃延者，出冕前后而下垂之，旒齐于m，纩齐于耳，<br /><br />&nbsp;&nbsp;&nbsp;&nbsp;组为缨，玉笄导。其为服之制，案《释名》云：“衮，卷也”，谓画龙于上也。<br /><br />&nbsp;&nbsp;&nbsp;&nbsp;是时虞世基奏曰：<br /><br />&nbsp;&nbsp;&nbsp;&nbsp;后周故事，升日月于旌旗，乃阙三辰，而章无十二。但有山、龙、华虫作绘，<br /><br />&nbsp;&nbsp;&nbsp;&nbsp;宗彝、藻、火、粉米、黼、黻，乃与三公不异。开皇中，就里欲生分别，故衣重<br /><br />&nbsp;&nbsp;&nbsp;&nbsp;宗彝，裳重黼黻，合重二物，以就九章，为十二等。但每一物，上下重行。衮服<br /><br />&nbsp;&nbsp;&nbsp;&nbsp;用九，服用七，今重此三物，乃非典故。且周氏执谦，不敢负于日月，所以缀<br /><br />&nbsp;&nbsp;&nbsp;&nbsp;此三象，唯施太常，天王衮衣，章乃从九。但天子譬日，德在照临，辰为帝位，<br /><br />&nbsp;&nbsp;&nbsp;&nbsp;月主正后，负此三物，合德齐明，自古有之，理应无惑。周执谦道，殊未可依，<br /><br />&nbsp;&nbsp;&nbsp;&nbsp;重用宗彝，又乖法服。今准《尚书》：“予欲观古人之服，日、月、星辰、山、<br /><br />&nbsp;&nbsp;&nbsp;&nbsp;龙、华虫作会，宗彝、藻、火、粉、米、黼黻绣。”具依此，于左右m上为日<br /><br />&nbsp;&nbsp;&nbsp;&nbsp;月各一，当后领下而为星辰，又山、龙九物，各重行十二。又近代故实，依《尚<br /><br />&nbsp;&nbsp;&nbsp;&nbsp;书大传》：“山龙纯青，华虫纯黄，作会；宗彝纯黑，藻纯白，火纯赤。”以此<br /><br />&nbsp;&nbsp;&nbsp;&nbsp;相间，而为五采。郑玄议已自非之，云：“五采相错，非一色也。”今并用织成<br /><br />&nbsp;&nbsp;&nbsp;&nbsp;于绣，五色错文。准孔安国，衣质以玄，加山、龙、华虫、火、宗彝等，并织成<br /><br />&nbsp;&nbsp;&nbsp;&nbsp;为五物，裳质以c，加藻、粉米、黼、黻之四。衣裳通数，此为九章，兼上三辰，<br /><br />&nbsp;&nbsp;&nbsp;&nbsp;而备十二也。衣F、领上各帖升龙，汉、晋以来，率皆如此。既是先王法服，<br /><br />&nbsp;&nbsp;&nbsp;&nbsp;不可乘于夏制，征而用之，理将为允。<br /><br />&nbsp;&nbsp;&nbsp;&nbsp;墨敕曰：“可。”承以单衣。又案董巴《舆服志》宗庙冕服云：“绛领、袖<br /><br />&nbsp;&nbsp;&nbsp;&nbsp;为内单衣。”又《车服杂记》曰：“天子释奠、郊祭而单衣，以绛缘。”今用白<br /><br />&nbsp;&nbsp;&nbsp;&nbsp;纱为内单，黼领，绛F，青裾及N。革带，玉钩，大带朱里，纰其外。纽<br /><br />&nbsp;&nbsp;&nbsp;&nbsp;约用组，上加朱。又案《说文》：“{，也。所以蔽前。”《礼记》曰：<br /><br />&nbsp;&nbsp;&nbsp;&nbsp;“有虞氏，夏后氏山，殷火，周龙章。”郑玄曰：“冕之也，舜始作之，以<br /><br />&nbsp;&nbsp;&nbsp;&nbsp;尊祭服。禹、汤至周，增以文饰。”《礼记》曰：“君朱{。”郑曰：“{象裳<br /><br />&nbsp;&nbsp;&nbsp;&nbsp;色。”今依《白武通注》，以蔽裳前，上阔一尺，象天数也；下阔二尺，象地数<br /><br />&nbsp;&nbsp;&nbsp;&nbsp;也；长三尺，象三才也；加龙章山火，以备三代之法也。于是制衮冕之服，玄衣，<br /><br />&nbsp;&nbsp;&nbsp;&nbsp;c裳，合九章为十二等。白纱内单，黼领，青F、N。革带，玉钩，大带，<br /><br />&nbsp;&nbsp;&nbsp;&nbsp;，鹿卢玉具剑，火珠镖首，白玉双佩，玄组，大、小绶。朱袜，赤舄，舄饰以<br /><br />&nbsp;&nbsp;&nbsp;&nbsp;金。宗庙、社稷、籍田、方泽、朝日、夕月、遣将授律、征还饮至、加元服、纳<br /><br />&nbsp;&nbsp;&nbsp;&nbsp;后、正冬受朝、临轩拜爵，皆服之。<br /><br />&nbsp;&nbsp;&nbsp;&nbsp;通天冠之制，案董巴《志》：“冠高九寸，形正竖，顶少邪却，后乃直下为<br /><br />&nbsp;&nbsp;&nbsp;&nbsp;铁卷梁，前有高山。”故《礼图》或谓之高山冠也。《晋起居注》，成帝咸和五<br /><br />&nbsp;&nbsp;&nbsp;&nbsp;年，制诏殿内曰：“平天、通天冠，并不能佳，可更修理之。”虽在《礼》无文，<br /><br />&nbsp;&nbsp;&nbsp;&nbsp;故知天子所冠，其来久矣。又徐氏《舆服注》曰：“通天冠，高九寸，黑介帻，<br /><br />&nbsp;&nbsp;&nbsp;&nbsp;金博山。”徐爰亦曰：“博山附蝉，谓之金颜。”今制依此，不通于下，独天子<br /><br />&nbsp;&nbsp;&nbsp;&nbsp;元会临轩服之。其服绛纱袍，深衣制，白纱内单，皂领、F、裾、N，绛纱<br /><br />&nbsp;&nbsp;&nbsp;&nbsp;蔽膝，白假带，方心曲领。其剑、佩、绶、舄、革带，皆与上同。元冬飨会、诸<br /><br />&nbsp;&nbsp;&nbsp;&nbsp;祭还，则服之。四时视朔，则内单、领、N，各随其方色。唯秋方色白，以绿<br /><br />&nbsp;&nbsp;&nbsp;&nbsp;代之。<br /><br />&nbsp;&nbsp;&nbsp;&nbsp;远游冠之制，案《汉杂事》曰：“太子诸王服之。”故《淮南子》曰：“楚<br /><br />&nbsp;&nbsp;&nbsp;&nbsp;庄王冠通梁，组缨。”注云：“通梁，远游也。”晋令：“皇太子诸王，给远游<br /><br />&nbsp;&nbsp;&nbsp;&nbsp;冠。”徐氏《杂注》曰：“天子杂服，远游五梁。太子诸王三梁。”董巴《志》<br /><br />&nbsp;&nbsp;&nbsp;&nbsp;曰：“制如通天，有展筒，横之帻上。”今制依此，天子加金博山，九首，施珠<br /><br />&nbsp;&nbsp;&nbsp;&nbsp;翠，黑介帻，金缘，以承之。翠q缨，犀簪导。太子亲王加金附蝉，宗室王去附<br /><br />&nbsp;&nbsp;&nbsp;&nbsp;蝉，并不通于庶姓。其乘舆远游冠服，白纱单衣，承以裙襦，乌皮履。拜山陵则<br /><br />&nbsp;&nbsp;&nbsp;&nbsp;服之。<br /><br />&nbsp;&nbsp;&nbsp;&nbsp;武弁之制，案徐爰《宋志》，谓笼冠是也。《礼图》曰：“武士服之。”董<br /><br />&nbsp;&nbsp;&nbsp;&nbsp;巴《舆服志》云：“诸常侍、内常侍，加黄金附蝉、疚玻谓之惠文冠。”今制，<br /><br />&nbsp;&nbsp;&nbsp;&nbsp;天子金博山，三公已上玉冠枝，四品已上金枝。侍臣加附蝉，痉狨酰文官七品<br /><br />&nbsp;&nbsp;&nbsp;&nbsp;已上景妆剩八品已下及武官，皆不颈省Ｆ涑擞呶溘椭服，衣、裳、绶如通天<br /><br />&nbsp;&nbsp;&nbsp;&nbsp;之服。讲武、出征、四时L狩、大射、l、类、宜社、赏祖、罚社、纂严，皆服<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;弁之制，案《五经通义》“高五寸，前后玉饰。”《诗》云：“g弁如星。”<br /><br />&nbsp;&nbsp;&nbsp;&nbsp;董巴曰：“以鹿皮为之。”《尚书顾命》：“四人綦弁，执戈。”故知自天子至<br /><br />&nbsp;&nbsp;&nbsp;&nbsp;于执戈，通贵贱矣。《魏台访议》曰：“天子以五采玉珠十二饰之。”今参准此，<br /><br />&nbsp;&nbsp;&nbsp;&nbsp;通用乌漆纱而为之。天子十二琪，皇太子及一品九琪，二品八琪，三品七琪，四<br /><br />&nbsp;&nbsp;&nbsp;&nbsp;品六琪，五品五琪，六品已下无琪。唯文官服之，不通武职。案《礼图》，有结<br /><br />&nbsp;&nbsp;&nbsp;&nbsp;缨而无笄导。少府少监何稠，请施象牙簪导。诏许之。弁加簪导，自兹始也。乘<br /><br />&nbsp;&nbsp;&nbsp;&nbsp;舆鹿皮弁服，绯大襦，白罗裙，金乌皮履，革带，小绶长二尺六寸，色同大绶，<br /><br />&nbsp;&nbsp;&nbsp;&nbsp;而首半之，间施三玉环，白玉佩一双。视朝听讼则服之。凡弁服，自天子已下，<br /><br />&nbsp;&nbsp;&nbsp;&nbsp;内外九品已上，弁皆以乌为质，并衣F褶。五品已上以紫，六品已下以绛。宿卫<br /><br />&nbsp;&nbsp;&nbsp;&nbsp;及在仗内，加两裆，蛇绛衣，连裳。典谒赞引，流外冗吏，通服之，以缦。<br /><br />&nbsp;&nbsp;&nbsp;&nbsp;后制鹿皮弁，以赐近臣。<br /><br />&nbsp;&nbsp;&nbsp;&nbsp;帽，古野人之服也。董巴云：“上古穴居野处，衣毛帽皮。”以此而言，不<br /><br />&nbsp;&nbsp;&nbsp;&nbsp;施衣冠明矣。案宋、齐之间，天子宴私，著白高帽，士庶以乌，其制不定。或有<br /><br />&nbsp;&nbsp;&nbsp;&nbsp;卷荷，或有下裙，或有纱高屋，或有乌纱长耳。后周之时，咸著突骑帽，如今胡<br /><br />&nbsp;&nbsp;&nbsp;&nbsp;帽，垂裙覆带，盖索发之遗象也。又文帝项有瘤疾，不欲人见，每常著焉。相魏<br /><br />&nbsp;&nbsp;&nbsp;&nbsp;之时，著而谒帝，故后周一代，将为雅服，小朝公宴，咸许戴之。开皇初，高祖<br /><br />&nbsp;&nbsp;&nbsp;&nbsp;常著乌纱帽，自朝贵已下，至于冗吏，通著入朝。今复制白纱高屋帽，其服，练<br /><br />&nbsp;&nbsp;&nbsp;&nbsp;裙襦，乌皮履。宴接宾客则服之。<br /><br />&nbsp;&nbsp;&nbsp;&nbsp;白，案《傅子》：“魏太祖以天下凶荒，资财乏匮，拟古皮弁，裁缣帛<br /><br />&nbsp;&nbsp;&nbsp;&nbsp;以为之。”盖自魏始也。《梁令》，天子为朝臣等举哀则服之。今亦准此。其服，<br /><br />&nbsp;&nbsp;&nbsp;&nbsp;白纱单衣，承以裙襦，乌皮履。举哀临丧则服之。<br /><br />&nbsp;&nbsp;&nbsp;&nbsp;帻，案董巴云：“起于秦人，施于武将，初为绛，以表贵贱焉。至汉孝<br /><br />&nbsp;&nbsp;&nbsp;&nbsp;文时，乃加以高颜。”孝元帝额有壮发，不欲人见，乃始进帻。又董偃召见，绿<br /><br />&nbsp;&nbsp;&nbsp;&nbsp;帻傅x。《东观记》云：“诏赐段G赤帻大冠一具。”故知自上已下，至于皂隶，<br /><br />&nbsp;&nbsp;&nbsp;&nbsp;及将帅等，皆通服之。今天子畋猎御戎，文官出游田里，武官自一品已下，至于<br /><br />&nbsp;&nbsp;&nbsp;&nbsp;九品，并流外吏色，皆同乌。厨人以绿，卒及驭人以赤，举辇人以黄。驾五辂人，<br /><br />&nbsp;&nbsp;&nbsp;&nbsp;逐其车色。承远游、进贤者，施以掌导，谓之介帻。承武弁者，施以笄导，谓之<br /><br />&nbsp;&nbsp;&nbsp;&nbsp;平巾。其乘舆黑介帻之服，紫罗褶，南布F，玉梁带，紫丝鞋，长靴。畋猎<br /><br />&nbsp;&nbsp;&nbsp;&nbsp;豫游则服之。<br /><br />&nbsp;&nbsp;&nbsp;&nbsp;皇太子服六等，衮冕九旒，朱组缨，青纩耳，犀簪导。绀衣，c裳，去<br /><br />&nbsp;&nbsp;&nbsp;&nbsp;日月星辰为九章。白纱内单，黼黻领，青F、N、裾。革带，金钩，大带，<br /><br />&nbsp;&nbsp;&nbsp;&nbsp;二章，玉具剑。侍从祭祀，及谒庙、加元服、纳妃，则服之。据晋咸宁四年故<br /><br />&nbsp;&nbsp;&nbsp;&nbsp;事，衣色用玄，改用绀。旧章用织成，降以绣。玉具剑，故事以火珠镖首，改以<br /><br />&nbsp;&nbsp;&nbsp;&nbsp;白珠。开皇中，皇太子冕同天子，贯白珠。及仁寿元年，炀帝为太子，以白珠太<br /><br />&nbsp;&nbsp;&nbsp;&nbsp;逼，表请从青珠。于是太子衮冕与三公王等，皆青珠九旒。旒短不及m，降天子<br /><br />&nbsp;&nbsp;&nbsp;&nbsp;二寸。<br /><br />&nbsp;&nbsp;&nbsp;&nbsp;远游冠，金附蝉，加宝饰珠翠，九首，珠缨翠q，犀簪导。绛纱袍，白纱内<br /><br />&nbsp;&nbsp;&nbsp;&nbsp;单，皂领、F、N、裾。白假带，方心曲领，绛纱蔽膝。袜，舄，革带，剑，<br /><br />&nbsp;&nbsp;&nbsp;&nbsp;佩，绶同衮冕。未冠则双童髻，空顶黑介帻，双玉导，加宝饰珠翠，二首。谒庙<br /><br />&nbsp;&nbsp;&nbsp;&nbsp;还，元日、朔旦入朝，释奠，则服之。始后周采用《周礼》，皇太子朝驾，皆衮<br /><br />&nbsp;&nbsp;&nbsp;&nbsp;冕九章服。开皇初，自非助祭，皆冠远游冠。至此，牛弘奏云：“皇太子冬正大<br /><br />&nbsp;&nbsp;&nbsp;&nbsp;朝，请服衮冕。”帝问给事郎许善心曰：“太子朝谒，著远游冠，有何典故？”<br /><br />&nbsp;&nbsp;&nbsp;&nbsp;对曰：“晋令皇太子给五时朝服、远游冠。至宋泰始六年，更议仪注，仪曹郎丘<br /><br />&nbsp;&nbsp;&nbsp;&nbsp;仲起议：‘案《周礼》，公自衮冕已下，至卿大夫之玄冕，皆其朝聘之服也。伏<br /><br />&nbsp;&nbsp;&nbsp;&nbsp;寻古之公侯，尚得服衮，以入朝见，况皇太子储副之尊，谓宜式遵盛典，服衮朝<br /><br />&nbsp;&nbsp;&nbsp;&nbsp;贺。’兼左丞陆澄议：‘服冕以朝，实著经典，自秦除六冕之制，后汉始备古章。<br /><br />&nbsp;&nbsp;&nbsp;&nbsp;魏、晋以来，非祀宗庙，不欲令臣下服于衮冕，位为公者，必加侍官，故太子入<br /><br />&nbsp;&nbsp;&nbsp;&nbsp;朝，因亦不著。但承天作副，礼绝群后，宜遵前王之令典，革近代之陋制，皇太<br /><br />&nbsp;&nbsp;&nbsp;&nbsp;子朝，请服冕。’自宋以下，始定此仪。至梁简文之为太子，嫌于上逼，还冠远<br /><br />&nbsp;&nbsp;&nbsp;&nbsp;游，下及于陈，皆依此法。后周之时，亦言服衮入朝。至于开皇，复遵魏、晋故<br /><br />&nbsp;&nbsp;&nbsp;&nbsp;事。臣谓衮冕之服，章玉虽差，一日而观，颇欲相类。臣子之道，义无上逼。故<br /><br />&nbsp;&nbsp;&nbsp;&nbsp;晋武帝太始三年，诏太宰安平王孚著侍内之服，四年，又赐赵、燕、乐安王等散<br /><br />&nbsp;&nbsp;&nbsp;&nbsp;骑常侍之服。自斯以后，台鼎贵臣，并加貂武弁，故皇太子遂著远游，谦不逼<br /><br />&nbsp;&nbsp;&nbsp;&nbsp;尊，于理为允。”帝曰：“善。”竟用开皇旧式。<br /><br />&nbsp;&nbsp;&nbsp;&nbsp;远游三梁冠，从省服，绛纱单衣，革带，金钩，假带，方心，佩一只，纷<br /><br />&nbsp;&nbsp;&nbsp;&nbsp;长六尺四寸，阔二寸四分，色同于绶。金缕Q囊，白袜，乌皮履，金饰。五日常<br /><br />&nbsp;&nbsp;&nbsp;&nbsp;朝则服之。<br /><br />&nbsp;&nbsp;&nbsp;&nbsp;鹿皮弁，九琪，服绛罗襦，白罗裙，革带，履，袜，佩，纷，如从省服。在<br /><br />&nbsp;&nbsp;&nbsp;&nbsp;宫听政则服之。平巾，黑帻，玉冠枝，金花饰，犀簪导，紫罗褶，南布F，玉梁<br /><br />&nbsp;&nbsp;&nbsp;&nbsp;带，长靴。侍从田狩则服之。<br /><br />&nbsp;&nbsp;&nbsp;&nbsp;白，素单衣，乌皮履。为宫臣举哀吊丧则服之。<br /><br />&nbsp;&nbsp;&nbsp;&nbsp;诸王三公已下，为服之制，衮冕九章服。三公摄祭及诸王初受册、执贽、入<br /><br />&nbsp;&nbsp;&nbsp;&nbsp;朝、助祭、亲迎，则服之。绶各依其色。<br /><br />&nbsp;&nbsp;&nbsp;&nbsp;冕，案《礼图》：“王祭先公及卿之服。”天子九旒，用玉二百一十六。<br /><br />&nbsp;&nbsp;&nbsp;&nbsp;侯伯服以助祭，七旒，用玉八十。新制依此。服七章。三品及公侯助祭则服之。<br /><br />&nbsp;&nbsp;&nbsp;&nbsp;毳冕，案《礼图》：“王祀四望山川之服。”天子七旒，用玉百六十八。子<br /><br />&nbsp;&nbsp;&nbsp;&nbsp;男服以助祭，五旒，用玉五十。新制依此。服五章。四品及伯助祭则服之。<br /><br />&nbsp;&nbsp;&nbsp;&nbsp;衤黹冕，案《礼图》：“王者祭社稷五祀之服。”天子五旒，用玉百二十。<br /><br />&nbsp;&nbsp;&nbsp;&nbsp;孤卿服以助祭，四旒，用玉三十二。新制依此。服三章。五品及子男助祭则服之。<br /><br />&nbsp;&nbsp;&nbsp;&nbsp;玄冕，案《礼图》：“王祭群小祀及视朝服。”天子四旒，用玉三十二。诸<br /><br />&nbsp;&nbsp;&nbsp;&nbsp;侯服以祭其宗庙，三旒，用玉十八。新制依此。服三章。通给庶姓。一品已下，<br /><br />&nbsp;&nbsp;&nbsp;&nbsp;五品已上，自制于家，祭其私庙。三品省衣粉米，加三重；裳黼黻，加二重。四<br /><br />&nbsp;&nbsp;&nbsp;&nbsp;品减黼一重，五品减黻一重。礼自玄冕以上，加旒一等，天子祭祀，节级服之。<br /><br />&nbsp;&nbsp;&nbsp;&nbsp;开皇以来，天子唯用衮冕，自之下，不施于尊，具依前式。而六等之冕，<br /><br />&nbsp;&nbsp;&nbsp;&nbsp;皆有W纩，黄绵为之，其大如橘。自皇太子以下，三犀导，青缨爵弁。案董巴<br /><br />&nbsp;&nbsp;&nbsp;&nbsp;《志》：“同于爵形，一名冕，有收持笄，所谓夏收、殷壅咭病！膘籼斓亍⑽<br /><br />&nbsp;&nbsp;&nbsp;&nbsp;郊、明堂，《云翘》舞人服之。《礼》云：“朱干玉戚，冕而舞《大夏》。”此<br /><br />&nbsp;&nbsp;&nbsp;&nbsp;之谓也。《礼图》云：“士助君祭服之，色如爵头，无旒有纩。”新制依此。角<br /><br />&nbsp;&nbsp;&nbsp;&nbsp;为簪导，衣青，裳X，并缦，无章。六品已下，皆通服之。<br /><br />&nbsp;&nbsp;&nbsp;&nbsp;远游冠服，王所服也。衣裳内单。如皇太子，佩山玄玉，金章龟钮。宋孝建<br /><br />&nbsp;&nbsp;&nbsp;&nbsp;故事亦谓之玺，今文曰印。又并归于官府，身不自佩，例以铜易之。大绶四采，<br /><br />&nbsp;&nbsp;&nbsp;&nbsp;小绶同色，施二玉环，玉具剑，乌皮舄，舄加金饰。唯帝子宗室封国王者服之。<br /><br />&nbsp;&nbsp;&nbsp;&nbsp;进贤冠，案《汉官》云：“平帝元始五年，令公卿列侯冠三梁，二千石两梁，<br /><br />&nbsp;&nbsp;&nbsp;&nbsp;千石以下一梁。”梁别贵贱，自汉始也。董巴释曰：“如缁布冠，文儒之服也。”<br /><br />&nbsp;&nbsp;&nbsp;&nbsp;前高七寸而却，后高三寸而立。王莽之时，以帻承之。新制依此。内外文官通服<br /><br />&nbsp;&nbsp;&nbsp;&nbsp;之。三品已上三梁，五品已上两梁，九品已上一梁，用明尊卑之等也。其朝服，<br /><br />&nbsp;&nbsp;&nbsp;&nbsp;亦名具服。绛纱单衣，白纱内单，玄领、裾、N、袖，革带，金钩，假带，<br /><br />&nbsp;&nbsp;&nbsp;&nbsp;曲领方心，绛纱蔽膝，白袜，乌皮舄。双佩、绶，如远游之色。自一品已下，五<br /><br />&nbsp;&nbsp;&nbsp;&nbsp;品已上，衣服尽同，而绶依其品。陪祭朝飨拜表，凡大事皆服之。六品、七品，<br /><br />&nbsp;&nbsp;&nbsp;&nbsp;去剑、佩、绶。八品、九品，去白笔、内单，而用履代舄。其五品已上，一品已<br /><br />&nbsp;&nbsp;&nbsp;&nbsp;下，又有公服，亦名从省服。并乌皮履，去曲领、内单、白笔、蔽膝。开皇故事，<br /><br />&nbsp;&nbsp;&nbsp;&nbsp;亦去Q囊、佩、绶。何稠请去大绶，而偏垂一小绶，缀于兽头Q囊，独一只佩，<br /><br />&nbsp;&nbsp;&nbsp;&nbsp;正当于后。诏从之。一品已下，五品已上，同。<br /><br />&nbsp;&nbsp;&nbsp;&nbsp;高山冠，案董巴《志》云：“一曰侧注，谒者仆射之所服也。”胡伯始以为<br /><br />&nbsp;&nbsp;&nbsp;&nbsp;齐王冠，秦灭齐，以赐谒者。《傅子》曰：“魏明帝以高山冠似通天，乃毁变其<br /><br />&nbsp;&nbsp;&nbsp;&nbsp;形，除去卷筒，令如介帻。帻上加物，以象山峰，行人使者，通皆服之。”新制<br /><br />&nbsp;&nbsp;&nbsp;&nbsp;参用其事，形如进贤，于冠前加三峰，以象魏制。谒者大夫已下服之。梁依其品。<br /><br />&nbsp;&nbsp;&nbsp;&nbsp;獬豸冠，案《礼图》曰：“法冠也，一曰柱后惠文。”如淳注《汉官》曰：<br /><br />&nbsp;&nbsp;&nbsp;&nbsp;“惠，蝉也，细如蝉翼。”今御史服之。《礼图》又曰：獬豸冠，高五寸，秦制<br /><br />&nbsp;&nbsp;&nbsp;&nbsp;也。法官服之。”董巴《志》曰：“獬豸，神羊也。”蔡邕云：“如麟，一角。”<br /><br />&nbsp;&nbsp;&nbsp;&nbsp;应劭曰：“古有此兽，主触不直，故执宪者，为冠以象之。秦灭楚，以其冠赐御<br /><br />&nbsp;&nbsp;&nbsp;&nbsp;史。”此即是也。开皇中，御史戴却非冠，而无此色。新制又以此而代却非。御<br /><br />&nbsp;&nbsp;&nbsp;&nbsp;史大夫以金，治书侍御史以犀，侍御史已下，用羚羊角，独御史、司隶服之。<br /><br />&nbsp;&nbsp;&nbsp;&nbsp;巾，案《方言》云：“巾，赵、魏间通谓之承露。”《郭林宗传》曰：“林<br /><br />&nbsp;&nbsp;&nbsp;&nbsp;宗尝行遇雨，巾沾角折。”又袁绍战败，幅巾渡河。此则野人及军旅服也。制有<br /><br />&nbsp;&nbsp;&nbsp;&nbsp;二等。今高人道士所著，是林宗折角；庶人农夫常服，是袁绍幅巾。故事，用全<br /><br />&nbsp;&nbsp;&nbsp;&nbsp;幅皂而向后L发，俗人谓之L头。自周武帝裁为四脚，今通于贵贱矣。<br /><br />&nbsp;&nbsp;&nbsp;&nbsp;簪导，案《释名》云：“簪，建也，所以建冠于发也。一曰笄。笄，系也，<br /><br />&nbsp;&nbsp;&nbsp;&nbsp;所以拘冠使不坠也。导，所以导^鬓发，使入巾帻之里也。”今依《周礼》，<br /><br />&nbsp;&nbsp;&nbsp;&nbsp;天子以玉笄，而导亦如之。又《史记》曰：“平原君夸楚，为玳瑁簪。”班固<br /><br />&nbsp;&nbsp;&nbsp;&nbsp;《与弟书》云：“今遗仲升以黑犀簪。”《士燮集》云：“遣功曹史贡皇太子通<br /><br />&nbsp;&nbsp;&nbsp;&nbsp;天犀导。”故知天子独得用玉，降此通用玳瑁及犀。今并准是，唯弁用白牙笄导<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;貂蝉，案《汉官》：“侍内金蝉左貂，金取刚固，蝉取高洁也。”董巴《志》<br /><br />&nbsp;&nbsp;&nbsp;&nbsp;曰：“内常侍，右貂金，银附蝉，内书令亦同此。”今宦者去貂，内史令金蝉<br /><br />&nbsp;&nbsp;&nbsp;&nbsp;右貂，纳言金蝉左貂。开皇时，加散骑常侍在门下者，皆有貂蝉，至是罢之。唯<br /><br />&nbsp;&nbsp;&nbsp;&nbsp;加常侍聘外国者，特给貂蝉，还则输纳于内省。<br /><br />&nbsp;&nbsp;&nbsp;&nbsp;白笔，案徐氏《杂注》云：“古者贵贱皆执笏，有事则书之，故常簪笔。今<br /><br />&nbsp;&nbsp;&nbsp;&nbsp;之白笔，是遗象也。”《魏略》曰：“明帝时大会而史簪笔。”今文官七品已上，<br /><br />&nbsp;&nbsp;&nbsp;&nbsp;通局。武职虽贵，皆不疽病<br /><br />&nbsp;&nbsp;&nbsp;&nbsp;缨，案《仪礼》曰：“天子朱缨，诸侯丹组缨。”今冕，天子已下皆朱缨。<br /><br />&nbsp;&nbsp;&nbsp;&nbsp;又《尉缭子》曰：“天子玄缨，诸侯素缨。”别尊卑也。今不用素，并从冠色焉。<br /><br />&nbsp;&nbsp;&nbsp;&nbsp;佩，案《礼》，天子佩白玉。董巴、司马彪云：“君臣佩玉，尊卑有序，所<br /><br />&nbsp;&nbsp;&nbsp;&nbsp;以章德也。”今参用杜夔之法，天子白玉，太子瑜玉，王山玄玉。自公已下，皆<br /><br />&nbsp;&nbsp;&nbsp;&nbsp;水苍玉。<br /><br />&nbsp;&nbsp;&nbsp;&nbsp;绶，案《礼》：“天子玄组绶，侯伯朱组绶，大夫纯组绶，世子綦组绶。”<br /><br />&nbsp;&nbsp;&nbsp;&nbsp;《汉官》云：“萧何为相国，佩绿绶，公侯紫，卿二千石青，令长千石黑。”今<br /><br />&nbsp;&nbsp;&nbsp;&nbsp;大抵准此。天子以双绶，六采，玄黄赤白缥绿，纯玄质，长二丈四尺，五百首，<br /><br />&nbsp;&nbsp;&nbsp;&nbsp;阔一尺；双小绶，长二尺六寸，色同大绶，而首半之，间施四玉环。开皇用三，<br /><br />&nbsp;&nbsp;&nbsp;&nbsp;今加一。皇太子，朱双绶，四采，赤白缥绀，纯朱质，长一丈八尺，三百二十首，<br /><br />&nbsp;&nbsp;&nbsp;&nbsp;阔九寸；双小绶，长一尺六寸，色同大绶，而首半之，间施三玉环。开皇用二，<br /><br />&nbsp;&nbsp;&nbsp;&nbsp;今加一。三公，绿F绶，四采，绿黄缥紫，纯绿质，黄文织之，长一丈八尺，<br /><br />&nbsp;&nbsp;&nbsp;&nbsp;二百四十首，阔九寸，与亲王绶俱施二玉环。诸王，c朱绶，四采，赤黄缥绀，<br /><br />&nbsp;&nbsp;&nbsp;&nbsp;纯朱质，c文织之，长一丈八尺，二百四十首，阔九寸。公，玄朱绶，四采，赤<br /><br />&nbsp;&nbsp;&nbsp;&nbsp;缥玄绀，纯朱质，玄文织之，长一丈八尺，二百四十首，阔九寸。侯、伯，青朱<br /><br />&nbsp;&nbsp;&nbsp;&nbsp;绶，四采，青赤白缥，纯朱质，青文织，长一丈六尺，百八十首，阔八寸。子、<br /><br />&nbsp;&nbsp;&nbsp;&nbsp;男，素朱绶，三采，青赤白，纯朱质，素文织之，长一丈四尺，百四十首，阔七<br /><br />&nbsp;&nbsp;&nbsp;&nbsp;寸。二品已上，c紫绶，四采，c紫赤黄，纯紫质，c文织之，长一丈四尺，百<br /><br />&nbsp;&nbsp;&nbsp;&nbsp;四十首，阔八寸。三品，绀紫绶，四采，紫绀黄缥，纯紫质，绀文织之，长一丈<br /><br />&nbsp;&nbsp;&nbsp;&nbsp;六尺，百八十首，阔八寸。四品，青绶，三采，青白红，纯青质，长一丈四尺，<br /><br />&nbsp;&nbsp;&nbsp;&nbsp;百四十首，阔七寸。五品，墨绶，二采，青绀，纯绀质，长一丈二尺，百二十首，<br /><br />&nbsp;&nbsp;&nbsp;&nbsp;阔六寸。自王公已下，皆有小绶二枚，色同大绶，而首半之。正、从一品，施二<br /><br />&nbsp;&nbsp;&nbsp;&nbsp;玉环。凡有绶者，皆有纷，并长六尺四寸，阔二寸四分，随于绶色。<br /><br />&nbsp;&nbsp;&nbsp;&nbsp;Q囊，案《礼》：“男Q革，女Q丝。”《东观书》：“诏赐邓遵兽头Q囊<br /><br />&nbsp;&nbsp;&nbsp;&nbsp;一枚。”班固《与弟书》：“遗仲升兽头旁囊，金错钩也。”古佩印皆贮悬之，<br /><br />&nbsp;&nbsp;&nbsp;&nbsp;故有囊称。或带于旁，故班氏谓为旁囊，绶印钮也。今虽不佩印，犹存古制，有<br /><br />&nbsp;&nbsp;&nbsp;&nbsp;佩绶者，通得佩之。无佩则不。今采梁、陈、东齐制，品极尊者，以金织成，二<br /><br />&nbsp;&nbsp;&nbsp;&nbsp;品以上服之。次以银织成，三品已上服之。下以织成，五品已上服之。分为<br /><br />&nbsp;&nbsp;&nbsp;&nbsp;三等。<br /><br />&nbsp;&nbsp;&nbsp;&nbsp;革带，案《礼》“博二寸”。《礼图》曰：“缀于革带。”阮谌以为有章<br /><br />&nbsp;&nbsp;&nbsp;&nbsp;印则于革带佩之。《东观记》：“杨赐拜太常，诏赐自所著革带。”故知形制尊<br /><br />&nbsp;&nbsp;&nbsp;&nbsp;卑不别。今博三寸半，加金缕，螳螂钩，以相拘带。自大裘至于小朝服，皆用<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;剑，案汉自天子至于百官，无不佩刀。蔡谟议云：“大臣优礼，皆剑履上殿。<br /><br />&nbsp;&nbsp;&nbsp;&nbsp;非侍臣，解之。”盖防刃也。近代以木，未详所起。东齐著令，谓为象剑，言象<br /><br />&nbsp;&nbsp;&nbsp;&nbsp;于剑。周武帝时，百官燕会，并带刀升座。至开皇初，因袭旧式，朝服登殿，亦<br /><br />&nbsp;&nbsp;&nbsp;&nbsp;不解焉。十二年，因蔡征上事，始制凡朝会应登殿坐者，剑履俱脱。其不坐者，<br /><br />&nbsp;&nbsp;&nbsp;&nbsp;敕召奏事及须升殿，亦就席解剑乃登。纳言、黄门、内史令、侍郎、舍人，既夹<br /><br />&nbsp;&nbsp;&nbsp;&nbsp;侍之官，则不脱。其剑皆真刃，非假。既合旧典，弘制依定。又准晋咸康元年定<br /><br />&nbsp;&nbsp;&nbsp;&nbsp;令故事，自天子已下，皆衣冠带剑。今天子则玉具火珠镖首，余皆玉镖首。唯侍<br /><br />&nbsp;&nbsp;&nbsp;&nbsp;臣带剑上殿，自王公已下，非殊礼引升殿，皆就席解而后升。六品以下，无佩绶<br /><br />&nbsp;&nbsp;&nbsp;&nbsp;者，皆不带。<br /><br />&nbsp;&nbsp;&nbsp;&nbsp;曲领，案《释名》，在单衣内襟领上，横以雍颈。七品已上有内单者则服之，<br /><br />&nbsp;&nbsp;&nbsp;&nbsp;从省服及八品已下皆无。<br /><br />&nbsp;&nbsp;&nbsp;&nbsp;E，案《礼》：“天子|E，方正于天下也。”又《五经异义》：“天子笏<br /><br />&nbsp;&nbsp;&nbsp;&nbsp;曰E，E直无所屈也。”今制准此，长尺二寸，方而不折。以球玉为之。<br /><br />&nbsp;&nbsp;&nbsp;&nbsp;笏，案《礼》：“诸侯以象，大夫鱼须文竹，士以竹，本象可也。”凡有指<br /><br />&nbsp;&nbsp;&nbsp;&nbsp;画于君前，受命书于笏，笏毕用也。《五经要义》曰：“所以记事，防忽忘。”<br /><br />&nbsp;&nbsp;&nbsp;&nbsp;《礼图》云：“度二尺有六寸，中博二寸，其杀六分去一。”晋、宋以来，谓之<br /><br />&nbsp;&nbsp;&nbsp;&nbsp;手板，此乃不经，今还谓之笏，以法古名。自西魏以降，五品已上，通用象牙，<br /><br />&nbsp;&nbsp;&nbsp;&nbsp;六品已下，兼用竹木。<br /><br />&nbsp;&nbsp;&nbsp;&nbsp;履、舄，案《图》云：“复下曰舄，单下曰履。夏葛冬皮。”近代或以重皮，<br /><br />&nbsp;&nbsp;&nbsp;&nbsp;而不加木，失于乾腊之义。今取乾腊之理，以木重底。冕服者色赤，冕衣者色乌，<br /><br />&nbsp;&nbsp;&nbsp;&nbsp;履同乌色。诸非侍臣，皆脱而升殿。凡舄，唯冕服及具服著之，履则诸服皆用。<br /><br />&nbsp;&nbsp;&nbsp;&nbsp;唯褶服以靴。靴，胡履也，取便于事，施于戎服。<br /><br />&nbsp;&nbsp;&nbsp;&nbsp;诸建华、@、i冠、委貌、长冠、樊哙、却敌、巧士、术氏、却非等，前<br /><br />&nbsp;&nbsp;&nbsp;&nbsp;代所有，皆不采用。<br /><br />&nbsp;&nbsp;&nbsp;&nbsp;皇后服四等，有衣、鞠衣、青服、朱服。<br /><br />&nbsp;&nbsp;&nbsp;&nbsp;衣，深青质，织成领袖，文以翟，五采重行，十二等。首饰花十二钿，<br /><br />&nbsp;&nbsp;&nbsp;&nbsp;小花臼二树，并两博鬓。素纱内单，黼领，罗eF、N，色皆以朱。蔽膝<br /><br />&nbsp;&nbsp;&nbsp;&nbsp;随裳色，以j为缘，用翟三章。大带随衣裳，饰以朱绿之锦，青缘。革带，青<br /><br />&nbsp;&nbsp;&nbsp;&nbsp;袜、舄，舄以金饰。白玉佩，玄组，绶，章采尺寸同于乘舆。祭及朝会，凡大事<br /><br />&nbsp;&nbsp;&nbsp;&nbsp;皆服之。<br /><br />&nbsp;&nbsp;&nbsp;&nbsp;鞠衣，黄罗为质，织成领袖，小花十二树。蔽膝，革带及舄，随衣色。余准<br /><br />&nbsp;&nbsp;&nbsp;&nbsp;衣，亲蚕服也。<br /><br />&nbsp;&nbsp;&nbsp;&nbsp;青服，去花、大带及佩绶，金饰履。礼见天子则服之。<br /><br />&nbsp;&nbsp;&nbsp;&nbsp;朱服，制如青服。宴见宾客则服之。<br /><br />&nbsp;&nbsp;&nbsp;&nbsp;有金玺，盘螭钮，文曰“皇后之玺”。冬正大朝，则并黄琮，各以笥贮，进<br /><br />&nbsp;&nbsp;&nbsp;&nbsp;于座隅。<br /><br />&nbsp;&nbsp;&nbsp;&nbsp;皇太后服，同于后服。而贵妃以下，并亦给印。<br /><br />&nbsp;&nbsp;&nbsp;&nbsp;贵妃、德妃、淑妃，是为三妃。服翟之衣，首饰花九钿，并二博鬓。金章<br /><br />&nbsp;&nbsp;&nbsp;&nbsp;龟钮，文从其职。紫绶，一百二十首，长一丈七尺，金缕织成兽头Q囊，佩于阗<br /><br />&nbsp;&nbsp;&nbsp;&nbsp;玉。<br /><br />&nbsp;&nbsp;&nbsp;&nbsp;顺仪、顺容、顺华、修仪、修容、修华、充仪、充容、充华，是为九嫔。服<br /><br />&nbsp;&nbsp;&nbsp;&nbsp;阙翟之衣，首饰花八钿，并二博鬓。金章龟钮，文从其职。紫绶，一百首，长一<br /><br />&nbsp;&nbsp;&nbsp;&nbsp;丈七尺，金缕织成兽头Q囊，佩采{玉。<br /><br />&nbsp;&nbsp;&nbsp;&nbsp;婕妤，银缕织成兽头Q囊，首饰花七钿。他如嫔服。<br /><br />&nbsp;&nbsp;&nbsp;&nbsp;美人、才人，服鞠衣，首饰花六钿，并二博鬓。银印钮，文从其职。青绶，<br /><br />&nbsp;&nbsp;&nbsp;&nbsp;八十首，长一丈六尺。彩缕织成兽爪Q囊，佩水苍玉。<br /><br />&nbsp;&nbsp;&nbsp;&nbsp;宝林，服展衣，首饰花五钿，并二博鬓。银印环钮，文如其职。艾绶，八十<br /><br />&nbsp;&nbsp;&nbsp;&nbsp;首，长一丈六尺。Q囊，佩玉，同于婕妤。<br /><br />&nbsp;&nbsp;&nbsp;&nbsp;承衣刀人、采女，皆服衣，无印绶。参准宋泰始四年及梁、陈故事，增<br /><br />&nbsp;&nbsp;&nbsp;&nbsp;损用之。<br /><br />&nbsp;&nbsp;&nbsp;&nbsp;皇太子妃，服翟之衣，青质，五采织成为摇翟，以备九章。首饰花九钿，<br /><br />&nbsp;&nbsp;&nbsp;&nbsp;并二博鬓。金玺龟钮，文如其职。素纱内单，黼领，罗F、N，色皆用朱，<br /><br />&nbsp;&nbsp;&nbsp;&nbsp;蔽膝二章。大带，同衣，青绿革带，朱袜，青舄，舄加金饰。佩瑜玉，c朱<br /><br />&nbsp;&nbsp;&nbsp;&nbsp;绶，一百六十首，长二丈，兽头Q囊，凡大礼见皆服之。唯侍亲桑，则用鞠衣之<br /><br />&nbsp;&nbsp;&nbsp;&nbsp;服，花钿佩绶，与衣同。准宋孝建二年故事而增损之。<br /><br />&nbsp;&nbsp;&nbsp;&nbsp;良娣，鞠衣之服，银印钮，文如其职。佩采{玉，青绶，八十首，长一<br /><br />&nbsp;&nbsp;&nbsp;&nbsp;丈六尺，兽爪Q囊。余同世妇。<br /><br />&nbsp;&nbsp;&nbsp;&nbsp;保林、八子，展衣之服，铜印环钮，文如其职。佩水苍玉，艾绶，八十首，<br /><br />&nbsp;&nbsp;&nbsp;&nbsp;长一丈六尺，兽爪Q囊。自良娣等，准宋大明六年故事而损益之。<br /><br />&nbsp;&nbsp;&nbsp;&nbsp;诸王太妃、妃、长公主、公主、三公夫人、一品命妇，翟之服，绣为九章。<br /><br />&nbsp;&nbsp;&nbsp;&nbsp;首饰花九钿，佩山玄玉，兽头Q囊。绶同夫色。<br /><br />&nbsp;&nbsp;&nbsp;&nbsp;公夫人，县主、二品命妇，亦服翟，绣为八章。首饰八钿。侍从亲桑，同<br /><br />&nbsp;&nbsp;&nbsp;&nbsp;用鞠衣。自此之下，佩皆水苍玉。<br /><br />&nbsp;&nbsp;&nbsp;&nbsp;侯、伯夫人、三品命妇，亦服l翟，绣为七章。首饰七钿。<br /><br />&nbsp;&nbsp;&nbsp;&nbsp;子夫人、四品命妇，服阙翟之衣，刻赤缯为翟，缀于服上，以为六章。首饰<br /><br />&nbsp;&nbsp;&nbsp;&nbsp;六钿。<br /><br />&nbsp;&nbsp;&nbsp;&nbsp;男夫人、五品命妇，亦服阙翟之衣，刻缯为翟，缀于服上，以为五章。首饰<br /><br />&nbsp;&nbsp;&nbsp;&nbsp;五钿。若当从侍亲桑，皆同鞠衣。<br /><br />&nbsp;&nbsp;&nbsp;&nbsp;议既定，帝幸修文殿览之，乃令何稠、起部郎阎毗等造样上呈。二年总了，<br /><br />&nbsp;&nbsp;&nbsp;&nbsp;始班行焉，轩冕之盛，贯古今矣。<br /><br />&nbsp;&nbsp;&nbsp;&nbsp;三年正月朔旦，大陈文物。时突厥染干朝见，慕之，请袭冠冕。帝不许。明<br /><br />&nbsp;&nbsp;&nbsp;&nbsp;日，率左光禄大夫、褥但特勤阿史那职御，左光禄大夫、特勤阿史那伊顺，右光<br /><br />&nbsp;&nbsp;&nbsp;&nbsp;禄大夫、意利发史蜀胡悉等，并拜表，固请衣冠。帝大悦，谓弘等曰：“昔汉制<br /><br />&nbsp;&nbsp;&nbsp;&nbsp;初成，方知天子之贵。今衣冠大备，足致单于解辫，此乃卿等功也。”弘、恺、<br /><br />&nbsp;&nbsp;&nbsp;&nbsp;善心、世基、何稠、阎毗等赐帛各有差，并事出优厚。<br /><br />&nbsp;&nbsp;&nbsp;&nbsp;是后师旅务殷，车驾多行幸。百官行从，唯服F褶，而军旅间不便。至六年<br /><br />&nbsp;&nbsp;&nbsp;&nbsp;后，诏从驾涉远者，文武官等皆戎衣。贵贱异等，杂用五色。五品已上，通着紫<br /><br />&nbsp;&nbsp;&nbsp;&nbsp;袍，六品已下，兼用绯绿，胥吏以青，庶人以白，屠商以皂，士卒以黄。<br /><br />&nbsp;&nbsp;&nbsp;&nbsp;卓彼上天，宫室混成，玄戈居其左，上将居其右，弧矢扬威，羽林置陈。<br /><br />&nbsp;&nbsp;&nbsp;&nbsp;《易》曰：“天垂象，圣人则之。”昔轩辕氏之有天下也，以师兵为营卫，降至<br /><br />&nbsp;&nbsp;&nbsp;&nbsp;三代，其仪大备。西汉武帝，每上甘泉，则列卤簿，车千乘，骑万匹。其居前殿，<br /><br />&nbsp;&nbsp;&nbsp;&nbsp;则植戟悬J，以戒不虞。其所由来者尚矣。<br /><br />&nbsp;&nbsp;&nbsp;&nbsp;梁武受禅于齐，侍卫多循其制。正殿便殿阁及诸门上下，各以直x将军等直<br /><br />&nbsp;&nbsp;&nbsp;&nbsp;领。又置刀钐、御刀、御J之属，直御左右。兼有御仗、铤槊、赤氅、角抵、勇<br /><br />&nbsp;&nbsp;&nbsp;&nbsp;士、青氅、卫仗、长刀、刀剑、细仗、羽林等左右二百七十六人，以分直诸门。<br /><br />&nbsp;&nbsp;&nbsp;&nbsp;行则仪卫左右。又有左右夹毂、蜀客、J剑、格兽羽林、八从游荡、十二不从游<br /><br />&nbsp;&nbsp;&nbsp;&nbsp;荡、直从细射、廉察、刀戟、腰弩、大弩等队，凡四十九队，亦分直诸门上下。<br /><br />&nbsp;&nbsp;&nbsp;&nbsp;行则量为仪卫。东西掖、端、大司马、东西华、承明、大通等门，又各二队，及<br /><br />&nbsp;&nbsp;&nbsp;&nbsp;防殿三队，虽行幸不从。又有八马游荡、马左右夹毂、左右马百骑等各二队，及<br /><br />&nbsp;&nbsp;&nbsp;&nbsp;骑官、阅武马容、杂伎马容及左右马骑直队，行则侍卫左右，分为警卫。车驾晨<br /><br />&nbsp;&nbsp;&nbsp;&nbsp;夜出入及涉险，皆作函。卤簿应宿卫军骑，皆执兵持满，各当其所保护方面。天<br /><br />&nbsp;&nbsp;&nbsp;&nbsp;明及度险，乃奏解函，挝鼓而依常列。乘舆行则有大驾、法驾、小驾。大贺以郊<br /><br />&nbsp;&nbsp;&nbsp;&nbsp;飨上天，临驭九伐。法驾以祭方泽，祀明堂，奉宗庙，藉千亩。小驾以敬园陵，<br /><br />&nbsp;&nbsp;&nbsp;&nbsp;亲L狩。大驾则公卿奉引，大将军骖乘，太|驭。法驾小驾，皆侍中骖乘，奉车<br /><br />&nbsp;&nbsp;&nbsp;&nbsp;郎驭，公卿不引。其余行幸，送往劳旋，则槊仗。近宴则队仗。三驾法天，二仗<br /><br />&nbsp;&nbsp;&nbsp;&nbsp;法地，其动也参天而两地也。陈氏承梁，亦无改革。<br /><br />&nbsp;&nbsp;&nbsp;&nbsp;齐文宣受禅之后，警卫多循后魏之仪。及河清中定令，宫卫之制，左右各有<br /><br />&nbsp;&nbsp;&nbsp;&nbsp;羽林郎十二队。又有持l队、铤槊队、长刀队、细仗队，J铩队、雄戟队、格<br /><br />&nbsp;&nbsp;&nbsp;&nbsp;兽队、赤氅队、角抵队、羽林队、步游荡队、马游荡队。又左右各武贲十队，左<br /><br />&nbsp;&nbsp;&nbsp;&nbsp;右翊各四队，又步游荡、马游荡左右各三队，是为武贲。又有直从武贲，左右各<br /><br />&nbsp;&nbsp;&nbsp;&nbsp;六队，在左者为前驱队，在右者为后拒队。又有募员武贲队、强弩队，左右各一<br /><br />&nbsp;&nbsp;&nbsp;&nbsp;队，在左者皆左卫将军总之，在右者皆右卫将军总之，以备警卫。其领军、中领<br /><br />&nbsp;&nbsp;&nbsp;&nbsp;将军，侍从出入，则著两裆甲，手执柽杖。左右卫将军、将军则两裆甲，手执檀<br /><br />&nbsp;&nbsp;&nbsp;&nbsp;杖。侍从左右，则有千牛备身、左右备身刀剑备身之属。兼有武威、熊渠、鹰扬<br /><br />&nbsp;&nbsp;&nbsp;&nbsp;等备身三队，皆领左右将军主之，宿卫左右，而戎服执仗。兵有斧钺弓箭刀槊，<br /><br />&nbsp;&nbsp;&nbsp;&nbsp;旌旗皆囊首，五色节文，旆悉赭黄。天子御正殿，唯大臣夹侍，兵仗悉在殿下。<br /><br />&nbsp;&nbsp;&nbsp;&nbsp;郊祭卤簿，则督将平巾帻，绯衫甲，大口F。<br /><br />&nbsp;&nbsp;&nbsp;&nbsp;后周警卫之制，置左右宫伯，掌侍卫之禁，各更直于内。小宫伯贰之。临朝<br /><br />&nbsp;&nbsp;&nbsp;&nbsp;则分在前侍之首，并金甲，各执龙环金饰长刀。行则夹路车左右。中侍，掌御寝<br /><br />&nbsp;&nbsp;&nbsp;&nbsp;之禁，皆金甲，左执龙环，右执兽环长刀，并饰以金。次左右侍，陪中侍之后，<br /><br />&nbsp;&nbsp;&nbsp;&nbsp;并银甲，左执凤环，右执麟环长刀。次左右前侍，掌御寝南门之左右，并银甲，<br /><br />&nbsp;&nbsp;&nbsp;&nbsp;左执师子环，右执象环长刀。次左右后侍，掌御寝北门之左右，并银甲，左执犀<br /><br />&nbsp;&nbsp;&nbsp;&nbsp;环，右执兕环长刀。左右骑侍，立于寝之东西阶，并银甲，左执罴环，右执熊环<br /><br />&nbsp;&nbsp;&nbsp;&nbsp;长刀，十二人，兼执师子彤J，列左右侍之外。自左右侍以下，刀并以银饰。左<br /><br />&nbsp;&nbsp;&nbsp;&nbsp;右宗侍，陪左右前侍之后，夜则卫于寝庭之中，皆服金涂甲，左执豹环，右执貔<br /><br />&nbsp;&nbsp;&nbsp;&nbsp;环长刀，并金涂饰，十二人，兼执师子彤J，列于左右骑侍之外。自左右中侍已<br /><br />&nbsp;&nbsp;&nbsp;&nbsp;下，皆行则兼带黄弓矢，巡田则常服，带短刀，如其长刀之饰。左右庶侍，掌非<br /><br />&nbsp;&nbsp;&nbsp;&nbsp;皇帝所御门阁之禁，并服金涂甲，左执獬豸环，右执环长剑，并金饰，十二<br /><br />&nbsp;&nbsp;&nbsp;&nbsp;人，兼执师子彤J，列于左右宗侍之外。行则兼带皓弓矢。左右勋侍，掌陪左右<br /><br />&nbsp;&nbsp;&nbsp;&nbsp;庶侍而守出入，则服金涂甲，左执吉良环，右执狰环长剑，十二人，兼执师子彤<br /><br />&nbsp;&nbsp;&nbsp;&nbsp;J，列于左右庶侍之外。行则兼带卢弓矢，巡田则与左右庶侍俱常服，佩短剑，<br /><br />&nbsp;&nbsp;&nbsp;&nbsp;如其长剑之饰。诸侍官，大驾则俱侍，中驾及露寝半之，小驾三分之一。左右武<br /><br />&nbsp;&nbsp;&nbsp;&nbsp;伯，掌内外卫之禁令，兼六率之士。皇帝临轩，则备三仗于庭，服金甲，执金<br /><br />&nbsp;&nbsp;&nbsp;&nbsp;@杖，立于殿上东西阶之侧。行则列兵于帝之左右，从则服金甲，被绣袍。左<br /><br />&nbsp;&nbsp;&nbsp;&nbsp;右小武伯各二人，贰之，服执同于武伯，分立于大武伯下及露门之左右塾。行幸<br /><br />&nbsp;&nbsp;&nbsp;&nbsp;则加锦袍。左右武贲，率掌武贲之士，其队器服皆玄，以四色饰之，各总左右持<br /><br />&nbsp;&nbsp;&nbsp;&nbsp;l之队。皇帝临露寝，则立于左右三仗第一行之南北。出则分在队之先后。其<br /><br />&nbsp;&nbsp;&nbsp;&nbsp;副率贰之。左右旅贲，率掌旅贲士，其队器服皆青，以朱为饰，立于三仗第二行<br /><br />&nbsp;&nbsp;&nbsp;&nbsp;之南北。其副率贰之。左右射声，率掌射声之士，其器服皆朱，以黄为饰，立于<br /><br />&nbsp;&nbsp;&nbsp;&nbsp;三仗第三行之南北。其副率贰之。左右骁骑，率掌骁骑之士，器服皆黄，以皓为<br /><br />&nbsp;&nbsp;&nbsp;&nbsp;饰，立于三仗第四行之南北。其副率贰之。左右羽林，率掌羽林之士，其队器服<br /><br />&nbsp;&nbsp;&nbsp;&nbsp;皆皓，以玄为饰，立于三仗第五行之南北。其副率贰之。左右游击，率掌游击之<br /><br />&nbsp;&nbsp;&nbsp;&nbsp;士，其器服皆玄，以青为饰。其副率贰之。武贲已下六率，通服金甲师子文袍，<br /><br />&nbsp;&nbsp;&nbsp;&nbsp;执银@檀杖。副率通服金甲兽文袍。各有y长、帅长，相次陪列。行则引前。<br /><br />&nbsp;&nbsp;&nbsp;&nbsp;y长通服银甲豹文袍，帅长通服银甲i文袍。自副率已下，通执兽环银饰长刀。<br /><br />&nbsp;&nbsp;&nbsp;&nbsp;凡大驾则尽行，中驾及露寝则半之，小驾半中驾。常行军旅，则衣色尚乌。<br /><br />&nbsp;&nbsp;&nbsp;&nbsp;高祖受命，因周、齐宫卫，微有变革。戎服临朝大仗，则领左右大将军二人，<br /><br />&nbsp;&nbsp;&nbsp;&nbsp;分在左右厢。左右直寝、左右直斋、左右直后、千牛备身、左右备身等，夹侍供<br /><br />&nbsp;&nbsp;&nbsp;&nbsp;奉于左右及坐后。左右卫大将军、左右直x将军、以次左右卫将军，各领仪刀，<br /><br />&nbsp;&nbsp;&nbsp;&nbsp;为十二行。内四行亲卫，行别以大都督领。次外四行勋卫，以帅都督领。次外四<br /><br />&nbsp;&nbsp;&nbsp;&nbsp;行翊卫，以都督领。行各二人执金花师子J、j刀。一百四十人，分左右，<br /><br />&nbsp;&nbsp;&nbsp;&nbsp;带横刀。后监门直长十二人，左青龙旗，右白兽旗。左右武卫开府，各领三仗六<br /><br />&nbsp;&nbsp;&nbsp;&nbsp;行，在大仗内，行别六十人，大都督一人领之，帅都督一人后之。大驾则执黄麾<br /><br />&nbsp;&nbsp;&nbsp;&nbsp;仗。其次戟二十四，左青龙幢，右白兽幢，`、毕各一，l金二十四，金节十<br /><br />&nbsp;&nbsp;&nbsp;&nbsp;二道，盖兽，又绛引幡，朱幢，为持l前队，应跸，大都督二人领之，在御前<br /><br />&nbsp;&nbsp;&nbsp;&nbsp;横街南。左右武卫大将军，领大仗左右厢，各六行，行别三百六十人，大都督一<br /><br />&nbsp;&nbsp;&nbsp;&nbsp;人领之。<br /><br />&nbsp;&nbsp;&nbsp;&nbsp;及大业四年，炀帝北巡出塞，行宫设六合城。方一百二十步，高四丈二尺。<br /><br />&nbsp;&nbsp;&nbsp;&nbsp;六合，以木为之，方六尺，外面一方有板，离合为之，涂以青色。垒六板为城，<br /><br />&nbsp;&nbsp;&nbsp;&nbsp;高三丈六尺，上加女墙板，高六尺。开南北门。又于城四角起楼敌二，门观、门<br /><br />&nbsp;&nbsp;&nbsp;&nbsp;楼槛皆丹青绮画。又造六合殿、千人帐，载以枪车，车载六合三板。其车C解<br /><br />&nbsp;&nbsp;&nbsp;&nbsp;合交叉，即为马枪。每车上张幕，幕下张平一弩，傅矢，五人更守。两车之间，<br /><br />&nbsp;&nbsp;&nbsp;&nbsp;施车C马枪，皆外其辕，以为外围。次内布铁菱，次内施蛰K。每一蛰K，中<br /><br />&nbsp;&nbsp;&nbsp;&nbsp;施弩床，长六尺，阔三尺。床桄陛插钢锥，皆长五寸，谓之虾须。皆施机关，张<br /><br />&nbsp;&nbsp;&nbsp;&nbsp;则锥皆外向。其床上施旋机弩，以绳连弩机，人从外来，触绳则弩机旋转，向触<br /><br />&nbsp;&nbsp;&nbsp;&nbsp;所而发。其外又以D周围行宫，二丈一铃一柱，柱举D，去地二尺五寸。当行宫<br /><br />&nbsp;&nbsp;&nbsp;&nbsp;南北门，施槌磬，连D，以机发之。有人触D，则众铃发响，槌击两磬，以知所<br /><br />&nbsp;&nbsp;&nbsp;&nbsp;警，名为击警。八年征辽，又造钩陈，以木板连如帐子。张之则绮文，卷之则直<br /><br />&nbsp;&nbsp;&nbsp;&nbsp;焉。帝御营与贼城相对，夜中设六合城，周回八里。城及女垣合高十仞，上布甲<br /><br />&nbsp;&nbsp;&nbsp;&nbsp;士，立仗建旗。又四隅有阙，面别一观，观下开三门。其中施行殿，殿上容侍臣<br /><br />&nbsp;&nbsp;&nbsp;&nbsp;及三卫仗，合六百人。一宿而毕，望之若真，高丽旦忽见，谓之为神焉。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885028);">加入书签</a><a
                        href="885012.html">上一页</a>&larr;<a href="index.html">返回列表</a>&rarr;<a
                            href="885044.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885012.html"; var next_page = "885044.html"; var index_page = "index.html"; var sortid = "9"; var article_id = "13945"; var chapter_id = "885028"; var articlename = "隋书"; var chaptername = " 卷十二 志第七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>