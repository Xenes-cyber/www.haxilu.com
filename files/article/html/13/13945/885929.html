<!DOCTYPE html>
<html>
<head>
<meta charset="gbk" />
<title>隋书- 卷五十七 列传第二十二-在线阅读-哈西文学网</title>
<meta name="keywords" content="魏征，隋书， 卷五十七 列传第二十二全文， 卷五十七 列传第二十二在线阅读 哈西文学网" />
<meta name="description" content="哈西文学网提供魏征的隋书  卷五十七 列传第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885929.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885929.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十七 列传第二十二</h1>
            <div class="link xb">
                <a href="885917.html">上一页</a>&larr;<a href="index.html">返回列表</a>&rarr;<a
                    href="885948.html">下一页</a></div>			
            <div id="BookText">&nbsp;&nbsp;&nbsp;&nbsp;◎卢思道从父兄昌衡<br /><br />&nbsp;&nbsp;&nbsp;&nbsp;卢思道，字子行，范阳人也。祖阳乌，魏秘书监。父道亮，隐居不仕。思道<br /><br />&nbsp;&nbsp;&nbsp;&nbsp;聪爽俊辩，通M不羁。年十六，遇中山刘松，松为人作碑铭，以示思道。思道<br /><br />&nbsp;&nbsp;&nbsp;&nbsp;读之，多所不解，于是感激，闭户读书，师事河间邢子才。后思道复为文，以示<br /><br />&nbsp;&nbsp;&nbsp;&nbsp;刘松，松又不能甚解。思道乃喟然叹曰：“学之有益，岂徒然哉！”因就魏收借<br /><br />&nbsp;&nbsp;&nbsp;&nbsp;异书，数年之间，才学兼著。然不持操行，好轻侮人。齐天保中，《魏史》未出，<br /><br />&nbsp;&nbsp;&nbsp;&nbsp;思道先已诵之，由是大被笞辱。前后屡犯，因而不调。其后左仆射杨遵彦荐之于<br /><br />&nbsp;&nbsp;&nbsp;&nbsp;朝，解褐司空行参军，长兼员外散骑侍郎，直中书省。文宣帝崩，当朝文士各作<br /><br />&nbsp;&nbsp;&nbsp;&nbsp;挽歌十首，择其善者而用之。魏收、阳休之、祖孝徵等不过得一二首，唯思道独<br /><br />&nbsp;&nbsp;&nbsp;&nbsp;得八首。故时人称为“八米卢郎”。后漏泄省中语，出为丞相西x祭酒，历太子<br /><br />&nbsp;&nbsp;&nbsp;&nbsp;舍人、司徒录事参军。每居官，多被谴辱。后以擅用库钱，免归于家。尝于蓟北<br /><br />&nbsp;&nbsp;&nbsp;&nbsp;怅然感慨，为五言诗为见意，人以为工。数年，复为京畿主簿，历主客郎、给事<br /><br />&nbsp;&nbsp;&nbsp;&nbsp;黄门侍郎，待诏文林馆。周武帝平齐，授仪同三司，追赴长安，与同辈阳休之等<br /><br />&nbsp;&nbsp;&nbsp;&nbsp;数人作《听蝉鸣篇》，思道所为，词意清切，为时人所重。新野庾信遍览诸同作<br /><br />&nbsp;&nbsp;&nbsp;&nbsp;者，而深叹美之。未几，以母疾还乡，遇同郡祖英伯及从兄昌期、宋护等举兵作<br /><br />&nbsp;&nbsp;&nbsp;&nbsp;乱，思道预焉。周遣柱国宇文神举讨平之，罪当法，已在死中。神举素闻其名，<br /><br />&nbsp;&nbsp;&nbsp;&nbsp;引出之，令作露布。思道援笔立成，文无加点，神举嘉而宥之。后除掌教上士。<br /><br />&nbsp;&nbsp;&nbsp;&nbsp;高祖为丞相，迁武阳太守，非其好也。为《孤鸿赋》以寄其情曰：<br /><br />&nbsp;&nbsp;&nbsp;&nbsp;余志学之岁，自乡里游京师，便见识知音，历受群公之眷。年登弱冠，甫就<br /><br />&nbsp;&nbsp;&nbsp;&nbsp;朝列，谈者过误，遂窃虚名。通人杨令君、邢特进已下，皆分庭致礼，倒屣相接，<br /><br />&nbsp;&nbsp;&nbsp;&nbsp;翦拂吹嘘，长其光价。而才本驽拙，性实疏懒，势利货殖，淡然不营。虽笼绊朝<br /><br />&nbsp;&nbsp;&nbsp;&nbsp;市且三十载，而独往之心未始去怀抱也。摄生舛和，有少气疾。分符坐啸，作守<br /><br />&nbsp;&nbsp;&nbsp;&nbsp;东原。洪河之湄，沃野弥望，嚣务既屏，鱼鸟为邻。有离群之鸿，为罗者所获，<br /><br />&nbsp;&nbsp;&nbsp;&nbsp;野人驯养，贡之于余。置诸池庭，朝夕赏玩，既用销忧，兼以轻疾。《大易》称<br /><br />&nbsp;&nbsp;&nbsp;&nbsp;“鸿渐于陆”，羽仪盛也。《扬子》曰“鸿飞冥冥”，骞翥高也。《淮南》云<br /><br />&nbsp;&nbsp;&nbsp;&nbsp;“东归碣石”，违溽暑也。平子赋曰“南寓衡阳”，避祁寒也。若其雅步清音，<br /><br />&nbsp;&nbsp;&nbsp;&nbsp;远心高致，g鸾以降，罕见其俦，而铩翮墙阴，偶影独立，唼喋z，鸡鹜<br /><br />&nbsp;&nbsp;&nbsp;&nbsp;为伍，不亦伤乎！余五十之年，忽焉已至，永言身事，慨然多绪，乃为之赋，聊<br /><br />&nbsp;&nbsp;&nbsp;&nbsp;以自慰云。其词曰：<br /><br />&nbsp;&nbsp;&nbsp;&nbsp;惟此孤鸿，擅奇羽虫，实禀清高之气，远生辽碣之东。彰将落，和鸣顺风，<br /><br />&nbsp;&nbsp;&nbsp;&nbsp;壮冰云厚，矫翅排空。出岛屿之绵邈，犯霜露之溟鳎惊\鱼之密网，畏落雁<br /><br />&nbsp;&nbsp;&nbsp;&nbsp;之虚弓。若其斗柄东指，女夷司月，乃遥集于寒门，遂轻举于玄阙。至如天高气<br /><br />&nbsp;&nbsp;&nbsp;&nbsp;肃，摇落在时，既啸俦于淮浦，亦弄吭于江湄。摩赤霄以凌厉，乘丹气之威夷，<br /><br />&nbsp;&nbsp;&nbsp;&nbsp;逆商飙之袅袅，玩阳景之迟迟。彭蠡方春，洞庭初绿，理翮整翰，群浮侣浴。振<br /><br />&nbsp;&nbsp;&nbsp;&nbsp;雪羽而临风，掩霜毛而候旭，餍江湖之菁藻，饫原野之菽粟。行离离而高逝，响<br /><br />&nbsp;&nbsp;&nbsp;&nbsp;而相续，洁齐国之冰纨，皓密山之华玉。若乃晨沐清露，安趾徐步；夕<br /><br />&nbsp;&nbsp;&nbsp;&nbsp;息芳洲，延颈乘流；违寒竞逐，浮沅水宿；避暑言归，绝漠云飞。望玄鹄而为侣，<br /><br />&nbsp;&nbsp;&nbsp;&nbsp;比朱鹭而相依，倦天衢之冥漠，降河渚之芳菲。忽值罗人设网，虞者悬机，永辞<br /><br />&nbsp;&nbsp;&nbsp;&nbsp;寥廓，蹈迹重围。始则窘束笼樊，忧惮刀俎，靡躯绝命，恨失其所。终乃驯狎园<br /><br />&nbsp;&nbsp;&nbsp;&nbsp;庭，栖托池御，稻粱为惠，恣其容与。于是翕羽宛颈，屏气销声，灭烟霞之高想，<br /><br />&nbsp;&nbsp;&nbsp;&nbsp;闷江海之幽情。何时骧首奋翼，上凌太清，骞翥鼓舞，远薄层城。恶禽视而不贵，<br /><br />&nbsp;&nbsp;&nbsp;&nbsp;小鸟顾而相轻，安控地而无耻，岂冲天之复荣！若夫图南之羽，伟而去羡，栖睫<br /><br />&nbsp;&nbsp;&nbsp;&nbsp;之虫，微而不贱，各遂性于天壤，弗企怀以交战。不听咸池之乐，不飨太牢之荐，<br /><br />&nbsp;&nbsp;&nbsp;&nbsp;匹晨鸡而共饮，偶野凫以同膳。匪扬声以显闻，宁校体而求见，聊寓形乎沼b，<br /><br />&nbsp;&nbsp;&nbsp;&nbsp;且夷心于溏淀。齐荣辱以晏如，承君子之余眄。<br /><br />&nbsp;&nbsp;&nbsp;&nbsp;开皇初，以母老，表请解职，优诏许之。思道自恃才地，多所陵轹，由是官<br /><br />&nbsp;&nbsp;&nbsp;&nbsp;途沦滞。既而又著《劳生论》，指切当时，其词曰：<br /><br />&nbsp;&nbsp;&nbsp;&nbsp;《庄子》曰：“大块劳我以生。”诚哉斯言也！余年五十，羸老云至，追惟<br /><br />&nbsp;&nbsp;&nbsp;&nbsp;畴昔，勤矣厥生。乃著兹论，因言时云尔。<br /><br />&nbsp;&nbsp;&nbsp;&nbsp;罢郡屏居，有客造余者，少选之顷，盱衡而言曰：“生者天地之大德，人者<br /><br />&nbsp;&nbsp;&nbsp;&nbsp;有生之最灵，所以作配两仪，称贵群品，妍蚩愚智之辩，天悬壤隔，行己立身之<br /><br />&nbsp;&nbsp;&nbsp;&nbsp;异，入海登山。今吾子生于右地，九叶卿族，天授俊才，万夫所仰，学综流略，<br /><br />&nbsp;&nbsp;&nbsp;&nbsp;慕孔门之游、夏，辞穷丽则，拟汉日之卿、云。行藏有节，进退以礼，不谄不骄，<br /><br />&nbsp;&nbsp;&nbsp;&nbsp;无愠无怿，偃仰贵贱之间，从容语默之际，何其裕也！下走所欣羡焉。”<br /><br />&nbsp;&nbsp;&nbsp;&nbsp;余莞尔而笑曰：“未之思乎？何所言之过也！子其清耳，请为左右陈之。夫<br /><br />&nbsp;&nbsp;&nbsp;&nbsp;人之生也，皆未若无生。在余之生，劳亦勤止，纨绮之年，伏膺教义，规行矩步，<br /><br />&nbsp;&nbsp;&nbsp;&nbsp;从善而登。巾冠之后，濯缨受署，缰锁仁义，笼绊朝市。失翘陆之本性，丧江湖<br /><br />&nbsp;&nbsp;&nbsp;&nbsp;之远情，沦此风波，溺于倒踬，忧劳总至，事非一绪。何则？地胄高华，既致嫌<br /><br />&nbsp;&nbsp;&nbsp;&nbsp;于管库，才识美茂，亦受嫉于愚庸。笃学强记，聋瞽于焉侧目，清言河泻，木讷<br /><br />&nbsp;&nbsp;&nbsp;&nbsp;所以疚心。岂徒虫惜春浆，鸱吝腐鼠，相江都而永叹，傅长沙而不归，固亦鲁值<br /><br />&nbsp;&nbsp;&nbsp;&nbsp;臧仓，楚逢靳尚，赵壹为之哀歌，张升于是恸哭。有齐之季，不遇休明，申就<br /><br />&nbsp;&nbsp;&nbsp;&nbsp;鞅，屏迹无地。段、张让，金贝是视，贾谧、郭淮，腥臊可餍。淫刑以逞，祸<br /><br />&nbsp;&nbsp;&nbsp;&nbsp;近池鱼，耳听恶来之谗，足践龙逢之血。周氏末叶，仍值僻王，敛笏升阶，汗流<br /><br />&nbsp;&nbsp;&nbsp;&nbsp;浃背，莒客之踵跻焦原，匹兹非险，齐人之手执马尾，方此未危。若乃羊肠、句<br /><br />&nbsp;&nbsp;&nbsp;&nbsp;注之道，据鞍振策，武落、鸡田之外，栉风沐雨，三旬九食，不敢称弊，此之为<br /><br />&nbsp;&nbsp;&nbsp;&nbsp;役，盖其小小者耳。今泰运肇开，四门以穆，冕旒司契于上，夔、龙佐命于下，<br /><br />&nbsp;&nbsp;&nbsp;&nbsp;岐伯、善卷，耻徇幽忧，卞随、务光，悔从木石。余年在秋方，已迫知命，情礼<br /><br />&nbsp;&nbsp;&nbsp;&nbsp;宜退，不获晏安。一叶从风，无损邓林之攒植，双凫退飞，不亏渤手游泳。耕<br /><br />&nbsp;&nbsp;&nbsp;&nbsp;田凿井，晚息晨兴，候南山之朝云，揽北堂之明月。锸ぞ殴戎书，观其节制，<br /><br />&nbsp;&nbsp;&nbsp;&nbsp;崔实四人之令，奉以周旋。晨荷蓑笠，白屋黄冠之伍，夕谈谷稼，沾体涂足之伦。<br /><br />&nbsp;&nbsp;&nbsp;&nbsp;浊酒盈樽，高歌满席，恍兮惚兮，天地一指。此野人之乐也，子或以是羡余乎？”<br /><br />&nbsp;&nbsp;&nbsp;&nbsp;客曰：“吾子之事，既闻之矣。他人有心，又请论其梗概。”余答曰：“云<br /><br />&nbsp;&nbsp;&nbsp;&nbsp;飞泥沉，卑高异等，圆行方止，动息殊致。是以摩霄运海，轻W罗于薮泽，五衢<br /><br />&nbsp;&nbsp;&nbsp;&nbsp;四照，忽斤斧于山林。余晚值昌辰，遂其弱尚，观人事之陨获，睹时路之危。<br /><br />&nbsp;&nbsp;&nbsp;&nbsp;玄冬修夜，静言长想，可以累叹悼心，流涕酸鼻。人之百年，脆促已甚，奔驹流<br /><br />&nbsp;&nbsp;&nbsp;&nbsp;电，不可为辞。顾慕周章，数纪之内，穷通荣辱，事无足道。而有识者鲜，无识<br /><br />&nbsp;&nbsp;&nbsp;&nbsp;者多，褊隘凡近，轻险躁薄。居家则人面兽心，不孝不义，出门则谄谀谗佞，无<br /><br />&nbsp;&nbsp;&nbsp;&nbsp;愧无耻。退身知足，忘伯阳之炯戒，陈力就列，弃周任之格言。悠悠远古，斯患<br /><br />&nbsp;&nbsp;&nbsp;&nbsp;已积，迄于近代，此蠹尤深。范卿秩弥风，|绅不嗣，《夏书》昏垫之罪，执<br /><br />&nbsp;&nbsp;&nbsp;&nbsp;政所安。朝露未，小车盈董、石之巷，夕阳且落，皂盖填阎、窦之里。皆如脂<br /><br />&nbsp;&nbsp;&nbsp;&nbsp;如韦，俯偻匍匐，啖恶求媚，舐痔自亲。美言谄笑，助其愉乐，诈泣佞哀，恤其<br /><br />&nbsp;&nbsp;&nbsp;&nbsp;丧纪。近通旨酒，远贡文蛇，艳姬美女，委如脱屣，金铣玉华，弃同遗迹。及邓<br /><br />&nbsp;&nbsp;&nbsp;&nbsp;通失路，一簪之贿无馀，梁冀就诛，五侯之贵将起。向之求官买职，晚谒晨趋，<br /><br />&nbsp;&nbsp;&nbsp;&nbsp;刺促望尘之旧游，伊优上堂之夜客，始则亡魂褫魄，若牛兄之遇兽，心战色沮，<br /><br />&nbsp;&nbsp;&nbsp;&nbsp;似叶公之见龙；俄而抵掌扬眉，高视阔步，结侣弃廉公之第，携手哭圣卿之门。<br /><br />&nbsp;&nbsp;&nbsp;&nbsp;华毂生尘，来如激矢，雀罗暂设，去等绝弦。饴蜜非甘，山川未阻，千变万化，<br /><br />&nbsp;&nbsp;&nbsp;&nbsp;鬼出神入。为此者皆衣冠士族，或有艺能，不耻不仁，不畏不义，靡愧友朋，莫<br /><br />&nbsp;&nbsp;&nbsp;&nbsp;惭妻子。外呈厚貌，内蕴百心，繇是则纡青佩紫，牧州典郡，冠帻劫人，厚自封<br /><br />&nbsp;&nbsp;&nbsp;&nbsp;殖。妍歌妙舞，列鼎撞钟，耳倦丝桐，口饫珍旨。虽素论以为非，而时宰之不责，<br /><br />&nbsp;&nbsp;&nbsp;&nbsp;末俗蚩蚩，如此之敝。余则违时薄宦，屏息穷居，甚耻驱驰，深畏乾没。心若死<br /><br />&nbsp;&nbsp;&nbsp;&nbsp;灰，不营势利，家无儋石，不费囊钱。偶影联官，将数十载，驽拙致笑，轻生所<br /><br />&nbsp;&nbsp;&nbsp;&nbsp;以告劳也。真人御宇，斫雕为朴，人知荣辱，时反邕熙。风力上宰，内敷文教，<br /><br />&nbsp;&nbsp;&nbsp;&nbsp;方、邵重臣，外扬武节。被之大道，洽以淳风，举必以才，爵无滥授。禀斯首鼠，<br /><br />&nbsp;&nbsp;&nbsp;&nbsp;不预衣簪，阿党比周，扫地俱尽，轻薄之俦，灭影窜迹。砾石变成瑜瑾，莨莠化<br /><br />&nbsp;&nbsp;&nbsp;&nbsp;为芝兰。曩之扇俗搅时，骇耳秽目，今悉不闻不见，莫余敢侮。《易》曰：‘圣<br /><br />&nbsp;&nbsp;&nbsp;&nbsp;人作而万物睹’，斯之谓乎！”<br /><br />&nbsp;&nbsp;&nbsp;&nbsp;岁馀，被征，奉诏郊劳陈使。顷之，遭母忧，未几，起为散骑侍郎，奏内史<br /><br />&nbsp;&nbsp;&nbsp;&nbsp;侍郎事。于时议置六卿，将除大理。思道上奏曰：“省有驾部，寺留太仆，省有<br /><br />&nbsp;&nbsp;&nbsp;&nbsp;刑部，寺除大理，斯则重畜产而贱刑名，诚为未可。”又陈殿庭非杖罚之所，朝<br /><br />&nbsp;&nbsp;&nbsp;&nbsp;臣犯笞罪，请以赎论，上悉嘉纳之。是岁，卒于京师，时年五十二。上甚惜之，<br /><br />&nbsp;&nbsp;&nbsp;&nbsp;遣使吊祭焉。有集三十卷，行于时。子赤松，大业中，官至河东长史。<br /><br />&nbsp;&nbsp;&nbsp;&nbsp;昌衡字子均。父道虔，魏尚书仆射。昌衡小字龙子，风神淡雅，容止可法，<br /><br />&nbsp;&nbsp;&nbsp;&nbsp;博涉经史，工草行书。从弟思道，小字释奴，宗中俱称英妙。故幽州为之语曰：<br /><br />&nbsp;&nbsp;&nbsp;&nbsp;“卢家千里，释奴、龙子。”年十七，魏济阴王元晖业召补太尉参军事，兼外兵<br /><br />&nbsp;&nbsp;&nbsp;&nbsp;参军。齐氏受禅，历平恩令、太子舍人。寻为仆射祖孝徵所荐，迁尚书金部郎。<br /><br />&nbsp;&nbsp;&nbsp;&nbsp;孝徵每曰：“吾用卢子均为尚书郎，自谓无愧幽州矣。”其后兼散骑侍郎，迎劳<br /><br />&nbsp;&nbsp;&nbsp;&nbsp;周使。武帝平齐，授司玉中士，与大宗伯斛斯徵修礼令。开皇初，拜尚书祠部侍<br /><br />&nbsp;&nbsp;&nbsp;&nbsp;郎。高祖尝大集群下，令自陈功绩，人皆竞进，昌衡独无所言。左仆射高G目而<br /><br />&nbsp;&nbsp;&nbsp;&nbsp;异之。陈使贺彻、周逑嗉汤雌福朝廷每令昌衡接对之。未几，出为徐州总管长<br /><br />&nbsp;&nbsp;&nbsp;&nbsp;史，甚有能名。吏部尚书苏威考之曰：“德为人表，行为士则。”论者以为美谈。<br /><br />&nbsp;&nbsp;&nbsp;&nbsp;尝行至浚仪，所乘马为他牛所触，因致死。牛主陈谢，求还价直，昌衡谓之曰：<br /><br />&nbsp;&nbsp;&nbsp;&nbsp;“六畜相触，自关常理，此岂人情也，君何谢？”拒而不受。性宽厚不校，皆此<br /><br />&nbsp;&nbsp;&nbsp;&nbsp;类也。转寿州总管长史。总管宇文述甚敬之，委以州务。岁馀，迁金州刺史。仁<br /><br />&nbsp;&nbsp;&nbsp;&nbsp;寿中，奉诏持节为河南道巡省大使，及还，以奉使称旨，授仪同三司，赐物三百<br /><br />&nbsp;&nbsp;&nbsp;&nbsp;段。昌衡自以年在悬车，表乞骸骨，优诏不许。大业初，征为太子左庶子，行诣<br /><br />&nbsp;&nbsp;&nbsp;&nbsp;洛阳，道卒，时年七十二。子宝素、宝胤。<br /><br />&nbsp;&nbsp;&nbsp;&nbsp;○李孝贞<br /><br />&nbsp;&nbsp;&nbsp;&nbsp;李孝贞，字元操，赵郡柏人人也。父希礼，齐信州刺史，世为著姓。孝贞少<br /><br />&nbsp;&nbsp;&nbsp;&nbsp;好学，能属文。在齐释褐司徒府参军事。简静不妄通宾客，与从兄仪曹郎中骚、<br /><br />&nbsp;&nbsp;&nbsp;&nbsp;太子舍人季节、博陵崔子武、范阳卢询祖为断金之契。后以射策甲科拜给事中。<br /><br />&nbsp;&nbsp;&nbsp;&nbsp;于时黄门侍郎高乾和亲要用事，求婚于孝贞。孝贞拒之，由是有隙，阴谮之，出<br /><br />&nbsp;&nbsp;&nbsp;&nbsp;为太尉府外兵参军。后历中书舍人、博陵太守、司州别驾，复兼散骑常侍、聘周<br /><br />&nbsp;&nbsp;&nbsp;&nbsp;使副，还除给事黄门侍郎。周武帝平齐，授仪同三司、少典祀下大夫。宣帝即位，<br /><br />&nbsp;&nbsp;&nbsp;&nbsp;转吏部下大夫。高祖为丞相，尉迥作乱相州，孝贞从韦孝宽击之，以功授上仪同<br /><br />&nbsp;&nbsp;&nbsp;&nbsp;三司。开皇初，拜冯翊太守，为犯庙讳，于是称字。后数岁，迁蒙州刺史，吏民<br /><br />&nbsp;&nbsp;&nbsp;&nbsp;安之。自此不复留意于文笔，人问其故，慨然叹曰：“五十之年，倏焉而过，鬓<br /><br />&nbsp;&nbsp;&nbsp;&nbsp;垂素发，筋力已衰，宦意文情，一时尽矣，悲夫！”然每暇日，辄引宾客弦歌对<br /><br />&nbsp;&nbsp;&nbsp;&nbsp;酒，终日为欢。征拜内史侍郎，与内史李德林参典文翰。然孝贞无干剧之用，颇<br /><br />&nbsp;&nbsp;&nbsp;&nbsp;称不理，上谴怒之，敕御史劾其事，由是出为金州刺史。卒官。所著文集二十卷，<br /><br />&nbsp;&nbsp;&nbsp;&nbsp;行于世。有子允玉。<br /><br />&nbsp;&nbsp;&nbsp;&nbsp;孝贞弟孝威，亦有雅望，大业中，官至大理少卿。<br /><br />&nbsp;&nbsp;&nbsp;&nbsp;○薛道衡从弟孺<br /><br />&nbsp;&nbsp;&nbsp;&nbsp;薛道衡，字玄卿，河东汾阴人也。祖聪，魏济州刺史。父孝通，常山太守。<br /><br />&nbsp;&nbsp;&nbsp;&nbsp;道衡六岁而孤，专精好学。年十三，讲《左氏传》，见子产相郑之功，作《国侨<br /><br />&nbsp;&nbsp;&nbsp;&nbsp;赞》，颇有词致，见者奇之。其后才名益著，齐司州牧、彭城王烈为兵曹从<br /><br />&nbsp;&nbsp;&nbsp;&nbsp;事。尚书左仆射弘农杨遵彦，一代伟人，见而嗟赏。授奉朝请。吏部尚书陇西辛<br /><br />&nbsp;&nbsp;&nbsp;&nbsp;术与语，叹曰：“郑公业不亡矣。”河东裴谳目之曰：“自鼎迁河朔，吾谓关西<br /><br />&nbsp;&nbsp;&nbsp;&nbsp;孔子罕值其人，今复遇薛君矣。”武成作相，召为记室，及即位，累迁太尉府主<br /><br />&nbsp;&nbsp;&nbsp;&nbsp;簿。岁馀，兼散骑常侍，接对周、陈二使。武平初，诏与诸儒修定《五礼》，除<br /><br />&nbsp;&nbsp;&nbsp;&nbsp;尚书左外兵郎。陈使傅f聘齐，以道衡兼主客郎接对之。f赠诗五十韵，道<br /><br />&nbsp;&nbsp;&nbsp;&nbsp;衡和之，南北称美。魏收曰：“傅f所谓以蚓投鱼耳。”待诏文林馆，与范阳<br /><br />&nbsp;&nbsp;&nbsp;&nbsp;卢思道、安平李德林齐名友善。复以本官直中书省，寻拜中书侍郎，仍参太子侍<br /><br />&nbsp;&nbsp;&nbsp;&nbsp;读。后主之时，渐见亲用，于时颇有附会之讥。后与侍中斛律孝卿参预政事，道<br /><br />&nbsp;&nbsp;&nbsp;&nbsp;衡具陈备周之策，孝卿不能用。及齐亡，周武引为御史二命士。后归乡里，自州<br /><br />&nbsp;&nbsp;&nbsp;&nbsp;主簿入为司禄上士。<br /><br />&nbsp;&nbsp;&nbsp;&nbsp;高祖作相，从元帅梁睿击王谦，摄陵州刺史。大定中，授仪同，摄邛州刺史。<br /><br />&nbsp;&nbsp;&nbsp;&nbsp;高祖受禅，坐事除名。河间王弘北征突厥，召典军书，还除内史舍人。其年，兼<br /><br />&nbsp;&nbsp;&nbsp;&nbsp;散骑常侍，聘陈主使。道衡因奏曰：“江东蕞尔一隅，c擅遂久，实由永嘉已后，<br /><br />&nbsp;&nbsp;&nbsp;&nbsp;华夏分崩。刘、石、符、姚、慕容、赫连之辈，妄窃名号，寻亦灭亡。魏氏自北<br /><br />&nbsp;&nbsp;&nbsp;&nbsp;徂南，未遑远略。周、齐两立，务在兼并，所以江表逋诛，积有年祀。陛下圣德<br /><br />&nbsp;&nbsp;&nbsp;&nbsp;天挺，光膺宝祚，比隆三代，平一九州，岂容使区区之陈，久在天网之外？臣今<br /><br />&nbsp;&nbsp;&nbsp;&nbsp;奉使，请责以称藩。”高祖曰：“朕且含养，置之度外，勿以言辞相折，识朕意<br /><br />&nbsp;&nbsp;&nbsp;&nbsp;焉。”江东雅好篇什，陈主尤爱雕虫，道衡每有所作，南人无不吟诵焉。及八年<br /><br />&nbsp;&nbsp;&nbsp;&nbsp;伐陈，授淮南道行台尚书吏部郎，兼掌文翰。王师临江，高G夜坐幕下，谓之曰：<br /><br />&nbsp;&nbsp;&nbsp;&nbsp;“今段之举，克定江东已不？君试言之。”道衡答曰：“凡论大事成败，先须以<br /><br />&nbsp;&nbsp;&nbsp;&nbsp;至理断之。《禹贡》所载九州，本是王者封域。后汉之季，群雄竞起，孙权兄弟<br /><br />&nbsp;&nbsp;&nbsp;&nbsp;遂有吴、楚之地。晋武受命，寻即吞并，永嘉南迁，重此分割。自尔已来，战争<br /><br />&nbsp;&nbsp;&nbsp;&nbsp;不息，否终斯泰，天道之恒。郭璞有云：‘江东偏王三百年，还与中国合。’今<br /><br />&nbsp;&nbsp;&nbsp;&nbsp;数将满矣。以运数而言，其必克一也。有德者昌，无德者亡，自古兴灭，皆由此<br /><br />&nbsp;&nbsp;&nbsp;&nbsp;道。主上躬履恭俭，忧劳庶政，叔宝峻宇雕墙，酣酒荒色。上下离心，人神同愤，<br /><br />&nbsp;&nbsp;&nbsp;&nbsp;其必克二也。为国之体，在于任寄，彼之公卿，备员而已。拔小人施文庆委以政<br /><br />&nbsp;&nbsp;&nbsp;&nbsp;事，尚书令江总唯事诗酒，本非经略之才，萧摩诃、任蛮奴是其大将，一夫之用<br /><br />&nbsp;&nbsp;&nbsp;&nbsp;耳。其必克三也。我有道而大，彼无德而小，量其甲士，不过十万。西自巫峡，<br /><br />&nbsp;&nbsp;&nbsp;&nbsp;东至沧海，分之则势悬而力弱，聚之则守此而失彼。其必克四也。席卷之势，其<br /><br />&nbsp;&nbsp;&nbsp;&nbsp;在不疑。”G忻然曰：“君言成败，事理分明，吾今豁然矣。本以才学相期，不<br /><br />&nbsp;&nbsp;&nbsp;&nbsp;意筹略乃尔。”还除吏部侍郎。后坐抽擢人物，有言其党苏威，任人有意故者，<br /><br />&nbsp;&nbsp;&nbsp;&nbsp;除名，配防岭表。晋王广时在扬州，阴令人讽道衡从扬州路，将奏留之。道衡不<br /><br />&nbsp;&nbsp;&nbsp;&nbsp;乐王府，用汉王谅之计，遂出江陵道而去。寻有诏征还，直内史省。晋王由是衔<br /><br />&nbsp;&nbsp;&nbsp;&nbsp;之，然爱其才，犹颇见礼。后数岁，授内史侍郎，加上仪同三司。<br /><br />&nbsp;&nbsp;&nbsp;&nbsp;道衡每至构文，必隐坐空斋，蹋壁而卧，闻户外有人便怒，其沉思如此。高<br /><br />&nbsp;&nbsp;&nbsp;&nbsp;祖每曰：“薛道衡作文书称我意。”然诫之以迂诞。后高祖善其称职，谓杨素、<br /><br />&nbsp;&nbsp;&nbsp;&nbsp;牛弘曰：“道衡老矣，驱使勤劳，宜使其朱门陈戟。”于是进位上开府，赐物百<br /><br />&nbsp;&nbsp;&nbsp;&nbsp;段。道衡辞以无功，高祖曰：“尔久劳阶陛，国家大事，皆尔宣行，岂非尔功也？”<br /><br />&nbsp;&nbsp;&nbsp;&nbsp;道衡久当枢要，才名益显，太子诸王争相与交，高G、杨素雅相推重，声名籍甚，<br /><br />&nbsp;&nbsp;&nbsp;&nbsp;无竞一时。<br /><br />&nbsp;&nbsp;&nbsp;&nbsp;仁寿中，杨素专掌朝政，道衡既与素善，上不欲道衡久知机密，因出检校襄<br /><br />&nbsp;&nbsp;&nbsp;&nbsp;州总管。道衡久蒙驱策，一旦违离，不胜悲恋，言之哽咽。高祖怆然改容曰：<br /><br />&nbsp;&nbsp;&nbsp;&nbsp;“尔光阴晚暮，侍奉诚劳。朕欲令尔将摄，兼抚萌俗。今尔之去，朕如断一臂。”<br /><br />&nbsp;&nbsp;&nbsp;&nbsp;于是赉物三百段，九环金带，并时服一袭，马十匹，慰勉遣之。在任清简，吏民<br /><br />&nbsp;&nbsp;&nbsp;&nbsp;怀其惠。<br /><br />&nbsp;&nbsp;&nbsp;&nbsp;炀帝嗣位，转番州刺史。岁馀，上表求致仕。帝谓内史侍郎虞世基曰：“道<br /><br />&nbsp;&nbsp;&nbsp;&nbsp;衡将至，当以秘书监待之。”道衡既至，上《高祖文皇帝颂》，其词曰：<br /><br />&nbsp;&nbsp;&nbsp;&nbsp;太始太素，荒茫造化之初；天皇地皇，杳冥书契之外。其道绝，其迹远，言<br /><br />&nbsp;&nbsp;&nbsp;&nbsp;谈所不诣，耳目所不追。至于入穴登巢，鹑居d饮，不殊于羽族，取类于毛群，<br /><br />&nbsp;&nbsp;&nbsp;&nbsp;亦何贵于人灵，何用于心识？羲、轩已降，爰暨唐、虞，则乾象而施法度，观人<br /><br />&nbsp;&nbsp;&nbsp;&nbsp;文而化天下，然后帝王之位可重，圣哲之道为尊。夏后、殷、周之国，禹、汤、<br /><br />&nbsp;&nbsp;&nbsp;&nbsp;文、武之主，功济生民，声流《雅颂》，然陵替于三五，惭德于干戈。秦居闰位，<br /><br />&nbsp;&nbsp;&nbsp;&nbsp;任刑名为政本，汉执灵图，杂霸道而为业。当涂兴而三方峙，典午末而四海乱。<br /><br />&nbsp;&nbsp;&nbsp;&nbsp;九州封域，窟穴鲸鲵之群；五都遗黎，蹴踏戎马之足。虽玄行定嵩、洛，木运据<br /><br />&nbsp;&nbsp;&nbsp;&nbsp;崤、函，未正沧海之流，讵息昆山之燎！协千龄之旦暮，当万叶之一朝者，其在<br /><br />&nbsp;&nbsp;&nbsp;&nbsp;大隋乎？<br /><br />&nbsp;&nbsp;&nbsp;&nbsp;粤若高祖文皇帝，诞圣降灵，则赤光照室，韬神晦迹，则紫气腾天。龙颜日<br /><br />&nbsp;&nbsp;&nbsp;&nbsp;角之奇，玉理珠衡之异，著在图，彰乎仪表。而帝系灵长，神基崇峻，类、<br /><br />&nbsp;&nbsp;&nbsp;&nbsp;岐之累德，异丰、沛之勃起。俯膺历试，纳揆宾门，位长六卿，望高百辟，犹重<br /><br />&nbsp;&nbsp;&nbsp;&nbsp;华之为太尉，若文命之任司空。苍历将尽，率土糜沸，玉弩惊天，金芒照野。奸<br /><br />&nbsp;&nbsp;&nbsp;&nbsp;雄挺祸，据河朔而连海岱；猾长纵恶，杜白马而塞成皋。庸、蜀逆命，凭铜梁之<br /><br />&nbsp;&nbsp;&nbsp;&nbsp;险；郧、黄背诞，引金陵之寇。三川已震，九鼎将飞。高祖龙跃凤翔，濡足授手，<br /><br />&nbsp;&nbsp;&nbsp;&nbsp;应赤伏之符，受玄狐之，命百下百胜之将，动九天九地之师，平共工而殄蚩尤，<br /><br />&nbsp;&nbsp;&nbsp;&nbsp;翦犭契窳而戮凿齿。不烦二十八将，无假五十二征，曾未逾时，妖逆咸殄，廓氛<br /><br />&nbsp;&nbsp;&nbsp;&nbsp;雾于区宇，出黎元于涂炭。天柱倾而还正，地维绝而更纽。殊方稽颡，识牛马之<br /><br />&nbsp;&nbsp;&nbsp;&nbsp;内向；乐师伏地，惧钟石之变声。万姓所以乐推，三灵于是改卜。坛场已备，犹<br /><br />&nbsp;&nbsp;&nbsp;&nbsp;弘五让之心；亿兆难违，方从四海之请。光临宝祚，展礼郊丘，舞六代而降天神，<br /><br />&nbsp;&nbsp;&nbsp;&nbsp;陈四圭而飨上帝，乾坤交泰，品物咸亨。酌前王之令典，改易徽号；因庶萌之子<br /><br />&nbsp;&nbsp;&nbsp;&nbsp;来，移创都邑。天文上当朱鸟，地理下据黑龙，正位辨方，揆影于日月，内宫外<br /><br />&nbsp;&nbsp;&nbsp;&nbsp;座，取法于辰象。悬政教于魏阙，朝群后于明堂，除旧布新，移风易俗。天街之<br /><br />&nbsp;&nbsp;&nbsp;&nbsp;表，地脉之外，獯猃孔炽，其来自久，横行十万，樊哙于是失辞，提步五千，李<br /><br />&nbsp;&nbsp;&nbsp;&nbsp;陵所以陷没。周、齐两盛，竞结旄头，娉狄后于漠北，未足息其侵扰，倾珍藏于<br /><br />&nbsp;&nbsp;&nbsp;&nbsp;山东，不能止其贪暴。炎灵启祚，圣皇驭宇，运天策于帷，播神威于沙朔，柳<br /><br />&nbsp;&nbsp;&nbsp;&nbsp;室、毡裘之长，皆为臣隶，瀚海、林之地，尽充池苑。三吴、百越，九江五<br /><br />&nbsp;&nbsp;&nbsp;&nbsp;湖，地分南北，天隔内外，谈黄旗紫盖之气，恃龙蟠兽据之险，恒有c伪之君，<br /><br />&nbsp;&nbsp;&nbsp;&nbsp;妄窃帝王之号。时经五代，年移三百，爰降皇情，永怀大道，愍彼黎献，独为匪<br /><br />&nbsp;&nbsp;&nbsp;&nbsp;人。今上利建在唐，则哲居代，地凭宸极，天纵神武，受出车，一举平定。于<br /><br />&nbsp;&nbsp;&nbsp;&nbsp;是八荒无外，九服大同，四海为家，万里为宅。乃休牛散马，偃武修文。<br /><br />&nbsp;&nbsp;&nbsp;&nbsp;自华夏乱离，绵积年代，人造战争之具，家习浇伪之风，圣人之遗训莫存，<br /><br />&nbsp;&nbsp;&nbsp;&nbsp;先王之旧典咸坠。爰命秩宗，刊定《五礼》，申敕太子，改正六乐。玉帛樽俎之<br /><br />&nbsp;&nbsp;&nbsp;&nbsp;仪，节文乃备；金石匏革之奏，雅俗始分。而留心政术，垂神听览，早朝晏罢，<br /><br />&nbsp;&nbsp;&nbsp;&nbsp;废寝忘食，忧百姓之未安，惧一物之失所。行先王之道，夜思待旦；革百王之弊，<br /><br />&nbsp;&nbsp;&nbsp;&nbsp;朝不及夕。见一善事，喜彰于容旨；闻一愆犯，叹深于在予。薄赋轻徭，务农重<br /><br />&nbsp;&nbsp;&nbsp;&nbsp;谷，仓廪有红腐之积，黎萌无阻饥之虑。天性弘慈，圣心恻隐，恩加禽兽，胎卵<br /><br />&nbsp;&nbsp;&nbsp;&nbsp;于是获全，仁沾草木，牛羊所以勿践。至于宪章重典，刑名大辟，申法而屈情，<br /><br />&nbsp;&nbsp;&nbsp;&nbsp;决断于俄顷，故能彝伦攸叙，上下齐肃。左右绝谄谀之路，缙绅无势力之门。小<br /><br />&nbsp;&nbsp;&nbsp;&nbsp;心翼翼，敬事于天地；终日乾乾，诫慎于亢极。陶黎萌于德化，致风俗于太康，<br /><br />&nbsp;&nbsp;&nbsp;&nbsp;公卿庶尹，遐迩岳牧，佥以天平地成，千载之嘉会，登封降禅，百王之盛典，宜<br /><br />&nbsp;&nbsp;&nbsp;&nbsp;其金泥玉检，展礼介丘，飞声腾实，常为称首。天子为而不恃，成而不居，冲旨<br /><br />&nbsp;&nbsp;&nbsp;&nbsp;凝邈，固辞弗许。而虽休勿休，上德不德，更乃洁诚岱岳，逊谢愆咎。方知六十<br /><br />&nbsp;&nbsp;&nbsp;&nbsp;四卦，谦种道为尊，七十二君，告成之义为小，巍巍荡荡，无得以称焉。而深<br /><br />&nbsp;&nbsp;&nbsp;&nbsp;诚至德，感达于穹壤，和气薰风，充溢于宇宙。二仪降福，百灵荐祉，日月星象，<br /><br />&nbsp;&nbsp;&nbsp;&nbsp;风云草树之祥，山川玉石，鳞介羽毛之瑞，岁见月彰，不可胜纪。至于振古所未<br /><br />&nbsp;&nbsp;&nbsp;&nbsp;有，图籍所不载，目所不见，耳所未闻。古语称圣人作，万物睹，神灵滋，百宝<br /><br />&nbsp;&nbsp;&nbsp;&nbsp;用，此其效矣。<br /><br />&nbsp;&nbsp;&nbsp;&nbsp;既而游心姑射，脱屣之志已深；铸鼎荆山，升天之驾遂远。凡在黎献，具惟<br /><br />&nbsp;&nbsp;&nbsp;&nbsp;帝臣，慕深考妣，哀缠弓剑，涂山幽峻，无复玉帛之礼，长陵寂寞，空见衣冠之<br /><br />&nbsp;&nbsp;&nbsp;&nbsp;游。若乃降精吓，飞名帝，开运握图，创业垂统，圣德也；拨乱反正，济国<br /><br />&nbsp;&nbsp;&nbsp;&nbsp;宁人，六合八，同文共轨，神功也；玄酒陶匏，云和孤竹，祀上帝，尊极配<br /><br />&nbsp;&nbsp;&nbsp;&nbsp;天，大孝也；偃伯戢戈，正礼裁乐，纳民寿域，驱俗福林，至政也。张四维而临<br /><br />&nbsp;&nbsp;&nbsp;&nbsp;万宇，侔三皇而并五帝，岂直锱铢周、汉，么麽魏、晋而已。虽五行之舞，每陈<br /><br />&nbsp;&nbsp;&nbsp;&nbsp;于清庙，九德之歌，无绝于乐府，而玄功畅洽，不局于形器，懿业远大，岂尽于<br /><br />&nbsp;&nbsp;&nbsp;&nbsp;揄扬。<br /><br />&nbsp;&nbsp;&nbsp;&nbsp;臣轻生多幸，命偶兴运，趋事紫宸，驱驰丹陛，一辞天阙，奄隔鼎湖，空有<br /><br />&nbsp;&nbsp;&nbsp;&nbsp;攀龙之心，徒怀蓐蚁之意。庶凭毫翰，敢希赞述！昔堙海之禽不增于大地，泣河<br /><br />&nbsp;&nbsp;&nbsp;&nbsp;之士非益于洪流，尽其心之所存，望其力之所及，辄缘斯义，不觉斐然。乃作颂<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;悠哉邃古，邈矣季世，四海九州，万王千帝。三代之后，其道逾替，爰逮金<br /><br />&nbsp;&nbsp;&nbsp;&nbsp;行，不胜其弊。戎狄猾夏，群凶纵慝，窃号淫名，十有馀国。怙威逞暴，悖礼乱<br /><br />&nbsp;&nbsp;&nbsp;&nbsp;德，五岳尘飞，三象雾塞。玄精启历，发迹幽方，并吞寇伪，独擅雄强。载祀二<br /><br />&nbsp;&nbsp;&nbsp;&nbsp;百，比祚前王，江湖尚阻，区域未康。句吴闽越，河朔渭澹九县瓜分，三方鼎<br /><br />&nbsp;&nbsp;&nbsp;&nbsp;N。狙诈不息，干戈竞起，东夏虽平，乱离瘼矣。五运叶期，千年肇旦，赫矣<br /><br />&nbsp;&nbsp;&nbsp;&nbsp;高祖，人灵攸赞。圣德迥生，神谋独断，瘅恶彰善，夷凶静难。宗伯撰仪，太史<br /><br />&nbsp;&nbsp;&nbsp;&nbsp;练日，孤竹之管，云和之瑟。展礼上玄，飞烟太一，璧朝会，山川望秩。占揆<br /><br />&nbsp;&nbsp;&nbsp;&nbsp;星景，移建邦畿，下凭赤壤，上叶紫微。布政衢室，悬法象魏，帝宅天府，固本<br /><br />&nbsp;&nbsp;&nbsp;&nbsp;崇威。匈河瀚海，龙荒狼望，种落陆梁，时犯亭障。皇威远慑，帝德遐畅，稽颡<br /><br />&nbsp;&nbsp;&nbsp;&nbsp;归诚，称臣内向。吴越提封，斗牛星象，积有年代，自称君长。大风未缴，长鲸<br /><br />&nbsp;&nbsp;&nbsp;&nbsp;漏网，授钺天人，豁然清荡。戴日戴斗，太平太蒙，礼教周被，书轨大同。复禹<br /><br />&nbsp;&nbsp;&nbsp;&nbsp;之迹，成舜之功，礼以安上，乐以移风。忧劳庶绩，矜育黔首，三面解罗，万方<br /><br />&nbsp;&nbsp;&nbsp;&nbsp;引咎。纳民轨物，驱时仁寿，神化隆平，生灵熙阜。虔心恭己，奉天事地，协气<br /><br />&nbsp;&nbsp;&nbsp;&nbsp;横流，休徵绍至。坛场望幸，云亭虚位，推而不居，圣道弥粹。齐迹姬文，登发<br /><br />&nbsp;&nbsp;&nbsp;&nbsp;嗣圣，道类汉光，传庄宝命。知来藏往，玄览幽镜，鼎业灵长，洪基隆盛。崆峒<br /><br />&nbsp;&nbsp;&nbsp;&nbsp;问道，汾射然，御辩遐逝，乘云上仙。哀缠率土，痛感穹玄，流泽万叶，用教<br /><br />&nbsp;&nbsp;&nbsp;&nbsp;百年。尚想睿图，永惟圣则，道洽幽显，仁沾动植。爻象不陈，乾坤将息，微臣<br /><br />&nbsp;&nbsp;&nbsp;&nbsp;作颂，用申罔极。<br /><br />&nbsp;&nbsp;&nbsp;&nbsp;帝览之不悦，顾谓苏威曰：“道衡致美先朝，此《鱼藻》之义也。”于是拜<br /><br />&nbsp;&nbsp;&nbsp;&nbsp;司隶大夫，将置之罪。道衡不悟。司隶刺史房彦谦素相善，知必及祸，劝之杜绝<br /><br />&nbsp;&nbsp;&nbsp;&nbsp;宾客，卑辞下气，而道衡不能用。会议新令，久不能决，道衡谓朝士曰：“向使<br /><br />&nbsp;&nbsp;&nbsp;&nbsp;高G不死，令决当久行。”有人奏之，帝怒曰：“汝忆高G邪？”付执法者勘之。<br /><br />&nbsp;&nbsp;&nbsp;&nbsp;道衡自以非大过，促宪司早断。暨于奏日，冀帝赦之，敕家人具馔，以备宾客来<br /><br />&nbsp;&nbsp;&nbsp;&nbsp;候者。及奏，帝令自尽。道衡殊不意，未能引诀。宪司重奏，缢而杀之，妻子徙<br /><br />&nbsp;&nbsp;&nbsp;&nbsp;且末。时年七十。天下冤之。有集七十卷，行于世。<br /><br />&nbsp;&nbsp;&nbsp;&nbsp;有子五人，收最知名，出继族父孺。孺清贞孤介，不交流俗，涉历经史，有<br /><br />&nbsp;&nbsp;&nbsp;&nbsp;才思，虽不为大文，所有诗咏，词致清远。开皇中，为侍御史、扬州总管司功参<br /><br />&nbsp;&nbsp;&nbsp;&nbsp;军。每以方直自处，府僚多不便之。及满，转清阳令、襄城郡掾，卒官。所经并<br /><br />&nbsp;&nbsp;&nbsp;&nbsp;有惠政。与道衡偏相友爱，收初生，即与孺为后，养于孺宅。至于成长，殆不识<br /><br />&nbsp;&nbsp;&nbsp;&nbsp;本生。太常丞胡仲操曾在朝堂，就孺借刀子割爪甲。孺以仲操非雅士，竟不与之。<br /><br />&nbsp;&nbsp;&nbsp;&nbsp;其不肯妄交，清介独行，皆此类也。<br /><br />&nbsp;&nbsp;&nbsp;&nbsp;道衡兄子迈，官至选部郎，从父弟道实，官至礼部侍郎、离石太守，并知名<br /><br />&nbsp;&nbsp;&nbsp;&nbsp;于世。从子德音，有隽才，起家为游骑尉。佐魏澹修《魏史》，史成，迁著作佐<br /><br />&nbsp;&nbsp;&nbsp;&nbsp;郎。及越王侗称制东都，王世充之c号也，军书羽檄，皆出其手。世充平，以罪<br /><br />&nbsp;&nbsp;&nbsp;&nbsp;伏诛。所有文笔，多行于时。<br /><br />&nbsp;&nbsp;&nbsp;&nbsp;史臣曰：二三子有齐之季，皆以辞藻著闻，爰历周、隋，咸见推重。李称一<br /><br />&nbsp;&nbsp;&nbsp;&nbsp;代俊伟，薛则时之令望，握灵蛇以俱照，骋逸足以并驱，文雅纵横，金声玉振。<br /><br />&nbsp;&nbsp;&nbsp;&nbsp;静言扬榷，卢居二子之右。李、薛纡青拖紫，思道官途寥落，虽穷通有命，抑亦<br /><br />&nbsp;&nbsp;&nbsp;&nbsp;不护细行之所致也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885929);">加入书签</a><a
                        href="885917.html">上一页</a>&larr;<a href="index.html">返回列表</a>&rarr;<a
                            href="885948.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885917.html"; var next_page = "885948.html"; var index_page = "index.html"; var sortid = "9"; var article_id = "13945"; var chapter_id = "885929"; var articlename = "隋书"; var chaptername = " 卷五十七 列传第二十二"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>