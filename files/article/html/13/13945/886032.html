<!DOCTYPE html>
<html>
<head>
<meta charset="gbk" />
<title>隋书- 卷六十二 列传第二十七-在线阅读-哈西文学网</title>
<meta name="keywords" content="魏征，隋书， 卷六十二 列传第二十七全文， 卷六十二 列传第二十七在线阅读 哈西文学网" />
<meta name="description" content="哈西文学网提供魏征的隋书  卷六十二 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886032.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886032.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十二 列传第二十七</h1>
            <div class="link xb">
                <a href="886011.html">上一页</a>&larr;<a href="index.html">返回列表</a>&rarr;<a
                    href="886051.html">下一页</a></div>			
            <div id="BookText">&nbsp;&nbsp;&nbsp;&nbsp;○王韶<br /><br />&nbsp;&nbsp;&nbsp;&nbsp;王韶，字子相，自云太原晋阳人也，世居京兆。祖谐，原州刺史。父谅，早<br /><br />&nbsp;&nbsp;&nbsp;&nbsp;卒。韶幼而方雅，颇好奇节，有识者异之。在周累以军功官至车骑大将军、议同<br /><br />&nbsp;&nbsp;&nbsp;&nbsp;三司。复转军正。武帝既拔晋州，意欲班师，韶谏曰：“齐失纪纲，于兹累世，<br /><br />&nbsp;&nbsp;&nbsp;&nbsp;天奖王室，一战而扼其喉。加以主昏于上，民惧于下，取乱侮亡，正在今日。方<br /><br />&nbsp;&nbsp;&nbsp;&nbsp;欲释之而去，以臣愚固，深所未解，愿陛下图之。”帝大悦，赐缣一百匹。及平<br /><br />&nbsp;&nbsp;&nbsp;&nbsp;齐氏，以功进位开府，封晋阳县公，邑五百户，赐口马杂畜以万计。迁内史中大<br /><br />&nbsp;&nbsp;&nbsp;&nbsp;夫。宣帝即位，拜丰州刺史，改封昌乐县公。高祖受禅，进爵项城郡公，邑二千<br /><br />&nbsp;&nbsp;&nbsp;&nbsp;户。转灵州刺史，加位大将军。<br /><br />&nbsp;&nbsp;&nbsp;&nbsp;晋王广之镇并州也，除行台右仆射，赐彩五百匹。韶性刚直，王甚惮之，每<br /><br />&nbsp;&nbsp;&nbsp;&nbsp;事谘询，不致违于法度。韶尝奉使检行长城，其后王穿池起三山，韶既还，自锁<br /><br />&nbsp;&nbsp;&nbsp;&nbsp;而谏，王谢而罢之。高祖闻而嘉叹，赐金百两，并后宫四人。平陈之役，以本官<br /><br />&nbsp;&nbsp;&nbsp;&nbsp;为元帅府司马，帅师趣河阳，与大军会。既至寿阳，与高G支度军机，无所壅滞。<br /><br />&nbsp;&nbsp;&nbsp;&nbsp;及克金陵，韶即镇焉。晋王广班师，留韶于石头防遏，委以后事，几岁余。征还，<br /><br />&nbsp;&nbsp;&nbsp;&nbsp;高祖谓公卿曰：“晋王以幼稚出藩，遂能克平吴、越，绥静江湖，子相之力也。”<br /><br />&nbsp;&nbsp;&nbsp;&nbsp;于是进位柱国，赐奴婢三百口，绵绢五千段。<br /><br />&nbsp;&nbsp;&nbsp;&nbsp;开皇十一年，上幸并州，以其称职，特加劳勉。其后，上谓韶曰：“自朕至<br /><br />&nbsp;&nbsp;&nbsp;&nbsp;此，公须鬓渐白，无乃忧劳所致？柱石之望，唯在于公，努力勉之！”韶辞谢曰：<br /><br />&nbsp;&nbsp;&nbsp;&nbsp;“臣比衰暮，殊不解作官人。”高祖曰：“是何意也？不解者，是未用心耳。”<br /><br />&nbsp;&nbsp;&nbsp;&nbsp;韶对曰：“臣昔在昏季，犹且用心，况逢明圣，敢不罄竭！但神化精微，非驽蹇<br /><br />&nbsp;&nbsp;&nbsp;&nbsp;所逮。加以今年六十有六，桑榆云晚，比于畴昔，昏忘又多。岂敢自宽，以速身<br /><br />&nbsp;&nbsp;&nbsp;&nbsp;累，恐以衰暮，亏紊朝纲耳。”上劳而遣之。秦王俊为并州总管，仍为长史。岁<br /><br />&nbsp;&nbsp;&nbsp;&nbsp;馀，驰驿入京，劳敝而卒，时年六十八。高祖甚伤惜之，谓秦王使者曰：“语尔<br /><br />&nbsp;&nbsp;&nbsp;&nbsp;王，我前令子相缓来，如何乃遣驰驿？杀我子相，岂不由汝邪？”言甚凄怆。使<br /><br />&nbsp;&nbsp;&nbsp;&nbsp;有司为之立宅，曰：“往者何用宅为，但以表我深心耳。”又曰：“子相受我委<br /><br />&nbsp;&nbsp;&nbsp;&nbsp;寄，十有馀年，终始不易，宠章未极，舍我而死乎！”发言流涕。因命取子相封<br /><br />&nbsp;&nbsp;&nbsp;&nbsp;事数十纸，传示群臣。上曰：“其直言匡正，裨益甚多，吾每披寻，未尝释手。”<br /><br />&nbsp;&nbsp;&nbsp;&nbsp;炀帝即位，追赠司徒、尚书令、灵豳等十州刺史、魏国公。子士隆嗣。<br /><br />&nbsp;&nbsp;&nbsp;&nbsp;士隆略知书计，尤便弓马，慷慨有父风。大业之世，颇见亲重，官至备身将<br /><br />&nbsp;&nbsp;&nbsp;&nbsp;军，改封耿公。数令讨击山贼，往往有捷。越王侗称帝，士隆率数千兵自江、淮<br /><br />&nbsp;&nbsp;&nbsp;&nbsp;而至。会王世充c号，甚礼重之，署尚书右仆射。士隆忧愤，疽发背卒。<br /><br />&nbsp;&nbsp;&nbsp;&nbsp;○元岩<br /><br />&nbsp;&nbsp;&nbsp;&nbsp;元岩，字君山，河南洛阳人也。父祯，魏敷州刺史。岩好读书，不治章句，<br /><br />&nbsp;&nbsp;&nbsp;&nbsp;刚鲠有器局，以名节自许，少与渤海高G、太原王韶同志友善。仕周，释褐宣威<br /><br />&nbsp;&nbsp;&nbsp;&nbsp;将军、武贲给事。大冢宰宇文护见而器之，以为中外记室。累迁内史中大夫，昌<br /><br />&nbsp;&nbsp;&nbsp;&nbsp;国县伯。宣帝嗣位，为政昏暴，京兆郡丞乐运乃舆榇诣朝堂，陈帝八失，言甚切<br /><br />&nbsp;&nbsp;&nbsp;&nbsp;至。帝大怒，将戮之。朝臣皆恐惧，莫有救者。岩谓人曰：“臧洪同日，尚可俱<br /><br />&nbsp;&nbsp;&nbsp;&nbsp;死，其况比干乎！若乐运不免，吾将与之俱毙。”诣阁请见，言于帝曰：“乐运<br /><br />&nbsp;&nbsp;&nbsp;&nbsp;知书奏必死，所以不顾身命者，欲取后世之名。陛下若杀之，乃成其名，落其术<br /><br />&nbsp;&nbsp;&nbsp;&nbsp;内耳。不如劳而遣之，以广圣度。”运因获免。后帝将诛乌丸轨，岩不肯署诏。<br /><br />&nbsp;&nbsp;&nbsp;&nbsp;御正颜之仪切谏不入，岩进继之，脱巾顿颡，三拜三进。帝曰：“汝欲党乌丸轨<br /><br />&nbsp;&nbsp;&nbsp;&nbsp;邪？”岩曰：“臣非党轨，正恐滥诛失天下之望。”帝怒，使阉竖搏其面，遂废<br /><br />&nbsp;&nbsp;&nbsp;&nbsp;于家。<br /><br />&nbsp;&nbsp;&nbsp;&nbsp;高祖为丞相，加位开府、民部中大夫。及受禅，拜兵部尚书，进爵平昌郡公，<br /><br />&nbsp;&nbsp;&nbsp;&nbsp;邑二千户。岩性严重，明达世务，每有奏议，侃然正色，庭诤面折，无所回避。<br /><br />&nbsp;&nbsp;&nbsp;&nbsp;上及公卿，皆敬惮之。时高祖初即位，每惩周代诸侯微弱，以致灭亡，由是分王<br /><br />&nbsp;&nbsp;&nbsp;&nbsp;诸子，权侔王室，以为磐石之固，遣晋王广镇并州，蜀王秀镇益州。二王年并幼<br /><br />&nbsp;&nbsp;&nbsp;&nbsp;稚，于是盛选贞良有重望者为之僚佐。于时岩与王韶俱以骨鲠知名，物议称二人<br /><br />&nbsp;&nbsp;&nbsp;&nbsp;才具侔于高G，由是拜岩为益州总管长史，韶为河北道行台右仆射。高祖谓之曰：<br /><br />&nbsp;&nbsp;&nbsp;&nbsp;“公宰相大器，今屈辅我儿，如曹参相齐之意也。”及岩到官，法令明肃，吏民<br /><br />&nbsp;&nbsp;&nbsp;&nbsp;称焉。蜀王性好奢侈，尝欲取獠口以为阉人，又欲生剖死囚，取胆为药。岩皆不<br /><br />&nbsp;&nbsp;&nbsp;&nbsp;奉教，排阁切谏，王辄谢而止，惮岩为人，每循法度。蜀中狱讼，岩所裁断，莫<br /><br />&nbsp;&nbsp;&nbsp;&nbsp;不悦服。其有得罪者，相谓曰：“平昌公与吾罪，吾何怨焉。”上甚嘉之，赏赐<br /><br />&nbsp;&nbsp;&nbsp;&nbsp;优洽。十三年，卒官，上悼惜久之。益州父老，莫不殒涕，于今思之。岩卒之后，<br /><br />&nbsp;&nbsp;&nbsp;&nbsp;蜀王竟行其志，渐致非法，造浑天仪、司南车、记里鼓，凡所被服，拟于天子。<br /><br />&nbsp;&nbsp;&nbsp;&nbsp;又共妃出猎，以弹弹人，多捕山獠，以充宦者。僚佐无能谏止。及秀得罪，上曰：<br /><br />&nbsp;&nbsp;&nbsp;&nbsp;“元岩若在，吾儿岂有是乎！”子弘嗣。仕历给事郎、司朝谒者、北平通守。<br /><br />&nbsp;&nbsp;&nbsp;&nbsp;○刘行本<br /><br />&nbsp;&nbsp;&nbsp;&nbsp;刘行本，沛人也。父瑰，仕梁，历职清显。行本起家武陵国常侍。遇萧修以<br /><br />&nbsp;&nbsp;&nbsp;&nbsp;梁州北附，遂与叔父[同归于周，寓居京兆之新丰。每以讽读为事，精力忘疲，<br /><br />&nbsp;&nbsp;&nbsp;&nbsp;虽衣食乏绝，晏如也。性刚烈，有不可夺之志。周大冢宰宇文护引为中外府记室。<br /><br />&nbsp;&nbsp;&nbsp;&nbsp;武帝亲总万机，转御正中士，兼领起居注。累迁掌朝下大夫。周代故事，天子临<br /><br />&nbsp;&nbsp;&nbsp;&nbsp;轩，掌朝典笔砚，持至御坐，则承御大夫取以进之。及行本为掌朝，将进笔于帝，<br /><br />&nbsp;&nbsp;&nbsp;&nbsp;承御复欲取之。行本抗声谓承御曰：“笔不可得。”帝惊视问之，行本言于帝曰：<br /><br />&nbsp;&nbsp;&nbsp;&nbsp;“臣闻设官分职，各有司存。臣既不得佩承御刀，承御亦焉得取臣笔。”帝曰：<br /><br />&nbsp;&nbsp;&nbsp;&nbsp;“然。”因令二司各行所职。及宣帝嗣位，多失德，行本切谏忤旨，出为河内太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;高祖为丞相，尉迥作乱，进攻怀州。行本率吏民拒之，拜仪同，赐爵文安县<br /><br />&nbsp;&nbsp;&nbsp;&nbsp;子。及践阼，征拜谏议大夫，检校治书侍御史。未几，迁黄门侍郎。上尝怒一郎，<br /><br />&nbsp;&nbsp;&nbsp;&nbsp;于殿前笞之。行本进曰：“此人素清，其过又小，愿陛下少宽假之。”上不顾。<br /><br />&nbsp;&nbsp;&nbsp;&nbsp;行本于是正当上前曰：“陛下不以臣不肖，置臣左右。臣言若是，陛下安得不听？<br /><br />&nbsp;&nbsp;&nbsp;&nbsp;臣言若非，当致之于理，以明国法，岂得轻臣而不顾也！臣所言非私。”因置笏<br /><br />&nbsp;&nbsp;&nbsp;&nbsp;于地而退，上敛容谢之，遂原所笞者。于时天下大同，四夷内附，行本以党项羌<br /><br />&nbsp;&nbsp;&nbsp;&nbsp;密迩封域，最为后服，上表劾其使者曰：“臣闻南蛮遵校尉之统，西域仰都护之<br /><br />&nbsp;&nbsp;&nbsp;&nbsp;威。比见西羌鼠窃狗盗，不父不子，无君无臣，异类殊方，于斯为下。不悟羁縻<br /><br />&nbsp;&nbsp;&nbsp;&nbsp;之惠，讵知含养之恩，狼戾为心，独乖正朔。使人近至，请付推科。”上奇其志<br /><br />&nbsp;&nbsp;&nbsp;&nbsp;焉。雍州别驾元肇言于上曰：“有一州吏，受人馈钱三百文，依律合杖一百。然<br /><br />&nbsp;&nbsp;&nbsp;&nbsp;臣下车之始，与其为约。此吏故违，请加徒一年。”行本驳之曰：“律令之行，<br /><br />&nbsp;&nbsp;&nbsp;&nbsp;并发明诏，与民约束。今肇乃敢重其教命，轻忽宪章。欲申己言之必行，忘朝廷<br /><br />&nbsp;&nbsp;&nbsp;&nbsp;之大信，亏法取威，非人臣之礼。”上嘉之，赐绢百匹。<br /><br />&nbsp;&nbsp;&nbsp;&nbsp;在职数年，拜太子左庶子，领治书如故。皇太子虚襟敬惮。时唐令则亦为左<br /><br />&nbsp;&nbsp;&nbsp;&nbsp;庶子，太子昵狎之，每令以弦歌教内人。行本责之曰：“庶子当匡太子以正道，<br /><br />&nbsp;&nbsp;&nbsp;&nbsp;何有嬖昵房帷之间哉！”令则甚惭而不能改。时沛国刘臻、平原明克让、魏郡陆<br /><br />&nbsp;&nbsp;&nbsp;&nbsp;爽并以文学为太子所亲。行本怒其不能调护，每谓三人曰：“卿等正解读书耳。”<br /><br />&nbsp;&nbsp;&nbsp;&nbsp;时左卫率长史夏侯福为太子所昵，尝于阁内与太子戏。福大笑，声闻于外。行本<br /><br />&nbsp;&nbsp;&nbsp;&nbsp;时在阁下闻之，待其出，行本数之曰：“殿下宽容，赐汝颜色。汝何物小人，敢<br /><br />&nbsp;&nbsp;&nbsp;&nbsp;为亵慢！”因付执法者治之。数日，太子为福致请，乃释之。太子尝得良马，令<br /><br />&nbsp;&nbsp;&nbsp;&nbsp;福乘而观之。太子甚悦，因欲令行本复乘之。行本不从，正色而进曰：“至尊置<br /><br />&nbsp;&nbsp;&nbsp;&nbsp;臣于庶子之位者，欲令辅导殿下以正道，非为殿下作弄臣也。”太子惭而止。复<br /><br />&nbsp;&nbsp;&nbsp;&nbsp;以本官领大兴令，权贵惮其方直，无敢至门者。由是请托路绝，法令清简，吏民<br /><br />&nbsp;&nbsp;&nbsp;&nbsp;怀之。未几，卒官，上甚伤惜之。及太子废，上曰：“嗟乎！若使刘行本在，勇<br /><br />&nbsp;&nbsp;&nbsp;&nbsp;当不及于此。”无子。<br /><br />&nbsp;&nbsp;&nbsp;&nbsp;○梁毗<br /><br />&nbsp;&nbsp;&nbsp;&nbsp;梁毗，字景和，安定乌氏人也。祖越，魏泾、豫、洛三州刺史，A阳县公。<br /><br />&nbsp;&nbsp;&nbsp;&nbsp;父茂，周沧、兖二州刺史。毗性刚謇，颇有学涉。周武帝时，举明经，累迁布宪<br /><br />&nbsp;&nbsp;&nbsp;&nbsp;下大夫。平齐之役，以毗为行军总管长史，克并州，毗有力焉。除为别驾，加仪<br /><br />&nbsp;&nbsp;&nbsp;&nbsp;同三司。宣政中，封易阳县子，邑四百户。迁武藏大夫。高祖受禅，进爵为侯。<br /><br />&nbsp;&nbsp;&nbsp;&nbsp;开皇初，置御史官，朝廷以毗鲠正，拜治书侍御史，名为称职。寻转大兴令，迁<br /><br />&nbsp;&nbsp;&nbsp;&nbsp;雍州赞治。毗既出宪司，复典京邑，直道而行，无所回避，颇失权贵心，由是出<br /><br />&nbsp;&nbsp;&nbsp;&nbsp;为西宁州刺史，改封邯郸县侯。在州十一年。先是，蛮夷酋长皆服金冠，以金多<br /><br />&nbsp;&nbsp;&nbsp;&nbsp;者为豪俊，由此递相陵夺，每寻干戈，边境略无宁岁。毗患之。后因诸酋长相率<br /><br />&nbsp;&nbsp;&nbsp;&nbsp;以金遗毗，于是置金坐侧，对之恸哭而谓之曰：“此物饥不可食，寒不可衣。汝<br /><br />&nbsp;&nbsp;&nbsp;&nbsp;等以此相灭，不可胜数。今将此来，欲杀我邪？”一无所纳，悉以还之。于是蛮<br /><br />&nbsp;&nbsp;&nbsp;&nbsp;夷感悟，遂不相攻击。高祖闻而善之，征为散骑常侍、大理卿。处法平允，时入<br /><br />&nbsp;&nbsp;&nbsp;&nbsp;称之。岁馀，进位上开府。<br /><br />&nbsp;&nbsp;&nbsp;&nbsp;毗见左仆射杨素贵宠擅权，百僚震慑，恐为国患，因上封事曰：“臣闻臣无<br /><br />&nbsp;&nbsp;&nbsp;&nbsp;有作威福。臣之作威福，其害乎而家，凶乎而国。窃见左仆射、越国公素，幸遇<br /><br />&nbsp;&nbsp;&nbsp;&nbsp;愈重，权势日隆，|绅之徒，属其视听。忤意者严霜夏零，阿旨者膏雨冬澍，荣<br /><br />&nbsp;&nbsp;&nbsp;&nbsp;枯由其唇吻，废兴候其指麾。所私皆非忠谠，所进咸是亲戚，子弟布列，兼州连<br /><br />&nbsp;&nbsp;&nbsp;&nbsp;县。天下无事，容息异图，四海稍虞，必为祸始。夫奸臣擅命，有渐而来。王莽<br /><br />&nbsp;&nbsp;&nbsp;&nbsp;资之于积年，桓玄基之于易世，而卒殄汉祀，终倾晋祚。季孙专鲁，田氏篡齐，<br /><br />&nbsp;&nbsp;&nbsp;&nbsp;皆载典诰，非臣臆说。陛下若以素为阿衡，臣恐其心未必伊尹也。伏愿揆鉴古今，<br /><br />&nbsp;&nbsp;&nbsp;&nbsp;量为外置，俾洪基永固，率土幸甚。轻犯天颜，伏听斧钅质。”高祖大怒，命有<br /><br />&nbsp;&nbsp;&nbsp;&nbsp;司禁止，亲自诘之。毗极言曰：“素既擅权宠，作威作福，将领之处，杀戮无道。<br /><br />&nbsp;&nbsp;&nbsp;&nbsp;又太子及蜀王罪废之日，百僚无不震悚，惟素扬眉奋肘，喜见容色，利国家有事<br /><br />&nbsp;&nbsp;&nbsp;&nbsp;以为身幸。”毗发言謇謇，有诚亮之节，高祖无以屈也，乃释之。素自此恩宠渐<br /><br />&nbsp;&nbsp;&nbsp;&nbsp;衰。但素任寄隆重，多所折挫，当时朝士无不慑伏，莫有敢与相是非。辞气不挠<br /><br />&nbsp;&nbsp;&nbsp;&nbsp;者，独毗与柳及尚书右丞李纲而已。后上不复专委于素，盖由察毗之言也。<br /><br />&nbsp;&nbsp;&nbsp;&nbsp;炀帝即位，迁刑部尚书，并摄御史大夫事。奏劾宇文述私役部兵，帝议免述<br /><br />&nbsp;&nbsp;&nbsp;&nbsp;罪，毗固诤，因忤旨，遂令张衡代为大夫。毗忧愤，数月而卒。帝令吏部尚书牛<br /><br />&nbsp;&nbsp;&nbsp;&nbsp;弘吊之，赠缣五百匹。<br /><br />&nbsp;&nbsp;&nbsp;&nbsp;子敬真，大业之世，为大理司直。时帝欲成光禄大夫鱼俱罗之罪，令敬直治<br /><br />&nbsp;&nbsp;&nbsp;&nbsp;其狱，遂希旨陷之极刑。未几，敬真有疾，见俱罗为之厉，数日而死。<br /><br />&nbsp;&nbsp;&nbsp;&nbsp;○柳<br /><br />&nbsp;&nbsp;&nbsp;&nbsp;柳，字幼文，河东解人也。七世祖卓，随晋南迁，寓居襄阳。父仲礼，为<br /><br />&nbsp;&nbsp;&nbsp;&nbsp;梁将，败归周，复家本土。少好学，颇涉经史。周大冢宰宇文护引为中外府记<br /><br />&nbsp;&nbsp;&nbsp;&nbsp;室，久而出为宁州总管掾。武帝亲总万机，诣阙求试。帝异之，以为司武中士。<br /><br />&nbsp;&nbsp;&nbsp;&nbsp;转郑令。平齐之后，帝大赏从官，留京者不预。上表曰：“今太平告始，信赏<br /><br />&nbsp;&nbsp;&nbsp;&nbsp;宜明，酬勋报劳，务先有本。屠城破邑，出自圣规，斩将搴旗，必由神略。若负<br /><br />&nbsp;&nbsp;&nbsp;&nbsp;戈擐甲，征I劬劳，至于镇抚国家，宿卫为重。俱禀成算，非专己能，留从事同，<br /><br />&nbsp;&nbsp;&nbsp;&nbsp;功劳须等。皇太子以下，实有守宗庙之功。昔萧何留守，茅土先于平阳，穆之居<br /><br />&nbsp;&nbsp;&nbsp;&nbsp;中，没后犹蒙优策。不胜管见，奉表以闻。”于是留守并加泛级。<br /><br />&nbsp;&nbsp;&nbsp;&nbsp;高祖受禅，累迁尚书虞部侍郎，以母忧去职。未几，起为屯田侍郎，固让弗<br /><br />&nbsp;&nbsp;&nbsp;&nbsp;许。时制三品已上，门皆列戟。左仆射高G子弘德封应国公，申牒请戟。判曰：<br /><br />&nbsp;&nbsp;&nbsp;&nbsp;“仆射之子更不异居，父之戟槊已列门外。尊有压卑之义，子有避父之礼，岂容<br /><br />&nbsp;&nbsp;&nbsp;&nbsp;外门既设，内x又施！”事竟不行，G闻而叹伏。后迁治书侍御史，当朝正色，<br /><br />&nbsp;&nbsp;&nbsp;&nbsp;甚为百僚之所敬惮。上嘉其直，谓曰：“大丈夫当立名于世，无容容而已。”<br /><br />&nbsp;&nbsp;&nbsp;&nbsp;赐钱十万，米百石。<br /><br />&nbsp;&nbsp;&nbsp;&nbsp;于时刺史多任武将，类不称职。上表曰：“方今天下太平，四海清谧，共<br /><br />&nbsp;&nbsp;&nbsp;&nbsp;治百姓，须任其才。昔汉光武一代明哲，起自布衣，备知情伪，与二十八将披荆<br /><br />&nbsp;&nbsp;&nbsp;&nbsp;棘，定天下，及功成之后，无所职任。伏见诏书，以上柱国和干子为杞州刺史，<br /><br />&nbsp;&nbsp;&nbsp;&nbsp;其人年垂八十，钟鸣漏尽。前任赵州，暗于职务，政由群小，贿赂公行，百姓吁<br /><br />&nbsp;&nbsp;&nbsp;&nbsp;嗟，歌谣满道。乃云：‘老禾不早杀，馀种秽良田。’古人有云：‘耕当问奴，<br /><br />&nbsp;&nbsp;&nbsp;&nbsp;织当问婢。’此言各有所能也。干子弓马武用，是其所长，治民莅职，非其所解。<br /><br />&nbsp;&nbsp;&nbsp;&nbsp;至尊思治，无忘寝兴，如谓优老尚年，自可厚赐金帛，若令刺举，所损殊大。臣<br /><br />&nbsp;&nbsp;&nbsp;&nbsp;死而后已，敢不竭诚。”上善之，干子竟免。有应州刺史唐君明，居母丧，娶雍<br /><br />&nbsp;&nbsp;&nbsp;&nbsp;州长史库狄士文之从父妹。劾之曰：“臣闻天地之位既分，夫妇之礼斯著，君<br /><br />&nbsp;&nbsp;&nbsp;&nbsp;亲之义生焉，尊卑之教攸设。是以孝惟行本，礼实身基，自国刑家，率由斯道。<br /><br />&nbsp;&nbsp;&nbsp;&nbsp;窃以爱敬之情，因心至切，丧纪之重，人伦所先。君明钻燧虽改，在文无变，忽<br /><br />&nbsp;&nbsp;&nbsp;&nbsp;劬劳之痛，成宴尔之亲，冒此苴\，命彼翟。不义不昵，《春秋》载其将亡，<br /><br />&nbsp;&nbsp;&nbsp;&nbsp;无礼无仪，诗人欲其遄死。士文赞务神州，名位通显，整齐风教，四方是则，弃<br /><br />&nbsp;&nbsp;&nbsp;&nbsp;二姓之重匹，违六礼之轨仪。请禁锢终身，以惩风俗。”二人竟坐得罪。隋承丧<br /><br />&nbsp;&nbsp;&nbsp;&nbsp;乱之后，风俗颓坏，多所矫正，上甚嘉之。又见上勤于听受，百僚奏请，多有<br /><br />&nbsp;&nbsp;&nbsp;&nbsp;烦碎，因上疏谏曰：“臣闻自古圣帝，莫过唐、虞，象地则天，布政施化，不为<br /><br />&nbsp;&nbsp;&nbsp;&nbsp;丛脞，是谓钦明。语曰：‘天何言哉，四时行焉。’故知人君出令，诫在烦数。<br /><br />&nbsp;&nbsp;&nbsp;&nbsp;是以舜任五臣，尧咨四岳，设官分职，各有司存，垂拱无为，天下以治。所谓劳<br /><br />&nbsp;&nbsp;&nbsp;&nbsp;于求贤，逸于任使。又云：‘天子穆穆，诸侯皇皇。’此言君臣上下，体裁有别。<br /><br />&nbsp;&nbsp;&nbsp;&nbsp;比见四海一家，万机务广，事无大小，咸关圣听。陛下留心治道，无惮疲劳，亦<br /><br />&nbsp;&nbsp;&nbsp;&nbsp;由群官惧罪，不能自决，取判天旨。闻奏过多，乃至营造细小之事，出给轻微之<br /><br />&nbsp;&nbsp;&nbsp;&nbsp;物，一日之内，酬答百司，至乃日旰忘食，夜分未寝，动以文簿，忧劳圣躬。伏<br /><br />&nbsp;&nbsp;&nbsp;&nbsp;愿思臣至言，少减烦务，以怡神为意，以养性为怀，思武王安乐之义，念文王勤<br /><br />&nbsp;&nbsp;&nbsp;&nbsp;忧之理。若其经国大事，非臣下裁断者，伏愿详决，自馀细务，责成所司，则圣<br /><br />&nbsp;&nbsp;&nbsp;&nbsp;体尽无疆之寿，臣下蒙覆育之赐也。”上览而嘉之。后以忤旨免。未几，复令视<br /><br />&nbsp;&nbsp;&nbsp;&nbsp;事，因谓曰：“无改尔心。”以其家贫，敕有司为之筑宅。因曰：“柳正直<br /><br />&nbsp;&nbsp;&nbsp;&nbsp;士，国之宝也。”其见重如此。<br /><br />&nbsp;&nbsp;&nbsp;&nbsp;右仆射杨素当途显贵，百僚慑惮，无敢忤者。尝以少谴，敕送南台。素恃贵，<br /><br />&nbsp;&nbsp;&nbsp;&nbsp;坐床。从外来，见素如此，于阶下端笏整容谓素曰：“奉敕治公之罪。”素<br /><br />&nbsp;&nbsp;&nbsp;&nbsp;遽下。据案而坐，立素于庭，辨诘事状。素由是衔之。时方为上所信任，故<br /><br />&nbsp;&nbsp;&nbsp;&nbsp;素未有以中之。<br /><br />&nbsp;&nbsp;&nbsp;&nbsp;见近代以来，都邑百姓每至正月十五日，作角抵之戏，递相夸竞，至于糜<br /><br />&nbsp;&nbsp;&nbsp;&nbsp;费财力，上奏请禁绝之，曰：“臣闻昔者明王训民治国，率履法度，动由礼典。<br /><br />&nbsp;&nbsp;&nbsp;&nbsp;非法不服，非道不行。道路不同，男女有别，防其邪僻，纳诸轨度。窃见京邑，<br /><br />&nbsp;&nbsp;&nbsp;&nbsp;爰及外州，每以正月望夜，充街塞陌，聚戏朋游。鸣鼓聒天，燎炬照地，人戴兽<br /><br />&nbsp;&nbsp;&nbsp;&nbsp;面，男为女服，倡优杂技，诡状异形。以秽为欢娱，用鄙亵为笑乐，内外共观，<br /><br />&nbsp;&nbsp;&nbsp;&nbsp;曾不相避。高棚跨路，广幕陵云，服靓妆，车马填噎。肴醑肆陈，丝竹繁会，<br /><br />&nbsp;&nbsp;&nbsp;&nbsp;竭赀破产，竟此一时。尽室并孥，无问贵贱，男女混杂，缁素不分。秽行因此而<br /><br />&nbsp;&nbsp;&nbsp;&nbsp;生，盗贼由斯而起。浸以成俗，实有由来，因循敝风，曾无先觉。非益于化，实<br /><br />&nbsp;&nbsp;&nbsp;&nbsp;损于民。请颁行天下，并即禁断。康哉《雅》、《颂》，足美盛德之形容，鼓腹<br /><br />&nbsp;&nbsp;&nbsp;&nbsp;行歌，自表无为之至乐。敢有犯者，请以故违敕论。”诏可其奏。是岁，持节巡<br /><br />&nbsp;&nbsp;&nbsp;&nbsp;省河北五十二州，奏免长吏赃污不称职者二百馀人，州县肃然，莫不震惧。上嘉<br /><br />&nbsp;&nbsp;&nbsp;&nbsp;之，赐绢布二百匹、毡三十领，拜仪同三司。岁馀，加员外散骑常侍，治书如故。<br /><br />&nbsp;&nbsp;&nbsp;&nbsp;仁寿初，复持节巡省太原道十九州。及还，赐绢百五十匹。<br /><br />&nbsp;&nbsp;&nbsp;&nbsp;尝得博陵李文博所撰《治道集》十卷，蜀王秀遣人求之。送之于秀，秀<br /><br />&nbsp;&nbsp;&nbsp;&nbsp;复赐奴婢十口。及秀得罪，杨素奏以内臣交通诸侯，除名为民，配戍怀远镇。<br /><br />&nbsp;&nbsp;&nbsp;&nbsp;行达高阳，有诏征还。至晋阳，值汉王谅作乱，遣使驰召，将与计事。为使<br /><br />&nbsp;&nbsp;&nbsp;&nbsp;所逼，初不知谅反，将入城而谅反形已露。度不得免，遂诈中恶不食，自称危<br /><br />&nbsp;&nbsp;&nbsp;&nbsp;笃。谅怒，囚之。及谅败，杨素奏心怀两端，以候事变，迹虽不反，心实同逆，<br /><br />&nbsp;&nbsp;&nbsp;&nbsp;坐徙敦煌。杨素卒后，乃自申理，有诏征还京师，卒于道。有子绍，为介休令。<br /><br />&nbsp;&nbsp;&nbsp;&nbsp;○赵绰<br /><br />&nbsp;&nbsp;&nbsp;&nbsp;赵绰，河东人也，性质直刚毅。在周初为天官府史，以恭谨恪勤，擢授夏官<br /><br />&nbsp;&nbsp;&nbsp;&nbsp;府下士。稍以明干见知，累转内史中士。父艰去职，哀毁骨立，世称其孝。既免<br /><br />&nbsp;&nbsp;&nbsp;&nbsp;丧，又为掌教中士。高祖为丞相，知其清正，引为录事参军。寻迁掌朝大夫，从<br /><br />&nbsp;&nbsp;&nbsp;&nbsp;行军总管是云晖击叛蛮，以功拜仪同，赐物千段。高祖受禅，授大理丞。处法平<br /><br />&nbsp;&nbsp;&nbsp;&nbsp;允，考绩连最，转大理正。寻迁尚书都官侍郎，未几转刑部侍郎。治梁士彦等狱，<br /><br />&nbsp;&nbsp;&nbsp;&nbsp;赐物三百段，奴婢十口，马二十匹。每有奏谳，正色侃然，上嘉之，渐见亲重。<br /><br />&nbsp;&nbsp;&nbsp;&nbsp;上以盗贼不禁，将重其法。绰进谏曰：“陛下行尧、舜之道，多存宽宥。况律者<br /><br />&nbsp;&nbsp;&nbsp;&nbsp;天下之大信，其可失乎！”上忻然纳之，因谓绰曰：“若更有闻见，宜数陈之也。”<br /><br />&nbsp;&nbsp;&nbsp;&nbsp;迁大理少卿。故陈将萧摩诃，其子世略在江南作乱，摩诃当从坐。上曰：“世略<br /><br />&nbsp;&nbsp;&nbsp;&nbsp;年未二十，亦何能为！以其名将之子，为人所逼耳。”因赦摩诃。绰固谏不可，<br /><br />&nbsp;&nbsp;&nbsp;&nbsp;上不能夺，欲绰去而赦之，固命绰退食。绰曰：“臣奏狱未决，不敢退朝。”上<br /><br />&nbsp;&nbsp;&nbsp;&nbsp;曰：“大理其为朕特赦摩诃也。”因命左右释之。刑部侍郎辛，尝衣绯衤军，<br /><br />&nbsp;&nbsp;&nbsp;&nbsp;俗云利于官，上以为厌蛊，将斩之。绰曰：“据法不当死，臣不敢奉诏。”上怒<br /><br />&nbsp;&nbsp;&nbsp;&nbsp;甚，谓绰曰：“卿惜辛而不自惜也？”命左仆射高G将绰斩之，绰曰：“陛下<br /><br />&nbsp;&nbsp;&nbsp;&nbsp;宁可杀臣，不得杀辛。”至朝堂，解衣当斩，上使人谓绰曰：“竟何如？”对<br /><br />&nbsp;&nbsp;&nbsp;&nbsp;曰：“执法一心，不敢惜死。”上拂衣而入，良久乃释之。明日，谢绰，劳勉之，<br /><br />&nbsp;&nbsp;&nbsp;&nbsp;赐物三百段。时上禁行恶钱，有二人在市，以恶钱易好者，武候执以闻，上令悉<br /><br />&nbsp;&nbsp;&nbsp;&nbsp;斩之。绰进谏曰：“此人坐当杖，杀之非法。”上曰：“不关卿事。”绰曰：<br /><br />&nbsp;&nbsp;&nbsp;&nbsp;“陛下不以臣愚暗，置在法司，欲妄杀人，岂得不关臣事？”上曰：“撼大木不<br /><br />&nbsp;&nbsp;&nbsp;&nbsp;动者，当退。”对曰：“臣望感天心，何论动木！”上复曰：“啜羹者，热则置<br /><br />&nbsp;&nbsp;&nbsp;&nbsp;之。天子之威，欲相挫耶？”绰拜而益前，诃之不肯退。上遂入。治书侍御史柳<br /><br />&nbsp;&nbsp;&nbsp;&nbsp;复上奏切谏，上乃止。上以绰有诚直之心，每引入x中，或遇上与皇后同榻，<br /><br />&nbsp;&nbsp;&nbsp;&nbsp;即呼绰坐，评论得失。前后赏赐万计。其后进位开府，赠其父为蔡州刺史。时河<br /><br />&nbsp;&nbsp;&nbsp;&nbsp;东薛胄为大理卿，俱名平恕。然胄断狱以情，而绰守法，俱为称职。上每谓绰曰：<br /><br />&nbsp;&nbsp;&nbsp;&nbsp;“朕于卿无所爱惜，但卿骨相不当贵耳。”仁寿中卒官，时年六十三。上为之流<br /><br />&nbsp;&nbsp;&nbsp;&nbsp;涕，中使吊祭，鸿胪监护丧事。有二子，元方、元袭。<br /><br />&nbsp;&nbsp;&nbsp;&nbsp;○裴肃<br /><br />&nbsp;&nbsp;&nbsp;&nbsp;裴肃，字神封，河东闻喜人也。父侠，周民部大夫。肃少刚正有局度，少与<br /><br />&nbsp;&nbsp;&nbsp;&nbsp;安定梁毗同志友善。仕周，释褐给事中士，累迁御正下大夫。以行军长史从韦孝<br /><br />&nbsp;&nbsp;&nbsp;&nbsp;宽征淮南。属高祖为丞相，肃闻而叹曰：“武帝以雄才定六合，坟土未干，而一<br /><br />&nbsp;&nbsp;&nbsp;&nbsp;朝迁革，岂天道欤！”高祖闻之，甚不悦，由是废于家。开皇五年，授膳部侍郎。<br /><br />&nbsp;&nbsp;&nbsp;&nbsp;后二岁，迁朔州总管长史，转贝州长史，俱有能名。仁寿中，肃见皇太子勇、蜀<br /><br />&nbsp;&nbsp;&nbsp;&nbsp;王秀、左仆射高G俱废黜，遣使上书曰：“臣闻事君之道，有犯无隐，愚情所怀，<br /><br />&nbsp;&nbsp;&nbsp;&nbsp;敢不闻奏。窃见高G以天挺良才，元勋佐命，陛下光宠，亦已优隆。但鬼瞰高明，<br /><br />&nbsp;&nbsp;&nbsp;&nbsp;世疵俊异，侧目求其长短者，岂可胜道哉！愿陛下录其大功，忘其小过。臣又闻<br /><br />&nbsp;&nbsp;&nbsp;&nbsp;之，古先圣帝，教而不诛，陛下至慈，度越前圣。二庶人得罪已久，宁无革心？<br /><br />&nbsp;&nbsp;&nbsp;&nbsp;愿陛下弘君父之慈，顾天性之义，各封小国，观其所为。若能迁善，渐更增益，<br /><br />&nbsp;&nbsp;&nbsp;&nbsp;如或不悛，贬削非晚。今者自新之路永绝，愧悔之心莫见，岂不哀哉！”书奏，<br /><br />&nbsp;&nbsp;&nbsp;&nbsp;上谓杨素曰：“裴肃忧我家事，此亦至诚也。”于是征肃入朝。皇太子闻之，谓<br /><br />&nbsp;&nbsp;&nbsp;&nbsp;左庶子张衡曰：“使勇自新，欲何为也？”衡曰：“观肃之意，欲令如吴太伯、<br /><br />&nbsp;&nbsp;&nbsp;&nbsp;汉东海王耳。”皇太子甚不悦。顷之，肃至京师，见上于含章殿，上谓肃曰：<br /><br />&nbsp;&nbsp;&nbsp;&nbsp;“吾贵为天子，富有四海，后宫宠幸，不过数人，自勇以下，并皆同母，非为憎<br /><br />&nbsp;&nbsp;&nbsp;&nbsp;爱，轻事废立。”因言勇不可复收之意。既而罢遣之。未几，上崩。炀帝嗣位，<br /><br />&nbsp;&nbsp;&nbsp;&nbsp;不得调者久之，肃亦杜门不出。后执政者以岭表荒遐，遂希旨授肃永平郡丞，甚<br /><br />&nbsp;&nbsp;&nbsp;&nbsp;得民夷心。岁馀，卒，时年六十二。夷、獠思之，为立庙于鄣江之浦。有子尚贤。<br /><br />&nbsp;&nbsp;&nbsp;&nbsp;史臣曰：猛兽之处山林，藜藿为之不采；正臣之立朝廷，奸邪为之折谋。皆<br /><br />&nbsp;&nbsp;&nbsp;&nbsp;志在匪躬，义形于色，岂惟纲纪由其隆替，抑亦社稷系以存亡者也。晋、蜀二王，<br /><br />&nbsp;&nbsp;&nbsp;&nbsp;帝之爱子，擅以权宠，莫拘宪令，求其恭肃，不亦难乎！元岩、王韶，任当彼相，<br /><br />&nbsp;&nbsp;&nbsp;&nbsp;并见严惮，莫敢为非，謇谔之风，有足称矣。行本正色于房陵，梁毗抗言于杨素，<br /><br />&nbsp;&nbsp;&nbsp;&nbsp;直辞鲠气，懔焉可想。赵绰之居大理，囹圄无冤，柳之处宪台，奸邪自肃。然<br /><br />&nbsp;&nbsp;&nbsp;&nbsp;不畏强御，梁毗其有焉，邦之司直，行本、柳近之矣。裴肃朝不坐，宴不预，<br /><br />&nbsp;&nbsp;&nbsp;&nbsp;忠诚慷慨，犯忤龙鳞，固知嫠妇忧宗周之亡，处女悲太子之少，非徒语也。方诸<br /><br />&nbsp;&nbsp;&nbsp;&nbsp;前载，有阎纂之风焉。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886032);">加入书签</a><a
                        href="886011.html">上一页</a>&larr;<a href="index.html">返回列表</a>&rarr;<a
                            href="886051.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886011.html"; var next_page = "886051.html"; var index_page = "index.html"; var sortid = "9"; var article_id = "13945"; var chapter_id = "886032"; var articlename = "隋书"; var chaptername = " 卷六十二 列传第二十七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>