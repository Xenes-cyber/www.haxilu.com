<!DOCTYPE html>
<html>
<head>
<meta charset="gbk" />
<title>隋书- 卷七十二 列传第三十七-在线阅读-哈西文学网</title>
<meta name="keywords" content="魏征，隋书， 卷七十二 列传第三十七全文， 卷七十二 列传第三十七在线阅读 哈西文学网" />
<meta name="description" content="哈西文学网提供魏征的隋书  卷七十二 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886366.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886366.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十二 列传第三十七</h1>
            <div class="link xb">
                <a href="886331.html">上一页</a>&larr;<a href="index.html">返回列表</a>&rarr;<a
                    href="886417.html">下一页</a></div>			
            <div id="BookText">&nbsp;&nbsp;&nbsp;&nbsp;○孝义<br /><br />&nbsp;&nbsp;&nbsp;&nbsp;《孝经》云：“夫孝，天之经也，地之义也，人之行也。”《论语》云：<br /><br />&nbsp;&nbsp;&nbsp;&nbsp;“君子务本，本立而道生。孝悌也者，其为仁之本与！”《吕览》云：“夫孝，<br /><br />&nbsp;&nbsp;&nbsp;&nbsp;三皇、五帝之本务，万事之纲纪也。执一术而百善至，百邪去，天下顺者，其唯<br /><br />&nbsp;&nbsp;&nbsp;&nbsp;孝乎！”然则孝之为德至矣，其为道远矣，其化人深矣。故圣帝明王行之于四海，<br /><br />&nbsp;&nbsp;&nbsp;&nbsp;则与天地合其德，与日月齐其明。诸侯卿大夫行之于国家，则永保其宗社，长守<br /><br />&nbsp;&nbsp;&nbsp;&nbsp;其禄位。匹夫匹妇行之于闾阎，则播微烈于当年，扬休名于千载。此皆资纯至以<br /><br />&nbsp;&nbsp;&nbsp;&nbsp;感物，故圣哲之所重。田翼、郎方贵等，阙稽古之学，无俊伟之才，并能任其自<br /><br />&nbsp;&nbsp;&nbsp;&nbsp;然，情无矫饰。笃于天性，勤其四体，竭股肱之力，尽爱敬之心，自足膝下之欢，<br /><br />&nbsp;&nbsp;&nbsp;&nbsp;忘怀轩冕之贵。不言之化，人神通感。虽或位登台辅，爵列王侯，禄积万钟，马<br /><br />&nbsp;&nbsp;&nbsp;&nbsp;逾千驷，死之日，曾不得与斯人之徒隶齿。孝之大也，不其然乎！故述其所行，<br /><br />&nbsp;&nbsp;&nbsp;&nbsp;为《孝义传》。<br /><br />&nbsp;&nbsp;&nbsp;&nbsp;○陆彦师<br /><br />&nbsp;&nbsp;&nbsp;&nbsp;陆彦师，字云房，魏郡临漳人。祖希道，魏定州刺史。父子彰，中书监。彦<br /><br />&nbsp;&nbsp;&nbsp;&nbsp;师少有行检，为邦族所称。长而好学，解属文。魏襄城王元旭引为参军事。以父<br /><br />&nbsp;&nbsp;&nbsp;&nbsp;艰去职，哀毁殆不胜丧。与兄n庐于墓次，负土成坟。公卿重之，多就墓侧存问，<br /><br />&nbsp;&nbsp;&nbsp;&nbsp;晦朔之际，车马不绝。齐文宣闻而嘉叹，旌表其闾，号其所住为孝终里。中书令<br /><br />&nbsp;&nbsp;&nbsp;&nbsp;河间邢邵表荐之，未报，彭城王廖司州牧，召补主簿。后历中外府东阁祭酒。<br /><br />&nbsp;&nbsp;&nbsp;&nbsp;兄n当袭父始平侯，以彦师昆弟中最幼，表让封焉。彦师固辞而止。时称友悌孝<br /><br />&nbsp;&nbsp;&nbsp;&nbsp;义，总萃一门。迁中书舍人，寻转通直散骑侍郎。每陈使至，必令高选主客，彦<br /><br />&nbsp;&nbsp;&nbsp;&nbsp;师所接对者，前后六辈。历中书黄门侍郎，以不阿宦者，遇谗，出为中山太守，<br /><br />&nbsp;&nbsp;&nbsp;&nbsp;有惠政。数年，征为吏部郎中。周武平齐，授载师下大夫。宣帝时，转少纳言，<br /><br />&nbsp;&nbsp;&nbsp;&nbsp;赐爵临水县男，奉使幽、蓟。俄而高祖为丞相，彦师遇疾，请假还邺。尉迥将为<br /><br />&nbsp;&nbsp;&nbsp;&nbsp;乱，彦师微知之，遂委妻子，潜归长安。高祖嘉之，授内史下大夫，拜上仪同。<br /><br />&nbsp;&nbsp;&nbsp;&nbsp;高祖受禅，拜尚书左丞，进爵为子。彦师素多病，未几，以务剧疾动，乞解所职，<br /><br />&nbsp;&nbsp;&nbsp;&nbsp;有诏听以本官就第。岁余，转吏部侍郎。隋承周制，官无清浊，彦师在职，凡所<br /><br />&nbsp;&nbsp;&nbsp;&nbsp;任人，颇甄别于士庶，论者美之。后复以病出为汾州刺史，卒官。<br /><br />&nbsp;&nbsp;&nbsp;&nbsp;○田德懋<br /><br />&nbsp;&nbsp;&nbsp;&nbsp;田德懋，观国公仁恭之子也。少以孝友著名。开皇初，以父军功赐爵平原郡<br /><br />&nbsp;&nbsp;&nbsp;&nbsp;公，授太子千牛备身。丁父艰，哀毁骨立，庐于墓侧，负土成坟。上闻而嘉之，<br /><br />&nbsp;&nbsp;&nbsp;&nbsp;遣员外散骑侍郎元志就吊焉。复降玺书曰：“皇帝谢田德懋。知在穷疾，哀毁过<br /><br />&nbsp;&nbsp;&nbsp;&nbsp;礼，倚庐墓所，负土成坟。朕孝理天下，思弘名教，复与汝通家，情义素重，有<br /><br />&nbsp;&nbsp;&nbsp;&nbsp;闻孝感，嘉叹兼深。春日暄和，气力何似？宜自抑割，以礼自存也。”并赐缣二<br /><br />&nbsp;&nbsp;&nbsp;&nbsp;百匹，米百石。复下诏表其门闾。后历太子舍人、义州司马。大业中，为给事郎、<br /><br />&nbsp;&nbsp;&nbsp;&nbsp;尚书驾部郎，卒官。<br /><br />&nbsp;&nbsp;&nbsp;&nbsp;○薛F<br /><br />&nbsp;&nbsp;&nbsp;&nbsp;薛F，字道赜，刑部尚书、内阳公胄之从祖弟也。父琰，周渭南太守。F少<br /><br />&nbsp;&nbsp;&nbsp;&nbsp;丧父，早孤，养母以孝闻。幼好学，有志行，寻师于长安。时初平江陵，何妥归<br /><br />&nbsp;&nbsp;&nbsp;&nbsp;国，见而异之，授以经业。周天和中，袭爵虞城侯，历纳言上士、新丰令。开皇<br /><br />&nbsp;&nbsp;&nbsp;&nbsp;初，擢拜尚书虞部侍郎，寻转考功侍郎。帝闻F事母至孝，以其母老，赐舆服机<br /><br />&nbsp;&nbsp;&nbsp;&nbsp;杖，四时珍味，当时荣之。后其母疾，F貌甚忧瘁，亲故弗之识也。暨丁母艰，<br /><br />&nbsp;&nbsp;&nbsp;&nbsp;诏鸿胪监护丧事，归葬夏阳。于时隆冬极寒，F衰徒跣，冒犯霜雪，自京及乡，<br /><br />&nbsp;&nbsp;&nbsp;&nbsp;五百余里，足冻坠指，疮血流离，朝野为之伤痛。州里R助，一无所受。寻起令<br /><br />&nbsp;&nbsp;&nbsp;&nbsp;视事，F屡陈诚款，请终丧制，优诏不许。及至京，上见其毁瘠过甚，为之改容，<br /><br />&nbsp;&nbsp;&nbsp;&nbsp;顾谓群臣曰：“吾见薛F哀毁，不觉悲感伤怀。”嗟异久之。F竟不胜丧，病且<br /><br />&nbsp;&nbsp;&nbsp;&nbsp;卒。其弟谟时为晋王府兵曹参军事，在扬州，F遗书与谟曰：<br /><br />&nbsp;&nbsp;&nbsp;&nbsp;吾以不造，幼丁艰酷，穷游约处，屡绝箪瓢。晚生早孤，不闻《诗》《礼》，<br /><br />&nbsp;&nbsp;&nbsp;&nbsp;赖奉先人贻厥之训，获禀母氏圣善之规，负笈裹粮，不惮艰远，从师就业，欲罢<br /><br />&nbsp;&nbsp;&nbsp;&nbsp;不能。砥行厉心，困而弥笃，服膺教义，爰至长成。自释耒登朝，于兹二十三年<br /><br />&nbsp;&nbsp;&nbsp;&nbsp;矣。虽官非闻达，而禄喜逮亲，庶保期颐，得终色养。何图精诚无感，祸酷荐臻，<br /><br />&nbsp;&nbsp;&nbsp;&nbsp;兄弟俱被夺情，苫庐靡申哀诉。是用扣心泣血，陨气摧魂者也。既而创巨衅深，<br /><br />&nbsp;&nbsp;&nbsp;&nbsp;不胜荼毒，启手启足，幸及全归。使夫死而有知，得从先人于地下矣，岂非至愿<br /><br />&nbsp;&nbsp;&nbsp;&nbsp;哉。但念尔伶俜孤宦，远在边服，顾此恨恨，如何可言。适已有书，冀得与汝面<br /><br />&nbsp;&nbsp;&nbsp;&nbsp;诀，忍死待汝，已历一旬。汝既未来，便成今古，缅然永别，为恨何言。勉之哉，<br /><br />&nbsp;&nbsp;&nbsp;&nbsp;勉之哉！<br /><br />&nbsp;&nbsp;&nbsp;&nbsp;书成而绝，时年四十二。有司以闻，高祖为之屑涕，降使赍册书吊祭曰：<br /><br />&nbsp;&nbsp;&nbsp;&nbsp;“皇帝咨故考功侍郎薛F：於戏！惟尔操履贞和，器业详敏，允膺列宿，勤謇克<br /><br />&nbsp;&nbsp;&nbsp;&nbsp;彰。及遘私艰，奄从毁灭。嘉尔诚孝，感于朕怀，奠酹有加，抑惟朝典。故遣使<br /><br />&nbsp;&nbsp;&nbsp;&nbsp;人，指申往命，魂而有灵，歆兹荣渥。呜呼哀哉！”F性清俭，死之日，家无遗<br /><br />&nbsp;&nbsp;&nbsp;&nbsp;资。F初为童儿时，与宗中诸儿游戏于涧滨。见一黄蛇有角及足，召群儿共视，<br /><br />&nbsp;&nbsp;&nbsp;&nbsp;了无见者。F以为不祥，归大忧悴。母逼而问之，F以实对。时有胡僧诣宅乞食，<br /><br />&nbsp;&nbsp;&nbsp;&nbsp;F母怖而告之，僧曰：“此乃儿之吉应。且是儿也，早有名位，然寿不过六七耳。”<br /><br />&nbsp;&nbsp;&nbsp;&nbsp;言终而出，忽然不见，时咸异之。既而终于四十二，六七之言，于是验矣。子乾<br /><br />&nbsp;&nbsp;&nbsp;&nbsp;福，武安郡司仓书佐。<br /><br />&nbsp;&nbsp;&nbsp;&nbsp;○王颁<br /><br />&nbsp;&nbsp;&nbsp;&nbsp;王颁，字景彦，太原祁人也。祖神念，梁左卫将军。父僧辩，太尉。颁少m<br /><br />&nbsp;&nbsp;&nbsp;&nbsp;傥，有文武干局。其父平侯景，留颁质于荆州，遇元帝为周师所陷，颁因入关。<br /><br />&nbsp;&nbsp;&nbsp;&nbsp;闻其父为陈武帝所杀，号恸而绝，食顷乃苏，哭泣不绝声，毁瘠骨立。至服阕，<br /><br />&nbsp;&nbsp;&nbsp;&nbsp;常布衣蔬食，藉藁而卧。周明帝嘉之，召授左侍上士，累迁汉中太守，寻拜仪同<br /><br />&nbsp;&nbsp;&nbsp;&nbsp;三司。开皇初，以平蛮功，加开府，封蛇丘县公。献取陈之策，上览而异之，召<br /><br />&nbsp;&nbsp;&nbsp;&nbsp;与相见，言毕而[欷，上为之改容。及大举伐陈，颁自请行，率徒数百人，从韩<br /><br />&nbsp;&nbsp;&nbsp;&nbsp;擒先锋夜济。力战被伤，恐不堪复斗，悲感呜咽。夜中因睡，梦有人授药，比寤<br /><br />&nbsp;&nbsp;&nbsp;&nbsp;而创不痛，时人以为孝感。及陈灭，颁密召父时士卒，得千余人，对之涕泣。其<br /><br />&nbsp;&nbsp;&nbsp;&nbsp;间壮士或问颁曰：“郎君来破陈国，灭其社稷，雠耻已雪，而悲哀不止者，将为<br /><br />&nbsp;&nbsp;&nbsp;&nbsp;霸先早死，不得手刃之邪？请发其丘垄，断榇焚骨，亦可申孝心矣。”颁顿颡陈<br /><br />&nbsp;&nbsp;&nbsp;&nbsp;谢，额尽流血，答之曰：“其为帝王，坟茔甚大，恐一宵发掘，不及其尸，更至<br /><br />&nbsp;&nbsp;&nbsp;&nbsp;明朝，事乃彰露，若之何？”诸人请具锹锸，一旦皆萃。于是夜发其陵，剖棺，<br /><br />&nbsp;&nbsp;&nbsp;&nbsp;见陈武帝须并不落，其本皆出自骨中。颁遂焚骨取灰，投水而饮之。既而自缚，<br /><br />&nbsp;&nbsp;&nbsp;&nbsp;归罪于晋王。王表其状，高祖曰：“朕以义平陈，王颁所为，亦孝义之道也，朕<br /><br />&nbsp;&nbsp;&nbsp;&nbsp;何忍罪之！”舍而不问。有司录其战功，将加柱国，赐物五千段，颁固辞曰：<br /><br />&nbsp;&nbsp;&nbsp;&nbsp;“臣缘国威灵，得雪怨耻，本心徇私，非是为国，所加官赏，终不敢当。”高祖<br /><br />&nbsp;&nbsp;&nbsp;&nbsp;从之。拜代州刺史，甚有惠政。母忧去职。后为齐州刺史，卒官，时年五十二。<br /><br />&nbsp;&nbsp;&nbsp;&nbsp;弟，见《文学传》。<br /><br />&nbsp;&nbsp;&nbsp;&nbsp;○杨庆<br /><br />&nbsp;&nbsp;&nbsp;&nbsp;杨庆，字伯悦，河间人也。祖玄，父刚，并以至孝知名。庆美姿仪，性辩慧。<br /><br />&nbsp;&nbsp;&nbsp;&nbsp;年十六，齐国子博士徐遵明见而异之。及长，颇涉书记。年二十五，郡察孝廉，<br /><br />&nbsp;&nbsp;&nbsp;&nbsp;以侍养不行。其母有疾，不解襟带者七旬。及居母忧，哀毁骨立，负土成坟。齐<br /><br />&nbsp;&nbsp;&nbsp;&nbsp;文宣帝表其门闾，赐帛三十匹，绵十屯，粟五十石。高祖受禅，屡加褒赏，擢授<br /><br />&nbsp;&nbsp;&nbsp;&nbsp;仪同三司，版授平阳太守。年八十五，终于家。<br /><br />&nbsp;&nbsp;&nbsp;&nbsp;○郭俊<br /><br />&nbsp;&nbsp;&nbsp;&nbsp;郭俊，字弘V，太原文水人也。家门雍睦，七叶共居，犬豕同乳，乌鹊通巢，<br /><br />&nbsp;&nbsp;&nbsp;&nbsp;时人以为义感之应。州县上其事，上遣平昌公宇文弼诣其家劳问之。治书御史柳<br /><br />&nbsp;&nbsp;&nbsp;&nbsp;巡省河北，表其门闾。汉王谅为并州总管，闻而嘉叹，赐兄弟二十余人衣各一<br /><br />&nbsp;&nbsp;&nbsp;&nbsp;袭。<br /><br />&nbsp;&nbsp;&nbsp;&nbsp;○田翼<br /><br />&nbsp;&nbsp;&nbsp;&nbsp;田翼，不知何许人也。性至孝，养母以孝闻。其后母卧疾岁余，翼亲易燥湿，<br /><br />&nbsp;&nbsp;&nbsp;&nbsp;母食则食，母不食则不食。母患暴痢，翼谓中毒，遂亲尝恶。及母终，翼一恸而<br /><br />&nbsp;&nbsp;&nbsp;&nbsp;绝，其妻亦不胜哀而死，乡人厚共葬之。<br /><br />&nbsp;&nbsp;&nbsp;&nbsp;○纽回<br /><br />&nbsp;&nbsp;&nbsp;&nbsp;纽回，字孝政，河东安邑人也。性至孝，周武成中，父母丧，庐于墓侧，负<br /><br />&nbsp;&nbsp;&nbsp;&nbsp;土成坟。庐前生麻一株，高丈许，围之合拱，枝叶郁茂，冬夏恒青。有乌栖其上，<br /><br />&nbsp;&nbsp;&nbsp;&nbsp;回举声哭，乌即悲鸣，时人异之。周武帝表其闾，擢授甘棠令。开皇初卒。<br /><br />&nbsp;&nbsp;&nbsp;&nbsp;子士雄，少质直孝友，丧父，复庐于墓侧，负土成坟。其庭前有一槐树，先<br /><br />&nbsp;&nbsp;&nbsp;&nbsp;甚郁茂，及士雄居丧，树遂枯死。服阕还宅，死树复荣。高祖闻之，叹其父子至<br /><br />&nbsp;&nbsp;&nbsp;&nbsp;孝，下诏褒扬，号其所居为累德里。<br /><br />&nbsp;&nbsp;&nbsp;&nbsp;○刘士俊<br /><br />&nbsp;&nbsp;&nbsp;&nbsp;刘士俊，彭城人也。性至孝，丁母丧，绝而复苏者数矣。勺饮不入口者七日，<br /><br />&nbsp;&nbsp;&nbsp;&nbsp;庐于墓侧，负土成坟，列植松柏。狐狼驯扰，为之取食。高祖受禅，表其门闾。<br /><br />&nbsp;&nbsp;&nbsp;&nbsp;○郎方贵<br /><br />&nbsp;&nbsp;&nbsp;&nbsp;郎方贵，淮南人也。少有志尚，与从父弟双贵同居。开皇中，方贵尝因出行<br /><br />&nbsp;&nbsp;&nbsp;&nbsp;遇雨，淮水泛长，于津所寄渡，船人怒之，挝方贵臂折。至家，其弟双贵惊问所<br /><br />&nbsp;&nbsp;&nbsp;&nbsp;由，方贵具言之。双贵恚恨，遂向津殴击船人致死。守津者执送之县官，案问其<br /><br />&nbsp;&nbsp;&nbsp;&nbsp;状，以方贵为首，当死，双贵从坐，当流。兄弟二人争为首坐，县司不能断，送<br /><br />&nbsp;&nbsp;&nbsp;&nbsp;诣州。兄弟各引咎，州不能定，二人争欲赴水而死。州状以闻，上闻而异之，特<br /><br />&nbsp;&nbsp;&nbsp;&nbsp;原其罪，表其门闾，赐物百段，后为州主簿。<br /><br />&nbsp;&nbsp;&nbsp;&nbsp;○翟普林<br /><br />&nbsp;&nbsp;&nbsp;&nbsp;翟普林，楚丘人也。性仁孝，事亲以孝闻。州郡辟命，皆固辞不就，躬耕色<br /><br />&nbsp;&nbsp;&nbsp;&nbsp;养，乡邻谓为楚丘先生。后父母疾，亲易燥湿，不解衣者七旬。大业初，父母俱<br /><br />&nbsp;&nbsp;&nbsp;&nbsp;终，哀毁殆将灭性。庐于墓侧，负土为坟，盛冬不衣缯絮，唯著单\而已。家有<br /><br />&nbsp;&nbsp;&nbsp;&nbsp;一乌犬，随其在墓，若普林哀临，犬亦悲号，见者嗟异焉。有二鹊巢其庐前柏树，<br /><br />&nbsp;&nbsp;&nbsp;&nbsp;每入其庐，驯狎无所惊惧。大业中，司隶巡察，奏其孝感，擢授孝阳令。<br /><br />&nbsp;&nbsp;&nbsp;&nbsp;○李德饶<br /><br />&nbsp;&nbsp;&nbsp;&nbsp;李德饶，赵郡柏人人也。祖彻，魏尚书右丞。父纯，开皇中为介州长史。德<br /><br />&nbsp;&nbsp;&nbsp;&nbsp;饶少聪敏好学，有至性，宗党咸敬之。弱冠为校书郎，仍直内史省，参掌文翰。<br /><br />&nbsp;&nbsp;&nbsp;&nbsp;转监察御史，纠正不避贵戚。大业三年，迁司隶从事，每巡四方，理雪冤枉，褒<br /><br />&nbsp;&nbsp;&nbsp;&nbsp;扬孝悌。虽位秩未通，其德行为当时所重。凡与交结，皆海内髦彦。性至孝，父<br /><br />&nbsp;&nbsp;&nbsp;&nbsp;母寝疾，辄终日不食，十旬不解衣。及丁忧，水浆不入口五日，哀恸呕血数升。<br /><br />&nbsp;&nbsp;&nbsp;&nbsp;及送葬之日，会仲冬积雪，行四十余里，单\徒跣，号踊几绝。会葬者千余人，<br /><br />&nbsp;&nbsp;&nbsp;&nbsp;莫不为之流涕。后甘露降于庭树，有鸠巢其庐。纳言杨达巡省河北，诣其庐吊慰<br /><br />&nbsp;&nbsp;&nbsp;&nbsp;之，因改所居村名孝敬村，里为和顺里。后为金河长，未之官，值群盗蜂起，贼<br /><br />&nbsp;&nbsp;&nbsp;&nbsp;帅格谦、孙宣雅等十余头，聚众于渤海。时有敕许其归首，谦等惧不敢降，以德<br /><br />&nbsp;&nbsp;&nbsp;&nbsp;饶信行有闻，遣使奏曰：“若使德饶来者，即相率归首。”帝于是遣德饶往渤海<br /><br />&nbsp;&nbsp;&nbsp;&nbsp;慰谕诸贼。行至冠氏，会他盗攻陷县城，德饶见害。<br /><br />&nbsp;&nbsp;&nbsp;&nbsp;其弟德裕性重然诺。大业末，为离石郡司法书佐，太守杨子崇特礼之。<br /><br />&nbsp;&nbsp;&nbsp;&nbsp;及义兵起，子崇遇害，弃尸城下，德愿翱蘧“В收瘗之。至介休，诣义师，<br /><br />&nbsp;&nbsp;&nbsp;&nbsp;请葬子崇。大将军嘉之，因赠子崇官，令德晕使者，往离石礼葬子崇焉。<br /><br />&nbsp;&nbsp;&nbsp;&nbsp;○华秋<br /><br />&nbsp;&nbsp;&nbsp;&nbsp;华秋，汲郡临河人也。幼丧父，事母以孝闻。家贫，佣赁为养。其母遇患，<br /><br />&nbsp;&nbsp;&nbsp;&nbsp;秋容貌毁悴，须鬓顿改，州里咸嗟异之。及母终之后，遂绝栉沐，发尽秃落。庐<br /><br />&nbsp;&nbsp;&nbsp;&nbsp;于墓侧，负土成坟，有人欲助之者，秋辄拜而止之。大业初，调狐皮，郡县大猎。<br /><br />&nbsp;&nbsp;&nbsp;&nbsp;有一兔，人逐之，奔入秋庐中，匿秋膝下。猎人至庐所，异而免之。自尔此兔常<br /><br />&nbsp;&nbsp;&nbsp;&nbsp;宿庐中，驯其左右。郡县嘉其孝感，俱以状闻。炀帝降使劳问，表其门闾。后群<br /><br />&nbsp;&nbsp;&nbsp;&nbsp;盗起，常往来庐之左右，咸相诫曰：“勿犯孝子。”乡人赖秋而全者甚众。<br /><br />&nbsp;&nbsp;&nbsp;&nbsp;○徐孝肃<br /><br />&nbsp;&nbsp;&nbsp;&nbsp;徐孝肃，汲郡人也。宗族数千家，多以豪侈相尚，唯孝肃性俭约，事亲以孝<br /><br />&nbsp;&nbsp;&nbsp;&nbsp;闻。虽在幼齿，宗党间每有争讼，皆至孝肃所平论之，为孝肃所短者，无不引咎<br /><br />&nbsp;&nbsp;&nbsp;&nbsp;而退。孝肃早孤，不识父，及长，问其母父状，因求画工，图其形像，构庙置之<br /><br />&nbsp;&nbsp;&nbsp;&nbsp;而定省焉，朔望享祭。养母至孝，数十年，家人未见其有忿恚之色。及母老疾，<br /><br />&nbsp;&nbsp;&nbsp;&nbsp;孝肃亲易燥湿，忧悴数年，见者无不悲悼。母终，孝肃茹蔬饮水，盛冬单\，毁<br /><br />&nbsp;&nbsp;&nbsp;&nbsp;瘠骨立。祖父母、父母墓皆负土成坟，庐于墓所四十余载，被发徒跣，遂以身终。<br /><br />&nbsp;&nbsp;&nbsp;&nbsp;其弟德备，聪敏，通涉五经，河朔间称为儒者。德备终，子处默又庐于墓侧，<br /><br />&nbsp;&nbsp;&nbsp;&nbsp;奕叶称孝焉。<br /><br />&nbsp;&nbsp;&nbsp;&nbsp;史臣曰：昔者弘爱敬之理，必籍王公大人，近古敦孝友之情，多茅屋之下。<br /><br />&nbsp;&nbsp;&nbsp;&nbsp;而彦师、道赜，或家传缨冕，或身誓山河，遂乃负土成坟，致毁灭性。虽乖先王<br /><br />&nbsp;&nbsp;&nbsp;&nbsp;之制，亦观过以知仁矣。郎贵昆弟，争死而身全，田翼夫妻，俱丧而名立，德饶<br /><br />&nbsp;&nbsp;&nbsp;&nbsp;仁怀群盗，德砸甯行送酰亦足称也。纽回、刘俊之伦，翟林、华秋之辈，或<br /><br />&nbsp;&nbsp;&nbsp;&nbsp;茂草嘉树荣枯于庭宇，或走兽翔禽驯狎于庐墓，非夫孝悌之至，通于神明者乎！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886366);">加入书签</a><a
                        href="886331.html">上一页</a>&larr;<a href="index.html">返回列表</a>&rarr;<a
                            href="886417.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886331.html"; var next_page = "886417.html"; var index_page = "index.html"; var sortid = "9"; var article_id = "13945"; var chapter_id = "886366"; var articlename = "隋书"; var chaptername = " 卷七十二 列传第三十七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>