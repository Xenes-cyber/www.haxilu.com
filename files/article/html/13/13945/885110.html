<!DOCTYPE html>
<html>
<head>
<meta charset="gbk" />
<title>隋书- 卷十六 志第十一-在线阅读-哈西文学网</title>
<meta name="keywords" content="魏征，隋书， 卷十六 志第十一全文， 卷十六 志第十一在线阅读 哈西文学网" />
<meta name="description" content="哈西文学网提供魏征的隋书  卷十六 志第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885110.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885110.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 志第十一</h1>
            <div class="link xb">
                <a href="885083.html">上一页</a>&larr;<a href="index.html">返回列表</a>&rarr;<a
                    href="885134.html">下一页</a></div>			
            <div id="BookText">&nbsp;&nbsp;&nbsp;&nbsp;◎律历上<br /><br />&nbsp;&nbsp;&nbsp;&nbsp;自夫有天地焉，有人物焉，树司牧以君临，悬政教而成务，莫不拟乾坤之大<br /><br />&nbsp;&nbsp;&nbsp;&nbsp;象，禀中和以建极，揆影响之幽赜，成律吕之精微。是用范围百度，财成万品。<br /><br />&nbsp;&nbsp;&nbsp;&nbsp;昔者淳古苇a，创睹人籁之源，女娲笙簧，仍昭凤律之首。后圣广业，稽古弥崇，<br /><br />&nbsp;&nbsp;&nbsp;&nbsp;伶伦含少，乃擅比竹之工，虞舜昭华，方传刻玉之美。是以《书》称：“叶时月<br /><br />&nbsp;&nbsp;&nbsp;&nbsp;正日，同律度量衡。”又曰：“予欲闻六律、五声、八音、七始咏，以出纳五言。”<br /><br />&nbsp;&nbsp;&nbsp;&nbsp;此皆候金常而列管，凭璇玑以运钧，统三极之元，纪七衡之响，可以作乐崇德，<br /><br />&nbsp;&nbsp;&nbsp;&nbsp;殷荐上帝。故能动天地，感鬼神，和人心，移风俗，考得失，徵成败者也。粤在<br /><br />&nbsp;&nbsp;&nbsp;&nbsp;夏、商，无闻改作。其于《周礼》，曲同则“掌六律六同之和，以辨天地四方阴<br /><br />&nbsp;&nbsp;&nbsp;&nbsp;阳之声，以为乐器。”景王铸钟，问律于泠州鸠，对曰：“夫律者，所以立钧出<br /><br />&nbsp;&nbsp;&nbsp;&nbsp;度。”钧有五，则权衡规矩准绳咸备。故《诗》曰：“尹氏太师，执国之钧，天<br /><br />&nbsp;&nbsp;&nbsp;&nbsp;子是裨，俾众不迷”是也。太史公《律书》云：“王者制事立物，法度轨则，一<br /><br />&nbsp;&nbsp;&nbsp;&nbsp;禀于六律，为万事之本。其于兵械，尤所重焉。故云：‘望敌知吉凶，闻声效胜<br /><br />&nbsp;&nbsp;&nbsp;&nbsp;负。”百王不易之道也。”<br /><br />&nbsp;&nbsp;&nbsp;&nbsp;及秦氏灭学，其道浸微。汉室初兴，丞相张苍，首言音律，未能审备。孝武<br /><br />&nbsp;&nbsp;&nbsp;&nbsp;帝创置协律之官，司马迁言律吕相生之次详矣。及王莽之际，考论音律，刘歆条<br /><br />&nbsp;&nbsp;&nbsp;&nbsp;奏，班固因志之。蔡邕又记建武以后言律吕者，司马绍统采而续之。炎历将终，<br /><br />&nbsp;&nbsp;&nbsp;&nbsp;而天下大乱，乐工散亡，器法湮灭。魏武始获杜夔，使定音律，夔依当时尺度，<br /><br />&nbsp;&nbsp;&nbsp;&nbsp;权备典章。及晋武受命，遵而不革。至泰始十年，光禄大夫荀勖，奏造新度，更<br /><br />&nbsp;&nbsp;&nbsp;&nbsp;铸律吕。元康中，勖子藩复嗣其事。未及成功，属永嘉之乱，中朝典章，咸没于<br /><br />&nbsp;&nbsp;&nbsp;&nbsp;石勒。及帝南迁，皇度草昧，礼容乐器，扫地皆尽。虽稍加采掇，而多所沦胥，<br /><br />&nbsp;&nbsp;&nbsp;&nbsp;终于恭、安，竟不能备。宋钱乐之衍京房六十律，更增为三百六十，梁博士沈重，<br /><br />&nbsp;&nbsp;&nbsp;&nbsp;述其名数。后魏、周、齐，时有论者。今依班志，编录五代声律度量，以志于篇<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;《汉志》言律，一曰备数，二曰和声，三曰审度，四曰嘉量，五曰衡权。自<br /><br />&nbsp;&nbsp;&nbsp;&nbsp;魏、晋已降，代有沿革。今列其增损之要云。<br /><br />&nbsp;&nbsp;&nbsp;&nbsp;○备数<br /><br />&nbsp;&nbsp;&nbsp;&nbsp;五数者，一、十、百、千、万也。《传》曰：“物生而后有象，滋而后有数。”<br /><br />&nbsp;&nbsp;&nbsp;&nbsp;是以言律者，云数起于建子，黄钟之律，始一，而每辰三之，历九辰至酉，得一<br /><br />&nbsp;&nbsp;&nbsp;&nbsp;万九千六百八十三，而五数备成，以为律法。又参之，终亥，凡历十二辰，得十<br /><br />&nbsp;&nbsp;&nbsp;&nbsp;有七万七千一百四十七，而辰数该矣，以为律积。以成法除该积，得九寸，即黄<br /><br />&nbsp;&nbsp;&nbsp;&nbsp;钟宫律之长也。此则数因律起，律以数成，故可历管万事，综核气象。其算用竹，<br /><br />&nbsp;&nbsp;&nbsp;&nbsp;广二分，长三寸，正策三廉，积二百一十六枚，成六觚，乾之策也。负策四廉，<br /><br />&nbsp;&nbsp;&nbsp;&nbsp;积一百四十四枚，成方，坤之策也。觚方皆经十二，天地之大数也。是故探赜索<br /><br />&nbsp;&nbsp;&nbsp;&nbsp;隐，钩深致远，莫不用焉。一、十、百、千、万，所同由也。律、度、量、衡、<br /><br />&nbsp;&nbsp;&nbsp;&nbsp;历、率，其别用也。故体有长短，检之以度，则不失毫厘；物有多少，受之以器，<br /><br />&nbsp;&nbsp;&nbsp;&nbsp;则不失圭撮；量有轻重，平之以权衡，则不失黍丝；声有清浊，协之以律吕，则<br /><br />&nbsp;&nbsp;&nbsp;&nbsp;不失宫商；三光运行，纪以历数，则不差晷刻；事物糅见，御之以率，则不乖其<br /><br />&nbsp;&nbsp;&nbsp;&nbsp;本。故幽隐之情，精微之变，可得而综也。<br /><br />&nbsp;&nbsp;&nbsp;&nbsp;夫所谓率者，有九流焉：一曰方田，以御田畴界域。二曰栗米，以御交质变<br /><br />&nbsp;&nbsp;&nbsp;&nbsp;易。三曰衰分，以御贵贱廪税。四曰少广，以御积幂方圆。五曰商功，以御功程<br /><br />&nbsp;&nbsp;&nbsp;&nbsp;积实。六曰均输，以御远近劳费。七曰盈肭，以御隐杂互见。八曰方程，以御错<br /><br />&nbsp;&nbsp;&nbsp;&nbsp;糅正负。九曰句股，以御高深广远。皆乘以散之，除以聚之，齐同以通之，今有<br /><br />&nbsp;&nbsp;&nbsp;&nbsp;以贯之。则算数之方，尽于斯矣。<br /><br />&nbsp;&nbsp;&nbsp;&nbsp;古之九数，圆周率三，圆径率一，其术疏舛。自刘歆、张衡、刘徽、王蕃、<br /><br />&nbsp;&nbsp;&nbsp;&nbsp;皮延宗之徒，各设新率，未臻折衷。宋末，南徐州从事史祖冲之，更开密法，以<br /><br />&nbsp;&nbsp;&nbsp;&nbsp;圆径一亿为一丈，圆周盈数三丈一尺四寸一分五厘九毫二秒七忽，H数三丈一<br /><br />&nbsp;&nbsp;&nbsp;&nbsp;尺四寸一分五厘九毫二秒六忽，正数在盈H二限之间。密率，圆径一百一十三，<br /><br />&nbsp;&nbsp;&nbsp;&nbsp;圆周三百五十五。约率，圆径七，周二十二。又设开差幂，开差立，兼以正圆参<br /><br />&nbsp;&nbsp;&nbsp;&nbsp;之。指要精密，算氏之最者也。所著之书，名为《缀术》，学官莫能究其深奥，<br /><br />&nbsp;&nbsp;&nbsp;&nbsp;是故废而不理。<br /><br />&nbsp;&nbsp;&nbsp;&nbsp;○和声<br /><br />&nbsp;&nbsp;&nbsp;&nbsp;传称黄帝命伶伦断竹，长三寸九分，而吹以为黄钟之宫，曰含少。次制十二<br /><br />&nbsp;&nbsp;&nbsp;&nbsp;管，以听凤鸣，以别十二律，此雌雄之声，以分律吕。上下相生，因黄钟为始。<br /><br />&nbsp;&nbsp;&nbsp;&nbsp;《虞书》云：“叶时月正日，同律度量衡。”夏禹受命，以声为律，以身为度。<br /><br />&nbsp;&nbsp;&nbsp;&nbsp;《周礼》，乐器以十二律为之度数。司马迁《律书》云：“黄钟长八寸七分之一，<br /><br />&nbsp;&nbsp;&nbsp;&nbsp;太簇长七寸七分二，林钟长五寸七分三，应钟长四寸三分二。”此乐之三始，十<br /><br />&nbsp;&nbsp;&nbsp;&nbsp;二律之本末也。班固、司马彪《律志》：“黄钟长九寸，声最浊；太簇长八寸；<br /><br />&nbsp;&nbsp;&nbsp;&nbsp;林钟长六寸；应钟长四寸七分四厘强，声最清。”郑玄《礼・月令注》、蔡邕<br /><br />&nbsp;&nbsp;&nbsp;&nbsp;《月令章句》及杜夔、荀勖等所论，虽尺有增损，而十二律之寸数并同。《汉志》<br /><br />&nbsp;&nbsp;&nbsp;&nbsp;京房又以隔八相生，一始自黄钟，终于中吕，十二律毕矣。中吕上生黄钟，不满<br /><br />&nbsp;&nbsp;&nbsp;&nbsp;九寸，谓之执始，下生去灭。上下相生，终于南事，更增四十八律，以为六十。<br /><br />&nbsp;&nbsp;&nbsp;&nbsp;其依行在辰，上生包育，隔九编于冬至之后。分焉、迟内，其数遂减应钟之清。<br /><br />&nbsp;&nbsp;&nbsp;&nbsp;宋元嘉中，太史钱乐之因京房南事之余，引而伸之，更为三百律，终于安运，长<br /><br />&nbsp;&nbsp;&nbsp;&nbsp;四寸四分有奇。总合旧为三百六十律。日当一管，宫徵旋韵，各以次从。何承天<br /><br />&nbsp;&nbsp;&nbsp;&nbsp;《立法制议》云：“上下相生，三分损益其一，盖是古人简易之法。犹如古历周<br /><br />&nbsp;&nbsp;&nbsp;&nbsp;天三百六十五度四分之一，后人改制，皆不同焉。而京房不悟，谬为六十。”承<br /><br />&nbsp;&nbsp;&nbsp;&nbsp;天更设新率，则从中吕还得黄钟，十二旋宫，声韵无失。黄钟长九寸，太簇长八<br /><br />&nbsp;&nbsp;&nbsp;&nbsp;寸二厘，林钟长六寸一厘，应钟长四寸七分九厘强。其中吕上生所益之分，还得<br /><br />&nbsp;&nbsp;&nbsp;&nbsp;十七万七千一百四十七，复十二辰参之数。<br /><br />&nbsp;&nbsp;&nbsp;&nbsp;梁初，因晋、宋及齐，无所改制。其后武帝作《钟律纬》，论前代得失。其<br /><br />&nbsp;&nbsp;&nbsp;&nbsp;略云：<br /><br />&nbsp;&nbsp;&nbsp;&nbsp;案律吕，京、马、郑、蔡，至蕤宾，并上生大吕；而班固《律历志》，至蕤<br /><br />&nbsp;&nbsp;&nbsp;&nbsp;宾，仍以次下生。若从班义，夹钟唯长三寸七分有奇。律若过促，则夹钟之声成<br /><br />&nbsp;&nbsp;&nbsp;&nbsp;一调，中吕复去调半，是过于无调。仲春孟夏，正相长养，其气舒缓，不容短促。<br /><br />&nbsp;&nbsp;&nbsp;&nbsp;求声索实，班义为乖。郑玄又以阴阳六位，次第相生。若如玄义，阴阳相逐生者，<br /><br />&nbsp;&nbsp;&nbsp;&nbsp;止是升阳，其降阳复将何寄？就筮数而论，乾主甲壬而左行，坤主乙癸而右行，<br /><br />&nbsp;&nbsp;&nbsp;&nbsp;故阴阳得有升降之义。阴阳从行者，真性也，六位升降者，象数也。今郑乃执象<br /><br />&nbsp;&nbsp;&nbsp;&nbsp;数以配真性，故言比而理穷。云九六相生，了不释十二气所以相通，郑之不思，<br /><br />&nbsp;&nbsp;&nbsp;&nbsp;亦已明矣。<br /><br />&nbsp;&nbsp;&nbsp;&nbsp;案京房六十，准依法推，乃自无差。但律吕所得，或五或六，此一不例也。<br /><br />&nbsp;&nbsp;&nbsp;&nbsp;而分焉上生，乃复迟内上生盛变，盛变仍复上生分居，此二不例也。房妙尽阴阳，<br /><br />&nbsp;&nbsp;&nbsp;&nbsp;其当有以，若非深理难求，便是传者不习。<br /><br />&nbsp;&nbsp;&nbsp;&nbsp;比敕详求，莫能辨正。聊以余日，试推其旨，参校旧器，及古夹钟玉律，更<br /><br />&nbsp;&nbsp;&nbsp;&nbsp;制新尺，以证分毫，制为四器，名之为通。四器弦间九尺，临岳高一寸二分。黄<br /><br />&nbsp;&nbsp;&nbsp;&nbsp;钟之弦二百七十丝，长九尺，以次三分损益其一，以生十二律之弦丝数及弦长。<br /><br />&nbsp;&nbsp;&nbsp;&nbsp;各以律本所建之月，五行生王，终始之音，相次之理，为其名义，名之为通。通<br /><br />&nbsp;&nbsp;&nbsp;&nbsp;施三弦，传推月气，悉无差舛。即以夹钟玉律命之，则还相中。<br /><br />&nbsp;&nbsp;&nbsp;&nbsp;又制为十二笛，以写通声。其夹钟笛十二调，以饮玉律，又不差异。山谦之<br /><br />&nbsp;&nbsp;&nbsp;&nbsp;《记》云：“殿前三钟，悉是周景王所铸无射也。”遣乐官以今无射新笛饮，不<br /><br />&nbsp;&nbsp;&nbsp;&nbsp;相中。以夷则笛饮，则声韵合和。端门外钟，亦案其铭题，定皆夷则。其西厢一<br /><br />&nbsp;&nbsp;&nbsp;&nbsp;钟，天监中移度东。以今笛饮，乃中南吕。验其镌刻，乃是太簇，则下今笛二调。<br /><br />&nbsp;&nbsp;&nbsp;&nbsp;重敕太乐丞斯宣达，令更推校，钟定有凿处，表里皆然。借访旧识，乃是宋泰始<br /><br />&nbsp;&nbsp;&nbsp;&nbsp;中，使张永凿之，去铜既多，故其调下。以推求钟律，便可得而见也。宋武<br /><br />&nbsp;&nbsp;&nbsp;&nbsp;平中原，使将军陈倾致三钟，小大中各一。则今之太极殿前二钟，端门外一钟是<br /><br />&nbsp;&nbsp;&nbsp;&nbsp;也。案西钟铭则云“清庙撞钟”，秦无清庙，此周制明矣。又一铭云“太簇钟徵”，<br /><br />&nbsp;&nbsp;&nbsp;&nbsp;则林钟宫所施也。京房推用，似有由也。检题既无秦、汉年代，直云夷则、太簇，<br /><br />&nbsp;&nbsp;&nbsp;&nbsp;则非秦、汉明矣。古人性质，故作僮仆字，则题而言，弥验非近。且夫验声改政，<br /><br />&nbsp;&nbsp;&nbsp;&nbsp;则五音六律，非可差舛。工守其音，儒执其文，历年永久，隔而不通。无论乐奏，<br /><br />&nbsp;&nbsp;&nbsp;&nbsp;求之多缺，假使具存，亦不可用。周颂汉歌，各叙功德，岂容复施后王，以滥名<br /><br />&nbsp;&nbsp;&nbsp;&nbsp;实？今率详论，以言所见，并诏百司，以求厥中。<br /><br />&nbsp;&nbsp;&nbsp;&nbsp;未及改制，遇侯景乱。陈氏制度，亦无改作。<br /><br />&nbsp;&nbsp;&nbsp;&nbsp;西魏废帝元年，周文摄政。又诏尚书苏绰详正音律。绰时得宋尺，以定诸管，<br /><br />&nbsp;&nbsp;&nbsp;&nbsp;草创未就会闵帝受禅，政由冢宰，方有齐寇，事竟不行。后掘太仓，得古玉斗，<br /><br />&nbsp;&nbsp;&nbsp;&nbsp;按以造律及衡，其事又多湮没。<br /><br />&nbsp;&nbsp;&nbsp;&nbsp;至开皇初，诏太常牛弘议定律吕。于是博征学者，序论其法，又未能决。遇<br /><br />&nbsp;&nbsp;&nbsp;&nbsp;平江右，得陈氏律管十有二枚，并以付弘。遣晓音律者陈山阳太守毛爽及太乐令<br /><br />&nbsp;&nbsp;&nbsp;&nbsp;蔡子元、于普明等，以候节气，作《律谱》。时爽年老，以白衣见高祖，授淮州<br /><br />&nbsp;&nbsp;&nbsp;&nbsp;刺史，辞不赴官。因遣协律郎祖孝孙就其受法。弘又取此管，吹而定声。既天下<br /><br />&nbsp;&nbsp;&nbsp;&nbsp;一统，异代器物，皆集乐府，晓音律者，颇议考核，以定钟律。更造乐器，以被<br /><br />&nbsp;&nbsp;&nbsp;&nbsp;《皇夏》十四曲，高祖与朝贤听之，曰：“此声滔滔和雅，令人舒缓。”<br /><br />&nbsp;&nbsp;&nbsp;&nbsp;然万物人事，非五行不生，非五行不成，非五行不灭。故五音用火尺，其事<br /><br />&nbsp;&nbsp;&nbsp;&nbsp;火重。用金尺则兵，用木尺则丧，用土尺则乱，用水尺则律吕合调，天下和平。<br /><br />&nbsp;&nbsp;&nbsp;&nbsp;魏及周、齐，贪布帛长度，故用土尺。今此乐声，是用水尺。江东尺短于土，长<br /><br />&nbsp;&nbsp;&nbsp;&nbsp;于水。俗间不知者，见玉作，名为玉尺，见铁作，名为铁尺。诏施用水尺律乐，<br /><br />&nbsp;&nbsp;&nbsp;&nbsp;其前代金石，并铸毁之，以息物议。<br /><br />&nbsp;&nbsp;&nbsp;&nbsp;至仁寿四年，刘焯上启于东宫，论张胄玄历，兼论律吕。其大旨曰：“乐主<br /><br />&nbsp;&nbsp;&nbsp;&nbsp;于音，音定于律，音不以律，不可克谐，度律均钟，于是乎在。但律终小吕，数<br /><br />&nbsp;&nbsp;&nbsp;&nbsp;复黄钟，旧计未精，终不复始。故汉代京房，妄为六十，而宋代钱乐之更为三百<br /><br />&nbsp;&nbsp;&nbsp;&nbsp;六十。考礼诠次，岂有得然，化未移风，将恐由此。匪直长短失于其差，亦自管<br /><br />&nbsp;&nbsp;&nbsp;&nbsp;围乖于其数。又尺寸意定，莫能详考，既乱管弦，亦舛度量。焯皆校定，庶有明<br /><br />&nbsp;&nbsp;&nbsp;&nbsp;发。”其黄钟管六十三为实，以次每律减三分，以七为寸法。约之，得黄钟长九<br /><br />&nbsp;&nbsp;&nbsp;&nbsp;寸，太簇长八寸一分四厘，林钟长六寸，应钟长四寸二分八厘七分之四。其年，<br /><br />&nbsp;&nbsp;&nbsp;&nbsp;高祖崩，炀帝初登，未遑改作，事遂寝废。其书亦亡。大业二年，乃诏改用梁表<br /><br />&nbsp;&nbsp;&nbsp;&nbsp;律调钟磬八音之器，比之前代，最为合古。其制度文议，并毛爽旧律，并在江都<br /><br />&nbsp;&nbsp;&nbsp;&nbsp;沦丧。<br /><br />&nbsp;&nbsp;&nbsp;&nbsp;○律管围容黍<br /><br />&nbsp;&nbsp;&nbsp;&nbsp;《汉志》云：“黄钟围九分，林钟围六分，太簇围八分。”《续志》及郑玄<br /><br />&nbsp;&nbsp;&nbsp;&nbsp;并云：“十二律空，皆径三分，围九分。”后魏安丰王依班固《志》，林钟空围<br /><br />&nbsp;&nbsp;&nbsp;&nbsp;六分，及太簇空围八分，作律吹之，不合黄钟商徵之声。皆空围九分，乃与均钟<br /><br />&nbsp;&nbsp;&nbsp;&nbsp;器合。开皇九年平陈后，牛弘、辛彦之、郑译、何妥等，参考古律度，各依时代，<br /><br />&nbsp;&nbsp;&nbsp;&nbsp;制其黄钟之管，俱径三分，长九寸。度有损益，故声有高下；圆径长短，与度而<br /><br />&nbsp;&nbsp;&nbsp;&nbsp;差，故容黍不同。今列其数云。<br /><br />&nbsp;&nbsp;&nbsp;&nbsp;晋前尺黄钟容黍八百八粒。<br /><br />&nbsp;&nbsp;&nbsp;&nbsp;梁法尺黄钟容八百二十八。<br /><br />&nbsp;&nbsp;&nbsp;&nbsp;梁表尺黄钟三：其一容九百二十五，其一容九百一十，其一容一千一百二十。<br /><br />&nbsp;&nbsp;&nbsp;&nbsp;汉官尺黄钟容九百三十九。<br /><br />&nbsp;&nbsp;&nbsp;&nbsp;古银错题黄钟a容一千二百。<br /><br />&nbsp;&nbsp;&nbsp;&nbsp;宋氏尺，即铁尺，黄钟凡二：其一容一千二百，其一容一千四十七。<br /><br />&nbsp;&nbsp;&nbsp;&nbsp;后魏前尺黄钟容一千一百一十五。<br /><br />&nbsp;&nbsp;&nbsp;&nbsp;后周玉尺黄钟容一千二百六十七。<br /><br />&nbsp;&nbsp;&nbsp;&nbsp;后魏中尺黄钟容一千五百五十五。<br /><br />&nbsp;&nbsp;&nbsp;&nbsp;后魏后尺黄钟容一千八百一十九。<br /><br />&nbsp;&nbsp;&nbsp;&nbsp;东魏尺黄钟容二千八百六十九。<br /><br />&nbsp;&nbsp;&nbsp;&nbsp;万宝常水尺律母黄钟容黍一千三百二十。<br /><br />&nbsp;&nbsp;&nbsp;&nbsp;梁表、铁尺律黄钟副别者，其长短及口空之围径并同，而容黍或多或少，皆<br /><br />&nbsp;&nbsp;&nbsp;&nbsp;是作者旁缙涓梗使有盈虚。<br /><br />&nbsp;&nbsp;&nbsp;&nbsp;○侯气<br /><br />&nbsp;&nbsp;&nbsp;&nbsp;后齐神武霸府田曹参军信都芳，深有巧思，能以管候气，仰观云色。尝与人<br /><br />&nbsp;&nbsp;&nbsp;&nbsp;对语，即指天曰：“孟春之气至矣。”人往验管，而飞灰已应。每月所候，言皆<br /><br />&nbsp;&nbsp;&nbsp;&nbsp;无爽。又为轮扇二十四，埋地中，以测二十四气。每一气感，则一扇自动，他扇<br /><br />&nbsp;&nbsp;&nbsp;&nbsp;并住，与管灰相应，若符契焉。<br /><br />&nbsp;&nbsp;&nbsp;&nbsp;开皇九年平陈后，高祖遣毛爽及蔡子元、于普明等，以候节气。依古，于三<br /><br />&nbsp;&nbsp;&nbsp;&nbsp;重密屋之内，以木为案，十有二具。每取律吕之管，随十二辰位，置于案上，而<br /><br />&nbsp;&nbsp;&nbsp;&nbsp;以土埋之，上平于地，中实葭莩之灰，以轻缇素覆律口。每其月气至，与律冥符，<br /><br />&nbsp;&nbsp;&nbsp;&nbsp;则灰飞冲素，散出于外。而气应有早晚，灰飞有多少，或初入月其气即应；或至<br /><br />&nbsp;&nbsp;&nbsp;&nbsp;中下旬间，气始应者；或灰飞出，三五夜而尽；或终一月，才飞少许者。高祖异<br /><br />&nbsp;&nbsp;&nbsp;&nbsp;之，以问牛弘。弘对曰：“灰飞半出为和气，吹灰全出为猛气，吹灰不能出为衰<br /><br />&nbsp;&nbsp;&nbsp;&nbsp;气。和气应者其政平，猛气应者其臣纵，衰气应者其君暴。”高祖驳之曰：“臣<br /><br />&nbsp;&nbsp;&nbsp;&nbsp;纵君暴，其政不平，非月别而有异也。今十二月律，于一岁内应并不同。安得暴<br /><br />&nbsp;&nbsp;&nbsp;&nbsp;君纵臣，若斯之甚也？”弘不能对。令爽等草定其法。爽因稽诸故实，以著于篇，<br /><br />&nbsp;&nbsp;&nbsp;&nbsp;名曰《律谱》。其略云：<br /><br />&nbsp;&nbsp;&nbsp;&nbsp;臣爽按，黄帝遣伶伦氏取竹于O谷，听凤阿阁之下，始造十二律焉。乃致天<br /><br />&nbsp;&nbsp;&nbsp;&nbsp;地气应，是则数之始也。阳管为律，阴管为吕，其气以候四时，其数以纪万物。<br /><br />&nbsp;&nbsp;&nbsp;&nbsp;云隶首作数，盖律之本也。夫一、十、百、千、万、亿、兆者，引而申焉，历度<br /><br />&nbsp;&nbsp;&nbsp;&nbsp;量衡，出其中矣。故有虞氏用律和声，邹衍改之，以定五始。正朔服色，亦由斯<br /><br />&nbsp;&nbsp;&nbsp;&nbsp;而别也。夏正则人，殷正则地，周正则天。孔子曰：“吾得夏时焉。”谓得气数<br /><br />&nbsp;&nbsp;&nbsp;&nbsp;之要矣。<br /><br />&nbsp;&nbsp;&nbsp;&nbsp;汉初兴也，而张苍定律，乃推五胜之法，以为水德。实因战国官失其守，后<br /><br />&nbsp;&nbsp;&nbsp;&nbsp;秦灭学，其道浸微，苍补缀之，未获详究。及孝武创制，乃置协律之官，用李延<br /><br />&nbsp;&nbsp;&nbsp;&nbsp;年以为都尉，颇解新声变曲，未达音律之源，故其服色不得而定也。至于元帝，<br /><br />&nbsp;&nbsp;&nbsp;&nbsp;自晓音律，郎官京房，亦达其妙，因使韦玄成等杂试问房。房自叙云：“学焦延<br /><br />&nbsp;&nbsp;&nbsp;&nbsp;寿，用六十律相生之法。以上生下，皆三生二，以下生上，皆三生四。阳下生阴，<br /><br />&nbsp;&nbsp;&nbsp;&nbsp;阴上生阳，乃还相为宫之正法也。”于后刘歆典领条奏，著其始末，理渐研精。<br /><br />&nbsp;&nbsp;&nbsp;&nbsp;班氏《汉志》，尽歆所出也，司马彪《志》，并房所出也。<br /><br />&nbsp;&nbsp;&nbsp;&nbsp;至于后汉，尺度稍长。魏代杜夔，亦制律吕，以之候气，灰悉不飞。晋光禄<br /><br />&nbsp;&nbsp;&nbsp;&nbsp;大夫荀勖，得古铜管，校夔所制，长古四分，方知不调，事由其误。乃依《周礼》，<br /><br />&nbsp;&nbsp;&nbsp;&nbsp;更造古尺，用之定管，声韵始调。<br /><br />&nbsp;&nbsp;&nbsp;&nbsp;左晋之后，渐又讹谬。至梁武帝时，犹有汲冢玉律，宋苍梧时，钻为横吹，<br /><br />&nbsp;&nbsp;&nbsp;&nbsp;然其长短厚薄，大体具存。臣先入栖诚，学算于祖骱悖问律于何承天，沈研三<br /><br />&nbsp;&nbsp;&nbsp;&nbsp;纪，颇达其妙。后为太常丞，典司乐职，乃取玉管及宋太史尺，并以闻奏。诏付<br /><br />&nbsp;&nbsp;&nbsp;&nbsp;大匠，依样制管。自斯以后，律又飞灰。侯景之乱，臣兄喜于太乐得之。后陈宣<br /><br />&nbsp;&nbsp;&nbsp;&nbsp;帝诣荆州为质，俄遇梁元帝败，喜没于周。适欲上闻，陈武帝立，遂又以十二管<br /><br />&nbsp;&nbsp;&nbsp;&nbsp;衍为六十律，私侯气序，并有徵应。至太建时，喜为吏部尚书，欲以闻奏。会宣<br /><br />&nbsp;&nbsp;&nbsp;&nbsp;帝崩，后主嗣立，出喜为永嘉内史，遂留家内，贻诸子孙。陈亡之际，竟并遗失。<br /><br />&nbsp;&nbsp;&nbsp;&nbsp;今正十二管在太乐者，阳下生阴，始于黄钟，阴上生阳，终于中吕，而一岁<br /><br />&nbsp;&nbsp;&nbsp;&nbsp;之气，毕于此矣。中吕上生执始，执始下生去灭，终于南事。六十律候，毕于此<br /><br />&nbsp;&nbsp;&nbsp;&nbsp;矣。仲冬之月，律中黄钟。黄钟者，首于冬至，阳之始也。应天之数而长九寸，<br /><br />&nbsp;&nbsp;&nbsp;&nbsp;十一月气至，则黄钟之律应，所以宣养六气，缉和九德也。自此之后，并用京房<br /><br />&nbsp;&nbsp;&nbsp;&nbsp;律准，长短宫徵，次日而用。凡十二律，各有所摄，引而申之，至于六十。亦由<br /><br />&nbsp;&nbsp;&nbsp;&nbsp;八卦衍而重之，以为六十四也。相生者相变。始黄钟之管，下生林钟，以阳生阴，<br /><br />&nbsp;&nbsp;&nbsp;&nbsp;故变也。相摄者相通。如中吕之管，摄于物应，以母权子。故相变者，异时而各<br /><br />&nbsp;&nbsp;&nbsp;&nbsp;应，相通者，同月而继应。应有早晚者，非正律气，乃子律相感，寄母中应也。<br /><br />&nbsp;&nbsp;&nbsp;&nbsp;其律，大业末于江都沦丧。<br /><br />&nbsp;&nbsp;&nbsp;&nbsp;○律直日<br /><br />&nbsp;&nbsp;&nbsp;&nbsp;宋钱乐之因京房南事之余，更生三百律。至梁博士沈重钟《律议》曰：“<br /><br />&nbsp;&nbsp;&nbsp;&nbsp;《易》以三百六十策当期之日，此律历之数也。《淮南子》云：‘一律而生五音，<br /><br />&nbsp;&nbsp;&nbsp;&nbsp;十二律而为六十音，因而六之，故三百六十音，以当一岁之日。律历之数，天地<br /><br />&nbsp;&nbsp;&nbsp;&nbsp;之道也。’此则自古而然矣。”重乃依《淮南》本数，用京房之术求之，得三百<br /><br />&nbsp;&nbsp;&nbsp;&nbsp;六十律。各因月之本律，以为一部。以一部律数为母，以一中气所有日为子，以<br /><br />&nbsp;&nbsp;&nbsp;&nbsp;母命子，随所多少，各一律所建日辰分数也。以之分配七音，则建日冬至之声，<br /><br />&nbsp;&nbsp;&nbsp;&nbsp;黄钟为宫，太簇为商，林钟为徵，南吕为羽，姑洗为角，应钟为变宫，蕤宾为变<br /><br />&nbsp;&nbsp;&nbsp;&nbsp;徵。五音七声，于斯和备。其次日建律，皆依次类运行。当日者各自为宫，而商<br /><br />&nbsp;&nbsp;&nbsp;&nbsp;徵亦以次从。以考声徵气，辨识时序，万类所宜，各顺其节。自黄钟终于壮进，<br /><br />&nbsp;&nbsp;&nbsp;&nbsp;一百五十律，皆三分损一以下生。自依行终于亿兆，二百九律，皆三分益一以上<br /><br />&nbsp;&nbsp;&nbsp;&nbsp;生。唯安运一律为终，不生。其数皆取黄钟之实十七万七千一百四十七为本，以<br /><br />&nbsp;&nbsp;&nbsp;&nbsp;九三为法，各除其实，得寸分及小分，余皆委之。即各其律之长也。修其律部，<br /><br />&nbsp;&nbsp;&nbsp;&nbsp;则上生下生宫徵之次也。今略其名次云。<br /><br />&nbsp;&nbsp;&nbsp;&nbsp;黄钟：<br /><br />&nbsp;&nbsp;&nbsp;&nbsp;包育含微帝德广运下济克终执始握鉴持枢黄中通圣潜<br /><br />&nbsp;&nbsp;&nbsp;&nbsp;升<br /><br />&nbsp;&nbsp;&nbsp;&nbsp;殷普景盛滋萌光被咸亨乃文乃圣微阳分动生气云繁郁<br /><br />&nbsp;&nbsp;&nbsp;&nbsp;湮<br /><br />&nbsp;&nbsp;&nbsp;&nbsp;升引屯结开元质未亻爱昧逋建玄中玉烛调风<br /><br />&nbsp;&nbsp;&nbsp;&nbsp;右黄钟一部，三十四律。（每律直三十四分日之三十一）<br /><br />&nbsp;&nbsp;&nbsp;&nbsp;大吕：<br /><br />&nbsp;&nbsp;&nbsp;&nbsp;D动始赞大有坤元辅时匡弼分否又繁唯微弃望庶几执<br /><br />&nbsp;&nbsp;&nbsp;&nbsp;义秉强陵阴侣阳识沈缉熙知道适时权变少出阿衡同云承<br /><br />&nbsp;&nbsp;&nbsp;&nbsp;明善述休光<br /><br />&nbsp;&nbsp;&nbsp;&nbsp;右大吕一部，二十七律。（每律直一日及二十七分日之三）<br /><br />&nbsp;&nbsp;&nbsp;&nbsp;太簇：<br /><br />&nbsp;&nbsp;&nbsp;&nbsp;未知其己义建亭毒条风凑始时息达生匏奏初角少阳柔<br /><br />&nbsp;&nbsp;&nbsp;&nbsp;桡商音屈齐扶弱承齐动植咸擢兼山止速随期龙跃勾芒<br /><br />&nbsp;&nbsp;&nbsp;&nbsp;调序青要结萼延敷刑晋辨秩东作赞扬显滞m落<br /><br />&nbsp;&nbsp;&nbsp;&nbsp;右太簇一部，三十四律。<br /><br />&nbsp;&nbsp;&nbsp;&nbsp;○夹钟<br /><br />&nbsp;&nbsp;&nbsp;&nbsp;明庶协侣阴赞风从布政万化开时震德乘条芬芳散朗淑<br /><br />&nbsp;&nbsp;&nbsp;&nbsp;气风驰佚喜值乘南吨稚恣性逍遥仁威争南旭旦晨朝<br /><br />&nbsp;&nbsp;&nbsp;&nbsp;生遂群分洁新<br /><br />&nbsp;&nbsp;&nbsp;&nbsp;右夹钟一部，二十七律。<br /><br />&nbsp;&nbsp;&nbsp;&nbsp;姑洗：<br /><br />&nbsp;&nbsp;&nbsp;&nbsp;南授怀来考神方显携角洗陈变虞擢颖嘉气始升卿云<br /><br />&nbsp;&nbsp;&nbsp;&nbsp;媚岭疏道路时日旅实沈炎风首节柔条方结刑始方齐物华<br /><br />&nbsp;&nbsp;&nbsp;&nbsp;革荑茂实登明壮进（下生安运）依行（上生包育）少选道从朱黻<br /><br />&nbsp;&nbsp;&nbsp;&nbsp;扬庭含贞<br /><br />&nbsp;&nbsp;&nbsp;&nbsp;右姑洗一部，三十四律。<br /><br />&nbsp;&nbsp;&nbsp;&nbsp;中吕：<br /><br />&nbsp;&nbsp;&nbsp;&nbsp;朱明启运景风初缓羽物斯奋南中离春率农有程南讹敬<br /><br />&nbsp;&nbsp;&nbsp;&nbsp;致相趣内贞朱草含辉屈轶曜畴巳气清和物应戒E荒落<br /><br />&nbsp;&nbsp;&nbsp;&nbsp;贞轸天庭祚周<br /><br />&nbsp;&nbsp;&nbsp;&nbsp;右中吕一部，二十七律。<br /><br />&nbsp;&nbsp;&nbsp;&nbsp;蕤宾：<br /><br />&nbsp;&nbsp;&nbsp;&nbsp;南事（京房终律）谧静则选布萼满羸潜动盛变宾安怀远声<br /><br />&nbsp;&nbsp;&nbsp;&nbsp;暨轨同海水息l离躬安壮崇明远眺升中凤翥朝阳制时<br /><br />&nbsp;&nbsp;&nbsp;&nbsp;瑞通鹑火V次高焰其煌。<br /><br />&nbsp;&nbsp;&nbsp;&nbsp;右蕤宾一部，二十七律。<br /><br />&nbsp;&nbsp;&nbsp;&nbsp;林钟：<br /><br />&nbsp;&nbsp;&nbsp;&nbsp;谦侍崇德循道方壮阴升靡慝去灭华销朋庆云布均任仰<br /><br />&nbsp;&nbsp;&nbsp;&nbsp;成宽中安度德均无蹇礼溢智深任肃纯恪归嘉美音温风<br /><br />&nbsp;&nbsp;&nbsp;&nbsp;候节q华绣岭物无否与景口曜井日焕重轮财华<br /><br />&nbsp;&nbsp;&nbsp;&nbsp;右林钟一部，三十四律。<br /><br />&nbsp;&nbsp;&nbsp;&nbsp;夷则：<br /><br />&nbsp;&nbsp;&nbsp;&nbsp;升商清爽气精阴德白藏御叙鲜刑贞克金天刘A会道归<br /><br />&nbsp;&nbsp;&nbsp;&nbsp;仁阴侣去南阳消柔辛延乙和庚靡卉荑晋分积孔修九德咸<br /><br />&nbsp;&nbsp;&nbsp;&nbsp;荩佥惟俾V<br /><br />&nbsp;&nbsp;&nbsp;&nbsp;右夷则一部，二十七律。<br /><br />&nbsp;&nbsp;&nbsp;&nbsp;南吕：<br /><br />&nbsp;&nbsp;&nbsp;&nbsp;白吕捐秀敦实素风劲物酋稔结躬肥遁羸中晟阴抗节威<br /><br />&nbsp;&nbsp;&nbsp;&nbsp;远有截归期中德王猷允塞蓐收撙辔摇落未印质随分满道<br /><br />&nbsp;&nbsp;&nbsp;&nbsp;心贞坚蓄止归藏夷汗均义悦使亡劳九有光贲<br /><br />&nbsp;&nbsp;&nbsp;&nbsp;右南吕一部，三十四律。<br /><br />&nbsp;&nbsp;&nbsp;&nbsp;无射：<br /><br />&nbsp;&nbsp;&nbsp;&nbsp;思冲怀谦恭俭休老恤农销祥闭奄降娄藏邃日在旋春阉<br /><br />&nbsp;&nbsp;&nbsp;&nbsp;藏明奎邻齐轨众大蓄啬敛下济息肩无边期保延年秋深野<br /><br />&nbsp;&nbsp;&nbsp;&nbsp;色玄月澄天<br /><br />&nbsp;&nbsp;&nbsp;&nbsp;右无射一部，二十七律。<br /><br />&nbsp;&nbsp;&nbsp;&nbsp;应钟：<br /><br />&nbsp;&nbsp;&nbsp;&nbsp;分焉祖微据始功成V定静谧迟内无为而V姑射凝晦动<br /><br />&nbsp;&nbsp;&nbsp;&nbsp;寂应徵未育万机万寿无疆地久天长修复迟时方制无休九<br /><br />&nbsp;&nbsp;&nbsp;&nbsp;野八荒亿兆安运<br /><br />&nbsp;&nbsp;&nbsp;&nbsp;右应钟一部，二十八律。<br /><br />&nbsp;&nbsp;&nbsp;&nbsp;○审度<br /><br />&nbsp;&nbsp;&nbsp;&nbsp;《史记》曰：“夏禹以身为度，以声为律。”《礼记》曰：“丈夫布手为尺。”<br /><br />&nbsp;&nbsp;&nbsp;&nbsp;《周官》云：“璧羡起度。”郑司农云：“羡，长也。此璧径尺，以起度量。”<br /><br />&nbsp;&nbsp;&nbsp;&nbsp;《易纬通卦验》：“十马尾为一分。”《淮南子》云：“秋分而禾q定，q定而<br /><br />&nbsp;&nbsp;&nbsp;&nbsp;禾熟。律数十二而当一粟，十二粟而当一寸。”q者，禾穗芒也。《说苑》云：<br /><br />&nbsp;&nbsp;&nbsp;&nbsp;“度量权衡以粟生，一粟为一分。”《孙子算术》云：“蚕所生吐丝为忽，十忽<br /><br />&nbsp;&nbsp;&nbsp;&nbsp;为秒，十秒为毫，十毫为厘，十厘为分。”此皆起度之源，其文舛互。唯《汉志》：<br /><br />&nbsp;&nbsp;&nbsp;&nbsp;“度者，所以度长短也，本起黄钟之长。以子谷黍中者，一黍之广度之，九十<br /><br />&nbsp;&nbsp;&nbsp;&nbsp;黍为黄钟之长。一黍为一分，十分为一寸，十寸为一尺，十尺为一丈，十丈为一<br /><br />&nbsp;&nbsp;&nbsp;&nbsp;引，而五度审矣。”后之作者，又凭此说，以律度量衡，并因黍散为诸法，其<br /><br />&nbsp;&nbsp;&nbsp;&nbsp;率可通故也。黍有大小之差，年有丰耗之异，前代量校，每有不同，又俗传讹替，<br /><br />&nbsp;&nbsp;&nbsp;&nbsp;渐致增损。今略诸代尺度一十五等，并异同之说如左。<br /><br />&nbsp;&nbsp;&nbsp;&nbsp;一、周尺<br /><br />&nbsp;&nbsp;&nbsp;&nbsp;《汉志》王莽时刘歆铜斛尺。<br /><br />&nbsp;&nbsp;&nbsp;&nbsp;后汉建武铜尺。<br /><br />&nbsp;&nbsp;&nbsp;&nbsp;晋泰始十年荀勖律尺，为晋前尺。<br /><br />&nbsp;&nbsp;&nbsp;&nbsp;祖冲之所传铜尺。<br /><br />&nbsp;&nbsp;&nbsp;&nbsp;徐广、徐爰、王隐等《晋书》云：“武帝泰始九年，中书监荀勖校太乐八音，<br /><br />&nbsp;&nbsp;&nbsp;&nbsp;不和，始知为后汉至魏，尺长于古四分有余。勖乃部著作郎刘恭，依《周礼》制<br /><br />&nbsp;&nbsp;&nbsp;&nbsp;尺，所谓古尺也。依古尺更铸铜律吕，以调声韵。以尺量古器，与本铭尺寸无差。<br /><br />&nbsp;&nbsp;&nbsp;&nbsp;又汲郡盗发魏襄王冢，得古周时玉律及钟磬，与新律声韵暗同。于时郡国或得汉<br /><br />&nbsp;&nbsp;&nbsp;&nbsp;时故钟，吹新律命之，皆应。”梁武《钟律纬》云：“祖冲之所传铜尺，其铭曰：<br /><br />&nbsp;&nbsp;&nbsp;&nbsp;‘晋泰始十年，中书考古器，揆校今尺，长四分半。所校古法有七品：一曰姑洗<br /><br />&nbsp;&nbsp;&nbsp;&nbsp;玉律，二曰小吕玉律，三曰西京铜望臬，四曰金错望臬，五曰铜斛，六曰古钱，<br /><br />&nbsp;&nbsp;&nbsp;&nbsp;七曰建武铜尺。姑洗微强，西京望臬微弱，其余与此尺同。’（铭八十二字）。<br /><br />&nbsp;&nbsp;&nbsp;&nbsp;此尺者，勖新尺也。今尺者，杜夔尺也。雷次宗、何胤之二人作《钟律图》，所<br /><br />&nbsp;&nbsp;&nbsp;&nbsp;载荀勖校量古尺文，与此铭同。而萧吉乐谱，谓为梁朝所考七品，谬也。今以此<br /><br />&nbsp;&nbsp;&nbsp;&nbsp;尺为本，以校诸代尺”云。<br /><br />&nbsp;&nbsp;&nbsp;&nbsp;二、晋田父玉尺<br /><br />&nbsp;&nbsp;&nbsp;&nbsp;梁法尺，实比晋前尺一尺七厘。<br /><br />&nbsp;&nbsp;&nbsp;&nbsp;《世说》称，有田父于野地中得周时玉尺，便是天下正尺。荀勖试以校尺，<br /><br />&nbsp;&nbsp;&nbsp;&nbsp;所造金石丝竹，皆短校一米。梁武帝《钟律纬称》，主衣从上相承，有周时铜尺<br /><br />&nbsp;&nbsp;&nbsp;&nbsp;一枚，古玉律八枚。检主衣周尺，东昏用为章信，尺不复存。玉律一囗萧，余定<br /><br />&nbsp;&nbsp;&nbsp;&nbsp;七枚夹钟，有昔题刻。乃制为尺，以相参验。取细毫中黍，积次定，今之最<br /><br />&nbsp;&nbsp;&nbsp;&nbsp;为详密，长祖冲之尺校半分。以新尺制为四器，名为通。又依新尺为笛，以命古<br /><br />&nbsp;&nbsp;&nbsp;&nbsp;钟，按刻夷则，以笛命饮和韵，夷则定合。案此两尺长短近同。<br /><br />&nbsp;&nbsp;&nbsp;&nbsp;三、梁表尺实比晋前尺一尺二分二厘一毫有奇。<br /><br />&nbsp;&nbsp;&nbsp;&nbsp;萧吉云：“出于《司马法》。梁朝刻其度于影表，以测影。”案此即奉朝请<br /><br />&nbsp;&nbsp;&nbsp;&nbsp;祖骱闼算造铜主影表者也。经陈灭入朝。大业中，议以合古，乃用之调律，以<br /><br />&nbsp;&nbsp;&nbsp;&nbsp;制钟磬等八音乐器。<br /><br />&nbsp;&nbsp;&nbsp;&nbsp;四、汉官尺实比晋前尺一尺三分七毫。<br /><br />&nbsp;&nbsp;&nbsp;&nbsp;晋时始平掘地得古铜尺。<br /><br />&nbsp;&nbsp;&nbsp;&nbsp;萧吉《乐谱》云：“汉章帝时，零陵文学史奚景于泠道县舜庙下得玉律，度<br /><br />&nbsp;&nbsp;&nbsp;&nbsp;为此尺。”傅畅《晋诸公赞》云：“葛勖造钟律，时人并称其精密，唯陈留阮咸，<br /><br />&nbsp;&nbsp;&nbsp;&nbsp;讥其声高。后始平掘地，得古铜尺，岁久欲腐，以校荀勖今尺，短校四分。时人<br /><br />&nbsp;&nbsp;&nbsp;&nbsp;以咸为解。”此两尺长短近同。<br /><br />&nbsp;&nbsp;&nbsp;&nbsp;五、魏尺杜夔所用调律，比晋前尺一尺四分七厘。<br /><br />&nbsp;&nbsp;&nbsp;&nbsp;魏陈留王景元四年，刘徽注《九章》云，王莽时刘歆斛尺，弱于今尺四分五<br /><br />&nbsp;&nbsp;&nbsp;&nbsp;厘，比魏尺，其斛深九寸五分五厘。即晋荀勖所云“杜夔尺长于今尺四分半”是<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;六、晋后尺实比晋前尺一尺六分二厘。<br /><br />&nbsp;&nbsp;&nbsp;&nbsp;萧吉云，晋氏江东所用。<br /><br />&nbsp;&nbsp;&nbsp;&nbsp;七、后魏前尺实比晋前尺一尺二寸七厘。<br /><br />&nbsp;&nbsp;&nbsp;&nbsp;八、中尺实比晋前尺一尺二寸一分一厘。<br /><br />&nbsp;&nbsp;&nbsp;&nbsp;九、后尺实比晋前尺一尺二寸八分一厘。（即开皇官尺及后周市尺）<br /><br />&nbsp;&nbsp;&nbsp;&nbsp;后周市尺，比玉尺一尺九分三厘。<br /><br />&nbsp;&nbsp;&nbsp;&nbsp;开皇官尺，即铁尺，一尺二寸。<br /><br />&nbsp;&nbsp;&nbsp;&nbsp;此后魏初及东西分国，后周未用玉尺之前，杂用此等尺。<br /><br />&nbsp;&nbsp;&nbsp;&nbsp;甄鸾《算术》云：“周朝市尺，得玉尺九分二厘。”或传梁时有志公道人作<br /><br />&nbsp;&nbsp;&nbsp;&nbsp;此尺，寄入周朝；云与多须老翁。周太祖及隋高祖，各自以为谓己。周朝人间行<br /><br />&nbsp;&nbsp;&nbsp;&nbsp;用。及开皇初，著令以为官尺，百司用之，终于仁寿。大业中，人间或私用之。<br /><br />&nbsp;&nbsp;&nbsp;&nbsp;十、东后魏尺实比晋前尺一尺五寸八毫。<br /><br />&nbsp;&nbsp;&nbsp;&nbsp;此是魏中尉元延明累黍用半周之广为尺，齐朝因而用之。魏收《魏史・律历<br /><br />&nbsp;&nbsp;&nbsp;&nbsp;志》云：“公孙崇永平中更造新尺，以一黍之长，累为寸法。寻太常卿刘芳受诏<br /><br />&nbsp;&nbsp;&nbsp;&nbsp;修乐，以黍中者一黍之广，即为一分。而中尉元匡，以一黍之广度黍二缝，以<br /><br />&nbsp;&nbsp;&nbsp;&nbsp;取一分。三家纷竞，久不能决。大和十九年高祖诏，以一黍之广，用成分体，九<br /><br />&nbsp;&nbsp;&nbsp;&nbsp;十之黍，黄钟之长，以定铜尺。有司奏从前诏，而芳尺同高祖所制，故遂典修金<br /><br />&nbsp;&nbsp;&nbsp;&nbsp;石。迄武定未有论律者。”<br /><br />&nbsp;&nbsp;&nbsp;&nbsp;十一、蔡邕铜a尺<br /><br />&nbsp;&nbsp;&nbsp;&nbsp;后周玉尺，实比晋前尺一尺一寸五分八厘。<br /><br />&nbsp;&nbsp;&nbsp;&nbsp;从上相承，有铜a一，以银错题，其铭曰：“a，黄钟之宫，长九寸，空围<br /><br />&nbsp;&nbsp;&nbsp;&nbsp;九分，容黍一千二百粒，称重十二铢，两之为一合。三分损益，转生十二律。”<br /><br />&nbsp;&nbsp;&nbsp;&nbsp;祖孝孙云：“相承传是蔡邕铜a。”<br /><br />&nbsp;&nbsp;&nbsp;&nbsp;后周武帝保定中，诏遣大宗伯卢景宣、上党公长孙绍远、岐国公斛斯徵等，<br /><br />&nbsp;&nbsp;&nbsp;&nbsp;累黍造尺，从横不定。后因修仓掘地，得古玉斗，以为正器，据斗造律度量衡。<br /><br />&nbsp;&nbsp;&nbsp;&nbsp;因用此尺，大赦，改元天和，百司行用，终于大象之末。其律黄钟，与蔡邕古a<br /><br />&nbsp;&nbsp;&nbsp;&nbsp;同。<br /><br />&nbsp;&nbsp;&nbsp;&nbsp;十二、宋氏尺实比晋前尺一尺六分四厘。<br /><br />&nbsp;&nbsp;&nbsp;&nbsp;钱乐之浑天仪尺。<br /><br />&nbsp;&nbsp;&nbsp;&nbsp;后周铁尺。<br /><br />&nbsp;&nbsp;&nbsp;&nbsp;开皇初调钟律尺及平陈后调钟律水尺。<br /><br />&nbsp;&nbsp;&nbsp;&nbsp;此宋代人间所用尺，传入齐、梁、陈，以制乐律。与晋后尺及梁时俗尺、刘<br /><br />&nbsp;&nbsp;&nbsp;&nbsp;曜浑天仪尺，略相依近。当由人间恒用，增损讹替之所致也。周建德六年平齐后，<br /><br />&nbsp;&nbsp;&nbsp;&nbsp;即以此同律度量，颁于天下。其后宣帝时，达奚震及牛弘等议曰：<br /><br />&nbsp;&nbsp;&nbsp;&nbsp;窃惟权衡度量，经邦懋轨，诚须详求故实，考校得衷。谨寻今之铁尺，是太<br /><br />&nbsp;&nbsp;&nbsp;&nbsp;祖遣尚书故苏绰所造，当时检勘，用为前周之尺。验其长短，与宋尺符同，即以<br /><br />&nbsp;&nbsp;&nbsp;&nbsp;调钟律，并用均田度地。今以上党羊头山黍，依《汉书・律历志》度之。若以大<br /><br />&nbsp;&nbsp;&nbsp;&nbsp;者稠累，依数满尺，实于黄钟之律，须撼乃容。若以中者累尺，虽复小稀，实于<br /><br />&nbsp;&nbsp;&nbsp;&nbsp;黄钟之律，不动而满。计此二事之殊，良由消息未善，其于铁尺，终有一会。且<br /><br />&nbsp;&nbsp;&nbsp;&nbsp;上党之黍，有异他乡，其色至乌，其形圆重，用之为量，定不徒然。正以时有水<br /><br />&nbsp;&nbsp;&nbsp;&nbsp;旱之差，地有肥瘠之异，取黍大小，未必得中。案许慎解，黍体大，本异于常。<br /><br />&nbsp;&nbsp;&nbsp;&nbsp;疑今之大者，正是其中，累百满尺，即是会古。宾a之外，才剩十余，此恐围径<br /><br />&nbsp;&nbsp;&nbsp;&nbsp;或差，造律未妙。就如撼动取满，论理亦通。今勘周汉古钱，大小有合，宋氏浑<br /><br />&nbsp;&nbsp;&nbsp;&nbsp;仪，尺度无舛。又依《淮南》，累粟十二成寸。明先王制法，索隐钩深，以律计<br /><br />&nbsp;&nbsp;&nbsp;&nbsp;分，义无差异。《汉书・食货志》云：“黄金方寸，其重一斤。”今铸金校验，<br /><br />&nbsp;&nbsp;&nbsp;&nbsp;铁尺为近。依文据理，符会处多。且平齐之始，已用宣布，今因而为定，弥合时<br /><br />&nbsp;&nbsp;&nbsp;&nbsp;宜。至于玉尺累黍，以广为长，累既有剩，实复不满。寻访古今，恐不可用。其<br /><br />&nbsp;&nbsp;&nbsp;&nbsp;晋、梁尺量，过为短小，以黍实管，弥复不容，据律调声，必致高急。且八音克<br /><br />&nbsp;&nbsp;&nbsp;&nbsp;谐，明王盛范，同律度量，哲后通规。臣等详校前经，斟量时事，谓用铁尺，于<br /><br />&nbsp;&nbsp;&nbsp;&nbsp;理为便。<br /><br />&nbsp;&nbsp;&nbsp;&nbsp;未及详定，高祖受终，牛弘、辛彦之、郑译、何妥等，久议不决。既平陈，<br /><br />&nbsp;&nbsp;&nbsp;&nbsp;上以江东乐为善，曰：“此华夏旧声，虽随俗改变，大体犹是古法。”祖孝孙云：<br /><br />&nbsp;&nbsp;&nbsp;&nbsp;“平陈后，废周玉尺律，便用此铁尺律，以一尺二寸即为市尺。”<br /><br />&nbsp;&nbsp;&nbsp;&nbsp;十三、开皇十年万宝常所造律吕水尺实比晋前尺一尺一寸八分六厘。<br /><br />&nbsp;&nbsp;&nbsp;&nbsp;今太乐库及内出铜律一部，是万宝常所造，名水尺律。说称其黄钟律当铁尺<br /><br />&nbsp;&nbsp;&nbsp;&nbsp;南吕倍声。南吕，黄钟羽也，故谓之水尺律。<br /><br />&nbsp;&nbsp;&nbsp;&nbsp;十四、杂尺赵刘曜浑天仪土圭尺，长于梁法尺四分三厘，实比晋前尺一尺<br /><br />&nbsp;&nbsp;&nbsp;&nbsp;五分。<br /><br />&nbsp;&nbsp;&nbsp;&nbsp;十五、梁朝俗间尺长于梁法尺六分三厘、于刘曜浑仪尺二分，实比晋前尺<br /><br />&nbsp;&nbsp;&nbsp;&nbsp;一尺七分一厘。梁武《钟律纬》云：“宋武平中原，送浑天仪土圭，云是张衡所<br /><br />&nbsp;&nbsp;&nbsp;&nbsp;作。验浑仪铭题，是光初四年铸，土圭是光初八年作。并是刘曜所制，非张衡也。<br /><br />&nbsp;&nbsp;&nbsp;&nbsp;制以为尺，长今新尺四分三厘，短俗间尺二分。”新尺谓梁法尺也。<br /><br />&nbsp;&nbsp;&nbsp;&nbsp;○嘉量<br /><br />&nbsp;&nbsp;&nbsp;&nbsp;《周礼》，氏“为量，f深尺，内方尺而圆其外，其实一f；其臀一寸，<br /><br />&nbsp;&nbsp;&nbsp;&nbsp;其实一豆；其耳三寸，其实一升。重一钧。其声中黄钟。概而不税。其铭曰：时<br /><br />&nbsp;&nbsp;&nbsp;&nbsp;文思索，允臻其极。嘉量既成，以观四国。永启厥后，兹器维则。”《春秋左氏<br /><br />&nbsp;&nbsp;&nbsp;&nbsp;传》曰：“齐旧四量，豆、区、f、钟。四升曰豆，各自其四，以登于f。”六<br /><br />&nbsp;&nbsp;&nbsp;&nbsp;斗四升也。“f十则钟”，六十四斗也。郑玄以为方尺积千寸，比九章粟米法少<br /><br />&nbsp;&nbsp;&nbsp;&nbsp;二升八十一分升之二十二。祖冲之以算术考之，积凡一千五百六十二寸半。方尺<br /><br />&nbsp;&nbsp;&nbsp;&nbsp;而圆其外，减傍一厘八毫，共径一尺四寸一分四毫七秒二忽有奇而深尺，即古斛<br /><br />&nbsp;&nbsp;&nbsp;&nbsp;之制也。《九章商功法》程粟一斛，积二千七百寸。米一斛，积一千六百二十寸。<br /><br />&nbsp;&nbsp;&nbsp;&nbsp;菽E麻麦一斛，积二千四百三十寸。此据精粗为率，使价齐而不等。其器之积寸<br /><br />&nbsp;&nbsp;&nbsp;&nbsp;也，以米斛为正，则同于《汉志》。《孙子算术》曰：六粟为圭，十圭为秒，十<br /><br />&nbsp;&nbsp;&nbsp;&nbsp;秒为撮，十撮为勺，十勺为合。”应勋曰：“圭者自然之形，阴阳之始。四圭为<br /><br />&nbsp;&nbsp;&nbsp;&nbsp;撮。”孟康曰：“六十四黍为圭。”《汉志》曰：“量者，a、合、升、斗、斛<br /><br />&nbsp;&nbsp;&nbsp;&nbsp;也，所以量多少也。本起于黄钟之龠。用度数审其容，以子谷黍中者千有二百<br /><br />&nbsp;&nbsp;&nbsp;&nbsp;实其龠，以井水准其概。十龠为合，十合为升，十升为斗，十斗为斛，而五量嘉<br /><br />&nbsp;&nbsp;&nbsp;&nbsp;矣。其法用铜方尺而圆其外，旁有缪伞Ｆ渖衔斛，其下为斗，左耳为升，右耳<br /><br />&nbsp;&nbsp;&nbsp;&nbsp;为合、龠。其状似爵，以縻爵禄。上三下二，参天两地。圆而函方，左一右二，<br /><br />&nbsp;&nbsp;&nbsp;&nbsp;阴阳之象也。圆象规，其重二钧，备气物之数，各万有一千五百二十也。声中黄<br /><br />&nbsp;&nbsp;&nbsp;&nbsp;钟，始于黄钟而反覆焉。”其斛铭曰：“律嘉量斛，方尺而圆其外，缗跃爬逦<br /><br />&nbsp;&nbsp;&nbsp;&nbsp;毫，幂百六十二寸，深尺，积一千六百二十寸，容十斗。”祖冲之以圆率考之，<br /><br />&nbsp;&nbsp;&nbsp;&nbsp;此斛当径一尺四寸三分六厘一毫九秒二忽，缗砸环志藕劣衅妗Ａ蹯缗陨僖焕<br /><br />&nbsp;&nbsp;&nbsp;&nbsp;四毫有奇，歆数术不精之所致也。<br /><br />&nbsp;&nbsp;&nbsp;&nbsp;魏陈留王景元四年，刘徽注《九章商功》曰：“当今大司农斛圆径一尺三寸<br /><br />&nbsp;&nbsp;&nbsp;&nbsp;五分五厘，深一尺，积一千四百四十一寸十分之三。王莽铜斛于今尺为深九寸五<br /><br />&nbsp;&nbsp;&nbsp;&nbsp;分五厘，径一尺三寸六分八厘七毫。以徽术计之，于今斛为容九斗七升四合有奇。”<br /><br />&nbsp;&nbsp;&nbsp;&nbsp;此魏斛大而尺长，王莽斛小而尺短也。<br /><br />&nbsp;&nbsp;&nbsp;&nbsp;梁、陈依古。齐以古升五升为一斗。<br /><br />&nbsp;&nbsp;&nbsp;&nbsp;后周武帝“保定元年辛巳五月，晋国造仓，获古玉斗。暨五年乙酉冬十月，<br /><br />&nbsp;&nbsp;&nbsp;&nbsp;诏改制铜律度，遂致中和。累黍积龠，同兹玉量，与衡度无差。准为铜升，用颁<br /><br />&nbsp;&nbsp;&nbsp;&nbsp;天下。内径七寸一分，深二寸八分，重七斤八两。天和二年丁亥，正月癸酉朔，<br /><br />&nbsp;&nbsp;&nbsp;&nbsp;十五日戊子校定，移地官府为式。”此铜升之铭也。其玉升铭曰：“维大周保定<br /><br />&nbsp;&nbsp;&nbsp;&nbsp;元年，岁在重光，月旅蕤宾，晋国之有司，修缮仓廪，获古玉升，形制典正，若<br /><br />&nbsp;&nbsp;&nbsp;&nbsp;古之嘉量。太师晋国公以闻，敕纳于天府。暨五年岁在协洽，皇帝乃诏稽准绳，<br /><br />&nbsp;&nbsp;&nbsp;&nbsp;考灰律，不失圭撮，不差累黍。遂熔金写之，用颁天下，以合太平权衡度量。”<br /><br />&nbsp;&nbsp;&nbsp;&nbsp;今若以数计之，玉升积玉尺一百一十寸八分有奇，斛积一千一百八五分七厘三毫<br /><br />&nbsp;&nbsp;&nbsp;&nbsp;九秒。又甄鸾《算术》云：“玉升一升，得官斗一升三合四勺。“此玉升大而官<br /><br />&nbsp;&nbsp;&nbsp;&nbsp;斗小也。以数计之，甄鸾所据后周官斗，积玉尺九十七寸有奇，斛积九百七十七<br /><br />&nbsp;&nbsp;&nbsp;&nbsp;寸有奇。后周玉斗并副金错铜斗及建德六年金错题铜斗，实同以黍定量。以玉<br /><br />&nbsp;&nbsp;&nbsp;&nbsp;称权之，一升之实，皆重六斤十三两。<br /><br />&nbsp;&nbsp;&nbsp;&nbsp;开皇以古斗三升为一升。大业初，依复古斗。<br /><br />&nbsp;&nbsp;&nbsp;&nbsp;○衡权<br /><br />&nbsp;&nbsp;&nbsp;&nbsp;衡者，平也；权者，重也。衡所以任权而钧物平轻重也。其道如底，以见准<br /><br />&nbsp;&nbsp;&nbsp;&nbsp;之正，绳之直。左旋见规，右折见矩。其在天也，佐助璇玑，斟酌建指，以齐七<br /><br />&nbsp;&nbsp;&nbsp;&nbsp;政，故曰玉衡。权者，铢、两、斤、钧、石也，以秤物平施，知轻重也。古有黍、<br /><br />&nbsp;&nbsp;&nbsp;&nbsp;t、锤、锱、I、钩、锊、镒之目，历代差变，其详未闻。《前志》曰：权本起<br /><br />&nbsp;&nbsp;&nbsp;&nbsp;于黄钟之重。一龠容千二百黍，重十二铢。两之为两，二十四铢为两。十六两为<br /><br />&nbsp;&nbsp;&nbsp;&nbsp;斤。三十斤为钧。四钧为石。五权谨矣。其制以义立之，以物钧之。其余大小之<br /><br />&nbsp;&nbsp;&nbsp;&nbsp;差，以轻重为宜。圜而环之，令之肉倍好者，周旋亡端，终而复始，亡穷已也。<br /><br />&nbsp;&nbsp;&nbsp;&nbsp;权与物钧而生衡，衡运生规，规圆生矩，矩方生绳，绳直生准。准正则衡平而钧<br /><br />&nbsp;&nbsp;&nbsp;&nbsp;权矣。是为五则，备于钧器，以为大范。案《赵书》，石勒十八年七月，造建德<br /><br />&nbsp;&nbsp;&nbsp;&nbsp;殿，得圆石，状如水碓。其铭曰：“律权石，重四钧，同律度量衡。有辛氏造。”<br /><br />&nbsp;&nbsp;&nbsp;&nbsp;续咸议是王莽时物。后魏景明中，并州人王显达献古铜权一枚，上铭八十一字。<br /><br />&nbsp;&nbsp;&nbsp;&nbsp;其铭云：律权石，重四钧。”又云：“黄帝初祖，德匝于虞。虞帝始祖，德匝于<br /><br />&nbsp;&nbsp;&nbsp;&nbsp;新。岁在大梁，龙集戊辰。戊辰直定，天命有人。据土德受，正号即真。改正建<br /><br />&nbsp;&nbsp;&nbsp;&nbsp;丑，长寿隆崇。同律度量衡，稽当前人。龙在己巳，岁次实沈，初班天下，万国<br /><br />&nbsp;&nbsp;&nbsp;&nbsp;永遵。子子孙孙，享传亿年。”此亦王莽所制也。其时太乐令公孙崇依《汉志》<br /><br />&nbsp;&nbsp;&nbsp;&nbsp;先修称尺，及见此权，以新称称之，重一百二十斤。新称与权，合若符契。于是<br /><br />&nbsp;&nbsp;&nbsp;&nbsp;付崇调乐。孝文时，一依《汉志》作斗尺。<br /><br />&nbsp;&nbsp;&nbsp;&nbsp;梁、陈依古称。齐以古称一斤八两为一斤。周玉称四两，当古称四两半。开<br /><br />&nbsp;&nbsp;&nbsp;&nbsp;皇以古称三斤为一斤，大业中，依复古秤。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885110);">加入书签</a><a
                        href="885083.html">上一页</a>&larr;<a href="index.html">返回列表</a>&rarr;<a
                            href="885134.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885083.html"; var next_page = "885134.html"; var index_page = "index.html"; var sortid = "9"; var article_id = "13945"; var chapter_id = "885110"; var articlename = "隋书"; var chaptername = " 卷十六 志第十一"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>