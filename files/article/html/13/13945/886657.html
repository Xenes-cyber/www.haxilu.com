<!DOCTYPE html>
<html>
<head>
<meta charset="gbk" />
<title>隋书- 卷八十 列传第四十五-在线阅读-哈西文学网</title>
<meta name="keywords" content="魏征，隋书， 卷八十 列传第四十五全文， 卷八十 列传第四十五在线阅读 哈西文学网" />
<meta name="description" content="哈西文学网提供魏征的隋书  卷八十 列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886657.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886657.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十 列传第四十五</h1>
            <div class="link xb">
                <a href="886623.html">上一页</a>&larr;<a href="index.html">返回列表</a>&rarr;<a
                    href="886704.html">下一页</a></div>			
            <div id="BookText">&nbsp;&nbsp;&nbsp;&nbsp;○列女<br /><br />&nbsp;&nbsp;&nbsp;&nbsp;自昔贞专淑媛，布在方策者多矣。妇人之德，虽在于温柔，立节垂名，咸资<br /><br />&nbsp;&nbsp;&nbsp;&nbsp;于贞烈。温柔，仁之本也；贞烈，义之资也。非温柔无以成其仁，非贞烈无以显<br /><br />&nbsp;&nbsp;&nbsp;&nbsp;其义。是以诗书所记，风俗所在，图像丹青，流声竹素，莫不守约以居正，杀身<br /><br />&nbsp;&nbsp;&nbsp;&nbsp;以成仁者也。若文伯、王陵之母，白公、杞植之妻，鲁之义姑，梁之高行，卫君<br /><br />&nbsp;&nbsp;&nbsp;&nbsp;灵主之妾，夏侯文宁之女，或抱信以含贞，或蹈忠而践义，不以存亡易心，不以<br /><br />&nbsp;&nbsp;&nbsp;&nbsp;盛衰改节，其修名彰于既往，徽音传于不朽，不亦休乎！或有王公大人之妃偶，<br /><br />&nbsp;&nbsp;&nbsp;&nbsp;肆情于淫僻之俗，虽衣绣衣，食珍膳，坐金屋，乘玉辇，不入彤管之书，不沾良<br /><br />&nbsp;&nbsp;&nbsp;&nbsp;史之笔，将草木以俱落，与麋鹿而同死，可胜道哉！永言载思，实庶姬之耻也。<br /><br />&nbsp;&nbsp;&nbsp;&nbsp;观夫今之静女，各励松筠之操，甘于玉折而兰摧，足以无绝今古。故述其雅志，<br /><br />&nbsp;&nbsp;&nbsp;&nbsp;以纂前代之列女云。<br /><br />&nbsp;&nbsp;&nbsp;&nbsp;○兰陵公主<br /><br />&nbsp;&nbsp;&nbsp;&nbsp;兰陵公主，字阿五，高祖第五女也。美姿仪，性婉顺，好读书，高祖于诸女<br /><br />&nbsp;&nbsp;&nbsp;&nbsp;中特所钟爱。初嫁仪同王奉孝，卒，适河东柳述，时年十八。诸姊并骄贵，主独<br /><br />&nbsp;&nbsp;&nbsp;&nbsp;折节遵于妇道，事舅姑甚谨，遇有疾病，必亲奉汤药。高祖闻之大悦。由是述渐<br /><br />&nbsp;&nbsp;&nbsp;&nbsp;见宠遇。初，晋王广欲以主配其妃弟萧`，高祖初许之，后遂适述，晋王因不悦。<br /><br />&nbsp;&nbsp;&nbsp;&nbsp;及述用事，弥恶之。高祖既崩，述徙岭表。炀帝令主与述离绝，将改嫁之。公主<br /><br />&nbsp;&nbsp;&nbsp;&nbsp;以死自誓，不复朝谒，上表请免主号，与述同徙。帝大怒曰：“天下岂无男子，<br /><br />&nbsp;&nbsp;&nbsp;&nbsp;欲与述同徙耶？”主曰：“先帝以妾适于柳家，今其有罪，妾当从坐，不愿陛下<br /><br />&nbsp;&nbsp;&nbsp;&nbsp;屈法申恩。”帝不从，主忧愤而卒，时年三十二。临终上表曰：“昔共姜自誓，<br /><br />&nbsp;&nbsp;&nbsp;&nbsp;著美前诗，q妫不言，传芳往诰。妾虽负罪，窃慕古人。生既不得从夫，死乞<br /><br />&nbsp;&nbsp;&nbsp;&nbsp;葬于柳氏。”帝览之愈怒，竟不哭，乃葬主于洪渎川，资送甚薄。朝野伤之。<br /><br />&nbsp;&nbsp;&nbsp;&nbsp;○南阳公主<br /><br />&nbsp;&nbsp;&nbsp;&nbsp;南阳公主者，炀帝之长女也。美风仪，有志节，造次必以礼。年十四，嫁于<br /><br />&nbsp;&nbsp;&nbsp;&nbsp;许国公宇文述子士及，以谨肃闻。及述病且卒，主视调饮食，手自奉上，世以此<br /><br />&nbsp;&nbsp;&nbsp;&nbsp;称之。及宇文化及杀逆，主随至聊城，而化及为窦建德所败，士及自济北西归大<br /><br />&nbsp;&nbsp;&nbsp;&nbsp;唐。时隋代衣冠并在其所，建德引见之，莫不惶惧失常，唯主神色自若。建德与<br /><br />&nbsp;&nbsp;&nbsp;&nbsp;语，主自陈国破家亡，不能报怨雪耻，泪下盈襟，声辞不辍，情理切至。建德及<br /><br />&nbsp;&nbsp;&nbsp;&nbsp;观听者莫不为之动容陨涕，咸肃然敬异焉。及建德诛化及，时主有一子，名禅师，<br /><br />&nbsp;&nbsp;&nbsp;&nbsp;年且十岁。建德遣武贲郎将于士澄谓主曰：“宇文化及躬行杀逆，人神所不容。<br /><br />&nbsp;&nbsp;&nbsp;&nbsp;今将族灭其家，公主之子，法当从坐，若不能割爱，亦听留之。”主泣曰：“武<br /><br />&nbsp;&nbsp;&nbsp;&nbsp;贲既是隋室贵臣，此事何须见问！”建德竟杀之。主寻请建德削发为尼。及建德<br /><br />&nbsp;&nbsp;&nbsp;&nbsp;败，将归西京，复与士及遇于东都之下，主不与相见。士及就之，立于户外，请<br /><br />&nbsp;&nbsp;&nbsp;&nbsp;复为夫妻。主拒之曰：“我与君仇家。今恨不能手刃君者，但谋逆之日，察君不<br /><br />&nbsp;&nbsp;&nbsp;&nbsp;预知耳。”因与告绝，诃令速去。士及固请之，主怒曰：“必欲就死，可相见也。”<br /><br />&nbsp;&nbsp;&nbsp;&nbsp;士及见其言切，知不可屈，乃拜辞而去。<br /><br />&nbsp;&nbsp;&nbsp;&nbsp;○襄城王恪妃<br /><br />&nbsp;&nbsp;&nbsp;&nbsp;襄城王恪妃者，河东柳氏女也。父旦，循州刺史。妃姿仪端丽，年十余，以<br /><br />&nbsp;&nbsp;&nbsp;&nbsp;良家子合法相，娉以为妃。未几而恪被废，妃修妇道，事之愈敬。炀帝嗣位，恪<br /><br />&nbsp;&nbsp;&nbsp;&nbsp;复徙边，帝令使者杀之于道。恪与辞诀，妃曰：“若王死，妾誓不独生。”于是<br /><br />&nbsp;&nbsp;&nbsp;&nbsp;相对恸哭。恪既死，棺敛讫，妃谓使者曰：“妾誓与杨氏同穴。若身死之后得不<br /><br />&nbsp;&nbsp;&nbsp;&nbsp;别埋，君之惠也。”遂抚棺号恸，自经而卒。见者莫不为之涕流。<br /><br />&nbsp;&nbsp;&nbsp;&nbsp;○华阳王楷妃<br /><br />&nbsp;&nbsp;&nbsp;&nbsp;华阳王楷妃者，河南元氏之女也。父岩，性明敏，有气干。仁寿中，为黄门<br /><br />&nbsp;&nbsp;&nbsp;&nbsp;侍郎，封龙涸县公。炀帝嗣位，坐与柳述连事，除名为民，徙南海。后会赦，还<br /><br />&nbsp;&nbsp;&nbsp;&nbsp;长安。有人谮岩逃归，收而杀之。妃有姿色，性婉顺，初以选为妃。未几而楷被<br /><br />&nbsp;&nbsp;&nbsp;&nbsp;幽废，妃事楷逾谨，每见楷有忧惧之色，辄陈义理以慰谕之，楷甚敬焉。及江都<br /><br />&nbsp;&nbsp;&nbsp;&nbsp;之乱，楷遇宇文化及之逆，以妃赐其党元武达。武达初以宗族之礼，置之别舍，<br /><br />&nbsp;&nbsp;&nbsp;&nbsp;后因醉而逼之。妃自誓不屈，武达怒，挞之百余，辞色弥厉。因取甓自毁其面，<br /><br />&nbsp;&nbsp;&nbsp;&nbsp;血泪交下，武达释之。妃谓其徒曰：“我不能早死，致令将见侵辱，我之罪也。”<br /><br />&nbsp;&nbsp;&nbsp;&nbsp;因不食而卒。<br /><br />&nbsp;&nbsp;&nbsp;&nbsp;○谯国夫人<br /><br />&nbsp;&nbsp;&nbsp;&nbsp;谯国夫人者，高凉洗氏之女也。世为南越首领，跨据山洞，部落十余万家。<br /><br />&nbsp;&nbsp;&nbsp;&nbsp;夫人幼贤明，多筹略，在父母家，抚循部众，能行军用师，压服诸越。每劝亲族<br /><br />&nbsp;&nbsp;&nbsp;&nbsp;为善，由是信义结于本乡。越人之俗，好相攻击，夫人兄南梁州刺史挺，恃其富<br /><br />&nbsp;&nbsp;&nbsp;&nbsp;强，侵掠傍郡，岭表苦之。夫人多所规谏，由是怨隙止息，海南、儋耳归附者千<br /><br />&nbsp;&nbsp;&nbsp;&nbsp;余洞。梁大同初，罗州刺史冯融闻夫人有志行，为其子高凉太守宝娉以为妻。融<br /><br />&nbsp;&nbsp;&nbsp;&nbsp;本北燕苗裔，初，冯弘之投高丽也，遣融大父业以三百人浮海归宋，因留于新会。<br /><br />&nbsp;&nbsp;&nbsp;&nbsp;自业及融，三世为守牧，他乡羁旅，号令不行。至是，夫人诫约本宗，使从民礼。<br /><br />&nbsp;&nbsp;&nbsp;&nbsp;每共宝参决辞讼，首领有犯法者，虽是亲族，无所舍纵。自此政令有序，人莫敢<br /><br />&nbsp;&nbsp;&nbsp;&nbsp;违。遇侯景反，广州都督萧勃征兵援台。高州刺史李迁仕据大皋口，遣召宝。宝<br /><br />&nbsp;&nbsp;&nbsp;&nbsp;欲往，夫人止之曰：“刺史无故不合召太守，必欲诈君共为反耳。”宝曰：“何<br /><br />&nbsp;&nbsp;&nbsp;&nbsp;以知之？”夫人曰：“刺史被召援台，乃称有疾，铸兵聚众，而后唤君。今者若<br /><br />&nbsp;&nbsp;&nbsp;&nbsp;往，必留质，追君兵众。此意可见，愿且无行，以观其势。”数日，迁仕果反，<br /><br />&nbsp;&nbsp;&nbsp;&nbsp;遣主帅杜平虏率兵入甘。宝知之，遽告，夫人曰：“平虏，骁将也，领兵入<br /><br />&nbsp;&nbsp;&nbsp;&nbsp;甘，即与官兵相拒，未得还。迁仕在州，无能为也。若君自往，必有战斗。<br /><br />&nbsp;&nbsp;&nbsp;&nbsp;宜遣使诈之，卑辞厚礼，云身未敢出，欲遣妇往参。彼闻之喜，必无防虑。于是<br /><br />&nbsp;&nbsp;&nbsp;&nbsp;我将千余人，步担杂物，唱言输赕，得至栅下，贼必可图。”宝从之，迁仕果大<br /><br />&nbsp;&nbsp;&nbsp;&nbsp;喜，觇夫人众皆担物，不设备。夫人击之，大捷。迁仕遂走，保于宁都。夫人总<br /><br />&nbsp;&nbsp;&nbsp;&nbsp;兵与长城侯陈霸先会于甘。还谓宝曰：“陈都督大可畏，极得众心。我观此<br /><br />&nbsp;&nbsp;&nbsp;&nbsp;人必能平贼，君宜厚资之。”<br /><br />&nbsp;&nbsp;&nbsp;&nbsp;及宝卒，岭表大乱，夫人怀集百越，数州晏然。至陈永定二年，其子仆年九<br /><br />&nbsp;&nbsp;&nbsp;&nbsp;岁，遗帅诸首领朝于丹阳，起家拜阳春郡守。后广州刺史欧阳纥谋反，召仆至高<br /><br />&nbsp;&nbsp;&nbsp;&nbsp;安，诱与为乱。仆遣使归告夫人，夫人曰：“我为忠贞，经今两代，不能惜汝，<br /><br />&nbsp;&nbsp;&nbsp;&nbsp;辄负国家。”遂发兵拒境，帅百越酋长迎章昭达。内外逼之，纥徒溃散。仆以夫<br /><br />&nbsp;&nbsp;&nbsp;&nbsp;人之功，封信都侯，加平越中郎将，转石龙太守。诏使持节册夫人为中郎将、石<br /><br />&nbsp;&nbsp;&nbsp;&nbsp;龙太夫人，赉绣矣吐珂崧戆渤狄怀耍给鼓吹一部，并麾幢旌节，其卤簿一如<br /><br />&nbsp;&nbsp;&nbsp;&nbsp;刺史之仪。至德中，仆卒。后遇陈国亡，岭南未有所附，数郡共奉夫人，号为圣<br /><br />&nbsp;&nbsp;&nbsp;&nbsp;母，保境安民。<br /><br />&nbsp;&nbsp;&nbsp;&nbsp;高祖遣总管韦舶哺Я胪猓陈将徐O以南康拒守。仓亮胂拢逡巡不敢进。<br /><br />&nbsp;&nbsp;&nbsp;&nbsp;初，夫人以扶南犀杖献于陈主，至此，晋王广遣陈主遗夫人书，谕以国亡，令其<br /><br />&nbsp;&nbsp;&nbsp;&nbsp;归化，并以犀杖及兵符为信，夫人见杖，验知陈亡，集首领数千，尽日恸哭。遣<br /><br />&nbsp;&nbsp;&nbsp;&nbsp;其孙魂帅众迎玻入至广州，岭南悉定。表魂为仪同三司，册夫人为宋康郡夫人。<br /><br />&nbsp;&nbsp;&nbsp;&nbsp;未几，番禺人王仲宣反，首领皆应之，围灿谥莩牵进兵屯衡岭。夫人遣孙暄帅<br /><br />&nbsp;&nbsp;&nbsp;&nbsp;师救病ｊ延肽娴吵路鹬撬叵嘤焉疲故迟留不进。夫人知之，大怒，遣使执暄，<br /><br />&nbsp;&nbsp;&nbsp;&nbsp;系于州狱。又遣孙盎出讨佛智，战克，斩之。进兵至南海，与鹿愿军会，共败仲<br /><br />&nbsp;&nbsp;&nbsp;&nbsp;宣。夫人亲被甲，乘介马，张锦伞，领彀骑，卫诏使裴矩巡抚诸州，其苍梧首领<br /><br />&nbsp;&nbsp;&nbsp;&nbsp;陈坦、冈州冯岑翁、梁化邓马头、藤州李光略、罗州庞靖等皆来参谒。还令统其<br /><br />&nbsp;&nbsp;&nbsp;&nbsp;部落，岭表遂定。高祖异之，拜盎为高州刺史，仍赦出暄，拜罗州刺史。追赠宝<br /><br />&nbsp;&nbsp;&nbsp;&nbsp;为广州总管、谯国公，册夫人为谯国夫人。以宋康邑回授仆妾洗氏。仍开谯国夫<br /><br />&nbsp;&nbsp;&nbsp;&nbsp;人幕府，置长史以下官属，给印章，听发部落六州兵马，若有机急，便宜行事。<br /><br />&nbsp;&nbsp;&nbsp;&nbsp;降敕书曰：“朕抚育苍生，情均父母，欲使率土清净，兆庶安乐。而王仲宣等辄<br /><br />&nbsp;&nbsp;&nbsp;&nbsp;相聚结，扰乱彼民，所以遣往诛翦，为百姓除害。夫人情在奉国，深识正理，遂<br /><br />&nbsp;&nbsp;&nbsp;&nbsp;令孙盎斩获佛智，竟破群贼，甚有大功。今赐夫人物五千段。暄不进愆，诚合罪<br /><br />&nbsp;&nbsp;&nbsp;&nbsp;责，以夫人立此诚效，故特原免。夫人宜训导子孙，敦崇礼教，遵奉朝化，以副<br /><br />&nbsp;&nbsp;&nbsp;&nbsp;朕心。”皇后以首饰及宴服一袭赐之，夫人并盛于金箧，并梁、陈赐物各藏于一<br /><br />&nbsp;&nbsp;&nbsp;&nbsp;库。每岁时大会，皆陈于庭，以示子孙，曰：“汝等宜尽赤心向天子。我事三代<br /><br />&nbsp;&nbsp;&nbsp;&nbsp;主，唯用一好心。今赐物具存，此忠孝之报也，愿汝皆思念之。”<br /><br />&nbsp;&nbsp;&nbsp;&nbsp;时番州总管赵讷贪虐，诸俚獠多有亡叛。夫人遣长史张融上封事，论安抚之<br /><br />&nbsp;&nbsp;&nbsp;&nbsp;宜，并言讷罪状，不可以招怀远人。上遣推讷，得其赃贿，竟致于法。降敕委夫<br /><br />&nbsp;&nbsp;&nbsp;&nbsp;人招慰亡叛。夫人亲载诏书，自称使者，历十余州，宣述上意，谕诸俚獠，所至<br /><br />&nbsp;&nbsp;&nbsp;&nbsp;皆降。高祖嘉之，赐夫人临振县汤沐邑，一千五百户。赠仆为岩州总管、平原郡<br /><br />&nbsp;&nbsp;&nbsp;&nbsp;公。仁寿初，卒，赙物一千段，谥为诚敬夫人。<br /><br />&nbsp;&nbsp;&nbsp;&nbsp;○郑善果母<br /><br />&nbsp;&nbsp;&nbsp;&nbsp;郑善果母者，清河崔氏之女也。年十三，出适郑诚，生善果。而诚讨尉迥，<br /><br />&nbsp;&nbsp;&nbsp;&nbsp;力战死于阵。母年二十而寡，父彦穆欲夺其志，母抱善果谓彦穆曰：“妇人无再<br /><br />&nbsp;&nbsp;&nbsp;&nbsp;见男子之义。且郑君虽死，幸有此儿。弃儿为不慈，背死为无礼。宁当割耳截发<br /><br />&nbsp;&nbsp;&nbsp;&nbsp;以明素心。违礼灭慈，非敢闻命。”善果以父死王事，年数岁，拜使持节、大将<br /><br />&nbsp;&nbsp;&nbsp;&nbsp;军，袭爵开封县公，邑一千户。开皇初，进封武德郡公。年十四，授沂州刺史，<br /><br />&nbsp;&nbsp;&nbsp;&nbsp;转景州刺史，寻为鲁郡太守。<br /><br />&nbsp;&nbsp;&nbsp;&nbsp;母性贤明，有节操，博涉书史，通晓治方。每善果出听事，母恒坐胡床，于<br /><br />&nbsp;&nbsp;&nbsp;&nbsp;鄣后察之。闻其剖断合理，归则大悦，即赐之坐，相对谈笑。若行事不允，或妄<br /><br />&nbsp;&nbsp;&nbsp;&nbsp;_怒，母乃还堂，蒙被而泣，终日不食。善果伏于床前，亦不敢起。母方起谓之<br /><br />&nbsp;&nbsp;&nbsp;&nbsp;曰：“吾非怒汝，乃愧汝家耳。吾为汝家妇，获奉洒扫，如汝先君，忠勤之士也，<br /><br />&nbsp;&nbsp;&nbsp;&nbsp;在官清恪，未尝问私，以身徇国，继之以死，吾亦望汝副其此心。汝既年小而孤，<br /><br />&nbsp;&nbsp;&nbsp;&nbsp;吾寡妇耳，有慈无威，使汝不知礼训，何可负荷忠臣之业乎？汝自童子承袭茅土，<br /><br />&nbsp;&nbsp;&nbsp;&nbsp;位至方伯，岂汝身致之邪？安可不思此事而妄加_怒，心缘骄乐，堕于公政！内<br /><br />&nbsp;&nbsp;&nbsp;&nbsp;则坠尔家风，或亡失官爵，外则亏天子之法，以取罪戾。吾死之日，亦何面目见<br /><br />&nbsp;&nbsp;&nbsp;&nbsp;汝先人于地下乎？”<br /><br />&nbsp;&nbsp;&nbsp;&nbsp;母恒自纺绩，夜分而寐。善果曰：“儿封侯开国，位居三品，秩俸幸足，母<br /><br />&nbsp;&nbsp;&nbsp;&nbsp;何自勤如是邪？”答曰：“呜呼！汝年已长，吾谓汝知天下之理，今闻此言，故<br /><br />&nbsp;&nbsp;&nbsp;&nbsp;犹未也。至于公事，何由济乎？今此秩俸，乃是天子报尔先人之徇命也。当须散<br /><br />&nbsp;&nbsp;&nbsp;&nbsp;赡六姻，为先君之惠，妻子奈何独擅其利，以为富贵哉！又丝纺织，妇人之务，<br /><br />&nbsp;&nbsp;&nbsp;&nbsp;上自王后，下至大夫士妻，各有所制。若堕业者，是为骄逸。吾虽不知礼，其可<br /><br />&nbsp;&nbsp;&nbsp;&nbsp;自败名乎？”自初寡，便不御脂粉，常服大练。性又节俭，非祭礼宾客之事，酒<br /><br />&nbsp;&nbsp;&nbsp;&nbsp;肉不妄陈于前。静室端居，未尝辄出门阁。内外姻戚有吉凶事，但厚加赠遗，皆<br /><br />&nbsp;&nbsp;&nbsp;&nbsp;不诣其家。非自手作及庄园禄赐所得，虽亲族礼遗，悉不许入门。<br /><br />&nbsp;&nbsp;&nbsp;&nbsp;善果历任州郡，唯内自出馔，于衙中食之，公廨所供，皆不许受，悉用修治<br /><br />&nbsp;&nbsp;&nbsp;&nbsp;廨宇及分给僚佐。善果亦由此克己，号为清吏。炀帝遣御史大夫张衡劳之，考为<br /><br />&nbsp;&nbsp;&nbsp;&nbsp;天下最。征授光禄卿。其母卒后，善果为大理卿，渐骄恣，清公平允遂不如畴昔<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;○孝女王舜<br /><br />&nbsp;&nbsp;&nbsp;&nbsp;孝女王舜者，赵郡王子春之女也。子春与从兄长忻不协，属齐灭之际，长忻<br /><br />&nbsp;&nbsp;&nbsp;&nbsp;与其妻同谋杀子春。舜时年七岁，有二妹，粲年五岁，[年二岁，并孤苦，寄食<br /><br />&nbsp;&nbsp;&nbsp;&nbsp;亲戚。舜抚育二妹，恩义甚笃。而舜阴有复仇之心，长忻殊不为备。姊妹俱长，<br /><br />&nbsp;&nbsp;&nbsp;&nbsp;亲戚欲嫁之，辄拒不从。乃密谓其二妹曰：“我无兄弟，致使父仇不复。吾辈虽<br /><br />&nbsp;&nbsp;&nbsp;&nbsp;是女子，何用生为？我欲共汝报复，汝意如何？”二妹皆垂泣曰：“唯姊所命。”<br /><br />&nbsp;&nbsp;&nbsp;&nbsp;是夜，姊妹各持刀逾墙而入，手杀长忻夫妻，以告父墓。因诣县请罪，姊妹争为<br /><br />&nbsp;&nbsp;&nbsp;&nbsp;谋首，州县不能决。高祖闻而嘉叹，特原其罪。<br /><br />&nbsp;&nbsp;&nbsp;&nbsp;○韩觊妻<br /><br />&nbsp;&nbsp;&nbsp;&nbsp;韩觊妻者，洛阳于氏女也，字茂德，父实，周大左辅。于氏年十四，适于觊。<br /><br />&nbsp;&nbsp;&nbsp;&nbsp;虽生长膏腴，家门鼎盛，而动遵礼度，躬自俭约，宗党敬之。年十八，觊从军战<br /><br />&nbsp;&nbsp;&nbsp;&nbsp;没，于氏哀毁骨立，恸感行路。每至朝夕奠祭，皆手自捧持。及免丧，其父以其<br /><br />&nbsp;&nbsp;&nbsp;&nbsp;幼少无子，将嫁之。誓无异志。复令家人敦喻，于氏尽夜涕泣，截发自誓。其父<br /><br />&nbsp;&nbsp;&nbsp;&nbsp;喟然伤感，遂不夺其志焉。因养夫之孽子世隆为嗣，身自抚育，爱同己生，训导<br /><br />&nbsp;&nbsp;&nbsp;&nbsp;有方，卒能成立。自孀居已后，唯时或归宁，至于亲族之家，绝不来往。有尊卑<br /><br />&nbsp;&nbsp;&nbsp;&nbsp;就省谒者，送迎皆不出户庭。蔬食布衣，不听声乐，以此终身。高祖闻而嘉叹，<br /><br />&nbsp;&nbsp;&nbsp;&nbsp;下诏褒美，表其门闾，长安中号为节妇阙。终于家，年七十二。<br /><br />&nbsp;&nbsp;&nbsp;&nbsp;○陆让母<br /><br />&nbsp;&nbsp;&nbsp;&nbsp;陆让母者，上党冯氏女也。性仁爱，有母仪，让即其孽子也。仁寿中，为番<br /><br />&nbsp;&nbsp;&nbsp;&nbsp;州刺史，数有聚敛，赃货狼籍，为司马所奏。上遣使按之皆验，于是囚诣长发，<br /><br />&nbsp;&nbsp;&nbsp;&nbsp;亲临问。让称冤，上复令治书侍御史抚按之，状不易前。乃命公卿百僚议之，咸<br /><br />&nbsp;&nbsp;&nbsp;&nbsp;曰“让罪当死”。诏可其奏。让将就刑，冯氏蓬头垢面诣朝堂数让曰：“无汗马<br /><br />&nbsp;&nbsp;&nbsp;&nbsp;之劳，致位刺史，不能尽诚奉国，以答鸿恩，而反违犯宪章，赃货狼籍。若言司<br /><br />&nbsp;&nbsp;&nbsp;&nbsp;马诬汝，百姓百官不应亦皆诬汝。若言至尊不怜愍汝，何故治书覆汝？岂诚臣？<br /><br />&nbsp;&nbsp;&nbsp;&nbsp;岂孝子？不诚不孝，何以为人！”于是流涕呜咽，亲持盂粥劝让令食。既而上表<br /><br />&nbsp;&nbsp;&nbsp;&nbsp;求哀，词情甚切，上愍然为之改容。献皇后甚奇其意，致请于上。治书侍御史柳<br /><br />&nbsp;&nbsp;&nbsp;&nbsp;进曰：“冯氏母德之至，有感行路。如或杀之，何以为劝？”上于是集京城士<br /><br />&nbsp;&nbsp;&nbsp;&nbsp;庶于朱雀门，遣舍人宣诏曰：“冯氏以嫡母之德，足为世范，慈爱之道，义感人<br /><br />&nbsp;&nbsp;&nbsp;&nbsp;神，特宜矜免，用奖风俗。让可减死，除名为民。”复下诏曰：“冯氏体备仁慈，<br /><br />&nbsp;&nbsp;&nbsp;&nbsp;夙闲礼度。孽让非其所生，往犯宪章，宜从极法。躬自诣阙，为之请命，匍匐顿<br /><br />&nbsp;&nbsp;&nbsp;&nbsp;颡。朕哀其义，特免死辜。使天下妇人皆如冯者，岂不闺门雍睦，风俗和平！朕<br /><br />&nbsp;&nbsp;&nbsp;&nbsp;每嘉叹不能已。宜标扬优赏，用章有德。可赐物五百段。”集诸命妇，与冯相识，<br /><br />&nbsp;&nbsp;&nbsp;&nbsp;以宠异之。<br /><br />&nbsp;&nbsp;&nbsp;&nbsp;○刘昶女<br /><br />&nbsp;&nbsp;&nbsp;&nbsp;刘昶女者，河南长孙氏之妇也。昶在周，尚公主，官至柱国、彭国公，数为<br /><br />&nbsp;&nbsp;&nbsp;&nbsp;将帅，位望隆显。与高祖有旧。及受禅，甚亲任，历左武卫大将军、庆州总管。<br /><br />&nbsp;&nbsp;&nbsp;&nbsp;其子居士，为太子千牛备身，聚徒任侠，不遵法度，数得罪。上以昶故，每辄原<br /><br />&nbsp;&nbsp;&nbsp;&nbsp;之。居士转恣，每大言曰：“男儿要当辫头反缚，cX上作獠舞。”取公卿子弟<br /><br />&nbsp;&nbsp;&nbsp;&nbsp;膂力雄健者，辄将至家，以车轮括其颈而棒之。殆死能不屈者，称为壮士，释而<br /><br />&nbsp;&nbsp;&nbsp;&nbsp;与交。党与三百人，其捷者号为饿鹘队，武力者号为蓬转队。每x鹰绁犬，连<br /><br />&nbsp;&nbsp;&nbsp;&nbsp;骑道中，殴击路人，多所侵夺。长安市里无贵贱，见之者皆辟易，至于公卿妃主，<br /><br />&nbsp;&nbsp;&nbsp;&nbsp;莫敢与校者。其女则居士之姊也，每垂泣诲之，殷勤恳恻。居士不改，至破家产。<br /><br />&nbsp;&nbsp;&nbsp;&nbsp;昶年老，奉养甚薄。其女时寡居，哀昶如此，每归宁于家，躬勤纺绩，以致其甘<br /><br />&nbsp;&nbsp;&nbsp;&nbsp;脆。有人告居士与其徒游长安城，登故未央殿基，南向坐，前后列队，意有不逊，<br /><br />&nbsp;&nbsp;&nbsp;&nbsp;每相约曰：“当为一死耳。”又时有人言居士遣使引突厥令南寇，当于京师应之。<br /><br />&nbsp;&nbsp;&nbsp;&nbsp;上谓昶曰：“今日之事，当复如何？”昶犹恃旧恩，不自引咎，直前曰：“黑白<br /><br />&nbsp;&nbsp;&nbsp;&nbsp;在于至尊。”上大怒，下昶狱，捕居士党与，治之甚急。宪司又奏昶事母不孝。<br /><br />&nbsp;&nbsp;&nbsp;&nbsp;其女知昶必不免，不食者数日，每亲调饮食，手自捧持，诣大理饷其父。见狱卒，<br /><br />&nbsp;&nbsp;&nbsp;&nbsp;长跪以进，[欷呜咽，见者伤之。居士坐斩，昶竟赐死于家。诏百僚临视。时其<br /><br />&nbsp;&nbsp;&nbsp;&nbsp;女绝而复苏者数矣，公卿慰谕之。其女言父无罪，坐子以及于祸。词情哀切，人<br /><br />&nbsp;&nbsp;&nbsp;&nbsp;皆不忍闻见。遂布衣蔬食以终其身。上闻而叹曰：“吾闻衰门之女，兴门之男，<br /><br />&nbsp;&nbsp;&nbsp;&nbsp;固不虚也！”<br /><br />&nbsp;&nbsp;&nbsp;&nbsp;○钟士雄母<br /><br />&nbsp;&nbsp;&nbsp;&nbsp;钟士雄母者，临贺蒋氏女也。士雄仕陈为伏波将军。陈主以士雄岭南酋帅，<br /><br />&nbsp;&nbsp;&nbsp;&nbsp;虑其反覆，每质蒋氏于都下。及晋王广平江南，以士雄在岭表，欲以恩义致之，<br /><br />&nbsp;&nbsp;&nbsp;&nbsp;遣蒋氏归临贺。既而同郡虞子茂、钟文华等作乱，举兵攻城，遣人召士雄，士雄<br /><br />&nbsp;&nbsp;&nbsp;&nbsp;将应之。蒋氏谓士雄曰：“我前在扬都，备尝辛苦。今逢圣化，母子聚集，没身<br /><br />&nbsp;&nbsp;&nbsp;&nbsp;不能上报，焉得为逆哉！汝若禽兽其心，背德忘义者，我当自杀于汝前。”士雄<br /><br />&nbsp;&nbsp;&nbsp;&nbsp;于是遂止。蒋氏复为书与子茂等，谕以祸福。子茂不从，寻为官军所败。上闻蒋<br /><br />&nbsp;&nbsp;&nbsp;&nbsp;氏，甚异之，封为安乐县君。<br /><br />&nbsp;&nbsp;&nbsp;&nbsp;时尹州寡妇胡氏者，不知何氏妻也，甚有志节，为邦族所重。当江南之乱，<br /><br />&nbsp;&nbsp;&nbsp;&nbsp;讽谕宗党，皆守险不从叛逆，封为密陵郡君。<br /><br />&nbsp;&nbsp;&nbsp;&nbsp;○孝妇覃氏<br /><br />&nbsp;&nbsp;&nbsp;&nbsp;孝妇覃氏者，上郡钟氏妇也。与其夫相见未几而夫死，时年十八。事后姑以<br /><br />&nbsp;&nbsp;&nbsp;&nbsp;孝闻。数年之间，姑及伯叔皆相继而死，覃氏家贫，无以葬。于是躬自节俭，昼<br /><br />&nbsp;&nbsp;&nbsp;&nbsp;夜纺绩，蓄财十年，而葬八丧，为州里所敬，上闻而赐米百石，表其门闾。<br /><br />&nbsp;&nbsp;&nbsp;&nbsp;○元务光母<br /><br />&nbsp;&nbsp;&nbsp;&nbsp;元务光母者，范阳卢氏女也。少好读书，造次以礼。盛年寡居，诸子幼弱，<br /><br />&nbsp;&nbsp;&nbsp;&nbsp;家贫不能就学，卢氏每亲自教授，勖以义方，世以此称之。仁寿末，汉王谅举兵<br /><br />&nbsp;&nbsp;&nbsp;&nbsp;反，遣将綦良往山东略地。良以务光为记室。及良败，慈州刺史上官政簿籍务光<br /><br />&nbsp;&nbsp;&nbsp;&nbsp;之家，见卢氏，悦而逼之，卢氏以死自誓。政为人凶悍，怒甚，以烛烧其身。卢<br /><br />&nbsp;&nbsp;&nbsp;&nbsp;氏执志弥固，竟不屈节。<br /><br />&nbsp;&nbsp;&nbsp;&nbsp;○裴伦妻<br /><br />&nbsp;&nbsp;&nbsp;&nbsp;裴伦妻，河东柳氏女也，少有风训。大业末，伦为渭源令。属薛举之乱，县<br /><br />&nbsp;&nbsp;&nbsp;&nbsp;城为贼所陷，伦遇害。柳时年四十，有二女及儿妇三人，皆有美色。柳氏谓之曰：<br /><br />&nbsp;&nbsp;&nbsp;&nbsp;“我辈遭逢祸乱，汝父已死，我自念不能全汝。我门风有素，义不受辱于群贼，<br /><br />&nbsp;&nbsp;&nbsp;&nbsp;我将与汝等同死，如何？”其女等皆垂泣曰：“唯母所命。”柳氏遂自投于井，<br /><br />&nbsp;&nbsp;&nbsp;&nbsp;其女及妇相继而下，皆重死于井中。<br /><br />&nbsp;&nbsp;&nbsp;&nbsp;○赵元楷妻<br /><br />&nbsp;&nbsp;&nbsp;&nbsp;赵元楷妻者，清河崔氏之女也。父，在《文学传》。家有素范，子女皆<br /><br />&nbsp;&nbsp;&nbsp;&nbsp;遵礼度。元楷父为仆射，家富于财，重其门望，厚礼以聘之。元楷甚敬崔氏，虽<br /><br />&nbsp;&nbsp;&nbsp;&nbsp;在宴私，不妄言笑，进止容服，动合礼仪。化及之反也，元楷随至河北，将归长<br /><br />&nbsp;&nbsp;&nbsp;&nbsp;安。至滏口，遇盗攻掠，元楷仅以身免。崔氏为贼所拘，贼请以为妻，崔氏谓贼<br /><br />&nbsp;&nbsp;&nbsp;&nbsp;曰：“我士大夫女，为仆射子妻，今日破亡，自可即死。遣为贼妇，终必不能。”<br /><br />&nbsp;&nbsp;&nbsp;&nbsp;群贼毁裂其衣，形体悉露，缚于床箦之上，将凌之。崔氏惧为所辱，诈之曰：<br /><br />&nbsp;&nbsp;&nbsp;&nbsp;“今力已屈，当听处分，不敢相违，请解缚。”贼遽释之。崔因著衣，取贼佩刀，<br /><br />&nbsp;&nbsp;&nbsp;&nbsp;倚树而立曰：“欲杀我，任加刀锯。若觅死，可来相逼！”贼大怒，乱射杀之。<br /><br />&nbsp;&nbsp;&nbsp;&nbsp;元楷后得杀妻者，支解之，以祭崔氏之柩。<br /><br />&nbsp;&nbsp;&nbsp;&nbsp;史臣曰：夫称妇人之德，皆以柔顺为先，斯乃举其中庸，未臻其极者也。至<br /><br />&nbsp;&nbsp;&nbsp;&nbsp;于明识远图，贞心峻节，志不可夺，唯义所在，考之图史，亦何世而无哉！兰陵<br /><br />&nbsp;&nbsp;&nbsp;&nbsp;主质迈寒松，南阳主心逾匪石、洗媪孝女之忠壮，崔、冯二母之诚恳，足使义勇<br /><br />&nbsp;&nbsp;&nbsp;&nbsp;惭其志烈，兰玉谢其贞芳。襄城、华阳之妃，裴伦、元楷之妇，时逢艰阻，事乖<br /><br />&nbsp;&nbsp;&nbsp;&nbsp;好合，甘心同穴，颠沛靡它，志励冰霜，言逾皎日，虽《诗》咏共姜之自誓，<br /><br />&nbsp;&nbsp;&nbsp;&nbsp;《传》述伯姬之守死，其将复何以加焉！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886657);">加入书签</a><a
                        href="886623.html">上一页</a>&larr;<a href="index.html">返回列表</a>&rarr;<a
                            href="886704.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886623.html"; var next_page = "886704.html"; var index_page = "index.html"; var sortid = "9"; var article_id = "13945"; var chapter_id = "886657"; var articlename = "隋书"; var chaptername = " 卷八十 列传第四十五"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>