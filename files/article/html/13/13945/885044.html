<!DOCTYPE html>
<html>
<head>
<meta charset="gbk" />
<title>隋书- 卷十三 志第八-在线阅读-哈西文学网</title>
<meta name="keywords" content="魏征，隋书， 卷十三 志第八全文， 卷十三 志第八在线阅读 哈西文学网" />
<meta name="description" content="哈西文学网提供魏征的隋书  卷十三 志第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885044.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885044.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 志第八</h1>
            <div class="link xb">
                <a href="885028.html">上一页</a>&larr;<a href="index.html">返回列表</a>&rarr;<a
                    href="885067.html">下一页</a></div>			
            <div id="BookText">&nbsp;&nbsp;&nbsp;&nbsp;◎音乐上<br /><br />&nbsp;&nbsp;&nbsp;&nbsp;夫音，本乎太始而生于人心，随物感动，播于形气。形气既著，协於律吕，<br /><br />&nbsp;&nbsp;&nbsp;&nbsp;宫商克谐，名之为乐。乐者，乐也。圣人因百姓乐己之德，正之以六律，文之以<br /><br />&nbsp;&nbsp;&nbsp;&nbsp;五声，咏之以九歌，舞之以八佾。实升平之冠带，王化之源本。《记》曰：“感<br /><br />&nbsp;&nbsp;&nbsp;&nbsp;于物而动，故形于声。”夫人者，两仪之播气，而性情之所起也，恣其流湎，往<br /><br />&nbsp;&nbsp;&nbsp;&nbsp;而不归，是以五帝作乐，三王制礼，标举人伦，削平淫放。其用之也，动天地，<br /><br />&nbsp;&nbsp;&nbsp;&nbsp;感鬼神，格祖考，谐邦国。树风成化，象德昭功，启万物之情，通天下之志。若<br /><br />&nbsp;&nbsp;&nbsp;&nbsp;夫升降有则，宫商垂范。礼逾其制则尊卑乖，乐失其序则亲疏乱。礼定其象，乐<br /><br />&nbsp;&nbsp;&nbsp;&nbsp;平其心，外敬内和，合情饰貌，犹阴阳以成化，若日月以为明也。<br /><br />&nbsp;&nbsp;&nbsp;&nbsp;《记》曰：“大夫无故不撤悬，士无故不撤琴瑟。”圣人造乐，导迎和气，<br /><br />&nbsp;&nbsp;&nbsp;&nbsp;恶情屏退，善心兴起。伊耆有苇a之音，伏牺有网罟之咏，葛天八阕，神农五弦，<br /><br />&nbsp;&nbsp;&nbsp;&nbsp;事与功偕，其来已尚。黄帝乐曰《咸池》，帝喾曰《六英》，帝颛顼曰《五茎》，<br /><br />&nbsp;&nbsp;&nbsp;&nbsp;帝尧曰《大章》，帝舜曰《箫韶》，禹曰《大夏》，殷汤曰《护》，武王曰《武》，<br /><br />&nbsp;&nbsp;&nbsp;&nbsp;周公曰《勺》。教之以风赋，弘之以孝友，大礼与天地同节，大乐与天地同和，<br /><br />&nbsp;&nbsp;&nbsp;&nbsp;礼意风猷，乐情膏润。《传》曰：“如有王者，必世而后仁。”成、康化致升平，<br /><br />&nbsp;&nbsp;&nbsp;&nbsp;刑厝而不用也。古者天子听政，公卿献诗。秦人有作，罕闻斯道。汉高祖时，叔<br /><br />&nbsp;&nbsp;&nbsp;&nbsp;孙通爰定篇章，用祀宗庙。唐山夫人能楚声，又造房中之乐。武帝裁音律之响，<br /><br />&nbsp;&nbsp;&nbsp;&nbsp;定郊丘之祭，颇杂讴谣，非全雅什。汉明帝时，乐有四品：一曰《大予乐》，郊<br /><br />&nbsp;&nbsp;&nbsp;&nbsp;庙上陵之所用焉。则《易》所谓“先王作乐崇德，殷荐之上帝，以配祖考”者也。<br /><br />&nbsp;&nbsp;&nbsp;&nbsp;二曰雅颂乐，辟雍飨射之所用焉。则《孝经》所谓“移风易俗，莫善于乐”者也。<br /><br />&nbsp;&nbsp;&nbsp;&nbsp;三曰黄门鼓吹乐，天子宴群臣之所用焉。则《诗》所谓“坎坎鼓我，蹲蹲我”<br /><br />&nbsp;&nbsp;&nbsp;&nbsp;者也。其四曰短箫铙歌乐，军中之所用焉。黄帝时，岐伯所造，以建武扬德，风<br /><br />&nbsp;&nbsp;&nbsp;&nbsp;敌励兵，则《周官》所谓“王师大捷，则令凯歌”者也。又采百官诗颂，以为登<br /><br />&nbsp;&nbsp;&nbsp;&nbsp;歌，十月吉辰，始用A祭。董卓之乱，正声咸荡。汉雅乐郎杜夔，能晓乐事，八<br /><br />&nbsp;&nbsp;&nbsp;&nbsp;音七始，靡不兼该。魏武平荆州，得夔，使其刊定雅律。魏有先代古乐，自夔始<br /><br />&nbsp;&nbsp;&nbsp;&nbsp;也。自此迄晋，用相因循，永嘉之寇，尽沦胡羯。于是乐人南奔，穆皇罗钟磬，<br /><br />&nbsp;&nbsp;&nbsp;&nbsp;苻坚北败，孝武获登歌。晋氏不纲，魏图将霸，道武克中山，太武平统万，或得<br /><br />&nbsp;&nbsp;&nbsp;&nbsp;其宫悬，或收其古乐，于时经营是迫，雅器斯寝。孝文颇为诗歌，以勖在位，谣<br /><br />&nbsp;&nbsp;&nbsp;&nbsp;俗流传，布诸音律。大臣驰骋汉、魏，旁罗宋、齐，功成奋豫，代有制作。莫不<br /><br />&nbsp;&nbsp;&nbsp;&nbsp;各扬庙舞，自造郊歌，宣畅功德，辉光当世，而移风易俗，浸以陵夷。<br /><br />&nbsp;&nbsp;&nbsp;&nbsp;梁武帝本自诸生，博通前载，未及下车，意先风雅，爰诏凡百，各陈所闻。<br /><br />&nbsp;&nbsp;&nbsp;&nbsp;帝又自纠`前违，裁成一代。周太祖发迹关陇，躬安戎狄，群臣请功成之乐，式<br /><br />&nbsp;&nbsp;&nbsp;&nbsp;遵周旧，依三材而命管，承六典而挥文。而《下武》之声，岂姬人之唱，登歌之<br /><br />&nbsp;&nbsp;&nbsp;&nbsp;奏，协鲜卑之音，情动于中，亦人心不能已也。昔仲尼返鲁，风雅斯正，所谓有<br /><br />&nbsp;&nbsp;&nbsp;&nbsp;其艺而无其时。高祖受命惟新，八州同贯，制氏全出于胡人，迎神犹带于边曲。<br /><br />&nbsp;&nbsp;&nbsp;&nbsp;及颜、何骤请，颇涉雅音，而继想闻《韶》，去之弥远。若夫二南斯理，八风扬<br /><br />&nbsp;&nbsp;&nbsp;&nbsp;节，顺序旁通，妖淫屏弃，宫徵流唱，翱翔率舞，弘仁义之道，安性命之真，君<br /><br />&nbsp;&nbsp;&nbsp;&nbsp;子益厚，小人无悔，非大乐之懿，其孰能与于此者哉！是以舜咏《南风》而虞帝<br /><br />&nbsp;&nbsp;&nbsp;&nbsp;昌，纣歌北鄙而殷王灭。大乐不紊，则王政在焉。故录其不相因袭，以备于志。<br /><br />&nbsp;&nbsp;&nbsp;&nbsp;《周官》大司乐一千三百三十九人。汉郊庙及武乐，三百八十人。炀帝矜奢，颇<br /><br />&nbsp;&nbsp;&nbsp;&nbsp;玩淫曲，御史大夫裴蕴，揣知帝情，奏括周、齐、梁、陈乐工子弟，及人间善声<br /><br />&nbsp;&nbsp;&nbsp;&nbsp;调者，凡三百余人，并付太乐。倡优L杂，咸来萃止。其哀管新声，淫弦巧奏，<br /><br />&nbsp;&nbsp;&nbsp;&nbsp;皆出邺城之下，高齐之旧曲云。<br /><br />&nbsp;&nbsp;&nbsp;&nbsp;梁氏之初，乐缘齐旧。武帝思弘古乐，天监元年，遂下诏访百僚曰：“夫声<br /><br />&nbsp;&nbsp;&nbsp;&nbsp;音之道，与政通矣，所以移风易俗，明贵辨贱。而《韶》、《护》之称空传，<br /><br />&nbsp;&nbsp;&nbsp;&nbsp;《咸》、《英》之实靡托，魏晋以来，陵替滋甚。遂使雅郑混淆，钟石斯谬，天<br /><br />&nbsp;&nbsp;&nbsp;&nbsp;人缺九变之节，朝宴失四悬之仪。朕昧旦坐朝，思求厥旨，而旧事匪存，未获厘<br /><br />&nbsp;&nbsp;&nbsp;&nbsp;正，寤寐有怀，所为叹息。卿等学术通明，可陈其所见。”于是散骑常侍、尚书<br /><br />&nbsp;&nbsp;&nbsp;&nbsp;仆射沈约奏答曰：“窃以秦代灭学，《乐经》残亡。至于汉武帝时，河间献王与<br /><br />&nbsp;&nbsp;&nbsp;&nbsp;毛生等，共采《周官》及诸子言乐事者，以作《乐记》。其内史丞王定，传授常<br /><br />&nbsp;&nbsp;&nbsp;&nbsp;山王禹。刘向校书，得《乐记》二十三篇，与禹不同。向《别录》，有《乐歌诗》<br /><br />&nbsp;&nbsp;&nbsp;&nbsp;四篇、《赵氏雅琴》七篇、《师氏雅琴》八篇、《龙氏雅琴》百六篇。唯此而已。<br /><br />&nbsp;&nbsp;&nbsp;&nbsp;《晋中经簿》无复乐书，《别录》所载，已复亡逸。案汉初典章灭绝，诸儒捃拾<br /><br />&nbsp;&nbsp;&nbsp;&nbsp;沟渠墙壁之间，得片简遗文，与礼事相关者，即编次以为礼，皆非圣人之言。<br /><br />&nbsp;&nbsp;&nbsp;&nbsp;《月令》取《吕氏春秋》，《中庸》、《表记》、《防记》、《缁衣》皆取《子<br /><br />&nbsp;&nbsp;&nbsp;&nbsp;思子》，《乐记》取《公孙尼子》，《檀弓》残杂，又非方幅典诰之书也。礼既<br /><br />&nbsp;&nbsp;&nbsp;&nbsp;是行己经邦之切，故前儒不得不补缀以备事用。乐书事大而用缓，自非逢钦明之<br /><br />&nbsp;&nbsp;&nbsp;&nbsp;主，制作之君，不见详议。汉氏以来，主非钦明，乐既非人臣急事，故言者寡。<br /><br />&nbsp;&nbsp;&nbsp;&nbsp;陛下以至圣之德，应乐推之符，实宜作乐崇德，殷荐上帝。而乐书沦亡，寻案无<br /><br />&nbsp;&nbsp;&nbsp;&nbsp;所。宜选诸生，分令寻讨经史百家，凡乐事无小大，皆别纂录。乃委一旧学，撰<br /><br />&nbsp;&nbsp;&nbsp;&nbsp;为乐书，以起千载绝文，以定大梁之乐。使《五英》怀惭，《六茎》兴愧。”<br /><br />&nbsp;&nbsp;&nbsp;&nbsp;是时对乐者七十八家，咸多引流略，浩荡其词，皆言乐之宜改，不言改乐之<br /><br />&nbsp;&nbsp;&nbsp;&nbsp;法。帝既素善钟律，详悉旧事，遂自制定礼乐。又立为四器，名之为通。通受声<br /><br />&nbsp;&nbsp;&nbsp;&nbsp;广九寸，宣声长九尺，临岳高一寸二分。每通皆施三弦。一曰玄英通：应钟弦，<br /><br />&nbsp;&nbsp;&nbsp;&nbsp;用一百四十二丝，长四尺七寸四分差强；黄钟弦，用二百七十丝，长九尺；大吕<br /><br />&nbsp;&nbsp;&nbsp;&nbsp;弦，用二百五十二丝，长八尺四寸三分差弱。二曰青阳通：太簇弦，用二百四十<br /><br />&nbsp;&nbsp;&nbsp;&nbsp;丝，长八尺；夹钟弦，用二百二十四丝，长七尺五寸弱；姑洗弦，用二百一十四<br /><br />&nbsp;&nbsp;&nbsp;&nbsp;丝，长七尺一寸一分强。三曰朱明通：中吕弦，用一百九十九丝，长六尺六寸六<br /><br />&nbsp;&nbsp;&nbsp;&nbsp;分弱；蕤宾弦，用一百八十九丝，长六尺三寸二分强；林钟弦，用一百八十丝，<br /><br />&nbsp;&nbsp;&nbsp;&nbsp;长六尺。四曰白藏通：夷则弦，用一百六十八丝，长五尺六寸二分弱；南吕弦，<br /><br />&nbsp;&nbsp;&nbsp;&nbsp;用一百六十丝，长五尺三寸二分大强；无射弦，用一百四十九丝，长四尺九寸九<br /><br />&nbsp;&nbsp;&nbsp;&nbsp;分强。因以通声，转推月气，悉无差违，而还相得中。又制为十二笛：黄钟笛，<br /><br />&nbsp;&nbsp;&nbsp;&nbsp;长三尺八寸，大吕笛，长三尺六寸，太簇笛，长三尺四寸，夹钟笛，长三尺二寸，<br /><br />&nbsp;&nbsp;&nbsp;&nbsp;姑洗笛，长三尺一寸，中吕笛，长二尺九寸，蕤宾笛，长二尺八寸，林钟笛，长<br /><br />&nbsp;&nbsp;&nbsp;&nbsp;二尺七寸，夷则笛，长二尺六寸，南吕笛，长二尺五寸，无射笛，长二尺四寸，<br /><br />&nbsp;&nbsp;&nbsp;&nbsp;应钟笛，长二尺三寸。用笛以写通声，饮古钟玉律并周代古钟，并皆不差。于是<br /><br />&nbsp;&nbsp;&nbsp;&nbsp;被以八音，施以七声，莫不和韵。<br /><br />&nbsp;&nbsp;&nbsp;&nbsp;是时北中郎司马何佟之上言：“案《周礼》‘王出入则奏《王夏》，尸出入<br /><br />&nbsp;&nbsp;&nbsp;&nbsp;则奏《肆夏》，牲出入则奏《昭夏》。今乐府之《夏》，唯变《王夏》为《皇夏》，<br /><br />&nbsp;&nbsp;&nbsp;&nbsp;盖缘秦、汉以来称皇故也。而齐氏仍宋仪注，迎神奏《昭夏》，皇帝出入奏《永<br /><br />&nbsp;&nbsp;&nbsp;&nbsp;至》，牲出入更奏引牲之乐。其为舛谬，莫斯之甚。请下礼局改正。”周舍议，<br /><br />&nbsp;&nbsp;&nbsp;&nbsp;以为“《礼》‘王入奏《王夏》’，大祭祀与朝会，其用乐一也。而汉制，皇帝<br /><br />&nbsp;&nbsp;&nbsp;&nbsp;在庙，奏《永至》乐，朝会之日，别有《皇夏》。二乐有异，于礼为乖，宜除<br /><br />&nbsp;&nbsp;&nbsp;&nbsp;《永至》，还用《皇夏》。又《礼》‘尸出入奏《肆夏》，宾入大门奏《肆夏》’，<br /><br />&nbsp;&nbsp;&nbsp;&nbsp;则所设唯在人神，其与迎牲之乐，不可滥也。宋季失礼，顿亏旧则，神入庙门，<br /><br />&nbsp;&nbsp;&nbsp;&nbsp;遂奏《昭夏》，乃以牲牢之乐，用接祖考之灵。斯皆前代之深疵，当今所宜改也。”<br /><br />&nbsp;&nbsp;&nbsp;&nbsp;时议又以为《周礼》云：“若乐六变，天神皆降。”神居上玄，去还U忽，降则<br /><br />&nbsp;&nbsp;&nbsp;&nbsp;自至，迎则无所。可改迎为降，而送依前式。又《周礼》云“若乐八变，则地o<br /><br />&nbsp;&nbsp;&nbsp;&nbsp;皆出，可得而礼”，地宜依旧为迎神。并从之。又以明堂设乐，大略与南郊不殊，<br /><br />&nbsp;&nbsp;&nbsp;&nbsp;惟坛堂异名，而无就燎之位。明堂则遍歌五帝，其余同于郊式焉。<br /><br />&nbsp;&nbsp;&nbsp;&nbsp;初宋、齐代，祀天地，祭宗庙，准汉祠太一后土，尽用宫悬。又太常任P亦<br /><br />&nbsp;&nbsp;&nbsp;&nbsp;据王肃议云：“《周官》‘以六律、五声、八音、六舞大合乐，以致鬼神，以和<br /><br />&nbsp;&nbsp;&nbsp;&nbsp;邦国，以谐兆庶，以安宾客，以悦远人。’是谓六同，一时皆作。今六代舞独分<br /><br />&nbsp;&nbsp;&nbsp;&nbsp;用之，不厌人心。”遂依肃议，祀祭郊庙，备六代乐。至是帝曰：“《周官》分<br /><br />&nbsp;&nbsp;&nbsp;&nbsp;乐飨祀，《虞书》止鸣两悬，求之于古，无宫悬之议。何？事人礼缛，事神礼简<br /><br />&nbsp;&nbsp;&nbsp;&nbsp;也。天子袭衮，而至敬不文，观天下之物，无可以称其德者，则以少为贵矣。大<br /><br />&nbsp;&nbsp;&nbsp;&nbsp;合乐者，是使六律与五声克谐，八音与万舞合节耳。岂谓致鬼神只用六代乐也？<br /><br />&nbsp;&nbsp;&nbsp;&nbsp;其后即言‘分乐序之，以祭以享。’此乃晓然可明，肃则失其旨矣。推检载籍，<br /><br />&nbsp;&nbsp;&nbsp;&nbsp;初无郊宗庙遍舞六代之文。唯《明堂位》曰：‘E祀周公于太庙，朱干玉戚，<br /><br />&nbsp;&nbsp;&nbsp;&nbsp;冕而舞《大武》，皮弁素积，裼而舞《大夏》。纳夷蛮之乐于太庙，言广鲁于天<br /><br />&nbsp;&nbsp;&nbsp;&nbsp;下也。’夫祭尚于敬，无使乐繁礼黩。是以季氏逮暗而祭，继之以烛，有司跛倚。<br /><br />&nbsp;&nbsp;&nbsp;&nbsp;其为不敬大矣。他日祭，子路与焉，质明而始，晏朝而退。孔子闻之，曰：“谁<br /><br />&nbsp;&nbsp;&nbsp;&nbsp;谓由也不知礼乎？’若依肃议，郊既有迎送之乐，又有登歌，各颂功德；遍以六<br /><br />&nbsp;&nbsp;&nbsp;&nbsp;代，继之出入，方待乐终。此则乖于仲尼韪晏朝之意矣。”于是不备宫悬，不遍<br /><br />&nbsp;&nbsp;&nbsp;&nbsp;舞六代，逐所应须。即设悬，则非宫非轩，非判非特，宜以至敬所应施用耳。宗<br /><br />&nbsp;&nbsp;&nbsp;&nbsp;庙省迎送之乐，以其s宫灵宅也。齐永明中，舞人冠帻并簪笔，帝曰：“笔笏盖<br /><br />&nbsp;&nbsp;&nbsp;&nbsp;以记事受言，舞不受言，何事簪笔？岂有身服朝衣，而足綦宴履？”于是去笔。<br /><br />&nbsp;&nbsp;&nbsp;&nbsp;又晋及宋、齐，悬钟磬大准相似，皆十六架。黄钟之宫：北方，北面，编磬<br /><br />&nbsp;&nbsp;&nbsp;&nbsp;起西，其东编钟，其东衡大于D，不知何代所作，其东D钟。太簇之宫：东方，<br /><br />&nbsp;&nbsp;&nbsp;&nbsp;西面，起北。蕤宾之宫：南方，北面，起东。姑洗之宫：西方，东面，起南。所<br /><br />&nbsp;&nbsp;&nbsp;&nbsp;次皆如北面。设建鼓于四隅，悬内四面，各有潜。帝曰：“著晋、宋史者，皆<br /><br />&nbsp;&nbsp;&nbsp;&nbsp;言太元、元嘉四年，四厢金石大备。今检乐府，止有黄钟、姑洗、蕤宾、太簇四<br /><br />&nbsp;&nbsp;&nbsp;&nbsp;格而已。六律不具，何谓四厢？备乐之文，其义焉在？”于是除去衡钟，设十二<br /><br />&nbsp;&nbsp;&nbsp;&nbsp;D钟，各依辰位，而应其律。每一D钟，则设编钟磬各一，合三十六架。植建<br /><br />&nbsp;&nbsp;&nbsp;&nbsp;鼓于四隅。元正大会备用之。<br /><br />&nbsp;&nbsp;&nbsp;&nbsp;乃定郊宗庙及三朝之乐，以武舞为《大壮舞》，取《易》云“大者壮也”，<br /><br />&nbsp;&nbsp;&nbsp;&nbsp;正大而天地之情可见也。以文舞为《大观舞》，取《易》云“大观在上”，观天<br /><br />&nbsp;&nbsp;&nbsp;&nbsp;之神道而四时不忒也。国乐以“雅”为称，取《诗序》云：“言天下之事，形四<br /><br />&nbsp;&nbsp;&nbsp;&nbsp;方之风，谓之雅。雅者，正也。”止乎十二，则天数也。乃去阶步之乐，增撤食<br /><br />&nbsp;&nbsp;&nbsp;&nbsp;之雅焉。众官出入，宋元徽三年《仪注》奏《肃咸乐》，齐及梁初亦同。至是改<br /><br />&nbsp;&nbsp;&nbsp;&nbsp;为《俊雅》，取《礼记》：“司徒论选士之秀者而升之学，曰俊士也。”二郊、<br /><br />&nbsp;&nbsp;&nbsp;&nbsp;太庙、明堂，三朝同用焉。皇帝出入，宋孝建二年秋《起居注》奏《永至》，齐<br /><br />&nbsp;&nbsp;&nbsp;&nbsp;及梁初亦同。至是改为《皇雅》，取《诗》“皇矣上帝，临下有赫”也。二郊、<br /><br />&nbsp;&nbsp;&nbsp;&nbsp;太庙同用。皇太子出入，奏《胤雅》，取《诗》“君子万年，永锡尔胤”也。王<br /><br />&nbsp;&nbsp;&nbsp;&nbsp;公出入，奏《寅雅》，取《尚书》、《周官》“贰公弘化，寅亮天地”也。上寿<br /><br />&nbsp;&nbsp;&nbsp;&nbsp;酒，奏《介雅》，取《诗》“君子万年，介尔景福”也。食举，奏《需雅》，取<br /><br />&nbsp;&nbsp;&nbsp;&nbsp;《易》“云上于天，需，君子以饮食宴乐”也。撤馔，奏《雍雅》，取《礼记》<br /><br />&nbsp;&nbsp;&nbsp;&nbsp;“大飨客出以《雍》撤也。”并三朝用之。牲出入，宋元徽二年《仪注》奏《引<br /><br />&nbsp;&nbsp;&nbsp;&nbsp;牲》，齐及梁初亦同。至是改为《涤雅》，取《礼记》“帝牛必在涤三月”也。<br /><br />&nbsp;&nbsp;&nbsp;&nbsp;荐毛血，宋元徽三年《仪注》奏《嘉荐》，齐及梁初亦同。至是改为《谎拧罚<br /><br />&nbsp;&nbsp;&nbsp;&nbsp;取《春秋左氏传》“牲环誓]”也。北郊明堂、太庙并同用。降神及迎送，宋<br /><br />&nbsp;&nbsp;&nbsp;&nbsp;元徽三年《仪注》奏《昭夏》，齐及梁初亦同。至是改为《诚雅》，取《尚书》<br /><br />&nbsp;&nbsp;&nbsp;&nbsp;“至诚感神”也。皇帝饮福酒，宋元徽三年《仪注》奏《嘉祚》，至齐不改，梁<br /><br />&nbsp;&nbsp;&nbsp;&nbsp;初，改为《永祚》。至是改为《献雅》，取《礼记・祭统》“尸饮五，君洗玉爵<br /><br />&nbsp;&nbsp;&nbsp;&nbsp;献卿”。今之福酒，亦古献之义也。北郊、明堂、太庙同用。就燎位，宋元徽三<br /><br />&nbsp;&nbsp;&nbsp;&nbsp;年《仪注》奏《昭远》，齐及梁不改。就埋位，齐永明六年《仪注》奏《隶幽》。<br /><br />&nbsp;&nbsp;&nbsp;&nbsp;至是燎埋俱奏《雅》，取《周礼・大宗伯》“以祀祀昊天上帝”也。其辞并<br /><br />&nbsp;&nbsp;&nbsp;&nbsp;沈约所制。今列其歌诗三十曲云。<br /><br />&nbsp;&nbsp;&nbsp;&nbsp;《俊雅》，歌诗三曲，四言：<br /><br />&nbsp;&nbsp;&nbsp;&nbsp;设官分职，髦俊攸俟。髦俊伊何？贵德尚齿。唐V咸事，周宁多士。区区卫<br /><br />&nbsp;&nbsp;&nbsp;&nbsp;国，犹赖君子。汉之得人，帝猷乃理。<br /><br />&nbsp;&nbsp;&nbsp;&nbsp;开我八袭，辟我九重。珩佩流响，缨绂有容。衮衣前迈，列辟云从。义兼东<br /><br />&nbsp;&nbsp;&nbsp;&nbsp;序，事美西雍。分阶等肃，异列齐恭。<br /><br />&nbsp;&nbsp;&nbsp;&nbsp;重列北上，分庭异陛。百司扬职，九宾相礼。齐宋舅甥，鲁卫兄弟。思皇蔼<br /><br />&nbsp;&nbsp;&nbsp;&nbsp;蔼，群龙济济。我有嘉宾，实惟恺悌。<br /><br />&nbsp;&nbsp;&nbsp;&nbsp;《皇雅》，三曲，五言：<br /><br />&nbsp;&nbsp;&nbsp;&nbsp;帝德实广运，车书靡不宾。执瑁朝群后，垂旒御百神。八荒重译至，万国婉<br /><br />&nbsp;&nbsp;&nbsp;&nbsp;来亲。<br /><br />&nbsp;&nbsp;&nbsp;&nbsp;华盖拂紫微，勾陈绕太一。容裔被缇组，参差罗`毕。星回照以烂，天行徐<br /><br />&nbsp;&nbsp;&nbsp;&nbsp;且谧。<br /><br />&nbsp;&nbsp;&nbsp;&nbsp;清跸朝万宇，端冕临正阳。青P黄金X，衮衣文绣裳。既散华虫采，复<br /><br />&nbsp;&nbsp;&nbsp;&nbsp;流日月光。<br /><br />&nbsp;&nbsp;&nbsp;&nbsp;《胤雅》，一曲，四言：<br /><br />&nbsp;&nbsp;&nbsp;&nbsp;自昔殷代，哲王迭有。降及周成，惟器是守。上天乃眷，大梁既受。灼灼重<br /><br />&nbsp;&nbsp;&nbsp;&nbsp;明，仰承元首。体乾作贰，命服斯九。置保置师，居前居后。前星北耀，克隆万<br /><br />&nbsp;&nbsp;&nbsp;&nbsp;寿。<br /><br />&nbsp;&nbsp;&nbsp;&nbsp;《寅雅》，一曲，三言：<br /><br />&nbsp;&nbsp;&nbsp;&nbsp;礼莫违，乐具举。延藩辟，朝帝所。执桓蒲，列齐莒。垂衮毳，纷容与。升<br /><br />&nbsp;&nbsp;&nbsp;&nbsp;有仪，降有序。齐簪绂，忘笑语。始矜严，终酣醑。<br /><br />&nbsp;&nbsp;&nbsp;&nbsp;《介雅》，三曲，五言：<br /><br />&nbsp;&nbsp;&nbsp;&nbsp;百福四象初，万寿三元始。拜献惟衮职，同心协卿士。北极永无穷，南山何<br /><br />&nbsp;&nbsp;&nbsp;&nbsp;足拟。<br /><br />&nbsp;&nbsp;&nbsp;&nbsp;寿随百礼洽，庆与三朝升。惟皇集繁祉，景福互相仍。申锡永无遗，穰简必<br /><br />&nbsp;&nbsp;&nbsp;&nbsp;来应。<br /><br />&nbsp;&nbsp;&nbsp;&nbsp;百味既含馨，六饮莫能尚。玉信湛湛，金卮颇摇漾。敬举发天和，祥祉流<br /><br />&nbsp;&nbsp;&nbsp;&nbsp;嘉贶。<br /><br />&nbsp;&nbsp;&nbsp;&nbsp;《需雅》，八曲，七言：<br /><br />&nbsp;&nbsp;&nbsp;&nbsp;实体平心待和味，庶羞百品多为贵。或鼎或宣九沸，楚桂胡盐d芳卉。加<br /><br />&nbsp;&nbsp;&nbsp;&nbsp;笾列俎雕且蔚。<br /><br />&nbsp;&nbsp;&nbsp;&nbsp;五味九变兼六和，令芳甘旨庶且多。三危之露九期禾，圆案方丈粲星罗。皇<br /><br />&nbsp;&nbsp;&nbsp;&nbsp;举斯乐同山河。<br /><br />&nbsp;&nbsp;&nbsp;&nbsp;九州上腴非一族，玄芝碧树寿华木。终朝采之不盈掬，用拂腥膻和九谷。既<br /><br />&nbsp;&nbsp;&nbsp;&nbsp;甘且饫致遐福。<br /><br />&nbsp;&nbsp;&nbsp;&nbsp;人欲所大味为先，兴和尽敬咸在旃。碧鳞朱尾献嘉鲜，红毛绿翼坠轻Q。臣<br /><br />&nbsp;&nbsp;&nbsp;&nbsp;拜稽首万斯年。<br /><br />&nbsp;&nbsp;&nbsp;&nbsp;击钟以俟惟大国，况乃御天流至德。侑食斯举扬盛则，其礼不愆仪不忒。风<br /><br />&nbsp;&nbsp;&nbsp;&nbsp;猷所被深且塞。<br /><br />&nbsp;&nbsp;&nbsp;&nbsp;膳夫奉职献芳滋，不麝不夭咸以时。调甘适苦别渑淄，其德不爽受福厘。于<br /><br />&nbsp;&nbsp;&nbsp;&nbsp;焉逸豫永无期。<br /><br />&nbsp;&nbsp;&nbsp;&nbsp;备味斯飨惟至圣，咸降人神礼为盛。或风或雅流歌咏，负鼎言归启殷命。悠<br /><br />&nbsp;&nbsp;&nbsp;&nbsp;悠四海同兹庆。<br /><br />&nbsp;&nbsp;&nbsp;&nbsp;道我六穗罗八珍，洪鼎自爨匪劳薪。荆包海物必来陈，滑甘涤氵随味和神。<br /><br />&nbsp;&nbsp;&nbsp;&nbsp;以斯至德被无垠。<br /><br />&nbsp;&nbsp;&nbsp;&nbsp;《雍雅》，三曲，四言：<br /><br />&nbsp;&nbsp;&nbsp;&nbsp;明明在上，其仪有序。终事靡愆，收o撤俎。乃升乃降，和乐备举。天德莫<br /><br />&nbsp;&nbsp;&nbsp;&nbsp;违，人谋是与。敬行礼达，兹焉宴语。<br /><br />&nbsp;&nbsp;&nbsp;&nbsp;我惟阜，我肴孔庶。嘉味既充，食旨斯饫。属厌无爽，冲和在御。击壤齐<br /><br />&nbsp;&nbsp;&nbsp;&nbsp;欢，怀生等豫。蒸庶乃粒，实由仁恕。<br /><br />&nbsp;&nbsp;&nbsp;&nbsp;百司警列，皇在在陛。既饫且醑，卒食成礼。其容穆穆，其仪济济。凡百庶<br /><br />&nbsp;&nbsp;&nbsp;&nbsp;僚，莫不恺悌。奄有万国，抑由天启。<br /><br />&nbsp;&nbsp;&nbsp;&nbsp;《涤雅》，一曲，四言：<br /><br />&nbsp;&nbsp;&nbsp;&nbsp;将修盛礼，其仪孔炽。有]斯牲，国门是置。不黎不，靡愆靡忌。呈肌<br /><br />&nbsp;&nbsp;&nbsp;&nbsp;献体，永言昭事。俯休皇德，仰绥灵志。百福具膺，嘉祥允洎。骏奔伊在，庆覃<br /><br />&nbsp;&nbsp;&nbsp;&nbsp;遐嗣。<br /><br />&nbsp;&nbsp;&nbsp;&nbsp;《谎拧罚一曲，四言：<br /><br />&nbsp;&nbsp;&nbsp;&nbsp;反本兴敬，复古昭诚。礼容宿设，祀事孔明。华俎待献，崇碑丽牲。充哉茧<br /><br />&nbsp;&nbsp;&nbsp;&nbsp;握，肃矣簪缨。其k既启，我豆既盈。庖丁游刃，葛卢验声。多祉攸集，景福来<br /><br />&nbsp;&nbsp;&nbsp;&nbsp;并。<br /><br />&nbsp;&nbsp;&nbsp;&nbsp;《诚雅》，一曲，三言：（南郊降神用）<br /><br />&nbsp;&nbsp;&nbsp;&nbsp;怀忽慌，瞻浩荡。尽诚洁，致虔想。出杳冥，降无象。皇情肃，具僚仰。人<br /><br />&nbsp;&nbsp;&nbsp;&nbsp;礼盛，神途敞。亻爱明灵，申敬飨。感苍极，洞玄壤。<br /><br />&nbsp;&nbsp;&nbsp;&nbsp;《诚雅》，一曲，三言：（北郊迎神用）<br /><br />&nbsp;&nbsp;&nbsp;&nbsp;地德溥，昆丘峻。扬羽翟，鼓应@。出尊祗，展诚信。招海渎，罗岳镇。惟<br /><br />&nbsp;&nbsp;&nbsp;&nbsp;福祉，咸昭晋。<br /><br />&nbsp;&nbsp;&nbsp;&nbsp;《诚雅》，一曲，四言：（南北郊、明堂、太庙送神同用）<br /><br />&nbsp;&nbsp;&nbsp;&nbsp;我有明德，馨非稷黍。牲玉孔备，嘉荐惟旅。金悬宿设，和乐具举。礼达幽<br /><br />&nbsp;&nbsp;&nbsp;&nbsp;明，敬行樽俎。鼓钟云送，遐福是与。<br /><br />&nbsp;&nbsp;&nbsp;&nbsp;《献雅》，一曲，四言：<br /><br />&nbsp;&nbsp;&nbsp;&nbsp;神宫肃肃，天仪穆穆。礼献既同，膺此福。我有馨明，无愧史祝。<br /><br />&nbsp;&nbsp;&nbsp;&nbsp;《雅》，一曲，四言：（就燎）<br /><br />&nbsp;&nbsp;&nbsp;&nbsp;紫宫昭焕，太一微玄。降临下土，尊高上天。载陈壁，式备牲弧Ｔ乒虑<br /><br />&nbsp;&nbsp;&nbsp;&nbsp;引，沼莞咝。俯昭象物，仰致高烟。肃彼灵祉，咸达皇虔。<br /><br />&nbsp;&nbsp;&nbsp;&nbsp;《雅》，一曲，四言：（就理）<br /><br />&nbsp;&nbsp;&nbsp;&nbsp;盛乐斯举，协徵调宫。灵飨庆洽，祉积化融。八变有序，三献已终。坎牲瘗<br /><br />&nbsp;&nbsp;&nbsp;&nbsp;玉，酬德报功。振垂成吕，投壤生风。道无虚致，事由感通。于皇盛烈，此祚华<br /><br />&nbsp;&nbsp;&nbsp;&nbsp;嵩。<br /><br />&nbsp;&nbsp;&nbsp;&nbsp;普通中，荐蔬之后，改诸雅歌，敕萧子云制词。既无牲牢，遂省《涤雅》、<br /><br />&nbsp;&nbsp;&nbsp;&nbsp;《谎拧吩啤<br /><br />&nbsp;&nbsp;&nbsp;&nbsp;南郊，舞奏黄钟，取阳始化也。北郊，舞奏林钟，取阴始化也。明堂宗庙，<br /><br />&nbsp;&nbsp;&nbsp;&nbsp;所尚者敬，蕤宾是为敬之名，复有阴主之义，故同奏焉。其南北郊、明堂、宗庙<br /><br />&nbsp;&nbsp;&nbsp;&nbsp;之礼，加有登歌。今又列其歌诗一十八曲云。<br /><br />&nbsp;&nbsp;&nbsp;&nbsp;南郊皇帝初献，奏登歌，二曲，三言：<br /><br />&nbsp;&nbsp;&nbsp;&nbsp;暾既明，礼告成。惟圣祖，主上灵。爵已献，又盈。息羽a，展歌声。<br /><br />&nbsp;&nbsp;&nbsp;&nbsp;亻爱如在，结皇情。<br /><br />&nbsp;&nbsp;&nbsp;&nbsp;礼容盛，樽俎列。玄酒陈，陶匏设。献清旨，致虔洁。王既升，乐已阕。降<br /><br />&nbsp;&nbsp;&nbsp;&nbsp;苍昊，垂芳烈。<br /><br />&nbsp;&nbsp;&nbsp;&nbsp;北郊皇帝初献，奏登歌，二曲，四言：<br /><br />&nbsp;&nbsp;&nbsp;&nbsp;方坛既坎，地o已出。盛典弗愆，群望咸秩。乃升乃献，敬成礼卒。灵降无<br /><br />&nbsp;&nbsp;&nbsp;&nbsp;兆，神飨载谧。允矣嘉祚，其升如日。<br /><br />&nbsp;&nbsp;&nbsp;&nbsp;至哉坤元，实惟厚载。躬兹奠飨，诚交显晦。或升或降，摇珠动佩。德表成<br /><br />&nbsp;&nbsp;&nbsp;&nbsp;物，庆流皇代。纯嘏不愆。祺福是赉。<br /><br />&nbsp;&nbsp;&nbsp;&nbsp;宗庙皇帝初献，奏登歌，七曲，四言：<br /><br />&nbsp;&nbsp;&nbsp;&nbsp;功高礼洽，道尊乐备。三献具举，百司在位。诚敬罔愆，幽明同致。茫茫亿<br /><br />&nbsp;&nbsp;&nbsp;&nbsp;兆，无思不遂。盖之如天，容之如地。<br /><br />&nbsp;&nbsp;&nbsp;&nbsp;殷兆玉筐，周始王。于赫文祖，基我大梁。肇土七十，奄有四方。帝轩百<br /><br />&nbsp;&nbsp;&nbsp;&nbsp;祀，人思未忘，永言圣烈，祚我无疆。<br /><br />&nbsp;&nbsp;&nbsp;&nbsp;有夏多罪，殷人涂炭。四海倒悬，十室思乱。自天命我，歼凶殄难。既跃乃<br /><br />&nbsp;&nbsp;&nbsp;&nbsp;飞，言登天汉。爰飨爰祀，福禄攸赞。<br /><br />&nbsp;&nbsp;&nbsp;&nbsp;牺象既饰，俎斯具。我郁载馨，黄流乃注。峨峨卿士，骏奔是务。佩上鸣<br /><br />&nbsp;&nbsp;&nbsp;&nbsp;阶，缨还拂树。悠悠亿兆，天临日煦。<br /><br />&nbsp;&nbsp;&nbsp;&nbsp;猗与至德，光被黔首。铸熔苍昊，甄陶区有。肃恭三献，对扬万寿。比屋可<br /><br />&nbsp;&nbsp;&nbsp;&nbsp;封，含生无咎。匪徒七百，天长地久。<br /><br />&nbsp;&nbsp;&nbsp;&nbsp;有命自天，于皇后帝。悠悠四海，莫不来祭。繁祉具膺，八神耸卫，福至有<br /><br />&nbsp;&nbsp;&nbsp;&nbsp;兆，庆来无际。播此馀休，于彼荒裔。<br /><br />&nbsp;&nbsp;&nbsp;&nbsp;祀典昭洁，我礼莫违。八簋充室，六龙解骖。神宫肃肃，灵寝微微。嘉荐既<br /><br />&nbsp;&nbsp;&nbsp;&nbsp;飨，景福攸归。至德光被，洪祚载辉。<br /><br />&nbsp;&nbsp;&nbsp;&nbsp;明堂遍歌五帝登歌，五曲，四言：<br /><br />&nbsp;&nbsp;&nbsp;&nbsp;歌青帝辞：<br /><br />&nbsp;&nbsp;&nbsp;&nbsp;帝居在震，龙德司春。开元布泽，含和尚仁。群居既散，岁云阳止。饬农分<br /><br />&nbsp;&nbsp;&nbsp;&nbsp;地，人粒惟始。雕梁绣恚丹楹玉墀。灵威以降，百福来绥。<br /><br />&nbsp;&nbsp;&nbsp;&nbsp;歌赤帝辞：<br /><br />&nbsp;&nbsp;&nbsp;&nbsp;炎光在离，火为威德。执礼昭训，持衡受则。靡草既凋，温风以至。嘉荐惟<br /><br />&nbsp;&nbsp;&nbsp;&nbsp;旅，时羞孔备。齐醍在堂，笙镛在下。匪惟七百，无绝终始。<br /><br />&nbsp;&nbsp;&nbsp;&nbsp;歌黄帝辞：<br /><br />&nbsp;&nbsp;&nbsp;&nbsp;郁彼中坛，含灵阐化。回环气象，轮无辍驾。布德焉在，四序将收。音宫数<br /><br />&nbsp;&nbsp;&nbsp;&nbsp;五，饭稷骖T。宅屏居中，旁临外宇。升为帝尊，降为神主。<br /><br />&nbsp;&nbsp;&nbsp;&nbsp;歌白帝辞：<br /><br />&nbsp;&nbsp;&nbsp;&nbsp;神在秋方，帝居四皓。允兹金德，裁成万宝。鸿来雀化，参见火邪。幕无玄<br /><br />&nbsp;&nbsp;&nbsp;&nbsp;鸟，菊有黄华。载列笙磬，式陈彝俎。灵罔常怀，惟德是与。<br /><br />&nbsp;&nbsp;&nbsp;&nbsp;歌黑帝辞：<br /><br />&nbsp;&nbsp;&nbsp;&nbsp;德盛乎水，玄冥纪节。阴降阳腾，气凝象闭。司智莅坎，驾铁衣玄。祁寒坼<br /><br />&nbsp;&nbsp;&nbsp;&nbsp;地，晷度回天。悠悠四海，骏奔奉职。祚我无疆，永隆人极。<br /><br />&nbsp;&nbsp;&nbsp;&nbsp;太祖太夫人庙舞歌：<br /><br />&nbsp;&nbsp;&nbsp;&nbsp;s宫肃肃，清庙济济。于穆夫人，固天攸启。祚我梁德，膺斯盛礼。文达<br /><br />&nbsp;&nbsp;&nbsp;&nbsp;向，重檐丹陛。饰我俎彝，洁我粢盛。躬事奠飨，推尊尽敬。悠悠万国，具承兹<br /><br />&nbsp;&nbsp;&nbsp;&nbsp;庆。大孝追远，兆庶攸咏。<br /><br />&nbsp;&nbsp;&nbsp;&nbsp;太祖太夫人庙登歌：<br /><br />&nbsp;&nbsp;&nbsp;&nbsp;光流者远，礼贵弥申。嘉飨云备，盛典必陈。追养自本，立爱惟亲。皇情乃<br /><br />&nbsp;&nbsp;&nbsp;&nbsp;慕，帝服来尊。驾齐六辔，缫三辰。感兹霜露，事彼冬春。以斯孝德，永被蒸<br /><br />&nbsp;&nbsp;&nbsp;&nbsp;民。<br /><br />&nbsp;&nbsp;&nbsp;&nbsp;《大壮舞》奏夷则，《大观舞》奏姑洗，取其月王也。二郊、明堂、太庙，<br /><br />&nbsp;&nbsp;&nbsp;&nbsp;三朝并同用。今亦列其歌诗二曲云。<br /><br />&nbsp;&nbsp;&nbsp;&nbsp;《大壮舞》歌，一曲，四言：<br /><br />&nbsp;&nbsp;&nbsp;&nbsp;高高在上，实爱斯人。眷求圣德，大拯彝伦。率土方燎，如火在薪。忄弃<br /><br />&nbsp;&nbsp;&nbsp;&nbsp;忄弃黔首，暮不及晨。朱光启耀，兆发穹F。我皇郁起，龙跃汉津。言届牧野，<br /><br />&nbsp;&nbsp;&nbsp;&nbsp;电激雷震。阙巩之甲，彭濮之人。或貔或武，漂杵浮轮。我邦虽旧，其命惟新。<br /><br />&nbsp;&nbsp;&nbsp;&nbsp;六伐乃止，七德必陈。君临万国，遂抚八夤。<br /><br />&nbsp;&nbsp;&nbsp;&nbsp;《大观舞》歌，一曲，四言：<br /><br />&nbsp;&nbsp;&nbsp;&nbsp;皇矣帝烈，大哉兴圣。奄有四方，受天明命。居上不怠，临下唯敬。举无愆<br /><br />&nbsp;&nbsp;&nbsp;&nbsp;则，动无失正。物从其本，人遂其性。昭播九功，肃齐八柄。宽以惠下，德以为<br /><br />&nbsp;&nbsp;&nbsp;&nbsp;政。三趾晨仪，重轮夕映。栈壑忘阻，梯山匪浮Ｈ缛沼泻悖与天无竟。载陈金<br /><br />&nbsp;&nbsp;&nbsp;&nbsp;石，式流舞咏。《咸》、《英》、《韶》、《夏》，于兹比盛。<br /><br />&nbsp;&nbsp;&nbsp;&nbsp;相和五引：<br /><br />&nbsp;&nbsp;&nbsp;&nbsp;角引：<br /><br />&nbsp;&nbsp;&nbsp;&nbsp;萌生触发岁在春，《咸池》始奏德尚仁，滞以息和且均。<br /><br />&nbsp;&nbsp;&nbsp;&nbsp;徵引：<br /><br />&nbsp;&nbsp;&nbsp;&nbsp;执衡司事宅离方，滔滔夏日火德昌，八音备举乐无疆。<br /><br />&nbsp;&nbsp;&nbsp;&nbsp;宫引：<br /><br />&nbsp;&nbsp;&nbsp;&nbsp;八音资始君五声，兴此和乐感百精，优游律吕被《咸》《英》。<br /><br />&nbsp;&nbsp;&nbsp;&nbsp;商引：<br /><br />&nbsp;&nbsp;&nbsp;&nbsp;司秋纪兑奏西音，激扬钟石和瑟琴，风流福被乐帧<br /><br />&nbsp;&nbsp;&nbsp;&nbsp;羽引：<br /><br />&nbsp;&nbsp;&nbsp;&nbsp;玄英纪运冬冰折，物为音本和且悦，穷高测深长无绝。<br /><br />&nbsp;&nbsp;&nbsp;&nbsp;普通中，荐蔬以后，敕萧子云改诸歌辞为相和引，则依五音宫商角徵羽为第<br /><br />&nbsp;&nbsp;&nbsp;&nbsp;次，非随月次也。<br /><br />&nbsp;&nbsp;&nbsp;&nbsp;旧三朝设乐有登歌，以其颂祖宗之功烈，非君臣之所献也，于是去之。三朝，<br /><br />&nbsp;&nbsp;&nbsp;&nbsp;第一，奏《相和五引》：第二，众官入，奏《俊雅》；第三，皇帝入x，奏《皇<br /><br />&nbsp;&nbsp;&nbsp;&nbsp;雅》；第四，皇太子发西中华门，奏《胤雅》；第五，皇帝进，王公发足；第六，<br /><br />&nbsp;&nbsp;&nbsp;&nbsp;王公降殿，同奏《寅雅》；第七，皇帝入储变服；第八，皇帝变服出储，同奏<br /><br />&nbsp;&nbsp;&nbsp;&nbsp;《皇雅》；第九，公卿上寿酒，奏《介雅》；第十，太子入预会，奏《胤雅》；<br /><br />&nbsp;&nbsp;&nbsp;&nbsp;十一，皇帝食举，奏《需雅》；十二，撤食，奏《雍雅》；十三，设《大壮》武<br /><br />&nbsp;&nbsp;&nbsp;&nbsp;舞；十四，设《大观》文舞；十五，设《雅歌》五曲，十六，设俳伎；十七，设<br /><br />&nbsp;&nbsp;&nbsp;&nbsp;《鼙舞》；十八，设《铎舞》；十九，设《拂舞》；二十，设《巾舞》并《白》；<br /><br />&nbsp;&nbsp;&nbsp;&nbsp;二十一，设舞盘伎；二十二，设舞轮伎；二十三，设刺长追花幢伎；二十四，设<br /><br />&nbsp;&nbsp;&nbsp;&nbsp;受猾伎；二十五，设车轮折伎；二十六，设长F伎；二十七，设须弥山、黄<br /><br />&nbsp;&nbsp;&nbsp;&nbsp;山、三峡等伎；二十八，设跳铃伎；二十九，设跳剑伎；三十，设掷倒伎；三十<br /><br />&nbsp;&nbsp;&nbsp;&nbsp;一，设掷倒案伎；三十二，设青丝幢伎；三十三，设一伞花幢伎；三十四，设雷<br /><br />&nbsp;&nbsp;&nbsp;&nbsp;幢伎；三十五，设金轮幢伎；三十六，设白兽幢伎；三十七，设掷F伎；三十<br /><br />&nbsp;&nbsp;&nbsp;&nbsp;八，设A猴幢伎；三十九，设啄木幢伎；四十，设五案幢咒愿伎；四十一，设辟<br /><br />&nbsp;&nbsp;&nbsp;&nbsp;邪伎；四十二，设青紫鹿伎；四十三，设白武伎，作讫，将白鹿来迎下；四十四，<br /><br />&nbsp;&nbsp;&nbsp;&nbsp;设寺子导安息孔雀、凤凰、文鹿胡舞登连《上云乐》歌舞伎；四十五，设缘高K<br /><br />&nbsp;&nbsp;&nbsp;&nbsp;伎；四十六，设变黄龙弄龟伎；四十七，皇太子起，奏《胤雅》；四十八，众官<br /><br />&nbsp;&nbsp;&nbsp;&nbsp;出，奏《俊雅》；四十九，皇帝兴，奏《皇雅》。<br /><br />&nbsp;&nbsp;&nbsp;&nbsp;自宋、齐已来，三朝有凤凰衔书伎。至是乃下诏曰：“朕君临南面，道风盖<br /><br />&nbsp;&nbsp;&nbsp;&nbsp;阙，嘉祥时至，为愧已多。假令巢侔轩阁，集同昌户，犹当顾循寡德，推而不居。<br /><br />&nbsp;&nbsp;&nbsp;&nbsp;况于名实顿爽，自欺耳目。一日元会，太乐奏凤凰衔书伎，至乃舍人受书，升殿<br /><br />&nbsp;&nbsp;&nbsp;&nbsp;跪奏。诚复兴乎前代，率由自远，内省怀惭，弥与事笃。可罢之。”<br /><br />&nbsp;&nbsp;&nbsp;&nbsp;天监四年，掌宾礼贺`，请议皇太子元会出入所奏。帝命别制养德之乐。`<br /><br />&nbsp;&nbsp;&nbsp;&nbsp;谓宜名《元雅》，迎送二傅亦同用之。取《礼》“一有元良，万国以贞”之义。<br /><br />&nbsp;&nbsp;&nbsp;&nbsp;明山宾、严植之及徐勉等，以为周有九《夏》，梁有十二《雅》。此并则天数，<br /><br />&nbsp;&nbsp;&nbsp;&nbsp;为一代之曲。今加一雅，便成十三。`又疑东宫所奏舞，帝下其议。`以为，天<br /><br />&nbsp;&nbsp;&nbsp;&nbsp;子为乐，以赏诸侯之有德者。观其舞，知其德。况皇储养德春宫，式瞻攸属，谓<br /><br />&nbsp;&nbsp;&nbsp;&nbsp;宜备《大壮》、《大观》二舞，以宣文武之德。帝从之。于是改皇太子乐为《元<br /><br />&nbsp;&nbsp;&nbsp;&nbsp;贞》，奏二舞。是时礼乐制度，粲然有序。其后台城沦没，简文帝受制于侯景。<br /><br />&nbsp;&nbsp;&nbsp;&nbsp;景以简文女溧阳公主为妃，请帝及主母范淑妃宴于西州，奏梁所常用乐。景仪同<br /><br />&nbsp;&nbsp;&nbsp;&nbsp;索超世亦在宴筵。帝潸然屑涕。景兴曰：“陛下何不乐也？”帝强笑曰：“丞相<br /><br />&nbsp;&nbsp;&nbsp;&nbsp;言索超世闻此以为何声？”景曰：“臣且不知，何独超世？”自此乐府不修，风<br /><br />&nbsp;&nbsp;&nbsp;&nbsp;雅咸尽矣。及王僧辩破侯景，诸乐并送荆州。经乱，工器颇阙，元帝诏有司补缀<br /><br />&nbsp;&nbsp;&nbsp;&nbsp;才备。荆州陷没，周人不知采用，工人有知音者，并入关中，随例没为奴婢。<br /><br />&nbsp;&nbsp;&nbsp;&nbsp;鼓吹，宋、齐并用汉曲，又充庭用十六曲。高祖乃去四曲，留其十二，合四<br /><br />&nbsp;&nbsp;&nbsp;&nbsp;时也。更制新歌，以述功德。其第一，汉曲《朱鹭》改为《木纪谢》，言齐谢梁<br /><br />&nbsp;&nbsp;&nbsp;&nbsp;升也。第二，汉曲《思悲翁》改为《贤首山》，言武帝破魏军于司部，肇王迹也。<br /><br />&nbsp;&nbsp;&nbsp;&nbsp;第三，汉曲《艾如张》改为《桐柏山》，言武帝牧司，王业弥章也。第四，汉曲<br /><br />&nbsp;&nbsp;&nbsp;&nbsp;《上之回》改为《道亡》，言东昏丧道，义师起樊邓也。第五，汉曲《拥离》改<br /><br />&nbsp;&nbsp;&nbsp;&nbsp;为《忱威》，言破加湖元勋也。第六，汉曲《战城南》改为《汉东流》，言义师<br /><br />&nbsp;&nbsp;&nbsp;&nbsp;克鲁山城也。第七，汉曲《巫山高》改为《鹤楼峻》，言平郢城，兵威无敌也。<br /><br />&nbsp;&nbsp;&nbsp;&nbsp;第八，汉曲《上陵》改为《昏主恣淫慝》，言东昏政乱，武帝起义，平九江、姑<br /><br />&nbsp;&nbsp;&nbsp;&nbsp;熟，大破朱雀，伐罪吊人也。第九，汉曲《将进酒》改为《石首局》，言义师平<br /><br />&nbsp;&nbsp;&nbsp;&nbsp;京城，仍废昏，定大事也。第十，汉曲《有所思》改为《期运集》，言武帝应<br /><br />&nbsp;&nbsp;&nbsp;&nbsp;受禅，德盛化远也。十一，汉曲《芳树》改为《于穆》，言大梁阐运，君臣和乐，<br /><br />&nbsp;&nbsp;&nbsp;&nbsp;休祚方远也。十二，汉曲《上邪》改为《惟大梁》，言梁德广运，仁化洽也。<br /><br />&nbsp;&nbsp;&nbsp;&nbsp;天监七年，将有事太庙。诏曰“《礼》云‘斋日不乐’，今亲奉始出宫，振<br /><br />&nbsp;&nbsp;&nbsp;&nbsp;作鼓吹。外可详议。”八座丞郎参议，请与驾始出，鼓吹从而不作，还宫如常仪。<br /><br />&nbsp;&nbsp;&nbsp;&nbsp;帝从之，遂以定制。<br /><br />&nbsp;&nbsp;&nbsp;&nbsp;初武帝之在雍镇，有童谣云：“襄阳白铜蹄，反缚扬州儿。”识者言，白铜<br /><br />&nbsp;&nbsp;&nbsp;&nbsp;蹄谓马也；白，金色也。及义师之兴，实以铁骑，扬州之士，皆面缚，果如谣言。<br /><br />&nbsp;&nbsp;&nbsp;&nbsp;故即位之后，更造新声，帝自为之词三曲，又令沈约为三曲，以被弦管。帝既笃<br /><br />&nbsp;&nbsp;&nbsp;&nbsp;敬佛法，又制《善哉》、《大乐》、《大欢》、《天道》、《仙道》、《神王》、<br /><br />&nbsp;&nbsp;&nbsp;&nbsp;《龙王》、《灭过恶》、《除爱水》、《断苦轮》等十篇，名为正乐，皆述佛法。<br /><br />&nbsp;&nbsp;&nbsp;&nbsp;又有法乐童子伎、童子倚歌梵呗，设无遮大会则为之。<br /><br />&nbsp;&nbsp;&nbsp;&nbsp;陈初，武帝诏求宋、齐故事。太常卿周弘让奏曰：“齐氏承宋，咸用元徽旧<br /><br />&nbsp;&nbsp;&nbsp;&nbsp;式，宗祀朝飨，奏乐俱同，唯北郊之礼，颇有增益。皇帝入妹拧Ｗ唷队乐痢罚<br /><br />&nbsp;&nbsp;&nbsp;&nbsp;饮福酒，奏《嘉胙》；太尉亚献，奏《凯容》；埋牲，奏《隶幽》；帝还便殿，<br /><br />&nbsp;&nbsp;&nbsp;&nbsp;奏《休成》；众官并出，奏《肃成》。此乃元徽所阙，永明六年之所加也。唯送<br /><br />&nbsp;&nbsp;&nbsp;&nbsp;神之乐，宋孝建二年秋《起居注》云‘奏《肆夏》’，永明中，改奏《昭夏》。”<br /><br />&nbsp;&nbsp;&nbsp;&nbsp;帝遂依之。是时并用梁乐，唯改七室舞辞，今列之云。<br /><br />&nbsp;&nbsp;&nbsp;&nbsp;皇祖步兵府君神室奏《凯容舞》辞：<br /><br />&nbsp;&nbsp;&nbsp;&nbsp;于赫皇祖，宫墙高嶷。迈彼厥初，成兹峻极。缦乐简简，s寝翼翼。裸飨若<br /><br />&nbsp;&nbsp;&nbsp;&nbsp;存，惟灵靡测。<br /><br />&nbsp;&nbsp;&nbsp;&nbsp;皇祖正员府君神室奏《凯容舞》辞：<br /><br />&nbsp;&nbsp;&nbsp;&nbsp;昭哉上德，浚彼洪源。道光前训，庆流后昆。神猷缅邈，清庙斯存。以享以<br /><br />&nbsp;&nbsp;&nbsp;&nbsp;祀，惟祖惟尊。<br /><br />&nbsp;&nbsp;&nbsp;&nbsp;皇祖怀安府君神室奏《凯容舞》辞：<br /><br />&nbsp;&nbsp;&nbsp;&nbsp;选辰崇飨，饰礼严敬。靡爱牲牢，兼馨粢盛。明明列祖，龙光远映。肇我王<br /><br />&nbsp;&nbsp;&nbsp;&nbsp;风，形斯舞咏。<br /><br />&nbsp;&nbsp;&nbsp;&nbsp;皇高祖安成府君神室奏《凯容舞》辞：<br /><br />&nbsp;&nbsp;&nbsp;&nbsp;道遥积庆，德远昌基。永言祖武，致享从思。九章停列，八舞回墀。灵其降<br /><br />&nbsp;&nbsp;&nbsp;&nbsp;止，百福来绥。<br /><br />&nbsp;&nbsp;&nbsp;&nbsp;皇曾祖太常府君神室奏《凯容舞》辞：<br /><br />&nbsp;&nbsp;&nbsp;&nbsp;肇迹帝基，义标鸿篆。恭惟载德，琼源方阐。享荐三清，筵陈四琏。增我堂<br /><br />&nbsp;&nbsp;&nbsp;&nbsp;构，式敷帝典。<br /><br />&nbsp;&nbsp;&nbsp;&nbsp;皇祖景皇帝神室奏《景德凯容舞》辞：<br /><br />&nbsp;&nbsp;&nbsp;&nbsp;皇祖执德，长发其祥。显仁藏用，怀道韬光。宁斯s寝，合此萧芗。永昭贻<br /><br />&nbsp;&nbsp;&nbsp;&nbsp;厥，还符翦商。<br /><br />&nbsp;&nbsp;&nbsp;&nbsp;皇考高祖武皇帝神室奏《武德舞》辞：<br /><br />&nbsp;&nbsp;&nbsp;&nbsp;A哉圣祖，抚运升离。道周经纬，功格玄祗。方轩迈扈，比舜陵妫。缉熙是<br /><br />&nbsp;&nbsp;&nbsp;&nbsp;咏，钦明在斯。<br /><br />&nbsp;&nbsp;&nbsp;&nbsp;云雷遘屯，图南共举。大定扬越，震威衡楚。四奥宅心，九畴还叙。景星出<br /><br />&nbsp;&nbsp;&nbsp;&nbsp;翼，非云入吕。<br /><br />&nbsp;&nbsp;&nbsp;&nbsp;德畅容辞，庆昭羽缀。于穆清庙，载扬徽烈。嘉玉既陈，丰盛斯洁。是将是<br /><br />&nbsp;&nbsp;&nbsp;&nbsp;享，鸿猷无绝。<br /><br />&nbsp;&nbsp;&nbsp;&nbsp;天嘉元年，文帝始定圆丘、明堂及宗庙乐。都官尚书到仲举权奏：“众官入<br /><br />&nbsp;&nbsp;&nbsp;&nbsp;出，皆奏《肃成》。牲入出，奏《引牺》。上毛血，奏《嘉荐》。迎送神，奏<br /><br />&nbsp;&nbsp;&nbsp;&nbsp;《昭夏》。皇帝入坛，奏《永至》。皇帝升陛，奏登歌。皇帝初献及太尉亚献、<br /><br />&nbsp;&nbsp;&nbsp;&nbsp;光禄勋终献，并奏《宣烈》。皇帝饮福酒，奏《嘉胙》；就燎位，奏《昭远》；<br /><br />&nbsp;&nbsp;&nbsp;&nbsp;还便殿，奏《休成》。至太建元年，定三朝之乐，采梁故事：第一，奏《相和》<br /><br />&nbsp;&nbsp;&nbsp;&nbsp;五引，各随王月，则先奏其钟。唯众官入，奏《俊雅》，林钟作，太簇参应之，<br /><br />&nbsp;&nbsp;&nbsp;&nbsp;取其臣道也。鼓吹作。皇帝出阁，奏《皇雅》，黄钟作，太簇、夹钟、姑洗、大<br /><br />&nbsp;&nbsp;&nbsp;&nbsp;吕皆应之。鼓吹作。皇太子入至十字陛，奏《胤雅》，太簇作，南吕参应之，取<br /><br />&nbsp;&nbsp;&nbsp;&nbsp;其二月少阳也。皇帝延王公登，奏《寅雅》，夷则作，夹钟应之，取其月法也。<br /><br />&nbsp;&nbsp;&nbsp;&nbsp;皇帝入宁变服，奏《皇雅》，黄钟作，林钟参应之。鼓吹作。皇帝出宁及升座，<br /><br />&nbsp;&nbsp;&nbsp;&nbsp;皆奏《皇雅》，并如变服之作。上寿酒，奏《介雅》，太簇作，南吕参应之，取<br /><br />&nbsp;&nbsp;&nbsp;&nbsp;其阳气盛长，万物辐凑也。食举，奏《需雅》，蕤宾作，大吕参应之，取火主于<br /><br />&nbsp;&nbsp;&nbsp;&nbsp;礼，所谓“食我以礼”也。撤馔，奏《雍雅》，无射作，中吕参应之，取其津润<br /><br />&nbsp;&nbsp;&nbsp;&nbsp;已竭也。武舞奏《大壮》，夷则作，夹钟参应之，七月金始王，取其坚断也。鼓<br /><br />&nbsp;&nbsp;&nbsp;&nbsp;吹引而去来。文舞奏《大观》，姑洗作，应钟参应之，三月万物必荣，取其布惠<br /><br />&nbsp;&nbsp;&nbsp;&nbsp;者也。鼓吹引而去来。众官出，奏《俊雅》，蕤宾作，林钟、夷则、南吕、无射、<br /><br />&nbsp;&nbsp;&nbsp;&nbsp;应钟、太簇参应之。鼓吹作。皇帝起，奏《皇雅》，黄钟作，林钟、夷则、南吕、<br /><br />&nbsp;&nbsp;&nbsp;&nbsp;无射参应之。鼓吹作。祠用宋曲，宴准梁乐，盖取人神不杂也。制曰：“可。”<br /><br />&nbsp;&nbsp;&nbsp;&nbsp;五年，诏尚书左丞刘平、仪曹郎张崖定南北郊及明堂仪注。改天嘉中所用齐<br /><br />&nbsp;&nbsp;&nbsp;&nbsp;乐，尽以韶为名。工就位定，协律校尉举麾，太乐令跪赞云：“奏《懋韶》之乐。”<br /><br />&nbsp;&nbsp;&nbsp;&nbsp;降神，奏《通韶》；牲入出，奏《洁韶》；帝入坛及还便殿，奏《穆韶》。帝初<br /><br />&nbsp;&nbsp;&nbsp;&nbsp;再拜，舞《七德》，工执干J，曲终复缀。出就悬东，继舞《九序》，工执羽a。<br /><br />&nbsp;&nbsp;&nbsp;&nbsp;献爵于天神及太祖之座，奏登歌。帝饮福酒，奏《嘉韶》；就望燎，奏《报韶》。<br /><br />&nbsp;&nbsp;&nbsp;&nbsp;至六年十一月，侍中尚书左仆射、建昌侯徐陵，仪曹郎中沈罕奏来年元会仪<br /><br />&nbsp;&nbsp;&nbsp;&nbsp;注，称舍人蔡景历奉敕，先会一日，太乐展宫悬、高K、五案于殿庭。客入，奏<br /><br />&nbsp;&nbsp;&nbsp;&nbsp;《相和》五引。帝出，黄门侍郎举麾于殿上，掌故应之，举于阶下，奏《康韶》<br /><br />&nbsp;&nbsp;&nbsp;&nbsp;之乐。诏延王公登，奏《变韶》。奉璧讫，初引下殿，奏亦如之。帝兴，入便<br /><br />&nbsp;&nbsp;&nbsp;&nbsp;殿，奏《穆韶》。更衣又出，奏亦如之。帝举酒，奏《绥韶》。进膳，奏《侑韶》。<br /><br />&nbsp;&nbsp;&nbsp;&nbsp;帝御茶果，太常丞跪请进舞《七德》，继之《九序》。其鼓吹杂伎，取晋、宋之<br /><br />&nbsp;&nbsp;&nbsp;&nbsp;旧，微更附益。旧元会有黄龙变、文鹿、师子之类，太建初定制，皆除之。至是<br /><br />&nbsp;&nbsp;&nbsp;&nbsp;蔡景历奏，悉复设焉。其制，鼓吹一部十六人，则箫十三人，笳二人，鼓一人。<br /><br />&nbsp;&nbsp;&nbsp;&nbsp;东宫一部，降三人，箫减二人，笳减一人。诸王一部，又降一人，减箫一。庶姓<br /><br />&nbsp;&nbsp;&nbsp;&nbsp;一部，又降一人，复减箫一。<br /><br />&nbsp;&nbsp;&nbsp;&nbsp;及后主嗣位，耽荒于酒，视朝之外，多在宴筵。尤重声乐，遣宫女习北方箫<br /><br />&nbsp;&nbsp;&nbsp;&nbsp;鼓，谓之《代北》，酒酣则奏之。又于清乐中造《黄鹂留》及《玉树后庭花》、<br /><br />&nbsp;&nbsp;&nbsp;&nbsp;《金钗两臂垂》等曲，与幸臣等制其歌词，绮艳相高，极于轻薄。男女唱和，其<br /><br />&nbsp;&nbsp;&nbsp;&nbsp;音甚哀。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885044);">加入书签</a><a
                        href="885028.html">上一页</a>&larr;<a href="index.html">返回列表</a>&rarr;<a
                            href="885067.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885028.html"; var next_page = "885067.html"; var index_page = "index.html"; var sortid = "9"; var article_id = "13945"; var chapter_id = "885044"; var articlename = "隋书"; var chaptername = " 卷十三 志第八"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>