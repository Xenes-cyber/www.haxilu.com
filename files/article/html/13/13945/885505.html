<!DOCTYPE html>
<html>
<head>
<meta charset="gbk" />
<title>隋书- 卷三十六 列传第一-在线阅读-哈西文学网</title>
<meta name="keywords" content="魏征，隋书， 卷三十六 列传第一全文， 卷三十六 列传第一在线阅读 哈西文学网" />
<meta name="description" content="哈西文学网提供魏征的隋书  卷三十六 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885505.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885505.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十六 列传第一</h1>
            <div class="link xb">
                <a href="885496.html">上一页</a>&larr;<a href="index.html">返回列表</a>&rarr;<a
                    href="885522.html">下一页</a></div>			
            <div id="BookText">&nbsp;&nbsp;&nbsp;&nbsp;◎后妃<br /><br />&nbsp;&nbsp;&nbsp;&nbsp;夫阴阳肇分，乾坤定位，君臣之道斯著，夫妇之义存焉。阴阳和则裁成万物，<br /><br />&nbsp;&nbsp;&nbsp;&nbsp;家道正则化行天下，由近及远，自家刑国，配天作合，不亦大乎！兴亡是系，不<br /><br />&nbsp;&nbsp;&nbsp;&nbsp;亦重乎！是以先王慎之，正其本而严其防。后之继体，靡克聿修，甘心柔曼之容，<br /><br />&nbsp;&nbsp;&nbsp;&nbsp;罔念幽闲之操。成败攸属，安危斯在。故皇、英降而虞道隆，任、姒归而姬宗盛，<br /><br />&nbsp;&nbsp;&nbsp;&nbsp;妹、妲致夏、殷之衅，褒、赵结周、汉之祸。爰历晋、宋，实繁有徒。皆位以宠<br /><br />&nbsp;&nbsp;&nbsp;&nbsp;升，荣非德进，恣行淫僻，莫顾礼仪，为枭为鸱，败不旋踵。后之伉俪宸极，正<br /><br />&nbsp;&nbsp;&nbsp;&nbsp;位居中，罕蹈平易之途，多遵覆车之辙。雎鸠之德，千载寂寥；牝鸡之晨，殊邦<br /><br />&nbsp;&nbsp;&nbsp;&nbsp;接响。窈窕淑女，靡有求于寤寐；铿锵环佩，鲜克嗣于徽音。永念前修，叹深彤<br /><br />&nbsp;&nbsp;&nbsp;&nbsp;管。览载籍于既往，考行事于当时，存亡得失之机，盖亦多矣。故述《皇后列传》，<br /><br />&nbsp;&nbsp;&nbsp;&nbsp;所以垂戒将来。<br /><br />&nbsp;&nbsp;&nbsp;&nbsp;然后妃之制，夏、殷以前略矣。周公定礼，内职始备列焉。秦、汉以下，代<br /><br />&nbsp;&nbsp;&nbsp;&nbsp;有沿革，品秩差次，前史载之详矣。齐、梁以降，历魏暨周，废置益损，参差不<br /><br />&nbsp;&nbsp;&nbsp;&nbsp;一。周宣嗣位，不率典章，衣t翟、称中宫者，凡有五。夫人以下，略无定数。<br /><br />&nbsp;&nbsp;&nbsp;&nbsp;高祖思革前弊，大矫其违，唯皇后正位，傍无私宠，妇官称号，未详备焉。开皇<br /><br />&nbsp;&nbsp;&nbsp;&nbsp;二年，著内官之式，略依《周礼》，省灭其数。嫔三员，掌教四德，视正三品。<br /><br />&nbsp;&nbsp;&nbsp;&nbsp;世妇九员，掌宾客祭祀，视正五品。女御三十八员，掌女工丝，视正七品。又<br /><br />&nbsp;&nbsp;&nbsp;&nbsp;采汉、晋旧仪，置六尚、六司、六典，递相统摄，以掌宫掖之政。一曰尚宫，掌<br /><br />&nbsp;&nbsp;&nbsp;&nbsp;导引皇后及闺x廪赐。管司令三人，掌图籍法式，纠察宣奏；典综三人，掌综玺<br /><br />&nbsp;&nbsp;&nbsp;&nbsp;器玩。二曰尚仪，掌礼仪教学。管司乐三人，掌音律之事；典赞三人，掌导引内<br /><br />&nbsp;&nbsp;&nbsp;&nbsp;外命妇朝见。三曰尚服，掌服章宝藏。管司饰三人，掌簪珥花严；典栉三人，掌<br /><br />&nbsp;&nbsp;&nbsp;&nbsp;巾栉膏沐。四曰尚食，掌进膳先尝。管司医三人，掌方药卜筮；典器三人，掌樽<br /><br />&nbsp;&nbsp;&nbsp;&nbsp;彝器皿。五曰尚寝，掌帏帐床褥。管司筵三人，掌铺设洒扫；典执三人，掌扇伞<br /><br />&nbsp;&nbsp;&nbsp;&nbsp;灯烛。六曰尚工，掌营造百役。管司制三人，掌衣服裁缝；典会三人，掌财帛出<br /><br />&nbsp;&nbsp;&nbsp;&nbsp;入。六尚各三员，视从九品，六司视勋品，六典视流外二品。初，文献皇后功参<br /><br />&nbsp;&nbsp;&nbsp;&nbsp;历试，外预朝政，内擅宫闱，怀嫉妒之心，虚嫔妾之位，不设三妃，防其上逼。<br /><br />&nbsp;&nbsp;&nbsp;&nbsp;自嫔以下，置六十员。加又抑损服章，降其品秩。至文献崩后，始置贵人三员，<br /><br />&nbsp;&nbsp;&nbsp;&nbsp;增嫔至九员，世妇二十七员，御女八十一员。贵人等关掌宫闱之务，六尚已下，<br /><br />&nbsp;&nbsp;&nbsp;&nbsp;皆分隶焉。<br /><br />&nbsp;&nbsp;&nbsp;&nbsp;炀帝时，后妃嫔御，无厘妇职，唯端容丽饰，陪从宴游而已。帝又参详典故，<br /><br />&nbsp;&nbsp;&nbsp;&nbsp;自制嘉名，著之于令。贵妃、淑妃、德妃，是为三夫人，品正第一。顺仪、顺容、<br /><br />&nbsp;&nbsp;&nbsp;&nbsp;顺华、修仪、修容、修华、充仪、充容、充华，是为九嫔，品正第二。婕妤一十<br /><br />&nbsp;&nbsp;&nbsp;&nbsp;二员，品正第三，美人、才人一十五员，品正第四，是为世妇。宝林二十四员，<br /><br />&nbsp;&nbsp;&nbsp;&nbsp;品正第五；御女二十四员，品正第六；采女三十七员，品正第七，是为女御。总<br /><br />&nbsp;&nbsp;&nbsp;&nbsp;一百二十，以叙于宴寝。又有承衣刀人，皆趋侍左右，并无员数，视六品已下。<br /><br />&nbsp;&nbsp;&nbsp;&nbsp;时又增置女官，准尚书省，以六局管二十四司。一曰尚宫局，管司言，掌宣<br /><br />&nbsp;&nbsp;&nbsp;&nbsp;传奏启；司簿，掌名录计度；司正，掌格式推罚，司闱，掌门阁管钥。二曰尚仪<br /><br />&nbsp;&nbsp;&nbsp;&nbsp;局，管司籍，掌经史教学，纸笔几案；司乐，掌音律；司宾，掌宾客；司赞，掌<br /><br />&nbsp;&nbsp;&nbsp;&nbsp;礼仪赞相导引。三曰尚服局，管司玺，掌琮玺符节；司衣，掌衣服；司饰，掌汤<br /><br />&nbsp;&nbsp;&nbsp;&nbsp;沐巾栉玩弄；司仗，掌仗卫戎器。四曰尚食局，管司膳，掌膳羞；司酿，掌酒醴<br /><br />&nbsp;&nbsp;&nbsp;&nbsp;醯醢；司药，掌医巫药剂；司，掌廪饩柴炭。五曰尚寝局，管司设，掌床席<br /><br />&nbsp;&nbsp;&nbsp;&nbsp;帷帐，铺设洒扫；司舆，掌舆辇伞扇，执持羽仪；司苑，掌园s种植，蔬菜瓜果；<br /><br />&nbsp;&nbsp;&nbsp;&nbsp;司灯，掌火烛。六曰尚工局，管司制，掌营造裁缝；司宝，掌金玉珠玑钱货；司<br /><br />&nbsp;&nbsp;&nbsp;&nbsp;彩，掌缯帛；司织，掌织染。六尚二十二司，员各二人，唯司乐、司膳员各四人。<br /><br />&nbsp;&nbsp;&nbsp;&nbsp;每司又置典及掌，以贰其职。六尚十人，品从第五；司二十八人，品从第六；典<br /><br />&nbsp;&nbsp;&nbsp;&nbsp;二十八人，品从第七；掌二十八人，品从第九。女使流外，量局闲剧，多者十人<br /><br />&nbsp;&nbsp;&nbsp;&nbsp;已下，无定员数。联事分职，各有司存焉。<br /><br />&nbsp;&nbsp;&nbsp;&nbsp;文献独狐皇后，河南洛阳人，周大司马、河内公信之女也。信见高祖有奇表，<br /><br />&nbsp;&nbsp;&nbsp;&nbsp;故以后妻焉，时年十四。高祖与后相得，誓无异生之子。后初亦柔顺恭孝，不失<br /><br />&nbsp;&nbsp;&nbsp;&nbsp;妇道。后姊为周明帝后，长女为周宣帝后，贵戚之盛，莫与为比，而后每谦卑自<br /><br />&nbsp;&nbsp;&nbsp;&nbsp;守，世以为贤。及周宣帝崩，高祖居禁中，总百揆，后使人谓高祖曰：“大事已<br /><br />&nbsp;&nbsp;&nbsp;&nbsp;然，骑兽之势，必不得下，勉之！”高祖受禅，立为皇后。<br /><br />&nbsp;&nbsp;&nbsp;&nbsp;突厥尝与中国交市，有明珠一箧，价值八百万，幽州总管阴寿白后市之。后<br /><br />&nbsp;&nbsp;&nbsp;&nbsp;曰：“非我所须也。当今戎狄屡寇，将士罢劳，未若以八百万分赏有功者。”百<br /><br />&nbsp;&nbsp;&nbsp;&nbsp;僚闻而毕贺。高祖甚宠惮之。上每临朝，后辄与上方辇而进，至阁乃止。使宦官<br /><br />&nbsp;&nbsp;&nbsp;&nbsp;伺上，政有所失，随则匡谏，多所弘益。候上退朝而同反燕寝，相顾欣然。后早<br /><br />&nbsp;&nbsp;&nbsp;&nbsp;失二亲，常怀感慕，见公卿有父母者，每为致礼焉。有司奏以《周礼》百官之妻，<br /><br />&nbsp;&nbsp;&nbsp;&nbsp;命于王后，宪章在昔，请依古制。后曰：“以妇人与政，或从此渐，不可开其源<br /><br />&nbsp;&nbsp;&nbsp;&nbsp;也。”不许。后每谓诸公主曰：“周家公主，类无妇德，失礼于舅姑，离薄人骨<br /><br />&nbsp;&nbsp;&nbsp;&nbsp;肉，此不顺事，尔等当诫之。”大都督崔长仁，后之中外兄弟也，犯法当斩。高<br /><br />&nbsp;&nbsp;&nbsp;&nbsp;祖以后之故，欲免其罪。后曰：“国家之事，焉可顾私！”长仁竟坐死。后异母<br /><br />&nbsp;&nbsp;&nbsp;&nbsp;弟陀，以猫鬼巫蛊咒诅于后，坐当死。后三日不食，为之请命曰：“陀若蠢政害<br /><br />&nbsp;&nbsp;&nbsp;&nbsp;民者，妾不敢言。今坐为妾身，敢请其命。”陀于是减死一等。后每与上言及政<br /><br />&nbsp;&nbsp;&nbsp;&nbsp;事，往往意合，宫中称为二圣。<br /><br />&nbsp;&nbsp;&nbsp;&nbsp;后颇仁爱，每闻大理决囚，未尝不流涕。然性尤妒忌，后宫莫敢进御。尉迟<br /><br />&nbsp;&nbsp;&nbsp;&nbsp;迥女孙有美色，先在宫中。上于仁寿宫见而悦之，因此得幸。后伺上听朝，阴杀<br /><br />&nbsp;&nbsp;&nbsp;&nbsp;之。上由是大怒，单骑从苑中而出，不由径路，入山谷间二十余里。高G、杨素<br /><br />&nbsp;&nbsp;&nbsp;&nbsp;等追及上，扣马苦谏。上太息曰：“吾贵为天子，而不得自由！”高G曰：“陛<br /><br />&nbsp;&nbsp;&nbsp;&nbsp;下岂以一妇人而轻天下！”上意少解，驻马良久，中夜方始还宫。后俟上于阁内，<br /><br />&nbsp;&nbsp;&nbsp;&nbsp;及上至，后流涕拜谢，G、素等和解之。上置酒极欢，后自此意颇衰折。初，后<br /><br />&nbsp;&nbsp;&nbsp;&nbsp;以高G是父之家客，甚见亲礼。至是，闻G谓己为一妇人，因此衔恨。又以G夫<br /><br />&nbsp;&nbsp;&nbsp;&nbsp;人死，其妾生男，益不善之，渐加谮毁，上亦每事唯后言是用。后见诸王及朝士<br /><br />&nbsp;&nbsp;&nbsp;&nbsp;有妾孕者，必劝上斥之。时皇太子多内宠，妃元氏暴薨，后意太子爱妾云氏害之。<br /><br />&nbsp;&nbsp;&nbsp;&nbsp;由是讽上黜高G，竟废太子，立晋王广，皆后之谋也。<br /><br />&nbsp;&nbsp;&nbsp;&nbsp;仁寿二年八月甲子，月晕四重，己已，太白犯轩辕。其夜，后崩于永安宫，<br /><br />&nbsp;&nbsp;&nbsp;&nbsp;时年五十。葬于太陵。其后，宣华夫人陈氏、容华夫人蔡氏俱有宠，上颇惑之，<br /><br />&nbsp;&nbsp;&nbsp;&nbsp;由是发疾。及危笃，谓侍者曰：“使皇后在，吾不及此”云。<br /><br />&nbsp;&nbsp;&nbsp;&nbsp;宣华夫人陈氏，陈宣帝之女也。性聪慧，姿貌无双。及陈灭，配掖庭，后选<br /><br />&nbsp;&nbsp;&nbsp;&nbsp;入宫为嫔。时独孤皇后性妒，后宫罕得进御，唯陈氏有宠。晋王广之在藩也，阴<br /><br />&nbsp;&nbsp;&nbsp;&nbsp;有夺宗之计，规为内助，每致礼焉。进金蛇、金驼等物，以取媚于陈氏。皇太子<br /><br />&nbsp;&nbsp;&nbsp;&nbsp;废立之际，颇有力焉。及文献皇后崩，进位为贵人，专房擅宠，主断内事，六宫<br /><br />&nbsp;&nbsp;&nbsp;&nbsp;莫与为比。及上大渐，遗诏拜为宣华夫人。<br /><br />&nbsp;&nbsp;&nbsp;&nbsp;初，上寝疾于仁寿宫也，夫人与皇太子同侍疾。平旦出更衣，为太子所逼，<br /><br />&nbsp;&nbsp;&nbsp;&nbsp;夫人拒之得免，归于上所。上怪其神色有异，问其故。夫人泫然曰：“太子无礼。”<br /><br />&nbsp;&nbsp;&nbsp;&nbsp;上恚曰：“畜生何足付大事，独狐诚误我！”意谓献皇后也。因呼兵部尚书柳述、<br /><br />&nbsp;&nbsp;&nbsp;&nbsp;黄门侍郎元岩曰：“召我儿！”述等将呼太子，上曰：“勇也。”述、岩出阁为<br /><br />&nbsp;&nbsp;&nbsp;&nbsp;敕书讫，示左仆射杨素。素以其事白太子，太子遣张衡入寝殿，遂令夫人及后宫<br /><br />&nbsp;&nbsp;&nbsp;&nbsp;同侍疾者，并出就别室。俄闻上崩，而未发丧也。夫人与诸后宫相顾曰：“事变<br /><br />&nbsp;&nbsp;&nbsp;&nbsp;矣！”皆色动股栗。晡后，太子遣使者赍金合子，帖纸于际，亲署封字，以赐夫<br /><br />&nbsp;&nbsp;&nbsp;&nbsp;人。夫人见之惶惧，以为鸩毒，不敢发。使者促之，于是乃发，见合中有同心结<br /><br />&nbsp;&nbsp;&nbsp;&nbsp;数枚。诸宫人咸悦，相谓曰：“得免死矣！”陈氏恚而却坐，不肯致谢。诸宫人<br /><br />&nbsp;&nbsp;&nbsp;&nbsp;共逼之，乃拜使者。其夜，太子A焉。及炀帝嗣位之后，出居仙都宫。寻召入，<br /><br />&nbsp;&nbsp;&nbsp;&nbsp;岁余而终，时年二十九。帝深悼之，为制《神伤赋》。<br /><br />&nbsp;&nbsp;&nbsp;&nbsp;容华夫人蔡氏，丹阳人也。陈灭之后，以选入宫，为世妇。容仪婉，上甚<br /><br />&nbsp;&nbsp;&nbsp;&nbsp;悦之。以文献皇后故，希得进幸。及后崩，渐见宠遇，拜为贵人，参断宫掖之务，<br /><br />&nbsp;&nbsp;&nbsp;&nbsp;与陈氏相亚。上寝疾，加号容华夫人。上崩后，自请言事，亦为炀帝所A。<br /><br />&nbsp;&nbsp;&nbsp;&nbsp;炀帝萧皇后，梁明帝岿之女也。江南风俗，二月生子者不举。后以二月生，<br /><br />&nbsp;&nbsp;&nbsp;&nbsp;由是季父岌收而养之。未几，岌夫妻俱死，转养舅氏张轲家。然轲甚贫窭，后躬<br /><br />&nbsp;&nbsp;&nbsp;&nbsp;亲劳苦。炀帝为晋王时，高祖将为王选妃于梁，遍占诸女，诸女皆不吉。岿迎后<br /><br />&nbsp;&nbsp;&nbsp;&nbsp;于舅氏，令使者占之，曰：“吉。”于是遂策为王妃。<br /><br />&nbsp;&nbsp;&nbsp;&nbsp;后性婉顺，有智识，好学解属文，颇知占候。高祖大善之，帝甚宠敬焉。及<br /><br />&nbsp;&nbsp;&nbsp;&nbsp;帝嗣位，诏曰：“朕祗承丕绪，宪章在昔，爰建长秋，用承飨荐。妃萧氏，夙禀<br /><br />&nbsp;&nbsp;&nbsp;&nbsp;成训，妇道克修，宜正位轩闱，式弘柔教，可立为皇后。”帝每游幸，后未尝不<br /><br />&nbsp;&nbsp;&nbsp;&nbsp;随从。时后见帝失德，心知不可，不敢厝言，因为《述志赋》以自寄。其词曰：<br /><br />&nbsp;&nbsp;&nbsp;&nbsp;承积善之余庆，备箕帚于皇庭。恐修名之不立，将负累于先灵。乃夙夜而匪<br /><br />&nbsp;&nbsp;&nbsp;&nbsp;懈，实寅惧于玄冥。虽自强而不息，亮愚朦之所滞。思竭节于天衢，才追心而弗<br /><br />&nbsp;&nbsp;&nbsp;&nbsp;逮。实庸薄之多幸，荷隆宠之嘉惠。赖天高而地厚，属王道之升平。均二仪之覆<br /><br />&nbsp;&nbsp;&nbsp;&nbsp;载，与日月而齐明。乃春生而夏长，等品物而同荣。愿立志于恭俭，私自竞于诫<br /><br />&nbsp;&nbsp;&nbsp;&nbsp;盈。孰有念于知足，苟无希于滥名。惟至德之弘深，情不迩于声色。感怀旧之余<br /><br />&nbsp;&nbsp;&nbsp;&nbsp;恩，求故剑于宸极。叨不世之殊盼，谬非才而奉职。何宠禄之逾分，抚胸襟而未<br /><br />&nbsp;&nbsp;&nbsp;&nbsp;识。虽沐浴于恩光，内惭惶而累息。顾微躬之寡昧，思令淑之良难。实不遑于启<br /><br />&nbsp;&nbsp;&nbsp;&nbsp;处，将何情而自安！若临深而履薄，心战栗其如寒。夫居高而必危，虑处满而防<br /><br />&nbsp;&nbsp;&nbsp;&nbsp;溢。知恣夸之非道，乃摄生于冲谧。嗟宠辱之易惊，尚无为而抱一。履谦光而守<br /><br />&nbsp;&nbsp;&nbsp;&nbsp;志，且愿安乎容膝。珠帘玉箔之奇，金屋瑶台之美，虽时俗之崇丽，盖吾人之所<br /><br />&nbsp;&nbsp;&nbsp;&nbsp;鄙。愧之不工，岂丝竹之喧耳。知道德之可尊，明善恶之由己。荡嚣烦之俗<br /><br />&nbsp;&nbsp;&nbsp;&nbsp;虑，乃伏膺于经史。综箴诫以训心，观女图而作轨。遵古贤之令范，冀福禄之能<br /><br />&nbsp;&nbsp;&nbsp;&nbsp;绥。时循躬而三省，觉今是而昨非。嗤黄老之损思，信为善之可归。慕周姒之遗<br /><br />&nbsp;&nbsp;&nbsp;&nbsp;风，美虞妃之圣则。仰先哲之高才，贵至人之休德。质菲薄而难踪，心恬愉而去<br /><br />&nbsp;&nbsp;&nbsp;&nbsp;惑。乃平生之耿介，实礼义之所遵。虽生知之不敏，庶积行以成仁。惧达人之盖<br /><br />&nbsp;&nbsp;&nbsp;&nbsp;寡，谓何求而自陈。诚素志之难写，同绝笔于获麟。<br /><br />&nbsp;&nbsp;&nbsp;&nbsp;及帝幸江都，臣下离贰，有宫人白后曰：“外闻人人欲反。”后曰：“任汝<br /><br />&nbsp;&nbsp;&nbsp;&nbsp;奏之。”宫人言于帝，帝大怒曰：“非所宜言！”遂斩之。后人复白后曰：“宿<br /><br />&nbsp;&nbsp;&nbsp;&nbsp;卫者往往偶语谋反。”后曰：“天下事一朝至此，势已然，无可救也。何用言之，<br /><br />&nbsp;&nbsp;&nbsp;&nbsp;徒令帝忧烦耳。”自是无复言者。及宇文氏之乱，随军至聊城。化及败，没于窦<br /><br />&nbsp;&nbsp;&nbsp;&nbsp;建德。突厥处罗可汗遣使迎后于持荩建德不敢留，遂入于虏庭。大唐贞观四年，<br /><br />&nbsp;&nbsp;&nbsp;&nbsp;破灭突厥，乃以礼致之，归于京师。<br /><br />&nbsp;&nbsp;&nbsp;&nbsp;史臣曰：二后，帝未登庸，早俪宸极，恩隆好合，始终不渝。文献德异蝠，<br /><br />&nbsp;&nbsp;&nbsp;&nbsp;心非均一，擅宠移嫡，倾覆宗社，惜哉！《书》曰：“牝鸡之晨，惟家之索。”<br /><br />&nbsp;&nbsp;&nbsp;&nbsp;高祖之不能敦睦九族，抑有由矣。萧后初归藩邸，有辅佐君子之心。炀帝得不以<br /><br />&nbsp;&nbsp;&nbsp;&nbsp;道，便谓人无忠信。父子之间，尚怀猜阻，夫妇之际，其何有焉！暨乎国破家亡，<br /><br />&nbsp;&nbsp;&nbsp;&nbsp;窜身无地，飘流异域，良足悲矣！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885505);">加入书签</a><a
                        href="885496.html">上一页</a>&larr;<a href="index.html">返回列表</a>&rarr;<a
                            href="885522.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885496.html"; var next_page = "885522.html"; var index_page = "index.html"; var sortid = "9"; var article_id = "13945"; var chapter_id = "885505"; var articlename = "隋书"; var chaptername = " 卷三十六 列传第一"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>