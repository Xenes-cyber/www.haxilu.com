<!DOCTYPE html>
<html>
<head>
<meta charset="gbk" />
<title>隋书- 卷六十 列传第二十五-在线阅读-哈西文学网</title>
<meta name="keywords" content="魏征，隋书， 卷六十 列传第二十五全文， 卷六十 列传第二十五在线阅读 哈西文学网" />
<meta name="description" content="哈西文学网提供魏征的隋书  卷六十 列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885985.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885985.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 列传第二十五</h1>
            <div class="link xb">
                <a href="885965.html">上一页</a>&larr;<a href="index.html">返回列表</a>&rarr;<a
                    href="886011.html">下一页</a></div>			
            <div id="BookText">&nbsp;&nbsp;&nbsp;&nbsp;○崔仲方<br /><br />&nbsp;&nbsp;&nbsp;&nbsp;崔仲方，字不齐，博陵安平人也。祖孝芬，魏荆州刺史。父宣猷，周小司徒。<br /><br />&nbsp;&nbsp;&nbsp;&nbsp;仲方少好读书，有文武才干。年十五，周太祖见而异之，令与诸子同就学。时高<br /><br />&nbsp;&nbsp;&nbsp;&nbsp;祖亦在其中，由是与高祖少相款密。后以明经为晋公宇文护参军事，寻转记室，<br /><br />&nbsp;&nbsp;&nbsp;&nbsp;迁司玉大夫，与斛斯徵、柳敏等同修礼律。后以军功，授平东将军、银青光禄大<br /><br />&nbsp;&nbsp;&nbsp;&nbsp;夫，赐爵石城县男，邑三百户。时武帝阴有灭齐之志，仲方献二十策，帝大奇之。<br /><br />&nbsp;&nbsp;&nbsp;&nbsp;后与少内史赵芬删定格式。寻从帝攻晋州，齐之亚将崔景嵩请为内应，仲方与段<br /><br />&nbsp;&nbsp;&nbsp;&nbsp;文振等登城应接，遂下晋州，语在《文振传》。又令仲方说翼城等四城，下之。<br /><br />&nbsp;&nbsp;&nbsp;&nbsp;授仪同，进爵范阳县侯。后以行军长史从郯公王轨擒陈将吴明彻于吕梁，仲方计<br /><br />&nbsp;&nbsp;&nbsp;&nbsp;策居多。宣帝嗣位，为少内史，奉使淮南而还。<br /><br />&nbsp;&nbsp;&nbsp;&nbsp;会帝崩，高祖为丞相，与仲方相见，握手极欢，仲方亦归心焉。其夜上便宜<br /><br />&nbsp;&nbsp;&nbsp;&nbsp;十八事，高祖并嘉纳之。又见众望有归，阴劝高祖应天受命，高祖从之。及受禅，<br /><br />&nbsp;&nbsp;&nbsp;&nbsp;上召仲方与高G议正朔服色事。仲方曰：“晋为金行，后魏为水，周为木。皇家<br /><br />&nbsp;&nbsp;&nbsp;&nbsp;以火承木，得天之统。又圣躬载诞之初，有赤光之瑞，车服旗牲，并宜用赤。”<br /><br />&nbsp;&nbsp;&nbsp;&nbsp;又劝上除六官，请依汉、魏之旧。上皆从之。进位上开府，寻转司农少卿，进爵<br /><br />&nbsp;&nbsp;&nbsp;&nbsp;安固县公。令发丁三万，于朔方、灵武筑长城，东至黄河，西拒绥州，南至勃出<br /><br />&nbsp;&nbsp;&nbsp;&nbsp;岭，绵亘七百里。明年，上复令仲方发丁十五万，于朔方已东缘边险要筑数十城，<br /><br />&nbsp;&nbsp;&nbsp;&nbsp;以遏胡寇。<br /><br />&nbsp;&nbsp;&nbsp;&nbsp;丁父艰去职。未期，起为虢州刺史。上书论取陈之策曰：<br /><br />&nbsp;&nbsp;&nbsp;&nbsp;臣谨案晋太康元年岁在庚子，晋武平吴，至今开皇六年，岁次丙午，合三百<br /><br />&nbsp;&nbsp;&nbsp;&nbsp;七载。《春秋宝乾图》云：“王者三百年一蠲法。”今年三百之期，可谓备矣。<br /><br />&nbsp;&nbsp;&nbsp;&nbsp;陈氏草窃，起于丙子，至今丙午，又子午为冲，阴阳之忌。昔史赵有言曰：“陈，<br /><br />&nbsp;&nbsp;&nbsp;&nbsp;颛顼之族，为水，故岁在鹑火以灭。”又云：“周武王克商，封胡公满于陈。”<br /><br />&nbsp;&nbsp;&nbsp;&nbsp;至鲁昭公九年，陈灾，裨灶曰：“岁五及鹑火而后陈亡，楚克之。”楚，祝融之<br /><br />&nbsp;&nbsp;&nbsp;&nbsp;后也，为火正，故复灭陈。陈承舜后，舜承颛顼，虽太岁左行，岁星右转，鹑火<br /><br />&nbsp;&nbsp;&nbsp;&nbsp;之岁，陈族再亡，戊午之年，妫虞运尽。语迹虽殊，考事无别。皇朝五运相承，<br /><br />&nbsp;&nbsp;&nbsp;&nbsp;感火德而王，国号为隋，与楚同分。楚是火正，午为鹑火，未为鹑首，申为实沉，<br /><br />&nbsp;&nbsp;&nbsp;&nbsp;酉为大梁。既当周、秦、晋、赵之分，若当此分发兵，将得岁之助，以今量古，<br /><br />&nbsp;&nbsp;&nbsp;&nbsp;陈灭不疑。臣谓午未申酉，并是数极。盖闻天时不如地利，地利不如人和，况主<br /><br />&nbsp;&nbsp;&nbsp;&nbsp;圣臣良，兵强国富，动植回心，人神叶契。陈既主昏于上，民于下，险无百二<br /><br />&nbsp;&nbsp;&nbsp;&nbsp;之固，众非九国之师。夏癸、殷辛尚不能立，独此岛夷而稽天讨！伏度朝廷自有<br /><br />&nbsp;&nbsp;&nbsp;&nbsp;宏谟，但刍荛所见，冀申萤爝。今唯须武昌已下，蕲、和、滁、方、吴、海等州<br /><br />&nbsp;&nbsp;&nbsp;&nbsp;更帖精兵，密营渡计。益、信、襄、荆、基、郢等州速造舟楫，多张形势，为水<br /><br />&nbsp;&nbsp;&nbsp;&nbsp;战之具。蜀、汉二江，是其上流，水路冲要，必争之所。贼虽于流头、荆门、延<br /><br />&nbsp;&nbsp;&nbsp;&nbsp;州、公安、巴陵、隐矶、夏首、蕲口、盆城置船，然终聚汉口、峡口，以水战大<br /><br />&nbsp;&nbsp;&nbsp;&nbsp;决。若贼必以上流有军，令精兵赴援者，下流诸将即须择便横渡。如拥众自卫，<br /><br />&nbsp;&nbsp;&nbsp;&nbsp;上江水军鼓行以前。虽恃九江五湖之险，非德无以为固，徒有三吴、百越之兵，<br /><br />&nbsp;&nbsp;&nbsp;&nbsp;无恩不能自立。<br /><br />&nbsp;&nbsp;&nbsp;&nbsp;上览而大悦，转基州刺史，征入朝。仲方因面陈经略，上善之，赐以御袍F，<br /><br />&nbsp;&nbsp;&nbsp;&nbsp;并杂彩五百段，进位开府而遣之。及大举伐陈，以仲方为行军总管，率兵与秦王<br /><br />&nbsp;&nbsp;&nbsp;&nbsp;会。及陈平，坐事免。未几，复位。后数载，转会州总管。时诸羌犹未宾附，诏<br /><br />&nbsp;&nbsp;&nbsp;&nbsp;令仲方击之，与贼三十馀战，紫祖、四邻、望方、涉题、干碉、小铁围山、白男<br /><br />&nbsp;&nbsp;&nbsp;&nbsp;王、弱水等诸部悉平。赐奴婢一百三十口，黄金三十斤，杂物称是。<br /><br />&nbsp;&nbsp;&nbsp;&nbsp;仁寿初，授代州总管，在职数年，被征入朝。会上崩，汉王谅馀党据吕州不<br /><br />&nbsp;&nbsp;&nbsp;&nbsp;下，炀帝令周罗T攻之，中流矢卒，乃令仲方代总其众，月馀拔之。进位大将军，<br /><br />&nbsp;&nbsp;&nbsp;&nbsp;拜民部尚书，寻转礼部尚书。后三载，坐事免。寻为国子祭酒，转太常卿。朝廷<br /><br />&nbsp;&nbsp;&nbsp;&nbsp;以其衰老，出拜上郡太守。未几，以母忧去职。岁馀，起为信都太守，上表乞骸<br /><br />&nbsp;&nbsp;&nbsp;&nbsp;骨，优诏许之。寻卒于家，时年七十六。子民寿，官至定陶令。<br /><br />&nbsp;&nbsp;&nbsp;&nbsp;○于仲文兄凯从父弟玺<br /><br />&nbsp;&nbsp;&nbsp;&nbsp;于仲文，字次武，建平公义之兄子。父实，周大左辅、燕国公。仲文少聪敏，<br /><br />&nbsp;&nbsp;&nbsp;&nbsp;髫龀就学，耽阅不倦。其父异之曰：“此儿必兴吾宗矣。”九岁，尝于云阳宫见<br /><br />&nbsp;&nbsp;&nbsp;&nbsp;周太祖，太祖问曰：“闻儿好读书，书有何事？”仲文对曰：“资父事君，忠孝<br /><br />&nbsp;&nbsp;&nbsp;&nbsp;而已。”太祖甚嗟叹之。其后就博士李祥受《周易》、《三礼》。略通大义。及<br /><br />&nbsp;&nbsp;&nbsp;&nbsp;长，倜傥有大志，气调英拔，当时号为名公子。起家为赵王属，寻迁安固太守。<br /><br />&nbsp;&nbsp;&nbsp;&nbsp;有任、杜两家各失牛，后得一牛，两家俱认，州郡久不能决。益州长史韩伯俊曰：<br /><br />&nbsp;&nbsp;&nbsp;&nbsp;“于安固少聪察，可令决之。”仲文对曰：“此易解耳。”于是令二家各驱牛群<br /><br />&nbsp;&nbsp;&nbsp;&nbsp;至，乃放所认者，遂向任氏群中。又阴使人微伤其牛，任氏嗟惋，杜家自若。仲<br /><br />&nbsp;&nbsp;&nbsp;&nbsp;文于是诃诘杜氏，杜氏服罪而去。始州刺史屈突尚，宇文护之党也，先坐事下狱，<br /><br />&nbsp;&nbsp;&nbsp;&nbsp;无敢绳者。仲文至郡穷治，遂竟其狱。蜀中为之语曰：“明断无双有于公，不避<br /><br />&nbsp;&nbsp;&nbsp;&nbsp;强御有次武。”未几，征为御正下大夫，封延寿郡公，邑三千五百户。数从征伐，<br /><br />&nbsp;&nbsp;&nbsp;&nbsp;累勋授仪同三司。宣帝时，为东郡太守。<br /><br />&nbsp;&nbsp;&nbsp;&nbsp;高祖为丞相，尉迥作乱，遣将檀让收河南之地。复使人诱致仲文，仲文拒之。<br /><br />&nbsp;&nbsp;&nbsp;&nbsp;迥怒其不同己，遣仪同宇文威攻之。仲文迎击，大破威众，斩首五百馀级。以功<br /><br />&nbsp;&nbsp;&nbsp;&nbsp;授开府。迥又遣其将宇文胄渡石济，宇文威、邹绍自白马，二道俱进，复攻仲文。<br /><br />&nbsp;&nbsp;&nbsp;&nbsp;贼势逾盛，人情大骇，郡人赫连僧伽、敬子哲率众应迥。仲文自度不能支，弃妻<br /><br />&nbsp;&nbsp;&nbsp;&nbsp;子，将六十馀骑，开城西门，溃围而遁。为贼所追，且战且行，所从骑战死者十<br /><br />&nbsp;&nbsp;&nbsp;&nbsp;七八。仲文仅而获免，达于京师。迥于是屠其三子一女。高祖见之，引入卧内，<br /><br />&nbsp;&nbsp;&nbsp;&nbsp;为之下泣。赐彩五百段，黄金二百两，进位大将军，领河南道行军总管。给以鼓<br /><br />&nbsp;&nbsp;&nbsp;&nbsp;吹，驰传诣洛阳发兵，以讨檀让。时韦孝宽拒迥于永桥，仲文诣孝宽有所计议。<br /><br />&nbsp;&nbsp;&nbsp;&nbsp;时总管宇文忻颇有自疑之心，因谓仲文曰：“公新从京师来，观执政意何如也？<br /><br />&nbsp;&nbsp;&nbsp;&nbsp;尉迥诚不足平，正恐事宁之后，更有藏弓之虑。”仲文惧忻生变，因谓之曰：<br /><br />&nbsp;&nbsp;&nbsp;&nbsp;“丞相宽仁大度，明识有馀，苟能竭诚，必心无贰。仲文在京三日，频见三善，<br /><br />&nbsp;&nbsp;&nbsp;&nbsp;以此为观，非寻常人也。”忻曰：“三善如何？”仲文曰：“有陈万敌者，新从<br /><br />&nbsp;&nbsp;&nbsp;&nbsp;贼中来，即令其弟难敌召募乡曲，从军讨贼。此其有大度一也。上士宋谦，奉使<br /><br />&nbsp;&nbsp;&nbsp;&nbsp;勾检，谦缘此别求他罪。丞相责之曰：‘入网者自可推求，何须别访，以亏大体。’<br /><br />&nbsp;&nbsp;&nbsp;&nbsp;此其不求人私二也。言及仲文妻子，未尝不潸泫。此其有仁心三也。”忻自此遂<br /><br />&nbsp;&nbsp;&nbsp;&nbsp;安。<br /><br />&nbsp;&nbsp;&nbsp;&nbsp;仲文军至汴州之东倪坞，与迥将刘子昂、刘浴德等相遇，进击破之。军次蓼<br /><br />&nbsp;&nbsp;&nbsp;&nbsp;堤，去梁郡七里，让拥众数万，仲文以羸师挑战。让悉众来拒，仲文伪北，让军<br /><br />&nbsp;&nbsp;&nbsp;&nbsp;颇骄。于是遣精兵左右翼击之，大败让军，生获五千馀人，斩首七百级。进攻梁<br /><br />&nbsp;&nbsp;&nbsp;&nbsp;郡，迥守将刘子宽弃城遁走。仲文追击，擒斩数千人，子宽仅以身免。初，仲文<br /><br />&nbsp;&nbsp;&nbsp;&nbsp;在蓼堤，诸将皆曰：“军自远来，士马疲敝，不可决胜。”仲文令三军趣食，列<br /><br />&nbsp;&nbsp;&nbsp;&nbsp;阵大战。既而破贼，诸将皆请曰：“前兵疲不可交战，竟而克胜，其计安在？”<br /><br />&nbsp;&nbsp;&nbsp;&nbsp;仲文笑曰：“吾所部将士皆山东人，果于速进，不宜持久。乘势击之，所以制胜。”<br /><br />&nbsp;&nbsp;&nbsp;&nbsp;诸将皆以为非所及也。进击曹州，获迥所署刺史李仲康及上仪同房劲。檀让以馀<br /><br />&nbsp;&nbsp;&nbsp;&nbsp;众屯城武，别将高士儒以万人屯永昌。仲文诈移书州县曰：“大将军至，可多积<br /><br />&nbsp;&nbsp;&nbsp;&nbsp;粟。”让谓仲文未能卒至，方槌牛享士。仲文知其怠，选精骑袭之，一日便至，<br /><br />&nbsp;&nbsp;&nbsp;&nbsp;遂拔城武。迥将席毗罗，众十万，屯于沛县，将攻徐州。其妻子在金乡。仲文遣<br /><br />&nbsp;&nbsp;&nbsp;&nbsp;人诈为毗罗使者，谓金乡城主徐善净曰：“檀让明日午时到金乡，将宣蜀公令，<br /><br />&nbsp;&nbsp;&nbsp;&nbsp;赏赐将士。”金乡人谓为信然，皆喜。仲文简精兵，伪建迥旗帜，倍道而进。善<br /><br />&nbsp;&nbsp;&nbsp;&nbsp;净望见仲文军且至，以为檀让，乃出迎谒。仲文执之，遂取金乡。诸将多劝屠之，<br /><br />&nbsp;&nbsp;&nbsp;&nbsp;仲文曰：“此城是毗罗起兵之所，当宽其妻子，其兵可自归。如即屠之，彼望绝<br /><br />&nbsp;&nbsp;&nbsp;&nbsp;矣。”众皆称善。于是毗罗恃众来薄官军，仲文背城结阵，去军数里，设伏于麻<br /><br />&nbsp;&nbsp;&nbsp;&nbsp;田中。两阵才合，伏兵发，俱曳柴鼓噪，尘埃张天。毗罗军大溃，仲文乘之，贼<br /><br />&nbsp;&nbsp;&nbsp;&nbsp;皆投洙水而死，为之不流。获檀让，槛送京师，河南悉平。毗罗匿荥阳人家，执<br /><br />&nbsp;&nbsp;&nbsp;&nbsp;斩之，传首阙下。勒石纪功，树于泗上。<br /><br />&nbsp;&nbsp;&nbsp;&nbsp;入朝京师，高祖引入卧内，宴享极欢。赐杂彩千馀段，妓女十人，拜柱国、<br /><br />&nbsp;&nbsp;&nbsp;&nbsp;河南道大行台。属高祖受禅，不行。未几，其叔父太尉翼坐事下狱，仲文亦为吏<br /><br />&nbsp;&nbsp;&nbsp;&nbsp;所簿，于狱中上书曰：<br /><br />&nbsp;&nbsp;&nbsp;&nbsp;臣闻春生夏长，天地平分之功，子孝臣诚，人伦不易之道。曩者尉迥逆乱，<br /><br />&nbsp;&nbsp;&nbsp;&nbsp;所在影从。臣任处关河，地居冲要，尝胆枕戈，誓以必死。迥时购臣位大将军、<br /><br />&nbsp;&nbsp;&nbsp;&nbsp;邑万户。臣不顾妻子，不爱身命，冒白刃，溃重围，三男一女，相继沦没，披露<br /><br />&nbsp;&nbsp;&nbsp;&nbsp;肝胆，驰赴阙庭。蒙陛下授臣以高官，委臣以兵革。于时河南凶寇，狼顾鸱张，<br /><br />&nbsp;&nbsp;&nbsp;&nbsp;臣以羸兵八千，扫除氛昆。摧刘宽于梁郡，破檀让于蓼堤，平曹州，复东郡、安<br /><br />&nbsp;&nbsp;&nbsp;&nbsp;城、武定、永昌，解亳州围，殄徐州贼。席毗十万之众，一战土崩，河南蚁聚之<br /><br />&nbsp;&nbsp;&nbsp;&nbsp;徒，应时戡定。当群凶问鼎之际，黎元乏主之辰，臣第二叔翼先在幽州，总驭燕、<br /><br />&nbsp;&nbsp;&nbsp;&nbsp;赵，南邻群寇，北捍旄头，内外安抚，得免罪戾。臣第五叔智建搴谒，与王谦<br /><br />&nbsp;&nbsp;&nbsp;&nbsp;为邻，式遏蛮陬，镇绥蜀道。臣兄作牧淮南，坐制偷校乘机剿定，传首京师。<br /><br />&nbsp;&nbsp;&nbsp;&nbsp;王谦窃据二江，叛换三蜀。臣第三叔义受庙庭，龚行天讨。自外父叔兄弟，皆<br /><br />&nbsp;&nbsp;&nbsp;&nbsp;当文武重寄，或衔命危难之间，或侍卫钩陈之侧，合门诚款，冀有可明。伏愿下<br /><br />&nbsp;&nbsp;&nbsp;&nbsp;泣辜之恩，降云雨之施，追草昧之始，录涓滴之功，则寒灰更然，枯骨生肉，不<br /><br />&nbsp;&nbsp;&nbsp;&nbsp;胜区区之至，谨冒死以闻。<br /><br />&nbsp;&nbsp;&nbsp;&nbsp;上览表，并翼俱释之。<br /><br />&nbsp;&nbsp;&nbsp;&nbsp;未几，诏仲文率兵屯白狼塞以备胡。明年，拜行军元帅，统十二总管以击胡。<br /><br />&nbsp;&nbsp;&nbsp;&nbsp;出服远镇，遇虏，破之，斩首千馀级，六畜巨万计。于是从金河出白道，遣总管<br /><br />&nbsp;&nbsp;&nbsp;&nbsp;辛明瑾、元滂、贺兰志、吕楚、段谐等二万人出盛乐道，趋那颉山。至护军川北，<br /><br />&nbsp;&nbsp;&nbsp;&nbsp;与虏相遇，可汗见仲文军容齐肃，不战而退。仲文率精骑五千，逾山追之，不及<br /><br />&nbsp;&nbsp;&nbsp;&nbsp;而还。上以尚书文簿繁杂，吏多奸计，令仲文勘录省中事。其所发`甚多，上嘉<br /><br />&nbsp;&nbsp;&nbsp;&nbsp;其明断，厚加劳赏焉。上每忧转运不给，仲文请决渭水，开漕渠。上然之，使仲<br /><br />&nbsp;&nbsp;&nbsp;&nbsp;文总其事。及伐陈之役，拜行军总管，以舟师自章山出汉口。陈郢州刺史荀法尚、<br /><br />&nbsp;&nbsp;&nbsp;&nbsp;鲁山城主诞法澄、邓沙弥等请降，秦王俊皆令仲文以兵纳之。高智慧等作乱江南，<br /><br />&nbsp;&nbsp;&nbsp;&nbsp;复以行军总管讨之。时三军乏食，米粟踊贵，仲文私粜军粮，坐除名。明年，复<br /><br />&nbsp;&nbsp;&nbsp;&nbsp;官爵，率兵屯马邑以备胡。数旬而罢。<br /><br />&nbsp;&nbsp;&nbsp;&nbsp;晋王广以仲文有将领之才，每常属意，至是奏之，乃令督晋王军府事。后突<br /><br />&nbsp;&nbsp;&nbsp;&nbsp;厥犯塞，晋王为元帅，以仲文将前军，大破贼而还。仁寿初，拜太子右卫率。炀<br /><br />&nbsp;&nbsp;&nbsp;&nbsp;帝即位，迁右翊卫大将军，参掌文武选事。从帝讨吐谷浑，进位光禄大夫，甚见<br /><br />&nbsp;&nbsp;&nbsp;&nbsp;亲幸。辽东之役，仲文率军指乐浪道。军次乌骨城，仲文简羸马驴数千，置于军<br /><br />&nbsp;&nbsp;&nbsp;&nbsp;后。既而率众东过，高丽出兵掩袭辎重，仲文回击，大破之。至鸭绿水，高丽将<br /><br />&nbsp;&nbsp;&nbsp;&nbsp;乙支文德诈降，来入其营。仲文先奉密旨，若遇高元及文德者，必擒之。至是，<br /><br />&nbsp;&nbsp;&nbsp;&nbsp;文德来，仲文将执之。时尚书右丞刘士龙为慰抚使，固止之。仲文遂舍文德。寻<br /><br />&nbsp;&nbsp;&nbsp;&nbsp;悔，遣人绐文德曰：“更有言议，可复来也。”文德不从，遂济。仲文选骑渡水<br /><br />&nbsp;&nbsp;&nbsp;&nbsp;追之，每战破贼。文德遗仲文诗曰：“神策究天文，妙算穷地理。战胜功既高，<br /><br />&nbsp;&nbsp;&nbsp;&nbsp;知足愿云止。”仲文答书谕之，文德烧栅而遁。时宇文述以粮尽欲还，仲文议以<br /><br />&nbsp;&nbsp;&nbsp;&nbsp;精锐追文德，可以有功。述固止之，仲文怒曰：“将军仗十万之众，不能破小贼，<br /><br />&nbsp;&nbsp;&nbsp;&nbsp;何颜以见帝！且仲文此行也，固无功矣。”述因厉声曰：“何以知无功？”仲文<br /><br />&nbsp;&nbsp;&nbsp;&nbsp;曰：“昔周亚夫之为将也，见天子军容不变。此决在一人，所以功成名遂。今者<br /><br />&nbsp;&nbsp;&nbsp;&nbsp;人各其心，何以赴敌！”初，帝以仲文有计画，令诸军咨禀节度，故有此言。由<br /><br />&nbsp;&nbsp;&nbsp;&nbsp;是述等不得已而从之，遂行。东至萨水，宇文述以兵馁退归，师遂败绩。帝以属<br /><br />&nbsp;&nbsp;&nbsp;&nbsp;吏，诸将皆委罪于仲文。帝大怒，释诸将，独系仲文。仲文忧恚发病，困笃方出<br /><br />&nbsp;&nbsp;&nbsp;&nbsp;之，卒于家，时年六十八。撰《汉书刊繁》三十卷、《略览》三十卷。有子九人，<br /><br />&nbsp;&nbsp;&nbsp;&nbsp;钦明最知名。<br /><br />&nbsp;&nbsp;&nbsp;&nbsp;字元武，身长八尺，美须眉。周大冢宰宇文护见而器之，妻以季女。寻以<br /><br />&nbsp;&nbsp;&nbsp;&nbsp;父勋赐爵新野郡公，邑三千户。授大都督，迁车骑大将军、仪同三司。其后累以<br /><br />&nbsp;&nbsp;&nbsp;&nbsp;军功，授上开府，历左、右宫伯，郢州刺史。大象中，以水军总管从韦孝宽经略<br /><br />&nbsp;&nbsp;&nbsp;&nbsp;淮南。率开府元绍贵、上仪同毛猛等，以舟师自颍口入淮。陈防主潘深弃栅而<br /><br />&nbsp;&nbsp;&nbsp;&nbsp;走，进与孝宽攻拔寿阳。复引师围硖石，守将许约惧而降，乃拜东广州刺史。<br /><br />&nbsp;&nbsp;&nbsp;&nbsp;尉迥之反也，时总管赵文表与素不协，将图之，因卧阁内，诈得心疾，<br /><br />&nbsp;&nbsp;&nbsp;&nbsp;谓左右曰：“我见两三人至我前者，辄大惊，即欲斫之，不能自制也。”其有宾<br /><br />&nbsp;&nbsp;&nbsp;&nbsp;客候问者，皆令去左右。渐称危笃，文表往候之，令从者至大门而止，文表独<br /><br />&nbsp;&nbsp;&nbsp;&nbsp;至所。然而起，抽刀斫杀之，”因唱言曰：“文表与尉迥通谋，所以斩之。”<br /><br />&nbsp;&nbsp;&nbsp;&nbsp;其麾下无敢动者。时高祖以尉迥未平，虑复生边患，因而劳勉之，即拜吴州总<br /><br />&nbsp;&nbsp;&nbsp;&nbsp;管。陈将钱茂和率数千人袭江阳，逆击走之。陈复遣将陈纪、周罗T、燕合儿<br /><br />&nbsp;&nbsp;&nbsp;&nbsp;等袭，拒之而退，赐彩数百段。<br /><br />&nbsp;&nbsp;&nbsp;&nbsp;高祖受禅，文表弟诣阙称兄无罪。上令案其事，太傅窦炽等议当死。上以<br /><br />&nbsp;&nbsp;&nbsp;&nbsp;门著勋绩，特原之，贬为开府。后袭爵燕国公，邑万六千户。寻以疾免。开皇七<br /><br />&nbsp;&nbsp;&nbsp;&nbsp;年，拜泽州刺史。数年，免职，卒于家。子世虔嗣。<br /><br />&nbsp;&nbsp;&nbsp;&nbsp;玺字伯符。父翼，仕周为上柱国、幽州总管、任国公。高祖为丞相，尉迥作<br /><br />&nbsp;&nbsp;&nbsp;&nbsp;乱，遣人诱翼。翼锁其使，送之长安，高祖甚悦。及高祖受禅，翼入朝，上为之<br /><br />&nbsp;&nbsp;&nbsp;&nbsp;降榻，握手极欢。数日，拜为太尉。岁馀，卒，谥曰穆。<br /><br />&nbsp;&nbsp;&nbsp;&nbsp;玺少有器干，仕周，起家右侍上士。寻授仪同，领右羽林，迁少胥附。武帝<br /><br />&nbsp;&nbsp;&nbsp;&nbsp;时，从齐王宪破齐师于洛阳，以功赐爵丰宁县子，邑五百户。寻从帝平齐，加开<br /><br />&nbsp;&nbsp;&nbsp;&nbsp;府，改封黎阳县公，邑千二百户，授职方中大夫。及宣帝嗣位，转右勋曹中大夫。<br /><br />&nbsp;&nbsp;&nbsp;&nbsp;寻领右忠义。高祖为丞相，加上开府。及受禅，进位大将军，拜汴州刺史，甚有<br /><br />&nbsp;&nbsp;&nbsp;&nbsp;能名。上闻而善之，优诏褒扬，赐帛百匹。寻加上大将军，进爵郡公。转邵州刺<br /><br />&nbsp;&nbsp;&nbsp;&nbsp;史，在州数年，甚有恩惠。后检校江陵总管，州人张愿等数十人，诣阙上表，请<br /><br />&nbsp;&nbsp;&nbsp;&nbsp;留玺。上嘉叹良久，令还邵州，父老相贺。寻迁洛州刺史，复为熊州刺史，并有<br /><br />&nbsp;&nbsp;&nbsp;&nbsp;惠政。以疾征还京师。仁寿末，卒于家，谥曰静。有子志本。<br /><br />&nbsp;&nbsp;&nbsp;&nbsp;○段文振<br /><br />&nbsp;&nbsp;&nbsp;&nbsp;段文振，北海期原人也。祖寿，魏沧州刺史。父威，周洮、河、甘、渭四州<br /><br />&nbsp;&nbsp;&nbsp;&nbsp;刺史。文振少有膂力，胆气过人，性刚直，明达时务。初为宇文护亲信，护知其<br /><br />&nbsp;&nbsp;&nbsp;&nbsp;有干用。擢授中外府兵曹。后武帝攻齐海昌王尉相贵于晋州，其亚将侯子钦、崔<br /><br />&nbsp;&nbsp;&nbsp;&nbsp;景嵩为内应。文振杖槊登城，与崔仲方等数十人先登。文振随景嵩至相贵所，拔<br /><br />&nbsp;&nbsp;&nbsp;&nbsp;佩刀劫之，相贵不敢动，城遂下。帝大喜，赐物千段。进拔文侯、华谷、高壁三<br /><br />&nbsp;&nbsp;&nbsp;&nbsp;城，皆有力焉。及攻并州，陷东门而入，齐安德王延宗惧而出降。录前后勋，将<br /><br />&nbsp;&nbsp;&nbsp;&nbsp;拜高秩，以谗毁获谴，因授上仪同，赐爵襄国县公，邑千户。进平邺都，又赐绮<br /><br />&nbsp;&nbsp;&nbsp;&nbsp;罗二千匹。后从滕王击稽胡，破之。历相州别驾、扬州总管长史。入为天官都<br /><br />&nbsp;&nbsp;&nbsp;&nbsp;上士，从韦孝宽经略淮南。<br /><br />&nbsp;&nbsp;&nbsp;&nbsp;俄而尉迥作乱，时文振老母妻子俱在邺城，迥遣人诱之，文振不顾，归于高<br /><br />&nbsp;&nbsp;&nbsp;&nbsp;祖。高祖引为丞相掾，领宿卫骠骑。司马消难之奔陈也，高祖令文振安集淮南，<br /><br />&nbsp;&nbsp;&nbsp;&nbsp;还除卫尉少卿，兼内史侍郎。寻以行军长史从达奚震讨叛蛮，平之，加上开府。<br /><br />&nbsp;&nbsp;&nbsp;&nbsp;岁馀，迁鸿胪卿。卫王爽北征突厥，以文振为长史，坐勋簿不实免官。后为石、<br /><br />&nbsp;&nbsp;&nbsp;&nbsp;河二州刺史，甚有威惠，迁兰州总管，改封龙岗县公。突厥犯塞，以行军总管击<br /><br />&nbsp;&nbsp;&nbsp;&nbsp;破之，逐北至居延塞而还。九年，大举伐陈，以文振为元帅秦王司马，别领行军<br /><br />&nbsp;&nbsp;&nbsp;&nbsp;总管。及平江南，授扬州总管司马。寻转并州总管司马，以母忧去职。未几，起<br /><br />&nbsp;&nbsp;&nbsp;&nbsp;令视事，固辞不许。后数年，拜云州总管，寻为太仆卿。十九年，突厥犯塞，文<br /><br />&nbsp;&nbsp;&nbsp;&nbsp;振以行军总管拒之，遇达头可汗于沃野，击破之。文振先与王世积有旧，初，文<br /><br />&nbsp;&nbsp;&nbsp;&nbsp;振北征，世积遗以驼马。比还，世积以罪被诛，文振坐与交关，功遂不录。明年，<br /><br />&nbsp;&nbsp;&nbsp;&nbsp;率众出灵州道以备胡，无虏而还。越`蛮叛，文振击平之，赐奴婢二百口。仁寿<br /><br />&nbsp;&nbsp;&nbsp;&nbsp;初，嘉州獠作乱，文振以行军总管讨之。引军出谷间，为贼所袭，前后阻险，不<br /><br />&nbsp;&nbsp;&nbsp;&nbsp;得相救，军遂大败。文振复收散兵，击其不意，竟破之。文振性素刚直，无所降<br /><br />&nbsp;&nbsp;&nbsp;&nbsp;下，初，军次益州，谒蜀王秀，貌颇不恭，秀甚衔之，及此，奏文振师徒丧败。<br /><br />&nbsp;&nbsp;&nbsp;&nbsp;右仆射苏威与文振有隙，因而谮之，坐是除名。及秀废黜，文振上表自申理，高<br /><br />&nbsp;&nbsp;&nbsp;&nbsp;祖慰谕之，授大将军。寻拜灵州总管。<br /><br />&nbsp;&nbsp;&nbsp;&nbsp;炀帝即位，征为兵部尚书，待遇甚重。从征吐谷浑，文振督兵屯雪山，连营<br /><br />&nbsp;&nbsp;&nbsp;&nbsp;三百馀里，东接杨义臣，西连张寿，合围浑主于覆袁川。以功进位右光禄大夫。<br /><br />&nbsp;&nbsp;&nbsp;&nbsp;帝幸江都，以文振行江都郡事。文振见高祖时容纳突厥启民居于塞内，妻以公主，<br /><br />&nbsp;&nbsp;&nbsp;&nbsp;赏赐重叠；及大业初，恩泽弥厚。文振以狼子野心，恐为国患，乃上表曰：“臣<br /><br />&nbsp;&nbsp;&nbsp;&nbsp;闻古者远不间近，夷不乱华，周宣外攘戎狄，秦帝筑城万里，盖远图良算，弗可<br /><br />&nbsp;&nbsp;&nbsp;&nbsp;忘也。窃见国家容受启民，资其兵食，假以地利。如臣愚计，窃又未安。何则？<br /><br />&nbsp;&nbsp;&nbsp;&nbsp;夷狄之性，无亲而贪，弱则归投，强则反噬，盖其本心也。臣学非博览，不能远<br /><br />&nbsp;&nbsp;&nbsp;&nbsp;见，且闻晋朝刘曜，梁代侯景，近事之验，众所共知。以臣量之，必为国患。如<br /><br />&nbsp;&nbsp;&nbsp;&nbsp;臣之计，以时喻遣，令出塞外。然后明设烽候，缘边镇防，务令严重，此乃万岁<br /><br />&nbsp;&nbsp;&nbsp;&nbsp;之长策也。”时兵曹郎斛斯政专掌兵事，文振知政险薄，不可委以机要，屡言于<br /><br />&nbsp;&nbsp;&nbsp;&nbsp;帝，帝并弗纳。<br /><br />&nbsp;&nbsp;&nbsp;&nbsp;及辽东之役，授左候卫大将军，出南苏道。在道疾笃，上表曰：“臣以庸微，<br /><br />&nbsp;&nbsp;&nbsp;&nbsp;幸逢圣世，滥蒙奖擢，荣冠侪伍。而智能无取，叨窃已多，言念国恩，用忘寝食。<br /><br />&nbsp;&nbsp;&nbsp;&nbsp;常思效其鸣吠，以报万分，而摄养乖方，疾患遂笃。抱此深愧，永归泉壤，不胜<br /><br />&nbsp;&nbsp;&nbsp;&nbsp;馀恨，轻陈管穴。窃见辽东小丑，未服严刑，远降六师，亲劳万乘。但夷狄多诈，<br /><br />&nbsp;&nbsp;&nbsp;&nbsp;深须防拟，口陈降款，心怀背叛，诡伏多端，勿得便受。水潦方降，不可淹迟，<br /><br />&nbsp;&nbsp;&nbsp;&nbsp;唯愿严勒诸军，星驰速发，水陆俱前，出其不意，则平壤孤城，势可拔也。若倾<br /><br />&nbsp;&nbsp;&nbsp;&nbsp;其本根，馀城自克。如不时定，脱遇秋霖，深为艰阻，兵粮又竭，强敌在前，<br /><br />&nbsp;&nbsp;&nbsp;&nbsp;轲出后，迟疑不决，非上策也。”后数日，卒于师。帝省表，悲叹久之，赠光禄<br /><br />&nbsp;&nbsp;&nbsp;&nbsp;大夫、尚书右仆射、北平侯，谥曰襄。赐物一千段，粟麦二千石，威仪鼓吹，送<br /><br />&nbsp;&nbsp;&nbsp;&nbsp;至墓所。有子十人。<br /><br />&nbsp;&nbsp;&nbsp;&nbsp;长子诠，官至武牙郎将。次纶，少以侠气闻。文振弟文操，大业中，为武贲<br /><br />&nbsp;&nbsp;&nbsp;&nbsp;郎将，性甚刚严。帝令督秘书省学士。时学士颇存儒雅，文操辄鞭挞之，前后或<br /><br />&nbsp;&nbsp;&nbsp;&nbsp;至千数，时议者鄙之。<br /><br />&nbsp;&nbsp;&nbsp;&nbsp;史臣曰：仲方兼资文武，雅有筹算，伐陈之策，信为深远矣。声绩克举，夫<br /><br />&nbsp;&nbsp;&nbsp;&nbsp;岂徒言哉！仲文博涉书记，以英略自许，尉迥之乱，遂立功名。自兹厥后，屡当<br /><br />&nbsp;&nbsp;&nbsp;&nbsp;推毂。辽东之役，实丧师徒。斯乃大树将颠，盖亦非战人之罪也。文振少以胆略<br /><br />&nbsp;&nbsp;&nbsp;&nbsp;见重，终怀壮夫之志，时进谠言，频称谅直。其取高位厚秩，良有以也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885985);">加入书签</a><a
                        href="885965.html">上一页</a>&larr;<a href="index.html">返回列表</a>&rarr;<a
                            href="886011.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885965.html"; var next_page = "886011.html"; var index_page = "index.html"; var sortid = "9"; var article_id = "13945"; var chapter_id = "885985"; var articlename = "隋书"; var chaptername = " 卷六十 列传第二十五"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>