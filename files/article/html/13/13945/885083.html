<!DOCTYPE html>
<html>
<head>
<meta charset="gbk" />
<title>隋书- 卷十五 志第十-在线阅读-哈西文学网</title>
<meta name="keywords" content="魏征，隋书， 卷十五 志第十全文， 卷十五 志第十在线阅读 哈西文学网" />
<meta name="description" content="哈西文学网提供魏征的隋书  卷十五 志第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885083.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885083.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 志第十</h1>
            <div class="link xb">
                <a href="885067.html">上一页</a>&larr;<a href="index.html">返回列表</a>&rarr;<a
                    href="885110.html">下一页</a></div>			
            <div id="BookText">&nbsp;&nbsp;&nbsp;&nbsp;◎音乐下<br /><br />&nbsp;&nbsp;&nbsp;&nbsp;开皇九年，平陈，获宋、齐旧乐，诏于太常置清商署以管之。求陈太乐令蔡<br /><br />&nbsp;&nbsp;&nbsp;&nbsp;子元、于普明等，复居其职。由是牛弘奏曰：<br /><br />&nbsp;&nbsp;&nbsp;&nbsp;臣闻周有六代之乐，至《韶》、《武》而已。秦始皇改周舞曰《五行》，汉<br /><br />&nbsp;&nbsp;&nbsp;&nbsp;高帝改《韶舞》曰《文始》，以示不相袭也。又造《武德》，自表其功，故高帝<br /><br />&nbsp;&nbsp;&nbsp;&nbsp;庙奏《武德》、《文始》、《五行》之舞。又作《昭容》、《礼容》，增演其意。<br /><br />&nbsp;&nbsp;&nbsp;&nbsp;《昭容》生于《武德》，盖犹古之《韶》也。《礼容》生于《文始》，矫秦之<br /><br />&nbsp;&nbsp;&nbsp;&nbsp;《五行》也。文帝又作《四时》之舞，故孝景帝立，追述先功，采《武德舞》作<br /><br />&nbsp;&nbsp;&nbsp;&nbsp;《昭德舞》，被之管弦，荐于太宗之庙。孝宣采《昭德舞》为《盛德舞》，更造<br /><br />&nbsp;&nbsp;&nbsp;&nbsp;新歌，荐于武帝之庙。据此而言，递相因袭，纵有改作，并宗于《韶》。至明帝<br /><br />&nbsp;&nbsp;&nbsp;&nbsp;时，东平献王采《文德舞》为《大武》之舞，荐于光武之庙。<br /><br />&nbsp;&nbsp;&nbsp;&nbsp;汉末大乱，乐章沦缺，魏武平荆州，获杜夔，以为军谋祭酒，使创雅乐。时<br /><br />&nbsp;&nbsp;&nbsp;&nbsp;散骑侍郎邓静善咏雅歌，乐师尹胡能习宗祀之曲，舞师冯肃晓知先代诸舞。总练<br /><br />&nbsp;&nbsp;&nbsp;&nbsp;研精，复于古乐，自夔始也。文帝黄初，改《昭容》之乐为《昭业乐》，《武德》<br /><br />&nbsp;&nbsp;&nbsp;&nbsp;之舞为《武颂舞》，《文始》之舞为《大韶舞》，《五行》之舞为《大武舞》。<br /><br />&nbsp;&nbsp;&nbsp;&nbsp;明帝初，公卿奏上太祖武皇帝乐曰《武始》之舞，高祖文皇帝乐曰《咸熙》之舞。<br /><br />&nbsp;&nbsp;&nbsp;&nbsp;又制乐舞，名曰《章斌》之舞，有事于天地宗庙及临朝大飨，并用之。<br /><br />&nbsp;&nbsp;&nbsp;&nbsp;晋武帝泰始二年，遣傅玄等造行礼及上寿食举歌诗。张华表曰：“按汉、魏<br /><br />&nbsp;&nbsp;&nbsp;&nbsp;所用，虽诗章辞异，兴废随时，至其韵逗曲折，并系于旧，一皆因袭，不敢有所<br /><br />&nbsp;&nbsp;&nbsp;&nbsp;改也。”九年，荀勖典乐，使郭夏、宋识造《正德》、《大豫》之舞。改魏《昭<br /><br />&nbsp;&nbsp;&nbsp;&nbsp;武舞》曰《宣武舞》，羽a舞曰《宜文舞》。江左之初，典章堙紊，贺循为太常<br /><br />&nbsp;&nbsp;&nbsp;&nbsp;卿，始有登歌之乐。大宁末，阮孚等又增益之。咸和间，鸠集遗逸，邺没胡后，<br /><br />&nbsp;&nbsp;&nbsp;&nbsp;乐人颇复南度，东晋因之，以具钟律。太元间，破苻永固，又获乐工杨蜀等，闲<br /><br />&nbsp;&nbsp;&nbsp;&nbsp;练旧乐，于是金石始备。寻其设悬音调，并与江左是同。<br /><br />&nbsp;&nbsp;&nbsp;&nbsp;慕容垂破慕容永于长子，尽获苻氏旧乐。垂息为魏所败，其钟律令李佛等，<br /><br />&nbsp;&nbsp;&nbsp;&nbsp;将太乐细伎，奔慕容德于邺。德迁都广固，子超嗣立，其母先没姚兴，超以太乐<br /><br />&nbsp;&nbsp;&nbsp;&nbsp;伎一百二十人诣兴赎母。及宋武帝入关，悉收南渡。永初元年，改《正德舞》曰<br /><br />&nbsp;&nbsp;&nbsp;&nbsp;《前舞》，《大武舞》曰《后舞》。文帝元嘉九年，太乐令钟宗之，更调金石。<br /><br />&nbsp;&nbsp;&nbsp;&nbsp;至十四年，典书令奚纵，复改定之。又有《凯容》、《宣业》之舞，齐代因而用<br /><br />&nbsp;&nbsp;&nbsp;&nbsp;之。萧子显《齐书・志》曰：“宋孝建初，朝议以《凯容舞》为《韶舞》，《宣<br /><br />&nbsp;&nbsp;&nbsp;&nbsp;业舞》为《武德舞》。据《韶》为言，《宣业》即是古之《大武》，非《武德》<br /><br />&nbsp;&nbsp;&nbsp;&nbsp;也。”故《志》有《前舞凯容》歌辞，《后舞凯容》歌辞者矣。至于梁初，犹用<br /><br />&nbsp;&nbsp;&nbsp;&nbsp;《凯容》、《宣业》之舞，后改为《大壮》、《大观》焉。今人犹唤《大观》为<br /><br />&nbsp;&nbsp;&nbsp;&nbsp;《前舞》，故知乐名虽随代而改，声韵曲折，理应常同。<br /><br />&nbsp;&nbsp;&nbsp;&nbsp;前克荆州，得梁家雅曲，今平蒋州，又得陈氏正乐。史传相承，以为合古。<br /><br />&nbsp;&nbsp;&nbsp;&nbsp;且观其曲体，用声有次，请修缉之，以备雅乐。其后魏洛阳之曲，据《魏史》云<br /><br />&nbsp;&nbsp;&nbsp;&nbsp;“太武平赫连昌所得”，更无明证。后周所用者，皆是新造，杂有边裔之声。戎<br /><br />&nbsp;&nbsp;&nbsp;&nbsp;音乱华，皆不可用。请悉停之。<br /><br />&nbsp;&nbsp;&nbsp;&nbsp;制曰：“制礼作乐，圣人之事也，功成化洽，方可议之。今宇内初平，正化<br /><br />&nbsp;&nbsp;&nbsp;&nbsp;未洽。遽有变革，我则未暇。”晋王广又表请，帝乃许之。<br /><br />&nbsp;&nbsp;&nbsp;&nbsp;牛弘遂因郑译之旧，又请依古五声六律，旋相为宫。雅乐每宫但一调，唯迎<br /><br />&nbsp;&nbsp;&nbsp;&nbsp;气奏五调，谓之五音。缦乐用七调，祭祀施用。各依声律尊卑为次。高祖犹忆妥<br /><br />&nbsp;&nbsp;&nbsp;&nbsp;言，注弘奏下，不许作旋宫之乐，但作黄钟一宫而已。于是牛弘及秘书丞姚察、<br /><br />&nbsp;&nbsp;&nbsp;&nbsp;通直散骑常侍许善心、仪同三司刘臻、通直郎虞世基等，更共详议曰：<br /><br />&nbsp;&nbsp;&nbsp;&nbsp;后周之时，以四声降神，虽采《周礼》，而年代深远，其法久绝，不可依用。<br /><br />&nbsp;&nbsp;&nbsp;&nbsp;谨案《司乐》：“凡乐，圜钟为宫，黄钟为角，太簇为徵，姑洗为羽，舞《云门》<br /><br />&nbsp;&nbsp;&nbsp;&nbsp;以祭天。函钟为宫，太簇为角，姑洗为徵，南吕为羽，舞《咸池》以祭地。黄钟<br /><br />&nbsp;&nbsp;&nbsp;&nbsp;为宫，大吕为角，太簇为徵，圜钟为羽，舞《韵》以祀宗庙。”马融曰：“圜钟，<br /><br />&nbsp;&nbsp;&nbsp;&nbsp;应钟也。”贾逵、郑玄曰：“圜钟，夹钟也。”郑玄又云：“此乐无商声，祭尚<br /><br />&nbsp;&nbsp;&nbsp;&nbsp;柔刚，故不用也。”干宝云：“不言商，商为臣。王者自谓，故置其实而去其名，<br /><br />&nbsp;&nbsp;&nbsp;&nbsp;若曰有天地人物，无德以主之，谦以自牧也。”先儒解释，既莫知适从。然此四<br /><br />&nbsp;&nbsp;&nbsp;&nbsp;声，非直无商，又律管乖次，以其为乐，无克谐之理。今古事异，不可得而行也。<br /><br />&nbsp;&nbsp;&nbsp;&nbsp;按《东观书・马防传》，太子丞鲍邺等上作乐事，下防。防奏言：“建初二<br /><br />&nbsp;&nbsp;&nbsp;&nbsp;年七月邺上言，天子食饮，必顺于四时五味，而有食举之乐。所以顺天地，养神<br /><br />&nbsp;&nbsp;&nbsp;&nbsp;明，求福应也。今官雅乐独有黄钟，而食举乐但有太簇，皆不应月律，恐伤气类。<br /><br />&nbsp;&nbsp;&nbsp;&nbsp;可作十二月均，各应其月气。公卿朝会，得闻月律，乃能感天，和气宜应。诏下<br /><br />&nbsp;&nbsp;&nbsp;&nbsp;太常评焉。太常上言，作乐器直钱百四十六万，奏寝。今明诏复下，臣防以为可<br /><br />&nbsp;&nbsp;&nbsp;&nbsp;须上天之明时，因岁首之嘉月，发太簇之律，奏雅颂之音，以迎和气。”其条贯<br /><br />&nbsp;&nbsp;&nbsp;&nbsp;甚具，遂独施行。起于十月，为迎气之乐矣。又《顺帝纪》云：“阳嘉二年冬十<br /><br />&nbsp;&nbsp;&nbsp;&nbsp;月庚午，以春秋为辟雍，隶太学，随月律。十月作应钟，三月作姑洗。元和以来，<br /><br />&nbsp;&nbsp;&nbsp;&nbsp;音戾不调，修复黄钟，作乐器，如旧典。”据此而言，汉乐宫悬有黄钟均，食举<br /><br />&nbsp;&nbsp;&nbsp;&nbsp;太簇均，止有二均，不旋相为宫，亦以明矣。计从元和至阳嘉二年，才五十岁，<br /><br />&nbsp;&nbsp;&nbsp;&nbsp;用而复止。验黄帝听凤以制律吕，《尚书》曰“予欲闻六律五声”，《周礼》有<br /><br />&nbsp;&nbsp;&nbsp;&nbsp;“分乐而祭”。此圣人制作，以合天地阴阳之和，自然之理，乃云音戾不调，斯<br /><br />&nbsp;&nbsp;&nbsp;&nbsp;言诬之甚也。<br /><br />&nbsp;&nbsp;&nbsp;&nbsp;今梁、陈雅曲，并用宫声。按《礼》：“五声十二律，还相为宫。”卢植云：<br /><br />&nbsp;&nbsp;&nbsp;&nbsp;“十二月三管流转用事，当用事者为宫。宫，君也。”郑玄曰：“五声宫、商、<br /><br />&nbsp;&nbsp;&nbsp;&nbsp;角、徵、羽。其阳管为律，阴管为吕。布十二辰，更相为宫，始自黄钟，终于南<br /><br />&nbsp;&nbsp;&nbsp;&nbsp;吕，凡六十也。”皇侃疏：“还相为宫者，十一月以黄钟为宫，十二月以大吕为<br /><br />&nbsp;&nbsp;&nbsp;&nbsp;宫，正月以太簇为宫。馀月放此。凡十二管，各备五声，合六十声。五声成一调，<br /><br />&nbsp;&nbsp;&nbsp;&nbsp;故十二调。”此即释郑义之明文，无用商、角、徵、羽为别调之法矣。《乐稽耀<br /><br />&nbsp;&nbsp;&nbsp;&nbsp;嘉》曰：“东方春，其声角，乐当宫于夹钟。馀方各以其中律为宫。”若有商、<br /><br />&nbsp;&nbsp;&nbsp;&nbsp;角之理，不得云宫于夹钟也。又云：“五音非宫不调，五味非甘不和。”又《动<br /><br />&nbsp;&nbsp;&nbsp;&nbsp;声仪》：“宫唱而商和，是谓善本，太平之乐也。”《周礼》：“奏黄钟，歌大<br /><br />&nbsp;&nbsp;&nbsp;&nbsp;吕，以祀天神。”郑玄“以黄钟之钟，大吕之声为均。”均，调也。故崔灵恩云：<br /><br />&nbsp;&nbsp;&nbsp;&nbsp;“六乐十二调，亦不独论商、角、徵、羽也。”又云：“凡六乐者，皆文之以五<br /><br />&nbsp;&nbsp;&nbsp;&nbsp;声，播之以八音。”故知每曲皆须五声八音错综而能成也。《御寇子》云：“师<br /><br />&nbsp;&nbsp;&nbsp;&nbsp;文鼓琴，命宫而总四声，则庆云浮，景风翔。”唯《韩诗》云：“闻其宫声，使<br /><br />&nbsp;&nbsp;&nbsp;&nbsp;人温厚而宽大。闻其商声，使人方廉而好义。”及古有清角、清徵之流。此则当<br /><br />&nbsp;&nbsp;&nbsp;&nbsp;声为曲。今以五引为五声，迎气所用者是也。馀曲悉用宫声，不劳商、角、徵、<br /><br />&nbsp;&nbsp;&nbsp;&nbsp;羽。何以得知？荀勖论三调为均首者，得正声之名，明知雅乐悉在宫调。已外徵、<br /><br />&nbsp;&nbsp;&nbsp;&nbsp;羽、角，自为谣俗之音耳。且西凉、龟兹杂伎等，曲数既多，故得隶于众调，调<br /><br />&nbsp;&nbsp;&nbsp;&nbsp;各别曲，至如雅乐少，须以宫为本，历十二均而作，不可分配余调，更成杂乱也。<br /><br />&nbsp;&nbsp;&nbsp;&nbsp;其奏大抵如此。帝并从之。故隋代雅乐，唯奏黄钟一宫，郊庙飨用一调，迎<br /><br />&nbsp;&nbsp;&nbsp;&nbsp;气用五调。旧工更尽，其馀声律，皆不复通。或有能为蕤宾之宫者，享祀之际肆<br /><br />&nbsp;&nbsp;&nbsp;&nbsp;之，竟无觉者。<br /><br />&nbsp;&nbsp;&nbsp;&nbsp;弘又修皇后房内之乐，据毛苌、侯苞、孙毓故事，皆有钟声，而王肃之意，<br /><br />&nbsp;&nbsp;&nbsp;&nbsp;乃言不可。又陈统云：“妇人无外事，而阴教尚柔，柔以静为体，不宜用于钟。”<br /><br />&nbsp;&nbsp;&nbsp;&nbsp;弘等采肃、统以取正焉。高祖龙潜时，颇好音乐，常倚琵琶，作歌二首，名曰<br /><br />&nbsp;&nbsp;&nbsp;&nbsp;《地厚》、《天高》，托言夫妻之义。因即取之为房内曲。命妇人并登歌上寿并<br /><br />&nbsp;&nbsp;&nbsp;&nbsp;用之。职在宫内，女人教习之。<br /><br />&nbsp;&nbsp;&nbsp;&nbsp;初，后周故事，悬钟磬法，七正七倍，合为十四。盖准变宫、变徵，凡为七<br /><br />&nbsp;&nbsp;&nbsp;&nbsp;声，有正有倍，而为十四也。长孙绍远引《国语》冷州鸠云：“武王伐殷，岁在<br /><br />&nbsp;&nbsp;&nbsp;&nbsp;鹑火。”自鹑及驷，七位故也。既以七同其数，而以律和其声，于是有七律。又<br /><br />&nbsp;&nbsp;&nbsp;&nbsp;引《尚书大传》“谓之七始”，其注云：“谓黄钟、林钟、太簇、南吕、姑洗、<br /><br />&nbsp;&nbsp;&nbsp;&nbsp;应钟、蕤宾也。”歌声不应此者，皆去之。然据一均言也。宫、商、角、徵、羽<br /><br />&nbsp;&nbsp;&nbsp;&nbsp;为正，变宫、变徵为和，加倍而有十四焉。又梁武帝加以浊倍，三七二十一而同<br /><br />&nbsp;&nbsp;&nbsp;&nbsp;为架，虽取繁会，声不合古。又后魏时，公孙崇设钟磬正倍，参悬之。弘等并以<br /><br />&nbsp;&nbsp;&nbsp;&nbsp;为非，而据《周官・小胥职》“悬钟磬，半之为堵，全之为肆”。郑玄曰：“钟<br /><br />&nbsp;&nbsp;&nbsp;&nbsp;磬编悬之，二八十六而在一。钟一堵，磬一堵，谓之肆。”又引《乐纬》“宫<br /><br />&nbsp;&nbsp;&nbsp;&nbsp;为君，商为臣，君臣皆尊，各置一副，故加十四而悬十六”。又据汉成帝时，犍<br /><br />&nbsp;&nbsp;&nbsp;&nbsp;为水滨得石磬十六枚，此皆悬八之义也。悬钟磬法，每准之，悬八用七，不取<br /><br />&nbsp;&nbsp;&nbsp;&nbsp;近周之法悬七也。<br /><br />&nbsp;&nbsp;&nbsp;&nbsp;又参用《仪礼》及《尚书大传》，为宫悬陈布之法。北方北向，应钟起西，<br /><br />&nbsp;&nbsp;&nbsp;&nbsp;磬次之，黄钟次之，钟次之，大吕次之，皆东陈。一建鼓在其东，东鼓。东方西<br /><br />&nbsp;&nbsp;&nbsp;&nbsp;向，太簇起北，磬次之，夹钟次之，钟次之，姑洗次之，皆南陈。一建鼓在其南，<br /><br />&nbsp;&nbsp;&nbsp;&nbsp;东鼓。南方北向，中吕起东，钟次之，蕤宾次之，磬次之，林钟次之，皆西陈。<br /><br />&nbsp;&nbsp;&nbsp;&nbsp;一建鼓在其西，西鼓。西方东向，夷则起南，钟次之，南吕次之，磬次之，无射<br /><br />&nbsp;&nbsp;&nbsp;&nbsp;次之，皆北陈。一建鼓在其北，西鼓。其大射，则撤北面而加钲鼓。祭天用雷鼓、<br /><br />&nbsp;&nbsp;&nbsp;&nbsp;雷鼗，祭地用灵鼓、灵鼗，宗庙用路鼓、路鼗。各两设在悬内。<br /><br />&nbsp;&nbsp;&nbsp;&nbsp;又准《仪礼》，宫悬四面设D钟十二，各依辰位。又甲、丙、庚、壬位，<br /><br />&nbsp;&nbsp;&nbsp;&nbsp;各设钟一，乙、丁、辛、癸位，各陈磬一。共为二十。其宗庙殿庭郊丘社<br /><br />&nbsp;&nbsp;&nbsp;&nbsp;并同。树建鼓于四隅，以象二十四气。依月为均，四箱同作，盖取毛传《诗》云<br /><br />&nbsp;&nbsp;&nbsp;&nbsp;“四悬皆同”之义。古者D钟据《仪礼》击为节检，而无合曲之义。又大射有二<br /><br />&nbsp;&nbsp;&nbsp;&nbsp;D，皆乱击焉，乃无成曲之理。依后周以十二D相生击之，声韵克谐。每D钟、<br /><br />&nbsp;&nbsp;&nbsp;&nbsp;建鼓各一人。每钟、磬各一人，歌二人，执节一人，琴、瑟、筝、筑各一人。<br /><br />&nbsp;&nbsp;&nbsp;&nbsp;每钟，竽、笙、箫、笛、埙、篪各一人。悬内恰各一人，窃诙，吾在西。<br /><br />&nbsp;&nbsp;&nbsp;&nbsp;二舞各八佾。乐人皆平巾帻、绛衣。乐器并采《周官》，参之梁代，择用其<br /><br />&nbsp;&nbsp;&nbsp;&nbsp;尤善者。其皆金五博山，饰以崇牙，树羽旒苏。其乐器应漆者，天地之神皆<br /><br />&nbsp;&nbsp;&nbsp;&nbsp;朱漆，宗庙及殿庭则五色漆画。晋、宋故事，箱别各有恰，既同时戛之，今<br /><br />&nbsp;&nbsp;&nbsp;&nbsp;则不用。<br /><br />&nbsp;&nbsp;&nbsp;&nbsp;又《周官・大司乐》：“奏黄钟，歌大吕，舞《云门》，以祀天神。奏太簇，<br /><br />&nbsp;&nbsp;&nbsp;&nbsp;歌应钟，舞《咸池》，以祭地o。奏姑洗，歌南吕，舞《大韶》，以祀四望。奏<br /><br />&nbsp;&nbsp;&nbsp;&nbsp;蕤宾，歌函钟，舞《大夏》，以祭山川。奏夷则，歌小吕，舞《大护》，以享先<br /><br />&nbsp;&nbsp;&nbsp;&nbsp;妣。奏无射，歌夹钟，舞《大武》，以享先祖。”此乃周制，立二王三恪，通己<br /><br />&nbsp;&nbsp;&nbsp;&nbsp;为六代之乐。至四时祭祀，则分而用之。以六乐配十二调，一代之乐，则用二调<br /><br />&nbsp;&nbsp;&nbsp;&nbsp;矣。隋去六代之乐，又无四望、先妣之祭，今既与古祭法有别，乃以神祗位次分<br /><br />&nbsp;&nbsp;&nbsp;&nbsp;乐配焉。奏黄钟，歌大吕，以祀圆丘。黄钟所以宣六气也，耀魄天神，最为尊极，<br /><br />&nbsp;&nbsp;&nbsp;&nbsp;故奏黄钟以祀之。奏太簇，歌应钟，以祭方泽。太簇所以赞阳出滞，昆仑厚载之<br /><br />&nbsp;&nbsp;&nbsp;&nbsp;重，故奏太簇以祀之。奏姑洗，歌南吕，以祀五郊、神州。姑洗所以涤洁百物，<br /><br />&nbsp;&nbsp;&nbsp;&nbsp;五郊神州，天地之次，故奏姑洗以祀之。奏蕤宾，歌函钟，以祭宗庙。蕤宾所以<br /><br />&nbsp;&nbsp;&nbsp;&nbsp;安静神人，祖宗有国之本，故奏蕤宾以祀之。奏夷则，歌小吕，以祭社稷、先农。<br /><br />&nbsp;&nbsp;&nbsp;&nbsp;夷则所以咏歌九谷，贵在秋成，故奏夷则以祀之。奏无射，歌夹钟，以祭巡狩方<br /><br />&nbsp;&nbsp;&nbsp;&nbsp;岳。无射所以示人轨物，观风望秩，故奏无射以祀之。同用文武二舞。其圆丘降<br /><br />&nbsp;&nbsp;&nbsp;&nbsp;神六变，方泽降神八变，宗庙E降神九变，皆用《昭夏》。其余祭享皆一变。<br /><br />&nbsp;&nbsp;&nbsp;&nbsp;又《周礼》，王出，奏《王夏》，尸出，奏《肆夏》。叔孙通法，迎神奏《嘉至》。<br /><br />&nbsp;&nbsp;&nbsp;&nbsp;今亦随事立名。皇帝入出，皆奏《皇夏》。群官入出，皆奏《肆夏》。食举上寿，<br /><br />&nbsp;&nbsp;&nbsp;&nbsp;奏《需夏》。迎、送神，奏《昭夏》。荐献郊庙，奏《诚夏》。宴飨殿上，奏登<br /><br />&nbsp;&nbsp;&nbsp;&nbsp;歌。并文舞武舞，合为八曲。古有宫、商、角、徵、羽五引，梁以三朝元会奏之。<br /><br />&nbsp;&nbsp;&nbsp;&nbsp;今改为五音，其声悉依宫商，不使差越。唯迎气于五郊，降神奏之，《月令》所<br /><br />&nbsp;&nbsp;&nbsp;&nbsp;谓“孟春其音角”是也。通前为十三曲。并内宫所奏《天高》、《地厚》二曲，<br /><br />&nbsp;&nbsp;&nbsp;&nbsp;于房中奏之，合十五曲。<br /><br />&nbsp;&nbsp;&nbsp;&nbsp;其登歌法，准《礼・郊特牲》“歌者在上，匏竹在下。”《大戴》云：“清<br /><br />&nbsp;&nbsp;&nbsp;&nbsp;庙之歌，悬一磬而尚拊搏。”又在汉代，独登歌者，不以丝竹乱人声。近代以来，<br /><br />&nbsp;&nbsp;&nbsp;&nbsp;有登歌五人，别升于上，丝竹一部，进处阶前。此盖《尚书》“戛击鸣球，搏拊<br /><br />&nbsp;&nbsp;&nbsp;&nbsp;琴瑟以咏，祖考来格”之义也。梁武《乐论》以为登歌者颂祖宗功业，检《礼记》<br /><br />&nbsp;&nbsp;&nbsp;&nbsp;乃非元日所奏。若三朝大庆，百辟俱陈，升工籍殿，以咏祖考，君臣相对，便须<br /><br />&nbsp;&nbsp;&nbsp;&nbsp;涕。以此说非通，还以嘉庆用之。后周登歌，备钟、磬、琴、瑟，阶上设笙、<br /><br />&nbsp;&nbsp;&nbsp;&nbsp;管。今遂因之。合于《仪礼》荷瑟升歌，及笙入，立于阶下，间歌合乐，是燕饮<br /><br />&nbsp;&nbsp;&nbsp;&nbsp;之事矣。登歌法，十有四人，钟东磬西，工各一人，琴、瑟、筝、筑各一人，并<br /><br />&nbsp;&nbsp;&nbsp;&nbsp;歌者三人，执节七人，并坐阶上。笙、竽、箫、笛、埙、篪各一人，并立阶下。<br /><br />&nbsp;&nbsp;&nbsp;&nbsp;悉进贤冠，绛公服。斟酌古今，参而用之。祀神宴会通行之。若有大祀临轩，陈<br /><br />&nbsp;&nbsp;&nbsp;&nbsp;于阶坛之上。若册拜王公，设宫悬，不用登歌。释奠则唯用登歌，而不设悬。<br /><br />&nbsp;&nbsp;&nbsp;&nbsp;古者人君食，皆用当月之调，以取时律之声。使不失五常之性，调畅四体，<br /><br />&nbsp;&nbsp;&nbsp;&nbsp;令得时气之和。故鲍邺上言，天子食饮，必顺四时，有食举乐，所以顺天地，养<br /><br />&nbsp;&nbsp;&nbsp;&nbsp;神明，可作十二月均，感天和气。此则殿庭月调之义也。祭祀既已分乐，临轩朝<br /><br />&nbsp;&nbsp;&nbsp;&nbsp;会，并用当月之律。正月悬太簇之均，乃至十二月悬大吕之均，欲感君人情性，<br /><br />&nbsp;&nbsp;&nbsp;&nbsp;允协阴阳之序也。<br /><br />&nbsp;&nbsp;&nbsp;&nbsp;又文舞六十四人，并黑介帻，冠进贤冠，绛纱连裳，内单，皂F、领、<br /><br />&nbsp;&nbsp;&nbsp;&nbsp;N、裾、革带，乌皮履。十六人执N。十六人执旄。十六人执旄。十六人执羽，<br /><br />&nbsp;&nbsp;&nbsp;&nbsp;左手皆执a。二人执纛，引前，在舞人数外，衣冠同舞人。武舞六十四人，并服<br /><br />&nbsp;&nbsp;&nbsp;&nbsp;武弁，朱衣，革带，乌皮履。左执朱干，右执大戚，依朱干玉戚之文。二人<br /><br />&nbsp;&nbsp;&nbsp;&nbsp;执旌，居前，二人执鼗，二人执铎。金T二，四人舆，二人作。二人执铙次之。<br /><br />&nbsp;&nbsp;&nbsp;&nbsp;二人执相，在左，二人执雅，在右，各工一人作。自旌以下来引，并在舞人数外，<br /><br />&nbsp;&nbsp;&nbsp;&nbsp;衣冠同舞人。《周官》所谓“以金T和鼓，金镯节鼓，金铙止鼓，金铎通鼓”<br /><br />&nbsp;&nbsp;&nbsp;&nbsp;也。又依《乐记》象德拟功，初来就位，总干而山立，思君道之难也。发扬蹈厉，<br /><br />&nbsp;&nbsp;&nbsp;&nbsp;威而不残也。舞乱皆坐，四海咸安也。武，始而受命，再成而定山东，三成而平<br /><br />&nbsp;&nbsp;&nbsp;&nbsp;蜀道，四成而北狄是通，五成而江南是拓，六成复缀，以阐太平。高祖曰：“不<br /><br />&nbsp;&nbsp;&nbsp;&nbsp;须象功德，直象事可也。”然竟用之。近代舞出入皆作乐，谓之阶步，咸用《肆<br /><br />&nbsp;&nbsp;&nbsp;&nbsp;夏》。今亦依定，即《周官》所谓乐出入奏钟鼓也。又魏、晋故事，有《矛俞》、<br /><br />&nbsp;&nbsp;&nbsp;&nbsp;《弩俞》及朱儒导引。今据《尚书》直云干羽，《礼》文称羽a干戚。今文舞执<br /><br />&nbsp;&nbsp;&nbsp;&nbsp;羽a，武舞执干戚，其《矛俞》、《弩俞》等，盖汉高祖自汉中归，巴、俞之兵，<br /><br />&nbsp;&nbsp;&nbsp;&nbsp;执仗而舞也。既非正典，悉罢不用。<br /><br />&nbsp;&nbsp;&nbsp;&nbsp;十四年三月，乐定。秘书监、奇章县公牛弘，秘书丞、北绛郡公姚察，通直<br /><br />&nbsp;&nbsp;&nbsp;&nbsp;散骑常侍、虞部侍郎许善心，兼内史舍人虞世基，仪同三司、东宫学士饶阳伯刘<br /><br />&nbsp;&nbsp;&nbsp;&nbsp;臻等奏曰：“臣闻桴土鼓，由来斯尚，雷出地奋，著自《易经》。邃古帝王，<br /><br />&nbsp;&nbsp;&nbsp;&nbsp;经邦驭物，揖让而临天下者，祀乐之谓也。秦焚经典，乐书亡缺，爰至汉兴，始<br /><br />&nbsp;&nbsp;&nbsp;&nbsp;加鸠采，祖述增广，缉成朝宪。魏、晋相承，更加论讨，沿革之宜，备于故实。<br /><br />&nbsp;&nbsp;&nbsp;&nbsp;永嘉之后，九服崩离，燕、石、苻、姚，遁据华土。此其戎乎，何必伊川之上，<br /><br />&nbsp;&nbsp;&nbsp;&nbsp;吾其左衽，无复微管之功。前言往式，于斯而尽。金陵建社，朝士南奔，帝则皇<br /><br />&nbsp;&nbsp;&nbsp;&nbsp;规，粲然更备，与内原隔绝，三百年于兹矣。伏惟明圣膺期，会昌在运。今南征<br /><br />&nbsp;&nbsp;&nbsp;&nbsp;所获梁、陈乐人，及晋、宋旗章，宛然俱至。曩代所不服者，今悉服之，前朝所<br /><br />&nbsp;&nbsp;&nbsp;&nbsp;未得者，今悉得之。化洽功成，于是乎在。臣等伏奉明诏，详定雅乐，博访知音，<br /><br />&nbsp;&nbsp;&nbsp;&nbsp;旁求儒彦，研校是非，定其去就，取为一代正乐，具在本司。”于是并撰歌辞三<br /><br />&nbsp;&nbsp;&nbsp;&nbsp;十首，诏并令施用，见行者皆停之。其人间音乐，流僻日久，弃其旧体者，并加<br /><br />&nbsp;&nbsp;&nbsp;&nbsp;禁约，务存其本。<br /><br />&nbsp;&nbsp;&nbsp;&nbsp;先是高祖遣内史侍郎李元操、直内史省卢思道等，列清庙歌辞十二曲。令齐<br /><br />&nbsp;&nbsp;&nbsp;&nbsp;乐人曹妙达于太乐教习，以代周歌。其初迎神七言，象《元基曲》，献奠登歌六<br /><br />&nbsp;&nbsp;&nbsp;&nbsp;言，象《倾杯曲》，送神礼毕五言，象《行天曲》。至是弘等但改其声，合于钟<br /><br />&nbsp;&nbsp;&nbsp;&nbsp;律，而辞经敕定，不敢易之。至仁寿元年，炀帝初为皇太子，从飨于太庙，闻而<br /><br />&nbsp;&nbsp;&nbsp;&nbsp;非之。乃上言曰：“清庙歌辞，文多浮丽，不足以述宣功德，请更议定。”于是<br /><br />&nbsp;&nbsp;&nbsp;&nbsp;制诏吏部尚书、奇章公弘，开府仪同三司、领太子洗马柳顾言，秘书丞、摄太常<br /><br />&nbsp;&nbsp;&nbsp;&nbsp;少卿许善心，内史舍人虞世基，礼部侍郎蔡徵等，更详故实，创制雅乐歌辞。其<br /><br />&nbsp;&nbsp;&nbsp;&nbsp;祠圆丘，皇帝入，至版位定，奏《昭夏》之乐，以降天神。升坛，奏《皇夏》之<br /><br />&nbsp;&nbsp;&nbsp;&nbsp;乐。受玉帛，登歌，奏《昭夏》之乐。皇帝降南陛，诣洗，洗爵讫，升坛，并<br /><br />&nbsp;&nbsp;&nbsp;&nbsp;奏《皇夏》。初升坛，俎入，奏《昭夏》之乐。皇帝初献，奏《P夏》之乐。皇<br /><br />&nbsp;&nbsp;&nbsp;&nbsp;帝既献，作文舞之舞。皇帝饮福酒，作《需夏》之乐。皇帝反爵于坫，还本位，<br /><br />&nbsp;&nbsp;&nbsp;&nbsp;奏《皇夏》之乐。武舞出，作《肆夏》之乐。送神作《昭夏》之乐。就燎位，还<br /><br />&nbsp;&nbsp;&nbsp;&nbsp;大次，并奏《皇夏》。<br /><br />&nbsp;&nbsp;&nbsp;&nbsp;圜丘：<br /><br />&nbsp;&nbsp;&nbsp;&nbsp;降神，奏《昭夏》辞：<br /><br />&nbsp;&nbsp;&nbsp;&nbsp;肃祭典，协良辰。具嘉荐，俟皇臻。礼方成，乐已变。感灵心，回天眷。辟<br /><br />&nbsp;&nbsp;&nbsp;&nbsp;华阙，下乾宫。乘精气，御祥风。望火，通田烛。膺介圭，受u玉。神之临，<br /><br />&nbsp;&nbsp;&nbsp;&nbsp;庆阴阳。烟衢洞，宸路深。善既福，德斯辅。流鸿祚，遍区宇。<br /><br />&nbsp;&nbsp;&nbsp;&nbsp;皇帝升坛，奏《皇夏》辞：<br /><br />&nbsp;&nbsp;&nbsp;&nbsp;于穆我君，昭明有融。道济区域，功格玄穹。百神警卫，万国承风，仁深德<br /><br />&nbsp;&nbsp;&nbsp;&nbsp;厚，信洽义丰。明发思政，勤忧在躬。鸿基惟永，福祚长隆。<br /><br />&nbsp;&nbsp;&nbsp;&nbsp;登歌辞：<br /><br />&nbsp;&nbsp;&nbsp;&nbsp;德深礼大，道高飨穆。就阳斯恭，陟配惟肃。血升气，冕裘标服。诚感清<br /><br />&nbsp;&nbsp;&nbsp;&nbsp;玄，信陈史祝。祗承灵贶，载膺多福。<br /><br />&nbsp;&nbsp;&nbsp;&nbsp;皇帝初献，奏《P夏》辞：<br /><br />&nbsp;&nbsp;&nbsp;&nbsp;肇崇祀，大报尊灵。因高尽敬，扫地推诚。六宗随兆，五纬陪营。云和发<br /><br />&nbsp;&nbsp;&nbsp;&nbsp;韵，孤竹扬清。我粢既洁，我酌惟明。元神是鉴，百禄来成。<br /><br />&nbsp;&nbsp;&nbsp;&nbsp;皇帝既献，奏文舞辞：<br /><br />&nbsp;&nbsp;&nbsp;&nbsp;皇矣上帝，受命自天。睿图作极，文教遐宣。四方监观，万品陶甄。有苗斯<br /><br />&nbsp;&nbsp;&nbsp;&nbsp;格，无得称焉。天地之经，和乐具举。体徵咸萃，要荒式序。正位履端，秋霜春<br /><br />&nbsp;&nbsp;&nbsp;&nbsp;雨。<br /><br />&nbsp;&nbsp;&nbsp;&nbsp;皇帝饮福酒，奏《需夏》辞：<br /><br />&nbsp;&nbsp;&nbsp;&nbsp;礼以恭事，荐以飨时。载清玄酒，备洁芗萁。回旒分爵，思媚轩墀。惠均撤<br /><br />&nbsp;&nbsp;&nbsp;&nbsp;俎，祥降受。十伦以具，百福斯滋。克昌厥德，永祚鸿基。<br /><br />&nbsp;&nbsp;&nbsp;&nbsp;武舞辞：<br /><br />&nbsp;&nbsp;&nbsp;&nbsp;御历膺期，乘乾表则。成功戡乱，顺时经国。兵畅五材，武弘七德。憬彼遐<br /><br />&nbsp;&nbsp;&nbsp;&nbsp;裔，化行充塞。三道备举，二仪交泰。情发自中，义均莫大。祀敬恭肃，钟鼓繁<br /><br />&nbsp;&nbsp;&nbsp;&nbsp;会。万国斯欢，兆人斯赖。享兹介福，康哉元首。惠我无疆，天长地久。<br /><br />&nbsp;&nbsp;&nbsp;&nbsp;送神奏《昭夏》辞：<br /><br />&nbsp;&nbsp;&nbsp;&nbsp;享序洽，祀礼施。神之驾，严将驰。奔精驱，长离耀。牲烟达，洁诚照。腾<br /><br />&nbsp;&nbsp;&nbsp;&nbsp;日驭，鼓电鞭。辞下土，升上玄。瞻寥廓，杳无际。澹群心，留余惠。<br /><br />&nbsp;&nbsp;&nbsp;&nbsp;皇帝就燎，还大次，并奏《皇夏》，辞同上。<br /><br />&nbsp;&nbsp;&nbsp;&nbsp;五郊歌辞五首：（迎送神、登歌，与圜丘同。）<br /><br />&nbsp;&nbsp;&nbsp;&nbsp;青帝歌辞，奏角音：<br /><br />&nbsp;&nbsp;&nbsp;&nbsp;震宫初动，木德惟仁。龙精戒旦，鸟历司春。阳光煦物，温风先导。严处载<br /><br />&nbsp;&nbsp;&nbsp;&nbsp;惊，膏田已冒。牺牲丰洁，金石和声。怀柔备礼，明德惟馨。<br /><br />&nbsp;&nbsp;&nbsp;&nbsp;赤帝歌辞，奏徵音：<br /><br />&nbsp;&nbsp;&nbsp;&nbsp;长赢开序，炎上为德。执礼司萌，持衡御国。重离得位，芒种在时。含樱荐<br /><br />&nbsp;&nbsp;&nbsp;&nbsp;实，木权垂蕤。庆赏既行，高明可处。顺时立祭，事昭福举。<br /><br />&nbsp;&nbsp;&nbsp;&nbsp;黄帝歌辞，奏宫音：<br /><br />&nbsp;&nbsp;&nbsp;&nbsp;爰稼作土，顺位称坤。孕金成德，履艮为尊。黄本内色，宫实声始。万物资<br /><br />&nbsp;&nbsp;&nbsp;&nbsp;生，四时咸纪。灵坛汛扫，盛乐高张。威仪孔备，福履无疆。<br /><br />&nbsp;&nbsp;&nbsp;&nbsp;白帝歌辞，奏商音：<br /><br />&nbsp;&nbsp;&nbsp;&nbsp;西成肇节，盛德在秋。三农稍已，九谷行收。金气肃杀，商威r戾。严风鼓<br /><br />&nbsp;&nbsp;&nbsp;&nbsp;茎，繁霜殒带。厉兵诘暴，敕法慎刑。神明降嘏，国步惟宁。<br /><br />&nbsp;&nbsp;&nbsp;&nbsp;黑帝歌辞，奏羽音：<br /><br />&nbsp;&nbsp;&nbsp;&nbsp;玄英启候，冥陵初起。虹藏于天，雉化于水。严关重闭，星回日穷。黄钟动<br /><br />&nbsp;&nbsp;&nbsp;&nbsp;律，广莫生风。玄樽示本，天产惟质。恩覃外区，福流景室。<br /><br />&nbsp;&nbsp;&nbsp;&nbsp;感帝奏《P夏》辞：（迎送神、登歌，与圜丘同。）<br /><br />&nbsp;&nbsp;&nbsp;&nbsp;E祖垂典，郊天有章。以春之孟，于国之阳。茧栗惟诚，陶匏斯尚。人神接<br /><br />&nbsp;&nbsp;&nbsp;&nbsp;礼，明幽交畅。火灵降祚，火历载隆。蒸哉帝道，赫矣皇风。<br /><br />&nbsp;&nbsp;&nbsp;&nbsp;雩祭奏《P夏》辞：（迎送神、登歌，与圜丘同。）<br /><br />&nbsp;&nbsp;&nbsp;&nbsp;朱明启候时载阳，肃若旧典延五方。嘉荐以陈盛乐奏，气序和平资灵v。公<br /><br />&nbsp;&nbsp;&nbsp;&nbsp;田既雨私亦濡，人殷俗富政化敷。<br /><br />&nbsp;&nbsp;&nbsp;&nbsp;蜡祭奏《P夏》辞：（迎送神、登歌，与圜丘同。）<br /><br />&nbsp;&nbsp;&nbsp;&nbsp;四方有祀，八蜡酬功。收藏既毕，榛葛送终。使之必报，祭之斯索。三时告<br /><br />&nbsp;&nbsp;&nbsp;&nbsp;劳，一日为泽。神祗必来，鳞羽咸致。惟义之尽，惟仁之至。年成物阜，罢役息<br /><br />&nbsp;&nbsp;&nbsp;&nbsp;人。皇恩已洽，灵庆无垠。<br /><br />&nbsp;&nbsp;&nbsp;&nbsp;朝日、夕月歌诗二首：（迎送神、登歌，与圜丘同）。<br /><br />&nbsp;&nbsp;&nbsp;&nbsp;朝日奏《P夏》辞：<br /><br />&nbsp;&nbsp;&nbsp;&nbsp;扶木上朝暾，嵫山沉暮景。寒来游晷促，暑至驰辉永。时和合璧耀，俗泰重<br /><br />&nbsp;&nbsp;&nbsp;&nbsp;轮明。执圭尽昭事，服冕罄虔诚。<br /><br />&nbsp;&nbsp;&nbsp;&nbsp;夕月奏《P夏》辞：<br /><br />&nbsp;&nbsp;&nbsp;&nbsp;澄辉烛地域，流耀镜天仪。历草随弦长，珠胎逐望亏。成形表蟾兔，窃药资<br /><br />&nbsp;&nbsp;&nbsp;&nbsp;王母。西郊礼既成，幽坛福惟厚。<br /><br />&nbsp;&nbsp;&nbsp;&nbsp;方丘歌辞四首：（唯此四者异，馀并同圜丘。）<br /><br />&nbsp;&nbsp;&nbsp;&nbsp;迎神奏《昭夏》辞：<br /><br />&nbsp;&nbsp;&nbsp;&nbsp;柔功畅，阴德昭。陈瘗典，盛玄郊。篚幕清，k鬯馥。皇情虔，具僚肃。笙<br /><br />&nbsp;&nbsp;&nbsp;&nbsp;颂合，鼓鼗会。出桂旗，屯孔盖。敬如在，肃有承。神胥乐，庆福膺。<br /><br />&nbsp;&nbsp;&nbsp;&nbsp;奠玉帛登歌：<br /><br />&nbsp;&nbsp;&nbsp;&nbsp;道惟生育，器乃包藏。报功称范，殷荐有常，六瑚已馈，五齐流香。贵诚尚<br /><br />&nbsp;&nbsp;&nbsp;&nbsp;质，敬洽义彰。神祚惟永，帝业增昌。<br /><br />&nbsp;&nbsp;&nbsp;&nbsp;皇地o歌辞，奏《P夏》辞：<br /><br />&nbsp;&nbsp;&nbsp;&nbsp;厚载垂德，昆丘主神。阴坛吉礼，北至良辰。鉴水呈洁，牲栗表纯。樽壶夕<br /><br />&nbsp;&nbsp;&nbsp;&nbsp;视，币玉朝陈。群望咸秩，精灵毕臻。祚流于国，祉被于人。<br /><br />&nbsp;&nbsp;&nbsp;&nbsp;送神歌辞，奏《昭夏》辞：<br /><br />&nbsp;&nbsp;&nbsp;&nbsp;奠既彻，献已周。竦灵驾，逝远游。洞四极，匝九县。庆方流，祉恒遍。埋<br /><br />&nbsp;&nbsp;&nbsp;&nbsp;玉气，掩牲芬。晰神理，显国文。<br /><br />&nbsp;&nbsp;&nbsp;&nbsp;神州奏《P夏》辞：（迎送神、登歌，与方丘同。）<br /><br />&nbsp;&nbsp;&nbsp;&nbsp;四海之内，一和之壤。地曰神州，物赖生长。咸池既降，泰折斯飨。牲簧<br /><br />&nbsp;&nbsp;&nbsp;&nbsp;黑，玉实两。九宇载宁，神功克广。<br /><br />&nbsp;&nbsp;&nbsp;&nbsp;社稷歌辞四首：（迎送神、登歌，与方丘同。）<br /><br />&nbsp;&nbsp;&nbsp;&nbsp;春祈社，奏《P夏》辞：<br /><br />&nbsp;&nbsp;&nbsp;&nbsp;厚地开灵，方坛崇祀。达以风露，树之松梓。勾萌既申，芟柞伊始。恭祈粢<br /><br />&nbsp;&nbsp;&nbsp;&nbsp;盛，载膺休祉。<br /><br />&nbsp;&nbsp;&nbsp;&nbsp;春祈稷，奏《P夏》辞：<br /><br />&nbsp;&nbsp;&nbsp;&nbsp;粒食兴教，播厥有先。尊神致洁，报本惟虔。瞻榆束耒，望杏开田。方凭<br /><br />&nbsp;&nbsp;&nbsp;&nbsp;福，伫咏丰年。<br /><br />&nbsp;&nbsp;&nbsp;&nbsp;秋报社，奏《P夏》辞：<br /><br />&nbsp;&nbsp;&nbsp;&nbsp;北墉申礼，单出表诚。丰牺入荐，华乐在庭。原隰既平，泉流又清。如云<br /><br />&nbsp;&nbsp;&nbsp;&nbsp;已望，高廪斯盈。<br /><br />&nbsp;&nbsp;&nbsp;&nbsp;秋报稷，奏《P夏》辞：<br /><br />&nbsp;&nbsp;&nbsp;&nbsp;人天务急，农亦勤止。或s或，惟Z惟芑。凉风戒时，岁云秋矣。物成则<br /><br />&nbsp;&nbsp;&nbsp;&nbsp;报，功施必祀。<br /><br />&nbsp;&nbsp;&nbsp;&nbsp;先农，奏《P夏》辞：（迎送神，与方丘同。）<br /><br />&nbsp;&nbsp;&nbsp;&nbsp;农祥晨晰，土膏初起。春原m载，青坛致祀。敛跸长阡，回旌外谩７抠奘<br /><br />&nbsp;&nbsp;&nbsp;&nbsp;荐，山沈滓。亲事朱弦，躬持黛耜。恭神务穑，受降祉。<br /><br />&nbsp;&nbsp;&nbsp;&nbsp;先圣先师，奏《P夏》辞：<br /><br />&nbsp;&nbsp;&nbsp;&nbsp;经国立训，学重教先。《三坟》肇册，《五典》留篇。开凿理著，陶铸功宣。<br /><br />&nbsp;&nbsp;&nbsp;&nbsp;东胶西序，春诵夏弦。芳尘载仰，祀典无骞。<br /><br />&nbsp;&nbsp;&nbsp;&nbsp;太庙歌辞：<br /><br />&nbsp;&nbsp;&nbsp;&nbsp;迎神歌辞：<br /><br />&nbsp;&nbsp;&nbsp;&nbsp;务本兴教，尊神体国。霜露感心，享祀陈则。官联式序，奔走在庭。几筵结<br /><br />&nbsp;&nbsp;&nbsp;&nbsp;慕，裸献惟诚。嘉乐载合，神其降止。永言保之，锡以繁祉。<br /><br />&nbsp;&nbsp;&nbsp;&nbsp;登歌辞：<br /><br />&nbsp;&nbsp;&nbsp;&nbsp;孝熙严祖，师象敬宗。惟皇肃事，有来邕邕。雕梁霞复，绣髟浦亍９鄣伦<br /><br />&nbsp;&nbsp;&nbsp;&nbsp;感，奉璋伊恭。彝芯∈危羽缀有容。升歌发藻，景福来从。<br /><br />&nbsp;&nbsp;&nbsp;&nbsp;俎入歌辞：（郊丘、社、庙同。）<br /><br />&nbsp;&nbsp;&nbsp;&nbsp;祭本用初，祀由功举。骏奔咸会，供神有序。明酌盈樽，丰牺实俎。幽金既<br /><br />&nbsp;&nbsp;&nbsp;&nbsp;荐，缋错维旅。享由明德，香非稷黍。载流嘉庆，克固鸿绪。<br /><br />&nbsp;&nbsp;&nbsp;&nbsp;皇高祖太原府君神室歌辞：<br /><br />&nbsp;&nbsp;&nbsp;&nbsp;缔基发祥，肇源兴庆。乃仁乃哲，克明克令。庸宣国图，善流人咏。开我皇<br /><br />&nbsp;&nbsp;&nbsp;&nbsp;业，七百同盛。<br /><br />&nbsp;&nbsp;&nbsp;&nbsp;皇曾祖康王神室歌辞：<br /><br />&nbsp;&nbsp;&nbsp;&nbsp;皇条俊茂，帝系灵长。丰功叠轨，厚利重光。福由善积，代以德彰。严恭尽<br /><br />&nbsp;&nbsp;&nbsp;&nbsp;礼，永锡无疆。<br /><br />&nbsp;&nbsp;&nbsp;&nbsp;皇祖献王神室歌辞：<br /><br />&nbsp;&nbsp;&nbsp;&nbsp;盛才必达，丕基增旧。涉渭同符，迁等构。弘风迈德，义高道富。神鉴孔<br /><br />&nbsp;&nbsp;&nbsp;&nbsp;昭，王猷克懋。<br /><br />&nbsp;&nbsp;&nbsp;&nbsp;皇考太祖武元皇帝神室歌辞：<br /><br />&nbsp;&nbsp;&nbsp;&nbsp;深仁冥著，至道潜敷。皇矣太祖，耀名天衢。翦商隆祚，奄宅隋区。有命既<br /><br />&nbsp;&nbsp;&nbsp;&nbsp;集，诞开灵符。<br /><br />&nbsp;&nbsp;&nbsp;&nbsp;饮福酒歌辞：（郊丘、社、庙同。）<br /><br />&nbsp;&nbsp;&nbsp;&nbsp;神道正直，祀事有融。肃邕备礼，庄敬在躬。羞燔已具，奠酹将终。降祥惟<br /><br />&nbsp;&nbsp;&nbsp;&nbsp;永，受福无穷。<br /><br />&nbsp;&nbsp;&nbsp;&nbsp;送神歌辞：<br /><br />&nbsp;&nbsp;&nbsp;&nbsp;飨礼具，利事成。伫旒冕，肃簪缨。金奏终，玉俎撤。尽孝敬，穷严洁。人<br /><br />&nbsp;&nbsp;&nbsp;&nbsp;祗分，哀乐半。降景福，凭幽赞。<br /><br />&nbsp;&nbsp;&nbsp;&nbsp;元会：<br /><br />&nbsp;&nbsp;&nbsp;&nbsp;皇帝出入殿庭，奏《皇夏》辞：（郊丘、社、庙同。）<br /><br />&nbsp;&nbsp;&nbsp;&nbsp;深哉皇度，粹矣天仪。司陛整跸，式道先驰。八屯雾拥，七萃云披。退扬进<br /><br />&nbsp;&nbsp;&nbsp;&nbsp;揖，步矩行规。勾陈乍转，华盖徐移。羽旗照耀，组陆离。居高念下，处安思<br /><br />&nbsp;&nbsp;&nbsp;&nbsp;危。照临有度，纪律无亏。<br /><br />&nbsp;&nbsp;&nbsp;&nbsp;皇太子出入，奏《肆夏》辞：<br /><br />&nbsp;&nbsp;&nbsp;&nbsp;惟熙帝载，式固王猷。体乾建本，是曰孟侯。驰道美汉，寝门称周。德心既<br /><br />&nbsp;&nbsp;&nbsp;&nbsp;广，道业惟优。傅保斯导，贤才与游。瑜玉发响，画轮停b。皇基方峻，七鬯恒<br /><br />&nbsp;&nbsp;&nbsp;&nbsp;休。<br /><br />&nbsp;&nbsp;&nbsp;&nbsp;食举歌辞八首：<br /><br />&nbsp;&nbsp;&nbsp;&nbsp;燔黍设教礼之始，五味相资火为纪。平心和德在甘旨，牢羞既陈钟石俟，以<br /><br />&nbsp;&nbsp;&nbsp;&nbsp;斯而御扬盛轨。<br /><br />&nbsp;&nbsp;&nbsp;&nbsp;养身必敬礼食昭，时和岁阜庶物饶。盐梅既济鼎铉调，特以肤腊加，<br /><br />&nbsp;&nbsp;&nbsp;&nbsp;威仪济济懋皇朝。<br /><br />&nbsp;&nbsp;&nbsp;&nbsp;饔人进羞乐侑作，川潜之脍云飞蕖８仕嵊幸朔疑滓，金敦玉豆盛交错，御<br /><br />&nbsp;&nbsp;&nbsp;&nbsp;鼓既声安以乐。<br /><br />&nbsp;&nbsp;&nbsp;&nbsp;玉食惟后膳必珍，芳菰既洁重新。是能安体又调神，荆包毕至海贡陈，用<br /><br />&nbsp;&nbsp;&nbsp;&nbsp;之有节德无垠。<br /><br />&nbsp;&nbsp;&nbsp;&nbsp;嘉羞入馈犹化谧，沃土名滋帝台实。阳华之荣雕陵栗，鼎俎芬芳豆笾溢，通<br /><br />&nbsp;&nbsp;&nbsp;&nbsp;幽致远车书一。<br /><br />&nbsp;&nbsp;&nbsp;&nbsp;道高物备食多方，山肤既善水豢良。桓蒲在位业张，加笾折俎烂成行，恩<br /><br />&nbsp;&nbsp;&nbsp;&nbsp;风下济道化光。<br /><br />&nbsp;&nbsp;&nbsp;&nbsp;礼以安国仁为政，具物必陈饔牢盛。D罘斤斧顺时令，怀生熙熙皆得性，于<br /><br />&nbsp;&nbsp;&nbsp;&nbsp;兹宴喜流嘉庆。<br /><br />&nbsp;&nbsp;&nbsp;&nbsp;皇道四达礼乐成，临朝日举表时平。甘芳既饫醑以清，扬休玉卮正性情，隆<br /><br />&nbsp;&nbsp;&nbsp;&nbsp;我帝载永明明。<br /><br />&nbsp;&nbsp;&nbsp;&nbsp;上寿歌辞：<br /><br />&nbsp;&nbsp;&nbsp;&nbsp;俗已V，时又良。朝玉帛，会衣裳。基同北辰久，寿共南山长。黎元鼓腹乐<br /><br />&nbsp;&nbsp;&nbsp;&nbsp;未央。<br /><br />&nbsp;&nbsp;&nbsp;&nbsp;宴群臣登歌辞：<br /><br />&nbsp;&nbsp;&nbsp;&nbsp;皇明驭历，仁深海县。载择良辰，式陈高宴。隅隅卿士，昂昂侯甸。车旗煜<br /><br />&nbsp;&nbsp;&nbsp;&nbsp;龠，衣缨葱`。乐正展悬，司宫饰殿。三揖称礼，九宾为传。圆鼎临碑，方壶<br /><br />&nbsp;&nbsp;&nbsp;&nbsp;在面。《鹿鸣》成曲，嘉鱼入荐。筐篚相辉，献酬交遍。饮和饱德，恩风长扇。<br /><br />&nbsp;&nbsp;&nbsp;&nbsp;文舞歌辞：<br /><br />&nbsp;&nbsp;&nbsp;&nbsp;天眷有属，后德惟明。君临万宇，昭事百灵。濯以江汉，树之风声。罄地必<br /><br />&nbsp;&nbsp;&nbsp;&nbsp;归，穷天皆至。六戎仰朔，八蛮请吏。烟云献彩，龟龙表异。缉和礼乐，变理阴<br /><br />&nbsp;&nbsp;&nbsp;&nbsp;阳。功由舞见，德以歌彰。两仪同大，日月齐光。<br /><br />&nbsp;&nbsp;&nbsp;&nbsp;武舞歌辞：<br /><br />&nbsp;&nbsp;&nbsp;&nbsp;惟皇御宇，惟帝乘乾。五材并用，七德兼宣。平暴夷险，拯溺救燔。九域载<br /><br />&nbsp;&nbsp;&nbsp;&nbsp;安，兆庶斯赖。绩地之厚，补天之大。声隆有截，化覃无外。鼓钟既奋，干戚攸<br /><br />&nbsp;&nbsp;&nbsp;&nbsp;陈。功高德重，政谧化淳。鸿休永播，久而弥新。<br /><br />&nbsp;&nbsp;&nbsp;&nbsp;大射登歌辞：<br /><br />&nbsp;&nbsp;&nbsp;&nbsp;道谧金科照，时V玉条明。优贤飨礼洽，选德射仪成。銮旗郁云动，宝a<br /><br />&nbsp;&nbsp;&nbsp;&nbsp;俨天行。巾车整三乏，司裘饰五正。鸣球响高殿，华钟震广庭。乌号传昔美，淇<br /><br />&nbsp;&nbsp;&nbsp;&nbsp;卫著前名。揖让皆时杰，升降尽朝英。附枝观体定，杯水睹心平。丰觚既来去，<br /><br />&nbsp;&nbsp;&nbsp;&nbsp;燔炙复从横。欣看礼乐盛，喜遇黄河清。<br /><br />&nbsp;&nbsp;&nbsp;&nbsp;《凯乐》歌辞三首：<br /><br />&nbsp;&nbsp;&nbsp;&nbsp;述帝德：<br /><br />&nbsp;&nbsp;&nbsp;&nbsp;于穆我后，睿哲钦明。膺天之命，载育群生。开元创历，迈德垂声。朝宗万<br /><br />&nbsp;&nbsp;&nbsp;&nbsp;宇，祗事百灵。焕乎皇道，昭哉帝则。惠政滂流，仁风四塞。淮海未宾，江湖背<br /><br />&nbsp;&nbsp;&nbsp;&nbsp;德。运筹必胜，濯征斯克。八荒务卷，四表云褰。雄图盛略，迈后光前。寰区已<br /><br />&nbsp;&nbsp;&nbsp;&nbsp;泰，福祚方延。长歌凯乐，天子万年。<br /><br />&nbsp;&nbsp;&nbsp;&nbsp;述诸军用命：<br /><br />&nbsp;&nbsp;&nbsp;&nbsp;帝德远覃，天维宏布。功高云天，声隆《韶《护》。惟彼海隅，未从王度。<br /><br />&nbsp;&nbsp;&nbsp;&nbsp;皇赫斯怒，元戎启路。桓桓猛将，赳赳英谟。攻如燎发，战似摧枯。救兹涂炭，<br /><br />&nbsp;&nbsp;&nbsp;&nbsp;克彼妖逋。尘清两越，气静三吴。鲸鲵已夷，封疆载辟。班马萧萧，归旌弈弈。<br /><br />&nbsp;&nbsp;&nbsp;&nbsp;云台表效，司勋纪绩。业并山河，道固金石。<br /><br />&nbsp;&nbsp;&nbsp;&nbsp;述天下太平：<br /><br />&nbsp;&nbsp;&nbsp;&nbsp;阪泉轩德，丹浦尧勋。始实以武，终乃以文。嘉乐圣主，大哉为君。出师命<br /><br />&nbsp;&nbsp;&nbsp;&nbsp;将，廓定重氛。书轨既并，干戈是戢。弘风设教，政成人立。礼乐聿兴，衣裳载<br /><br />&nbsp;&nbsp;&nbsp;&nbsp;缉。风云自美，嘉祥爰集。皇皇圣政，穆穆神猷。牢笼虞夏，度越姬刘。日月比<br /><br />&nbsp;&nbsp;&nbsp;&nbsp;曜，天地同休。永清四海，长帝九州。<br /><br />&nbsp;&nbsp;&nbsp;&nbsp;皇后房内歌辞：<br /><br />&nbsp;&nbsp;&nbsp;&nbsp;至顺垂典，正内弘风。母仪万国，训范六宫。求贤启化，进善宣功。家邦载<br /><br />&nbsp;&nbsp;&nbsp;&nbsp;序，道业斯融。<br /><br />&nbsp;&nbsp;&nbsp;&nbsp;大业元年，炀帝又诏修高庙乐，曰：“古先哲王，经国成务，莫不因人心而<br /><br />&nbsp;&nbsp;&nbsp;&nbsp;制礼，则天明而作乐。昔汉氏诸庙别所，乐亦不同，至于光武之后，始立共堂之<br /><br />&nbsp;&nbsp;&nbsp;&nbsp;制。魏文承运，初营庙寝，太祖一室，独为别宫。自兹之后，兵车交争，制作规<br /><br />&nbsp;&nbsp;&nbsp;&nbsp;模，日不暇给。伏惟高祖文皇帝，功侔造物，道济生灵，享荐宜殊，乐舞须别。<br /><br />&nbsp;&nbsp;&nbsp;&nbsp;今若月祭时飨，既与诸祖共庭，至于舞功，独于一室，交违礼意，未合人情。其<br /><br />&nbsp;&nbsp;&nbsp;&nbsp;详议以闻。”有司未及陈奏，帝又以礼乐之事，总付秘书监柳顾言、少府副监何<br /><br />&nbsp;&nbsp;&nbsp;&nbsp;稠、著作郎诸葛颍、秘书郎袁庆隆等，增多开皇乐器，大益乐员，郊庙乐悬，并<br /><br />&nbsp;&nbsp;&nbsp;&nbsp;令新制。顾言等后亲，帝复难于改作，其议竟寝。诸郊庙歌辞，亦并依旧制，唯<br /><br />&nbsp;&nbsp;&nbsp;&nbsp;新造《高祖庙歌》九首。今亡。又遣秘书省学士定殿前乐工歌十四首，终大业世，<br /><br />&nbsp;&nbsp;&nbsp;&nbsp;每举用焉。帝又诏博访知钟律歌管者，皆追之。时有曹士立、裴文通、唐罗汉、<br /><br />&nbsp;&nbsp;&nbsp;&nbsp;常宝金等，虽知操弄，雅郑莫分，然总付太常，详令删定。议修一百四曲，其五<br /><br />&nbsp;&nbsp;&nbsp;&nbsp;曲在宫调，黄钟也；一曲应调，大吕也；二十五曲商调，太簇也；一十四曲角调，<br /><br />&nbsp;&nbsp;&nbsp;&nbsp;姑洗也；一十三曲变徵调，蕤宾也；八曲徵调，林钟也；二十五曲羽调，南吕也；<br /><br />&nbsp;&nbsp;&nbsp;&nbsp;一十三曲变宫调，应钟也。其曲大抵以诗为本，参以古调，渐欲播之弦歌，被之<br /><br />&nbsp;&nbsp;&nbsp;&nbsp;金石。仍属戎车，不遑刊正，礼乐之事，竟无成功焉。<br /><br />&nbsp;&nbsp;&nbsp;&nbsp;自汉至梁、陈乐工，其大数不相逾越。及周并齐，隋并陈，各得其乐工，多<br /><br />&nbsp;&nbsp;&nbsp;&nbsp;为编户。至六年，帝乃大括魏、齐、周、陈乐人子弟，悉配太常，并于关中为坊<br /><br />&nbsp;&nbsp;&nbsp;&nbsp;置之，其数益多前代。顾言等又奏，仙都宫内，四时祭享，还用太庙之乐，歌功<br /><br />&nbsp;&nbsp;&nbsp;&nbsp;论德，别制其辞。七庙同院，乐依旧式。又造飨宴殿庭宫悬乐器，布陈，大<br /><br />&nbsp;&nbsp;&nbsp;&nbsp;抵同前，而于四隅各加二建鼓、三案。又设十二D，D别钟磬二架，各依辰位为<br /><br />&nbsp;&nbsp;&nbsp;&nbsp;调，合三十六架。至于音律节奏，皆依雅曲，意在演令繁会，自梁武帝之始也，<br /><br />&nbsp;&nbsp;&nbsp;&nbsp;开皇时，废不用，至是又复焉。高祖时，宫悬乐器，唯有一部，殿庭飨宴用之。<br /><br />&nbsp;&nbsp;&nbsp;&nbsp;平陈所获，又有二部，宗庙郊丘分用之。至是并于乐府藏而不用。更造三部：五<br /><br />&nbsp;&nbsp;&nbsp;&nbsp;郊二十架，工一百四十三人。庙庭二十架，工一百五十人。飨宴二十架，工一百<br /><br />&nbsp;&nbsp;&nbsp;&nbsp;七人。舞郎各二等，并一百三十二人。<br /><br />&nbsp;&nbsp;&nbsp;&nbsp;顾言又增房内乐，益其钟磬，奏议曰：“房内乐者，主为王后弦歌讽诵而事<br /><br />&nbsp;&nbsp;&nbsp;&nbsp;君子，故以房室为名。燕礼飨饮酒礼，亦取而用也。故云：‘用之乡人焉，用之<br /><br />&nbsp;&nbsp;&nbsp;&nbsp;邦国焉。’文王之风，由近及远，乡乐以感人，须存雅正。既不设钟鼓，义无四<br /><br />&nbsp;&nbsp;&nbsp;&nbsp;悬，何以取正于妇道也。《磬师职》云：‘燕乐之钟磬。”郑玄曰：‘燕乐，房<br /><br />&nbsp;&nbsp;&nbsp;&nbsp;内乐也，所谓阴声，金石备矣。’以此而论，房内之乐，非独弦歌，必有钟磬也。<br /><br />&nbsp;&nbsp;&nbsp;&nbsp;《内宰职》云：‘正后服位，诏其礼乐之仪。’郑玄云：‘荐撤之礼，当与乐相<br /><br />&nbsp;&nbsp;&nbsp;&nbsp;应。’荐撤之言，虽施祭祀，其入出宾客，理亦宜同。请以歌钟歌磬，各设二，<br /><br />&nbsp;&nbsp;&nbsp;&nbsp;土革丝竹并副之，并升歌下管，总名房内之乐。女奴肄习，朝燕用之。”制曰：<br /><br />&nbsp;&nbsp;&nbsp;&nbsp;“可。”于是内宫悬二十。其D钟十二，皆以大磬充。去建鼓，馀饰并与殿庭<br /><br />&nbsp;&nbsp;&nbsp;&nbsp;同。<br /><br />&nbsp;&nbsp;&nbsp;&nbsp;皇太子轩悬，去南面，设三D钟于辰丑申，三建鼓亦如之。编钟三，编磬<br /><br />&nbsp;&nbsp;&nbsp;&nbsp;三，共三D钟为九。其登歌减者二人。金三博山。乐器应漆者朱漆之。<br /><br />&nbsp;&nbsp;&nbsp;&nbsp;其二舞用六佾。<br /><br />&nbsp;&nbsp;&nbsp;&nbsp;其雅乐鼓吹，多依开皇之故。雅乐合二十器，今列之如左：<br /><br />&nbsp;&nbsp;&nbsp;&nbsp;金之属二：一曰D钟，每钟悬一，各应律吕之音，即黄帝所命伶伦铸十<br /><br />&nbsp;&nbsp;&nbsp;&nbsp;二钟，和五音者也。二曰编钟，小钟也，各应律吕，大小以次，编而悬之。上下<br /><br />&nbsp;&nbsp;&nbsp;&nbsp;皆八，合十六钟，悬于一。<br /><br />&nbsp;&nbsp;&nbsp;&nbsp;石之属一：曰磬，用玉若石为之，悬如编钟之法。<br /><br />&nbsp;&nbsp;&nbsp;&nbsp;丝之属四：一曰琴，神农制为五弦，周文王加二弦为七者也。二曰瑟，二十<br /><br />&nbsp;&nbsp;&nbsp;&nbsp;七弦，伏牺所作者也。三曰筑，十二弦。四曰筝，十三弦，所谓秦声，蒙恬所作<br /><br />&nbsp;&nbsp;&nbsp;&nbsp;者也。<br /><br />&nbsp;&nbsp;&nbsp;&nbsp;竹之属三：一曰箫，十六管，长二尺，舜所造者也。二曰篪，长尺四寸，八<br /><br />&nbsp;&nbsp;&nbsp;&nbsp;孔，苏公所作者也。三曰笛，凡十二孔，汉武帝时丘仲所作者也。京房备五音，<br /><br />&nbsp;&nbsp;&nbsp;&nbsp;有七孔，以应七声。黄钟之笛，长二尺八寸四分四厘有奇，其余亦上下相次，以<br /><br />&nbsp;&nbsp;&nbsp;&nbsp;为长短。<br /><br />&nbsp;&nbsp;&nbsp;&nbsp;匏之属二：一曰笙，二曰竽，并女娲之所作也。笙列管十九，于匏内施簧而<br /><br />&nbsp;&nbsp;&nbsp;&nbsp;吹之。竽大，三十六管。<br /><br />&nbsp;&nbsp;&nbsp;&nbsp;土之属一：曰埙，六孔，暴辛公之所作者也。<br /><br />&nbsp;&nbsp;&nbsp;&nbsp;革之属五：一曰建鼓，夏后氏加四足，谓之足鼓。殷人柱贯之，谓之楹鼓。<br /><br />&nbsp;&nbsp;&nbsp;&nbsp;周人悬之，谓之悬鼓。近代相承，植而贯之，谓之建鼓。盖殷所作也。又栖翔鹭<br /><br />&nbsp;&nbsp;&nbsp;&nbsp;于其上，不知何代所加。或曰，鹄也，取其声扬而远闻。或曰，鹭，鼓精也。越<br /><br />&nbsp;&nbsp;&nbsp;&nbsp;王勾践击大鼓于雷门以压吴。晋时移于建康，有双鹭d鼓而飞入云。或曰，皆<br /><br />&nbsp;&nbsp;&nbsp;&nbsp;非也。《诗》云：“振振鹭，鹭于飞。鼓咽咽，醉言归。”古之君子，悲周道之<br /><br />&nbsp;&nbsp;&nbsp;&nbsp;衰，颂声之辍，饰鼓以鹭，存其风流。未知孰是。灵鼓、灵鼗，并入面。雷鼓、<br /><br />&nbsp;&nbsp;&nbsp;&nbsp;雷鼗，六面。路鼓、路鼗，四面。鼓以桴击，鼗贯其中而手摇之。又有节鼓，不<br /><br />&nbsp;&nbsp;&nbsp;&nbsp;知谁所造也。<br /><br />&nbsp;&nbsp;&nbsp;&nbsp;木之属二：一曰牵如桶，方二尺八寸，中有椎柄，连底动之，令左右击，<br /><br />&nbsp;&nbsp;&nbsp;&nbsp;以节乐。二曰，如伏兽，背有二十七I，以竹长尺，横栎之，以止乐焉。<br /><br />&nbsp;&nbsp;&nbsp;&nbsp;，所以悬钟磬，横曰，饰以鳞属，植曰，饰以I及羽属。加木板<br /><br />&nbsp;&nbsp;&nbsp;&nbsp;于上，谓之业。殷人刻其上为崇牙，以挂悬。周人画缯为，戴之以璧，垂五采<br /><br />&nbsp;&nbsp;&nbsp;&nbsp;羽于其下，树于之角。近代又加金博山于上，垂流苏，以合采羽。五代相<br /><br />&nbsp;&nbsp;&nbsp;&nbsp;因，同用之。<br /><br />&nbsp;&nbsp;&nbsp;&nbsp;始开皇初定令，置《七部乐》：一曰《国伎》，二曰《清商伎》，三曰《高<br /><br />&nbsp;&nbsp;&nbsp;&nbsp;丽伎》，四曰《天竺伎》，五曰《安国伎》，六曰《龟兹伎》，七曰《文康伎》。<br /><br />&nbsp;&nbsp;&nbsp;&nbsp;又杂有疏勒、扶南、康国、百济、突厥、新罗、倭国等伎。其后牛弘请存《@》、<br /><br />&nbsp;&nbsp;&nbsp;&nbsp;《铎》、《巾》、《拂》等四舞，与新伎并陈。因称：“四舞，按汉、魏以来，<br /><br />&nbsp;&nbsp;&nbsp;&nbsp;并施于宴飨。《@舞》，汉巴、渝舞也。至章帝造《@舞辞》云‘关东有贤女’，<br /><br />&nbsp;&nbsp;&nbsp;&nbsp;魏明代汉曲云‘明明魏皇帝’。《铎舞》，傅玄代魏辞云‘振铎鸣金’，成公绥<br /><br />&nbsp;&nbsp;&nbsp;&nbsp;赋云‘《@铎》舞庭，八音并陈’是也。《拂舞》者，沈约《宋志》云：‘吴舞，<br /><br />&nbsp;&nbsp;&nbsp;&nbsp;吴人思晋化。’其辞本云‘白符鸠’是也。《巾舞》者，《公莫舞》也。伏滔云：<br /><br />&nbsp;&nbsp;&nbsp;&nbsp;‘项庄因舞，欲剑高祖，项伯纡长袖以I其锋，魏、晋传为舞焉。’检此虽非正<br /><br />&nbsp;&nbsp;&nbsp;&nbsp;乐，亦前代旧声。故梁武报沈约云：‘《@》、《铎》、《巾》、《拂》，古之<br /><br />&nbsp;&nbsp;&nbsp;&nbsp;遗风。’杨泓云：‘此舞本二八人，桓玄即真，为八佾。后因而不改。’齐人王<br /><br />&nbsp;&nbsp;&nbsp;&nbsp;僧虔已论其事。平陈所得者，犹充八佾，于悬内继二舞后作之，为失斯大。检四<br /><br />&nbsp;&nbsp;&nbsp;&nbsp;舞由来，其实已久。请并在宴会，与杂伎同设，于西凉前奏之。”帝曰：“其声<br /><br />&nbsp;&nbsp;&nbsp;&nbsp;音节奏及舞，悉宜依旧。惟舞人不须捉@拂等。”及大业中，炀帝乃定《清乐》、<br /><br />&nbsp;&nbsp;&nbsp;&nbsp;《西凉》、《龟兹》、《天竺》、《康国》、《疏勒》、《安国》、《高丽》、<br /><br />&nbsp;&nbsp;&nbsp;&nbsp;《礼毕》，以为《九部》。乐器工衣创造既成，大备于兹矣。<br /><br />&nbsp;&nbsp;&nbsp;&nbsp;《清乐》其始即《清商三调》是也，并汉来旧曲。乐器形制，并歌章古辞，<br /><br />&nbsp;&nbsp;&nbsp;&nbsp;与魏三祖所作者，皆被于史籍。属晋朝迁播，夷羯窃据，其音分散。苻永固平张<br /><br />&nbsp;&nbsp;&nbsp;&nbsp;氏，始于凉州得之。宋武平关中，因而入南，不复存于内地。及平陈后获之。高<br /><br />&nbsp;&nbsp;&nbsp;&nbsp;祖听之，善其节奏，曰：“此华夏正声也。昔因永嘉，流于江外，我受天明命，<br /><br />&nbsp;&nbsp;&nbsp;&nbsp;今复会同。虽赏逐时迁，而古致犹在。可以此为本，微更损益，去其哀怨，考而<br /><br />&nbsp;&nbsp;&nbsp;&nbsp;补之。以新定律吕，更造乐器。”其歌曲有《阳伴》，舞曲有《明君》、《并契》。<br /><br />&nbsp;&nbsp;&nbsp;&nbsp;其乐器有钟、磬、琴、瑟、击琴、琵琶、箜篌、筑、筝、节鼓、笙、笛、箫、篪、<br /><br />&nbsp;&nbsp;&nbsp;&nbsp;埙等十五种，为一部。工二十五人。<br /><br />&nbsp;&nbsp;&nbsp;&nbsp;《西凉》者，起苻氏之末，吕光、沮渠蒙逊等，据有凉州，变龟兹声为之，<br /><br />&nbsp;&nbsp;&nbsp;&nbsp;号为秦汉伎。魏太武既平河西得之，谓之《西凉乐》。至魏、周之际，遂谓之<br /><br />&nbsp;&nbsp;&nbsp;&nbsp;《国伎》。今曲项琵琶、竖头箜篌之徒，并出自西域，非华夏旧器。《杨泽新声》、<br /><br />&nbsp;&nbsp;&nbsp;&nbsp;《神白马》之类，生于胡戎。胡戎歌非汉魏遗曲，故其乐器声调，悉与书史不同。<br /><br />&nbsp;&nbsp;&nbsp;&nbsp;其歌曲有《永世乐》，解曲有《万世丰》舞，曲有《于阗佛曲》。其乐器有钟、<br /><br />&nbsp;&nbsp;&nbsp;&nbsp;磬、弹筝、o筝、卧箜篌、竖箜篌、琵琶、五弦、笙、箫、大筚篥、长笛、小筚<br /><br />&nbsp;&nbsp;&nbsp;&nbsp;篥、横笛、腰鼓、齐鼓、担鼓、铜拔、贝等十九种，为一部。工二十七人。<br /><br />&nbsp;&nbsp;&nbsp;&nbsp;《龟兹》者，起自吕光灭龟兹，因得其声。吕氏亡，其乐分散，后魏平中原，<br /><br />&nbsp;&nbsp;&nbsp;&nbsp;复获之。其声后多变易。至隋有《西国龟兹》、《齐朝龟兹》、《土龟兹》等，<br /><br />&nbsp;&nbsp;&nbsp;&nbsp;凡三部。开皇中，其器大盛于闾干。时有曹妙达、王长通、李士衡、郭金乐、安<br /><br />&nbsp;&nbsp;&nbsp;&nbsp;进贵等，皆妙绝弦管，新声奇变，朝改暮易，持其音技，估f公王之间，举时争<br /><br />&nbsp;&nbsp;&nbsp;&nbsp;相慕尚。高祖病之，谓群臣曰：“闻公等皆好新变，所奏无复正声，此不祥之大<br /><br />&nbsp;&nbsp;&nbsp;&nbsp;也。自家形国，化成人风，勿谓天下方然，公家家自有风俗矣。存亡善恶，莫不<br /><br />&nbsp;&nbsp;&nbsp;&nbsp;系之。乐感人深，事资和雅，公等对亲宾宴饮，宜奏正声；声不正，何可使儿女<br /><br />&nbsp;&nbsp;&nbsp;&nbsp;闻也！”帝虽有此敕，而竟不能救焉。炀帝不解音律，略不关怀。后大制艳篇，<br /><br />&nbsp;&nbsp;&nbsp;&nbsp;辞极淫绮。令乐正白明达造新声，创《万岁乐》、《藏钩乐》、《七夕相逢乐》、<br /><br />&nbsp;&nbsp;&nbsp;&nbsp;《投壶乐》、《舞席同心髻》、《玉女行觞》、《神仙留客》、《掷砖续命》、<br /><br />&nbsp;&nbsp;&nbsp;&nbsp;《斗鸡子》、《斗百草》、《泛龙舟》、《还旧宫》、《长乐花》及《十二时》<br /><br />&nbsp;&nbsp;&nbsp;&nbsp;等曲，掩抑摧藏，哀音断绝。帝悦之无已，谓幸臣曰：“多弹曲者，如人多读书。<br /><br />&nbsp;&nbsp;&nbsp;&nbsp;读书多则能撰书，弹曲多即能造曲。此理之然也。”因语明达云：“齐氏偏隅，<br /><br />&nbsp;&nbsp;&nbsp;&nbsp;曹妙达犹自封王。我今天下大同，欲贵汝，宜自修谨。”六年，高昌献《圣明乐》<br /><br />&nbsp;&nbsp;&nbsp;&nbsp;曲，帝令知音者于馆所听之，归而肄习。及客方献，先于前奏之，胡夷皆惊焉。<br /><br />&nbsp;&nbsp;&nbsp;&nbsp;其歌曲有《善善摩尼》，解曲有《婆伽儿》，舞曲有《小天》，又有《疏勒盐》。<br /><br />&nbsp;&nbsp;&nbsp;&nbsp;其乐器有竖箜篌、琵琶、五弦、笙、笛、箫、筚篥、毛员鼓、都昙鼓、答腊鼓、<br /><br />&nbsp;&nbsp;&nbsp;&nbsp;腰鼓、羯鼓、鸡娄鼓、铜拔、贝等十五种，为一部。工二十人。<br /><br />&nbsp;&nbsp;&nbsp;&nbsp;《天竺》者，起自张重华据有凉州，重四译来贡男伎，《天竺》即其乐焉。<br /><br />&nbsp;&nbsp;&nbsp;&nbsp;歌曲有《沙石疆》，舞曲有《天曲》。乐器有凤首箜篌、琵琶、五弦、笛、铜鼓、<br /><br />&nbsp;&nbsp;&nbsp;&nbsp;毛员鼓、都昙鼓、铜拔、贝等九种，为一部。工十二人。<br /><br />&nbsp;&nbsp;&nbsp;&nbsp;《康国》，起自周武帝娉北狄为后，得其所获西戎伎，因其声。歌曲有《戢<br /><br />&nbsp;&nbsp;&nbsp;&nbsp;殿农和正》，舞曲有《贺兰钵鼻始》、《末奚波地》、《农惠钵鼻始》、《前拔<br /><br />&nbsp;&nbsp;&nbsp;&nbsp;地惠地》等四曲。乐器有笛、正鼓、加鼓、铜拔等四种，为一部。工七人。<br /><br />&nbsp;&nbsp;&nbsp;&nbsp;《疏勒》、《安国》、《高丽》，并起自后魏平冯氏及通西域，因得其伎。<br /><br />&nbsp;&nbsp;&nbsp;&nbsp;后渐繁会其声，以别于太乐。<br /><br />&nbsp;&nbsp;&nbsp;&nbsp;《疏勒》，歌曲有《亢利死让乐》，舞曲有《远服》，解曲有《盐曲》。乐<br /><br />&nbsp;&nbsp;&nbsp;&nbsp;器有竖箜篌、琵琶、五弦、笛、箫、筚篥、答腊鼓、腰鼓、羯鼓、鸡娄鼓等十种，<br /><br />&nbsp;&nbsp;&nbsp;&nbsp;为一部，工十二人。<br /><br />&nbsp;&nbsp;&nbsp;&nbsp;《安国》，歌曲有《附萨单时》，舞曲有《末奚》，解曲有《居和祗》。乐<br /><br />&nbsp;&nbsp;&nbsp;&nbsp;器有箜篌、琵琶、五弦、笛、箫、筚篥、双筚篥、正鼓、和鼓、铜拔等十种，为<br /><br />&nbsp;&nbsp;&nbsp;&nbsp;一部。工十二人。<br /><br />&nbsp;&nbsp;&nbsp;&nbsp;《高丽》，歌曲有《芝栖》，舞曲有《歌芝栖》。乐器有弹筝、卧箜篌、竖<br /><br />&nbsp;&nbsp;&nbsp;&nbsp;箜篌、琵琶、五弦、笛、笙、箫、小筚篥、桃皮筚篥、腰鼓、齐鼓、担鼓、贝等<br /><br />&nbsp;&nbsp;&nbsp;&nbsp;十四种，为一部。工十八人。<br /><br />&nbsp;&nbsp;&nbsp;&nbsp;《礼毕》者，本出自晋太尉庾亮家。亮卒，其伎追思亮，因假为其面，执翳<br /><br />&nbsp;&nbsp;&nbsp;&nbsp;以舞，象其容，取其谥以号之，谓之为《文康乐》。每奏九部乐终则陈之，故以<br /><br />&nbsp;&nbsp;&nbsp;&nbsp;礼毕为名。其行曲有《单交路》，舞曲有《散花》。乐器有笛、笙、箫、篪、铃<br /><br />&nbsp;&nbsp;&nbsp;&nbsp;、@、腰鼓等七种，三悬为一部。工二十二人。<br /><br />&nbsp;&nbsp;&nbsp;&nbsp;始齐武平中，有鱼龙烂漫、俳优、朱儒、山车、巨象、拔井、种瓜、杀马、<br /><br />&nbsp;&nbsp;&nbsp;&nbsp;剥驴等，奇怪异端，百有余物，名为百戏。周时，郑译有宠于宣帝，奏征齐散乐<br /><br />&nbsp;&nbsp;&nbsp;&nbsp;人，并会京师为之。盖秦角抵之流者也。开皇初，并放遣之。及大业二年，突厥<br /><br />&nbsp;&nbsp;&nbsp;&nbsp;染干来朝，炀帝欲夸之，总追四方散乐，大集东都。初于芳华苑积翠池侧，帝帷<br /><br />&nbsp;&nbsp;&nbsp;&nbsp;宫女观之。有舍利先来，戏于场内，须臾跳跃，激水满衢，鼋鼍龟鳌，水人虫鱼，<br /><br />&nbsp;&nbsp;&nbsp;&nbsp;遍覆于地。又有大鲸鱼，喷雾翳日，倏忽化成黄龙，长七八丈，耸踊而出，名曰<br /><br />&nbsp;&nbsp;&nbsp;&nbsp;《黄龙变》。又以绳系两柱，相去十丈，遣二倡女对舞绳上，相逢切肩而过，歌<br /><br />&nbsp;&nbsp;&nbsp;&nbsp;舞不辍。又为夏育扛鼎，取车轮石臼大瓮器等，各于掌上而跳弄之。并二人戴竿，<br /><br />&nbsp;&nbsp;&nbsp;&nbsp;其上有舞，忽然腾透而换易之。又有神鳌负山，幻人吐火，千变万化，旷古莫俦。<br /><br />&nbsp;&nbsp;&nbsp;&nbsp;染干大骇之。自是皆于太常教习。每岁正月，万国来朝，留至十五日，于端门外，<br /><br />&nbsp;&nbsp;&nbsp;&nbsp;建国门内，绵亘八里，列为戏场。百官起棚夹路，从昏达旦，以纵观之。至晦而<br /><br />&nbsp;&nbsp;&nbsp;&nbsp;罢。伎人皆衣锦绣缯彩。其歌舞者，多为妇人服，鸣环佩，饰以花菊撸殆三万<br /><br />&nbsp;&nbsp;&nbsp;&nbsp;人。初课京兆、河南制此衣服，而两京缯锦，为之中虚。三年，驾幸榆林，突厥<br /><br />&nbsp;&nbsp;&nbsp;&nbsp;启民朝于行宫，帝又设以示之。六年，诸夷大献方物。突厥启民以下，皆国主亲<br /><br />&nbsp;&nbsp;&nbsp;&nbsp;来朝贺。乃于天津街盛陈百戏，自海内凡有奇伎，无不总萃。崇侈器玩，盛饰衣<br /><br />&nbsp;&nbsp;&nbsp;&nbsp;服，皆用珠翠金银，锦Y绣。其营费钜亿万。关西以安德王雄总之，东都以齐<br /><br />&nbsp;&nbsp;&nbsp;&nbsp;王┳苤，金石匏革之声，闻数十里外。弹弦L管以上，一万八千人。大列炬<br /><br />&nbsp;&nbsp;&nbsp;&nbsp;火，光烛天地，百戏之盛，振古无比。自是每年以为常焉。<br /><br />&nbsp;&nbsp;&nbsp;&nbsp;故事，天子有事于太庙，备法驾，陈羽葆，以入于次。礼毕升车，而鼓吹并<br /><br />&nbsp;&nbsp;&nbsp;&nbsp;作。开皇十七年诏曰：“昔五帝异乐，三王殊礼，皆随事而有损益，因情而立节<br /><br />&nbsp;&nbsp;&nbsp;&nbsp;文。仰惟祭享宗庙，瞻敬如在，罔极之感，情深兹日。而礼毕升路，鼓吹发音，<br /><br />&nbsp;&nbsp;&nbsp;&nbsp;还入宫门，金石振响。斯则哀乐同日，心事相违，情所不安，理实未允。宜改兹<br /><br />&nbsp;&nbsp;&nbsp;&nbsp;往式，用弘礼教。自今以后，享庙日不须设鼓吹，殿庭勿设乐悬。在庙内及诸祭，<br /><br />&nbsp;&nbsp;&nbsp;&nbsp;并依旧。其王公已下，祭私庙日，不得作音乐。”<br /><br />&nbsp;&nbsp;&nbsp;&nbsp;至大业中，炀帝制宴飨设鼓吹，依梁为十二案。案别有T于、钲、铎、军<br /><br />&nbsp;&nbsp;&nbsp;&nbsp;乐鼓吹等一部。案下皆熊罢豹，腾倚承之，以象百兽之舞。其大驾鼓吹，并朱<br /><br />&nbsp;&nbsp;&nbsp;&nbsp;漆画。大驾鼓吹、小鼓加金镯、羽葆鼓、铙鼓、节鼓，皆五采重盖，其羽葆鼓，<br /><br />&nbsp;&nbsp;&nbsp;&nbsp;仍饰以羽葆。长鸣、中鸣、大小横吹，五采衣幡，绯掌，画交龙，五采脚。大角<br /><br />&nbsp;&nbsp;&nbsp;&nbsp;幡亦如之。大鼓、长鸣、大横吹、节鼓及横吹后笛、箫、筚篥、笳、桃皮筚篥等<br /><br />&nbsp;&nbsp;&nbsp;&nbsp;工人服，皆绯地苣文为袍F及帽。金钲、h鼓，其钲鼓皆加八角紫伞。小鼓、<br /><br />&nbsp;&nbsp;&nbsp;&nbsp;中鸣、小横吹及横吹后笛、箫、筚篥、笳、桃皮筚篥等工人服，并青地苣文袍F<br /><br />&nbsp;&nbsp;&nbsp;&nbsp;及帽。羽葆鼓、铙及歌、箫、笳工人服，并武弁，朱衣，革带。大角工人，<br /><br />&nbsp;&nbsp;&nbsp;&nbsp;平巾帻，绯衫，白布大口F。其鼓吹督帅服，与大角同。以下准督帅服，亦如之。<br /><br />&nbsp;&nbsp;&nbsp;&nbsp;h鼓一曲，十二变，（与金钲同）。夜警用一曲俱尽。次奏大鼓。大鼓，<br /><br />&nbsp;&nbsp;&nbsp;&nbsp;一十五曲供大驾，一十二曲供皇太子，一十曲供王公等。小鼓，九曲供大驾，三<br /><br />&nbsp;&nbsp;&nbsp;&nbsp;曲供皇太子及王公等。<br /><br />&nbsp;&nbsp;&nbsp;&nbsp;长鸣色角，一百二十具供大驾，三十六具供皇太子，十八具供王公等。<br /><br />&nbsp;&nbsp;&nbsp;&nbsp;次鸣色角，一百二十具供大驾，十二具供皇太子，一十具供王公等。<br /><br />&nbsp;&nbsp;&nbsp;&nbsp;大角，第一曲起捉马，第二曲被马，第三曲骑马，第四曲行，第五曲入阵，<br /><br />&nbsp;&nbsp;&nbsp;&nbsp;第六曲收军，第七曲下营。皆以三通为一曲。其辞并本之鲜卑。<br /><br />&nbsp;&nbsp;&nbsp;&nbsp;铙鼓，十二曲供大驾，六曲供皇太子，三曲供王公等。其乐器有鼓，并歌箫、<br /><br />&nbsp;&nbsp;&nbsp;&nbsp;笳。<br /><br />&nbsp;&nbsp;&nbsp;&nbsp;大横吹，二十九曲供大驾，九曲供皇太子，七曲供王公。其乐器有角、节鼓、<br /><br />&nbsp;&nbsp;&nbsp;&nbsp;笛、箫、筚篥、笳、桃皮筚篥。<br /><br />&nbsp;&nbsp;&nbsp;&nbsp;小横吹，十二曲供大驾，夜警则十二曲俱用。其乐器有角、笛、箫、筚篥、<br /><br />&nbsp;&nbsp;&nbsp;&nbsp;笳、桃皮筚篥。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885083);">加入书签</a><a
                        href="885067.html">上一页</a>&larr;<a href="index.html">返回列表</a>&rarr;<a
                            href="885110.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885067.html"; var next_page = "885110.html"; var index_page = "index.html"; var sortid = "9"; var article_id = "13945"; var chapter_id = "885083"; var articlename = "隋书"; var chaptername = " 卷十五 志第十"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>