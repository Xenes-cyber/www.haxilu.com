<!DOCTYPE html>
<html>
<head>
<meta charset="gbk" />
<title>隋书- 卷五十二 列传第十七-在线阅读-哈西文学网</title>
<meta name="keywords" content="魏征，隋书， 卷五十二 列传第十七全文， 卷五十二 列传第十七在线阅读 哈西文学网" />
<meta name="description" content="哈西文学网提供魏征的隋书  卷五十二 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885830.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885830.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 列传第十七</h1>
            <div class="link xb">
                <a href="885811.html">上一页</a>&larr;<a href="index.html">返回列表</a>&rarr;<a
                    href="885855.html">下一页</a></div>			
            <div id="BookText">&nbsp;&nbsp;&nbsp;&nbsp;○韩擒虎（弟僧寿洪）<br /><br />&nbsp;&nbsp;&nbsp;&nbsp;韩擒，字子通，河南东垣人也，后家新安。父雄，以武烈知名，仕周，官至<br /><br />&nbsp;&nbsp;&nbsp;&nbsp;大将军、洛虞等八州刺史。擒少慷慨，以胆略见称，容貌魁岸，有雄杰之表。性<br /><br />&nbsp;&nbsp;&nbsp;&nbsp;又好书，经史百家皆略知大旨。周太祖见而异之，令与诸子游集。后以军功，拜<br /><br />&nbsp;&nbsp;&nbsp;&nbsp;都督、新安太守，稍迁仪同三司，袭爵新义郡公。武帝伐齐，齐将独孤永业守金<br /><br />&nbsp;&nbsp;&nbsp;&nbsp;墉城，擒说下之。进平范阳，加上仪同，拜永州刺史。陈人逼光州，擒以行军总<br /><br />&nbsp;&nbsp;&nbsp;&nbsp;管击破之。又从宇文忻平合州。高祖作相，迁和州刺史。陈将甄庆、任蛮奴、萧<br /><br />&nbsp;&nbsp;&nbsp;&nbsp;摩诃等共为声援，频寇江北，前后入界。擒屡挫其锋，陈人夺气。<br /><br />&nbsp;&nbsp;&nbsp;&nbsp;开皇初，高祖潜有吞并江南之志，以擒有文武才用，夙著声名，于是拜为庐<br /><br />&nbsp;&nbsp;&nbsp;&nbsp;州总管，委以平陈之任，甚为敌人所惮。及大举伐陈，以擒为先锋。擒率五百人<br /><br />&nbsp;&nbsp;&nbsp;&nbsp;宵济，袭采石，守者皆醉，擒遂取之。进攻姑熟，半日而拔，次于新林。江南父<br /><br />&nbsp;&nbsp;&nbsp;&nbsp;老素闻其威信，来谒军门，昼夜不绝。陈人大骇，其将樊巡、鲁世真、田瑞等相<br /><br />&nbsp;&nbsp;&nbsp;&nbsp;继降之。晋王广上状，高祖闻而大悦，宴赐群臣。晋王遣行军总管杜彦与擒合军，<br /><br />&nbsp;&nbsp;&nbsp;&nbsp;步骑二万，陈叔宝遣领军蔡徵守朱雀航，闻擒将至，众惧而溃。任蛮奴为贺若弼<br /><br />&nbsp;&nbsp;&nbsp;&nbsp;所败，弃军降于擒。擒以精骑五百，直入朱雀门。陈人欲战，蛮奴种曰：“老<br /><br />&nbsp;&nbsp;&nbsp;&nbsp;夫尚降，诸君何事！”众皆散走。遂平金陵，执陈主叔宝。时贺若弼亦有功。乃<br /><br />&nbsp;&nbsp;&nbsp;&nbsp;下诏于晋王曰：“此二公者，深谋大略，东南逋寇，朕本委之，静地恤民，悉如<br /><br />&nbsp;&nbsp;&nbsp;&nbsp;朕意。九州不一，已数百年，以名臣之功，成太平之业，天下盛事，何用过此！<br /><br />&nbsp;&nbsp;&nbsp;&nbsp;闻以欣然，实深庆快。平定江表，二人之力也。”赐物万段。又下优诏于擒、弼<br /><br />&nbsp;&nbsp;&nbsp;&nbsp;曰：“申国威于万里，宣朝化于一隅，使东南之民俱出汤火，数百年寇旬日廓清，<br /><br />&nbsp;&nbsp;&nbsp;&nbsp;专是公之功也。高名塞于宇宙，盛业光于天壤，逖听前古，罕闻其匹。班师凯入，<br /><br />&nbsp;&nbsp;&nbsp;&nbsp;诚知非远，相思之甚，寸阴若岁。”及至京，弼与擒争功于上前，弼曰：“臣在<br /><br />&nbsp;&nbsp;&nbsp;&nbsp;蒋山死战，破其锐卒，擒其骁将，震扬威武，遂平陈国。韩擒略不交阵，岂臣之<br /><br />&nbsp;&nbsp;&nbsp;&nbsp;比！”擒曰：“本奉明旨，令臣与弼同时合势，以取伪都。弼乃敢先期，逢贼遂<br /><br />&nbsp;&nbsp;&nbsp;&nbsp;战，致令将士伤死甚多。臣以轻骑五百，兵不血刃，直取金陵，降任蛮奴，执陈<br /><br />&nbsp;&nbsp;&nbsp;&nbsp;叔宝，据其府库，倾其巢穴。弼至夕，方扣北掖门，臣启关而纳之。斯乃救罪不<br /><br />&nbsp;&nbsp;&nbsp;&nbsp;暇，安得与臣相比！”上曰：“二将俱合上勋。”于是进位上柱国，赐物八千段。<br /><br />&nbsp;&nbsp;&nbsp;&nbsp;有司劾擒放纵士卒，淫污陈宫，坐此不加爵邑。<br /><br />&nbsp;&nbsp;&nbsp;&nbsp;先是，江东有谣歌曰：“黄斑青骢马，发自寿阳濉＠词倍气末，去日春风<br /><br />&nbsp;&nbsp;&nbsp;&nbsp;始。”皆不知所谓。擒本名豹，平陈之际，又乘青骢马，往反时节与歌相应，至<br /><br />&nbsp;&nbsp;&nbsp;&nbsp;是方悟。其后突厥来朝，上谓之曰：“汝闻江南有陈国天子乎？”对曰：“闻之。”<br /><br />&nbsp;&nbsp;&nbsp;&nbsp;上命左右引突厥诣擒前，曰：“此是执得陈国天子者。”擒厉然顾之，突厥惶恐，<br /><br />&nbsp;&nbsp;&nbsp;&nbsp;不敢仰视，其有威容如此。别封寿光县公，食邑千户。以行军总管屯金城，御备<br /><br />&nbsp;&nbsp;&nbsp;&nbsp;胡寇，即拜凉州总管。俄征还京，上宴之内殿，恩礼殊厚。无何，其邻母见擒门<br /><br />&nbsp;&nbsp;&nbsp;&nbsp;下仪卫甚盛，有同王者，母异而问之。其中人曰：“我来迎王。”忽然不见。又<br /><br />&nbsp;&nbsp;&nbsp;&nbsp;有人疾笃，忽惊走至擒家曰：“我欲谒王。”左右问曰：“何王也？”答曰：<br /><br />&nbsp;&nbsp;&nbsp;&nbsp;“阎罗王。”擒子弟欲挞之，擒止之曰：“生为上柱国，死作阎罗王，斯亦足矣。”<br /><br />&nbsp;&nbsp;&nbsp;&nbsp;因寝疾，数日竟卒，时年五十五。子世谔嗣。<br /><br />&nbsp;&nbsp;&nbsp;&nbsp;世谔倜傥骁捷，有父风。杨玄感之作乱也，引世谔为将，每战先登。及玄感<br /><br />&nbsp;&nbsp;&nbsp;&nbsp;败，为吏所拘。时帝在高阳，送诣行所。世谔曰令守者市酒ヒ院ǔ，扬言曰：<br /><br />&nbsp;&nbsp;&nbsp;&nbsp;“吾死在朝夕，不醉何为！”渐以酒进守者，守者狎之，遂饮令致醉。世谔因得<br /><br />&nbsp;&nbsp;&nbsp;&nbsp;逃奔山贼，不知所终。<br /><br />&nbsp;&nbsp;&nbsp;&nbsp;僧寿字玄庆，擒母弟也，亦以勇烈知名。周武帝时，为侍伯中旅下大夫。高<br /><br />&nbsp;&nbsp;&nbsp;&nbsp;祖得政，从韦孝宽平尉迥，每战有功，授大将军，封昌乐公，邑千户。开皇初，<br /><br />&nbsp;&nbsp;&nbsp;&nbsp;拜安州刺史。时擒为庐州总管，朝廷不欲同在淮南，转为熊州刺史。后转蔚州刺<br /><br />&nbsp;&nbsp;&nbsp;&nbsp;史，进爵广陵郡公。寻以行军总管击突厥于鸡头山，破之。后坐事免。数岁，复<br /><br />&nbsp;&nbsp;&nbsp;&nbsp;拜蔚州刺史。突厥甚惮之。十七年，屯兰州以备胡。明年，辽东之役，领行军总<br /><br />&nbsp;&nbsp;&nbsp;&nbsp;管，还，检校灵州总管事。从杨素击突厥，破之，进位上柱国，改封江都郡公。<br /><br />&nbsp;&nbsp;&nbsp;&nbsp;炀帝即位，又改封新蔡郡公。自是之后，不复任用。大业五年，从幸太原。有京<br /><br />&nbsp;&nbsp;&nbsp;&nbsp;兆人达奚通妾王氏，能清歌，朝臣多相会观之，僧寿亦豫焉，坐是除名。寻令复<br /><br />&nbsp;&nbsp;&nbsp;&nbsp;位。八年，卒于京师，时年六十五。有子孝基。<br /><br />&nbsp;&nbsp;&nbsp;&nbsp;洪字叔明，擒季弟也。少骁勇，善射，膂力过人。仕周侍伯上士，后以军功<br /><br />&nbsp;&nbsp;&nbsp;&nbsp;拜大都督。高祖为丞相，从韦孝宽破尉迥于相州，加上开府，甘棠县侯，邑八百<br /><br />&nbsp;&nbsp;&nbsp;&nbsp;户。高祖受禅，进爵为公。寻授骠骑将军。开皇九年，平陈之役，授行军总管。<br /><br />&nbsp;&nbsp;&nbsp;&nbsp;及陈平，晋王广大猎于蒋山，有猛兽在围中，众皆惧。洪驰马射之，应弦而倒。<br /><br />&nbsp;&nbsp;&nbsp;&nbsp;陈氏诸将，列观于侧，莫不叹伏焉。王大喜，赐缣百匹。寻以功加柱国，拜蒋州<br /><br />&nbsp;&nbsp;&nbsp;&nbsp;刺史。数岁，转廉州刺史。时突厥屡为边患，朝廷以洪骁勇，检校朔州总管事。<br /><br />&nbsp;&nbsp;&nbsp;&nbsp;寻拜代州总管。仁寿元年，突厥达头可汗犯塞，洪率蔚州刺史刘隆、大将军李药<br /><br />&nbsp;&nbsp;&nbsp;&nbsp;王拒之。遇虏于恒安，众寡不敌，洪四面搏战，身被重创，将士沮气。虏悉众围<br /><br />&nbsp;&nbsp;&nbsp;&nbsp;之，矢下如雨。洪伪与虏和，围少解。洪率所领溃围而出，死者大半，杀虏亦倍。<br /><br />&nbsp;&nbsp;&nbsp;&nbsp;洪及药王除名为民，隆竟坐死。炀帝北巡，至恒安，见白骨被野，以问侍臣。侍<br /><br />&nbsp;&nbsp;&nbsp;&nbsp;臣曰：“往者韩洪与虏战处也。”帝悯然伤之，收葬骸骨，命五郡沙门为设佛供，<br /><br />&nbsp;&nbsp;&nbsp;&nbsp;拜洪陇西太守。未几，朱崖民王万昌作乱，诏洪击平之。以功加位金紫光禄大夫，<br /><br />&nbsp;&nbsp;&nbsp;&nbsp;领郡如故。俄而万昌弟仲通复叛，又诏洪讨平之。师未旋，遇疾而卒，时年六十<br /><br />&nbsp;&nbsp;&nbsp;&nbsp;三。<br /><br />&nbsp;&nbsp;&nbsp;&nbsp;○贺若弼<br /><br />&nbsp;&nbsp;&nbsp;&nbsp;贺若弼，字辅伯，河南洛阳人也。父敦，以武烈知名，仕周为金州总管，宇<br /><br />&nbsp;&nbsp;&nbsp;&nbsp;文护忌而害之。临刑，呼弼谓之曰：“吾必欲平江南，然此心不果，汝当成吾志。<br /><br />&nbsp;&nbsp;&nbsp;&nbsp;且吾以舌死，汝不可不思。”因引锥刺弼舌出血，诫以慎口。弼少慷慨有大志，<br /><br />&nbsp;&nbsp;&nbsp;&nbsp;骁勇便弓马，解属文，博涉书记，有重名于当世。周齐王宪闻而敬之，引为记室。<br /><br />&nbsp;&nbsp;&nbsp;&nbsp;未几，封当亭县公，迁小内史。周武帝时，上柱国乌丸轨言于帝曰：“太子非帝<br /><br />&nbsp;&nbsp;&nbsp;&nbsp;王器，臣亦尝与贺若弼论之。”帝呼弼问之，弼知太子不可动摇，恐祸及己，诡<br /><br />&nbsp;&nbsp;&nbsp;&nbsp;对曰：“皇太子德业日新，未睹其阙。”帝默然。弼既退，轨让其背己，弼曰：<br /><br />&nbsp;&nbsp;&nbsp;&nbsp;“君不密则失臣，臣不密则失身，所以不敢轻议也。”及宣帝嗣位，轨竟见诛，<br /><br />&nbsp;&nbsp;&nbsp;&nbsp;弼乃获免。寻与韦孝宽伐陈，攻拔数十城，弼计居多。拜寿州刺史，改封襄邑县<br /><br />&nbsp;&nbsp;&nbsp;&nbsp;公。高祖为丞相，尉迥作乱邺城，恐弼为变，遣长孙平驰驿代之。<br /><br />&nbsp;&nbsp;&nbsp;&nbsp;高祖受禅，阴有并江南之志，访可任者。高G曰：“朝臣之内，文武才干，<br /><br />&nbsp;&nbsp;&nbsp;&nbsp;无若贺若弼者。”高祖曰：“公得之矣。”于是拜弼为吴州总管，委以平陈之事，<br /><br />&nbsp;&nbsp;&nbsp;&nbsp;弼忻然以为己任。与寿州总管源雄并为重镇。弼遗雄诗曰：“交河骠骑幕，合浦<br /><br />&nbsp;&nbsp;&nbsp;&nbsp;伏波营，勿使骐上，无我二人名。”<br /><br />&nbsp;&nbsp;&nbsp;&nbsp;献取陈十策，上称善，赐以宝刀。开皇九年，大举伐陈，以弼为行军总管。<br /><br />&nbsp;&nbsp;&nbsp;&nbsp;将渡江，酹酒而咒曰：“弼亲承庙略，远振国威，伐罪吊民，除凶翦暴，上天长<br /><br />&nbsp;&nbsp;&nbsp;&nbsp;江，鉴其若此。如便福善祸淫，大军利涉；如事有乖违，得葬江鱼腹中，死且不<br /><br />&nbsp;&nbsp;&nbsp;&nbsp;恨。”先是，弼请缘江防人每交代之际，必集历阳。于是大列旗帜，营幕被野。<br /><br />&nbsp;&nbsp;&nbsp;&nbsp;陈人以为大兵至，悉发国中士马。既知防人交代，其众复散。后以为常，不复设<br /><br />&nbsp;&nbsp;&nbsp;&nbsp;备。及此，弼以大军济江，陈人弗之觉也。袭陈南徐州，拔之，执其刺史黄恪。<br /><br />&nbsp;&nbsp;&nbsp;&nbsp;军令严肃，秋毫不犯。有军士于民间沽酒者，弼立斩之。进屯蒋山之白土冈，陈<br /><br />&nbsp;&nbsp;&nbsp;&nbsp;将鲁达、周智安、任蛮奴、田瑞、樊毅、孔范、萧摩诃等以劲兵拒战。田瑞先犯<br /><br />&nbsp;&nbsp;&nbsp;&nbsp;弼军，弼击走之。鲁达等相继递进，弼军屡却。弼揣知其骄，士卒且惰，于是督<br /><br />&nbsp;&nbsp;&nbsp;&nbsp;厉将士，殊死战，遂大破之。麾下开府员明擒摩诃至，弼命左右牵斩之。摩诃颜<br /><br />&nbsp;&nbsp;&nbsp;&nbsp;色自若，弼释而礼之。从北掖门而入。时韩擒已执陈叔宝，弼至，呼叔宝视之。<br /><br />&nbsp;&nbsp;&nbsp;&nbsp;叔宝惶惧流汗，股再拜。弼谓之曰：“小国之君，当大国卿，拜，礼也。入<br /><br />&nbsp;&nbsp;&nbsp;&nbsp;朝不失作归命侯，无劳恐惧。”既而弼恚恨不获叔宝，功在韩擒之后，于是与擒<br /><br />&nbsp;&nbsp;&nbsp;&nbsp;相询，挺刃而出。上闻弼有功，大悦，下诏褒扬，语在《韩擒传》。晋王以弼先<br /><br />&nbsp;&nbsp;&nbsp;&nbsp;期决战，违军命，于是以弼属吏。上驿召之，及见，迎劳曰：”克定三吴，公之<br /><br />&nbsp;&nbsp;&nbsp;&nbsp;功也。“命登御坐，赐物八千段，加位上柱国，进爵宋国公，真食襄邑三千户，<br /><br />&nbsp;&nbsp;&nbsp;&nbsp;加以宝剑、宝带、金瓮、金盘各一，并雉尾扇、曲盖，杂彩二千段，女乐二部，<br /><br />&nbsp;&nbsp;&nbsp;&nbsp;又赐陈叔宝妹为妾。拜右领军大将军，寻转右武候大将军。<br /><br />&nbsp;&nbsp;&nbsp;&nbsp;弼时贵盛，位望隆重，其兄隆为武都郡公，弟东为万荣郡公，并刺史、列将。<br /><br />&nbsp;&nbsp;&nbsp;&nbsp;弼家珍玩不可胜计，婢妾曳绮罗者数百，时人荣之。弼自谓功名出朝臣之右，每<br /><br />&nbsp;&nbsp;&nbsp;&nbsp;以宰相自许。既而杨素为右仆射，弼仍为将军，甚不平，形于言色，由是免官，<br /><br />&nbsp;&nbsp;&nbsp;&nbsp;弼怨望愈甚。后数年，下弼狱，上谓之曰：“我以高G、杨素为宰相，汝每倡言，<br /><br />&nbsp;&nbsp;&nbsp;&nbsp;云此二人惟堪啖饭耳，是何意也？”弼曰：“G，臣之故人，素，臣之舅子，臣<br /><br />&nbsp;&nbsp;&nbsp;&nbsp;并知其为人，诚有此语。”公卿奏弼怨望，罪当死。上惜其功，于是除名为民。<br /><br />&nbsp;&nbsp;&nbsp;&nbsp;岁馀，复其爵位。上亦忌之，不复任使，然每宴赐，遇之甚厚。开皇十九年，上<br /><br />&nbsp;&nbsp;&nbsp;&nbsp;幸仁寿宫，宴王公，诏弼为五言诗，词意愤怨，帝览而容之。尝遇突厥入朝，上<br /><br />&nbsp;&nbsp;&nbsp;&nbsp;赐之射，突厥一发中的。上曰：“非贺若弼无能当此。”于是命弼。弼再拜祝曰：<br /><br />&nbsp;&nbsp;&nbsp;&nbsp;“臣若赤诚奉国者，当一发破的。如其不然，发不中也。”既射，一发而中。上<br /><br />&nbsp;&nbsp;&nbsp;&nbsp;大悦，顾谓突厥曰：“此人天赐我也！”<br /><br />&nbsp;&nbsp;&nbsp;&nbsp;炀帝之在东宫，尝谓弼曰：“杨素、韩擒、史万岁三人，俱称良将，优劣如<br /><br />&nbsp;&nbsp;&nbsp;&nbsp;何？”弼曰：“杨素是猛将，非谋将；韩擒是斗将，非领将；史万岁是骑将，非<br /><br />&nbsp;&nbsp;&nbsp;&nbsp;大将。”太子曰：“然则大将谁也？”弼拜曰：“唯殿下所择。”弼意自许为大<br /><br />&nbsp;&nbsp;&nbsp;&nbsp;将。及炀帝嗣位，尤被疏忌。大业三年，从驾北巡，至榆林。帝时为大帐，其下<br /><br />&nbsp;&nbsp;&nbsp;&nbsp;可坐数千人，召突厥启民可汗飨之。弼以为大侈，与高G、宇文弼等私议得失，<br /><br />&nbsp;&nbsp;&nbsp;&nbsp;为人所奏，竟坐诛，时年六十四。妻子为官奴婢，群从徙边。<br /><br />&nbsp;&nbsp;&nbsp;&nbsp;子怀亮，慷慨有父风，以柱国世子拜仪同三司。坐弼为奴，俄亦诛死。<br /><br />&nbsp;&nbsp;&nbsp;&nbsp;史臣曰：夫天地未泰，圣哲启其机；疆埸尚梗，爪牙宣其力。周之方、邵，<br /><br />&nbsp;&nbsp;&nbsp;&nbsp;汉室韩、彭，代有其人，非一时也。自晋衰微，中原幅裂，区宇分隔，将三百年。<br /><br />&nbsp;&nbsp;&nbsp;&nbsp;陈氏凭长江之地险，恃金陵之馀气，以为天限南北，人莫能窥。高祖爰应千龄，<br /><br />&nbsp;&nbsp;&nbsp;&nbsp;将一函夏。贺若弼慷慨，申必取之长策，韩擒奋发，贾馀勇以争先，势甚疾雷，<br /><br />&nbsp;&nbsp;&nbsp;&nbsp;锋逾骇电。隋氏自此一戎，威加四海。稽诸天道，或时有废兴，考之人谋，实二<br /><br />&nbsp;&nbsp;&nbsp;&nbsp;臣之力。其m傥英略，贺若居多，武毅威雄，韩擒称重。方于晋之王、杜，勋庸<br /><br />&nbsp;&nbsp;&nbsp;&nbsp;绰有馀地。然贺若功成名立，矜伐不已，竟颠殒于非命，亦不密以失身。若念父<br /><br />&nbsp;&nbsp;&nbsp;&nbsp;临终之言，必不及于斯祸矣。韩擒累世将家，威声动俗，敌国既破，名遂身全，<br /><br />&nbsp;&nbsp;&nbsp;&nbsp;幸也。广陵、甘棠，咸有武艺，骁雄胆略，并为当时所推，赳赳干城，难兄难弟<br /><br />&nbsp;&nbsp;&nbsp;&nbsp;矣。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885830);">加入书签</a><a
                        href="885811.html">上一页</a>&larr;<a href="index.html">返回列表</a>&rarr;<a
                            href="885855.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885811.html"; var next_page = "885855.html"; var index_page = "index.html"; var sortid = "9"; var article_id = "13945"; var chapter_id = "885830"; var articlename = "隋书"; var chaptername = " 卷五十二 列传第十七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>