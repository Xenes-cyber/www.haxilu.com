<!DOCTYPE html>
<html>
<head>
<meta charset="gbk" />
<title>隋书- 卷四十五 列传第十-在线阅读-哈西文学网</title>
<meta name="keywords" content="魏征，隋书， 卷四十五 列传第十全文， 卷四十五 列传第十在线阅读 哈西文学网" />
<meta name="description" content="哈西文学网提供魏征的隋书  卷四十五 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885688.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885688.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 列传第十</h1>
            <div class="link xb">
                <a href="885672.html">上一页</a>&larr;<a href="index.html">返回列表</a>&rarr;<a
                    href="885712.html">下一页</a></div>			
            <div id="BookText">&nbsp;&nbsp;&nbsp;&nbsp;◎文四子<br /><br />&nbsp;&nbsp;&nbsp;&nbsp;高祖五男，皆文献皇后之所生也。长曰房陵王勇，次炀帝，次秦孝王俊，次<br /><br />&nbsp;&nbsp;&nbsp;&nbsp;庶人秀，次庶人谅。<br /><br />&nbsp;&nbsp;&nbsp;&nbsp;房陵王勇，字地伐，高祖长子也。周世，以太祖军功封博平侯。及高祖<br /><br />&nbsp;&nbsp;&nbsp;&nbsp;辅政，立为世子，拜大将军、左司卫，封长宁郡公。出为洛州总管、东京小冢宰，<br /><br />&nbsp;&nbsp;&nbsp;&nbsp;总统旧齐之地。后征还京师，进位上柱国、大司马，领内史御正，诸禁卫皆属焉。<br /><br />&nbsp;&nbsp;&nbsp;&nbsp;高祖受禅，立为皇太子，军国政事及尚书奏死罪已下，皆令勇参决之。上以山东<br /><br />&nbsp;&nbsp;&nbsp;&nbsp;民多流冗，遣使按检，又欲徙民北实边塞。勇上书谏曰：“窃以导俗当渐，非可<br /><br />&nbsp;&nbsp;&nbsp;&nbsp;顿革，恋土怀旧，民之本情，波迸流离，盖不获已。有齐之末，主暗时昏，周平<br /><br />&nbsp;&nbsp;&nbsp;&nbsp;东夏，继以威虐，民不堪命，致有逃亡，非厌家乡，愿为羁旅。加以去年三方逆<br /><br />&nbsp;&nbsp;&nbsp;&nbsp;乱，赖陛下仁圣，区宇肃清，锋刃虽屏，疮痍未复。若假以数岁，沐浴皇风，逃<br /><br />&nbsp;&nbsp;&nbsp;&nbsp;窜之徒，自然归本。虽北夷猖獗，尝犯边烽，今城镇峻峙，所在严固，何待迁配，<br /><br />&nbsp;&nbsp;&nbsp;&nbsp;以致劳扰。臣以庸虚，谬当储贰，寸诚管见，辄以尘闻。”上览而嘉之，遂寝其<br /><br />&nbsp;&nbsp;&nbsp;&nbsp;事。是后时政不便，多所损益，上每纳之。上尝从容谓群臣曰：“前世皇王，溺<br /><br />&nbsp;&nbsp;&nbsp;&nbsp;于嬖幸，废立之所由生。朕傍无姬侍，五子同母，可谓真兄弟也。岂若前代多诸<br /><br />&nbsp;&nbsp;&nbsp;&nbsp;内宠，孽子忿诤，为亡国之道邪！”<br /><br />&nbsp;&nbsp;&nbsp;&nbsp;勇颇好学，解属词赋，性宽仁和厚，率意任情，无矫饰之行。引明克让、姚<br /><br />&nbsp;&nbsp;&nbsp;&nbsp;察、陆开明等为之宾友。勇尝文饰蜀铠，上见而不悦，恐致奢侈之渐，因而诫之<br /><br />&nbsp;&nbsp;&nbsp;&nbsp;曰：“我闻天道无亲，唯德是与，历观前代帝王，未有奢华而得长久者。汝当储<br /><br />&nbsp;&nbsp;&nbsp;&nbsp;后，若不上称天心，下合人意，何以承宗庙之重，居兆民之上？吾昔日衣服，各<br /><br />&nbsp;&nbsp;&nbsp;&nbsp;留一物，时复看之，以自警戒。今以刀子赐汝，宜识我心。”<br /><br />&nbsp;&nbsp;&nbsp;&nbsp;其后经冬至，百官朝勇，勇张乐受贺。高祖知之，问朝臣曰：“近闻至节，<br /><br />&nbsp;&nbsp;&nbsp;&nbsp;内外百官相率朝东宫，是何礼也？”太常少卿辛对曰：“于东宫是贺，不得言<br /><br />&nbsp;&nbsp;&nbsp;&nbsp;朝。”高祖曰：“改节称贺，正可三数十人，逐情各去。何因有司征召，一时普<br /><br />&nbsp;&nbsp;&nbsp;&nbsp;集，太子法服设乐以待之？东宫如此，殊乖礼制。”于是下诏曰：“礼有等差，<br /><br />&nbsp;&nbsp;&nbsp;&nbsp;君臣不杂，爰自近代，圣教渐亏，俯仰逐情，因循成俗。皇太子虽居上嗣，义兼<br /><br />&nbsp;&nbsp;&nbsp;&nbsp;臣子，而诸方岳牧，正冬朝贺，任土作贡，别上东宫，事非典则，宜悉停断。”<br /><br />&nbsp;&nbsp;&nbsp;&nbsp;自此恩宠始衰，渐生疑阻。时高祖令选宗卫侍官，以入上台宿卫。高G奏称，若<br /><br />&nbsp;&nbsp;&nbsp;&nbsp;尽取强者，恐东宫宿卫太劣。高祖作色曰：“我有时行动，宿卫须得雄毅。太子<br /><br />&nbsp;&nbsp;&nbsp;&nbsp;毓德东宫，左右何须强武？此极敝法，甚非我意。如我商量，恒于交番之日，分<br /><br />&nbsp;&nbsp;&nbsp;&nbsp;向东宫上下，团伍不别，岂非好事？我熟见前代，公不须仍踵旧风。”盖疑高G<br /><br />&nbsp;&nbsp;&nbsp;&nbsp;男尚勇女，形于此言，以防之也。<br /><br />&nbsp;&nbsp;&nbsp;&nbsp;勇多内宠，昭训云氏，尤称嬖幸，礼匹于嫡。勇妃元氏无宠，尝遇心疾，二<br /><br />&nbsp;&nbsp;&nbsp;&nbsp;日而薨。献皇后意有他故，甚责望勇。自是云昭训专擅内政，后弥不平，颇遣人<br /><br />&nbsp;&nbsp;&nbsp;&nbsp;伺察，求勇罪过。晋王知之，弥自矫饰，姬妾但备员数，唯共萧妃居处。皇后由<br /><br />&nbsp;&nbsp;&nbsp;&nbsp;是薄勇，愈称晋王德行。其后晋王来朝，车马侍从，皆为俭素，敬接朝臣，礼极<br /><br />&nbsp;&nbsp;&nbsp;&nbsp;卑屈，声名籍甚，冠于诸王。临还扬州，入内辞皇后，因进言曰：“臣镇守有限，<br /><br />&nbsp;&nbsp;&nbsp;&nbsp;方违颜色，臣子之恋，实结于心。一辞阶闼，无由侍奉，拜见之期，杳然未日。”<br /><br />&nbsp;&nbsp;&nbsp;&nbsp;因哽咽流涕，伏不能兴。皇后亦曰：“汝在方镇，我又年老，今者之别，有切常<br /><br />&nbsp;&nbsp;&nbsp;&nbsp;离。”又泫然泣下，相对[欷。王曰：“臣性识愚下，常守平生昆弟之意，不知<br /><br />&nbsp;&nbsp;&nbsp;&nbsp;何罪，失爱东宫，恒蓄盛怒，欲加屠陷。每恐谗谮生于投杼，鸩毒遇于杯勺，是<br /><br />&nbsp;&nbsp;&nbsp;&nbsp;用勤忧积念，惧履危亡。”皇后忿然曰：“地伐渐不可耐，我为伊索得元家<br /><br />&nbsp;&nbsp;&nbsp;&nbsp;女，望隆基业，竟不闻作夫妻，专宠阿云，使有如许豚犬。前新妇本无病痛，忽<br /><br />&nbsp;&nbsp;&nbsp;&nbsp;尔暴亡，遣人投药，致此夭逝。事已如是，我亦不能穷治，何因复于汝处发如此<br /><br />&nbsp;&nbsp;&nbsp;&nbsp;意？我在尚尔，我死后，当鱼肉汝乎？每思东宫竟无正嫡，至尊千秋万岁之后，<br /><br />&nbsp;&nbsp;&nbsp;&nbsp;遣汝等兄弟向阿云儿前再拜问讯，此是几许大苦痛邪！”晋王又拜，呜咽不能止，<br /><br />&nbsp;&nbsp;&nbsp;&nbsp;皇后亦悲不自胜。此别之后，知皇后意移，始构夺宗之计。因引张衡定策，遣褒<br /><br />&nbsp;&nbsp;&nbsp;&nbsp;公宇文述深交杨约，令喻旨于越国公素，具言皇后此语。素瞿然曰：“但不知皇<br /><br />&nbsp;&nbsp;&nbsp;&nbsp;后如何？必如所言，吾又何为者！”后数日，素入侍宴，微称晋王孝悌恭俭，有<br /><br />&nbsp;&nbsp;&nbsp;&nbsp;类至尊，用此揣皇后意。皇后泣曰：“公言是也。我儿大孝顺，每闻至尊及我遣<br /><br />&nbsp;&nbsp;&nbsp;&nbsp;内使到，必迎于境首。言及违离，未尝不泣。又其新妇亦大可怜，我使婢去，常<br /><br />&nbsp;&nbsp;&nbsp;&nbsp;与之同寝共食。岂若地伐共阿云相对而坐，终日酣宴，昵近小人，疑阻骨肉。<br /><br />&nbsp;&nbsp;&nbsp;&nbsp;我所以益怜阿者，常恐暗地杀之。”素既知意，因盛言太子不才。皇后遂遗素<br /><br />&nbsp;&nbsp;&nbsp;&nbsp;金，始有废立之意。<br /><br />&nbsp;&nbsp;&nbsp;&nbsp;勇颇知其谋，忧惧，计无所出。闻新丰人王辅贤能占候，召而问之。辅贤曰：<br /><br />&nbsp;&nbsp;&nbsp;&nbsp;“白虹贯东宫门，太白袭月，皇太子废退之象也。”以铜铁五兵造诸厌胜。又于<br /><br />&nbsp;&nbsp;&nbsp;&nbsp;后园之内作庶人村，屋宇卑陋，太子时于中寝息，布衣草褥，冀以当之。高祖知<br /><br />&nbsp;&nbsp;&nbsp;&nbsp;其不安，在仁寿宫，使杨素观勇。素至东宫，偃息未入，勇束带待之，故久不进，<br /><br />&nbsp;&nbsp;&nbsp;&nbsp;以激怒勇。勇衔之，形于言色。素还，言勇怨望，恐有他变，愿深防察。高祖闻<br /><br />&nbsp;&nbsp;&nbsp;&nbsp;素谮毁，甚疑之。皇后又遣人伺觇东宫，纤介事皆闻奏，因加媒蘖，构成其罪。<br /><br />&nbsp;&nbsp;&nbsp;&nbsp;高祖惑于邪议，遂疏忌勇。乃于玄武门达至德门量置候人，以伺动静，皆随事奏<br /><br />&nbsp;&nbsp;&nbsp;&nbsp;闻。又东宫宿卫之人，侍官已上，名藉悉令属诸卫府，有健儿者，咸屏去之。晋<br /><br />&nbsp;&nbsp;&nbsp;&nbsp;王又令段达私于东宫幸臣姬威，遗以财货，令取太子消息，密告杨素。于是内外<br /><br />&nbsp;&nbsp;&nbsp;&nbsp;喧谤，过失日闻。段达胁姬威曰：“东宫罪过，主上皆知之矣，已奉密诏，定当<br /><br />&nbsp;&nbsp;&nbsp;&nbsp;废立。君能靠之，则大富贵。”威遂许诺。<br /><br />&nbsp;&nbsp;&nbsp;&nbsp;九月壬子，车驾至自仁寿宫，翌日，御大兴殿，谓侍臣曰：“我新还京师，<br /><br />&nbsp;&nbsp;&nbsp;&nbsp;应开怀欢乐，不知何意，翻邑然愁苦？”吏部尚书牛弘对曰：“由臣等不称职，<br /><br />&nbsp;&nbsp;&nbsp;&nbsp;故至尊忧劳。”高祖既数闻谗谮，疑朝臣皆具委，故有斯问，冀闻太子之愆。弘<br /><br />&nbsp;&nbsp;&nbsp;&nbsp;为此对，大乖本旨。高祖因作色谓东宫官属曰：“仁寿宫去此不远，而令我每还<br /><br />&nbsp;&nbsp;&nbsp;&nbsp;京师，严备仗卫，如入敌国。我为患利，不脱衣卧。昨夜欲得近厕，故在后房，<br /><br />&nbsp;&nbsp;&nbsp;&nbsp;恐有警急，还移就前殿。岂非尔辈欲坏我国家邪？”于是执唐令则等数人，付所<br /><br />&nbsp;&nbsp;&nbsp;&nbsp;司讯鞫。令杨素陈东宫事状，以告近臣。素显言之曰：“臣奉敕向京，令皇太子<br /><br />&nbsp;&nbsp;&nbsp;&nbsp;检校刘居士余党。太子奉诏，乃作色奋厉，骨肉飞腾，语臣云：‘居士党尽伏法，<br /><br />&nbsp;&nbsp;&nbsp;&nbsp;遣我何处穷讨？尔作右仆射，委寄不轻，自检校之，何关我事？’又云：‘若大<br /><br />&nbsp;&nbsp;&nbsp;&nbsp;事不遂，我先被诛。今作天子，竟乃令我不如诸弟。一事以上，不得自由。’因<br /><br />&nbsp;&nbsp;&nbsp;&nbsp;长叹回视云：‘我大觉身妨。’”高祖曰：“此儿不堪承嗣久矣。皇后恒劝我废<br /><br />&nbsp;&nbsp;&nbsp;&nbsp;之，我以布素时生，复是长子，望其渐改，隐忍至今。勇昔从南兖州来，语卫王<br /><br />&nbsp;&nbsp;&nbsp;&nbsp;云：“阿娘不与我一好妇女，亦是可恨。”因指皇后侍儿曰：“是皆我物。”此<br /><br />&nbsp;&nbsp;&nbsp;&nbsp;言几许异事。其妇初亡，即以斗帐安余老妪。新妇初亡，我深疑使马嗣明药杀。<br /><br />&nbsp;&nbsp;&nbsp;&nbsp;我曾责之，便怼曰：“会杀元孝矩。”此欲害我而迁怒耳。初，长宁诞育，朕与<br /><br />&nbsp;&nbsp;&nbsp;&nbsp;皇后共抱养之，自怀彼此，连遣来索。且云定兴女，在外私合而生，想此由来，<br /><br />&nbsp;&nbsp;&nbsp;&nbsp;何必是其体胤！昔晋太子取屠家女，其儿即好屠割。今傥非类，便乱宗社。又刘<br /><br />&nbsp;&nbsp;&nbsp;&nbsp;金谄佞人也，呼定兴作亲家翁，定兴愚人，受其此语。我前解金者，为其此<br /><br />&nbsp;&nbsp;&nbsp;&nbsp;事。勇尝引曹妙达共定兴女同燕，妙达在外说云：‘我今得劝妃酒。”直以其诸<br /><br />&nbsp;&nbsp;&nbsp;&nbsp;子偏庶，畏人不服，故逆纵之，欲收天下之望耳。我虽德惭尧、舜，终不以万姓<br /><br />&nbsp;&nbsp;&nbsp;&nbsp;付不肖子也。我恒畏其加害，如防大敌，今欲废之，以安天下。”<br /><br />&nbsp;&nbsp;&nbsp;&nbsp;左卫大将军、五原公元F谏曰：“废立大事，天子无二言，诏旨若行，后悔<br /><br />&nbsp;&nbsp;&nbsp;&nbsp;无及。谗言罔极，惟陛下察之。”F辞直争强，声色俱厉，上不答。<br /><br />&nbsp;&nbsp;&nbsp;&nbsp;是时姬威又抗表告太子非法。高祖谓威曰：“太子事迹，宜皆尽言。”威对<br /><br />&nbsp;&nbsp;&nbsp;&nbsp;曰：“皇太子由来共臣语，唯意在骄奢，欲得从樊川以至于散关，总规为苑。兼<br /><br />&nbsp;&nbsp;&nbsp;&nbsp;云：‘昔汉武帝将起上林苑，东方朔谏之，赐朔黄金百斤，几许可笑。我实无金<br /><br />&nbsp;&nbsp;&nbsp;&nbsp;辄赐此等。若有谏者，正当斩之，不过杀百许人，自然永息。’前苏孝慈解左卫<br /><br />&nbsp;&nbsp;&nbsp;&nbsp;率，皇太子奋髯扬肘曰：‘大丈夫会当有一日，终不忘之，决当快意。’又宫内<br /><br />&nbsp;&nbsp;&nbsp;&nbsp;所须，尚书多执法不与，便怒曰：‘仆射以下，吾会戮一二人，使知慢我之祸。’<br /><br />&nbsp;&nbsp;&nbsp;&nbsp;又于苑内筑一小城，春夏秋冬，作役不辍，营起亭殿，朝造夕改。每云：‘至尊<br /><br />&nbsp;&nbsp;&nbsp;&nbsp;嗔我多侧庶，高纬、陈叔宝岂是孽子乎？’尝令师姥卜吉凶，语臣曰：‘至尊忌<br /><br />&nbsp;&nbsp;&nbsp;&nbsp;在十八年，此期促矣。’”高祖泫然曰：“谁非父母生，乃至于此！我有旧使妇<br /><br />&nbsp;&nbsp;&nbsp;&nbsp;女，令看东宫，奏我云：‘勿令广平王至皇太子处。东宫憎妇，亦广平教之。’<br /><br />&nbsp;&nbsp;&nbsp;&nbsp;元赞亦知其阴恶，劝我于左藏之东，加置两队。初平陈后，宫人好者悉配春坊，<br /><br />&nbsp;&nbsp;&nbsp;&nbsp;如闻不知厌足，于外更有求访。朕近览《齐书》，见高欢纵其儿子，不胜忿愤，<br /><br />&nbsp;&nbsp;&nbsp;&nbsp;安可效尤邪！”于是勇及诸子皆被禁锢，部分收其党与。杨素舞文巧诋，锻炼以<br /><br />&nbsp;&nbsp;&nbsp;&nbsp;成其狱。勇由是遂败。<br /><br />&nbsp;&nbsp;&nbsp;&nbsp;居数日，有司承素意，奏言左卫元F身备宿卫，常曲事于勇，情存附托，在<br /><br />&nbsp;&nbsp;&nbsp;&nbsp;仁寿宫，裴弘将勇书于朝堂与F，题封云勿令人见。高祖曰：“朕在仁寿宫，有<br /><br />&nbsp;&nbsp;&nbsp;&nbsp;纤小事，东宫必知，疾于驿马。怪之甚久，岂非此徒耶？”遣武士执F及弘付法<br /><br />&nbsp;&nbsp;&nbsp;&nbsp;治其罪。<br /><br />&nbsp;&nbsp;&nbsp;&nbsp;先是，勇尝从仁寿宫参起居还，途中见一枯槐，根干蟠错，大且五六围，顾<br /><br />&nbsp;&nbsp;&nbsp;&nbsp;左右曰：“此堪作何器用？”或对曰：“古槐尤堪取火。”于时卫士皆佩火燧，<br /><br />&nbsp;&nbsp;&nbsp;&nbsp;勇因令匠者造数千枚，欲以分赐左右。至是，获于库。又药藏局贮艾数斛，亦搜<br /><br />&nbsp;&nbsp;&nbsp;&nbsp;得之。大将为怪，以问姬威。威曰：“太子此意别有所在。比令长宁王已下，诣<br /><br />&nbsp;&nbsp;&nbsp;&nbsp;仁寿宫还，每尝急行，一宿便至。恒饲马千匹，云径往捉城门，自然饿死。”素<br /><br />&nbsp;&nbsp;&nbsp;&nbsp;以威言诘勇，勇不服曰：“窃闻公家马数万匹，勇忝备位太子，有马千匹，乃是<br /><br />&nbsp;&nbsp;&nbsp;&nbsp;反乎？”素又发泄东宫服玩，似加周饰者，悉陈之于庭，以示文武群官，为太子<br /><br />&nbsp;&nbsp;&nbsp;&nbsp;之罪。高祖遣将诸物示勇，以诮诘之。皇后又责之罪。高祖使使责问勇，勇不服。<br /><br />&nbsp;&nbsp;&nbsp;&nbsp;太史令袁充进曰：“臣观天文，皇太子当废。”上曰：“玄象久见矣，群臣无敢<br /><br />&nbsp;&nbsp;&nbsp;&nbsp;言者。”于是使人召勇。勇见使者，惊曰：“得无杀我耶？”高祖戎服陈兵，御<br /><br />&nbsp;&nbsp;&nbsp;&nbsp;武德殿，集百官，立于东面，诸亲立于西面，引勇及诸子列于殿庭。命薛道衡宣<br /><br />&nbsp;&nbsp;&nbsp;&nbsp;废勇之诏曰：“太子之位，实为国本，苟非其人，不可虚立。自古储副，或有不<br /><br />&nbsp;&nbsp;&nbsp;&nbsp;才，长恶不悛，仍令守器，皆由情溺宠爱，失于至理，致使宗社倾亡，苍生涂地。<br /><br />&nbsp;&nbsp;&nbsp;&nbsp;由此言之，天下安危，系乎上嗣，大业传世，岂不重哉！皇太子勇，地则居长，<br /><br />&nbsp;&nbsp;&nbsp;&nbsp;情所钟爱，初登大位，即建春宫，冀德业日新，隆兹负荷。而性识庸暗，仁孝无<br /><br />&nbsp;&nbsp;&nbsp;&nbsp;闻，昵近小人，委任奸佞，前后愆衅，难以具纪。但百姓者，天之百姓，朕恭天<br /><br />&nbsp;&nbsp;&nbsp;&nbsp;命，属当安育，虽欲爱子，实畏上灵，岂敢以不肖之子而乱天下。勇及其男女为<br /><br />&nbsp;&nbsp;&nbsp;&nbsp;王、公主者，并可废为庶人。顾惟兆庶，事不获已，叹言及此，良深愧叹！”令<br /><br />&nbsp;&nbsp;&nbsp;&nbsp;薛道衡谓勇曰：“尔之罪恶，人神所弃，欲求不废，其可得耶？”勇再拜而言曰：<br /><br />&nbsp;&nbsp;&nbsp;&nbsp;“臣合尸之都市，为将来鉴诫，幸蒙哀怜，得全性命。”言毕，泣下流襟，既而<br /><br />&nbsp;&nbsp;&nbsp;&nbsp;舞蹈而去。左右莫不悯默。又下诏曰：<br /><br />&nbsp;&nbsp;&nbsp;&nbsp;自古以来，朝危国乱，皆邪臣佞媚，凶党扇惑，致使祸及宗社，毒流兆庶。<br /><br />&nbsp;&nbsp;&nbsp;&nbsp;若不标明典宪，何以肃清天下！左卫大将军、五原郡公元F，任掌兵卫，委以心<br /><br />&nbsp;&nbsp;&nbsp;&nbsp;膂，陪侍左右，恩宠隆渥，乃包藏奸伏，离间君亲，崇长厉阶，最为魁首。太子<br /><br />&nbsp;&nbsp;&nbsp;&nbsp;左庶子唐令则，策名储贰，位长宫僚，谄曲取容，音技自进，躬执乐器，亲教内<br /><br />&nbsp;&nbsp;&nbsp;&nbsp;人，赞成骄侈，导引非法。太子家令邹文腾，专行左道，偏被亲昵，心腹委付，<br /><br />&nbsp;&nbsp;&nbsp;&nbsp;巨细关知，占问国家，希觊灾祸。左卫率司马夏侯福，内事谄谀，外作威势，凌<br /><br />&nbsp;&nbsp;&nbsp;&nbsp;侮上下，亵浊宫闱。典膳监元淹，谬陈爱憎，开示怨隙，妄起讪谤，潜行离阻，<br /><br />&nbsp;&nbsp;&nbsp;&nbsp;进引妖巫，营事厌祷。前吏部侍郎萧子宝，往居省阁，旧非宫臣，禀性浮躁，用<br /><br />&nbsp;&nbsp;&nbsp;&nbsp;怀轻险，进画奸谋，要射荣利，经营间构，开造祸端。前主玺下士何竦，假托玄<br /><br />&nbsp;&nbsp;&nbsp;&nbsp;象，妄说妖怪，志图祸乱，心在速发，兼制奇器异服，皆竦规摹，增长骄奢，糜<br /><br />&nbsp;&nbsp;&nbsp;&nbsp;费百姓。凡此七人，为害乃甚，并处斩，妻妾子孙皆悉没官。车骑将军阎毗、东<br /><br />&nbsp;&nbsp;&nbsp;&nbsp;郡公崔君绰、游骑尉沈福宝、瀛州民章仇太翼等四人，所为之事，皆是悖恶，论<br /><br />&nbsp;&nbsp;&nbsp;&nbsp;其状迹，罪合极刑。但朕情存好生，未能尽戮，可并特免死，各决杖一百，身及<br /><br />&nbsp;&nbsp;&nbsp;&nbsp;妻子资财田宅，悉可没官。副将作大匠高龙义，豫追番丁，辄配东宫使役，营造<br /><br />&nbsp;&nbsp;&nbsp;&nbsp;亭舍，进入春坊。率更令晋文建，通直散骑侍郎、判司农少卿事元衡，料度之外，<br /><br />&nbsp;&nbsp;&nbsp;&nbsp;私自出给，虚破丁功，擅割园地。并处尽。<br /><br />&nbsp;&nbsp;&nbsp;&nbsp;于是集群官于广阳门外，宣诏以戮之。广平王雄答诏曰：“至尊为百姓割骨<br /><br />&nbsp;&nbsp;&nbsp;&nbsp;肉之恩，废黜无德，实为大庆，天下幸甚！”乃移勇于内史省，立晋王广为皇太<br /><br />&nbsp;&nbsp;&nbsp;&nbsp;子，仍以勇付之，复囚于东宫。赐杨素物三千段，元胄、杨约并千段，杨难敌五<br /><br />&nbsp;&nbsp;&nbsp;&nbsp;百段，皆鞫勇之功赏也。<br /><br />&nbsp;&nbsp;&nbsp;&nbsp;时文林郎杨孝政上书谏曰：“皇太子为小人所误，宜加训诲，不宜废黜。”<br /><br />&nbsp;&nbsp;&nbsp;&nbsp;上怒，挞其胸。寻而贝州长史裴肃表称：“庶人罪黜已久，当克己自新，请封一<br /><br />&nbsp;&nbsp;&nbsp;&nbsp;小国。”高祖知勇之黜也，不允天下之情，乃征肃入朝，具陈废立之意。<br /><br />&nbsp;&nbsp;&nbsp;&nbsp;时勇自以废非其罪，频请见上，面申冤屈。而皇太子遏之，不得闻奏。勇于<br /><br />&nbsp;&nbsp;&nbsp;&nbsp;是升树大叫，声闻于上，冀得引见。素因奏言：“勇情志昏乱，为癫鬼所著，不<br /><br />&nbsp;&nbsp;&nbsp;&nbsp;可复收。”上以为然，卒不得见。素诬陷经营，构成其罪，类皆如此。<br /><br />&nbsp;&nbsp;&nbsp;&nbsp;高祖寝疾于仁寿宫，征皇太子入侍医药，而奸乱宫闱，事闻于高祖。高祖抵<br /><br />&nbsp;&nbsp;&nbsp;&nbsp;床曰：“枉废我儿！”因遣追勇。未及发使，高祖暴崩，秘不发丧。遽收柳述、<br /><br />&nbsp;&nbsp;&nbsp;&nbsp;元岩，系于大理狱，伪为高祖敕书，赐庶人死。追封房陵王，不为立嗣。<br /><br />&nbsp;&nbsp;&nbsp;&nbsp;勇有十男：云昭训生长宁王俨、平原王裕、安城王筠，高良娣生安平王嶷、<br /><br />&nbsp;&nbsp;&nbsp;&nbsp;襄城王恪，王良媛生高阳王该、建安王韶，成姬生颍川王，后宫生孝实、孝范。<br /><br />&nbsp;&nbsp;&nbsp;&nbsp;长宁王俨，勇长子也。诞乳之初，以报高祖，高祖曰：“此即皇太孙，何乃<br /><br />&nbsp;&nbsp;&nbsp;&nbsp;生不得地？”云定兴奏曰：“天生龙种，所以因云而出。”时人以为敏对。六岁，<br /><br />&nbsp;&nbsp;&nbsp;&nbsp;封长宁郡王。勇败，亦坐废黜。上表乞宿卫，辞情哀切，高祖览而悯焉。杨素进<br /><br />&nbsp;&nbsp;&nbsp;&nbsp;曰：“伏愿圣心同于螫手，不宜复留意。”炀帝践极，俨常从行，卒于道，实鸩<br /><br />&nbsp;&nbsp;&nbsp;&nbsp;之也。诸弟分徙岭外，仍敕在所皆杀焉。<br /><br />&nbsp;&nbsp;&nbsp;&nbsp;秦孝王俊，字阿祗，高祖第三子也。开皇元年立为秦王。二年春，拜上柱国、<br /><br />&nbsp;&nbsp;&nbsp;&nbsp;河南道行台尚书令、洛州刺史，时年十二。加右武卫大将军，领关东兵。三年，<br /><br />&nbsp;&nbsp;&nbsp;&nbsp;迁秦州总管。陇右诸州尽隶焉。俊仁恕慈爱，崇敬佛道，请为沙门，上不许。六<br /><br />&nbsp;&nbsp;&nbsp;&nbsp;年，迁山南道行台尚书令。伐陈之役，以为山南道行军元帅，督三十总管，水陆<br /><br />&nbsp;&nbsp;&nbsp;&nbsp;十余万，屯汉口，为上流节度。陈将周罗T、荀法尚等，以劲兵数万屯鹦鹉洲，<br /><br />&nbsp;&nbsp;&nbsp;&nbsp;总管崔弘度请击之。俊虑杀伤，不许。罗T亦相率而降。于是遣使奉章诣阙，垂<br /><br />&nbsp;&nbsp;&nbsp;&nbsp;泣谓使者曰：“谬当推毂，愧无尺寸之功，以此多惭耳。”上闻而善之。授扬州<br /><br />&nbsp;&nbsp;&nbsp;&nbsp;总管四十四州诸军事，镇广陵。岁余，转并州总管二十四州诸军事。初颇有令问，<br /><br />&nbsp;&nbsp;&nbsp;&nbsp;高祖闻而大悦，下书奖励焉。其后俊渐奢侈，违犯制度，出钱求息，民吏苦之。<br /><br />&nbsp;&nbsp;&nbsp;&nbsp;上遣使按其事，与相连坐者百余人。俊犹不悛，于是盛治宫室，穷极侈丽。俊有<br /><br />&nbsp;&nbsp;&nbsp;&nbsp;巧思，每亲运斤斧，工巧之器，饰以珠玉。为妃作七宝幂剩又为水殿，香涂粉<br /><br />&nbsp;&nbsp;&nbsp;&nbsp;壁，玉砌金阶。梁柱楣栋之间，周以明镜，间以宝珠，极荣饰之美。每与宾客妓<br /><br />&nbsp;&nbsp;&nbsp;&nbsp;女弦歌于其上。俊颇好内，妃崔氏性妒，甚不平之，遂于瓜中进毒。俊由是遇疾，<br /><br />&nbsp;&nbsp;&nbsp;&nbsp;征还京师。上以其奢纵，免官，以王就第。左武卫将军刘升谏曰：“秦王非有他<br /><br />&nbsp;&nbsp;&nbsp;&nbsp;过，但费官物营噬岫已。臣谓可容。”上曰：“法不可违。”升固谏，上忿然<br /><br />&nbsp;&nbsp;&nbsp;&nbsp;作色，升乃止。其后杨素复进谏曰：“秦王之过，不应至此，愿陛下详之。”上<br /><br />&nbsp;&nbsp;&nbsp;&nbsp;曰：“我是五儿之父，若如公意，何不别制天子儿律？以周公之为人，尚诛管、<br /><br />&nbsp;&nbsp;&nbsp;&nbsp;蔡，我诚不及周公远矣，安能亏法乎？”卒不许。<br /><br />&nbsp;&nbsp;&nbsp;&nbsp;俊疾笃，未能起，遣使奉表陈谢。上谓其使曰：“我戮力关塞，创兹大业，<br /><br />&nbsp;&nbsp;&nbsp;&nbsp;作训垂范，庶臣下守之而不失。汝为吾子，而欲败之，不知何以责汝！”俊惭怖，<br /><br />&nbsp;&nbsp;&nbsp;&nbsp;疾甚。大都督皇甫统上表，请复王官，不许。岁余，以疾笃，复拜上柱国。二十<br /><br />&nbsp;&nbsp;&nbsp;&nbsp;年六月，薨于秦邸。上哭之数声而已。俊所为侈丽之物，悉命焚之。敕送终之具，<br /><br />&nbsp;&nbsp;&nbsp;&nbsp;务从俭约，以为后法也。王府僚佐请立碑，上曰：“欲求名，一卷史书足矣，何<br /><br />&nbsp;&nbsp;&nbsp;&nbsp;用碑为？若子孙不能保家，徒与人作镇石耳。”<br /><br />&nbsp;&nbsp;&nbsp;&nbsp;妃崔氏以毒王之故，下诏废绝，赐死于其家。子浩，崔氏所生也。庶子曰湛。<br /><br />&nbsp;&nbsp;&nbsp;&nbsp;群臣议曰：“《春秋》之义，母以子贵，子以母贵。贵既如此，罪则可知。故汉<br /><br />&nbsp;&nbsp;&nbsp;&nbsp;时栗姬有罪，其子便废，郭后被废，其子斯黜。大既然矣，小亦宜同。今秦王二<br /><br />&nbsp;&nbsp;&nbsp;&nbsp;子，母皆罪废，不合承嗣。”于是以秦国官为丧主。俊长女永丰公主，年十二，<br /><br />&nbsp;&nbsp;&nbsp;&nbsp;遭父忧，哀慕尽礼，免丧，遂绝鱼肉。每至忌日，辄流涕不食。有开府王延者，<br /><br />&nbsp;&nbsp;&nbsp;&nbsp;性忠厚，领亲信兵十余年，俊甚礼之。及俊有疾，延恒在x下，衣不解带。俊薨，<br /><br />&nbsp;&nbsp;&nbsp;&nbsp;勺饮不入口者数日，羸顿骨立。上闻而悯之，赐以御药，授骠骑将军，典宿卫。<br /><br />&nbsp;&nbsp;&nbsp;&nbsp;俊葬之日，延号恸而绝。上嗟异之，令通事舍人吊祭焉。诏葬延于俊墓侧。<br /><br />&nbsp;&nbsp;&nbsp;&nbsp;炀帝即位，立浩为秦王，以奉孝王嗣。封湛为济北侯。后以浩为河阳都尉。<br /><br />&nbsp;&nbsp;&nbsp;&nbsp;杨玄感作逆之际，左翊卫大将军宇文述勒兵讨之。至河阳，修启于浩，浩复诣述<br /><br />&nbsp;&nbsp;&nbsp;&nbsp;营，兵相往复。有司劾浩，以诸侯交通内臣，竟坐废免。宇文化及杀逆之始，立<br /><br />&nbsp;&nbsp;&nbsp;&nbsp;浩为帝。化及败于黎阳，北走魏县，自c伪号，因而害之。湛骁果，有胆烈。大<br /><br />&nbsp;&nbsp;&nbsp;&nbsp;业初，为荥阳太守，坐浩免，亦为化及所害。<br /><br />&nbsp;&nbsp;&nbsp;&nbsp;庶人秀，高祖第四子也。开皇元年，立为越王。未几，徙封于蜀，拜柱国、<br /><br />&nbsp;&nbsp;&nbsp;&nbsp;益州刺史、总管，二十四州诸军事。二年，进位上柱国、西南道行台尚书令，本<br /><br />&nbsp;&nbsp;&nbsp;&nbsp;官如故。岁余而罢。十二年，又为内史令、右领军大将军。寻复出镇于蜀。<br /><br />&nbsp;&nbsp;&nbsp;&nbsp;秀有胆气，容貌瑰伟，美须髯，多武艺，甚为朝臣所惮。上每谓献皇后曰：<br /><br />&nbsp;&nbsp;&nbsp;&nbsp;“秀必以恶终。我在当无虑，至兄弟必反。”兵部侍郎元衡使于蜀，秀深结于衡，<br /><br />&nbsp;&nbsp;&nbsp;&nbsp;以左右为请。既还京师，请益左右，上不许。大将军刘哙之讨西爨也，高祖令上<br /><br />&nbsp;&nbsp;&nbsp;&nbsp;开府杨武通将兵继进。秀使嬖人万智光为武通行军司马，上以秀任非其人，谴责<br /><br />&nbsp;&nbsp;&nbsp;&nbsp;之。因谓群臣曰：“坏我法者，必在子孙乎？譬如猛兽，物不能害，反为毛间虫<br /><br />&nbsp;&nbsp;&nbsp;&nbsp;所损食耳。”于是遂分秀所统。<br /><br />&nbsp;&nbsp;&nbsp;&nbsp;秀渐奢侈，违犯制度，车马被服，拟于天子。及太子勇以谗毁废，晋王广为<br /><br />&nbsp;&nbsp;&nbsp;&nbsp;皇太子，秀意甚不平。皇太子恐秀终为后变，阴令杨素求其罪而谮之。仁寿二年，<br /><br />&nbsp;&nbsp;&nbsp;&nbsp;征还京师，上见，不与语。明日，使使切让之。秀谢曰：“忝荷国恩，出临藩岳，<br /><br />&nbsp;&nbsp;&nbsp;&nbsp;不能奉法，罪当万死。”皇太子及诸王流涕庭谢。上曰：“顷者秦王糜费财物，<br /><br />&nbsp;&nbsp;&nbsp;&nbsp;我以父道训之。今秀蠹害生民，当以君道绳之。”于是付执法者。开府庆整谏曰：<br /><br />&nbsp;&nbsp;&nbsp;&nbsp;“庶人勇既废，秦王已薨，陛下儿子无多，何至如是？然蜀王性甚耿介，今被重<br /><br />&nbsp;&nbsp;&nbsp;&nbsp;责，恐不自全。”上大怒，欲断其舌。因谓群臣曰：“当斩秀于市，以谢百姓。”<br /><br />&nbsp;&nbsp;&nbsp;&nbsp;乃令杨素、苏威、牛弘、柳述、赵绰等推治之。太子阴作偶人，书上及汉王姓字，<br /><br />&nbsp;&nbsp;&nbsp;&nbsp;缚手钉心，令人埋之华山下，令杨素发之。又作檄文曰：“逆臣贼子，专弄威柄，<br /><br />&nbsp;&nbsp;&nbsp;&nbsp;陛下唯守虚器，一无所知。”陈甲兵之盛，云“指期问罪”。置秀集中，因以闻<br /><br />&nbsp;&nbsp;&nbsp;&nbsp;奏。上曰：“天下宁有是耶！”于是废为庶人，幽内侍省，不得与妻子相见，令<br /><br />&nbsp;&nbsp;&nbsp;&nbsp;给獠婢二人驱使。与相连坐者百余人。<br /><br />&nbsp;&nbsp;&nbsp;&nbsp;秀既幽逼，愤懑不知所为，乃上表曰：“臣以多幸，联庆皇枝，蒙天慈鞠养，<br /><br />&nbsp;&nbsp;&nbsp;&nbsp;九岁荣贵，唯知富乐，未尝忧惧。轻恣愚心，陷兹刑网，负深山岳，甘心九泉。<br /><br />&nbsp;&nbsp;&nbsp;&nbsp;不谓天恩尚假余漏，至如今者，方知愚心不可纵，国法不可犯，抚膺念咎，自新<br /><br />&nbsp;&nbsp;&nbsp;&nbsp;莫及。犹望分身竭命，少答慈造，但以灵祗不祜，福禄消尽，夫妇抱思，不相胜<br /><br />&nbsp;&nbsp;&nbsp;&nbsp;致。只恐长辞明世，永归泉壤，伏愿慈恩，赐垂矜愍，残息未尽之间，希与爪子<br /><br />&nbsp;&nbsp;&nbsp;&nbsp;相见。请赐一穴，令骸骨有所。”爪子即其爱子也。上因下诏数其罪曰：<br /><br />&nbsp;&nbsp;&nbsp;&nbsp;汝地居臣子，情兼家国，庸、蜀要重，委以镇之。汝乃干纪乱常，怀恶乐祸，<br /><br />&nbsp;&nbsp;&nbsp;&nbsp;<目辟>睨二宫，伫迟灾衅，容纳不逞，结构异端。我有不和，汝便觇候，望我不起，<br /><br />&nbsp;&nbsp;&nbsp;&nbsp;便有异心。皇太子汝兄也，次当建立，汝假托妖言，乃云不终其位。妄称鬼怪，<br /><br />&nbsp;&nbsp;&nbsp;&nbsp;又道不得入宫，自言骨相非人臣，德业堪承重器，妄道清城出圣，欲以己当之，<br /><br />&nbsp;&nbsp;&nbsp;&nbsp;诈称益州龙见，托言吉兆。重述木易之姓，更治成都之宫；妄说禾乃之名，以当<br /><br />&nbsp;&nbsp;&nbsp;&nbsp;八千之运。横生京师妖异，以证父兄之灾；妄造蜀地徵祥，以符己身之。汝岂<br /><br />&nbsp;&nbsp;&nbsp;&nbsp;不欲得国家恶也，天下乱也，辄造白玉之E，又为白羽之箭，文物服饰，岂似<br /><br />&nbsp;&nbsp;&nbsp;&nbsp;有君，鸠集左道，符书厌镇。汉王于汝，亲则弟也，乃画其形像，书其姓名，缚<br /><br />&nbsp;&nbsp;&nbsp;&nbsp;手钉心，枷锁械。仍云请西岳华山慈父圣母神兵九亿万骑，收杨谅魂神，闭<br /><br />&nbsp;&nbsp;&nbsp;&nbsp;在华山下，勿令散荡。我之于汝，亲则父也，复云请西岳华山慈父呈母，赐为开<br /><br />&nbsp;&nbsp;&nbsp;&nbsp;化杨坚夫妻，回心欢喜。又画我形像，缚手撮头，仍云请西岳神兵收杨坚魂神。<br /><br />&nbsp;&nbsp;&nbsp;&nbsp;如此形状，我今不知杨谅、杨坚是汝何亲也？苞藏凶慝，图谋不轨，逆臣之迹也；<br /><br />&nbsp;&nbsp;&nbsp;&nbsp;希父之灾，以为身幸，贼子之心也；怀非分之望，肆毒心于兄，悖弟之行也；嫉<br /><br />&nbsp;&nbsp;&nbsp;&nbsp;妒于弟，无恶不为，无孔怀之情也；违犯制度，坏乱之极也；多杀不幸，豺狼之<br /><br />&nbsp;&nbsp;&nbsp;&nbsp;暴也；剥削民庶，酷虐之甚也；唯求财货，市井之业也；专事妖邪，顽嚣之性也；<br /><br />&nbsp;&nbsp;&nbsp;&nbsp;弗克负荷，不材之器也。凡此十者，灭天理，逆人伦，汝皆为之，不祥之甚也，<br /><br />&nbsp;&nbsp;&nbsp;&nbsp;欲免祸患，长守富贵，其可得乎！<br /><br />&nbsp;&nbsp;&nbsp;&nbsp;后复听与其子同处。<br /><br />&nbsp;&nbsp;&nbsp;&nbsp;炀帝即位，禁锢如初。宇文化及之弑逆也，欲立秀为帝，群议不许。于是害<br /><br />&nbsp;&nbsp;&nbsp;&nbsp;之，并其诸子。<br /><br />&nbsp;&nbsp;&nbsp;&nbsp;庶人谅，字德章，一名杰，开皇元年，立为汉王。十二年，为雍州牧，加上<br /><br />&nbsp;&nbsp;&nbsp;&nbsp;柱国、右卫大将军。岁余，转左卫大将军。十七年，出为并州总管，上幸温汤而<br /><br />&nbsp;&nbsp;&nbsp;&nbsp;送之。自山以东，至于沧海，南拒黄河，五十二州尽隶焉。特许以便宜，不拘律<br /><br />&nbsp;&nbsp;&nbsp;&nbsp;令。十八年，起辽东之役，以谅为行军元帅，率众至辽水，遇疾疫，不利而还。<br /><br />&nbsp;&nbsp;&nbsp;&nbsp;十九年，突厥犯塞，以谅为行军元帅，竟不临戎。高祖甚宠爱之。谅自以所居天<br /><br />&nbsp;&nbsp;&nbsp;&nbsp;下精兵处，以太子谗废，居常怏怏，阴有异图。遂讽高祖云：“突厥方强，太原<br /><br />&nbsp;&nbsp;&nbsp;&nbsp;即为重镇，宜修武备。”高祖从之。于是大发工役，缮治器械，贮纳于并州。招<br /><br />&nbsp;&nbsp;&nbsp;&nbsp;佣亡命，左右私人，殆将数万。王者，梁将王僧辩之子也，少倜傥，有奇略，<br /><br />&nbsp;&nbsp;&nbsp;&nbsp;为谅咨议参军。萧摩诃者，陈氏旧将。二人俱不得志，每郁郁思乱，并为谅所亲<br /><br />&nbsp;&nbsp;&nbsp;&nbsp;善。<br /><br />&nbsp;&nbsp;&nbsp;&nbsp;及蜀王以罪废，谅愈不自安。会高祖崩，征之不赴，遂发兵反。总管司马皇<br /><br />&nbsp;&nbsp;&nbsp;&nbsp;甫诞切谏，谅怒，收击之。王说谅曰：“王所部将吏家属，尽在关西，若用此<br /><br />&nbsp;&nbsp;&nbsp;&nbsp;等，即宜长驱深入，直据京都，所谓疾雷不及掩耳。若但欲割据旧齐之地，宜任<br /><br />&nbsp;&nbsp;&nbsp;&nbsp;东人。”谅不能专定，乃兼用二策，唱言曰：“杨素反，将诛之。”闻喜人总管<br /><br />&nbsp;&nbsp;&nbsp;&nbsp;府兵曹裴文安说谅曰：“井陉以西，是王掌握之内，山东士马，亦为我有，宜悉<br /><br />&nbsp;&nbsp;&nbsp;&nbsp;发之。分遣羸兵，屯守要路，仍令随方略地。率其精锐，直入蒲津。文安请为前<br /><br />&nbsp;&nbsp;&nbsp;&nbsp;锋，王以大军继后，风行电击，顿于霸上，咸阳以东可指麾而定。京师震扰，兵<br /><br />&nbsp;&nbsp;&nbsp;&nbsp;不暇集，上下相疑，群情离骇，我即陈兵号令，谁敢不从，旬日之间，事可定矣。”<br /><br />&nbsp;&nbsp;&nbsp;&nbsp;谅大悦。于是遣所署大将军余公理出太谷，以趣河阳。大将军綦良出滏口，以趣<br /><br />&nbsp;&nbsp;&nbsp;&nbsp;黎阳。大将军刘建出井陉，以略燕赵。柱国乔钟葵出雁门。署文安为柱国，纥单<br /><br />&nbsp;&nbsp;&nbsp;&nbsp;贵、王聃、大将军茹茹天保、侯莫陈惠直指京师。未至蒲津百余里，谅忽改图，<br /><br />&nbsp;&nbsp;&nbsp;&nbsp;令纥单贵断河桥，守蒲州，而召文安。文安至曰：“兵机诡速，本欲出其不意。<br /><br />&nbsp;&nbsp;&nbsp;&nbsp;王既不行，文安又退，使彼计成，大事去矣。”谅不对。以王聃为蒲州刺史，裴<br /><br />&nbsp;&nbsp;&nbsp;&nbsp;文安为晋州，薛粹为绛州，梁菩萨为潞州，韦道正为韩州，张伯英为泽州。炀帝<br /><br />&nbsp;&nbsp;&nbsp;&nbsp;遣杨素率骑五千，袭王聃、纥单贵于蒲州，破之。于是率步骑四万趣太原。谅使<br /><br />&nbsp;&nbsp;&nbsp;&nbsp;赵子开守高壁，杨素击走之。谅大惧，拒素于蒿泽。属天大雨，谅欲旋师，王<br /><br />&nbsp;&nbsp;&nbsp;&nbsp;谏曰：“杨素悬军，士马疲弊，王以锐卒亲戎击之，其势必举。今见敌而还，示<br /><br />&nbsp;&nbsp;&nbsp;&nbsp;人以怯，阻战士之心，益西军之气，愿王必勿还也。”谅不从，退守清源。素进<br /><br />&nbsp;&nbsp;&nbsp;&nbsp;击之，谅勒兵与官军大战，死者万八千人。谅退保并州，杨素进兵围之。谅穷蹙，<br /><br />&nbsp;&nbsp;&nbsp;&nbsp;降于素。百僚奏谅罪当死，帝曰：“终鲜兄弟，情不忍言，欲屈法恕谅一死。”<br /><br />&nbsp;&nbsp;&nbsp;&nbsp;于是除名为民，绝其属籍，竟以幽死。子颢，因而禁锢，宇文化及弑逆之际，遇<br /><br />&nbsp;&nbsp;&nbsp;&nbsp;害。<br /><br />&nbsp;&nbsp;&nbsp;&nbsp;史臣曰：高祖之子五人，莫有终其天命，异哉！房陵资于骨肉之亲，笃以君<br /><br />&nbsp;&nbsp;&nbsp;&nbsp;臣之义，经纶缔构，契阔夷险，抚军监国，凡二十年，虽三善未称，而视膳无阙。<br /><br />&nbsp;&nbsp;&nbsp;&nbsp;恩宠既变，谗言间之，顾复之慈，顿隔于人理，父子之道，遂灭于天性。隋室将<br /><br />&nbsp;&nbsp;&nbsp;&nbsp;亡之效，众庶皆知之矣。《慎子》有言曰：“一兔走街，百人逐之，积兔于市，<br /><br />&nbsp;&nbsp;&nbsp;&nbsp;过者不顾。”岂有无欲哉？分定故也。房陵分定久矣，高祖一朝易之，开逆乱之<br /><br />&nbsp;&nbsp;&nbsp;&nbsp;源，长觊觎之望。又维城肇建，崇其威重，恃宠而骄，厚自封植，进之既逾制，<br /><br />&nbsp;&nbsp;&nbsp;&nbsp;退之不以道。俊以忧卒，实此之由。俄属天步方艰，谗人已胜，尺布斗粟，莫肯<br /><br />&nbsp;&nbsp;&nbsp;&nbsp;相容。秀窥岷蜀之阻，谅起晋阳之甲，成兹乱常之衅，盖亦有以动之也。《棠棣》<br /><br />&nbsp;&nbsp;&nbsp;&nbsp;之诗徒赋，有鼻之封无期，或幽囚于囹圄，或颠殒于鸩毒。本根既绝，枝叶毕剪，<br /><br />&nbsp;&nbsp;&nbsp;&nbsp;十有余年，宗社沦陷。自古废嫡立庶，覆族倾宗者多矣，考其乱亡之祸，未若有<br /><br />&nbsp;&nbsp;&nbsp;&nbsp;隋之酷。《诗》曰：“殷鉴不远，在夏后之世。”后之有国有家者，可不深戒哉！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885688);">加入书签</a><a
                        href="885672.html">上一页</a>&larr;<a href="index.html">返回列表</a>&rarr;<a
                            href="885712.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885672.html"; var next_page = "885712.html"; var index_page = "index.html"; var sortid = "9"; var article_id = "13945"; var chapter_id = "885688"; var articlename = "隋书"; var chaptername = " 卷四十五 列传第十"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>