<!DOCTYPE html>
<html>
<head>
<meta charset="gbk" />
<title>隋书- 卷七十 列传第三十五-在线阅读-哈西文学网</title>
<meta name="keywords" content="魏征，隋书， 卷七十 列传第三十五全文， 卷七十 列传第三十五在线阅读 哈西文学网" />
<meta name="description" content="哈西文学网提供魏征的隋书  卷七十 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886291.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886291.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十 列传第三十五</h1>
            <div class="link xb">
                <a href="886251.html">上一页</a>&larr;<a href="index.html">返回列表</a>&rarr;<a
                    href="886331.html">下一页</a></div>			
            <div id="BookText">&nbsp;&nbsp;&nbsp;&nbsp;○杨玄感（李子雄赵元淑斛斯政刘元进）<br /><br />&nbsp;&nbsp;&nbsp;&nbsp;杨玄感，司徒素之子也。体貌雄伟，美须髯。少时晚成，人多谓之痴，其父<br /><br />&nbsp;&nbsp;&nbsp;&nbsp;每谓所亲曰：“此儿不痴也。”及长，好读书，便骑射。以父军功，位至柱国，<br /><br />&nbsp;&nbsp;&nbsp;&nbsp;与其父俱为第二品，朝会则齐列。其后高祖命玄感降一等，玄感拜谢曰：“不意<br /><br />&nbsp;&nbsp;&nbsp;&nbsp;陛下宠臣之甚，许以公廷获展私敬。”初拜郢州刺史，到官，潜布耳目，察长吏<br /><br />&nbsp;&nbsp;&nbsp;&nbsp;能不。其有善政及脏污者，纤介必知之，往往发其事，莫敢欺隐。吏民敬服，皆<br /><br />&nbsp;&nbsp;&nbsp;&nbsp;称其能。后转宋州刺史，父忧去职。岁余，起拜鸿胪卿，袭爵楚国公，迁礼部尚<br /><br />&nbsp;&nbsp;&nbsp;&nbsp;书。性虽骄倨，而爱重文学，四海知名之士多趋其门。自以累世尊显，有盛名于<br /><br />&nbsp;&nbsp;&nbsp;&nbsp;天下，在朝文武多是父之将吏，复见朝纲渐紊，帝又猜忌日甚，内不自安，遂与<br /><br />&nbsp;&nbsp;&nbsp;&nbsp;诸弟潜谋废帝，立秦王浩。及从征吐谷浑，还至大斗拔谷，时从官狼狈，玄感欲<br /><br />&nbsp;&nbsp;&nbsp;&nbsp;袭击行宫。其叔慎谓玄感曰：“士心尚一，国未有衅，不可图也。”玄感乃止。<br /><br />&nbsp;&nbsp;&nbsp;&nbsp;时帝好征伐，玄感欲立威名，阴求将领。谓兵部尚书段文振曰：“玄感世荷国恩，<br /><br />&nbsp;&nbsp;&nbsp;&nbsp;宠逾涯分，自非立效边裔，何以塞责！若方隅有风尘之警，庶得执鞭行阵，少展<br /><br />&nbsp;&nbsp;&nbsp;&nbsp;丝发之功。明公兵革是司，敢布心腹。”文振因言于帝，帝嘉之，顾谓群臣曰：<br /><br />&nbsp;&nbsp;&nbsp;&nbsp;“将门必有将，相门必有相，故不虚也。”于是赉物千段，礼遇益隆，颇预朝政。<br /><br />&nbsp;&nbsp;&nbsp;&nbsp;帝征辽东，命玄感于黎阳督运。于时百姓苦役，天下思乱，玄感遂与武贲郎<br /><br />&nbsp;&nbsp;&nbsp;&nbsp;将王仲伯、汲郡赞治赵怀义等谋议，欲令帝所军众饥馁，每为逗留，不时进发。<br /><br />&nbsp;&nbsp;&nbsp;&nbsp;帝迟之，遣使者逼促，玄感扬言曰：“水路多盗贼，不可前后而发。”其弟武贲<br /><br />&nbsp;&nbsp;&nbsp;&nbsp;郎将玄纵、鹰扬郎将万硕并从幸辽东，玄感潜遣人召之。时将军来护儿以舟师自<br /><br />&nbsp;&nbsp;&nbsp;&nbsp;东莱将入海，趣平壤城，军未发。玄感无以动众，乃遣家奴伪为使者，从东方来，<br /><br />&nbsp;&nbsp;&nbsp;&nbsp;谬称护儿失军期而反。玄感遂入黎阳县，闭城大索男夫。于是取帆布为牟甲，署<br /><br />&nbsp;&nbsp;&nbsp;&nbsp;官属，皆准开皇之旧。移书傍郡，以讨护儿为名，各令发兵，会于仓所。以东光<br /><br />&nbsp;&nbsp;&nbsp;&nbsp;县尉元务本为黎州刺史，赵怀义为卫州刺史，河内郡主簿唐t为怀州刺史。有众<br /><br />&nbsp;&nbsp;&nbsp;&nbsp;且一万，将袭洛阳。唐帏至河内，驰往东都告之。越王侗、民部尚书樊子盖等大<br /><br />&nbsp;&nbsp;&nbsp;&nbsp;惧，勒兵备御。修武县民相率守临清关，玄感不得济，遂于汲郡南渡河，从乱者<br /><br />&nbsp;&nbsp;&nbsp;&nbsp;如市。数日，屯兵上春门，众至十余万。子盖令河南赞治裴弘策拒之，弘策战败。<br /><br />&nbsp;&nbsp;&nbsp;&nbsp;e、洛父老竞致牛酒。玄感屯兵尚书省，每誓众曰：“我身为上柱国，家累巨万<br /><br />&nbsp;&nbsp;&nbsp;&nbsp;金，至于富贵，无所求也。今者不顾破家灭族者，但为天下解倒悬之急，救黎元<br /><br />&nbsp;&nbsp;&nbsp;&nbsp;之命耳。”众皆悦，诣辕门请自效者，日有数千。与樊子盖书曰：<br /><br />&nbsp;&nbsp;&nbsp;&nbsp;夫建忠立义，事有多途，见机而作，盖非一揆。昔伊尹放太甲于桐宫，霍光<br /><br />&nbsp;&nbsp;&nbsp;&nbsp;废刘贺于昌邑，此并公度内，不能一二披陈。高祖文皇帝诞膺天命，造兹区宇，<br /><br />&nbsp;&nbsp;&nbsp;&nbsp;在玑以齐七政，握金镜以驭六龙，无为而至化流，垂拱而天下治。今上纂<br /><br />&nbsp;&nbsp;&nbsp;&nbsp;承宝历，宜固洪基，乃自绝于天，殄民败德。频年肆书，盗贼于是滋多，所在修<br /><br />&nbsp;&nbsp;&nbsp;&nbsp;治，民力为之凋尽。荒淫酒色，子女必被其侵，耽玩鹰犬，禽兽皆离其毒。朋党<br /><br />&nbsp;&nbsp;&nbsp;&nbsp;相扇，货贿公行，纳邪佞之言，杜正直之口。加以转输不息，遥役无期，士卒填<br /><br />&nbsp;&nbsp;&nbsp;&nbsp;沟壑，骸骨蔽原野。黄河之北，则千里无烟，江淮之间，则鞠为茂草。玄感世荷<br /><br />&nbsp;&nbsp;&nbsp;&nbsp;国恩，位居上将，先公奉遗诏曰：“好子孙为我辅弼之，恶子孙为我屏黜之。”<br /><br />&nbsp;&nbsp;&nbsp;&nbsp;所以上禀先旨，下顺民心，废此淫昏，更立明哲。四海同心，九州响应，士卒用<br /><br />&nbsp;&nbsp;&nbsp;&nbsp;命，如赴私雠，民庶相趋，义形公道。天意人事，较然可知。公独守孤城，势何<br /><br />&nbsp;&nbsp;&nbsp;&nbsp;支久！愿以黔黎在念，社稷为心，勿拘小礼，自贻伊戚。谁谓国家，一旦至此，<br /><br />&nbsp;&nbsp;&nbsp;&nbsp;执笔潸泫，言无所具。<br /><br />&nbsp;&nbsp;&nbsp;&nbsp;遂进逼都城。<br /><br />&nbsp;&nbsp;&nbsp;&nbsp;刑部尚书卫玄，率众数万，自关中来援东都。以步骑二万渡e、涧挑战，玄<br /><br />&nbsp;&nbsp;&nbsp;&nbsp;感伪北。玄逐之，伏兵发，前军尽没。后数日，玄复与玄感战，兵始合，玄感诈<br /><br />&nbsp;&nbsp;&nbsp;&nbsp;令人大呼曰：“官军已得玄感矣。”玄军稍怠，玄感与数千骑乘之，于是大溃，<br /><br />&nbsp;&nbsp;&nbsp;&nbsp;拥八千人而去。玄感骁勇多力，每战亲运长矛，身先士卒，喑呜叱咤，所当者莫<br /><br />&nbsp;&nbsp;&nbsp;&nbsp;不震慑。论者方之项羽。又善抚驭，士乐致死，由是战无不捷。玄军日蹙，粮又<br /><br />&nbsp;&nbsp;&nbsp;&nbsp;尽，乃悉众决战，阵于北邙，一日之间，战十余合。玄感弟玄挺中流矢而毙，玄<br /><br />&nbsp;&nbsp;&nbsp;&nbsp;感稍却。樊子盖复遣兵攻尚书省，又杀数百人。帝遣武贲郎将陈棱攻元务本于黎<br /><br />&nbsp;&nbsp;&nbsp;&nbsp;阳，武卫将军屈突通屯河阳，左翊大将军宇文述发兵继进，右骁卫大将军来护儿<br /><br />&nbsp;&nbsp;&nbsp;&nbsp;复来赴援。玄感请计于前民部尚书李子雄，子雄曰：“屈突通晓习兵事，若一渡<br /><br />&nbsp;&nbsp;&nbsp;&nbsp;河，则胜负难决，不如分兵拒之。通不能济，则樊、卫失援。”玄感然之，将拒<br /><br />&nbsp;&nbsp;&nbsp;&nbsp;通。子盖知其谋，数击其营，玄感不果进。通遂济河，军于破陵。玄感为两军。<br /><br />&nbsp;&nbsp;&nbsp;&nbsp;西抗卫玄，东拒屈突通。子盖复出兵，于是大战，玄感军频北。复请计于子雄，<br /><br />&nbsp;&nbsp;&nbsp;&nbsp;子雄曰：“东都援军益至，我师屡败，不可久留。不如直入关中，开永丰仓以赈<br /><br />&nbsp;&nbsp;&nbsp;&nbsp;贫乏，三辅可指麾而定。据有府库，东面而争天下，此亦霸王之业。”会华阴诸<br /><br />&nbsp;&nbsp;&nbsp;&nbsp;杨请为乡导，玄感遂释洛阳，西图关中，宣言曰：“我已破东都，取关西矣。”<br /><br />&nbsp;&nbsp;&nbsp;&nbsp;宇文述等诸军蹑之。至弘农宫，父老遮说玄感曰：“宫城空虚，又多积粟，攻之<br /><br />&nbsp;&nbsp;&nbsp;&nbsp;易下。进可绝敌人之食，退可割宜阳之地。”玄感以为然，留攻之。三日城不下，<br /><br />&nbsp;&nbsp;&nbsp;&nbsp;追兵遂至。玄感西至阌乡，上盘豆，布阵亘五十里，与官军且战且行，一日三败。<br /><br />&nbsp;&nbsp;&nbsp;&nbsp;复阵于董杜原，诸军击之，玄感大败，独与十余骑窜林木间，将奔上洛。追骑至，<br /><br />&nbsp;&nbsp;&nbsp;&nbsp;玄感叱之，皆惧而返走。至葭芦戍，玄感窘迫，独与弟积善步行。自知不免，谓<br /><br />&nbsp;&nbsp;&nbsp;&nbsp;积善曰：“事败矣。我不能受人戮辱，汝可杀我。”积善抽刀斫杀之，因自刺，<br /><br />&nbsp;&nbsp;&nbsp;&nbsp;不死，为追兵所执，与玄感首俱送行在所，磔其尸于东都市三日，复脔而焚之。<br /><br />&nbsp;&nbsp;&nbsp;&nbsp;余党悉平。其弟玄奖为义阳太守，将归玄感，为郡丞周玉所杀。玄纵弟万<br /><br />&nbsp;&nbsp;&nbsp;&nbsp;硕，自帝所逃归，至高阳，止传舍，监事许华与郡兵执之，斩于涿郡。万硕弟民<br /><br />&nbsp;&nbsp;&nbsp;&nbsp;行，官至朝请大夫，斩于长安。并具枭磔。公卿请改玄感姓为枭氏，诏可之。<br /><br />&nbsp;&nbsp;&nbsp;&nbsp;初，玄感围东都也，梁郡人韩相国举兵应之，玄感以为河南道元帅。旬月间，<br /><br />&nbsp;&nbsp;&nbsp;&nbsp;众十余万，攻剽郡县。至于襄城，遇玄感败，兵渐溃散，为吏所执，传首东都。<br /><br />&nbsp;&nbsp;&nbsp;&nbsp;李子雄，渤海人也。祖伯贲，魏谏议大夫。父桃枝，东平太守。与乡人高<br /><br />&nbsp;&nbsp;&nbsp;&nbsp;仲密同归于周，官至冀州刺史。子雄少慷慨有壮志，弱冠从周武帝平齐，以功授<br /><br />&nbsp;&nbsp;&nbsp;&nbsp;帅都督。高祖作相，从韦孝宽破尉迥于相州，拜上开府，赐爵建昌县公。高祖受<br /><br />&nbsp;&nbsp;&nbsp;&nbsp;禅，为骠骑将军。伐陈之役，以功进位大将军，历郴、江二州刺史，并有能名。<br /><br />&nbsp;&nbsp;&nbsp;&nbsp;仁寿中，坐事免。汉王谅之作乱也，炀帝将发幽州兵以讨之。时窦抗为幽州总管，<br /><br />&nbsp;&nbsp;&nbsp;&nbsp;帝恐其有二心，问可任者于杨素。素进子雄，授大将军，拜廉州刺史，驰至幽州，<br /><br />&nbsp;&nbsp;&nbsp;&nbsp;止传舍，召募得千余人。抗恃素贵，不时相见。子雄遣人谕之。后二日，抗从铁<br /><br />&nbsp;&nbsp;&nbsp;&nbsp;骑二千，来诣子雄所。子雄伏甲，请与相见，因擒抗。遂发幽州兵步骑三万，自<br /><br />&nbsp;&nbsp;&nbsp;&nbsp;井陉以讨谅。时谅遣大将军刘建略地燕、赵，正攻井陉，相遇于抱犊山下，力战，<br /><br />&nbsp;&nbsp;&nbsp;&nbsp;破之。迁幽州总管，寻征拜民部尚书。<br /><br />&nbsp;&nbsp;&nbsp;&nbsp;子雄明辩有器干，帝甚任之。新罗尝遣使朝贡，子雄至朝堂与语，因问其冠<br /><br />&nbsp;&nbsp;&nbsp;&nbsp;制所由。其使者曰：“皮弁遗象。安有大国君子而不识皮弁也！”子雄因曰：<br /><br />&nbsp;&nbsp;&nbsp;&nbsp;“中国无礼，求诸四夷。”使者曰：“自至已来，此言之外，未见无礼。”宪司<br /><br />&nbsp;&nbsp;&nbsp;&nbsp;以子雄失词，奏劾其事，竟坐免。俄而复职，从幸江都。帝以仗卫不整，顾子雄<br /><br />&nbsp;&nbsp;&nbsp;&nbsp;部伍之。子雄立指麾，六军肃然。帝大悦曰：“公真武侯才也。”寻转右武侯大<br /><br />&nbsp;&nbsp;&nbsp;&nbsp;将军，后坐事除名。辽东之役，帝令从军自效，因从来护儿自东平将指沧海。会<br /><br />&nbsp;&nbsp;&nbsp;&nbsp;杨玄感反于黎阳，帝疑之，诏锁子雄送行在所。子雄杀使者，亡归玄感。玄感每<br /><br />&nbsp;&nbsp;&nbsp;&nbsp;请计于子雄，语在《玄感传》。及玄感败，伏诛，籍没其家。<br /><br />&nbsp;&nbsp;&nbsp;&nbsp;博陵赵元淑，父世模，初事高宝宁，后以众归周，授上开府，寓居京兆之云<br /><br />&nbsp;&nbsp;&nbsp;&nbsp;阳。高祖践阼，恒典宿卫。后从晋王伐陈，先锋遇贼，力战而死。朝廷以其身死<br /><br />&nbsp;&nbsp;&nbsp;&nbsp;王事，以元淑袭父本官，赐物二千段。元淑性疏诞，不治产业，家徒壁立。后数<br /><br />&nbsp;&nbsp;&nbsp;&nbsp;岁，授骠骑将军。将之官，无以自给。时长安富人宗连，家累千金，仕周为三原<br /><br />&nbsp;&nbsp;&nbsp;&nbsp;令。有季女，慧而有色，连独奇之，每求贤夫，闻元淑如是，请与相见。连有风<br /><br />&nbsp;&nbsp;&nbsp;&nbsp;仪，美谈笑，元淑亦异之。及至其家，服玩居处拟于将相。酒酣，奏女乐，元淑<br /><br />&nbsp;&nbsp;&nbsp;&nbsp;所未见也。元淑辞出，连曰：“公子有暇，可复来也。”后数日，复造之，宴乐<br /><br />&nbsp;&nbsp;&nbsp;&nbsp;更侈。如此者再三，因谓元淑曰：“知公子素贫，老夫当相济。”因问元淑所须，<br /><br />&nbsp;&nbsp;&nbsp;&nbsp;尽买与之。临别，元淑再拜致谢，连复拜曰：“鄙人窃不自量，敬慕公子。今有<br /><br />&nbsp;&nbsp;&nbsp;&nbsp;一女，愿为箕帚妾，公子意何如？”元淑感愧，遂娉为妻。连复送奴婢二十口、<br /><br />&nbsp;&nbsp;&nbsp;&nbsp;良马十余匹，加以缣帛锦绮及金宝珍玩。元淑遂为富人。及炀帝嗣位，汉王谅作<br /><br />&nbsp;&nbsp;&nbsp;&nbsp;乱，元淑从杨素击平之。以功进位柱国，拜德州刺史，寻转颍川太守，并有威惠。<br /><br />&nbsp;&nbsp;&nbsp;&nbsp;因入朝，会司农不时纳诸郡租谷，元淑奏之。帝谓元淑曰：“如卿意者，几日当<br /><br />&nbsp;&nbsp;&nbsp;&nbsp;了？”元淑曰：“如臣意不过十日。”帝即日拜元淑为司农卿，纳天下租，如言<br /><br />&nbsp;&nbsp;&nbsp;&nbsp;而了。帝悦焉。礼部尚书杨玄感潜有异志，以元淑可与共乱，遂与结交，多遗金<br /><br />&nbsp;&nbsp;&nbsp;&nbsp;宝。辽东之役，领将军典宿卫，加授光禄大夫，封葛公。明年，帝复征高丽，以<br /><br />&nbsp;&nbsp;&nbsp;&nbsp;元淑镇临渝。及玄感作乱，其弟玄纵自帝所逃归，路经临渝。元淑出其小妻魏氏<br /><br />&nbsp;&nbsp;&nbsp;&nbsp;见玄纵，对宴极欢，因与通谋，并授玄纵赂遗。及玄感败，人有告其事者，帝以<br /><br />&nbsp;&nbsp;&nbsp;&nbsp;属吏。元淑言与玄感结婚，所得金宝则为财娉，实无他故。魏氏复言初不受金。<br /><br />&nbsp;&nbsp;&nbsp;&nbsp;帝亲临问，卒无异辞。帝大怒，谓侍臣曰：“此则反状，何劳重问！”元淑及魏<br /><br />&nbsp;&nbsp;&nbsp;&nbsp;氏俱斩于涿郡，籍没其家。<br /><br />&nbsp;&nbsp;&nbsp;&nbsp;河南斛斯政，祖椿，魏太保、尚书令、常山文宣王。父恢，散骑常侍、新蔡<br /><br />&nbsp;&nbsp;&nbsp;&nbsp;郡公。政明悟有器干，初为亲卫，后以军功授仪同，甚为杨素所礼。大业中，为<br /><br />&nbsp;&nbsp;&nbsp;&nbsp;尚书兵曹郎。政有风神，每奏事，未尝不称旨。炀帝悦之，渐见委信。杨玄感兄<br /><br />&nbsp;&nbsp;&nbsp;&nbsp;弟俱与之交。辽东之役，兵部尚书段文振卒，侍郎明雅复以罪废，帝弥属意。寻<br /><br />&nbsp;&nbsp;&nbsp;&nbsp;迁兵部侍郎。于时外事四夷，军国多务，政处断辩速，称为干理。玄感之反也，<br /><br />&nbsp;&nbsp;&nbsp;&nbsp;政与通谋。及玄纵等亡归，亦政之计也。帝在辽东，将班师，穷治玄纵党与。内<br /><br />&nbsp;&nbsp;&nbsp;&nbsp;不自安，遂亡奔高丽。明年，帝复东征，高丽请降，求执送政。帝许之，遂锁政<br /><br />&nbsp;&nbsp;&nbsp;&nbsp;而还。至京师，以政告庙，左翊卫大将军字文述奏曰：“斛斯政之罪，天地所不<br /><br />&nbsp;&nbsp;&nbsp;&nbsp;容，人神所同忿。若同常刑，贼臣逆子何以惩肃？请变常法。”帝许之。于是将<br /><br />&nbsp;&nbsp;&nbsp;&nbsp;政出金光门，缚政于柱，公卿百僚并亲击射，脔割其肉，多有啖者。啖后烹煮，<br /><br />&nbsp;&nbsp;&nbsp;&nbsp;收其余骨，焚而扬之。<br /><br />&nbsp;&nbsp;&nbsp;&nbsp;余杭刘元进，少好任侠，为州里所宗。两手各长尺余，臂垂过膝。炀帝与辽<br /><br />&nbsp;&nbsp;&nbsp;&nbsp;东之役，百姓骚动，元进自以相表非常，阴有异志，遂聚众，合亡命。会帝复征<br /><br />&nbsp;&nbsp;&nbsp;&nbsp;辽东，征兵吴会，士卒皆相谓曰：“去年吾辈父兄从帝征者，当全盛之时，犹死<br /><br />&nbsp;&nbsp;&nbsp;&nbsp;亡太半，骸骨不归；今天下已罢敝，是行也，吾属其无遗类矣。”于是多有亡散，<br /><br />&nbsp;&nbsp;&nbsp;&nbsp;郡县捕之急。既而杨玄感起于黎阳，元进知天下思乱，于是举兵应之。三吴苦役<br /><br />&nbsp;&nbsp;&nbsp;&nbsp;者莫不响至，旬月众至数万。将渡江，而玄感败。吴郡朱燮、晋陵管崇亦举兵，<br /><br />&nbsp;&nbsp;&nbsp;&nbsp;有众七万，共迎元进，奉以为主。据吴郡，称天子，燮、崇俱为仆射，署置百官。<br /><br />&nbsp;&nbsp;&nbsp;&nbsp;毗陵、东阳、会稽、建安豪杰多执长吏以应之。帝令将军吐万绪、光禄大夫鱼俱<br /><br />&nbsp;&nbsp;&nbsp;&nbsp;罗率兵讨焉。元进西屯茅浦，以抗官军，频战互有胜负。元进退保曲阿，与朱燮、<br /><br />&nbsp;&nbsp;&nbsp;&nbsp;管崇合军，众至十万。绪进军逼之。相持百余日，为绪所败，保于黄山。绪复破<br /><br />&nbsp;&nbsp;&nbsp;&nbsp;之，燮战死，元进引趣建安，休兵养士。二将亦以师老，顿军自守。俄而二将俱<br /><br />&nbsp;&nbsp;&nbsp;&nbsp;得罪，帝令江都郡丞王世充发淮南兵击之，有大流星坠于江都，未及地而南逝，<br /><br />&nbsp;&nbsp;&nbsp;&nbsp;磨拂竹木皆有声，至吴郡而落于地。元进恶之，令掘地，入二丈，得一石，径丈<br /><br />&nbsp;&nbsp;&nbsp;&nbsp;余。后数日，失石所在。世充既渡江，元进将兵拒战，杀千余人，世充窘急，退<br /><br />&nbsp;&nbsp;&nbsp;&nbsp;保延陵栅。元进遣兵，人各持茅，因风纵火。世充大惧，将弃营而遁。遇反风，<br /><br />&nbsp;&nbsp;&nbsp;&nbsp;火转，元进之众惧烧而退。世充简锐卒掩击，大破之，杀伤太半，自是频战辄败。<br /><br />&nbsp;&nbsp;&nbsp;&nbsp;元进谓管崇曰：“事急矣，当以死决之。”于是出挑战，俱为世充所杀。其众悉<br /><br />&nbsp;&nbsp;&nbsp;&nbsp;降，世充坑之于黄亭涧，死者三万人。其余党往往保险为盗。其后董道冲、沈法<br /><br />&nbsp;&nbsp;&nbsp;&nbsp;兴、李子通等乘此而起，战争不息，逮于隋亡。<br /><br />&nbsp;&nbsp;&nbsp;&nbsp;○李密裴仁基<br /><br />&nbsp;&nbsp;&nbsp;&nbsp;李密，字法主，真乡公衍之从孙也。祖耀，周邢国公。父宽，骁勇善战，干<br /><br />&nbsp;&nbsp;&nbsp;&nbsp;略过人，自周及隋，数经将领，至柱国、蒲山郡公，号为名将。密多筹算，才兼<br /><br />&nbsp;&nbsp;&nbsp;&nbsp;文武，志气雄远，常以济物为己任。开皇中，袭父爵蒲山公，乃散家产，周赡亲<br /><br />&nbsp;&nbsp;&nbsp;&nbsp;故，养客礼贤，无所爱吝。与杨玄感为刎颈之交。后更折节，下帷耽学，尤好兵<br /><br />&nbsp;&nbsp;&nbsp;&nbsp;书，诵皆在口。师事国子助教包恺，受《史记》、《汉书》，励精忘倦，恺门徒<br /><br />&nbsp;&nbsp;&nbsp;&nbsp;皆出其下。大业初，授亲卫大都督，非其所好，称疾而归。<br /><br />&nbsp;&nbsp;&nbsp;&nbsp;及杨玄感在黎阳，有逆谋，阴遣家僮至京师召密，令与弟玄挺等同赴黎阳。<br /><br />&nbsp;&nbsp;&nbsp;&nbsp;玄感举兵而密至，玄感大喜，以为谋主。玄感谋计于密，密曰：“愚有三计，惟<br /><br />&nbsp;&nbsp;&nbsp;&nbsp;公所择。今天子出征，远在辽外，地去幽州，悬隔千里。南有巨海之限，北有胡<br /><br />&nbsp;&nbsp;&nbsp;&nbsp;戎之患，中间一道，理极艰危。今公拥兵，出其不意，长驱入蓟，直扼其喉。前<br /><br />&nbsp;&nbsp;&nbsp;&nbsp;有高丽，退无归路，不过旬月，赍粮必尽。举麾一召，其众自降，不战而擒，此<br /><br />&nbsp;&nbsp;&nbsp;&nbsp;计之上也。又关中四塞，天府之国，有卫文升，不足为意。今宜率众，经城勿攻，<br /><br />&nbsp;&nbsp;&nbsp;&nbsp;轻赍鼓行，务早西入。天子虽还，失其襟带，据险临之，故当必克，万全之势，<br /><br />&nbsp;&nbsp;&nbsp;&nbsp;此计之中也。若随近逐便，先向东都，唐t告之，理当固守。引兵攻战，必延岁<br /><br />&nbsp;&nbsp;&nbsp;&nbsp;月，胜负殊未可知，此计之下也。”玄感曰：“不然。公之下计，乃上策矣。今<br /><br />&nbsp;&nbsp;&nbsp;&nbsp;百官家口并在东都，若不取之，安能动物？且经城不拔，何以示威？”密计遂不<br /><br />&nbsp;&nbsp;&nbsp;&nbsp;行。玄感既至东都，皆捷，自谓天下响应，功在朝夕。及获韦福嗣，又委以腹心，<br /><br />&nbsp;&nbsp;&nbsp;&nbsp;是以军旅之事，不专归密。福嗣既非同谋，因战被执，每设筹画，皆持两端。后<br /><br />&nbsp;&nbsp;&nbsp;&nbsp;使作檄文，福嗣固辞不肯。密揣知其情，因谓玄感曰：“福嗣元非同盟，实怀观<br /><br />&nbsp;&nbsp;&nbsp;&nbsp;望。明公初起大事，而奸人在侧，听其是非，必为所误矣。请斩谢众，方可安辑。”<br /><br />&nbsp;&nbsp;&nbsp;&nbsp;玄感曰：“何至于此！”密知言之不用，退谓所亲曰：“楚公好反而不欲胜，如<br /><br />&nbsp;&nbsp;&nbsp;&nbsp;何？吾属今为虏矣！”后玄感将西入，福嗣竟亡归东都。<br /><br />&nbsp;&nbsp;&nbsp;&nbsp;时李子雄劝玄感速称尊号，玄感以问于密。密曰：“昔陈胜自欲称王，张耳<br /><br />&nbsp;&nbsp;&nbsp;&nbsp;谏而被外，魏武将求九锡，荀止而见疏。今者密欲正言，还恐追踪二子，阿谀<br /><br />&nbsp;&nbsp;&nbsp;&nbsp;顺意，又非密之本图。何者？兵起已来，虽复频捷，至于郡县，未有从者。东都<br /><br />&nbsp;&nbsp;&nbsp;&nbsp;守御尚强，天下救兵益至，公当身先士众，早定关中。乃欲急自尊崇，何示不广<br /><br />&nbsp;&nbsp;&nbsp;&nbsp;也！”玄感笑而止。及宇文述、来护儿等军且至，玄感谓密曰：“计将安出？”<br /><br />&nbsp;&nbsp;&nbsp;&nbsp;密曰：“元弘嗣统强兵于陇右，今可扬言其反，遣使迎公，因此入关，可得绐众。”<br /><br />&nbsp;&nbsp;&nbsp;&nbsp;玄感遂以密谋号令其众，因引西入。至陕县，欲围弘农宫，密谏之曰：“公今诈<br /><br />&nbsp;&nbsp;&nbsp;&nbsp;众入西，军事在速，况乃追兵将至，安可稽留！若前不得据关，退无所守，大众<br /><br />&nbsp;&nbsp;&nbsp;&nbsp;一散，何以自全？”玄感不从，遂围之，三日攻不能拔，方引而西。至于阌乡，<br /><br />&nbsp;&nbsp;&nbsp;&nbsp;追兵遂及。<br /><br />&nbsp;&nbsp;&nbsp;&nbsp;玄感败，密间行入关，与玄感从叔询相随，匿于冯翊询妻之舍。寻为邻人所<br /><br />&nbsp;&nbsp;&nbsp;&nbsp;告，遂捕获，囚于京兆狱。是时炀帝在高阳，与其党俱送帝所。在途谓其徒曰：<br /><br />&nbsp;&nbsp;&nbsp;&nbsp;“吾等之命，同于朝露，若至高阳，必为俎醢。今道中犹可为计，安得行就鼎镬，<br /><br />&nbsp;&nbsp;&nbsp;&nbsp;不规逃避也？”众咸然之。其徒多有金，密令出示使者曰：“吾等死日，此金并<br /><br />&nbsp;&nbsp;&nbsp;&nbsp;留付公，幸用相瘗。其余即皆报德。”使者利其金，遂相然许。及出关外，防禁<br /><br />&nbsp;&nbsp;&nbsp;&nbsp;渐驰，密请通市酒食，每宴饮喧哗竟夕，使者不以为意。行次邯郸，夜宿村中，<br /><br />&nbsp;&nbsp;&nbsp;&nbsp;密等七人皆穿墙而遁，与王仲伯亡抵平原贼帅郝孝德。孝德不甚礼之，备遭饥馑，<br /><br />&nbsp;&nbsp;&nbsp;&nbsp;至削树皮而食。仲伯潜归天水，密诣淮阳，舍于村中，变姓名称刘智远，聚徒教<br /><br />&nbsp;&nbsp;&nbsp;&nbsp;授。经数月，密郁郁不得志，为五言诗曰：“金凤荡初节，玉露凋晚林。此夕穷<br /><br />&nbsp;&nbsp;&nbsp;&nbsp;途士，空轸郁陶心。眺听良多感，慷慨独沾襟。沾襟何所为？怅然怀古意。秦俗<br /><br />&nbsp;&nbsp;&nbsp;&nbsp;犹未平，汉道将何冀！樊哙市井徒，萧何刀笔吏。一朝时运合，万古传名器。寄<br /><br />&nbsp;&nbsp;&nbsp;&nbsp;言世上雄，虚生真可愧。”诗成而泣下数行。时人有怪之者，以告太守赵他。县<br /><br />&nbsp;&nbsp;&nbsp;&nbsp;捕之，密乃亡去，抵其妹夫雍丘令丘君明。后君明从子怀义以告，帝令捕密，密<br /><br />&nbsp;&nbsp;&nbsp;&nbsp;得遁去，君明竟坐死。<br /><br />&nbsp;&nbsp;&nbsp;&nbsp;会东郡贼帅翟让聚党万余人，密归之，其中有知密是玄感亡将，潜劝让害之。<br /><br />&nbsp;&nbsp;&nbsp;&nbsp;密大惧，乃因王伯当以策干让。让遣说诸小贼，所至辄降下，让始敬焉，召与计<br /><br />&nbsp;&nbsp;&nbsp;&nbsp;事。密谓让曰：“今兵众既多，粮无所出，若旷日持久，则人马困敝，大敌一临，<br /><br />&nbsp;&nbsp;&nbsp;&nbsp;死亡无日。未若直趣荥阳，休兵馆谷，待士马肥充，然可与人争利。”让从之，<br /><br />&nbsp;&nbsp;&nbsp;&nbsp;于是破金堤关，掠荥阳诸县，城堡多下之。荥阳太守郇王庆及通守张须陀以兵讨<br /><br />&nbsp;&nbsp;&nbsp;&nbsp;让。让数为须陀所败，闻其来，大惧，将远避之。密曰：“须陀勇而无谋，兵又<br /><br />&nbsp;&nbsp;&nbsp;&nbsp;骤胜，既骄且狠，可一战而擒。公但列阵以待，保为公破之。”让不得已，勒兵<br /><br />&nbsp;&nbsp;&nbsp;&nbsp;将战，密分兵千余人于林木间设伏。让与战不利，军稍却，密发伏自后掩之，须<br /><br />&nbsp;&nbsp;&nbsp;&nbsp;陀众溃。与让合击，大破之，遂斩须陀于阵。让于是令密建牙，别统所部。密复<br /><br />&nbsp;&nbsp;&nbsp;&nbsp;说让曰：“昏主蒙尘，播荡吴越，猬毛竞起，海内饥荒。明公以英桀之才，而统<br /><br />&nbsp;&nbsp;&nbsp;&nbsp;骁雄之旅，宜当廓清天下，诛剪群凶，岂可求食草间，常为小盗而已！今东都士<br /><br />&nbsp;&nbsp;&nbsp;&nbsp;庶，中外离心，留守诸官，政令不一，明公亲率大众，直掩兴洛仓，发粟以赈穷<br /><br />&nbsp;&nbsp;&nbsp;&nbsp;乏，远近孰不归附！百万之众，一朝可集，先发制人，此机不可失也。”让曰：<br /><br />&nbsp;&nbsp;&nbsp;&nbsp;“仆起陇亩之间，望不至此。必如所图，请君先发，仆领诸军，便为后殿。得仓<br /><br />&nbsp;&nbsp;&nbsp;&nbsp;之日，当别议之。”密与让领精兵七千人，以大业十三年春，出阳城，北逾方山，<br /><br />&nbsp;&nbsp;&nbsp;&nbsp;自罗口袭兴洛仓，破之。开仓恣民所取，老弱负H，道路不绝。<br /><br />&nbsp;&nbsp;&nbsp;&nbsp;越王侗武贲郎将刘长恭率步骑二万五千讨密，密一战破之，长恭仅以身免。<br /><br />&nbsp;&nbsp;&nbsp;&nbsp;让于是推密为主。密城洛口周回四十里以居之。房彦藻说下豫州，东都大惧。让<br /><br />&nbsp;&nbsp;&nbsp;&nbsp;上密号为魏公。密初辞不受，诸将等固请，乃从之。设坛场，即位，称元年，置<br /><br />&nbsp;&nbsp;&nbsp;&nbsp;官属，以房彦藻为左长史，邴元真右长史，杨德方左司马，郑德韬右司马。拜让<br /><br />&nbsp;&nbsp;&nbsp;&nbsp;司徒，封东郡公。其将帅封拜各有差。长白山贼孟让掠东都，烧丰都市而归。密<br /><br />&nbsp;&nbsp;&nbsp;&nbsp;攻下巩县，获县长柴孝和，拜为护军。武贲郎将裴仁基以武牢归密，因遣仁基与<br /><br />&nbsp;&nbsp;&nbsp;&nbsp;孟让率兵二万余人袭回洛仓，破之，烧天津桥，遂纵兵大掠。东都出兵乘之，仁<br /><br />&nbsp;&nbsp;&nbsp;&nbsp;基等大败，仅以身免。密复亲率兵三万逼东都，将军段达、武贲郎将高毗、刘长<br /><br />&nbsp;&nbsp;&nbsp;&nbsp;恭等出兵七万拒之，战于故都，官军败走，密复下回洛仓而据之。俄而德韬、德<br /><br />&nbsp;&nbsp;&nbsp;&nbsp;方俱死，复以郑F为左司马，郑虔象为右司马。柴孝和说密曰：“秦地阻山带河，<br /><br />&nbsp;&nbsp;&nbsp;&nbsp;西楚背之而亡，汉高都之而霸。如愚意者，令仁基守回洛，翟让守洛口，明公亲<br /><br />&nbsp;&nbsp;&nbsp;&nbsp;简精锐，西袭长安，百姓孰不郊迎，必当有征无战。既克京邑，业固兵强，方更<br /><br />&nbsp;&nbsp;&nbsp;&nbsp;长驱崤、函，扫荡京、洛，传檄指郑天下可定。但今英雄竞起，实恐他人我先，<br /><br />&nbsp;&nbsp;&nbsp;&nbsp;一朝失之，噬脐何及！”密曰：“君之所图，仆亦思之久矣，诚为上策。但昏主<br /><br />&nbsp;&nbsp;&nbsp;&nbsp;尚在，从兵犹众，我之所部，并山东人，既见未下洛阳，何肯相随西入！诸将出<br /><br />&nbsp;&nbsp;&nbsp;&nbsp;于群盗，留之各竞雌雄。若然者，殆将败矣。”孝和曰：“诚如公言，非所及也。<br /><br />&nbsp;&nbsp;&nbsp;&nbsp;大军既未可西出，请间行观隙。”密从之。孝和与数十骑至陕县，山贼归之者万<br /><br />&nbsp;&nbsp;&nbsp;&nbsp;余人。密时兵锋甚锐，每入苑，与官军连战。会密为流矢所中，卧于营内，后数<br /><br />&nbsp;&nbsp;&nbsp;&nbsp;日，东都出兵击之，密众大溃，弃回洛仓，归洛口。孝和之众闻密退，各分散而<br /><br />&nbsp;&nbsp;&nbsp;&nbsp;去。孝和轻骑归密。帝遣王世充率江淮劲卒五万来讨密，密逆拒之，战不利。柴<br /><br />&nbsp;&nbsp;&nbsp;&nbsp;孝和溺死于洛水，密甚伤之。世充营于洛西，与密相拒百余日。武阳郡丞元宝藏、<br /><br />&nbsp;&nbsp;&nbsp;&nbsp;黎阳贼帅李文相、洹水贼帅张升、清河贼帅赵君德、平原贼帅郝孝德并归于密，<br /><br />&nbsp;&nbsp;&nbsp;&nbsp;共袭破黎阳仓，据之。周法明举江、黄之地以附密，齐郡贼帅徐圆朗、任城大侠<br /><br />&nbsp;&nbsp;&nbsp;&nbsp;徐师仁、淮阳太守赵他等前后款附，以千百数。<br /><br />&nbsp;&nbsp;&nbsp;&nbsp;翟让所部王儒信劝让为大冢宰，总统众务，以夺密权。让兄宽复谓让曰：<br /><br />&nbsp;&nbsp;&nbsp;&nbsp;“天子止可自作，安得与人？汝若不能作，我当为之。”密闻其言，有图让之计。<br /><br />&nbsp;&nbsp;&nbsp;&nbsp;会世充列阵而至，让出拒之，为世充所击退者数百步。密与单雄信等率精锐赴之，<br /><br />&nbsp;&nbsp;&nbsp;&nbsp;世充败走。让欲乘胜进破其营，会日暮，密固止之。明日，让与数百人至密所，<br /><br />&nbsp;&nbsp;&nbsp;&nbsp;欲为宴乐。密具馔以待之，其所将左右，各分令就食。诸门并设备，让不之觉也。<br /><br />&nbsp;&nbsp;&nbsp;&nbsp;密引让入坐，有好弓，出示让，遂令让射。让引满将发，密遣壮士蔡建自后斩之，<br /><br />&nbsp;&nbsp;&nbsp;&nbsp;殒于床下。遂杀其兄宽及王儒信，并其从者亦有死焉。让所部将徐世蓿为乱兵<br /><br />&nbsp;&nbsp;&nbsp;&nbsp;所斫中，重创，密遽止之，仅而得免。单雄信等皆叩头求哀，密并释而慰谕之。<br /><br />&nbsp;&nbsp;&nbsp;&nbsp;于是率左右数百人诣让本营。王伯当、邴元真、单雄信等入营，告以杀让之意，<br /><br />&nbsp;&nbsp;&nbsp;&nbsp;众无敢动者。乃令徐世蕖⒌バ坌拧⑼醪当分统其众。<br /><br />&nbsp;&nbsp;&nbsp;&nbsp;未几，世充夜袭仓城，密逆拒破之，斩武贲郎将费青奴。世充复移营洛北，<br /><br />&nbsp;&nbsp;&nbsp;&nbsp;南对巩县，其后遂于洛水造浮桥，悉众以击密。密与千骑拒之，不利而退。世充<br /><br />&nbsp;&nbsp;&nbsp;&nbsp;因薄其城下，密简锐卒数百人，分为三队出击之。官军稍却，自相陷溺，死者数<br /><br />&nbsp;&nbsp;&nbsp;&nbsp;万人，武贲郎将杨威、王辩、霍世举、刘长恭、梁德重、董智通等诸将率皆没于<br /><br />&nbsp;&nbsp;&nbsp;&nbsp;阵。世充仅而获免，不敢还东都，遂走河阳。其夜雨雪尺余，众随之者，死亡殆<br /><br />&nbsp;&nbsp;&nbsp;&nbsp;尽。密于是修金墉故城居之，众三十余万。复来攻上春门，留守韦津出拒战，密<br /><br />&nbsp;&nbsp;&nbsp;&nbsp;击败之，执津于阵。其党劝密即尊号，密不许。及义师围东都，密出军争之，交<br /><br />&nbsp;&nbsp;&nbsp;&nbsp;绥而退。<br /><br />&nbsp;&nbsp;&nbsp;&nbsp;俄而宇文化及杀逆，率众自江都北指黎阳，兵十余万。密乃自率步骑二万拒<br /><br />&nbsp;&nbsp;&nbsp;&nbsp;之。会越王侗称尊号，遣使者授密太尉、尚书令、东南道大行台、行军元帅、魏<br /><br />&nbsp;&nbsp;&nbsp;&nbsp;国公，令先平化及，然后入朝辅政。密遣使报谢焉。化及与密相遇，密知其军少<br /><br />&nbsp;&nbsp;&nbsp;&nbsp;食，利在急战，故不与交锋，又遏其归路，使不得西。密遣徐世奘夭殖牵化及<br /><br />&nbsp;&nbsp;&nbsp;&nbsp;攻之，不能下。密与化及隔水而语，密数之曰：“卿本匈奴皂隶破野头耳，父兄<br /><br />&nbsp;&nbsp;&nbsp;&nbsp;子弟并受隋室厚恩，富贵累世，至妻公主，光荣隆显，举朝莫二。荷国士之遇者，<br /><br />&nbsp;&nbsp;&nbsp;&nbsp;当须国士报之，岂容主上失德，不能死谏，反因众叛，躬行杀虐，诛及子孙，傍<br /><br />&nbsp;&nbsp;&nbsp;&nbsp;立支庶，擅自尊崇，欲规篡夺，污辱妃后，枉害无辜？不追诸葛瞻之忠诚，乃为<br /><br />&nbsp;&nbsp;&nbsp;&nbsp;霍禹之恶逆。天地所不容，人神所莫v。拥逼良善，将欲何之！今若速来归我，<br /><br />&nbsp;&nbsp;&nbsp;&nbsp;尚可得全后嗣。”化及默然，俯视良久，乃嗔目大言曰：“共你论相杀事，何须<br /><br />&nbsp;&nbsp;&nbsp;&nbsp;作书语邪？”密谓从者曰：“化及庸懦如此，忽欲图为帝王，斯乃赵高、圣公之<br /><br />&nbsp;&nbsp;&nbsp;&nbsp;流，吾当折杖驱之耳。”化及盛修攻具，以逼黎阳仓城，密领轻骑五百驰赴之。<br /><br />&nbsp;&nbsp;&nbsp;&nbsp;仓城兵又出相应，焚其攻具，经夜火不灭。密知化及粮且尽，因伪与和，以敝其<br /><br />&nbsp;&nbsp;&nbsp;&nbsp;众。化及不之悟，大喜，恣其兵食，冀密馈之。会密下有人获罪，亡投化及，具<br /><br />&nbsp;&nbsp;&nbsp;&nbsp;言密情，化及大怒。其食又尽，乃渡永济渠，与密战于童山之下，自辰达酉。密<br /><br />&nbsp;&nbsp;&nbsp;&nbsp;为流矢所中，顿于汲县。化及掠汲郡，北趣魏县，其将陈智略、张童仁等所部兵<br /><br />&nbsp;&nbsp;&nbsp;&nbsp;归于密者，前后相继。初，化及以辎重留于东郡，遣其所署刑部尚书王轨守之。<br /><br />&nbsp;&nbsp;&nbsp;&nbsp;至是，轨举郡降密，以轨为滑州总管。密引兵而西，遣记室参军李俭朝于东都，<br /><br />&nbsp;&nbsp;&nbsp;&nbsp;执杀炀帝人于弘达以献越王侗。侗以俭为司农少卿，使之反命，召密入朝。密至<br /><br />&nbsp;&nbsp;&nbsp;&nbsp;温县，闻世充已杀元文都、卢楚等，乃归金墉。<br /><br />&nbsp;&nbsp;&nbsp;&nbsp;世充既得擅权，乃厚赐将士，缮治器械，人心渐锐。然密兵少衣，世充乏食，<br /><br />&nbsp;&nbsp;&nbsp;&nbsp;乃请交易。密初难之，邴元真等各求私利，递来劝密，密遂许焉。初，东都绝粮，<br /><br />&nbsp;&nbsp;&nbsp;&nbsp;人归密者，日有数百。至此，得食，而降人益少，密方悔而止。密虽据仓，无府<br /><br />&nbsp;&nbsp;&nbsp;&nbsp;库，兵数战不获赏，又厚抚初附之兵，于是众心渐怨。时遣邴元真守兴洛仓。元<br /><br />&nbsp;&nbsp;&nbsp;&nbsp;真起自微贱，性又贪鄙，宇文温疾之，每谓密曰：“不杀元真，公难未已。”密<br /><br />&nbsp;&nbsp;&nbsp;&nbsp;不答，而元真知之，阴谋叛密。扬庆闻而告密，密固疑焉。会世充悉众来决战，<br /><br />&nbsp;&nbsp;&nbsp;&nbsp;密留王伯当守金墉，自引精兵就偃师，北阻邙山以待之。世充军至，令数百骑渡<br /><br />&nbsp;&nbsp;&nbsp;&nbsp;御河，密遣裴行俨率众逆之。会日暮，暂交而退，行俨、孙长乐、程<齿尧>金等<br /><br />&nbsp;&nbsp;&nbsp;&nbsp;骁将十数人皆遇重创，密甚恶之。世充夜潜济师，诘朝而阵，密方觉之，狼狈出<br /><br />&nbsp;&nbsp;&nbsp;&nbsp;战，于是败绩，与万余人驰向洛口。世充夜围偃师，守将郑F为其部下所翻，以<br /><br />&nbsp;&nbsp;&nbsp;&nbsp;城降世充。密将入洛口仓城，元真已遣人潜引世充矣。密阴知之而不发其事，因<br /><br />&nbsp;&nbsp;&nbsp;&nbsp;与众谋，待世充之兵半济洛水，然后击之。及世充军至，密候骑不时觉，比将出<br /><br />&nbsp;&nbsp;&nbsp;&nbsp;战，世充军悉已济矣。密自度不能支，引骑而遁。元真竟以城降于世充。<br /><br />&nbsp;&nbsp;&nbsp;&nbsp;密众渐离，将如黎阳。人或谓密曰：“杀翟让之际，徐世藜钢劣谒馈＝翊<br /><br />&nbsp;&nbsp;&nbsp;&nbsp;犹未复，其心安可保乎？”密乃止。时王伯当弃金墉，保河阳，密以轻骑自武牢<br /><br />&nbsp;&nbsp;&nbsp;&nbsp;渡河以归之，谓伯当曰：“兵败矣！久苦诸君，我今自刎，请以谢众。”众皆泣，<br /><br />&nbsp;&nbsp;&nbsp;&nbsp;莫能仰视。密复曰：“诸君幸不相弃，当共归关中。密身虽愧无功，诸君必保富<br /><br />&nbsp;&nbsp;&nbsp;&nbsp;贵。”其府掾柳燮对曰：“昔盆子归汉，尚食均输，明公与长安宗族有畴昔之遇，<br /><br />&nbsp;&nbsp;&nbsp;&nbsp;虽不陪起义，然而阻东都，断隋归路，使唐国不战而据京师，此亦公之功也。”<br /><br />&nbsp;&nbsp;&nbsp;&nbsp;众咸曰：“然。”密遂归大唐，封邢国公，拜光禄卿。<br /><br />&nbsp;&nbsp;&nbsp;&nbsp;河东裴仁基，字德本。祖伯凤，周汾州刺史。父定，上仪同。仁基少骁武，<br /><br />&nbsp;&nbsp;&nbsp;&nbsp;便弓马。开皇初，为亲卫。平陈之役，先登陷阵，拜仪同，赐物千段。以本官领<br /><br />&nbsp;&nbsp;&nbsp;&nbsp;汉王谅府亲信。炀帝嗣位，谅举兵作乱，仁基苦谏。谅大怒，囚之于狱。及谅败，<br /><br />&nbsp;&nbsp;&nbsp;&nbsp;帝嘉之，超拜护军。数岁，改授武贲郎将，从将军李景讨叛蛮向思多于黔安，以<br /><br />&nbsp;&nbsp;&nbsp;&nbsp;功进位银青光禄大夫，赐奴婢百口，绢五百匹。击吐谷浑于张掖，破之，加授金<br /><br />&nbsp;&nbsp;&nbsp;&nbsp;紫光禄大夫。斩获寇掠H，拜左光禄大夫。从征高丽，进位光禄大夫。<br /><br />&nbsp;&nbsp;&nbsp;&nbsp;帝幸江都，李密据洛口，令仁基为河南道讨捕大使，据武牢以拒密。及荥阳<br /><br />&nbsp;&nbsp;&nbsp;&nbsp;通守张须陀为密所杀，仁基悉收其众，每与密战，多所斩获。时隋大乱，有功者<br /><br />&nbsp;&nbsp;&nbsp;&nbsp;不录。仁基见强寇在前，士卒劳敝，所得军资，即用分赏。监军御史萧怀静每抑<br /><br />&nbsp;&nbsp;&nbsp;&nbsp;止之，众咸怨怒。怀静又阴持仁基长短，欲有所奏劾。仁基惧，遂杀怀静，以其<br /><br />&nbsp;&nbsp;&nbsp;&nbsp;众归密。密以为河东郡公。其子行俨，骁勇善战，密复以为绛郡公，甚相委昵。<br /><br />&nbsp;&nbsp;&nbsp;&nbsp;王世充以东都食尽，悉众诣偃师，与密决战。密问计于诸将，仁基对曰：“世充<br /><br />&nbsp;&nbsp;&nbsp;&nbsp;尽锐而至，洛下必虚，可分兵守其要路，令不得东。简精兵三万，傍河西出，以<br /><br />&nbsp;&nbsp;&nbsp;&nbsp;逼东都。世充却还，我且按甲，世充重出，我又逼之。如此则此有余力，彼劳奔<br /><br />&nbsp;&nbsp;&nbsp;&nbsp;命，兵法所谓‘彼出我归，彼归我出，数战以疲之，多方以误之’者也。”密曰：<br /><br />&nbsp;&nbsp;&nbsp;&nbsp;“公知其一，不知其二。东都兵马有三不可当：器械精，一也；决计而来，二也；<br /><br />&nbsp;&nbsp;&nbsp;&nbsp;食尽求断，三也。我按甲蓄力，以观其敝，彼求断不得，欲走无路，不过十日，<br /><br />&nbsp;&nbsp;&nbsp;&nbsp;世充之首可悬于麾下。”单雄信等诸将轻世充，皆请战，仁基苦争不得。密难违<br /><br />&nbsp;&nbsp;&nbsp;&nbsp;诸将之言，战遂大败，仁基为世充所虏。世充以其父子并骁锐，深礼之，以兄女<br /><br />&nbsp;&nbsp;&nbsp;&nbsp;妻行俨。及c尊号，署仁基为礼部尚书，行俨为左辅大将军。行俨每有攻战，所<br /><br />&nbsp;&nbsp;&nbsp;&nbsp;当皆披靡，号为“万人敌”。世充惮其威名，颇加猜防。仁基知其意，不自安，<br /><br />&nbsp;&nbsp;&nbsp;&nbsp;遂与世充所署尚书左丞宇文儒童、尚食直长陈谦、秘书丞崔德本等谋反，令陈谦<br /><br />&nbsp;&nbsp;&nbsp;&nbsp;于上食之际，持匕首以劫世充，行俨以兵应于阶下，指麾事定，然后出越王侗以<br /><br />&nbsp;&nbsp;&nbsp;&nbsp;辅之。事临发，将军张童仁知其谋而告之，俱为世充所杀。<br /><br />&nbsp;&nbsp;&nbsp;&nbsp;史臣曰：古先帝王之兴也，非夫至德深仁格于天地，有丰功博利，弘济艰难，<br /><br />&nbsp;&nbsp;&nbsp;&nbsp;不然，则其道无由矣。自周邦不竞，隋运将隆，武元、高祖并著大功于王室，平<br /><br />&nbsp;&nbsp;&nbsp;&nbsp;南国，摧东夏，总百揆，定三方，然后变讴歌，迁宝鼎。于时匈奴骄倨，勾吴不<br /><br />&nbsp;&nbsp;&nbsp;&nbsp;朝，既争长于黄池，亦饮马于清渭。高祖内绥外御，日不暇给，委心膂于俊杰，<br /><br />&nbsp;&nbsp;&nbsp;&nbsp;寄折冲于爪牙，文武争驰，群策毕举。服猾夏之虏，扫黄旗之寇，峻五岳以作镇，<br /><br />&nbsp;&nbsp;&nbsp;&nbsp;环四海以为池，厚泽被于域中，余威震于殊俗。炀帝蒙故业，践丕基，阻伊、洛<br /><br />&nbsp;&nbsp;&nbsp;&nbsp;而固崤、函，跨两都而总万国。矜历数之在己，忽王业之艰难，不务以道恤人，<br /><br />&nbsp;&nbsp;&nbsp;&nbsp;将以申威海外。运拒谏之智，骋饰非之辩，耻辙迹之未远，忘德义之不修。于是<br /><br />&nbsp;&nbsp;&nbsp;&nbsp;凿通渠，开驰道，树以柳杞，隐以金槌。西出玉门，东逾碣石，堑山堙谷，浮河<br /><br />&nbsp;&nbsp;&nbsp;&nbsp;达海。民力凋尽，徭戍无期，率土之心，鸟惊鱼溃。方西规奄蔡，南讨流求，视<br /><br />&nbsp;&nbsp;&nbsp;&nbsp;总八狄之师，屡践三韩之域。自以威行万物，顾指无违，又躬为长君，功高曩列，<br /><br />&nbsp;&nbsp;&nbsp;&nbsp;宠不假于外戚，权不逮于群下，足以`轹轩、唐，奄吞周、汉，子孙万代，人<br /><br />&nbsp;&nbsp;&nbsp;&nbsp;莫能窥，振古以来，一君则已。遂乃外疏猛士，内忌忠良，耻有盗窃之声，恶闻<br /><br />&nbsp;&nbsp;&nbsp;&nbsp;丧乱之事。出师命将，不料众寡，兵少力屈者，以畏懦受显诛，谒诚克胜者，以<br /><br />&nbsp;&nbsp;&nbsp;&nbsp;功高蒙隐戮。或毙锋刃之下，或殒鸩毒之中。赏不可以有功求，刑不可以无罪免，<br /><br />&nbsp;&nbsp;&nbsp;&nbsp;畏首畏尾，进退维谷。彼山东之群盗，多出厮役之中，无尺土之资，十家之产，<br /><br />&nbsp;&nbsp;&nbsp;&nbsp;岂有陈涉亡秦之志，张角乱汉之谋哉！皆苦于上欲无厌，下不堪命，饥寒交切，<br /><br />&nbsp;&nbsp;&nbsp;&nbsp;救死萑蒲。莫识旌旗什伍之容，安知行师用兵之势！但人自为战，众怒难犯，故<br /><br />&nbsp;&nbsp;&nbsp;&nbsp;攻无完城，野无横阵，星离棋布，以千百数。豪杰因其机以动之，乘其势而用之，<br /><br />&nbsp;&nbsp;&nbsp;&nbsp;虽有勇敢之士，明智之将，连踵复没，莫之能御。炀帝魂云慑，望绝两京，谋<br /><br />&nbsp;&nbsp;&nbsp;&nbsp;窜身于江湖，袭永嘉之旧迹。既而祸生毂下，衅起舟中，思早告而莫追，唯请死<br /><br />&nbsp;&nbsp;&nbsp;&nbsp;而获可。身弃南巢之野，首悬白旗之上，子孙剿绝，宗庙为墟。<br /><br />&nbsp;&nbsp;&nbsp;&nbsp;夫以开皇之初，比于大业之盛，度土地之广狭，料户口之众寡，算甲兵之多<br /><br />&nbsp;&nbsp;&nbsp;&nbsp;少，校仓廪之虚实，九鼎之譬鸿毛，未喻轻重，培v之方嵩岱，曾何等级！论<br /><br />&nbsp;&nbsp;&nbsp;&nbsp;地险则辽隧未拟于长江，语人谋则勾丽不侔于陈国。高祖扫江南以清六合，炀帝<br /><br />&nbsp;&nbsp;&nbsp;&nbsp;事辽东而丧天下。其故何哉？所为之迹同，所用之心异也。高祖北却强胡，南并<br /><br />&nbsp;&nbsp;&nbsp;&nbsp;百越，十有余载，戎车屡动，民亦劳止，不为无事。然其动也，思以安之，其劳<br /><br />&nbsp;&nbsp;&nbsp;&nbsp;也，思以逸之。是以民致时雍，师无怨，诚在于爱利，故其兴也勃焉。炀帝嗣<br /><br />&nbsp;&nbsp;&nbsp;&nbsp;承平之基，守已安之业，肆其淫放，虐用其民，视亿兆如草芥，顾群臣如寇雠，<br /><br />&nbsp;&nbsp;&nbsp;&nbsp;劳近以事远，求名而丧实。兵缠魏阙，阽危弗图，围解雁门，慢游不息。天夺之<br /><br />&nbsp;&nbsp;&nbsp;&nbsp;魄，人益其灾，群盗并兴，百殃俱起，自绝民神之望，故其亡也忽焉。讯之古老，<br /><br />&nbsp;&nbsp;&nbsp;&nbsp;考其行事，此高祖之所由兴，而炀帝之所以灭者也，可不谓然乎！其隋之得失存<br /><br />&nbsp;&nbsp;&nbsp;&nbsp;亡，大较与秦相类。始皇并吞六国，高祖统一九州，二世虐用威刑，炀帝肆行猜<br /><br />&nbsp;&nbsp;&nbsp;&nbsp;毒，皆祸起于群盗，而身殒于匹夫。原始要终，若合符契矣。<br /><br />&nbsp;&nbsp;&nbsp;&nbsp;玄感宰相之子，荷国重恩，君之失德，当竭股肱。未议致身，先图问鼎，遂<br /><br />&nbsp;&nbsp;&nbsp;&nbsp;假伊、霍之事，将肆莽、卓之心。人神同疾，败不旋踵，兄弟就菹醢之诛，先人<br /><br />&nbsp;&nbsp;&nbsp;&nbsp;受焚如之酷，不亦甚乎！李密遭会风云，夺其鳞翼，思封函谷，将割鸿沟。期月<br /><br />&nbsp;&nbsp;&nbsp;&nbsp;之间，众数十万，破化及，摧世充，声动四方，威行万里。虽运乖天眷，事屈兴<br /><br />&nbsp;&nbsp;&nbsp;&nbsp;王，而义协人谋，雄名克振，壮矣！然志性轻狡，终致颠覆，其度长挈大，抑陈、<br /><br />&nbsp;&nbsp;&nbsp;&nbsp;项之季孟欤？</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886291);">加入书签</a><a
                        href="886251.html">上一页</a>&larr;<a href="index.html">返回列表</a>&rarr;<a
                            href="886331.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886251.html"; var next_page = "886331.html"; var index_page = "index.html"; var sortid = "9"; var article_id = "13945"; var chapter_id = "886291"; var articlename = "隋书"; var chaptername = " 卷七十 列传第三十五"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>