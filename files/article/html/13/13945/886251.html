<!DOCTYPE html>
<html>
<head>
<meta charset="gbk" />
<title>隋书- 卷六十九 列传第三十四-在线阅读-哈西文学网</title>
<meta name="keywords" content="魏征，隋书， 卷六十九 列传第三十四全文， 卷六十九 列传第三十四在线阅读 哈西文学网" />
<meta name="description" content="哈西文学网提供魏征的隋书  卷六十九 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886251.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886251.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九 列传第三十四</h1>
            <div class="link xb">
                <a href="886206.html">上一页</a>&larr;<a href="index.html">返回列表</a>&rarr;<a
                    href="886291.html">下一页</a></div>			
            <div id="BookText">&nbsp;&nbsp;&nbsp;&nbsp;○王劭<br /><br />&nbsp;&nbsp;&nbsp;&nbsp;王劭，字君懋，太原晋阳人也。父松年，齐通直散骑侍郎。劭少沈默，好读<br /><br />&nbsp;&nbsp;&nbsp;&nbsp;书。弱冠，齐尚书仆射魏收辟参开府军事，累迁太子舍人，待诏文林馆。时祖孝<br /><br />&nbsp;&nbsp;&nbsp;&nbsp;徵、魏收、阳休之等尝论古事，有所遗忘，讨阅不能得，因呼劭问之。劭具论所<br /><br />&nbsp;&nbsp;&nbsp;&nbsp;出，取书验之，一无舛误。自是大为时人所许，称其博物。后迁中书舍人。齐灭，<br /><br />&nbsp;&nbsp;&nbsp;&nbsp;入周，不得调。高祖受禅，授著作佐郎。以母忧去职，在家著《齐书》。时制禁<br /><br />&nbsp;&nbsp;&nbsp;&nbsp;私撰史，为内史侍郎李元操所奏。上怒，遣使收其书，览而悦之。于是起为员外<br /><br />&nbsp;&nbsp;&nbsp;&nbsp;散骑侍郎，修起居注。劭以古有钻燧改火之义，近代废绝，于是上表请变火，曰：<br /><br />&nbsp;&nbsp;&nbsp;&nbsp;“臣谨案《周官》，四时变火，以救时疾。明火不数变，时疾必兴。圣人作法，<br /><br />&nbsp;&nbsp;&nbsp;&nbsp;岂徒然也！在晋时，有以洛阳火渡江者，代代事之，相续不灭，火色变青。昔师<br /><br />&nbsp;&nbsp;&nbsp;&nbsp;旷食饭，云是劳薪所爨。晋平公使视之，果然车辋。今温酒及炙肉，用石炭、柴<br /><br />&nbsp;&nbsp;&nbsp;&nbsp;火、竹火、草火、麻D火，气味各不同。以此推之，新火旧火，理应有异。伏愿<br /><br />&nbsp;&nbsp;&nbsp;&nbsp;远遵先圣，于五时取五木以变火，用功甚少，救益方大。纵使百姓习久，未能顿<br /><br />&nbsp;&nbsp;&nbsp;&nbsp;同，尚食内厨及东宫诸主食厨，不可不依古法。”上从之。劭又言上有龙颜戴干<br /><br />&nbsp;&nbsp;&nbsp;&nbsp;之表，指示群臣。上大悦，赐物数百段。拜著作郎。劭上表言符命曰：<br /><br />&nbsp;&nbsp;&nbsp;&nbsp;昔周保定二年，岁在壬午，五月五日，青州黄河变清，十里镜澈，齐氏以为<br /><br />&nbsp;&nbsp;&nbsp;&nbsp;己瑞，改元曰河清。是月，至尊以大兴公始作隋州刺史，历年二十，隋果大兴。<br /><br />&nbsp;&nbsp;&nbsp;&nbsp;臣谨案《易坤灵图》曰：“圣人受命，瑞先见于河。河者最浊，未能清也。”窃<br /><br />&nbsp;&nbsp;&nbsp;&nbsp;以灵贶休祥，理无虚发，河清启圣，实属大隋。午为鹑火，以明火德，仲夏火王，<br /><br />&nbsp;&nbsp;&nbsp;&nbsp;亦明火德。月五日五，合天数地数，既得受命之辰，允当先见之兆。开皇初，邵<br /><br />&nbsp;&nbsp;&nbsp;&nbsp;州人杨令近河，得青石图一，紫石图一，皆隐起成文，有至尊名，下云：“八<br /><br />&nbsp;&nbsp;&nbsp;&nbsp;方天心。”永州又得石图，剖为两段，有杨树之形，黄根紫叶。汝水得神龟，腹<br /><br />&nbsp;&nbsp;&nbsp;&nbsp;下有文曰：“天卜杨兴。”安邑掘地，得古铁版，文曰：“皇始天年，赉杨铁券，<br /><br />&nbsp;&nbsp;&nbsp;&nbsp;王兴。”同州得石龟，文曰：“天子延千年，大吉。”臣以前之三石，不异龙图。<br /><br />&nbsp;&nbsp;&nbsp;&nbsp;何以用石？石体久固，义与上名符合。龟腹七字，何以著龟？龟亦久固，兼是神<br /><br />&nbsp;&nbsp;&nbsp;&nbsp;灵之物。孔子叹河不出图，洛不出书，今于大隋圣世，图书屡出。建德六年，亳<br /><br />&nbsp;&nbsp;&nbsp;&nbsp;州大周村有龙斗，白者胜，黑者死。大象元年夏，焚阳汴水北有龙斗，初见白气<br /><br />&nbsp;&nbsp;&nbsp;&nbsp;属天，自东方历阳武而来。及至，白龙也，长十许丈。有黑龙乘云而至，两相薄，<br /><br />&nbsp;&nbsp;&nbsp;&nbsp;乍合乍离，自午至申，白龙升天，黑龙坠地。谨案：龙，君象也。前斗于亳州周<br /><br />&nbsp;&nbsp;&nbsp;&nbsp;村者，盖象至尊以龙斗之岁为亳州总管，遂代周有天下。后斗于荧阳者，“荧”<br /><br />&nbsp;&nbsp;&nbsp;&nbsp;字三火，明火德之盛也。白龙从东方来，历阳武者，盖象至尊将登帝位，从东第<br /><br />&nbsp;&nbsp;&nbsp;&nbsp;入自崇阳门也。西北升天者，当乾位天门。《坤灵图》曰：“圣人杀龙。”龙不<br /><br />&nbsp;&nbsp;&nbsp;&nbsp;可得而杀，皆盛气也。又曰：“泰姓商名宫，黄色，长八尺，六十世，河龙以正<br /><br />&nbsp;&nbsp;&nbsp;&nbsp;月辰见，白龙与五黑龙斗，白龙陵，故泰人有命。”谨案：此言皆为大隋而发也。<br /><br />&nbsp;&nbsp;&nbsp;&nbsp;圣人杀龙者，前后龙死是也。姓商者，皇家于五姓为商也。名宫者，武元皇帝讳<br /><br />&nbsp;&nbsp;&nbsp;&nbsp;于五声为宫。黄色者，隋色尚黄。长八尺者，武元皇帝身长八尺。河龙以正月辰<br /><br />&nbsp;&nbsp;&nbsp;&nbsp;见者，泰正月卦，龙见之所，于京师为辰地。白龙与黑龙斗者，亳州荧阳龙斗是<br /><br />&nbsp;&nbsp;&nbsp;&nbsp;也。胜龙所以白者，杨姓纳音为商，至尊又辛酉岁生，位皆在西方，西方色白也。<br /><br />&nbsp;&nbsp;&nbsp;&nbsp;死龙所以黑者，周色黑。所以称五者，周闵、明、武、宣、靖凡五帝。赵、陈、<br /><br />&nbsp;&nbsp;&nbsp;&nbsp;代、越、滕五王，一时伏法，亦当五数。白龙陵者，陵犹胜也。郑玄说：“陵当<br /><br />&nbsp;&nbsp;&nbsp;&nbsp;为除。”凡斗能去敌曰除。臣以泰人有命者，泰之为言通也，大也，明其人道通<br /><br />&nbsp;&nbsp;&nbsp;&nbsp;德大，有天命也。《乾凿度》曰：“泰表戴干。”郑玄注云：“表者，人形体之<br /><br />&nbsp;&nbsp;&nbsp;&nbsp;彰识也。干，盾也。泰人之表戴干。”臣伏见至尊有戴干之表，益知泰人之表不<br /><br />&nbsp;&nbsp;&nbsp;&nbsp;爽毫厘。《坤灵图》所云，字字皆验。《纬书》又称“汉四百年”，终如其言，<br /><br />&nbsp;&nbsp;&nbsp;&nbsp;则知六十世亦必然矣。昔宗周卜世三十，今则倍之。<br /><br />&nbsp;&nbsp;&nbsp;&nbsp;《稽览图》云：“太平时，阴阳和合，风雨咸同，海内不偏，地有阻险，故<br /><br />&nbsp;&nbsp;&nbsp;&nbsp;风有迟疾。虽太平之政，犹有不能均同，唯平均乃不鸣条，故欲风于亳。亳者，<br /><br />&nbsp;&nbsp;&nbsp;&nbsp;陈留也。”谨案：此言盖明至尊者为陈留公世子，亳州总管，遂受天命，海内均<br /><br />&nbsp;&nbsp;&nbsp;&nbsp;同，不偏不党，以成太平之风化也。在大统十六年，武元皇帝改封陈留公。是时<br /><br />&nbsp;&nbsp;&nbsp;&nbsp;齐国有《秘记》云：“天王陈留入并州。”齐王高洋为是诛陈留王彭乐。其后武<br /><br />&nbsp;&nbsp;&nbsp;&nbsp;元皇帝果将兵入并州。周武帝时，望气者云亳州有天子气，于是杀亳州刺史纥豆<br /><br />&nbsp;&nbsp;&nbsp;&nbsp;陵恭，至尊代为之。又陈留老子祠有枯柏，世传云老子将度世，云待枯柏生东南<br /><br />&nbsp;&nbsp;&nbsp;&nbsp;枝回指，当有圣人出，吾道复行。至齐，枯柏从下生枝，东南上指。夜有三童子<br /><br />&nbsp;&nbsp;&nbsp;&nbsp;相与歌曰：“老子庙前古枯树，东南状如伞，圣主从此去。”及至尊牧亳州，亲<br /><br />&nbsp;&nbsp;&nbsp;&nbsp;至祠树之下。自是柏枝回抱，其枯枝，渐指西北，道教果行。校考众事，太平主<br /><br />&nbsp;&nbsp;&nbsp;&nbsp;出于亳州陈留之地，皆如所言。《稽览图》又云：“治道得，则阴物变为阳物。”<br /><br />&nbsp;&nbsp;&nbsp;&nbsp;郑玄注云：“葱变为韭亦是。”谨案：自六年以来，远近山石，多变为玉，石为<br /><br />&nbsp;&nbsp;&nbsp;&nbsp;阴，玉为阳。又左卫园中葱皆变为韭。<br /><br />&nbsp;&nbsp;&nbsp;&nbsp;上览之大悦，赐物五百段。未几，劭复上书曰：<br /><br />&nbsp;&nbsp;&nbsp;&nbsp;《易乾凿度》曰：“随上六，拘系之，乃从维之，王用享于西山。随者二月<br /><br />&nbsp;&nbsp;&nbsp;&nbsp;卦，阳德施行，藩决难解，万物随阳而出。故上六欲九五拘系之，维持之，明被<br /><br />&nbsp;&nbsp;&nbsp;&nbsp;阳化而阴随从之也。”《易稽览图》：“坤六月，有子女，任政，一年，传为复。<br /><br />&nbsp;&nbsp;&nbsp;&nbsp;五月贫之从东北来立，大起土邑，西北地动星坠，阳卫。屯十一月神人从中山出，<br /><br />&nbsp;&nbsp;&nbsp;&nbsp;赵地动。北方三十日，千里马数至。”谨案：“凡此《易》纬所言，皆是大隋符<br /><br />&nbsp;&nbsp;&nbsp;&nbsp;命。随者二月之卦，明大隋以二月即皇帝位也。阳德施行者，明杨氏之德教施行<br /><br />&nbsp;&nbsp;&nbsp;&nbsp;于天下也。藩决难解者，明当时藩鄣皆是通决，险难皆解散也。万物随阳而出者，<br /><br />&nbsp;&nbsp;&nbsp;&nbsp;明天地间万物尽随杨氏而出见也。上六欲九五拘系之者，五为王，六为宗庙，明<br /><br />&nbsp;&nbsp;&nbsp;&nbsp;宗庙神灵欲令登九五之位，帝王拘民以礼，系民以义也。“拘民以礼”，系民以<br /><br />&nbsp;&nbsp;&nbsp;&nbsp;义”，此二句亦是《乾凿度》之言。维持之者，明能以纲维持正天下也。被阳化<br /><br />&nbsp;&nbsp;&nbsp;&nbsp;而欲阴随之者，明阴类被服杨氏之风化，莫不随从。阴谓臣下也。王用享于西山<br /><br />&nbsp;&nbsp;&nbsp;&nbsp;者，盖明至尊常以岁二月幸西山仁寿宫也。凡四称随，三称阳，欲美隋杨，丁宁<br /><br />&nbsp;&nbsp;&nbsp;&nbsp;之至也。坤六月者，坤位在未，六月建未，言至尊以六月生也。有子女任政者，<br /><br />&nbsp;&nbsp;&nbsp;&nbsp;言乐平公主是皇帝子女，而为周后，任理内政也。一年传为复者，复是坤之一世<br /><br />&nbsp;&nbsp;&nbsp;&nbsp;卦，阳气初生，言周宣帝崩后一年，传位与杨氏也。五月贫之从东北来立者，<br /><br />&nbsp;&nbsp;&nbsp;&nbsp;“贫之”当为“真人”，字之误也。言周宣帝以五月崩，真人革命，当在此时，<br /><br />&nbsp;&nbsp;&nbsp;&nbsp;至尊谦让而逆天意，故逾年乃立。昔为定州总管，在京师东北，本而言之，故曰<br /><br />&nbsp;&nbsp;&nbsp;&nbsp;真人从东北来立。大起土邑者，大起即大兴，言营大兴城邑也。西北地动星坠者，<br /><br />&nbsp;&nbsp;&nbsp;&nbsp;盖天意去周授隋，故变动也。阳卫者，言杨氏得天卫助。屯十一月神人从中山出<br /><br />&nbsp;&nbsp;&nbsp;&nbsp;者，此卦动而大亨作，故至尊以十一月被授亳州总管，将从中山而出也。赵之时，<br /><br />&nbsp;&nbsp;&nbsp;&nbsp;停留三十日也。千里马者，盖至尊旧所乘骝马也。屯卦震下坎上，震于马作足，<br /><br />&nbsp;&nbsp;&nbsp;&nbsp;坎于马为美脊，是故骝马脊有肉鞍，行则先作弄四足也。数至者，言历数至也。<br /><br />&nbsp;&nbsp;&nbsp;&nbsp;《河图帝通纪》曰：“形瑞出，变矩衡。赤应随，叶灵皇。”《河图皇参持》<br /><br />&nbsp;&nbsp;&nbsp;&nbsp;曰：“皇辟出，承元讫。道无为，治率。被遂矩，戏作术。开皇色，握神日。投<br /><br />&nbsp;&nbsp;&nbsp;&nbsp;辅提，象不绝。立皇后，翼不格。道终始，德优劣。帝任政，河曲出。叶辅嬉，<br /><br />&nbsp;&nbsp;&nbsp;&nbsp;烂可述。”谨案：凡此《河图》所言，亦是大隋符命。形瑞出、变矩衡者，矩，<br /><br />&nbsp;&nbsp;&nbsp;&nbsp;法也，衡，北斗星名，所谓璇玑玉衡者也。大隋受命，形兆之瑞始出，天象则为<br /><br />&nbsp;&nbsp;&nbsp;&nbsp;之变动。北斗主天之法度，故曰矩衡。《易》纬“伏戏矩衡神”，郑玄注亦以为<br /><br />&nbsp;&nbsp;&nbsp;&nbsp;法玉衡之神。与此《河图》矩衡义同。赤应隋者，言赤帝降精，感应而生隋也。<br /><br />&nbsp;&nbsp;&nbsp;&nbsp;故隋以火德为赤帝天子。叶灵皇者，叶，合也，言大隋德合上灵天皇大帝也。又<br /><br />&nbsp;&nbsp;&nbsp;&nbsp;年号开皇，与《灵宝经》之开皇年相合，故曰叶灵皇。皇辟出者，皇，大也，辟，<br /><br />&nbsp;&nbsp;&nbsp;&nbsp;君也，大君出盖谓至尊受命出为天子也。承元讫者，言承周天元终讫之运也。道<br /><br />&nbsp;&nbsp;&nbsp;&nbsp;无为、治率者，治下脱一字，言大道无为，治定天下率从。被遂矩、戏作术者，<br /><br />&nbsp;&nbsp;&nbsp;&nbsp;矩，法也。昔遂皇握机矩，伏戏作八卦之术，言大隋被服三皇之法术也。遂皇机<br /><br />&nbsp;&nbsp;&nbsp;&nbsp;矩，语见《易》纬。开皇色者，言开皇年易服色也。握神日者，握持群神，明照<br /><br />&nbsp;&nbsp;&nbsp;&nbsp;如日也。又开皇以来日渐长，亦其义。投辅提者，言投授政事于辅佐，使之提挈<br /><br />&nbsp;&nbsp;&nbsp;&nbsp;也。象不绝者，法象不废绝也。立皇后、翼不格者，格，至也，言本立太子以为<br /><br />&nbsp;&nbsp;&nbsp;&nbsp;皇家后嗣，而其辅翼之人不能至于善也。道终始、德优劣者，言前东宫道终而德<br /><br />&nbsp;&nbsp;&nbsp;&nbsp;劣，今皇太子道始而德优也。帝任政、河曲出者，言皇帝亲任政事，而邵州河滨<br /><br />&nbsp;&nbsp;&nbsp;&nbsp;得石图也。叶辅嬉、烂可述者，叶，合也，嬉，兴也，言群臣合心辅佐，以兴政<br /><br />&nbsp;&nbsp;&nbsp;&nbsp;治，烂然可纪述也。所以于《皇参持》、《帝通纪》二篇陈大隋符命者，明皇道<br /><br />&nbsp;&nbsp;&nbsp;&nbsp;帝德，尽在隋也。<br /><br />&nbsp;&nbsp;&nbsp;&nbsp;上大悦，以劭为至诚，宠锡日隆。时有人于黄凤泉浴，得二白石，颇有文理，<br /><br />&nbsp;&nbsp;&nbsp;&nbsp;遂附致其文以为字，复言有诸物象而上奏曰：“其大玉有日月星辰，八卦五岳，<br /><br />&nbsp;&nbsp;&nbsp;&nbsp;及二麟双凤，青龙朱雀，驺<马虞>玄武，各当其方位。又有五行、十日、十二辰之<br /><br />&nbsp;&nbsp;&nbsp;&nbsp;名，凡二十七字，又有‘天门地户人门鬼门闭’九字。又有却非及二鸟，其鸟皆<br /><br />&nbsp;&nbsp;&nbsp;&nbsp;人面，则《抱朴子》所谓‘千秋万岁’也。其小玉亦有五岳、却非、虬犀之象。<br /><br />&nbsp;&nbsp;&nbsp;&nbsp;二玉俱有仙人玉女乘云控鹤之象。别有异状诸神，不可尽识，盖是风伯、雨师、<br /><br />&nbsp;&nbsp;&nbsp;&nbsp;山精、海若之类。又有天皇大帝，皇帝及四帝坐，钩陈、北斗、三公、天将军、<br /><br />&nbsp;&nbsp;&nbsp;&nbsp;土司空、老人、天仓、南河、北河、五星、二十八宿，凡四十五宫。诸字本无行<br /><br />&nbsp;&nbsp;&nbsp;&nbsp;伍，然往往偶对。于大玉则有皇帝姓名，并临南面，与日字正鼎足。复有老人星，<br /><br />&nbsp;&nbsp;&nbsp;&nbsp;盖明南面象日而长寿也。皇后二字在西，上有月形，盖明象月也。于次玉则皇帝<br /><br />&nbsp;&nbsp;&nbsp;&nbsp;名与九千字次比，两杨字与万年字次比，隋与吉字正并，盖明长久吉庆也。”劭<br /><br />&nbsp;&nbsp;&nbsp;&nbsp;复回互其字，作诗二百八十篇奏之。上以为诚，赐帛千匹。劭于是采民间歌谣，<br /><br />&nbsp;&nbsp;&nbsp;&nbsp;引图书谶纬，依约符命，捃摭佛经，撰为《皇隋灵感志》，合三十卷，奏之。上<br /><br />&nbsp;&nbsp;&nbsp;&nbsp;令宣示天下。劭集诸州朝集使，洗手焚香，闭目而读之，曲折其声，有如歌咏。<br /><br />&nbsp;&nbsp;&nbsp;&nbsp;经涉旬朔，遍而后罢。上益喜，赏赐优洽。<br /><br />&nbsp;&nbsp;&nbsp;&nbsp;仁寿中，文献皇后崩，劭复上言曰：“佛说人应生天上，及上品上生无量寿<br /><br />&nbsp;&nbsp;&nbsp;&nbsp;国之时，天佛放大光明，以香花妓乐来迎之。如来以明星出时入涅盘。伏惟大行<br /><br />&nbsp;&nbsp;&nbsp;&nbsp;皇后圣德仁慈，福善祯符，备诸秘记，皆云是妙善菩萨。臣谨案：八月二十二日，<br /><br />&nbsp;&nbsp;&nbsp;&nbsp;仁寿宫内再雨金银之花。二十三日，大宝殿后夜有神光。二十四日卯时，永安宫<br /><br />&nbsp;&nbsp;&nbsp;&nbsp;北有自然种种音乐，震满虚空。至夜五更中，奄然如寐，便即升遐，与经文所说，<br /><br />&nbsp;&nbsp;&nbsp;&nbsp;事皆符验。臣又以愚意思之，皇后迁化，不在仁寿、大兴宫者，盖避至尊常居正<br /><br />&nbsp;&nbsp;&nbsp;&nbsp;处也。在永安宫者，象京师之永安门，平生所出入也。后升遐后二日，苑内夜有<br /><br />&nbsp;&nbsp;&nbsp;&nbsp;钟声三百余处，此则生天之应显然也。”上览而且悲且喜。<br /><br />&nbsp;&nbsp;&nbsp;&nbsp;时蜀王秀以罪废，上顾谓劭曰：“嗟乎！吾有五子，三子不才。”劭进曰：<br /><br />&nbsp;&nbsp;&nbsp;&nbsp;“自古圣帝明王，皆不能移不肖之子。黄帝有二十五子，同姓者二，余各异德。<br /><br />&nbsp;&nbsp;&nbsp;&nbsp;尧十子，舜九子，皆不肖。夏有五观，周有三监。”上然其言。其后上梦欲上高<br /><br />&nbsp;&nbsp;&nbsp;&nbsp;山而不能得，崔彭捧脚，李盛扶肘得上，因谓彭曰：“死生当与尔俱。”劭曰：<br /><br />&nbsp;&nbsp;&nbsp;&nbsp;“此梦大吉。上高山者，明高崇大安，永如山也。彭犹彭祖，李犹李老，二人扶<br /><br />&nbsp;&nbsp;&nbsp;&nbsp;侍，实为长寿之徵。”上闻之，喜见容色。其年，上崩。未几，崔彭亦卒。<br /><br />&nbsp;&nbsp;&nbsp;&nbsp;炀帝嗣位，汉王谅作乱，帝不忍加诛。劭上书曰：“臣闻黄帝灭炎，盖云母<br /><br />&nbsp;&nbsp;&nbsp;&nbsp;弟，周公诛管，信亦天伦。叔向戮叔鱼，仲尼谓之遗直，石F杀石厚，丘明以<br /><br />&nbsp;&nbsp;&nbsp;&nbsp;为大义。此皆经籍明文，帝王常法。今陛下置此逆贼，度越前圣，含弘宽大，未<br /><br />&nbsp;&nbsp;&nbsp;&nbsp;有以谢天下。谨案贼谅毒被生民者也。是知古者同德则同姓，异德则异姓，故黄<br /><br />&nbsp;&nbsp;&nbsp;&nbsp;帝有二十五子，其得姓者十有四人，唯青阳、夷鼓，与黄帝同为姬姓。谅既自绝，<br /><br />&nbsp;&nbsp;&nbsp;&nbsp;请改其氏。”劭以此求媚，帝依违不从。迁秘书少监，数载，卒官。<br /><br />&nbsp;&nbsp;&nbsp;&nbsp;劭在著作将二十年，专典国史，撰《隋书》八十卷。多录口敕，又采迂怪不<br /><br />&nbsp;&nbsp;&nbsp;&nbsp;经之语及委巷之言，以类相从，为其题目，辞义繁杂，无足称者，遂使隋代文武<br /><br />&nbsp;&nbsp;&nbsp;&nbsp;名臣列将善恶之迹，堙没无闻。初撰《齐志》为编年体，二十卷，复为《齐书》<br /><br />&nbsp;&nbsp;&nbsp;&nbsp;纪传一百卷，及《平贼记》三卷。或文词鄙野，或不轨不物，骇人视听，大为有<br /><br />&nbsp;&nbsp;&nbsp;&nbsp;识所嗤鄙。然其采`经史谬误，为《读书记》三十卷，时人服其精博。爰自志学，<br /><br />&nbsp;&nbsp;&nbsp;&nbsp;暨乎暮齿，笃好经史，遗落世事。用思既专，性颇恍忽，每至对食，闭目凝思，<br /><br />&nbsp;&nbsp;&nbsp;&nbsp;盘中之肉，辄为仆从所啖。劭弗之觉，唯责肉少，数罚厨人。厨人以情白劭，劭<br /><br />&nbsp;&nbsp;&nbsp;&nbsp;依前闭目，伺而获之，厨人方免笞辱。其专固如此。<br /><br />&nbsp;&nbsp;&nbsp;&nbsp;○袁充<br /><br />&nbsp;&nbsp;&nbsp;&nbsp;袁充，字德符，本陈郡阳夏人也。其后寓居丹阳。祖昂，父君正，俱为梁侍<br /><br />&nbsp;&nbsp;&nbsp;&nbsp;中。充少敬悟，年十余岁，其父党至门，时冬初，充尚衣葛衫。客戏充曰：“袁<br /><br />&nbsp;&nbsp;&nbsp;&nbsp;郎子兮@兮，凄其以风。”充应声答曰：“唯与@，服之无数。”以是大见<br /><br />&nbsp;&nbsp;&nbsp;&nbsp;嗟赏。仕陈，年十七，为秘书郎。历太子舍人、晋安王文学、吏部侍郎、散骑常<br /><br />&nbsp;&nbsp;&nbsp;&nbsp;侍。及陈灭，归国，历蒙、~二州司马。充性好道术，颇解占候，由是领太史令。<br /><br />&nbsp;&nbsp;&nbsp;&nbsp;时上将废皇太子，正穷治东宫官属，充见上雅信符应，因希旨进曰：“比观玄象，<br /><br />&nbsp;&nbsp;&nbsp;&nbsp;皇太子当废。”上然之。充复表奏，隋兴已后，日影渐长，曰：“开皇元年，冬<br /><br />&nbsp;&nbsp;&nbsp;&nbsp;至日影一丈二尺七寸二分，自尔渐短。至十七年，冬至影一丈二尺六寸三分。四<br /><br />&nbsp;&nbsp;&nbsp;&nbsp;年冬至，在洛阳测影，一丈二尺八寸八分。二年，夏至影一尺四寸八分，自尔渐<br /><br />&nbsp;&nbsp;&nbsp;&nbsp;短。至十六年，夏至影一尺四寸五分。《周官》以土圭之法正日影，日至之影尺<br /><br />&nbsp;&nbsp;&nbsp;&nbsp;有五寸。郑玄云：‘冬至之影一丈三尺。’今十六年夏至之影，短于旧影五分，<br /><br />&nbsp;&nbsp;&nbsp;&nbsp;十七年冬至之影，短于旧影三寸七分。日去极近则影短而日长，去极远则影长而<br /><br />&nbsp;&nbsp;&nbsp;&nbsp;日短，行内道则去极近，外道则去极远。《尧典》云：‘日短星昴，以正仲冬。’<br /><br />&nbsp;&nbsp;&nbsp;&nbsp;据昴星昏中，则知尧时仲冬，日在须女十度。以历数推之，开皇已来冬至，日在<br /><br />&nbsp;&nbsp;&nbsp;&nbsp;斗十一度，与唐尧之代去极并近。谨案《春秋元命包》云：‘日月出内道，璇玑<br /><br />&nbsp;&nbsp;&nbsp;&nbsp;得常，天帝崇灵，圣王祖功。’京房《别对》曰：‘太平日行上道，升平行次道，<br /><br />&nbsp;&nbsp;&nbsp;&nbsp;霸世行下道。’伏惟大隋启运，上感乾元，影短日长，振古未之有也。”上大悦，<br /><br />&nbsp;&nbsp;&nbsp;&nbsp;告天下。将作役功，因加程课，丁匠苦之。仁寿初，充言上本命与阴阳律吕合者<br /><br />&nbsp;&nbsp;&nbsp;&nbsp;六十余条而奏之，因上表曰：“皇帝载诞之初，非止神光瑞气，嘉祥应感，至于<br /><br />&nbsp;&nbsp;&nbsp;&nbsp;本命行年，生月生日，并与天地日月、阴阳律吕运转相符，表里合会。此诞圣之<br /><br />&nbsp;&nbsp;&nbsp;&nbsp;异，宝历之元。今与物更新，改年仁寿。岁月日子，还共诞圣之时并同，明合天<br /><br />&nbsp;&nbsp;&nbsp;&nbsp;地之心，得仁寿之理。故知洪基长算，永永无穷。”上大悦，赏赐优崇，侪辈莫<br /><br />&nbsp;&nbsp;&nbsp;&nbsp;之比。<br /><br />&nbsp;&nbsp;&nbsp;&nbsp;仁寿四年甲子岁，炀帝初即位，充及太史丞高智宝奏言：“去岁冬至，日影<br /><br />&nbsp;&nbsp;&nbsp;&nbsp;逾长，今岁皇帝即位，与尧受命年合。昔唐尧受命四十九年，到上元第一纪甲子，<br /><br />&nbsp;&nbsp;&nbsp;&nbsp;天正十一月庚戌冬至，陛下即位，其年即当上元第一纪甲子，天正十一月庚戌冬<br /><br />&nbsp;&nbsp;&nbsp;&nbsp;至，正与唐尧同。自放勋以来，凡经八上元，其间绵代，未有仁寿甲子之合。谨<br /><br />&nbsp;&nbsp;&nbsp;&nbsp;案：第一纪甲子，太一在一宫，天目居武德，阴阳历数并得符同。唐尧丙辰生，<br /><br />&nbsp;&nbsp;&nbsp;&nbsp;丙子年受命，止合三五，未若己丑甲子，支干并当六合。允一元三统之期，合五<br /><br />&nbsp;&nbsp;&nbsp;&nbsp;纪九章之会，共帝尧同其数，与皇唐比其踪。信所谓皇哉唐哉，唐哉皇哉者矣。”<br /><br />&nbsp;&nbsp;&nbsp;&nbsp;仍讽齐王┞拾俟侔荼矸詈亍Ｆ浜笥惑守太微者数旬，于时缮治宫室，征役繁<br /><br />&nbsp;&nbsp;&nbsp;&nbsp;重，充上表称“陛下修德，荧惑退舍”。百僚毕贺。帝大喜，前后赏赐将万计。<br /><br />&nbsp;&nbsp;&nbsp;&nbsp;时军国多务，充候帝意欲有所为，便奏称天文见象，须有改作，以是取媚于上。<br /><br />&nbsp;&nbsp;&nbsp;&nbsp;大业六年，迁内史舍人。从征辽东，拜朝请大夫、秘书少监。其后天下乱，帝初<br /><br />&nbsp;&nbsp;&nbsp;&nbsp;罹雁门之厄，又盗贼益起，帝心不自安。充复假托天文，上表陈嘉瑞，以媚于上<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻皇天辅德，皇天福谦，七政斯齐，三辰告应。伏惟陛下握录图而驭黔首，<br /><br />&nbsp;&nbsp;&nbsp;&nbsp;提万善而化八，以百姓为心，匪以一人受庆，先天罔违所欲，后天必奉其时。<br /><br />&nbsp;&nbsp;&nbsp;&nbsp;是以初膺宝历，正当上元之纪，乾之初九，又与天命符会。斯则圣人冥契，故能<br /><br />&nbsp;&nbsp;&nbsp;&nbsp;动合天经。谨按去年已来，玄象星瑞，毫厘无爽，谨录尤异，上天降祥、破突厥<br /><br />&nbsp;&nbsp;&nbsp;&nbsp;等状七事：<br /><br />&nbsp;&nbsp;&nbsp;&nbsp;其一，去八月二十八日夜，大流星如斗，出王良北，正落突厥营，声如崩墙。<br /><br />&nbsp;&nbsp;&nbsp;&nbsp;其二，八月二十九日夜，复有大流星如斗，出羽林，向北流，正当北方。依占，<br /><br />&nbsp;&nbsp;&nbsp;&nbsp;频二夜流星坠贼所，贼必败散。其三，九月四日夜，频有两星大如斗，出北斗魁，<br /><br />&nbsp;&nbsp;&nbsp;&nbsp;向东北流。依占，北斗主杀伐，贼必败。其四，岁星主福德，频行京、都二处分<br /><br />&nbsp;&nbsp;&nbsp;&nbsp;野。依占，国家之福。其五，七月内，荧惑守羽林，九月七日已退舍。依占，不<br /><br />&nbsp;&nbsp;&nbsp;&nbsp;出三日，贼必败散。其六，去年十一月二十日夜，有流星赤如火，从东北向西南，<br /><br />&nbsp;&nbsp;&nbsp;&nbsp;落贼帅卢明月营，破其H车。其七，十二月十五日夜，通汉镇北有赤气亘北方，<br /><br />&nbsp;&nbsp;&nbsp;&nbsp;突厥将亡之应也。依勘《城录》，河南洛阳并当甲子，与乾元初九爻及上元甲子<br /><br />&nbsp;&nbsp;&nbsp;&nbsp;符合。此是福地，永无所虑。旋观往政，侧闻前古，彼则异时间出，今则一朝总<br /><br />&nbsp;&nbsp;&nbsp;&nbsp;萃。岂非天赞有道，助歼凶孽，方清九夷于东，沉五狄于北溟，告成岱岳，<br /><br />&nbsp;&nbsp;&nbsp;&nbsp;无为汾水。<br /><br />&nbsp;&nbsp;&nbsp;&nbsp;书奏，帝大悦，超拜秘书令，亲待逾昵。帝每欲征讨，充皆预知之，乃假托<br /><br />&nbsp;&nbsp;&nbsp;&nbsp;星象，奖成帝意，在位者皆切患之。宇文化及杀逆之际，并诛充，时年七十五。<br /><br />&nbsp;&nbsp;&nbsp;&nbsp;史臣曰：王劭爰自幼童，迄乎白首，好学不倦，究极群书。|绅洽闻之士，<br /><br />&nbsp;&nbsp;&nbsp;&nbsp;无不推其博物。雅好著述，久在史官，既撰《齐书》，兼修隋典。好诡怪之说，<br /><br />&nbsp;&nbsp;&nbsp;&nbsp;尚委巷之谈，文词鄙秽，体统繁杂。直愧南、董，才无迁、固，徒烦翰墨，不足<br /><br />&nbsp;&nbsp;&nbsp;&nbsp;观采。袁充少在江左，初以警悟见称，委质隋朝，更以玄象自命。并要求时幸，<br /><br />&nbsp;&nbsp;&nbsp;&nbsp;干进务入。劭经营符瑞，杂以妖讹，充变动星占，谬增晷影。厚诬天道，乱常侮<br /><br />&nbsp;&nbsp;&nbsp;&nbsp;众，刑兹勿舍，其在斯乎！且劭为河朔清流，充乃江南望族，干没荣利，得不以<br /><br />&nbsp;&nbsp;&nbsp;&nbsp;道，颓其家声，良可叹息。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886251);">加入书签</a><a
                        href="886206.html">上一页</a>&larr;<a href="index.html">返回列表</a>&rarr;<a
                            href="886291.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886206.html"; var next_page = "886291.html"; var index_page = "index.html"; var sortid = "9"; var article_id = "13945"; var chapter_id = "886251"; var articlename = "隋书"; var chaptername = " 卷六十九 列传第三十四"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>