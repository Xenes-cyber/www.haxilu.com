<!DOCTYPE html>
<html>
<head>
<meta charset="gbk" />
<title>隋书- 卷四十二 列传第七-在线阅读-哈西文学网</title>
<meta name="keywords" content="魏征，隋书， 卷四十二 列传第七全文， 卷四十二 列传第七在线阅读 哈西文学网" />
<meta name="description" content="哈西文学网提供魏征的隋书  卷四十二 列传第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885622.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885622.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十二 列传第七</h1>
            <div class="link xb">
                <a href="885598.html">上一页</a>&larr;<a href="index.html">返回列表</a>&rarr;<a
                    href="885636.html">下一页</a></div>			
            <div id="BookText">&nbsp;&nbsp;&nbsp;&nbsp;◎李德林子百药<br /><br />&nbsp;&nbsp;&nbsp;&nbsp;李德林，字公辅，博陵安平人也。祖寿，湖州户曹从事。父敬族，历太学博<br /><br />&nbsp;&nbsp;&nbsp;&nbsp;士、镇远将军。魏孝静帝时，命当世通人正定文籍，以为内校书，别在直x省。<br /><br />&nbsp;&nbsp;&nbsp;&nbsp;德林幼聪敏，年数岁，诵左思《蜀都赋》，十余日便度。高隆之见而嗟叹，遍告<br /><br />&nbsp;&nbsp;&nbsp;&nbsp;朝士，云：“若假其年，必为天下伟器。”邺京人士多就宅观之，月余，日中车<br /><br />&nbsp;&nbsp;&nbsp;&nbsp;马不绝。年十五，诵五经及古今文集，日数千言。俄而该博坟典，阴阳纬候，无<br /><br />&nbsp;&nbsp;&nbsp;&nbsp;不通涉。善属文，辞核而理畅。魏收尝对高隆之谓其父曰：“贤子文笔终当继温<br /><br />&nbsp;&nbsp;&nbsp;&nbsp;子升。”隆之大笑曰：“魏常侍殊已嫉贤，何不近比老彭，乃远求温子！”年十<br /><br />&nbsp;&nbsp;&nbsp;&nbsp;六，遭父艰，自驾灵舆，反葬故里。时正严冬，单衰跣足，州里人物由是敬慕之。<br /><br />&nbsp;&nbsp;&nbsp;&nbsp;博陵豪族有崔谌者，仆射之兄，因休假还乡，车服甚盛。将从其宅诣德林赴吊，<br /><br />&nbsp;&nbsp;&nbsp;&nbsp;相去十余里，从者数十骑，稍稍减留。比至德林门，才余五骑，云不得令李生怪<br /><br />&nbsp;&nbsp;&nbsp;&nbsp;人`灼。德林居贫R轲，母氏多疾，方留心典籍，无复宦情。其后，母病稍<br /><br />&nbsp;&nbsp;&nbsp;&nbsp;愈，逼令仕进。<br /><br />&nbsp;&nbsp;&nbsp;&nbsp;任城王为定州刺史，重其才，召入州馆。朝夕同游，殆均师友，不为君<br /><br />&nbsp;&nbsp;&nbsp;&nbsp;民礼数。尝语德林云：“窃闻蔽贤蒙显戮。久令君沈滞，吾独得润身，朝廷纵不<br /><br />&nbsp;&nbsp;&nbsp;&nbsp;见尤，亦惧明灵所谴。”于是举秀才入邺，于时天保八年也。王因遗尚书令杨遵<br /><br />&nbsp;&nbsp;&nbsp;&nbsp;彦书云：“燕赵固多奇士，此言诚不为谬。今岁所贡秀才李德林者，文章学识，<br /><br />&nbsp;&nbsp;&nbsp;&nbsp;固不待言，观其风神器宇，终为栋梁之用。至如经国大体，是贾生、晁错之俦；<br /><br />&nbsp;&nbsp;&nbsp;&nbsp;雕虫小技，殆相如、子云之辈。今虽唐、虞君世，俊V盈朝，然修大厦者，岂厌<br /><br />&nbsp;&nbsp;&nbsp;&nbsp;夫良材之积也？吾尝见孔文举《荐祢衡表》云：‘洪水横流，帝思俾V。’以正<br /><br />&nbsp;&nbsp;&nbsp;&nbsp;平比夫大禹，常谓拟谕非伦。今以德林言之，便觉前言非大。”遵彦即命德林制<br /><br />&nbsp;&nbsp;&nbsp;&nbsp;《让尚书令表》，援笔立成，不加治点。因大相赏异，以示吏部郎中陆n。n云：<br /><br />&nbsp;&nbsp;&nbsp;&nbsp;“已大见其文笔，浩浩如长河东注。比来所见，后生制作，乃涓抑流耳。”n<br /><br />&nbsp;&nbsp;&nbsp;&nbsp;仍命其子V与德林周旋，戒之曰：“汝每事宜师此人，以为模楷。”时遵彦铨衡，<br /><br />&nbsp;&nbsp;&nbsp;&nbsp;深慎选举，秀才擢第，罕有甲科。德林射策五条，考皆为上，授殿中将军。既是<br /><br />&nbsp;&nbsp;&nbsp;&nbsp;西省散员，非其所好，又以天保季世，乃谢病还乡，阖门守道。乾明初，遵彦奏<br /><br />&nbsp;&nbsp;&nbsp;&nbsp;追德林入议曹。皇建初，下诏搜扬人物，复追赴晋阳。撰《春思赋》一篇，代称<br /><br />&nbsp;&nbsp;&nbsp;&nbsp;典丽。是时长广王作相，居守在邺。敕德林还京，与散骑常侍高元海等参掌机密。<br /><br />&nbsp;&nbsp;&nbsp;&nbsp;王引授丞相府行参军。未几而王即帝位，授奉朝请，寓直舍人省。河清中，授员<br /><br />&nbsp;&nbsp;&nbsp;&nbsp;外散骑侍郎，带斋帅，仍别直机密省。天统初，授给事中，直中书，参掌诏诰。<br /><br />&nbsp;&nbsp;&nbsp;&nbsp;寻迁中书舍人。武平初，加通直散骑侍郎。又敕与中书侍郎宋士素、副侍中赵彦<br /><br />&nbsp;&nbsp;&nbsp;&nbsp;深别典机密。寻丁母艰去职，勺饮不入口五日。因发热病，遍体生疮，而哀泣不<br /><br />&nbsp;&nbsp;&nbsp;&nbsp;绝。诸士友陆骞、宋士素，名医张子彦等，为合汤药。德林不肯进，遍体洪肿，<br /><br />&nbsp;&nbsp;&nbsp;&nbsp;数日间，一时顿差，身力平复。诸人皆云孝感所致。太常博士巴叔仁表上其事，<br /><br />&nbsp;&nbsp;&nbsp;&nbsp;朝廷嘉之。才满百日，夺情起复，德林以羸病属疾，请急罢归。<br /><br />&nbsp;&nbsp;&nbsp;&nbsp;魏收与阳休之论《齐书》起元事，敕集百司会议。收与德林书曰：“前者议<br /><br />&nbsp;&nbsp;&nbsp;&nbsp;文，总诸事意，小如混漫，难可领解。今便随事条列，幸为留怀，细加推逐。凡<br /><br />&nbsp;&nbsp;&nbsp;&nbsp;言或者，皆是敌人之议。既闻人说，因而探论耳。”德林复书曰：“即位之元，<br /><br />&nbsp;&nbsp;&nbsp;&nbsp;《春秋》常义。谨按鲁君息姑不称即位，亦有元年，非独即位得称元年也。议云<br /><br />&nbsp;&nbsp;&nbsp;&nbsp;受终之元，《尚书》之古典。谨按《大传》，周公摄政，一年救乱，二年伐殷，<br /><br />&nbsp;&nbsp;&nbsp;&nbsp;三年践奄，四年建侯卫，五年营成周，六年制礼作乐，七年致政成王。论者或以<br /><br />&nbsp;&nbsp;&nbsp;&nbsp;舜、禹受终，是为天子。然则周公以臣礼而死，此亦称元，非独受终为帝也。蒙<br /><br />&nbsp;&nbsp;&nbsp;&nbsp;示议文，扶病省览，荒情迷识，暂得发蒙。当世君子，必无横议，唯应阁笔赞成<br /><br />&nbsp;&nbsp;&nbsp;&nbsp;而已。辄谓前二条有益于议，仰见议中不录，谨以写呈。”收重遗书曰：“惠示<br /><br />&nbsp;&nbsp;&nbsp;&nbsp;二事，感佩殊深。以鲁公诸侯之事，昨小为疑。息姑不书即位，舜、禹亦不言即<br /><br />&nbsp;&nbsp;&nbsp;&nbsp;位。息姑虽摄，尚得书元，舜、禹之摄称元，理也。周公居摄，乃云一年救乱，<br /><br />&nbsp;&nbsp;&nbsp;&nbsp;似不称元。自无《大传》，不得寻讨。一之与元，其事何别？更有所见，幸请论<br /><br />&nbsp;&nbsp;&nbsp;&nbsp;之。”德林答曰：<br /><br />&nbsp;&nbsp;&nbsp;&nbsp;摄之与相，其义一也。故周公摄政，孔子曰“周公相成王”；魏武相汉，曹<br /><br />&nbsp;&nbsp;&nbsp;&nbsp;植曰“如虞翼唐”。或云高祖身未居摄，灼然非理。摄者专赏罚之名，古今事殊，<br /><br />&nbsp;&nbsp;&nbsp;&nbsp;不可以体为断。陆机见舜肆类上帝，班瑞群后，便云舜有天下，须格于文祖也，<br /><br />&nbsp;&nbsp;&nbsp;&nbsp;欲使晋之三主异于舜摄。窃以为舜若尧死，狱讼不归，便是夏朝之益，何得不须<br /><br />&nbsp;&nbsp;&nbsp;&nbsp;格于文祖也？若使用王者之礼，便曰即真，则周公负朝诸侯，霍光行周公之事，<br /><br />&nbsp;&nbsp;&nbsp;&nbsp;皆真帝乎？斯不然矣。必知高祖与舜摄不殊，不得从士衡之谬。<br /><br />&nbsp;&nbsp;&nbsp;&nbsp;或以为书元年者，当时实录，非追书也。大齐之兴，实由武帝，谦匿受命，<br /><br />&nbsp;&nbsp;&nbsp;&nbsp;岂直史也？比观论者闻追举受命之元，多有河汉，但言追数受命之岁，情或安之。<br /><br />&nbsp;&nbsp;&nbsp;&nbsp;似所怖者元字耳，事类朝三，是许其一年，不许其元年也。案《易》“黄裳元吉”，<br /><br />&nbsp;&nbsp;&nbsp;&nbsp;郑玄注云：“如舜试天子，周公摄政。”是以试摄不殊。《大传》虽无元字，一<br /><br />&nbsp;&nbsp;&nbsp;&nbsp;之与元，无异义矣。《春秋》不言一年一月者，欲使人君体元以居正，盖史之婉<br /><br />&nbsp;&nbsp;&nbsp;&nbsp;辞，非一与元别也。汉献帝死，刘备自尊崇。陈寿蜀人，以魏为汉贼。宁肯蜀主<br /><br />&nbsp;&nbsp;&nbsp;&nbsp;未立，已云魏武受命乎？士衡自尊本国，诚如高议，欲使三方鼎峙，同为霸名。<br /><br />&nbsp;&nbsp;&nbsp;&nbsp;习氏《汉晋春秋》，意在是也。至司马炎兼并，许其帝号。魏之君臣，吴人并以<br /><br />&nbsp;&nbsp;&nbsp;&nbsp;为戮贼，亦宁肯当涂之世，云晋有受命之徵？史者，编年也，故鲁号《纪年》。<br /><br />&nbsp;&nbsp;&nbsp;&nbsp;墨子又云，吾见《百国春秋》。史又有无事而书年者，是重年验也。若欲高祖事<br /><br />&nbsp;&nbsp;&nbsp;&nbsp;事谦冲，即须号令皆推魏氏。便是编魏年，纪魏事，此即魏末功臣之传，岂复皇<br /><br />&nbsp;&nbsp;&nbsp;&nbsp;朝帝纪者也。<br /><br />&nbsp;&nbsp;&nbsp;&nbsp;陆机称纪元立断，或以正始，或以嘉平。束皙议云，赤雀白鱼之事。恐晋朝<br /><br />&nbsp;&nbsp;&nbsp;&nbsp;之议，是并论受命之元，非止代终之断也。公议云陆机不议元者，是所未喻，愿<br /><br />&nbsp;&nbsp;&nbsp;&nbsp;更思之。陆机以刊木著于《虞书》，龛黎见于商典，以蔽晋朝正始、嘉平之议，<br /><br />&nbsp;&nbsp;&nbsp;&nbsp;斯又谬矣。唯可二代相涉，两史并书，必不得以后朝创业之迹，断入前史。若然，<br /><br />&nbsp;&nbsp;&nbsp;&nbsp;则世宗、高祖皆天保以前，唯入魏氏列传，不作齐朝帝纪，可乎？此既不可，彼<br /><br />&nbsp;&nbsp;&nbsp;&nbsp;复何证！<br /><br />&nbsp;&nbsp;&nbsp;&nbsp;是时中书侍郎杜台卿上《世祖武成皇帝颂》，齐主以为未尽善，令和士开以<br /><br />&nbsp;&nbsp;&nbsp;&nbsp;颂示德林。宣旨云：“台卿此文，未当朕意。以卿有大才，须叙盛德，即宜速作，<br /><br />&nbsp;&nbsp;&nbsp;&nbsp;急进本也。”德林乃上颂十六章并序，文多不载。武成览颂善之，赐名马一匹。<br /><br />&nbsp;&nbsp;&nbsp;&nbsp;三年，祖孝徵入为侍中，尚书左仆射赵彦深出为兖州刺史。朝士有先为孝徵所待<br /><br />&nbsp;&nbsp;&nbsp;&nbsp;遇者，间德林，云是彦深党与，不可仍掌机密。孝徵曰：“德林久滞绛衣，我常<br /><br />&nbsp;&nbsp;&nbsp;&nbsp;恨彦深待贤未足。内省文翰，方以委之。寻当有佳处分，不宜妄说。”寻除中书<br /><br />&nbsp;&nbsp;&nbsp;&nbsp;侍郎，仍诏修国史。齐主留情文雅，召入文林馆。又令与黄门侍郎颜之推二人同<br /><br />&nbsp;&nbsp;&nbsp;&nbsp;判文林馆事。五年，敕令与黄门侍郎李孝贞、中书侍郎李若别掌宣传。寻除通直<br /><br />&nbsp;&nbsp;&nbsp;&nbsp;散骑常侍，兼中书侍郎。隆化中，假仪同三司。承光中，授仪同三司。<br /><br />&nbsp;&nbsp;&nbsp;&nbsp;及周武帝克齐，入邺之日，敕小司马唐道和就宅宣旨慰喻，云：“平齐之利，<br /><br />&nbsp;&nbsp;&nbsp;&nbsp;唯在于尔。朕本畏尔逐齐王东走，今闻犹在，大以慰怀，宜即入相见。”道和引<br /><br />&nbsp;&nbsp;&nbsp;&nbsp;之入内，遣内史字文昂访问齐朝风俗政教、人物善恶，即留内省，三宿乃归。仍<br /><br />&nbsp;&nbsp;&nbsp;&nbsp;遣从驾至长安，授内史上士。自此以后，诏诰格式，及用山东人物，一以委之。<br /><br />&nbsp;&nbsp;&nbsp;&nbsp;武帝尝于云阳宫作鲜卑语谓群臣云：“我常日唯闻李德林名，及见其与齐朝作诏<br /><br />&nbsp;&nbsp;&nbsp;&nbsp;书移檄，我正谓其是天上人。岂言今日得其驱使，复为我作文书，极为大异。”<br /><br />&nbsp;&nbsp;&nbsp;&nbsp;神武公纥豆陵毅答曰：“臣闻明王圣主，得骐凤凰为瑞，是圣德所感，非力能<br /><br />&nbsp;&nbsp;&nbsp;&nbsp;致之。瑞物虽来，不堪使用。如李德林来受驱策，亦陛下圣德感致，有大才用，<br /><br />&nbsp;&nbsp;&nbsp;&nbsp;无所不堪，胜于骐凤凰远矣。”武帝大笑曰：“诚如公言。”宣政末，授御正<br /><br />&nbsp;&nbsp;&nbsp;&nbsp;下大夫。大象初，赐爵成安县男。<br /><br />&nbsp;&nbsp;&nbsp;&nbsp;宣帝大渐，属高祖初受顾命，邗国公杨惠谓德林曰：“朝廷赐令总文武事，<br /><br />&nbsp;&nbsp;&nbsp;&nbsp;经国任重，非群才辅佐，无以克成大业。今欲与公共事，必不得辞。”德林闻之<br /><br />&nbsp;&nbsp;&nbsp;&nbsp;甚喜，乃答云：“德林虽庸M，微诚亦有所在。若曲相提奖，必望以死奉公。”<br /><br />&nbsp;&nbsp;&nbsp;&nbsp;高祖大悦，即召与语。刘P、郑译初矫诏召高祖受顾命辅少主，总知内外兵马事。<br /><br />&nbsp;&nbsp;&nbsp;&nbsp;诸卫既奉敕，并受高祖节度。郑译、刘P议，欲授高祖冢宰，郑译自摄大司马，<br /><br />&nbsp;&nbsp;&nbsp;&nbsp;刘P又求小冢宰。高祖私问德林曰：“欲何以见处？”德林云：“即宜作大丞相，<br /><br />&nbsp;&nbsp;&nbsp;&nbsp;假黄钺，都督内外诸军事。不尔，无以压众心。”及发丧，便即依此。以译为相<br /><br />&nbsp;&nbsp;&nbsp;&nbsp;府长史，带内史上大夫，P但为丞相府司马。译、P由是不平。以德林为丞相府<br /><br />&nbsp;&nbsp;&nbsp;&nbsp;属，加仪同大将军。未几而三方构乱，指授兵略，皆与之参详。军书羽檄，朝夕<br /><br />&nbsp;&nbsp;&nbsp;&nbsp;填委，一日之中，动逾百数。或机速竞发，口授数人，文意百端，不加治点。郧<br /><br />&nbsp;&nbsp;&nbsp;&nbsp;公韦孝宽为东道元帅，师次永桥，为沁水泛长，兵未得度。长史李询上密启云：<br /><br />&nbsp;&nbsp;&nbsp;&nbsp;“大将梁士彦、宇文忻、崔弘度并受尉迟迥饷金，军中，人情大异。”<br /><br />&nbsp;&nbsp;&nbsp;&nbsp;高祖得询启，深以为忧，与郑译议，欲代此三人。德林独进计云：“公与诸将，<br /><br />&nbsp;&nbsp;&nbsp;&nbsp;并是国家贵臣，未相伏驭，今以挟令之威，使得之耳。安知后所遣者，能尽腹心，<br /><br />&nbsp;&nbsp;&nbsp;&nbsp;前所遣人，独致乖异？又取金之事，虚实难明，即令换易，彼将惧罪，恐其逃逸，<br /><br />&nbsp;&nbsp;&nbsp;&nbsp;便须禁锢。然则郧公以下，必有惊疑之意。且临敌代将，自古所难，乐毅所以辞<br /><br />&nbsp;&nbsp;&nbsp;&nbsp;燕，赵括以之败赵。如愚所见，但遣公一腹心，明于智略，为诸将旧来所信服者，<br /><br />&nbsp;&nbsp;&nbsp;&nbsp;速至军所，使观其情伪。纵有异志，必不敢动。”丞相大悟曰：“若公不发此言，<br /><br />&nbsp;&nbsp;&nbsp;&nbsp;几败大事。”即令高G驰驿往军所，为诸将节度，竟成大功。凡厥谋谟，多此类<br /><br />&nbsp;&nbsp;&nbsp;&nbsp;也。进授丞相府从事内郎。禅代之际，其相国总百揆、九锡殊礼诏策笺表玺书，<br /><br />&nbsp;&nbsp;&nbsp;&nbsp;皆德林之辞也。高祖登阼之日，授内史令。<br /><br />&nbsp;&nbsp;&nbsp;&nbsp;初，将受禅，虞庆则劝高祖尽灭宇文氏，高G、杨惠亦依违从之。唯德林固<br /><br />&nbsp;&nbsp;&nbsp;&nbsp;争，以为不可。高祖作色怒云：“君读书人，不足平章此事。”于是遂尽诛之。<br /><br />&nbsp;&nbsp;&nbsp;&nbsp;自是品位不加，出于高、虞之下，唯依班例授上仪同，进爵为子。开皇元年，敕<br /><br />&nbsp;&nbsp;&nbsp;&nbsp;令与太尉任国公于翼、高G等同修律令。事讫奏闻，别赐九环金带一腰，骏马一<br /><br />&nbsp;&nbsp;&nbsp;&nbsp;匹，赏损益之多也。格令班后，苏威每欲改易事条。德林以为格式已颁，义须画<br /><br />&nbsp;&nbsp;&nbsp;&nbsp;一，纵令小有w驳，非过蠹政害民者，不可数有改张。威又奏置五百家乡正，<br /><br />&nbsp;&nbsp;&nbsp;&nbsp;即令理民间辞讼。德林以为本废乡官判事，为其里闾亲戚，剖断不平，今令乡正<br /><br />&nbsp;&nbsp;&nbsp;&nbsp;专治五百家，恐为害更甚。且今时吏部，总选人物，天下不过数百县，于六七百<br /><br />&nbsp;&nbsp;&nbsp;&nbsp;万户内，诠简数百县令，犹不能称其才，乃欲于一乡之内，选一人能治五百家者，<br /><br />&nbsp;&nbsp;&nbsp;&nbsp;必恐难得。又即时要荒小县，有不至五百家者，复不可令两县共管一乡。敕令内<br /><br />&nbsp;&nbsp;&nbsp;&nbsp;外群官，就东宫会议。自皇太子以下，多从德林议。苏威又言废郡，德林语之云：<br /><br />&nbsp;&nbsp;&nbsp;&nbsp;“修令时，公何不论废郡为便？今令才出，其可改乎！”然高G同威之议，称德<br /><br />&nbsp;&nbsp;&nbsp;&nbsp;林狠戾，多所固势。由是高祖尽依威议。<br /><br />&nbsp;&nbsp;&nbsp;&nbsp;五年，敕令撰录作相时文翰，勒成五卷，谓之《霸朝杂集》。序其事曰：<br /><br />&nbsp;&nbsp;&nbsp;&nbsp;窃以阳乌垂曜，微藿倾心，神龙腾举，飞云触石。圣人在上，幽显冥符，故<br /><br />&nbsp;&nbsp;&nbsp;&nbsp;称比屋可封，万物斯睹。臣皇基草创，便豫驱驰，遂得参可封之民，为万物之一，<br /><br />&nbsp;&nbsp;&nbsp;&nbsp;其为嘉庆，固以多也。若夫帝臣王佐，应运挺生，接踵于朝，谅有之矣。而班尔<br /><br />&nbsp;&nbsp;&nbsp;&nbsp;之妙，曲木变容，朱蓝所染，素丝改色。二十二臣，功成尽美；二十八将，效力<br /><br />&nbsp;&nbsp;&nbsp;&nbsp;于时。种德积善，岂皆比于稷、契，计功称伐，非悉类于耿、贾。书契已还，立<br /><br />&nbsp;&nbsp;&nbsp;&nbsp;言立事，质非殆庶，何世无之。盖上禀睿后，旁资群杰，牧商鄙贱，屠钓幽微，<br /><br />&nbsp;&nbsp;&nbsp;&nbsp;化为侯王，皆由此也。有教无类，童子羞于霸功；见德思齐，狂夫成于圣业。治<br /><br />&nbsp;&nbsp;&nbsp;&nbsp;世多士，亦因此焉。烟雾可依，腾蛇与蛟龙俱远；栖息有所，苍蝇同骐骥之速。<br /><br />&nbsp;&nbsp;&nbsp;&nbsp;因人成事，其功不难。自此而谈，虽非上智，事受命之主，委质为臣，遇高世之<br /><br />&nbsp;&nbsp;&nbsp;&nbsp;才，连官接席，皆可以翊亮天地，流名钟鼎，何必苍颉造书，伊尹制命，公旦操<br /><br />&nbsp;&nbsp;&nbsp;&nbsp;笔，老聃为史，方可叙帝王之事，谈人鬼之谋乎？至若臣者，本惭宾实，非勋非<br /><br />&nbsp;&nbsp;&nbsp;&nbsp;德，厕轩冕之流，无学无才，处艺文之职。若不逢休运，非遇天恩，光大含弘，<br /><br />&nbsp;&nbsp;&nbsp;&nbsp;博约文礼，万官百辟，才悉兼人，收拙里闾，退仕乡邑，不种东陵之瓜，岂过南<br /><br />&nbsp;&nbsp;&nbsp;&nbsp;阳之掾，安得出入阊阖之阃，趋走太微之庭，履天子之阶，侍圣皇之侧，枢机帷<br /><br />&nbsp;&nbsp;&nbsp;&nbsp;幄，沾及荣宠者也！昔岁木行将季，谅在辰，火运肇兴，群官总己。有周典八<br /><br />&nbsp;&nbsp;&nbsp;&nbsp;柄之所，大隋纳百揆之日，两朝文翰，臣兼掌之。时溥天之下，三方构乱，军国<br /><br />&nbsp;&nbsp;&nbsp;&nbsp;多务，朝夕填委。簿领纷纭，羽书交错，或速均发弩，或事大滔天，或日有万几，<br /><br />&nbsp;&nbsp;&nbsp;&nbsp;或几有万事。皇帝内明外顺，经营区宇，吐无穷之术，运不测之神，幽赞两仪，<br /><br />&nbsp;&nbsp;&nbsp;&nbsp;财成万类。咨谋台阁，晓喻公卿，训率土之滨，责反常之贼。三军奉律，战胜攻<br /><br />&nbsp;&nbsp;&nbsp;&nbsp;取之方；万国承风，安上治民之道。让受终之礼，报群臣之令，有宪章古昔者矣，<br /><br />&nbsp;&nbsp;&nbsp;&nbsp;有随事作故者矣。千变万化，譬彼悬河；寸阴尺日，不弃光景。大则天壤不遗，<br /><br />&nbsp;&nbsp;&nbsp;&nbsp;小则毫毛无失。远寻三古，未闻者尽闻；逖听百王，未见者皆见。发言吐论，即<br /><br />&nbsp;&nbsp;&nbsp;&nbsp;成文章，臣染翰操牍，书记而已。昔放勋之化，老人睹而未知；孔丘之言，弟子<br /><br />&nbsp;&nbsp;&nbsp;&nbsp;闻而不达。愚情禀圣，多必乖舛。加以奏阁趋墀，盈怀满袖，手披目阅，堆案积<br /><br />&nbsp;&nbsp;&nbsp;&nbsp;几。心无别虑，笔不暂停，或毕景忘餐，或连宵不寐，以勤补拙，不遑自处。其<br /><br />&nbsp;&nbsp;&nbsp;&nbsp;有词理疏谬，遗漏阙疑，皆天旨训诱，神笔改定。运筹建策，通幽达冥，从命者<br /><br />&nbsp;&nbsp;&nbsp;&nbsp;获安，违命者悉祸。悬测万里，指期来事，常如目见，固乃神知。变大乱而致大<br /><br />&nbsp;&nbsp;&nbsp;&nbsp;平，易可诛而为淳粹，化成道洽，其在人文，尽出圣怀，用成典诰，并非臣意所<br /><br />&nbsp;&nbsp;&nbsp;&nbsp;能至此。伯禹矢谟，成汤陈誓，汉光数行之札，魏武《接要》之书，济时拯物，<br /><br />&nbsp;&nbsp;&nbsp;&nbsp;无以加也。属神器大宝，将迁明德，天道人心，同谟归往。周静南面，每诏褒扬，<br /><br />&nbsp;&nbsp;&nbsp;&nbsp;在位诸公，各陈本志，玺书表奏，群情赐委。臣寰海之内，忝曰一民，乐推之心，<br /><br />&nbsp;&nbsp;&nbsp;&nbsp;切于黎献，欣然从命，辄不敢辞。比夫潘勖之册魏王，阮籍之劝晋后，道高前世，<br /><br />&nbsp;&nbsp;&nbsp;&nbsp;才谢往人，内手扪心，夙宵惭惕。檄书露板，及以诸文，有臣所作之，有臣润色<br /><br />&nbsp;&nbsp;&nbsp;&nbsp;之。唯是愚思，非奏定者，虽词乖黼藻，而理归霸德，文有可忽，事不可遗。前<br /><br />&nbsp;&nbsp;&nbsp;&nbsp;奉敕旨，集纳麓已还，至于受命文笔，当时制述，条目甚多，今日收撰，略为五<br /><br />&nbsp;&nbsp;&nbsp;&nbsp;卷云尔。<br /><br />&nbsp;&nbsp;&nbsp;&nbsp;高祖省读讫，明旦谓德林曰：“自古帝王之兴，必有异人辅佐。我昨读《霸<br /><br />&nbsp;&nbsp;&nbsp;&nbsp;朝集》，方知感应之理。昨宵恨夜长，不能早见公面。必令公贵与国始终。”于<br /><br />&nbsp;&nbsp;&nbsp;&nbsp;是追赠其父恒州刺史。未几，上曰：“我本意欲深荣之。”复赠定州刺史、安平<br /><br />&nbsp;&nbsp;&nbsp;&nbsp;县公，谥曰孝，以德林袭焉。德林既少有才名，重以贵显，凡制文章，动行于世。<br /><br />&nbsp;&nbsp;&nbsp;&nbsp;或有不知者，谓为古人焉。<br /><br />&nbsp;&nbsp;&nbsp;&nbsp;德林以梁士彦及元谐之徒频有逆意，大江之南，抗衡上国。乃著《天命论》<br /><br />&nbsp;&nbsp;&nbsp;&nbsp;上之，其辞曰：<br /><br />&nbsp;&nbsp;&nbsp;&nbsp;粤若邃古，玄黄肇辟，帝王神器，历数有归。生其德者天，应其时者命，确<br /><br />&nbsp;&nbsp;&nbsp;&nbsp;乎不变，非人力所能为也。龙图鸟篆，号谥遗迹，疑而难信，缺而未详者，靡得<br /><br />&nbsp;&nbsp;&nbsp;&nbsp;而明焉。其在典文，焕乎缃素，钦明至德，莫盛于唐、虞，贻谋长世，莫过于文、<br /><br />&nbsp;&nbsp;&nbsp;&nbsp;武。大隋神功积于文王，天命显于唐叔。昔邑姜方娠，梦帝谓己：“余命而子曰<br /><br />&nbsp;&nbsp;&nbsp;&nbsp;虞，将与之唐，而蕃育其子孙。”及生，有文在其手曰“虞”，遂以命之。成王<br /><br />&nbsp;&nbsp;&nbsp;&nbsp;灭唐而封太叔。又唐叔之封也，箕子曰：“其后必大。”《易》曰：“崇高富贵，<br /><br />&nbsp;&nbsp;&nbsp;&nbsp;莫大于帝王。”《老子》谓：“域内四大，王居一焉。”此则名虞与唐，美兼二<br /><br />&nbsp;&nbsp;&nbsp;&nbsp;圣，将令其后必大，终致唐、虞之美，蕃育子孙，用享无穷之祚。<br /><br />&nbsp;&nbsp;&nbsp;&nbsp;逮皇家建国，初号大兴，箕子必大之言，于兹乃验。天之眷命，悬属圣朝，<br /><br />&nbsp;&nbsp;&nbsp;&nbsp;重耳区区，岂足云也！有恍鸟，商以兴焉；姜巨迹，周以兴焉；邑姜梦帝，<br /><br />&nbsp;&nbsp;&nbsp;&nbsp;隋以兴焉。古今三代，灵命如一，本枝种德，奕叶丕基。佐高帝而灭楚，立宣皇<br /><br />&nbsp;&nbsp;&nbsp;&nbsp;以定汉。东京太尉，关西孔子，生感遗@之集，殁降巨鸟之奇，累仁积善，大申<br /><br />&nbsp;&nbsp;&nbsp;&nbsp;休命。太祖挺生，庇民匡主，立殊勋于魏室，建盛业于周朝。启翼轸之国，肇炎<br /><br />&nbsp;&nbsp;&nbsp;&nbsp;精之纪，爰受厥命，陟配彼天。皇帝载诞之初，神光满室，具兴王之表，韫大圣<br /><br />&nbsp;&nbsp;&nbsp;&nbsp;之能。或气或云，荫映于廊庙；如天如日，临照于轩冕。内明外顺，自险获安，<br /><br />&nbsp;&nbsp;&nbsp;&nbsp;岂非万福扶持，百禄攸集。有周之末，朝野骚然，降志执均，镇卫宗社。明神飨<br /><br />&nbsp;&nbsp;&nbsp;&nbsp;其德，上帝付其民，诛奸逆于九重，行神化于四海。于斯时也，尉迥据有齐累世<br /><br />&nbsp;&nbsp;&nbsp;&nbsp;之都，乘新国易乱之俗，驱驰蛇豕，连合纵横，地乃九州陷三，民则十分拥六。<br /><br />&nbsp;&nbsp;&nbsp;&nbsp;王谦乘连率之威，凭全蜀之险，兴兵举众，震荡江山，鸩毒巴、庸，蚕食秦、楚。<br /><br />&nbsp;&nbsp;&nbsp;&nbsp;此二虏也，穷凶极逆，非欲割鸿沟之地，闭剑阁之门，皆将长戟强弩，睥睨宸极。<br /><br />&nbsp;&nbsp;&nbsp;&nbsp;从漳河而达负海，连岱岳而距华阳，迫胁荆蛮，吐纳江汉。佐斗嫁祸，纷若猬毛；<br /><br />&nbsp;&nbsp;&nbsp;&nbsp;曝骨履肠，间不容砺。尔乃奉殪戎之命，运先天之略，不出户庭，推毂分阃，一<br /><br />&nbsp;&nbsp;&nbsp;&nbsp;麾以定三方，数旬而清万国。荡涤天壤之速，规摹指画之神，造化以来，弗之闻<br /><br />&nbsp;&nbsp;&nbsp;&nbsp;也。光熙前绪，罔有不服，烟云改色，钟石变音，三灵顾望，万物影响。木运告<br /><br />&nbsp;&nbsp;&nbsp;&nbsp;尽，褰裳克让，天历在躬，推而弗有。百辟庶尹，四方岳牧，稽图谶之文，顺亿<br /><br />&nbsp;&nbsp;&nbsp;&nbsp;兆之请，披肝沥胆，昼歌夜吟，方屈箕颍之高，式允幽明之愿。基命宥密，如恒<br /><br />&nbsp;&nbsp;&nbsp;&nbsp;如升，推帝居歆，创业垂统。殊徽号，改服色，建都邑，叙彝伦，薄赋轻徭，慎<br /><br />&nbsp;&nbsp;&nbsp;&nbsp;刑恤狱，除繁苛之政，兴清静之风，去无用之官，省相监之职。奇才间出，盛德<br /><br />&nbsp;&nbsp;&nbsp;&nbsp;无隐，星精云气，共趋走于阶墀，山神海灵，咸燮理于台阁。东渐日谷，西被月<br /><br />&nbsp;&nbsp;&nbsp;&nbsp;川，教暨北溟之表，声加南海之外。悠悠沙漠，区域万里，蠢蠢百蛮，莫之与竞。<br /><br />&nbsp;&nbsp;&nbsp;&nbsp;五帝所不化，三王所未宾，屈膝顿颡，尽为臣妾。殊方异类，书契不传，梯山越<br /><br />&nbsp;&nbsp;&nbsp;&nbsp;海，贡琛奉贽，欣欣如也。巢居穴处，化以宫室；不火不粒，训以庖厨。礼乐合<br /><br />&nbsp;&nbsp;&nbsp;&nbsp;天地之同，律吕节寒暑之候，制作详垂衣之后，淳粹得神农之前。遨游文雅之场，<br /><br />&nbsp;&nbsp;&nbsp;&nbsp;出入杳冥之极，合神谟鬼，通幽洞微。群物岁成，含生日用，饮和气以自得，沐<br /><br />&nbsp;&nbsp;&nbsp;&nbsp;玄泽而不知也。丹雀为使，玄龟载书，甘露自天，醴泉出地。神禽异兽，珍木奇<br /><br />&nbsp;&nbsp;&nbsp;&nbsp;草，望风观海，应化归风。备休祥于图牒，罄幽遐而戾止。犹且父天子民，兢兢<br /><br />&nbsp;&nbsp;&nbsp;&nbsp;翼翼，至矣大矣，七十四帝，曷可同年而语哉！<br /><br />&nbsp;&nbsp;&nbsp;&nbsp;若夫天下之重，不可妄据，故唐之许由，夏之伯益，怀道立事，人授而弗可<br /><br />&nbsp;&nbsp;&nbsp;&nbsp;也。轩初四帝，周余六王，藉世因基，自取而不得也。孟轲称仲尼之德过于尧、<br /><br />&nbsp;&nbsp;&nbsp;&nbsp;舜，著述成帝者之事，弟子备王佐之才，黑不代苍，泣麟叹凤，栖栖汲汲，虽圣<br /><br />&nbsp;&nbsp;&nbsp;&nbsp;达而莫许也。蚩尤则黄帝抗衡，共工则黑帝偷校项羽诛秦摧汉，宰割神州，角<br /><br />&nbsp;&nbsp;&nbsp;&nbsp;逐争驱，尽威力而无就也。其余H起妖妄，曾何足数！贼子逆臣，所以为乱，皆<br /><br />&nbsp;&nbsp;&nbsp;&nbsp;由不识天道，不悟人谋，牵逐鹿之邪说，谓飞凫而为鼎。若使四凶争八元之诚，<br /><br />&nbsp;&nbsp;&nbsp;&nbsp;三监同九臣之志，韩信、彭越深明帝子之符，孙述、隗嚣妙识真人之出，尉迥同<br /><br />&nbsp;&nbsp;&nbsp;&nbsp;讴歌之类，王谦比狱讼之民，福禄蝉联，胡可穷也！而违天逆物，获罪人神。呜<br /><br />&nbsp;&nbsp;&nbsp;&nbsp;呼！此前事之大戒矣。诛夷烹醢，历代共尤，c逆凶邪，时烦狱吏，其可不戒慎<br /><br />&nbsp;&nbsp;&nbsp;&nbsp;哉！盖积恶既成，心自绝于善道，物类相感，理必至于诛戮。天夺其魄，鬼恶其<br /><br />&nbsp;&nbsp;&nbsp;&nbsp;盈故也。大帝聪明，群臣正直，耳目滥于率土，赏罚参于国朝，辅助一人，覆育<br /><br />&nbsp;&nbsp;&nbsp;&nbsp;兆庶。岂有食人之禄，受人之荣，包藏祸心而不歼尽者也？必当执法未处其罪，<br /><br />&nbsp;&nbsp;&nbsp;&nbsp;司命已除其籍。自古明哲，虑远防微，执一心，持一德，立功坐树，上书削藁，<br /><br />&nbsp;&nbsp;&nbsp;&nbsp;位尊而心逾下，禄厚而志弥约，宠盛思之以惧，道高守之以恭，克念于此，则奸<br /><br />&nbsp;&nbsp;&nbsp;&nbsp;回不至。事乃畏天，岂惟爱礼，谦光满覆，义在知几，吉凶由人，妖不自作。<br /><br />&nbsp;&nbsp;&nbsp;&nbsp;众星共极，在天成象。夙沙则主虽愚蔽，民尽知归；有苗则始为跋扈，终而<br /><br />&nbsp;&nbsp;&nbsp;&nbsp;大服。汉南诸国，见一面以从殷；河西将军，率五郡以归汉。故能招信顺之助，<br /><br />&nbsp;&nbsp;&nbsp;&nbsp;保太山之安。彼陈国者，盗窃江外，民少一郡，地减半州，遇受命之主，逢太平<br /><br />&nbsp;&nbsp;&nbsp;&nbsp;之日，自可献土衔璧，乞同溥天。乃复养丧家之疹，遵颠覆之轨，趑趄吴越，仍<br /><br />&nbsp;&nbsp;&nbsp;&nbsp;为匪民。虽时属大道，偃兵舞戚，然国家当混一之运，金陵是殄灭之期，有命不<br /><br />&nbsp;&nbsp;&nbsp;&nbsp;恒，断可知矣。房风之戮，元龟匪遥；孙皓之侯，守株难得。迷而未觉，谅可愍<br /><br />&nbsp;&nbsp;&nbsp;&nbsp;焉。斯故未辩玄天之心，不闻君子之论也。<br /><br />&nbsp;&nbsp;&nbsp;&nbsp;德林自隋有天下，每赞平陈之计。八年，车驾幸同州，德林以疾不从。敕书<br /><br />&nbsp;&nbsp;&nbsp;&nbsp;追之，书后御笔注云：“伐陈事意，宜自随也。”时高G因使入京，上语G曰：<br /><br />&nbsp;&nbsp;&nbsp;&nbsp;“德林若患未堪行，宜自至宅，取其方略。”高祖以之付晋王广。后从驾还，在<br /><br />&nbsp;&nbsp;&nbsp;&nbsp;途中，高祖以马鞭南指云：“待平陈讫，会以七宝装严公，使自山东无及之者。”<br /><br />&nbsp;&nbsp;&nbsp;&nbsp;及陈平，授柱国、郡公，实封八百户，赏物三千段。晋王广已宣敕讫，有人说高<br /><br />&nbsp;&nbsp;&nbsp;&nbsp;G曰：“天子画策，晋王及诸将戮力之所致也。今乃归功于李德林，诸将必当愤<br /><br />&nbsp;&nbsp;&nbsp;&nbsp;惋，且后世观公有若虚行。”G入言之，高祖乃止。<br /><br />&nbsp;&nbsp;&nbsp;&nbsp;初，大象末，高祖以逆人王谦宅赐之，文书已出，至地官府，忽复改赐崔谦。<br /><br />&nbsp;&nbsp;&nbsp;&nbsp;上语德林曰：“夫人欲得，将与其舅。于公无形迹，不须争之，可自选一好宅。<br /><br />&nbsp;&nbsp;&nbsp;&nbsp;若不称意，当为营造，并觅庄店作替。”德林乃奏取逆人高阿那肱卫国县市店八<br /><br />&nbsp;&nbsp;&nbsp;&nbsp;十p为王谦宅替。九年，车驾幸晋阳，店人上表诉称：“地是民物，高氏强夺，<br /><br />&nbsp;&nbsp;&nbsp;&nbsp;于内造舍。”上命有司料还价直。遇追苏威自长安至，奏云：“高阿那肱是乱世<br /><br />&nbsp;&nbsp;&nbsp;&nbsp;宰相，以谄媚得幸，枉取民地，造店赁之。德林诬s，妄奏自入。”李圆通、<br /><br />&nbsp;&nbsp;&nbsp;&nbsp;冯世基等又进云：“此店收利如食千户，请计日追赃。”上因责德林，德林请勘<br /><br />&nbsp;&nbsp;&nbsp;&nbsp;逆人文簿及本换宅之意，上不听，乃悉追店给所住者。自是益嫌之。十年，虞庆<br /><br />&nbsp;&nbsp;&nbsp;&nbsp;则等于关东诸道巡省使还，并奏云：“五百家乡正，专理辞讼，不便于民。党与<br /><br />&nbsp;&nbsp;&nbsp;&nbsp;爱憎，公行货贿。”上仍令废之。德林复奏云：“此事臣本以为不可。然置来始<br /><br />&nbsp;&nbsp;&nbsp;&nbsp;尔，复即停废，政令不一，朝成暮毁，深非帝王设法之义。臣望陛下若于律令辄<br /><br />&nbsp;&nbsp;&nbsp;&nbsp;欲改张，即以军法从事。不然者，纷纭未已。”高祖遂发怒，大诟云：“尔欲将<br /><br />&nbsp;&nbsp;&nbsp;&nbsp;我作王莽邪？”初，德林称父为太尉谘议，以取赠官，李元操与陈茂等阴奏之曰：<br /><br />&nbsp;&nbsp;&nbsp;&nbsp;“德林之父终于校书，妄称谘议。”上甚衔之。至是，复庭议忤意，因数之曰：<br /><br />&nbsp;&nbsp;&nbsp;&nbsp;“公为内史，典朕机密，比不可豫计议者，以公不弘耳。宁自知乎？朕方以孝治<br /><br />&nbsp;&nbsp;&nbsp;&nbsp;天下，恐斯道废阙，故立五教以弘之。公言孝由天性，何须设教。然则孔子不当<br /><br />&nbsp;&nbsp;&nbsp;&nbsp;说《孝经》也。又s冒取店，妄加父官，朕实忿之而未能发。今当以一州相遣<br /><br />&nbsp;&nbsp;&nbsp;&nbsp;耳。”因出为湖州刺史。德林拜谢曰：“臣不敢复望内史令，请预散参。待陛下<br /><br />&nbsp;&nbsp;&nbsp;&nbsp;登封告成，一观盛礼，然后收拙丘园，死且不恨。”上不许，转怀州刺史。在州<br /><br />&nbsp;&nbsp;&nbsp;&nbsp;逢亢旱，课民掘井溉田，空致劳扰，竟无补益，为考司所贬。岁余，卒官，时年<br /><br />&nbsp;&nbsp;&nbsp;&nbsp;六十一。赠大将军、廉州刺史，谥曰文。及将葬，敕令羽林百人，并鼓吹一部，<br /><br />&nbsp;&nbsp;&nbsp;&nbsp;以给丧事。赠物三百段，粟千石，祭以太牢。<br /><br />&nbsp;&nbsp;&nbsp;&nbsp;德林美容仪，善谈吐，齐天统中，兼中书侍郎，于宾馆受国书。陈使江总目<br /><br />&nbsp;&nbsp;&nbsp;&nbsp;送之曰：“此即河朔之英灵也。”器量沉深，时人未能测，唯任城王、赵彦<br /><br />&nbsp;&nbsp;&nbsp;&nbsp;深、魏收、陆e大相钦重，延誉之言，无所不及。德林少孤，未有字，魏收谓之<br /><br />&nbsp;&nbsp;&nbsp;&nbsp;曰：“识度天才，必至公辅，吾辄以此字卿。”从官以后，即典机密，性重慎，<br /><br />&nbsp;&nbsp;&nbsp;&nbsp;尝云古人不言温树，何足称也。少以才学见知，及位望稍高，颇伤自任，争名之<br /><br />&nbsp;&nbsp;&nbsp;&nbsp;徒，更相谮毁，所以运属兴王，功参佐命，十余年间竟不徙级。所撰文集，勒成<br /><br />&nbsp;&nbsp;&nbsp;&nbsp;八十卷，遭乱亡失，见五十卷行于世。敕撰《齐史》未成。<br /><br />&nbsp;&nbsp;&nbsp;&nbsp;有子曰百药，博涉多才，词藻清赡。释巾太子通事舍人，后迁太子舍人、尚<br /><br />&nbsp;&nbsp;&nbsp;&nbsp;书礼部员外郎，袭爵安平县公，桂州司马。炀帝恶其初不附己，以为步兵校尉。<br /><br />&nbsp;&nbsp;&nbsp;&nbsp;大业末，转建安郡丞。<br /><br />&nbsp;&nbsp;&nbsp;&nbsp;史臣曰：德林幼有操尚，学富才优，誉重邺中，声飞关右。王基缔构，协赞<br /><br />&nbsp;&nbsp;&nbsp;&nbsp;谋猷，羽檄交驰，丝纶间发，文诰之美，时无与二。君臣体合，自致青云，不患<br /><br />&nbsp;&nbsp;&nbsp;&nbsp;莫己知，岂徒言也！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885622);">加入书签</a><a
                        href="885598.html">上一页</a>&larr;<a href="index.html">返回列表</a>&rarr;<a
                            href="885636.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885598.html"; var next_page = "885636.html"; var index_page = "index.html"; var sortid = "9"; var article_id = "13945"; var chapter_id = "885622"; var articlename = "隋书"; var chaptername = " 卷四十二 列传第七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>