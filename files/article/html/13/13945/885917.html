<!DOCTYPE html>
<html>
<head>
<meta charset="gbk" />
<title>隋书- 卷五十六 列传第二十一-在线阅读-哈西文学网</title>
<meta name="keywords" content="魏征，隋书， 卷五十六 列传第二十一全文， 卷五十六 列传第二十一在线阅读 哈西文学网" />
<meta name="description" content="哈西文学网提供魏征的隋书  卷五十六 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885917.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885917.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十六 列传第二十一</h1>
            <div class="link xb">
                <a href="885892.html">上一页</a>&larr;<a href="index.html">返回列表</a>&rarr;<a
                    href="885929.html">下一页</a></div>			
            <div id="BookText">&nbsp;&nbsp;&nbsp;&nbsp;○卢恺<br /><br />&nbsp;&nbsp;&nbsp;&nbsp;卢恺，字长仁，涿郡范阳人也。父柔，终于魏中书监。恺性孝友，神情爽悟，<br /><br />&nbsp;&nbsp;&nbsp;&nbsp;略涉书记，颇解属文。周齐王宪引为记室。其后袭爵容城伯，邑千一百户。从宪<br /><br />&nbsp;&nbsp;&nbsp;&nbsp;伐齐，恺说柏杜镇下之。迁小吏部大夫，增邑七百户。染工上士王神欢者，尝以<br /><br />&nbsp;&nbsp;&nbsp;&nbsp;赂自进，冢宰宇文护擢为计部下大夫。恺谏曰：“古者登高能赋，可为大夫，求<br /><br />&nbsp;&nbsp;&nbsp;&nbsp;贤审官，理须详慎。今神欢出自染工，更无殊异，徒以家富自通，遂与|绅并列，<br /><br />&nbsp;&nbsp;&nbsp;&nbsp;实恐惟鹈之刺，闻之外境。”护竟寝其事。建德中，增邑二百户。岁馀，转内史<br /><br />&nbsp;&nbsp;&nbsp;&nbsp;下大夫。武帝在云阳宫，敕诸屯简老牛，欲以享士。恺进谏曰：“昔田子方赎老<br /><br />&nbsp;&nbsp;&nbsp;&nbsp;马，君子以为美谈。向奉明敕，欲以老牛享士，有亏仁政。”帝美其言而止。转<br /><br />&nbsp;&nbsp;&nbsp;&nbsp;礼部大夫，为聘陈使副。先是，行人多从其国礼，及恺为使，一依本朝，陈人莫<br /><br />&nbsp;&nbsp;&nbsp;&nbsp;能屈。四年秋，李穆攻拔轵关、柏崖二镇，命恺作露布，帝读之大悦，曰：“卢<br /><br />&nbsp;&nbsp;&nbsp;&nbsp;恺文章大进，荀景倩故是令君之子。”寻授襄州总管司录，转治中。大象元年，<br /><br />&nbsp;&nbsp;&nbsp;&nbsp;征拜东京吏部大夫。开皇初，加上仪同三司，除尚书吏部侍郎，进爵为侯，仍摄<br /><br />&nbsp;&nbsp;&nbsp;&nbsp;尚书左丞。每有敷奏，侃然正色，虽逢喜怒，不改其常。帝嘉恺有吏干，赐钱二<br /><br />&nbsp;&nbsp;&nbsp;&nbsp;十万，并赉杂彩三百匹，加散骑常侍。八年，上亲考百僚，以恺为上。恺固让，<br /><br />&nbsp;&nbsp;&nbsp;&nbsp;不敢受，高祖曰：“吏部勤干，旧所闻悉。今者上考，佥议攸同，当仁不让，何<br /><br />&nbsp;&nbsp;&nbsp;&nbsp;愧之有！皆在朕心，无劳饰让。”岁馀，拜礼部尚书，摄吏部尚书事。会国子博<br /><br />&nbsp;&nbsp;&nbsp;&nbsp;士何妥与右仆射苏威不平，奏威阴事。恺坐与相连，上以恺属吏。宪司奏恺曰：<br /><br />&nbsp;&nbsp;&nbsp;&nbsp;“房恭懿者，尉迟迥之党，不当仕进。威、恺二人曲相荐达，累转为海州刺史。<br /><br />&nbsp;&nbsp;&nbsp;&nbsp;又吏部预选者甚多，恺不即授官，皆注色而遣。威之从父弟彻、肃二人，并以乡<br /><br />&nbsp;&nbsp;&nbsp;&nbsp;正征诣吏部。彻文状后至而先任用，肃左足挛蹇，才用无算，恺以威故，授朝请<br /><br />&nbsp;&nbsp;&nbsp;&nbsp;郎。恺之朋党，事甚明白。”上大怒曰：“恺敢将天官以为私惠！”恺免冠顿首<br /><br />&nbsp;&nbsp;&nbsp;&nbsp;曰：“皇太子将以通事舍人苏夔为舍人，夔即苏威之子，臣以夔未当迁，固启而<br /><br />&nbsp;&nbsp;&nbsp;&nbsp;止。臣若与威有私，岂当如此！”上曰：“苏威之子，朝廷共知，卿乃固执，以<br /><br />&nbsp;&nbsp;&nbsp;&nbsp;徼身幸。至所不知者，便行朋附，奸臣之行也。”于是除名为百姓。未几，卒于<br /><br />&nbsp;&nbsp;&nbsp;&nbsp;家。自周氏以降，选无清浊，及恺摄吏部，与薛道衡、陆彦师等甄别士流，故涉<br /><br />&nbsp;&nbsp;&nbsp;&nbsp;党固之谮，遂及于此。子义恭嗣。<br /><br />&nbsp;&nbsp;&nbsp;&nbsp;○令狐熙<br /><br />&nbsp;&nbsp;&nbsp;&nbsp;令狐熙，字长熙，敦煌人也，代为西州豪右。父整，仕周，官至大将军、始、<br /><br />&nbsp;&nbsp;&nbsp;&nbsp;丰二州刺史。熙性严重，有雅量，虽在私室，终日俨然。不妄通宾客，凡所交给，<br /><br />&nbsp;&nbsp;&nbsp;&nbsp;必一时名士。博览群书，尤明《三礼》，善骑射，颇知音律。起家以通经为吏部<br /><br />&nbsp;&nbsp;&nbsp;&nbsp;上士，寻授都督、辅国将军，转夏官府都上士，俱有能名。以母忧去职，殆不胜<br /><br />&nbsp;&nbsp;&nbsp;&nbsp;丧。其父戒之曰：“大孝在于安亲，义不绝嗣。吾今见存，汝又只立，何得过尔<br /><br />&nbsp;&nbsp;&nbsp;&nbsp;毁顿，贻吾忧也！”熙自是稍加粥。服阕，除小驾部，复丁父忧，非杖不起，<br /><br />&nbsp;&nbsp;&nbsp;&nbsp;人有闻其哭声，莫不为之下泣。河阴之役，诏令墨\从事，还授职方下大夫，袭<br /><br />&nbsp;&nbsp;&nbsp;&nbsp;爵彭阳县公，邑二千一百户。及武帝平齐，以留守功，增邑六百户。进位仪同，<br /><br />&nbsp;&nbsp;&nbsp;&nbsp;历司勋、吏部二曹中大夫，甚有当时之誉。高祖受禅之际，熙以本官行纳言事。<br /><br />&nbsp;&nbsp;&nbsp;&nbsp;寻除司徒左长史，加上仪同，进爵河南郡公。时吐谷浑寇边，以行军长史从元帅<br /><br />&nbsp;&nbsp;&nbsp;&nbsp;元谐讨之，以功进位上开府。会蜀王秀出镇于蜀，纲纪之选，咸属正人，以熙为<br /><br />&nbsp;&nbsp;&nbsp;&nbsp;益州总管长史。未之官，拜沧州刺史。时山东承齐之弊，户口簿籍类不以实。熙<br /><br />&nbsp;&nbsp;&nbsp;&nbsp;晓谕之，令自归首，至者一万户。在职数年，风教大洽，称为良二千石。开皇四<br /><br />&nbsp;&nbsp;&nbsp;&nbsp;年，上幸洛阳，熙来朝，吏民恐其迁易，悲泣于道。及熙复还，百姓出境迎谒，<br /><br />&nbsp;&nbsp;&nbsp;&nbsp;欢叫盈路。在州获白乌、白獐、嘉麦，甘露降于庭前柳树。八年，徙为河北道行<br /><br />&nbsp;&nbsp;&nbsp;&nbsp;台度支尚书，吏民追思，相与立碑颂德。及行台废，授并州总管司马。后征为雍<br /><br />&nbsp;&nbsp;&nbsp;&nbsp;州别驾。寻为长史，迁鸿胪卿。后以本官兼吏部尚书，往判五曹尚书事，号为明<br /><br />&nbsp;&nbsp;&nbsp;&nbsp;干，上甚任之。及上祠太山还，次汴州，恶其殷盛，多有奸侠，于是以熙为汴州<br /><br />&nbsp;&nbsp;&nbsp;&nbsp;刺史。下车禁游食，抑工商，民有向街开门者杜之，船客停于郭外星居者，勒为<br /><br />&nbsp;&nbsp;&nbsp;&nbsp;聚落，侨人逐令归本，其有滞狱，并决遣之，令行禁止，称为良政。上闻而嘉之，<br /><br />&nbsp;&nbsp;&nbsp;&nbsp;顾谓侍臣曰：“邺都天下难理处也。”敕相州刺史豆卢通，令习熙之法。其年来<br /><br />&nbsp;&nbsp;&nbsp;&nbsp;朝，考绩为天下之最，赐帛三百匹，颁告天下。上以岭南夷、越数为反乱，征拜<br /><br />&nbsp;&nbsp;&nbsp;&nbsp;桂州总管十七州诸军事，许以便宜从事，刺史以下官得承制补授。给帐内五百人，<br /><br />&nbsp;&nbsp;&nbsp;&nbsp;赐帛五百匹，发传送其家累，改封武康郡公。熙至部，大弘恩信，其溪洞渠帅更<br /><br />&nbsp;&nbsp;&nbsp;&nbsp;相谓曰：“前时总管皆以兵威相胁，今者乃以手教相谕，我辈其可违乎？”于是<br /><br />&nbsp;&nbsp;&nbsp;&nbsp;相率归附。先是，州县生梗，长吏多不得之官，寄政于总管府。熙悉遣之，为建<br /><br />&nbsp;&nbsp;&nbsp;&nbsp;城邑，开设学校，华夷感敬，称为大化。时有宁猛力者，与陈后主同日生，自言<br /><br />&nbsp;&nbsp;&nbsp;&nbsp;貌有贵相，在陈日，已据南海，平陈后，高祖因而抚之，即拜安州刺史。然骄倨，<br /><br />&nbsp;&nbsp;&nbsp;&nbsp;恃其阻险，未尝参谒。熙手书谕之，申以交友之分。其母有M，熙复遗以药物。<br /><br />&nbsp;&nbsp;&nbsp;&nbsp;猛力感之，诣府请谒，不敢为非。熙以州县多有同名者，于是奏改安州为钦州，<br /><br />&nbsp;&nbsp;&nbsp;&nbsp;黄州为峰州，利州为智州，德州为欢州，东宁为融州，上皆从之。在职数年，上<br /><br />&nbsp;&nbsp;&nbsp;&nbsp;表曰：“臣忝寄岭表，四载于兹，犬马之年，六十有一。才轻任重，愧惧兼深，<br /><br />&nbsp;&nbsp;&nbsp;&nbsp;常愿收拙避贤，稍免官谤。然所管遐旷，绥抚尤难，虽未能顿革夷风，颇亦渐识<br /><br />&nbsp;&nbsp;&nbsp;&nbsp;皇化。但臣夙患消渴，比更增甚，筋力精神，转就衰迈。昔在壮齿，犹不如人，<br /><br />&nbsp;&nbsp;&nbsp;&nbsp;况今年疾俱侵，岂可犹当重寄！请解所任。”优诏不许，赐以医药。熙奉诏，令<br /><br />&nbsp;&nbsp;&nbsp;&nbsp;交州渠帅李佛子入朝。佛子欲为乱，请至仲冬上道，熙意在羁縻，遂从之。有人<br /><br />&nbsp;&nbsp;&nbsp;&nbsp;诣阙讼熙受佛子赂而舍之，上闻而固疑之。既而佛子反问至，上大怒，以为信然，<br /><br />&nbsp;&nbsp;&nbsp;&nbsp;遣使者锁熙诣阙。熙性素刚，郁郁不得志，行至永州，忧愤发病而卒，时年六十<br /><br />&nbsp;&nbsp;&nbsp;&nbsp;三。上怒不解，于是没其家财。及行军总管刘方擒佛子送于京师，言熙实无赃货，<br /><br />&nbsp;&nbsp;&nbsp;&nbsp;上乃悟，于是召其四子，听预仕焉。少子德保最知名。<br /><br />&nbsp;&nbsp;&nbsp;&nbsp;○薛胄<br /><br />&nbsp;&nbsp;&nbsp;&nbsp;薛胄，字绍玄，河东汾阴人也。父端，周蔡州刺史。胄少聪明，每览异书，<br /><br />&nbsp;&nbsp;&nbsp;&nbsp;便晓其义。常叹训注者不会圣人深旨，辄以意辩之，诸儒莫不称善。性慷慨，志<br /><br />&nbsp;&nbsp;&nbsp;&nbsp;立功名。周明帝时，袭爵文城郡公。累迁上仪同，寻拜司金大夫，后加开府。高<br /><br />&nbsp;&nbsp;&nbsp;&nbsp;祖受禅，擢拜鲁州刺史，未之官，检校庐州总管事。寻除兖州刺史。及到官，系<br /><br />&nbsp;&nbsp;&nbsp;&nbsp;囚数百，胄剖断旬日便了，囹圄空虚。有陈州人向道力者，伪作高平郡守，将之<br /><br />&nbsp;&nbsp;&nbsp;&nbsp;官，胄遇诸途，察其有异，将留诘之。司马王君馥固谏，乃听诣郡。既而悔之，<br /><br />&nbsp;&nbsp;&nbsp;&nbsp;即遣主簿追禁道力。有部人徐俱罗者，尝任海陵郡守，先是已为道力伪代之。比<br /><br />&nbsp;&nbsp;&nbsp;&nbsp;至秩满，公私不悟。俱罗遂语君馥曰：“向道力以经代俱罗为郡，使君岂容疑之？”<br /><br />&nbsp;&nbsp;&nbsp;&nbsp;君馥以俱罗所陈，又固请胄。胄呵君馥曰：“吾已察知此人诈也。司马容奸，当<br /><br />&nbsp;&nbsp;&nbsp;&nbsp;连其坐！”君馥乃止。遂往收之，道力惧而引伪。其发奸摘伏，皆此类也，时人<br /><br />&nbsp;&nbsp;&nbsp;&nbsp;谓为神明。先是，兖州城东沂、泗二水合而南流，泛滥大泽中，胄遂积石堰之，<br /><br />&nbsp;&nbsp;&nbsp;&nbsp;使决令西注，陂泽尽为良田。又通转运，利尽淮海，百姓赖之，号为薛公丰兖渠。<br /><br />&nbsp;&nbsp;&nbsp;&nbsp;胄以天下太平，登封告禅，帝王盛烈，遂遣博士登太山，观古迹，撰《封禅图》<br /><br />&nbsp;&nbsp;&nbsp;&nbsp;及仪上之。高祖谦让不许。后转郢州刺史，前后俱有惠政。征拜卫尉卿，寻转大<br /><br />&nbsp;&nbsp;&nbsp;&nbsp;理卿，持法宽平，名为称职。后迁刑部尚书。时左仆射高G稍被疏忌，及王世积<br /><br />&nbsp;&nbsp;&nbsp;&nbsp;之诛也，G事与相连，上因此欲成G罪。胄明雪之，正议其狱。由是忤旨，械系<br /><br />&nbsp;&nbsp;&nbsp;&nbsp;之，久而得免。检校相州事，甚有能名。会汉王谅作乱并州，遣伪将綦良东略地，<br /><br />&nbsp;&nbsp;&nbsp;&nbsp;攻逼慈州。刺史上官政请援于胄，胄畏谅兵锋，不敢拒，良又引兵攻胄，胄欲以<br /><br />&nbsp;&nbsp;&nbsp;&nbsp;计却之，遣亲人鲁世范说良曰：“天下事未可知，胄为人臣，去就须得其所，何<br /><br />&nbsp;&nbsp;&nbsp;&nbsp;遽相攻也？”良于是释去，进图黎阳。及良为史祥所攻，弃军归胄。朝廷以胄怀<br /><br />&nbsp;&nbsp;&nbsp;&nbsp;贰心，锁诣大理。相州吏人素怀其恩，诣阙理胄者百馀人，胄竟坐除名，配防岭<br /><br />&nbsp;&nbsp;&nbsp;&nbsp;南，道病卒。有子、献，并知名。<br /><br />&nbsp;&nbsp;&nbsp;&nbsp;○宇文弼<br /><br />&nbsp;&nbsp;&nbsp;&nbsp;宇文弼，字公辅，河南洛阳人也，其先与周同出。祖直力觐，魏巨鹿太守。<br /><br />&nbsp;&nbsp;&nbsp;&nbsp;父珍，周宕州刺史。弼慷慨有大节，博学多通，仕周为礼部上士。尝奉使邓至国<br /><br />&nbsp;&nbsp;&nbsp;&nbsp;及黑水、龙涸诸羌，前后降附三十馀部。及还，奉诏修定《五礼》，书成奏之，<br /><br />&nbsp;&nbsp;&nbsp;&nbsp;赐公田十二顷，粟百石。累迁少吏部，擢八人为县令，皆有异绩，时以为知人。<br /><br />&nbsp;&nbsp;&nbsp;&nbsp;转内史都上士。武帝将出兵河阳以伐齐，谋及臣下，弼进策曰：“齐氏建国，于<br /><br />&nbsp;&nbsp;&nbsp;&nbsp;今累叶，虽曰无道，藩屏之寄，尚有其人。今之用兵，须择其地。河阳冲要，精<br /><br />&nbsp;&nbsp;&nbsp;&nbsp;兵所聚，尽力攻围，恐难得志。如臣所见，彼汾之曲，戍小山平，攻之易拔。用<br /><br />&nbsp;&nbsp;&nbsp;&nbsp;武之地，莫过于此，愿陛下详之。”帝不纳，师竟无功。建德五年，大举伐齐，<br /><br />&nbsp;&nbsp;&nbsp;&nbsp;卒用弼计。弼于是募三辅豪侠少年数百人以为别队，从帝攻拔晋州。身被三创，<br /><br />&nbsp;&nbsp;&nbsp;&nbsp;苦战不息，帝奇而壮之。后从帝平齐，以功拜上仪同，封武威县公，邑千五百户，<br /><br />&nbsp;&nbsp;&nbsp;&nbsp;赐物千五百段，奴婢百五十口，马牛羊千馀头，拜司州总管司录。宣帝嗣位，迁<br /><br />&nbsp;&nbsp;&nbsp;&nbsp;左守庙大夫。时突厥寇甘州，帝令侯莫陈昶率兵击之，弼为监军。谓昶曰：“黠<br /><br />&nbsp;&nbsp;&nbsp;&nbsp;虏之势，来如激矢，去若绝弦，若欲追蹑，良为难及。且宜选精骑，直趋祁连之<br /><br />&nbsp;&nbsp;&nbsp;&nbsp;西。贼若收军，必自蓼泉之北，此地险隘，兼复下湿，度其人马，三日方度，缓<br /><br />&nbsp;&nbsp;&nbsp;&nbsp;辔追讨，何虑不及？彼劳我逸，破之必矣。若邀此路，真上策也。”昶不能用之，<br /><br />&nbsp;&nbsp;&nbsp;&nbsp;西取合黎，大军行迟，虏已出塞。其年，弼又率兵从梁士彦攻拔寿阳，寻改封安<br /><br />&nbsp;&nbsp;&nbsp;&nbsp;乐县公，增邑六百户，赐物六百段，加以口马。除抑荽淌罚俄转南司州刺史。<br /><br />&nbsp;&nbsp;&nbsp;&nbsp;后司马消难之奔陈也，弼追之不及。遇陈将樊毅，战于漳口，自旦及午，三战三<br /><br />&nbsp;&nbsp;&nbsp;&nbsp;捷，虏获三千人。除黄州刺史，寻转南定州刺史。开皇初，以前功封平昌县公，<br /><br />&nbsp;&nbsp;&nbsp;&nbsp;加邑一千二百户，入为尚书右丞。时西羌内附，诏弼持节安集之，置盐泽、蒲昌<br /><br />&nbsp;&nbsp;&nbsp;&nbsp;二郡而还。迁尚书左丞，当官正色，为百僚所惮，三年，突厥寇甘州，以行军司<br /><br />&nbsp;&nbsp;&nbsp;&nbsp;马从元帅窦荣定击破之。还除太仆少卿，转吏部侍郎。平陈之役，杨素出信州道，<br /><br />&nbsp;&nbsp;&nbsp;&nbsp;令弼持节为诸军节度，仍领行军总管。刘仁恩之破陈将吕仲肃也，弼有谋焉。加<br /><br />&nbsp;&nbsp;&nbsp;&nbsp;开府，擢拜刑部尚书，领太子虞候率。上尝亲临释奠，弼与博士论议，词致清远，<br /><br />&nbsp;&nbsp;&nbsp;&nbsp;观者属目。上大悦，顾谓侍臣曰：“朕今睹周公之制礼，见宣尼之论孝，实慰朕<br /><br />&nbsp;&nbsp;&nbsp;&nbsp;心。”于是颁赐各有差。时朝廷以晋阳为重镇，并州总管必属亲王，其长史、司<br /><br />&nbsp;&nbsp;&nbsp;&nbsp;马亦一时高选。前长史王韶卒，以弼有文武干用，出为并州长史。俄以父艰去职，<br /><br />&nbsp;&nbsp;&nbsp;&nbsp;寻诏起之。十八年，辽东之役，授元帅汉王府司马，仍寻领行军总管。军还之后，<br /><br />&nbsp;&nbsp;&nbsp;&nbsp;历朔、代、吴三州总管，皆有能名。炀帝即位，征拜刑部尚书，仍持节巡省河北。<br /><br />&nbsp;&nbsp;&nbsp;&nbsp;还除泉州刺史。岁馀，复拜刑部尚书，寻转礼部尚书。弼既以才能著称，历职显<br /><br />&nbsp;&nbsp;&nbsp;&nbsp;要，声望甚重，物议时谈，多见推许，帝颇忌之。时帝渐好声色，尤勤远略，弼<br /><br />&nbsp;&nbsp;&nbsp;&nbsp;谓高G曰：“昔周天元好声色而国亡，以今方之，不亦甚乎？”又言：“长城之<br /><br />&nbsp;&nbsp;&nbsp;&nbsp;役，幸非急务。”有人奏之，竟坐诛死，时年六十二，天下冤之。所著辞赋二十<br /><br />&nbsp;&nbsp;&nbsp;&nbsp;馀万言，为《尚书》、《孝经注》行于时。有子俭、瑗。<br /><br />&nbsp;&nbsp;&nbsp;&nbsp;○张衡<br /><br />&nbsp;&nbsp;&nbsp;&nbsp;张衡，字建平，河内人也。祖嶷，魏河阳太守。父光，周万州刺史。衡幼怀<br /><br />&nbsp;&nbsp;&nbsp;&nbsp;志尚，有骨鲠之风。年十五，诣太学受业，研精覃思，为同辈所推。周武帝居太<br /><br />&nbsp;&nbsp;&nbsp;&nbsp;后忧，与左右出猎，衡露发舆榇，扣马切谏。帝嘉焉，赐衣一袭，马一匹，擢拜<br /><br />&nbsp;&nbsp;&nbsp;&nbsp;汉王侍读。衡又就沈重受《三礼》，略究大旨。累迁掌朝大夫。高祖受禅，拜司<br /><br />&nbsp;&nbsp;&nbsp;&nbsp;门侍郎。及晋王广为河北行台，衡历刑部、度支二曹郎。后以台废，拜并州总管<br /><br />&nbsp;&nbsp;&nbsp;&nbsp;掾。及王转牧扬州，衡复为掾，王甚亲任之。衡亦竭虑尽诚事之，夺宗之计，多<br /><br />&nbsp;&nbsp;&nbsp;&nbsp;衡所建也。以母忧去职，岁馀，起授扬州总管司马，赐物三百段。开皇中，熙州<br /><br />&nbsp;&nbsp;&nbsp;&nbsp;李英林聚众反，署置百官，以衡为行军总管，率步骑五万人讨平之。拜开府，赐<br /><br />&nbsp;&nbsp;&nbsp;&nbsp;奴婢一百三十口，物五百段，金银杂畜称是。及王为皇太子，拜衡右庶子，仍领<br /><br />&nbsp;&nbsp;&nbsp;&nbsp;给事黄门侍郎。炀帝嗣位，除给事黄门侍郎，进位银青光禄大夫，俄迁御史大夫，<br /><br />&nbsp;&nbsp;&nbsp;&nbsp;甚见亲重。大业三年，帝幸榆林郡，还至太原，谓衡曰：“朕欲过公宅，可为朕<br /><br />&nbsp;&nbsp;&nbsp;&nbsp;作主人。”衡于是驰至河内，与宗族具牛酒。帝上太行，开直道九十里，以抵其<br /><br />&nbsp;&nbsp;&nbsp;&nbsp;宅。帝悦其山泉，留宴三日，因谓衡曰：“往从先皇拜太山之始，途经洛阳，瞻<br /><br />&nbsp;&nbsp;&nbsp;&nbsp;望于此，深恨不得相过，不谓今日得谐宿愿。”衡俯伏辞谢，奉斛上寿。帝益欢，<br /><br />&nbsp;&nbsp;&nbsp;&nbsp;赐其宅傍田三十顷，良马一匹，金带，缣彩六百段，衣一袭，御食器一具。衡固<br /><br />&nbsp;&nbsp;&nbsp;&nbsp;让，帝曰：“天子所至称幸者，盖为此也，不足为辞。”衡复献食于帝，帝令颁<br /><br />&nbsp;&nbsp;&nbsp;&nbsp;赐公卿，下至卫士，无不沾洽。衡以藩邸之旧，恩宠莫与为比，颇自骄贵。明年，<br /><br />&nbsp;&nbsp;&nbsp;&nbsp;帝幸汾阳宫，宴从官，特赐绢五百匹。时帝欲大汾阳宫，令衡与纪弘整具图奏之。<br /><br />&nbsp;&nbsp;&nbsp;&nbsp;衡承间进谏曰：“比年劳役繁多，百姓疲敝，伏愿留神，稍加折损。”帝意甚不<br /><br />&nbsp;&nbsp;&nbsp;&nbsp;平。后尝目衡谓侍臣曰：“张衡自谓由其计画，令我有天下也。”时齐王┦<br /><br />&nbsp;&nbsp;&nbsp;&nbsp;爱于上，帝密令人求┳锸АＳ腥粟┪ブ疲将伊阙令皇甫诩从之汾阳宫。<br /><br />&nbsp;&nbsp;&nbsp;&nbsp;又录前幸涿郡及祠恒岳时，父老谒见者衣冠多不整。帝谴衡以宪司皆不能举正，<br /><br />&nbsp;&nbsp;&nbsp;&nbsp;出为榆林太守。明年，帝复幸汾阳宫，衡督役筑楼烦城，因而谒帝。帝恶衡不损<br /><br />&nbsp;&nbsp;&nbsp;&nbsp;瘦，以为不念咎，因谓衡曰：“公甚肥泽，宜且还郡。”衡复之榆林。俄而敕衡<br /><br />&nbsp;&nbsp;&nbsp;&nbsp;督役江都宫。有人诣衡讼宫监者，衡不为理，还以讼书付监，其人大为监所困。<br /><br />&nbsp;&nbsp;&nbsp;&nbsp;礼部尚书杨玄感使至江都，其人诣玄感称冤。玄感固以衡为不可。及与衡相见，<br /><br />&nbsp;&nbsp;&nbsp;&nbsp;未有所言，又先谓玄感曰：“薛道衡真为枉死。”玄感具上其事，江都丞王世充<br /><br />&nbsp;&nbsp;&nbsp;&nbsp;又奏衡频减顿具。帝于是发怒，锁衡诣江都市，将斩之，久而乃释，除名为民，<br /><br />&nbsp;&nbsp;&nbsp;&nbsp;放还田里。帝每令亲人觇衡所为。八年，帝自辽东还都，衡妾言衡怨望，谤讪朝<br /><br />&nbsp;&nbsp;&nbsp;&nbsp;政，竟赐尽于家。临死大言曰：“我为人作何物事，而望久活！”监刑者塞耳，<br /><br />&nbsp;&nbsp;&nbsp;&nbsp;促令杀之。义宁中，以死非其罪，赠大将军、南阳郡公，谥曰忠。有子希玄。<br /><br />&nbsp;&nbsp;&nbsp;&nbsp;○杨汪<br /><br />&nbsp;&nbsp;&nbsp;&nbsp;杨汪，字元度，本弘农华阴人也，曾祖顺，徙居河东。父琛，仪同三司，及<br /><br />&nbsp;&nbsp;&nbsp;&nbsp;汪贵，追赠平乡县公。汪少凶疏，好与人群斗，拳所殴击，无不颠踣。长更折节<br /><br />&nbsp;&nbsp;&nbsp;&nbsp;勤学，专精《左氏传》，通《三礼》。解褐周冀王侍读，王甚重之，每曰：“杨<br /><br />&nbsp;&nbsp;&nbsp;&nbsp;侍读德业优深，孤之穆生也。”其后问《礼》于沈重，受《汉书》于刘臻，二人<br /><br />&nbsp;&nbsp;&nbsp;&nbsp;推许之曰：“吾弗如也。”由是知名，累迁夏官府都上士。及高祖居相，引知兵<br /><br />&nbsp;&nbsp;&nbsp;&nbsp;事，迁掌朝下大夫。高祖受禅，赐爵平乡县伯，邑二百户。历尚书司勋兵部二曹<br /><br />&nbsp;&nbsp;&nbsp;&nbsp;侍郎、秦州总管长史，名为明干。迁尚书左丞，坐事免。后历荆、洛二州长史，<br /><br />&nbsp;&nbsp;&nbsp;&nbsp;每听政之暇，必延生徒讲授，时人称之。数年，高祖谓谏议大夫王达曰：“卿为<br /><br />&nbsp;&nbsp;&nbsp;&nbsp;我觅一好左丞。”达遂私于汪曰：“我当荐君为左丞，若事果，当以良田相报也。”<br /><br />&nbsp;&nbsp;&nbsp;&nbsp;汪以达所言奏之，达竟以获罪，卒拜汪为尚书左丞。汪明习法令，果于剖断，当<br /><br />&nbsp;&nbsp;&nbsp;&nbsp;时号为称职。炀帝即位，守大理卿。汪视事二日，帝将亲省囚徒。其时系囚二百<br /><br />&nbsp;&nbsp;&nbsp;&nbsp;馀人，汪通宵究审，诘朝而奏，曲尽事情，一无遗误，帝甚嘉之。岁馀，拜国子<br /><br />&nbsp;&nbsp;&nbsp;&nbsp;祭酒。帝令百僚就学，与汪讲论，天下通儒硕学多萃焉，论难锋起，皆不能屈。<br /><br />&nbsp;&nbsp;&nbsp;&nbsp;帝令御史书其问答奏之，省而大悦，赐良马一匹。大业中，为银青光禄大夫。及<br /><br />&nbsp;&nbsp;&nbsp;&nbsp;杨玄感反河南，赞治裴弘策出师御之，战不利，弘策出还，遇汪而屏人交语。既<br /><br />&nbsp;&nbsp;&nbsp;&nbsp;而留守樊子盖斩弘策，以状奏汪，帝疑之，出为梁郡通守。后李密已逼东都，其<br /><br />&nbsp;&nbsp;&nbsp;&nbsp;徒频寇梁郡，汪勒兵拒之，频挫其锐。炀帝崩，王世充推越王侗为主，征拜吏部<br /><br />&nbsp;&nbsp;&nbsp;&nbsp;尚书，颇见亲委。及世充c号，汪复用事，世充平，以凶党诛死。<br /><br />&nbsp;&nbsp;&nbsp;&nbsp;史臣曰：卢恺谏说可称，令狐熙所居而治，薛胄执宪平允，宇文弼声望攸归，<br /><br />&nbsp;&nbsp;&nbsp;&nbsp;张衡以鲠正立名，杨汪以学业自许。然皆有善始，鲜克令终，九仞之基，俱倾于<br /><br />&nbsp;&nbsp;&nbsp;&nbsp;一匮，惜哉！夫忠为令德，施非其人尚或不可，况托足邪径，而又不得其人者欤！<br /><br />&nbsp;&nbsp;&nbsp;&nbsp;语曰：“无为权首，将受其咎。”又曰：“无始祸，无召乱。”张衡既召乱源，<br /><br />&nbsp;&nbsp;&nbsp;&nbsp;实为权首，动不以顺，其能不及于此乎？</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885917);">加入书签</a><a
                        href="885892.html">上一页</a>&larr;<a href="index.html">返回列表</a>&rarr;<a
                            href="885929.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885892.html"; var next_page = "885929.html"; var index_page = "index.html"; var sortid = "9"; var article_id = "13945"; var chapter_id = "885917"; var articlename = "隋书"; var chaptername = " 卷五十六 列传第二十一"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>