<!DOCTYPE html>
<html>
<head>
<meta charset="gbk" />
<title>隋书- 卷五十五 列传第二十-在线阅读-哈西文学网</title>
<meta name="keywords" content="魏征，隋书， 卷五十五 列传第二十全文， 卷五十五 列传第二十在线阅读 哈西文学网" />
<meta name="description" content="哈西文学网提供魏征的隋书  卷五十五 列传第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885892.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885892.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十五 列传第二十</h1>
            <div class="link xb">
                <a href="885869.html">上一页</a>&larr;<a href="index.html">返回列表</a>&rarr;<a
                    href="885917.html">下一页</a></div>			
            <div id="BookText">&nbsp;&nbsp;&nbsp;&nbsp;○杜彦<br /><br />&nbsp;&nbsp;&nbsp;&nbsp;杜彦，云中人也。父迁，属葛荣之乱，徙家于幽。彦性勇果，善骑射。仕周，<br /><br />&nbsp;&nbsp;&nbsp;&nbsp;释褐左侍上士，后从柱国陆通击陈将吴明彻于土州，破之。又击叛蛮，克仓[、<br /><br />&nbsp;&nbsp;&nbsp;&nbsp;白杨二栅，并斩其渠帅。进平郢州贼帅樊志，以战功拜大都督。寻迁仪同，治隆<br /><br />&nbsp;&nbsp;&nbsp;&nbsp;山郡事。明年，拜陇州刺史，赐爵永安县伯。高祖为丞相，从韦孝宽击尉迥于相<br /><br />&nbsp;&nbsp;&nbsp;&nbsp;州，每战有功，赐物三千段，奴婢三十口。进位上开府，改封襄武县侯，拜魏郡<br /><br />&nbsp;&nbsp;&nbsp;&nbsp;太守。开皇初，授丹州刺史，进爵为公。后六岁，征为左武卫将军。平陈之役，<br /><br />&nbsp;&nbsp;&nbsp;&nbsp;以行军总管与新义公韩擒相继而进。军至南陵，贼屯据江岸，彦遣仪同樊子盖率<br /><br />&nbsp;&nbsp;&nbsp;&nbsp;精兵击破其栅，获船六百馀艘。渡江，击南陵城，拔之，擒其守将许翼。进至新<br /><br />&nbsp;&nbsp;&nbsp;&nbsp;林，与擒合军。及陈平，赐物五千段，粟六千石，进位柱国，赐子宝安爵昌阳县<br /><br />&nbsp;&nbsp;&nbsp;&nbsp;公。高智慧等之作乱也，复以行军总管从杨素讨之，别解江州围。智慧馀党往往屯<br /><br />&nbsp;&nbsp;&nbsp;&nbsp;聚，保投溪洞，彦水陆兼进，攻锦山、阳父、若、石壁四洞，悉平之，皆斩其渠<br /><br />&nbsp;&nbsp;&nbsp;&nbsp;帅。贼李陀拥众数千，据彭山，彦袭击破之，斩陀，传其首。又击徐州、宜丰二<br /><br />&nbsp;&nbsp;&nbsp;&nbsp;洞，悉平之。赐奴婢百馀口。拜洪州总管，甚有治名。<br /><br />&nbsp;&nbsp;&nbsp;&nbsp;岁馀，云州总管贺娄子干卒，上悼惜者久之，因谓侍臣曰：“榆林国之重镇，<br /><br />&nbsp;&nbsp;&nbsp;&nbsp;安得子干之辈乎？”后数日，上曰：“吾思可以镇榆林者，莫过杜彦。”于是征<br /><br />&nbsp;&nbsp;&nbsp;&nbsp;拜云州总管。突厥来寇，彦辄擒斩之，北夷畏惮，胡马不敢至塞。后数年，朝廷<br /><br />&nbsp;&nbsp;&nbsp;&nbsp;复追录前功，赐子宝虔爵承县公。十八年，辽东之役，以行军总管从汉王至营州。<br /><br />&nbsp;&nbsp;&nbsp;&nbsp;上以彦晓习军旅，令总统五十营事。及还，拜朔州总管。突厥复寇云州，上令杨<br /><br />&nbsp;&nbsp;&nbsp;&nbsp;素击走之，是后犹恐为边患，以彦素为突厥所惮，复拜云州总管。未几，以疾征<br /><br />&nbsp;&nbsp;&nbsp;&nbsp;还，卒，时年六十。子宝虔，大业末，文城郡丞。<br /><br />&nbsp;&nbsp;&nbsp;&nbsp;○高劢<br /><br />&nbsp;&nbsp;&nbsp;&nbsp;高劢，字敬德，渤海人也，齐太尉、清河王岳之子也。幼聪敏，美风仪，<br /><br />&nbsp;&nbsp;&nbsp;&nbsp;以仁孝闻，为齐显祖所爱。年七岁，袭爵清河王。十四为青州刺史，历右卫将军、<br /><br />&nbsp;&nbsp;&nbsp;&nbsp;领军大将军、祠部尚书、开府仪同三司，改封乐安王。性刚直，有才干，甚为时<br /><br />&nbsp;&nbsp;&nbsp;&nbsp;人所重。斛律明月雅敬之，每有征伐，则引之为副。迁侍中、尚书右仆射。及后<br /><br />&nbsp;&nbsp;&nbsp;&nbsp;主为周师所败，劢奉太后归邺。时宦官放纵，仪同苟子溢尤称宠幸，劢将斩之以<br /><br />&nbsp;&nbsp;&nbsp;&nbsp;徇。太后救之，乃释。刘文殊窃谓劢曰：“子溢之徒，言成祸福，何得如此！”<br /><br />&nbsp;&nbsp;&nbsp;&nbsp;劢攘袂曰：“今者西寇日侵，朝贵多叛，正由此辈弄权，致使衣冠解体。若得今<br /><br />&nbsp;&nbsp;&nbsp;&nbsp;日杀之，明日受诛，无所恨也。”文殊甚愧。既至邺，劢劝后主：“五品已上家<br /><br />&nbsp;&nbsp;&nbsp;&nbsp;累，悉置三台之上，因胁之曰：‘若战不捷，则烧之。’此辈惜妻子，必当死战，<br /><br />&nbsp;&nbsp;&nbsp;&nbsp;可败也。”后主不从，遂弃邺东遁。劢恒后殿，为周军所得。武帝见之，与语，<br /><br />&nbsp;&nbsp;&nbsp;&nbsp;大悦，因问齐亡所由。劢发言流涕，悲不自胜，帝亦为之改容。授开府仪同三司。<br /><br />&nbsp;&nbsp;&nbsp;&nbsp;高祖为丞相，谓劢曰：“齐所以亡者，由任邪佞。公父子忠良，闻于邻境，<br /><br />&nbsp;&nbsp;&nbsp;&nbsp;宜善自爱。”劢再拜谢曰：“劢亡齐末属，世荷恩荣，不能扶危定倾，以致沦覆。<br /><br />&nbsp;&nbsp;&nbsp;&nbsp;既蒙获宥，恩幸已多，况复滥叨名位，致速官谤。”高祖甚器之，以劢检校扬州<br /><br />&nbsp;&nbsp;&nbsp;&nbsp;事。后拜楚州刺史，民安之。先是，城北有伍子胥庙，其俗敬鬼。祈祷者必以牛<br /><br />&nbsp;&nbsp;&nbsp;&nbsp;酒，至破产业。劢叹曰：“子胥贤者，岂宜损百姓乎？”乃告谕所部，自此遂止，<br /><br />&nbsp;&nbsp;&nbsp;&nbsp;百姓赖之。<br /><br />&nbsp;&nbsp;&nbsp;&nbsp;七年，转光州刺史，上取陈五策，又上表曰：“臣闻夷凶翦暴，王者之懋功；<br /><br />&nbsp;&nbsp;&nbsp;&nbsp;取乱侮亡，往贤之雅诰。是以苗民逆命，爰兴两阶之舞；有扈不宾，终召六师之<br /><br />&nbsp;&nbsp;&nbsp;&nbsp;伐。皆所以宁一宇内，匡济群生者也。自昔晋氏失驭，天网绝维，群凶于焉o<br /><br />&nbsp;&nbsp;&nbsp;&nbsp;起，三方因而鼎立。陈氏乘其际运，拔起细微，茜顼纵其长蛇，窃据吴会；叔宝<br /><br />&nbsp;&nbsp;&nbsp;&nbsp;肆其昏虐，毒被金陵。数年已来，荒悖滋甚。牝鸡司旦，昵近奸回，尚方役徒，<br /><br />&nbsp;&nbsp;&nbsp;&nbsp;积骸千数，疆埸防守，长戍三年。或微行暴露，沉湎王侯之宅；或奔驰骏骑，颠<br /><br />&nbsp;&nbsp;&nbsp;&nbsp;坠康衢之首。有功不赏，无辜获戮，烽燧日警，未以为虞，耽淫靡，不知纪极。<br /><br />&nbsp;&nbsp;&nbsp;&nbsp;天厌乱德，妖实人兴，或空里时有大声，或行路共传鬼怪，或刳人肝以祠天狗，<br /><br />&nbsp;&nbsp;&nbsp;&nbsp;或自舍身以厌妖讹。民神怨愤，灾异荐发，天时人事，昭然可知。臣以庸才，猥<br /><br />&nbsp;&nbsp;&nbsp;&nbsp;蒙朝寄，频历藩任，与其邻接，密迩仇雠，知其动静，天讨有罪，此即其时。若<br /><br />&nbsp;&nbsp;&nbsp;&nbsp;戎车雷动，戈船电迈，臣难惊怯，请效鹰犬。”高祖览表嘉之，答以优诏。及大<br /><br />&nbsp;&nbsp;&nbsp;&nbsp;举伐陈，以劢为行军总管，从宜阳公王世积下陈江州。以功拜上开府，赐物三千<br /><br />&nbsp;&nbsp;&nbsp;&nbsp;段。<br /><br />&nbsp;&nbsp;&nbsp;&nbsp;陇右诸羌数为寇乱，朝廷以劢有威名，拜洮州刺史。下车大崇威惠，民夷悦<br /><br />&nbsp;&nbsp;&nbsp;&nbsp;附，其山谷间生羌相率诣府称谒，前后至者，数千馀户。豪猾屏迹，路不拾遗，<br /><br />&nbsp;&nbsp;&nbsp;&nbsp;在职数年，称为治理。后遇吐谷浑来寇，劢遇疾不能拒战，贼遂大掠而去。宪司<br /><br />&nbsp;&nbsp;&nbsp;&nbsp;奏劢亡失户口，又言受羌馈遗，竟坐免官。后卒于家，时年五十六。子士廉，最<br /><br />&nbsp;&nbsp;&nbsp;&nbsp;知名。<br /><br />&nbsp;&nbsp;&nbsp;&nbsp;○尔朱敞<br /><br />&nbsp;&nbsp;&nbsp;&nbsp;尔朱敞，字乾罗，秀容契胡人，尔朱荣之族子也。父彦伯，官至司徒、博陵<br /><br />&nbsp;&nbsp;&nbsp;&nbsp;王。齐神武帝韩陵之捷，尽诛尔朱氏，敞小，随母养于宫中。及年十二，自窦而<br /><br />&nbsp;&nbsp;&nbsp;&nbsp;走，至于大街，见童儿群戏者，敞解所著绮罗金翠之服，易衣而遁。追骑寻至，<br /><br />&nbsp;&nbsp;&nbsp;&nbsp;初不识敞，便执绮衣儿。比究问知非，会日已暮，由是得免。遂入一村，见长孙<br /><br />&nbsp;&nbsp;&nbsp;&nbsp;氏媪踞胡床而坐。敞再拜求哀，长孙氏愍之，藏于复壁。三年，购之愈急，迹且<br /><br />&nbsp;&nbsp;&nbsp;&nbsp;至，长孙氏曰：“事急矣，不可久留。”资而遣之。遂诈为道士，变姓名，隐嵩<br /><br />&nbsp;&nbsp;&nbsp;&nbsp;山，略涉经史。数年之间，人颇异之。尝独坐岩石之下，泫然而叹曰：“吾岂终<br /><br />&nbsp;&nbsp;&nbsp;&nbsp;于此乎？伍子胥独何人也！”于是间行微服，西归于周。太祖见而礼之，拜大都<br /><br />&nbsp;&nbsp;&nbsp;&nbsp;督、行台郎中，封灵寿县伯，邑千五百户。迁通直散骑常侍，转车骑大将军、仪<br /><br />&nbsp;&nbsp;&nbsp;&nbsp;同三司，进爵为侯。保定中，迁使持节、骠骑大将军、开府仪同三司。天和中，<br /><br />&nbsp;&nbsp;&nbsp;&nbsp;增邑五百户，历信、临、熊、潼四州刺史，进爵为公。武帝东征，上表求从，许<br /><br />&nbsp;&nbsp;&nbsp;&nbsp;之。攻城陷阵，所当皆破，进位上开府。除南光州刺史，入为护军大将军。岁馀，<br /><br />&nbsp;&nbsp;&nbsp;&nbsp;转胶州刺史。于是迎长孙氏及弟置于家，厚资给之。高祖受禅，改封边城郡公。<br /><br />&nbsp;&nbsp;&nbsp;&nbsp;黔安蛮叛，命敞讨平之。师旋，拜金州总管。寻转徐州总管。在职数年，号为明<br /><br />&nbsp;&nbsp;&nbsp;&nbsp;肃，民吏惧之。后以年老，上表乞骸骨，赐二马轺车，归于河内，卒于家，时年<br /><br />&nbsp;&nbsp;&nbsp;&nbsp;七十二。子最嗣。<br /><br />&nbsp;&nbsp;&nbsp;&nbsp;○周摇<br /><br />&nbsp;&nbsp;&nbsp;&nbsp;周摇，字世安，其先与后魏同源，初为普乃氏，及居洛阳，改为周氏。曾祖<br /><br />&nbsp;&nbsp;&nbsp;&nbsp;拔拔，祖右六肱，俱为北平王。父恕延，历行台仆射、南荆州总管。摇少刚果，<br /><br />&nbsp;&nbsp;&nbsp;&nbsp;有武艺，性谨厚，动遵法度。仕魏，官至开府仪同三司。周闵帝受禅，赐姓车非<br /><br />&nbsp;&nbsp;&nbsp;&nbsp;氏，封金水郡公。历夙、楚二州刺史，吏民安之。从帝平齐，每战有功，超授柱<br /><br />&nbsp;&nbsp;&nbsp;&nbsp;国，进封夔国公。未几，拜晋州总管。时高祖为定州总管，文献皇后自京师诣高<br /><br />&nbsp;&nbsp;&nbsp;&nbsp;祖，路经摇所，主礼甚薄。既而白后曰：“公廨甚富于财，限法不敢辄费。又王<br /><br />&nbsp;&nbsp;&nbsp;&nbsp;臣无得效私。”其质直如此。高祖以其奉法，每嘉之。及为丞相，徙封济北郡公，<br /><br />&nbsp;&nbsp;&nbsp;&nbsp;寻拜豫州总管。高祖受禅，复姓周氏。开皇初，突厥寇边，燕、蓟多被其患，前<br /><br />&nbsp;&nbsp;&nbsp;&nbsp;总管李崇为虏所杀，上思所以镇之，临朝曰：“无以加周摇者。”拜为幽州总管<br /><br />&nbsp;&nbsp;&nbsp;&nbsp;六州五十镇诸军事。摇修鄣塞，谨斥候，边民以安。后六载，徙为寿州。初，自<br /><br />&nbsp;&nbsp;&nbsp;&nbsp;以年老，乞骸骨，上召之。既引见，上劳之曰：“公积行累仁，历仕三代，克终<br /><br />&nbsp;&nbsp;&nbsp;&nbsp;富贵，保兹遐寿，良足善也。”赐坐褥，归于第。岁馀，终于家，谥曰恭，时年<br /><br />&nbsp;&nbsp;&nbsp;&nbsp;八十四。<br /><br />&nbsp;&nbsp;&nbsp;&nbsp;○独孤楷<br /><br />&nbsp;&nbsp;&nbsp;&nbsp;独孤楷，字修则，不知何许人也，本姓李氏。父屯，从齐神武帝与周师战于<br /><br />&nbsp;&nbsp;&nbsp;&nbsp;沙苑，齐师败绩，因为柱国独孤信所擒，配为士伍，给使信家，渐得亲近，因赐<br /><br />&nbsp;&nbsp;&nbsp;&nbsp;姓独孤氏。楷少谨厚，便弄马槊，为宇文护执刀，累转车骑将军。其后数从征伐，<br /><br />&nbsp;&nbsp;&nbsp;&nbsp;赐爵广阿县公，邑千户，拜右侍下大夫。周末，从韦孝宽平淮南，以功赐子景云<br /><br />&nbsp;&nbsp;&nbsp;&nbsp;爵西河县公。高祖为丞相，进授开府，每督亲信兵。及受禅，拜右监门将军，进<br /><br />&nbsp;&nbsp;&nbsp;&nbsp;封汝阳郡公。数岁，迁右卫将军。仁寿初，出为原州总管。时蜀王秀镇益州，上<br /><br />&nbsp;&nbsp;&nbsp;&nbsp;征之，犹豫未发。朝廷恐秀生变，拜楷益州总管，驰传代之。秀果有异志，楷讽<br /><br />&nbsp;&nbsp;&nbsp;&nbsp;谕久之，乃就路。楷察秀有悔色，因勒兵为备。秀至兴乐，去益州四十余里，将<br /><br />&nbsp;&nbsp;&nbsp;&nbsp;反袭楷，密令左右觇所为，知楷不可犯而止。楷在益州，甚有惠政，蜀中父老于<br /><br />&nbsp;&nbsp;&nbsp;&nbsp;今称之。炀帝即位，转并州总管。遇疾丧明，上表乞骸骨。帝曰：“公先朝旧臣，<br /><br />&nbsp;&nbsp;&nbsp;&nbsp;历职二代，高风素望，卧以镇之，无劳躬亲簿领也。”遣其长子凌云监省郡事。<br /><br />&nbsp;&nbsp;&nbsp;&nbsp;其见重如此。数载，转长平太守，未视事而卒。谥曰恭。子凌云、平云，彦云，<br /><br />&nbsp;&nbsp;&nbsp;&nbsp;皆知名。楷弟盛，见《诚节传》。<br /><br />&nbsp;&nbsp;&nbsp;&nbsp;○乞伏慧<br /><br />&nbsp;&nbsp;&nbsp;&nbsp;乞伏慧，字令和，马邑鲜卑人也。祖周，魏银青光禄大夫，父纂，金紫光禄<br /><br />&nbsp;&nbsp;&nbsp;&nbsp;大夫，并为第一领民酋长。慧少慷慨有大节，便弓马，好鹰犬。齐文襄帝时，为<br /><br />&nbsp;&nbsp;&nbsp;&nbsp;行台左丞，加荡寇将军，累迁右卫将军、太仆卿，自永宁县公封宜民郡王。其兄<br /><br />&nbsp;&nbsp;&nbsp;&nbsp;贵和又以军功为王，一门二王，称为贵显。周武平齐，授使持节、开府仪同大将<br /><br />&nbsp;&nbsp;&nbsp;&nbsp;军，拜璺捎衣孟麓蠓颍转熊渠中大夫。高祖为丞相，从韦孝宽击尉于武陟，<br /><br />&nbsp;&nbsp;&nbsp;&nbsp;所当皆破，授大将军，赐物八百段。及平尉迥，进位柱国，赐爵西河郡公，邑三<br /><br />&nbsp;&nbsp;&nbsp;&nbsp;千户，赉物二千三百段。请以官爵让兄，朝廷不许，论者义之。高祖受禅，拜曹<br /><br />&nbsp;&nbsp;&nbsp;&nbsp;州刺史。曹土旧俗，民多奸隐，户口簿帐，恒不以实。慧下车按察，得户数万。<br /><br />&nbsp;&nbsp;&nbsp;&nbsp;迁凉州总管。先是，突厥屡为寇抄，慧于是严警烽燧，远为斥候，虏亦素惮其名，<br /><br />&nbsp;&nbsp;&nbsp;&nbsp;竟不入境。岁馀，转齐州刺史，得隐户数千。迁寿州总管。其年，左转杞州刺史，<br /><br />&nbsp;&nbsp;&nbsp;&nbsp;在职数年，迁徐州总管。时年逾七十，上表求致仕，不许。俄转荆州总管，又领<br /><br />&nbsp;&nbsp;&nbsp;&nbsp;潭、桂二州总管三十一州诸军事。其俗轻剽，慧躬行朴素以矫之，风化大洽。曾<br /><br />&nbsp;&nbsp;&nbsp;&nbsp;见人以捕鱼者，出绢买而放之，其仁心如此。百姓美之，号其处曰西河公Y。<br /><br />&nbsp;&nbsp;&nbsp;&nbsp;转秦州总管。炀帝即位，为天水太守。大业五年，征吐谷浑，郡滨西境，民苦劳<br /><br />&nbsp;&nbsp;&nbsp;&nbsp;役，又遇帝西巡，坐为道不整，献食疏薄，帝大怒，命左右斩之。见其无发，乃<br /><br />&nbsp;&nbsp;&nbsp;&nbsp;释，除名为民。卒于家。<br /><br />&nbsp;&nbsp;&nbsp;&nbsp;○张威<br /><br />&nbsp;&nbsp;&nbsp;&nbsp;张威，不知何许人也。父琛，魏弘农太守。威少倜傥有大志，善骑射，膂力<br /><br />&nbsp;&nbsp;&nbsp;&nbsp;过人。在周，数从征伐，位至柱国、京兆尹，封长寿县公，邑千户。王谦作乱，<br /><br />&nbsp;&nbsp;&nbsp;&nbsp;高祖以威为行军总管，从元帅梁睿击之。军次通谷，谦守将李三王拥劲兵拒守，<br /><br />&nbsp;&nbsp;&nbsp;&nbsp;睿以威为先锋。三王初闭垒不战，威令人詈侮以激怒之，三王果出阵。威令壮士<br /><br />&nbsp;&nbsp;&nbsp;&nbsp;奋击，三王军溃，大兵继至，于是擒斩四千馀人。进至开远，谦将赵俨众十万，<br /><br />&nbsp;&nbsp;&nbsp;&nbsp;连营三十里。威凿山通道，自西岭攻其背，俨遂败走。追至成都，与谦大战，威<br /><br />&nbsp;&nbsp;&nbsp;&nbsp;将中军。及谦平，进位上柱国，拜泸州总管。高祖受禅，历幽、洛二州总管，改<br /><br />&nbsp;&nbsp;&nbsp;&nbsp;封晋熙郡公。寻拜河北道行台仆射，后督晋王军府事。数年，拜青州总管，赐钱<br /><br />&nbsp;&nbsp;&nbsp;&nbsp;八十万，米五百石，杂彩三百段。威在青州，颇治产业，遣家奴于民间鬻芦菔根，<br /><br />&nbsp;&nbsp;&nbsp;&nbsp;其奴缘此侵扰百姓。上深加谴责，坐废于家。后从上祠太山，至洛阳，上谓威曰：<br /><br />&nbsp;&nbsp;&nbsp;&nbsp;“自朕之有天下，每委公以重镇，可谓推赤心矣。何乃不修名行，唯利是视？岂<br /><br />&nbsp;&nbsp;&nbsp;&nbsp;直孤负朕心，亦且累卿名德。”因问威曰：“公所执笏今安在？”威顿首曰：<br /><br />&nbsp;&nbsp;&nbsp;&nbsp;“臣负罪亏宪，无颜复执，谨藏于家。”上曰：“可持来。”威明日奉笏以见，<br /><br />&nbsp;&nbsp;&nbsp;&nbsp;上曰：“公虽不遵法度，功效实多，朕不忘之。今还公笏。”于是复拜洛州刺史，<br /><br />&nbsp;&nbsp;&nbsp;&nbsp;后封城郡公。寻转相州刺史，卒官。有子植，大业中，至武贲郎将。<br /><br />&nbsp;&nbsp;&nbsp;&nbsp;○和洪<br /><br />&nbsp;&nbsp;&nbsp;&nbsp;和洪，汝南人也。少有武力，勇烈过人。周武帝时，数从征伐，以战功累迁<br /><br />&nbsp;&nbsp;&nbsp;&nbsp;车骑大将军、仪同三司。时龙州蛮任公忻、李国立等聚众为乱，刺史独孤善不能<br /><br />&nbsp;&nbsp;&nbsp;&nbsp;御。朝议以洪有武略，代善为刺史。月馀，擒公忻、国立，皆斩首枭之，馀党悉<br /><br />&nbsp;&nbsp;&nbsp;&nbsp;平。从帝攻河阴，洪力战，陷其西门。帝壮之，赏物千段。复从帝平齐，进位上<br /><br />&nbsp;&nbsp;&nbsp;&nbsp;仪同，赐爵北平侯，邑八百户，拜左勋曹下大夫。柱国王轨之擒吴明彻也，洪有<br /><br />&nbsp;&nbsp;&nbsp;&nbsp;功焉，加位开府，迁折冲中大夫。尉迥作乱相州，以洪为行军总管，从韦孝宽击<br /><br />&nbsp;&nbsp;&nbsp;&nbsp;之。军至河阳，迥遣兵围怀州，洪与总管宇文述等击走。又破尉于武陟。及平<br /><br />&nbsp;&nbsp;&nbsp;&nbsp;相州，每战有功，拜柱国，封广武郡公，邑二千户。前后赐物万段，奴婢五十口，<br /><br />&nbsp;&nbsp;&nbsp;&nbsp;金银各百挺，牛马百匹。时东夏初平，物情尚梗，高祖以洪有威名，令领冀州事，<br /><br />&nbsp;&nbsp;&nbsp;&nbsp;甚得人和。数岁，征入朝，为漕渠总管监，转拜泗州刺史。属突厥寇边，诏洪为<br /><br />&nbsp;&nbsp;&nbsp;&nbsp;北道行军总管，击走虏，至碛而还。后迁徐州总管，卒，时年六十四。<br /><br />&nbsp;&nbsp;&nbsp;&nbsp;○侯莫陈颖<br /><br />&nbsp;&nbsp;&nbsp;&nbsp;侯莫陈颖，字遵道，代人也。与魏南迁，世为列将。父崇，魏、周之际，历<br /><br />&nbsp;&nbsp;&nbsp;&nbsp;职显要，官至大司空。颖少有器量，风神警发，为时辈所推。魏大统末，以父军<br /><br />&nbsp;&nbsp;&nbsp;&nbsp;功赐爵广平侯，累迁开府仪同三司。周武帝时，从滕王击龙泉、文城叛胡，与<br /><br />&nbsp;&nbsp;&nbsp;&nbsp;柱国豆卢薷魉П分路而进。颖悬军五百馀里，破其三栅。先是，稽胡叛乱，辄<br /><br />&nbsp;&nbsp;&nbsp;&nbsp;略边人为奴婢。至是诏胡敢有压匿良人者诛，籍没其妻子。有人言为胡村所隐匿<br /><br />&nbsp;&nbsp;&nbsp;&nbsp;者，藿诛之，颖谓拊唬骸敖在外，君命有所不行。诸胡固非悉反，但相迫胁<br /><br />&nbsp;&nbsp;&nbsp;&nbsp;为乱耳。大兵临之，首乱者知惧，胁从者思降。今渐加抚慰，自可不战而定。如<br /><br />&nbsp;&nbsp;&nbsp;&nbsp;即诛之，转相惊恐，为难不细。未若召其渠帅，以隐匿者付之，令自归首，则群<br /><br />&nbsp;&nbsp;&nbsp;&nbsp;胡可安。”薮又。群胡感悦，争来降附，北土以安。迁司武，加振威中大夫。<br /><br />&nbsp;&nbsp;&nbsp;&nbsp;高祖为丞相，拜昌州刺史。会受禅，竟不行，加上开府，进爵升平郡公。俄拜延<br /><br />&nbsp;&nbsp;&nbsp;&nbsp;州刺史。数年，转陈州刺史。平陈之役，以行军总管从秦王俊出鲁山道。属陈将<br /><br />&nbsp;&nbsp;&nbsp;&nbsp;荀法尚、陈纪降，颖与行军总管段文振度江安集初附。寻拜饶州刺史，未之官，<br /><br />&nbsp;&nbsp;&nbsp;&nbsp;迁瀛州刺史，甚有惠政。在职数年，坐与秦王俊交通免官。百姓将送者，莫不流<br /><br />&nbsp;&nbsp;&nbsp;&nbsp;涕，因相与立碑，颂颖清德。未几，检校汾州事，俄拜邢州刺史。仁寿中，吏部<br /><br />&nbsp;&nbsp;&nbsp;&nbsp;尚书牛弘持节巡抚山东，以颖为第一。高祖嘉叹，优诏褒扬。时朝廷以岭南刺史、<br /><br />&nbsp;&nbsp;&nbsp;&nbsp;县令多贪鄙，蛮夷怨叛，妙简清吏以镇抚之，于是征颖入朝。及进见，上与颖言<br /><br />&nbsp;&nbsp;&nbsp;&nbsp;及平生，以为欢笑。数日，进位大将军，拜桂州总管十七州诸军事，赐物而遣之。<br /><br />&nbsp;&nbsp;&nbsp;&nbsp;及到官，大崇恩信，民夷悦服，溪洞生越，多来归附。炀帝即位，颖兄梁国公芮<br /><br />&nbsp;&nbsp;&nbsp;&nbsp;坐事徙边，朝廷恐颖不自安，征归京师。数年，拜恒山太守。其年，岭南、闽越<br /><br />&nbsp;&nbsp;&nbsp;&nbsp;多不附，帝以颖前在桂州有惠政，为南土所信伏，复拜南海太守。后四岁，卒官。<br /><br />&nbsp;&nbsp;&nbsp;&nbsp;谥曰定。子虔会，最知名。<br /><br />&nbsp;&nbsp;&nbsp;&nbsp;史臣曰：杜彦东夏、南服，屡有战功，作镇朔垂，胡尘不起。高劢死亡之际，<br /><br />&nbsp;&nbsp;&nbsp;&nbsp;志气懔然，疾彼奸邪，致兹馀庆。尔朱敞幼有权奇，终能止足，崇基坠而复构，<br /><br />&nbsp;&nbsp;&nbsp;&nbsp;不亦仁且智乎！周摇以质实见知，独孤以恤人流誉，乞伏慧能以国让，侯莫陈所<br /><br />&nbsp;&nbsp;&nbsp;&nbsp;居治理，或知牧人之道，或践仁义之路，皆有可称焉。慧以供帐不厚，至于放黜，<br /><br />&nbsp;&nbsp;&nbsp;&nbsp;并结发登朝，出入三代，终享禄位，不夭性龄，盖其任心而行，不为矫饰之所致<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885892);">加入书签</a><a
                        href="885869.html">上一页</a>&larr;<a href="index.html">返回列表</a>&rarr;<a
                            href="885917.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885869.html"; var next_page = "885917.html"; var index_page = "index.html"; var sortid = "9"; var article_id = "13945"; var chapter_id = "885892"; var articlename = "隋书"; var chaptername = " 卷五十五 列传第二十"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>