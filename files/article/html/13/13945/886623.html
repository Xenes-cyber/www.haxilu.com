<!DOCTYPE html>
<html>
<head>
<meta charset="gbk" />
<title>隋书- 卷七十九 列传第四十四-在线阅读-哈西文学网</title>
<meta name="keywords" content="魏征，隋书， 卷七十九 列传第四十四全文， 卷七十九 列传第四十四在线阅读 哈西文学网" />
<meta name="description" content="哈西文学网提供魏征的隋书  卷七十九 列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886623.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886623.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十九 列传第四十四</h1>
            <div class="link xb">
                <a href="886583.html">上一页</a>&larr;<a href="index.html">返回列表</a>&rarr;<a
                    href="886657.html">下一页</a></div>			
            <div id="BookText">&nbsp;&nbsp;&nbsp;&nbsp;○外戚<br /><br />&nbsp;&nbsp;&nbsp;&nbsp;历观前代外戚之家，乘母后之权以取高位厚秩者多矣，然而鲜有克终之美，<br /><br />&nbsp;&nbsp;&nbsp;&nbsp;必罹颠覆之患，何哉？皆由乎无德而尊，不知纪极，忽于满盈之戒，罔念高危之<br /><br />&nbsp;&nbsp;&nbsp;&nbsp;咎，故鬼瞰其室，忧必及之。夫其诚著艰难，功宣社稷，不以谦冲自牧，未免颠<br /><br />&nbsp;&nbsp;&nbsp;&nbsp;蹶之祸，而况道不足以济时，仁不足以利物，自矜于己，以富贵骄人者乎？此吕、<br /><br />&nbsp;&nbsp;&nbsp;&nbsp;霍、上官、阎、梁、窦、邓所以继踵而亡灭者也。昔文皇潜跃之际，献后便相推<br /><br />&nbsp;&nbsp;&nbsp;&nbsp;毂，炀帝大横方兆，萧妃密勿经纶，是以恩礼绸缪，始终不易。然内外亲戚，莫<br /><br />&nbsp;&nbsp;&nbsp;&nbsp;预朝权，昆弟在位，亦无殊宠。至于居擅玉堂，家称金穴，晖光戚里，重灼四方，<br /><br />&nbsp;&nbsp;&nbsp;&nbsp;将三司以比仪，命五侯而同拜者，终始一代，寂无闻焉。考之前王，可谓矫其弊<br /><br />&nbsp;&nbsp;&nbsp;&nbsp;矣。故虽时经扰攘，无有陷于不义，市朝迁贸，而皆得以保全。比夫凭藉宠私，<br /><br />&nbsp;&nbsp;&nbsp;&nbsp;阶缘恩泽，乘其非据，旋就颠陨者，岂可同日而言哉！此所谓爱之以礼，能改覆<br /><br />&nbsp;&nbsp;&nbsp;&nbsp;车。辄叙其事，为《外戚传》云。<br /><br />&nbsp;&nbsp;&nbsp;&nbsp;○高祖外家吕氏<br /><br />&nbsp;&nbsp;&nbsp;&nbsp;高祖外家吕氏，其族盖微，平齐之后，求访不知所在。至开皇初，济南郡上<br /><br />&nbsp;&nbsp;&nbsp;&nbsp;言，有男子吕永吉，自称有姑字苦桃，为杨忠妻。勘验知是舅子，始追赠外祖双<br /><br />&nbsp;&nbsp;&nbsp;&nbsp;周为上柱国、太尉、八州诸军事、青州刺史，封齐郡公，谥曰敬，外祖母姚氏为<br /><br />&nbsp;&nbsp;&nbsp;&nbsp;齐敬公夫人。诏并改葬，于齐州立庙，置守冢十家。以永吉袭爵，留在京师。大<br /><br />&nbsp;&nbsp;&nbsp;&nbsp;业中，授上党郡太守，性识庸劣，职务不理。后去官，不知所终。<br /><br />&nbsp;&nbsp;&nbsp;&nbsp;永吉从父道贵，性尤顽I，言词鄙陋。初自乡里征入长安，上见之悲泣。道<br /><br />&nbsp;&nbsp;&nbsp;&nbsp;贵略无戚容，但连呼高祖名，云：“种末定不可偷，大似苦桃姊。”是后数犯忌<br /><br />&nbsp;&nbsp;&nbsp;&nbsp;讳，动致违忤，上甚耽之。乃命高G厚加供给，不许接对朝士。拜上仪同三司，<br /><br />&nbsp;&nbsp;&nbsp;&nbsp;出为济南太守，令即之任，断其入朝。道贵还至本郡，高自崇重，每与人言，自<br /><br />&nbsp;&nbsp;&nbsp;&nbsp;称皇舅。数将仪卫出入闾里，从故人游宴，官民咸苦之。后郡废，终于家，子孙<br /><br />&nbsp;&nbsp;&nbsp;&nbsp;无闻焉。<br /><br />&nbsp;&nbsp;&nbsp;&nbsp;○独孤罗（弟陀）<br /><br />&nbsp;&nbsp;&nbsp;&nbsp;独孤罗，字罗仁，云中人也。父信，初仕魏为荆州刺史。武帝之入关也，信<br /><br />&nbsp;&nbsp;&nbsp;&nbsp;弃父母妻子西归长安，历职显贵，罗由是遂为高氏所囚。信后仕周为大司马。及<br /><br />&nbsp;&nbsp;&nbsp;&nbsp;信为宇文护所诛，罗始见释，寓居中山，孤贫无以自给。齐将独孤永业以宗族之<br /><br />&nbsp;&nbsp;&nbsp;&nbsp;故，见而哀之，为买田宅，遗以资畜。初，信入关之后，复娶二妻，郭氏生子六<br /><br />&nbsp;&nbsp;&nbsp;&nbsp;人，善、穆、藏、顺、陀、整，崔氏生献皇后。及齐亡，高祖为定州总管，献皇<br /><br />&nbsp;&nbsp;&nbsp;&nbsp;后遣人寻罗，得之，相见悲不自胜，侍御者皆泣。于是厚遗车马财物。未几，周<br /><br />&nbsp;&nbsp;&nbsp;&nbsp;武帝以罗功臣子，久沦异域，征拜楚安郡太守。以疾去官，归于京师。诸弟见罗<br /><br />&nbsp;&nbsp;&nbsp;&nbsp;少长贫贱，每轻侮之，不以兄礼事也。然性长者，亦不与诸弟校竞长短，后由是<br /><br />&nbsp;&nbsp;&nbsp;&nbsp;重之。及高祖为丞相，拜仪同，常置左右。既受禅，下诏追赠罗父信官爵曰：<br /><br />&nbsp;&nbsp;&nbsp;&nbsp;“褒德累行，往代通规，追远慎终，前王盛典。故柱国信，风宇高旷，独秀生民，<br /><br />&nbsp;&nbsp;&nbsp;&nbsp;睿哲居宗，清猷映世。宏谋长策，道著于弼谐，纬义经仁，事深于拯济。方当宣<br /><br />&nbsp;&nbsp;&nbsp;&nbsp;风廊庙，亮采台阶，而运属艰危，功高弗赏，眷言令范，事切于心。今景运初开，<br /><br />&nbsp;&nbsp;&nbsp;&nbsp;椒闱肃建，载怀涂山之义，无忘褒、纪之典。可赠太师、上柱国、冀定等十州刺<br /><br />&nbsp;&nbsp;&nbsp;&nbsp;史、赵国公，邑万户。”其诸弟以罗母没齐，先无夫人之号，不当承袭。上以问<br /><br />&nbsp;&nbsp;&nbsp;&nbsp;后，后曰：“罗诚嫡长，不可诬也。”于是袭爵赵国公。以其弟善为河内郡公，<br /><br />&nbsp;&nbsp;&nbsp;&nbsp;穆为金泉县公，藏为武平县公，陀为武喜县公，整为千牛备身。擢拜罗为左领左<br /><br />&nbsp;&nbsp;&nbsp;&nbsp;右将军，寻迁左卫将军，前后赏赐不可胜计。久而出为凉州总管，进位上柱国。<br /><br />&nbsp;&nbsp;&nbsp;&nbsp;仁寿中，征拜左武卫大将军。炀帝嗣位，改封蜀国公。未几，卒官，谥曰恭。<br /><br />&nbsp;&nbsp;&nbsp;&nbsp;子纂嗣，仕至河阳郡尉。纂弟武都，大业末，亦为河阳郡尉。庶长子开远，<br /><br />&nbsp;&nbsp;&nbsp;&nbsp;宇文化及之弑逆也，裴虔通率贼入成象殿，宿卫兵士皆从逆，开远时为千牛，与<br /><br />&nbsp;&nbsp;&nbsp;&nbsp;独孤盛力战于x下，为贼所执，贼义而舍之。善后官至柱国。卒，子览嗣，仕至<br /><br />&nbsp;&nbsp;&nbsp;&nbsp;左候卫将军，大业末卒。<br /><br />&nbsp;&nbsp;&nbsp;&nbsp;独孤陀，字黎邪。仕周胥附上士，坐父徙蜀郡十余年。宇文护被诛，始归长<br /><br />&nbsp;&nbsp;&nbsp;&nbsp;安。高祖受禅，拜上开府、右领左右将军。久之，出为郢州刺史，进位上大将军，<br /><br />&nbsp;&nbsp;&nbsp;&nbsp;累转延州刺史。好左道。其妻母先事猫鬼，因转入其家。上微闻而不之信也。会<br /><br />&nbsp;&nbsp;&nbsp;&nbsp;献皇后及杨素妻郑氏俱有疾，召医者视之，皆曰：“此猫鬼疾也。”上以陀后之<br /><br />&nbsp;&nbsp;&nbsp;&nbsp;异母弟，陀妻杨素之异母妹，由是意陀所为，阴令其兄穆以情喻之。上又避左右<br /><br />&nbsp;&nbsp;&nbsp;&nbsp;讽陀，陀言无有。上不悦，左转迁州刺史。出怨言。上令左仆射高G、纳言苏威、<br /><br />&nbsp;&nbsp;&nbsp;&nbsp;大理正皇甫孝绪、大理丞杨远等杂治之。陀婢徐阿尼言，本从陀母家来，常事猫<br /><br />&nbsp;&nbsp;&nbsp;&nbsp;鬼。每以子日夜祀之。言子者鼠也。其猫鬼每杀人者，所死家财物潜移于畜猫鬼<br /><br />&nbsp;&nbsp;&nbsp;&nbsp;家。陀尝从家中素酒，其妻曰：“无钱可酤。”陀因谓阿尼曰：“可令猫鬼向越<br /><br />&nbsp;&nbsp;&nbsp;&nbsp;公家，使我足钱也。”阿尼便咒之归。数日，猫鬼向素家。十一年，上初从并州<br /><br />&nbsp;&nbsp;&nbsp;&nbsp;还，陀于园中谓阿尼曰：“可令猫鬼向皇后所，使多赐吾物。”阿尼复咒之，遂<br /><br />&nbsp;&nbsp;&nbsp;&nbsp;入宫中。杨远乃于门下外省遣阿尼呼猫鬼。阿尼于是夜中置香粥一盆，以匙扣而<br /><br />&nbsp;&nbsp;&nbsp;&nbsp;呼之曰：“猫女可来，无住宫中。”久之，阿尼色正青，若被牵曳者，云猫鬼已<br /><br />&nbsp;&nbsp;&nbsp;&nbsp;至。上以其事下公卿，奇章公牛弘曰：“妖由人兴，杀其人可以绝矣。”上令以<br /><br />&nbsp;&nbsp;&nbsp;&nbsp;犊车载陀夫妻，将赐死于其家。陀弟司勋侍中整诣阙求哀，于是免陀死，除名为<br /><br />&nbsp;&nbsp;&nbsp;&nbsp;民，以其妻杨氏为尼。先是，有人讼其母为人猫鬼所杀者，上以为妖妄，怒而遣<br /><br />&nbsp;&nbsp;&nbsp;&nbsp;之。及此，诏诛被讼行猫鬼家。经未几而卒。炀帝即位，追念舅氏，听以礼葬，<br /><br />&nbsp;&nbsp;&nbsp;&nbsp;乃下诏曰：“外氏衰祸，独孤陀不幸早世，迁卜有期。言念渭阳之情，追怀伤切，<br /><br />&nbsp;&nbsp;&nbsp;&nbsp;宜加礼命，允备哀荣。可赠正议大夫。”帝意犹不已，复下诏曰：“舅氏之尊，<br /><br />&nbsp;&nbsp;&nbsp;&nbsp;戚属斯重，而降年弗永，凋落相继。缅惟先往，宜崇徽秩。复赠银青光禄大夫。”<br /><br />&nbsp;&nbsp;&nbsp;&nbsp;有二子：延福、延寿。<br /><br />&nbsp;&nbsp;&nbsp;&nbsp;陀弟整，官至幽州刺史，大业初卒，赠金紫光禄大夫，平乡侯。<br /><br />&nbsp;&nbsp;&nbsp;&nbsp;○萧岿（子琮琮弟）<br /><br />&nbsp;&nbsp;&nbsp;&nbsp;萧岿，字仁远，梁昭明太子统之孙也。父，初封岳阳王，镇襄阳。侯景之<br /><br />&nbsp;&nbsp;&nbsp;&nbsp;乱，其兄河东王誉与其叔父湘东王绎不协，为绎所害。及绎嗣位，称藩于西魏，<br /><br />&nbsp;&nbsp;&nbsp;&nbsp;乞师请讨绎。周太祖以为梁主，遣柱国于谨等率骑五万袭绎，灭之。遂都江<br /><br />&nbsp;&nbsp;&nbsp;&nbsp;陵，有荆郡、其西平州延袤三百里之地，称皇帝于其国，车服节文一同王者。仍<br /><br />&nbsp;&nbsp;&nbsp;&nbsp;置江陵总管，以兵戍之。薨，岿嗣位，年号天保。岿俊辩有才学，兼好内典。<br /><br />&nbsp;&nbsp;&nbsp;&nbsp;周武帝平齐之后，岿来贺，帝享之甚欢。亲弹琵琶，令岿起舞，岿曰：“陛下亲<br /><br />&nbsp;&nbsp;&nbsp;&nbsp;御五纟玄，臣敢不同百兽！”高祖受禅，恩礼弥厚，遣使赐金五百两，银千两，<br /><br />&nbsp;&nbsp;&nbsp;&nbsp;布帛万匹，马五百匹。岿来朝，上甚敬焉，诏岿位在王公之上。岿被服端丽，进<br /><br />&nbsp;&nbsp;&nbsp;&nbsp;退闲雅，天子瞩目，百僚倾慕。赏赐以亿计。月余归藩，帝亲饯于核之上。后<br /><br />&nbsp;&nbsp;&nbsp;&nbsp;备礼纳其女为晋王妃，又欲以其子`尚兰陵公主。由是渐见亲待。献皇后言于上<br /><br />&nbsp;&nbsp;&nbsp;&nbsp;曰：“梁主通家，腹心所寄，何劳猜防也。”上然之，于是罢江陵总管，岿专制<br /><br />&nbsp;&nbsp;&nbsp;&nbsp;其国。岁余，岿又来朝，赐缣万匹，珍玩称是。及还，上亲执手曰：“梁主久滞<br /><br />&nbsp;&nbsp;&nbsp;&nbsp;荆楚，未复旧都，故乡之念，良轸怀抱。朕当振旅长江，相送旋反耳。”岿拜谢<br /><br />&nbsp;&nbsp;&nbsp;&nbsp;而去。其年五月，寝疾，临终上表曰：“臣以庸暗，曲荷天慈，宠冠外藩，恩逾<br /><br />&nbsp;&nbsp;&nbsp;&nbsp;连山，爰及子女，尚主婚王。每愿躬擐甲胄，身先士卒，扫荡逋寇，上报明时。<br /><br />&nbsp;&nbsp;&nbsp;&nbsp;而摄生乖舛，遽罹疴疾，属纩在辰，顾阴待谢。长违圣世，感恋呜咽，遗嗣孤藐，<br /><br />&nbsp;&nbsp;&nbsp;&nbsp;特乞降慈。伏愿圣躬与山岳同固，皇基等天日俱永，臣虽九泉，实无遣恨。”并<br /><br />&nbsp;&nbsp;&nbsp;&nbsp;献所服金装剑，上览而嗟悼焉。岿在位二十三年，年四十四薨，梁之臣子谥曰孝<br /><br />&nbsp;&nbsp;&nbsp;&nbsp;明皇帝，庙号世宗。子琮嗣。岿著《孝经》、《周易义记》及《大小乘幽微》十<br /><br />&nbsp;&nbsp;&nbsp;&nbsp;四卷，行于世。<br /><br />&nbsp;&nbsp;&nbsp;&nbsp;琮字温文，性宽仁，有大度，倜傥不羁，博学有文义。兼善弓马，遣人伏地<br /><br />&nbsp;&nbsp;&nbsp;&nbsp;著帖，琮驰马射之，十发十中，持帖者亦不惧。初封东阳王，寻立为梁太子。及<br /><br />&nbsp;&nbsp;&nbsp;&nbsp;嗣位，上赐玺书曰：“负荷堂构，其事甚重，虽穷忧劳，常须自力。辑谐内外，<br /><br />&nbsp;&nbsp;&nbsp;&nbsp;亲任才良，聿遵世业，是所望也。彼之疆守，咫尺陈人，水潦之时，特宜警备。<br /><br />&nbsp;&nbsp;&nbsp;&nbsp;陈氏比日虽复朝聘相寻，疆埸之间犹未清肃，唯当恃我必不可干，勿得轻人而不<br /><br />&nbsp;&nbsp;&nbsp;&nbsp;设备。朕与梁国，积世相知，重以亲姻，情义弥厚。江陵之地，朝寄非轻，为国<br /><br />&nbsp;&nbsp;&nbsp;&nbsp;为民，深宜抑割，恒加粥，以礼自存。”又赐梁之大臣玺书，诚勉之。时琮<br /><br />&nbsp;&nbsp;&nbsp;&nbsp;年号广运，有识者曰：“运之为字，军走也，吾君将奔走乎？”其年，琮遣大将<br /><br />&nbsp;&nbsp;&nbsp;&nbsp;军戚昕以舟师袭陈公安，不克而还。征琮叔父岑入朝，拜为大将军，封怀义公，<br /><br />&nbsp;&nbsp;&nbsp;&nbsp;因留不遣。复置江陵总管以监之。琮所署大将军许世武密以城召陈将宜黄侯陈纪，<br /><br />&nbsp;&nbsp;&nbsp;&nbsp;谋泄，琮诛之。后二岁，上征琮入朝，率其臣下二百余人朝于京师，江陵父老莫<br /><br />&nbsp;&nbsp;&nbsp;&nbsp;不陨涕相谓曰：“吾君其不反矣！”上以琮来朝，遣武乡公崔弘度将兵戍之。军<br /><br />&nbsp;&nbsp;&nbsp;&nbsp;至e州，琮叔父岩及弟等惧弘度掩袭之，遂引陈人至城下，虏居民而叛，于<br /><br />&nbsp;&nbsp;&nbsp;&nbsp;是废梁国。上遣左仆射高G安集之，曲赦江陵死罪，给民复十年。梁二主各给守<br /><br />&nbsp;&nbsp;&nbsp;&nbsp;墓十户。拜琮为柱国，赐爵莒国公。炀帝嗣位，以皇后之故，甚见亲重。拜内史<br /><br />&nbsp;&nbsp;&nbsp;&nbsp;令，改封梁公。琮之宗族，Bī橐陨希并随才擢用，于是诸萧昆弟布列朝廷。?<br /><br />&nbsp;&nbsp;&nbsp;&nbsp;性淡雅，不以职务自婴，退朝纵酒而已。内史令杨约与琮同列，帝令约宣旨诫励，<br /><br />&nbsp;&nbsp;&nbsp;&nbsp;约复以私情喻之。琮答曰：“琮若复事事，则何异于公哉！”约笑而退。约兄素，<br /><br />&nbsp;&nbsp;&nbsp;&nbsp;时为尚书令，见琮嫁从父妹于钳耳氏，因谓琮曰：“公，帝王之族，望高戚美，<br /><br />&nbsp;&nbsp;&nbsp;&nbsp;何乃适妹钳耳氏乎？”琮曰：“前已嫁妹于侯莫陈氏，此复何疑！”素曰：“钳<br /><br />&nbsp;&nbsp;&nbsp;&nbsp;耳，羌也，侯莫陈，虏也，何得相比！”素意以虏优羌劣。琮曰：“以羌异虏，<br /><br />&nbsp;&nbsp;&nbsp;&nbsp;未之前闻。”素惭而止。琮虽羁旅，见北间豪贵，无所降下。尝与贺若弼深相友<br /><br />&nbsp;&nbsp;&nbsp;&nbsp;善，弼既被诛，复有童谣曰：“萧萧亦复起。”帝由是忌之，遂废于家，未几而<br /><br />&nbsp;&nbsp;&nbsp;&nbsp;卒。赠左光禄大夫。子铉，襄城通守。复以琮弟子钜为梁公。钜小名藏，炀帝甚<br /><br />&nbsp;&nbsp;&nbsp;&nbsp;昵之，以为千牛，与宇文~出入宫掖，伺察内外。帝每有游宴，钜未尝不从焉，<br /><br />&nbsp;&nbsp;&nbsp;&nbsp;遂于宫中多行淫秽。江都之变，为宇文化及所杀。<br /><br />&nbsp;&nbsp;&nbsp;&nbsp;字钦文，少聪敏，解属文。在梁为荆州刺史，颇有能名。崔弘度以兵至e<br /><br />&nbsp;&nbsp;&nbsp;&nbsp;州，惧，与其叔父岩奔于陈。陈主以为侍中、安东将军、吴州刺史，甚得物情，<br /><br />&nbsp;&nbsp;&nbsp;&nbsp;三吴父老皆曰：“吾君子也。”及陈亡，吴人推为主。吴人见梁武、简文及<br /><br />&nbsp;&nbsp;&nbsp;&nbsp;、岿等兄弟并第三而践尊位，自以岿之第三子也，深自矜负。有谢异者，颇<br /><br />&nbsp;&nbsp;&nbsp;&nbsp;知废兴，梁、陈之际，言无不验，江南人甚敬信之。及陈主被擒，异奔于，由<br /><br />&nbsp;&nbsp;&nbsp;&nbsp;是益为众所归。褒国公宇文述以兵讨之，遣王哀守吴州，自将拒述。述遣兵别<br /><br />&nbsp;&nbsp;&nbsp;&nbsp;道袭吴州，哀惧，衣道士服，弃城而遁。众闻之，悉无斗志，与述一战而败。<br /><br />&nbsp;&nbsp;&nbsp;&nbsp;将左右数人逃于太湖，匿于民家，为人所执，送于述所，斩之长安，时年二十<br /><br />&nbsp;&nbsp;&nbsp;&nbsp;一。<br /><br />&nbsp;&nbsp;&nbsp;&nbsp;弟Z，为朝请大夫、尚衣奉御。`，历卫尉卿、秘书监、陶丘侯。r，历内<br /><br />&nbsp;&nbsp;&nbsp;&nbsp;史侍郎、河池太守。<br /><br />&nbsp;&nbsp;&nbsp;&nbsp;史臣曰：三五哲王，防深虑远，舅甥之国，罕执钧衡，母后之家，无闻倾败。<br /><br />&nbsp;&nbsp;&nbsp;&nbsp;爰及汉、晋，颠覆继轨，皆由乎进不以礼，故其毙亦速。若使独孤权侔吕、霍，<br /><br />&nbsp;&nbsp;&nbsp;&nbsp;必败于仁寿之前，萧氏势均梁、窦，岂全于大业之后！今或不陨旧基，或更隆先<br /><br />&nbsp;&nbsp;&nbsp;&nbsp;构，岂非处之以道，不预权宠之所致乎！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886623);">加入书签</a><a
                        href="886583.html">上一页</a>&larr;<a href="index.html">返回列表</a>&rarr;<a
                            href="886657.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886583.html"; var next_page = "886657.html"; var index_page = "index.html"; var sortid = "9"; var article_id = "13945"; var chapter_id = "886623"; var articlename = "隋书"; var chaptername = " 卷七十九 列传第四十四"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>