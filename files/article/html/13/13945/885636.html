<!DOCTYPE html>
<html>
<head>
<meta charset="gbk" />
<title>隋书- 卷四十三 列传第八-在线阅读-哈西文学网</title>
<meta name="keywords" content="魏征，隋书， 卷四十三 列传第八全文， 卷四十三 列传第八在线阅读 哈西文学网" />
<meta name="description" content="哈西文学网提供魏征的隋书  卷四十三 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885636.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885636.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十三 列传第八</h1>
            <div class="link xb">
                <a href="885622.html">上一页</a>&larr;<a href="index.html">返回列表</a>&rarr;<a
                    href="885672.html">下一页</a></div>			
            <div id="BookText">&nbsp;&nbsp;&nbsp;&nbsp;◎河间王弘（子庆）<br /><br />&nbsp;&nbsp;&nbsp;&nbsp;河间王弘，字辟恶，高祖从祖弟也。祖爱敬，早卒。父元孙，少孤，随母郭<br /><br />&nbsp;&nbsp;&nbsp;&nbsp;氏养于舅族。及武元皇帝与周太祖建义关中，元孙时在邺下，惧为齐人所诛，因<br /><br />&nbsp;&nbsp;&nbsp;&nbsp;假外家姓为郭氏。元孙死，齐为周所并，弘始入关，与高祖相得。高祖哀之，为<br /><br />&nbsp;&nbsp;&nbsp;&nbsp;买田宅。弘性明悟，有文武干略。数从征伐，累迁开府仪同三司。高祖为丞相，<br /><br />&nbsp;&nbsp;&nbsp;&nbsp;常置左右，委以心腹。高祖诣周赵王宅，将及于难，弘时立于户外，以卫高祖。<br /><br />&nbsp;&nbsp;&nbsp;&nbsp;寻加上开府，赐爵永康县公。及上受禅，拜大将军，进爵郡公。寻赠其父为柱国、<br /><br />&nbsp;&nbsp;&nbsp;&nbsp;尚书令、河间郡公。其年立弘为河间王，拜右卫大将军。岁余，进授柱国。时突<br /><br />&nbsp;&nbsp;&nbsp;&nbsp;厥屡为边患，以行军元帅率众数万，出灵州道，与虏相遇，战，大破之，斩数千<br /><br />&nbsp;&nbsp;&nbsp;&nbsp;级。赐物二千段，出拜宁州总管，进位上柱国。弘在州，治尚清静，甚有恩惠。<br /><br />&nbsp;&nbsp;&nbsp;&nbsp;后数载，征还京师。未几，拜蒲州刺史，得以便宜从事。时河东多盗贼，民不得<br /><br />&nbsp;&nbsp;&nbsp;&nbsp;安。弘奏为盗者百余人，投之边裔，州境帖然，号为良吏。每晋王广入朝，弘辄<br /><br />&nbsp;&nbsp;&nbsp;&nbsp;领扬州总管，及晋王归藩，弘复还蒲州。在官十余年，风教大洽。炀帝嗣位，征<br /><br />&nbsp;&nbsp;&nbsp;&nbsp;还，拜太子太保。岁余，薨。大业六年，追封郇王。子庆嗣。<br /><br />&nbsp;&nbsp;&nbsp;&nbsp;庆倾曲，善候时变。帝时猜忌骨肉，滕王纶等皆被废放，唯庆获全。累迁荥<br /><br />&nbsp;&nbsp;&nbsp;&nbsp;阳郡太守，颇有治绩。及李密据洛口仓，荣阳诸县多应密，庆勒兵拒守。密频遣<br /><br />&nbsp;&nbsp;&nbsp;&nbsp;攻之，不能克。岁余，城中粮尽，兵势日蹙。密因遗庆书曰：<br /><br />&nbsp;&nbsp;&nbsp;&nbsp;自昏狂嗣位，多历岁年，剥削生民，涂炭天下。璇室瑶台之丽，未极骄奢；<br /><br />&nbsp;&nbsp;&nbsp;&nbsp;糟丘酒池之荒，非为淫乱。今者共举义旗，勘剪凶虐，八方同德，万里俱来，莫<br /><br />&nbsp;&nbsp;&nbsp;&nbsp;不期入关以亡秦，争渡河而灭纣。东穷海、岱，南洎江、淮，凡厥遗人，承风慕<br /><br />&nbsp;&nbsp;&nbsp;&nbsp;义，唯荥阳一郡，王独守迷。夫微子纣之元兄，族实为重，项伯籍之季父，戚乃<br /><br />&nbsp;&nbsp;&nbsp;&nbsp;非疏，然犹去朝歌而入周，背西楚而归汉。岂不眷恋宗p，留连骨肉，但识宝<br /><br />&nbsp;&nbsp;&nbsp;&nbsp;鼎之将移，知神器之先改。而王之先代，家住山东，本姓郭氏，乃非杨族。止为<br /><br />&nbsp;&nbsp;&nbsp;&nbsp;宿与隋朝先有勋旧，遂得预沾盘石，名在葭莩。娄敬之与汉高，殊非血胤，吕布<br /><br />&nbsp;&nbsp;&nbsp;&nbsp;之于董卓，良异天亲，芝焚蕙叹，事不同此。又王之昏主，心若豺狼，仇忿同胞，<br /><br />&nbsp;&nbsp;&nbsp;&nbsp;有逾沉、阏，惟勇及谅，咸磬甸师，况及族类为非，何能自保！为王计者，莫若<br /><br />&nbsp;&nbsp;&nbsp;&nbsp;举城从义，开门送款，安若太山，高枕而卧，长守富贵，足为美谈，乃至子孙，<br /><br />&nbsp;&nbsp;&nbsp;&nbsp;必有余庆。今王世充屡被摧蹙，自救无聊，偷存晷漏，讵能支久？段达、韦津，<br /><br />&nbsp;&nbsp;&nbsp;&nbsp;东都自固，何暇图人？世充朝亡，达便夕灭。又江都荒湎，流宕忘归，内外崩离，<br /><br />&nbsp;&nbsp;&nbsp;&nbsp;人神怨愤。上江米船，皆被抄截，士卒饥馁，半菽不充，事切析骸，义均煮弩。<br /><br />&nbsp;&nbsp;&nbsp;&nbsp;举烽火于骊山，诸侯莫至；浮胶船于汉水，还日未期。王独守孤城，绝援千里，<br /><br />&nbsp;&nbsp;&nbsp;&nbsp;f粮之计，仅有月余，敝卒之多，才盈数百，有何恃赖，欲相拒抗！求枯鱼于<br /><br />&nbsp;&nbsp;&nbsp;&nbsp;市肆，即事非虚；因归雁以运粮，竟知何日。然城中豪杰，王之腹心，思杀长吏，<br /><br />&nbsp;&nbsp;&nbsp;&nbsp;将为内启。正恐祸生匕首，衅发萧墙，空以七尺之躯，悬赏千金之购，可为寒心，<br /><br />&nbsp;&nbsp;&nbsp;&nbsp;可为酸鼻者也。幸能三思，自求多福。<br /><br />&nbsp;&nbsp;&nbsp;&nbsp;于时江都败问亦至，庆得书，遂降于密，改姓为郭氏。密为王世充所破，复<br /><br />&nbsp;&nbsp;&nbsp;&nbsp;归东都，更为杨氏，越王侗不之责也。及侗称制，拜宗正卿。世充将篡，庆首为<br /><br />&nbsp;&nbsp;&nbsp;&nbsp;劝进。世充既c伪号，降爵郇国公，庆复为郭氏。世充以兄女妻之，署荥州刺史。<br /><br />&nbsp;&nbsp;&nbsp;&nbsp;及世充将败，庆欲将其妻同归长安，其妻谓之曰：“国家以妾奉箕帚于公者，欲<br /><br />&nbsp;&nbsp;&nbsp;&nbsp;以申厚意，结公心耳。今叔父穷迫，家国阽危，而公不顾婚姻，孤负付属，为全<br /><br />&nbsp;&nbsp;&nbsp;&nbsp;身之计，非妾所能责公也。妾若至长安，则公家一婢耳，何用妾为！愿得送还东<br /><br />&nbsp;&nbsp;&nbsp;&nbsp;都，君之惠也。”庆不许。其妻遂沐浴靓妆，仰药而死。庆归大唐，为宜州刺史、<br /><br />&nbsp;&nbsp;&nbsp;&nbsp;郇国公，复姓杨氏。其嫡母元太妃，年老，两目失明，王世充以庆叛己而斩之。<br /><br />&nbsp;&nbsp;&nbsp;&nbsp;○杨处纲<br /><br />&nbsp;&nbsp;&nbsp;&nbsp;杨处纲，高祖族父也。生长北边，少习骑射。在周尝以军功拜上仪同。高祖<br /><br />&nbsp;&nbsp;&nbsp;&nbsp;受禅，赠其父钟葵为柱国、尚书令、义城县公，以处纲袭焉。授开府，督武候事。<br /><br />&nbsp;&nbsp;&nbsp;&nbsp;寻为太子宗卫率，转左监门郎将。后数载，起授右领军将军。处纲虽无才艺，而<br /><br />&nbsp;&nbsp;&nbsp;&nbsp;性质直，在官强济，亦为当时所称。寻拜蒲州刺史，吏民悦之。进位大将军。后<br /><br />&nbsp;&nbsp;&nbsp;&nbsp;迁秦州总管，卒官。谥曰恭。<br /><br />&nbsp;&nbsp;&nbsp;&nbsp;弟处乐，官至洛州刺史。汉王谅之反也，朝廷以为有二心，废锢不齿。<br /><br />&nbsp;&nbsp;&nbsp;&nbsp;○杨子崇<br /><br />&nbsp;&nbsp;&nbsp;&nbsp;杨子崇，高祖族弟也。父盆生，赠荆州刺史。子崇少好学，涉猎书记，有风<br /><br />&nbsp;&nbsp;&nbsp;&nbsp;仪，爱贤好士。开皇初，拜仪同，以车骑将军恒典宿卫。后为司门侍郎。炀帝嗣<br /><br />&nbsp;&nbsp;&nbsp;&nbsp;位，累迁候卫将军，坐事免。未几，复令检校将军事。从帝幸汾阳宫，子崇知突<br /><br />&nbsp;&nbsp;&nbsp;&nbsp;厥必为寇患，屡请早还京师，帝不纳。寻有雁门之围。及贼退，帝怒之曰：“子<br /><br />&nbsp;&nbsp;&nbsp;&nbsp;崇怯软，妄有陈请，惊动我众心，不可居爪牙之寄。”出为离石郡太守，治有能<br /><br />&nbsp;&nbsp;&nbsp;&nbsp;名。自是突厥屡寇边塞，胡贼刘六儿复拥众劫掠郡境，子崇上表请兵镇遏。帝复<br /><br />&nbsp;&nbsp;&nbsp;&nbsp;大怒，下书令子崇巡行长城。子崇出百余里，四面路绝，不得进而归。时百姓饥<br /><br />&nbsp;&nbsp;&nbsp;&nbsp;馑，相聚为盗，子崇前后捕斩数千人。岁余，朔方梁师都、马邑刘武周等各称兵<br /><br />&nbsp;&nbsp;&nbsp;&nbsp;作乱，郡中诸胡复相啸聚。子崇患之，言欲朝集，遂与心腹数百人自孟门关将还<br /><br />&nbsp;&nbsp;&nbsp;&nbsp;京师。辎重半济，遇河西诸县各杀长吏，叛归师都，道路隔绝，子崇退归离石。<br /><br />&nbsp;&nbsp;&nbsp;&nbsp;所将左右，既闻太原有兵起，不复入城，遂各叛去。子崇悉收叛者父兄斩之。后<br /><br />&nbsp;&nbsp;&nbsp;&nbsp;数日，义兵夜至城下，城中豪杰复出应之。城陷，子崇为仇家所杀。<br /><br />&nbsp;&nbsp;&nbsp;&nbsp;○观德王雄（弟达）<br /><br />&nbsp;&nbsp;&nbsp;&nbsp;观德王雄，初名惠，高祖族子也。父绍，仕周，历八州刺史、傥城县公，赐<br /><br />&nbsp;&nbsp;&nbsp;&nbsp;姓叱吕引氏。雄美姿仪，有器度，雍容闲雅，进止可观。周武帝时，为太子司旅<br /><br />&nbsp;&nbsp;&nbsp;&nbsp;下大夫。帝幸云阳宫，卫王直作乱，以其徒袭肃章门，雄逆拒破之。进位上仪同，<br /><br />&nbsp;&nbsp;&nbsp;&nbsp;封武阳县公，邑千户。累迁右司卫上大夫。大象中，进爵邗国公，邑五千户。高<br /><br />&nbsp;&nbsp;&nbsp;&nbsp;祖为丞相，雍州牧毕王贤谋作难，雄时为别驾，知其谋，以告高祖。贤伏诛，以<br /><br />&nbsp;&nbsp;&nbsp;&nbsp;功授柱国、雍州牧，仍领相府虞候。周宣帝葬，备诸王有变，令雄率六千骑送至<br /><br />&nbsp;&nbsp;&nbsp;&nbsp;陵所。进位上柱国。<br /><br />&nbsp;&nbsp;&nbsp;&nbsp;高祖受禅，除左卫将军，兼宗正卿。俄迁右卫大将军，参预朝政。进封广平<br /><br />&nbsp;&nbsp;&nbsp;&nbsp;王，食邑五千户，以邗公别封一子。雄请封弟士贵，朝廷许之。或奏高G朋党者，<br /><br />&nbsp;&nbsp;&nbsp;&nbsp;上诘雄于朝。雄对曰：“臣忝卫宫闱，朝夕左右，若有朋附，岂容不知！至尊钦<br /><br />&nbsp;&nbsp;&nbsp;&nbsp;明睿哲，万机亲览，G用心平允，奉法而行。此乃爱憎之理，惟陛下察之。”高<br /><br />&nbsp;&nbsp;&nbsp;&nbsp;祖深然其言。雄时贵宠，冠绝一时，与高G、虞庆则、苏威称为“四贵”。<br /><br />&nbsp;&nbsp;&nbsp;&nbsp;雄宽容下士，朝野倾瞩。高祖恶其得众，阴忌之，不欲其典兵马。乃下册书，<br /><br />&nbsp;&nbsp;&nbsp;&nbsp;拜雄为司空，曰：“维开皇九年八月朔壬戌，皇帝若曰：於戏！惟尔上柱国、左<br /><br />&nbsp;&nbsp;&nbsp;&nbsp;卫大将军、宗正卿、广平王，风度宽弘，位望隆显，爰司禁旅，绵历十载。入当<br /><br />&nbsp;&nbsp;&nbsp;&nbsp;心腹，外任爪牙，驱驰轩陛，勤劳著绩。念旧庸勋，礼秩加等。公辅之寄，民具<br /><br />&nbsp;&nbsp;&nbsp;&nbsp;尔瞻，宜竭乃诚，副兹名实，是用命尔为司空。往钦哉！光应宠命，得不慎欤！”<br /><br />&nbsp;&nbsp;&nbsp;&nbsp;外示优崇，实夺其权也。雄无职务，乃闭门不通宾客。寻改封清漳王。仁寿初，<br /><br />&nbsp;&nbsp;&nbsp;&nbsp;高祖曰：“清漳之名，未允声望。”命职方进地图，上指安德郡以示群臣曰：<br /><br />&nbsp;&nbsp;&nbsp;&nbsp;“此号足为名德相称。”于是改封安德王。<br /><br />&nbsp;&nbsp;&nbsp;&nbsp;大业初，授太子太傅。及元德太子薨，检校郑州刺史事。岁余，授怀州刺史。<br /><br />&nbsp;&nbsp;&nbsp;&nbsp;寻拜京兆尹。帝亲征吐谷浑，诏雄总管浇河道诸军。及还，改封观王。上表让曰：<br /><br />&nbsp;&nbsp;&nbsp;&nbsp;“臣早逢兴运，预班末属，有命有时，藉风云之会，无才无德，滥公卿之首。蒙<br /><br />&nbsp;&nbsp;&nbsp;&nbsp;先皇不次之赏，荷陛下非分之恩，久紊台槐，常虑盈满，岂可仍叨匪服，重窃鸿<br /><br />&nbsp;&nbsp;&nbsp;&nbsp;名！臣实面墙，敢缘往例，臣诚昧宠，交惧身责。昔刘贾封王，岂备三阶之任，<br /><br />&nbsp;&nbsp;&nbsp;&nbsp;曹洪上将，宁超五等之爵？况臣衮章逾于帝子，京尹亚于皇枝，锡士作藩，钮金<br /><br />&nbsp;&nbsp;&nbsp;&nbsp;开国，于臣何以自处，在物谓其乖分。是以露款执愚，祈恩固守。伏愿陛下曲留<br /><br />&nbsp;&nbsp;&nbsp;&nbsp;慈照，特鉴丹诚。频触宸严，伏增流汗。”优诏不许。<br /><br />&nbsp;&nbsp;&nbsp;&nbsp;辽东之役，检校左翊卫大将军，出辽东道。次泸河镇，遘疾而薨，时年七十<br /><br />&nbsp;&nbsp;&nbsp;&nbsp;一。帝为之废朝，鸿胪监护丧事。有司考行，请谥曰懿。帝曰：“王道高雅俗，<br /><br />&nbsp;&nbsp;&nbsp;&nbsp;德冠生人。”乃赐谥曰德。赠司徒、襄国武安渤海清河上党河间济北高密济阴长<br /><br />&nbsp;&nbsp;&nbsp;&nbsp;平等十郡太守。<br /><br />&nbsp;&nbsp;&nbsp;&nbsp;子恭仁，位至吏部侍郎。恭仁弟D，性和厚，颇有文学。历义州刺史、淮南<br /><br />&nbsp;&nbsp;&nbsp;&nbsp;太守。及父薨，起为司隶大夫。辽东之役，帝令D于临海顿别有所督。杨玄感之<br /><br />&nbsp;&nbsp;&nbsp;&nbsp;反也，玄感弟玄纵自帝所逃赴其兄，路逢D。D避人偶语久之，既别而复相就者<br /><br />&nbsp;&nbsp;&nbsp;&nbsp;数矣。司隶刺史刘休文奏之。时D兄吏部侍郎恭仁将兵于外，帝以是寝之，未发<br /><br />&nbsp;&nbsp;&nbsp;&nbsp;其事。D尤惧，发病而卒。D弟续，仕至散骑侍郎。<br /><br />&nbsp;&nbsp;&nbsp;&nbsp;雄弟达，字士达。少聪敏，有学行。仕周，官至仪同、内史下大夫，遂宁县<br /><br />&nbsp;&nbsp;&nbsp;&nbsp;男。高祖受禅，拜给事黄门侍郎，进爵为子。时吐谷浑寇边，诏上柱国元谐为元<br /><br />&nbsp;&nbsp;&nbsp;&nbsp;帅，达为司马。军还、兼吏部侍郎，加开府。岁余，转内史侍郎，出为鄯、郑、<br /><br />&nbsp;&nbsp;&nbsp;&nbsp;赵三州刺史，俱有能名。平陈之后，四海大同，上差品天下牧宰，达为第一，赐<br /><br />&nbsp;&nbsp;&nbsp;&nbsp;杂彩五百段，加以金带，擢拜工部尚书，加位上开府。达为人弘厚，有局度。杨<br /><br />&nbsp;&nbsp;&nbsp;&nbsp;素每言曰：“有君子之貌，兼君子之心者，唯杨达耳。”献皇后及高祖山陵制度，<br /><br />&nbsp;&nbsp;&nbsp;&nbsp;达并参豫焉。<br /><br />&nbsp;&nbsp;&nbsp;&nbsp;炀帝嗣位，转纳言，仍领营东都副监，帝甚信重之。辽东之役，领右武卫将<br /><br />&nbsp;&nbsp;&nbsp;&nbsp;军，进位左光禄大夫，卒于师，时年六十二。帝叹惜者久之，赠吏部尚书、始安<br /><br />&nbsp;&nbsp;&nbsp;&nbsp;侯。谥曰恭。赠物三百五十段。<br /><br />&nbsp;&nbsp;&nbsp;&nbsp;史臣曰：高祖始迁周鼎，众心未附，利建同姓，维城宗社，是以河间、观德，<br /><br />&nbsp;&nbsp;&nbsp;&nbsp;咸启山河。属乃葭莩，地非宠逼，故高位厚秩，与时终始。杨庆二三其德，志在<br /><br />&nbsp;&nbsp;&nbsp;&nbsp;苟生，变本宗如反掌，弃慈母如遗迹，及身而绝，宜其然矣。观王位登台衮，庆<br /><br />&nbsp;&nbsp;&nbsp;&nbsp;流后嗣，保兹宠禄，实仁厚之所致乎！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885636);">加入书签</a><a
                        href="885622.html">上一页</a>&larr;<a href="index.html">返回列表</a>&rarr;<a
                            href="885672.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885622.html"; var next_page = "885672.html"; var index_page = "index.html"; var sortid = "9"; var article_id = "13945"; var chapter_id = "885636"; var articlename = "隋书"; var chaptername = " 卷四十三 列传第八"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>