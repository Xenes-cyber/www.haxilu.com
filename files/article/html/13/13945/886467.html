<!DOCTYPE html>
<html>
<head>
<meta charset="gbk" />
<title>隋书- 卷七十四 列传第三十九-在线阅读-哈西文学网</title>
<meta name="keywords" content="魏征，隋书， 卷七十四 列传第三十九全文， 卷七十四 列传第三十九在线阅读 哈西文学网" />
<meta name="description" content="哈西文学网提供魏征的隋书  卷七十四 列传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886467.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886467.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十四 列传第三十九</h1>
            <div class="link xb">
                <a href="886417.html">上一页</a>&larr;<a href="index.html">返回列表</a>&rarr;<a
                    href="886498.html">下一页</a></div>			
            <div id="BookText">&nbsp;&nbsp;&nbsp;&nbsp;○酷吏<br /><br />&nbsp;&nbsp;&nbsp;&nbsp;夫为国之体有四焉：一曰仁义，二曰礼制，三曰法令，四曰刑罚。仁义礼制，<br /><br />&nbsp;&nbsp;&nbsp;&nbsp;政之本也，法令刑罚，政之末也。无本不立，无末不成。然教化远而刑罚近，可<br /><br />&nbsp;&nbsp;&nbsp;&nbsp;以助化而不可以专行，可以立威而不可以繁用。《老子》曰：“其政察察，其人<br /><br />&nbsp;&nbsp;&nbsp;&nbsp;缺缺。”又曰：“法令滋章，盗贼多有。”然则令之烦苛，吏之严酷，不能致理，<br /><br />&nbsp;&nbsp;&nbsp;&nbsp;百代可知。考览前载，有时而用之矣。昔秦任狱吏，赭衣满道。汉革其风，矫枉<br /><br />&nbsp;&nbsp;&nbsp;&nbsp;过正。禁网疏阔，遂漏吞舟，大奸巨猾，犯义侵礼。故刚克之吏，摧拉凶邪，一<br /><br />&nbsp;&nbsp;&nbsp;&nbsp;切禁奸，以救时弊，虽垂教义，或有所取焉。高祖膺期，平一江左，四海九州，<br /><br />&nbsp;&nbsp;&nbsp;&nbsp;服教从义。至于威行郡国，力折公侯，乘传赋人，探丸斫吏者，所在蔑闻焉。无<br /><br />&nbsp;&nbsp;&nbsp;&nbsp;曩时之弊，亦已明矣。士文等功不足纪，才行无闻，遭遇时来，叨窃非据，肆其<br /><br />&nbsp;&nbsp;&nbsp;&nbsp;褊性，多行无礼，君子小人，咸罹其毒。凡厥所莅，莫不懔然。居其下者，视之<br /><br />&nbsp;&nbsp;&nbsp;&nbsp;如蛇虺，过其境者，逃之如寇仇。与人之恩，心非好善，加人之罪，事非疾恶。<br /><br />&nbsp;&nbsp;&nbsp;&nbsp;其所笞辱，多在无辜，察其所为，豺狼之不若也。无禁奸除猾之志，肆残虐幼贱<br /><br />&nbsp;&nbsp;&nbsp;&nbsp;之心，君子恶之，故编为《酷吏传》也。<br /><br />&nbsp;&nbsp;&nbsp;&nbsp;○狄士文<br /><br />&nbsp;&nbsp;&nbsp;&nbsp;狄士文，代人也。祖干，齐左丞相。父敬，武卫将军、肆州刺史。士文性<br /><br />&nbsp;&nbsp;&nbsp;&nbsp;孤直，虽邻里至亲莫与通狎。少读书。在齐袭封章武郡王，官至领军将军。周武<br /><br />&nbsp;&nbsp;&nbsp;&nbsp;帝平齐，山东衣冠多迎周师，唯士文闭门自守。帝奇之，授开府仪同三司、随州<br /><br />&nbsp;&nbsp;&nbsp;&nbsp;刺史。高祖受禅，加上开府，封湖陂县子，寻拜贝州刺史。性清苦，不受公料，<br /><br />&nbsp;&nbsp;&nbsp;&nbsp;家无余财。其子常啖官厨饼，士文枷之于狱累日，杖之一百，步送还京。僮隶无<br /><br />&nbsp;&nbsp;&nbsp;&nbsp;敢出门，所买盐菜，必于外境。凡有出入，皆封署其门，亲旧绝迹，庆吊不通。<br /><br />&nbsp;&nbsp;&nbsp;&nbsp;法令严肃，吏人股战，道不拾遗。有细过，必深文陷害。尝入朝，遇上置酒高会，<br /><br />&nbsp;&nbsp;&nbsp;&nbsp;赐公卿入左藏，任取多少。人皆极重，士文独口衔绢一匹，两手各持一匹。上问<br /><br />&nbsp;&nbsp;&nbsp;&nbsp;其故，士文曰：“臣口手俱满，余无所须。”上异之，别加赏物，劳而遣之。士<br /><br />&nbsp;&nbsp;&nbsp;&nbsp;文至州，发`奸隐，长吏尺布升粟之赃，无所宽贷。得千余人而奏之，上悉配防<br /><br />&nbsp;&nbsp;&nbsp;&nbsp;岭南，亲戚相送，哭泣之声遍于州境。至岭南，遇瘴疠死者十八九，于是父母妻<br /><br />&nbsp;&nbsp;&nbsp;&nbsp;子唯哭士文。士文闻之，令人捕捉，挝捶盈前，而哭者弥甚。有京兆韦j为贝州<br /><br />&nbsp;&nbsp;&nbsp;&nbsp;司马，河东赵达为清河令，二人并苛刻，唯长史有惠政。时人为之语曰：“刺史<br /><br />&nbsp;&nbsp;&nbsp;&nbsp;罗刹政，司马蝮蛇_，长史含笑判，清河生吃人。”上闻而叹曰：“士文之暴，<br /><br />&nbsp;&nbsp;&nbsp;&nbsp;过于猛兽。”竟坐免。未几，以为雍州长史，士文谓人曰：“我向法深，不能窥<br /><br />&nbsp;&nbsp;&nbsp;&nbsp;候要贵，必死此官矣。”及下车，执法严正，不避贵戚，宾客莫敢至门，人多怨<br /><br />&nbsp;&nbsp;&nbsp;&nbsp;望。士文从父妹为齐氏嫔，有色，齐灭之后，赐薛国公长孙览为妾。览妻郑氏性<br /><br />&nbsp;&nbsp;&nbsp;&nbsp;妒，谮之于文献后，后令览离绝。士文耻之，不与相见。后应州刺史唐君明居母<br /><br />&nbsp;&nbsp;&nbsp;&nbsp;忧，娉以为妻，由是士文、君明并为御史所劾。士文性刚，在狱数日，愤恚而死。<br /><br />&nbsp;&nbsp;&nbsp;&nbsp;家无余财，有子三人，朝夕不继，亲友无内之者。<br /><br />&nbsp;&nbsp;&nbsp;&nbsp;○田式<br /><br />&nbsp;&nbsp;&nbsp;&nbsp;田式，字显标，冯翊下邦人也。祖安兴，父长乐，仕魏，俱为本郡太守。式<br /><br />&nbsp;&nbsp;&nbsp;&nbsp;性刚果，多武艺，拳勇绝人。周明帝时，年十八，授都督，领乡兵。后数载，拜<br /><br />&nbsp;&nbsp;&nbsp;&nbsp;渭南太守，政尚严猛，吏人重足而立，无敢违法者。迁本郡太守，亲故屏迹，请<br /><br />&nbsp;&nbsp;&nbsp;&nbsp;托不行。武帝闻而善之，进位仪同三司，赐爵信都县公，擢拜延州刺史。从帝平<br /><br />&nbsp;&nbsp;&nbsp;&nbsp;齐，以功加上开府，徙为建州刺史，改封梁泉县公。高祖总百揆，尉迥作乱邺城，<br /><br />&nbsp;&nbsp;&nbsp;&nbsp;从韦孝宽击之。以功拜大将军，进爵武山郡公。及受禅，拜襄州总管，专以立威<br /><br />&nbsp;&nbsp;&nbsp;&nbsp;为务。每视事于外，必盛气以待其下，官属股栗，无敢仰视。有犯禁者，虽至亲<br /><br />&nbsp;&nbsp;&nbsp;&nbsp;昵，无所容贷。其女婿京兆杜宁，自长安省之，式诫宁无出入。宁久之不得还，<br /><br />&nbsp;&nbsp;&nbsp;&nbsp;窃上北楼，以畅羁思。式知之，笞宁五十。其所爱奴，尝诣式白事，有虫上其衣<br /><br />&nbsp;&nbsp;&nbsp;&nbsp;衿，挥袖拂去之。式以为慢己，立棒杀之。或僚吏奸赃，部内劫盗者，无问轻重，<br /><br />&nbsp;&nbsp;&nbsp;&nbsp;悉禁地牢中，寝处粪秽，令其苦毒，自非身死，终不得出。每赦书到州，式未暇<br /><br />&nbsp;&nbsp;&nbsp;&nbsp;读，先召狱卒，杀重囚，然后宣示百姓。其刻暴如此。由是为上所谴，除名为百<br /><br />&nbsp;&nbsp;&nbsp;&nbsp;姓。式惭恚不食，妻子至其所，辄怒，唯侍僮二人给使左右。从家中索椒，欲以<br /><br />&nbsp;&nbsp;&nbsp;&nbsp;自杀，家人不与。阴遣所侍僮诣市买毒药，妻子又夺而弃之。式恚卧。其子信时<br /><br />&nbsp;&nbsp;&nbsp;&nbsp;为仪同，至式前流涕曰：“大人既是朝廷旧臣，又无大过。比见公卿放辱者多矣，<br /><br />&nbsp;&nbsp;&nbsp;&nbsp;旋复升用，大人何能久乎？乃至于此！”式H然而起，抽刀斫信，信遽走避之，<br /><br />&nbsp;&nbsp;&nbsp;&nbsp;刃中于阈。上知之，以式为罪己之深，复其官爵。寻拜广州总管，卒官。<br /><br />&nbsp;&nbsp;&nbsp;&nbsp;○燕荣<br /><br />&nbsp;&nbsp;&nbsp;&nbsp;燕荣，字贵公，华阴弘农人也。父埃周大将军。荣性刚严，有武艺，仕<br /><br />&nbsp;&nbsp;&nbsp;&nbsp;周为内侍上士。从武帝伐齐，以功授开府仪同三司，封高邑县公。高祖受禅，进<br /><br />&nbsp;&nbsp;&nbsp;&nbsp;位大将军，封落丛郡公，拜晋州刺史。从河间王弘击突厥，以功拜上柱国，迁青<br /><br />&nbsp;&nbsp;&nbsp;&nbsp;州总管。荣在州，选绝有力者为伍伯，吏人过之者，必加诘问，辄楚挞之，创多<br /><br />&nbsp;&nbsp;&nbsp;&nbsp;见骨。奸盗屏迹，境内肃然。他州县人行经其界者，畏若寇仇，不敢休息。上甚<br /><br />&nbsp;&nbsp;&nbsp;&nbsp;善之。后因入朝觐，特加劳勉。荣以母老，请每岁入朝，上许之。及辞，上赐宴<br /><br />&nbsp;&nbsp;&nbsp;&nbsp;于内殿，诏王公作诗以饯之。伐陈之役，以为行军总管，率水军自东莱傍海，入<br /><br />&nbsp;&nbsp;&nbsp;&nbsp;太湖，取吴郡。既破丹阳，吴人共立萧为主，阻兵于晋陵，为宇文述所败，退<br /><br />&nbsp;&nbsp;&nbsp;&nbsp;保包山。荣率精甲五千蹑之，败走，为荣所执，晋陵、会稽悉平。检校扬州总<br /><br />&nbsp;&nbsp;&nbsp;&nbsp;管。寻征为右武候将军。突厥寇边，以为行军总管，屯幽州。母忧去职。明年，<br /><br />&nbsp;&nbsp;&nbsp;&nbsp;起为幽州总管。荣性严酷，有威容，长史见者，莫不惶惧自失。范阳卢氏，代为<br /><br />&nbsp;&nbsp;&nbsp;&nbsp;著姓，荣皆署为吏卒以屈辱之。鞭笞左右，动至千数，流血盈前，饮啖自若。尝<br /><br />&nbsp;&nbsp;&nbsp;&nbsp;按部，道次见丛荆，堪为笞棰，命取之，辄以试人。人或自陈无咎，荣曰：“后<br /><br />&nbsp;&nbsp;&nbsp;&nbsp;若有罪，当免尔。”及后犯细过，将挝之，人曰：“前日被杖，使君许有罪宥之。”<br /><br />&nbsp;&nbsp;&nbsp;&nbsp;荣曰：“无过尚尔，况有过邪！”榜棰如旧。荣每巡省管内，闻官人及百姓妻女<br /><br />&nbsp;&nbsp;&nbsp;&nbsp;有美色，辄舍其室而淫之。贪暴放纵日甚。是时元弘嗣被除为幽州长史，惧为荣<br /><br />&nbsp;&nbsp;&nbsp;&nbsp;所辱，固辞。上知之，敕荣曰：“弘嗣杖十已上罪，皆须奏闻。”荣忿曰：“竖<br /><br />&nbsp;&nbsp;&nbsp;&nbsp;子何敢弄我！”于是遣弘嗣监纳仓粟，r得一糠一秕，辄罚之。每笞虽不满十，<br /><br />&nbsp;&nbsp;&nbsp;&nbsp;然一日之中，或至三数。如是历年，怨隙日构，荣遂收付狱，禁绝其粮。弘嗣<br /><br />&nbsp;&nbsp;&nbsp;&nbsp;饥馁，抽衣絮，杂水咽之。其妻诣阙称冤，上遣考功侍郎刘士龙驰驿鞫问。奏荣<br /><br />&nbsp;&nbsp;&nbsp;&nbsp;虐毒非虚，又贼秽狼籍，遂征还京师，赐死。先是，荣家寝室无故有蛆数斛，从<br /><br />&nbsp;&nbsp;&nbsp;&nbsp;地坟出。未几，荣死于蛆出之处。有子询。<br /><br />&nbsp;&nbsp;&nbsp;&nbsp;○赵仲卿<br /><br />&nbsp;&nbsp;&nbsp;&nbsp;赵仲卿，天水陇西人也。父刚，周大将军。仲卿性粗暴，有膂力，周齐王宪<br /><br />&nbsp;&nbsp;&nbsp;&nbsp;甚礼之。从击齐，攻临秦、统戎、威远、伏龙、张壁等五城，尽平之。又击齐将<br /><br />&nbsp;&nbsp;&nbsp;&nbsp;段孝先于姚襄城，苦战连日，破之。以功授大都督，寻典宿卫。平齐之役，以功<br /><br />&nbsp;&nbsp;&nbsp;&nbsp;迁上仪同，兼赵郡太守。入为畿伯中大夫。王谦作乱，仲卿使在利州，即与总管<br /><br />&nbsp;&nbsp;&nbsp;&nbsp;豆卢薹⒈拒守。为谦所攻，仲卿督兵出战，前后一十七阵。及谦平，进位大将<br /><br />&nbsp;&nbsp;&nbsp;&nbsp;军，封长垣县公，邑千户。高祖受禅，进爵河北郡公。开皇三年，突厥犯塞，以<br /><br />&nbsp;&nbsp;&nbsp;&nbsp;行军总管从河间王弘出贺兰山。仲卿别道俱进，无虏而还。复镇平凉，寻拜石州<br /><br />&nbsp;&nbsp;&nbsp;&nbsp;刺史。法令严猛，纤微之失，无所容舍，鞭笞长史，辄至二百。官人战，无<br /><br />&nbsp;&nbsp;&nbsp;&nbsp;敢违犯，盗贼屏息，皆称其能。迁兖州刺史，未之官，拜朔州总管。于时塞北盛<br /><br />&nbsp;&nbsp;&nbsp;&nbsp;兴屯田，仲卿总管统之。微有不理者，仲卿辄召主掌，挞其胸背，或解衣倒曳于<br /><br />&nbsp;&nbsp;&nbsp;&nbsp;荆棘中。时人谓之猛兽。事多克济，由是收获岁广，边戍无馈运之忧。会突厥启<br /><br />&nbsp;&nbsp;&nbsp;&nbsp;民可汗求婚于国，上许之。仲卿因是间其骨肉，遂相攻击。十七年，启民窘迫，<br /><br />&nbsp;&nbsp;&nbsp;&nbsp;与隋使长孙晟投通汉镇。仲卿率骑千余驰援之，达头不敢逼。潜遣人诱致启民所<br /><br />&nbsp;&nbsp;&nbsp;&nbsp;部，至者二万余家。其年，从高G指白道以击达头。仲卿率兵三千为前锋，至族<br /><br />&nbsp;&nbsp;&nbsp;&nbsp;蠡山，与虏相遇，交战七日，大破之。追奔至乞伏泊，复破之，虏千余口，杂畜<br /><br />&nbsp;&nbsp;&nbsp;&nbsp;万计。突厥悉众而至，仲卿为方阵，四面拒战。经五日，会高G大兵至，合击之，<br /><br />&nbsp;&nbsp;&nbsp;&nbsp;虏乃败走。追度白道，逾秦山七百余里。时突厥降者万余家，上命仲卿处之恒安。<br /><br />&nbsp;&nbsp;&nbsp;&nbsp;以功进位上柱国，赐物三千段。朝廷虑达头掩袭启民，令仲卿屯兵二万以备之，<br /><br />&nbsp;&nbsp;&nbsp;&nbsp;代州总管韩洪、永康公李药王、蔚州刺史刘隆等，将步骑一万镇恒安。达头骑十<br /><br />&nbsp;&nbsp;&nbsp;&nbsp;万来寇，韩洪军大败，仲卿自乐宁镇邀击，斩首虏千余级。明年，督役筑金河、<br /><br />&nbsp;&nbsp;&nbsp;&nbsp;定襄二城，以居启民。时有表言仲卿酷暴者，上令御史王伟按之，并实，惜其功<br /><br />&nbsp;&nbsp;&nbsp;&nbsp;不罪也。因劳之曰：“知公清正，为下所恶。”赐物五百段。仲卿益恣，由是免<br /><br />&nbsp;&nbsp;&nbsp;&nbsp;官。仁寿中，检校司农卿。蜀王秀之得罪，奉诏往益州穷按之。秀宾客经过之处，<br /><br />&nbsp;&nbsp;&nbsp;&nbsp;仲卿必深文致法，州县长吏坐者太半。上以为能，赏婢奴五十口，黄金二百两，<br /><br />&nbsp;&nbsp;&nbsp;&nbsp;米粟五千石，奇宝杂物称是。炀帝嗣位，判兵部、工部二曹尚书事。其年，卒，<br /><br />&nbsp;&nbsp;&nbsp;&nbsp;时年六十四。谥曰肃。赠物五百段。子弘嗣。<br /><br />&nbsp;&nbsp;&nbsp;&nbsp;○崔弘度（弟弘升）<br /><br />&nbsp;&nbsp;&nbsp;&nbsp;崔弘度，字摩诃衍，博陵安平人也。祖楷，魏司空。父说，周敷州刺史。弘<br /><br />&nbsp;&nbsp;&nbsp;&nbsp;度膂力绝人，仪貌魁岸，须面甚伟。性严酷。年十七，周大冢宰宇文护引为亲信。<br /><br />&nbsp;&nbsp;&nbsp;&nbsp;寻授都督，累转大都督。时护子中山公训为蒲州刺史，令弘度从焉。尝与训登楼，<br /><br />&nbsp;&nbsp;&nbsp;&nbsp;至上层，去地四五丈，俯临之，训曰：“可畏也。”弘度曰：“此何足畏！”H<br /><br />&nbsp;&nbsp;&nbsp;&nbsp;然掷下，至地无损伤。训以其拳捷，大奇之。后以战勋，授仪同。从武帝灭齐，<br /><br />&nbsp;&nbsp;&nbsp;&nbsp;进位上开府，邺县公，赐物三千段，粟麦三千石，奴婢百口，杂畜千计。寻从汝<br /><br />&nbsp;&nbsp;&nbsp;&nbsp;南公宇文神举破卢昌期于范阳。宣帝嗣位，从郧国公韦孝宽经略淮南。弘度与化<br /><br />&nbsp;&nbsp;&nbsp;&nbsp;政公宇文忻、司水贺娄子干至肥口，陈将潘琛率兵数千来拒战，隔水而阵。忻遣<br /><br />&nbsp;&nbsp;&nbsp;&nbsp;弘度谕以祸福，琛至夕而遁。进攻寿阳，降陈守将吴文立，弘度功最。以前后勋，<br /><br />&nbsp;&nbsp;&nbsp;&nbsp;进位上大将军，袭父爵安平县公。及尉迥作乱，以弘度为行军总管，从韦孝宽讨<br /><br />&nbsp;&nbsp;&nbsp;&nbsp;之。弘度募长安骁雄数百人为别队，所当无不披靡。弘度妹先适迥子为妻，及破<br /><br />&nbsp;&nbsp;&nbsp;&nbsp;邺城，迥窘迫升楼，弘度直上龙尾追之。迥弯弓将射弘度，弘度脱兜鍪谓迥曰：<br /><br />&nbsp;&nbsp;&nbsp;&nbsp;“相识不？今日各图国事，不得顾私。以亲戚之情，谨遏乱兵，不许侵辱。事势<br /><br />&nbsp;&nbsp;&nbsp;&nbsp;如此，早为身计，何所待也？”迥掷弓于地，骂大丞相极口而自杀。弘度顾其弟<br /><br />&nbsp;&nbsp;&nbsp;&nbsp;弘升曰：“汝可取迥头。”弘升遂斩之，进位上柱国。时行军总管例封国公，弘<br /><br />&nbsp;&nbsp;&nbsp;&nbsp;度不时杀迥，致纵恶言，由是降爵一等，为武乡郡公。开皇初，突厥入寇，弘度<br /><br />&nbsp;&nbsp;&nbsp;&nbsp;以行军总管出原州以拒之。虏退，弘度进屯灵武。月余而还，拜华州刺史。纳其<br /><br />&nbsp;&nbsp;&nbsp;&nbsp;妹为秦孝王妃。寻迁襄州总管。弘度素贵，御下严急，动行捶罚，吏人气，闻<br /><br />&nbsp;&nbsp;&nbsp;&nbsp;其声，莫不战栗。所在之处，令行禁止，盗贼屏迹。梁王萧琮来朝，上以弘度为<br /><br />&nbsp;&nbsp;&nbsp;&nbsp;江陵总管，镇荆州。弘度未至，而琮叔父严拥居人以叛，弘度追之不及。陈人惮<br /><br />&nbsp;&nbsp;&nbsp;&nbsp;弘度，亦不敢窥荆州。平陈之役，以行军总管从秦孝王出襄阳道。及陈平，赐物<br /><br />&nbsp;&nbsp;&nbsp;&nbsp;五千段。高智慧等作乱，复以行军总管出泉门道，隶于杨素。弘度与素，品同而<br /><br />&nbsp;&nbsp;&nbsp;&nbsp;年长，素每屈下之，一旦隶素，意甚不平，素言多不用。素亦优容之。及还，检<br /><br />&nbsp;&nbsp;&nbsp;&nbsp;校原州事，仍领行军总管以备胡，无虏而还，上甚礼之，复以其弟弘升女为河南<br /><br />&nbsp;&nbsp;&nbsp;&nbsp;王妃。仁寿中，检校太府卿。自以一门二妃，无所降下，每诫其僚吏曰：“人当<br /><br />&nbsp;&nbsp;&nbsp;&nbsp;诚恕，无得欺诳。”皆曰：“诺。”后尝食鳖，侍者八九人，弘度一一问之曰：<br /><br />&nbsp;&nbsp;&nbsp;&nbsp;“鳖美乎？”人惧之，皆云：“鳖美。”弘度大骂曰：“佣奴何敢诳我？汝初未<br /><br />&nbsp;&nbsp;&nbsp;&nbsp;食鳖，安知其美？”俱杖八十。官属百工见之者，莫不流汗，无敢欺隐。时有屈<br /><br />&nbsp;&nbsp;&nbsp;&nbsp;突盖为武候骠骑，亦严刻，长安为之语曰：“宁饮三升酢，不见崔弘度。宁茹三<br /><br />&nbsp;&nbsp;&nbsp;&nbsp;升艾，不逢屈突盖。”然弘度理家如官，子弟斑白，动行捶楚，闺门整肃，为当<br /><br />&nbsp;&nbsp;&nbsp;&nbsp;时所称。未几，秦王妃以罪诛，河南王妃复被废黜。弘度忧恚，谢病于家，诸弟<br /><br />&nbsp;&nbsp;&nbsp;&nbsp;乃与之别居，弥不得志。炀帝即位，河南王为太子，帝将复立崔妃，遣中使就第<br /><br />&nbsp;&nbsp;&nbsp;&nbsp;宣旨。使者诣弘升家，弘度不之知也。使者返，帝曰：“弘度有何言？”使者曰：<br /><br />&nbsp;&nbsp;&nbsp;&nbsp;“弘度称有疾不起。”帝默然，其事竟寝。弘度忧愤，未几，卒。<br /><br />&nbsp;&nbsp;&nbsp;&nbsp;弘升字上客，在周为右侍上士。尉迥作乱相州，与兄弘度击之，以功拜上仪<br /><br />&nbsp;&nbsp;&nbsp;&nbsp;同。寻加上开府，封黄台县侯，邑八百户。高祖受禅，进爵为公，授骠骑将军。<br /><br />&nbsp;&nbsp;&nbsp;&nbsp;宿卫十余年，以勋旧迁慈州刺史。数岁，转郑州刺史。后以戚属之故，待遇愈隆，<br /><br />&nbsp;&nbsp;&nbsp;&nbsp;迁襄州总管。及河南王妃罪废，弘升亦免官。炀帝即位，历冀州刺史、信都太守，<br /><br />&nbsp;&nbsp;&nbsp;&nbsp;进位金紫光禄大夫，转涿郡太守。辽东之役，检校左武卫大将军事，指平壤。与<br /><br />&nbsp;&nbsp;&nbsp;&nbsp;宇文述等同败绩，奔还，发病而卒，时年六十。<br /><br />&nbsp;&nbsp;&nbsp;&nbsp;○元弘嗣<br /><br />&nbsp;&nbsp;&nbsp;&nbsp;元弘嗣，河南洛阳人也。祖刚，魏渔阳王。父经，周渔阳郡公。弘嗣少袭爵，<br /><br />&nbsp;&nbsp;&nbsp;&nbsp;十八为左亲卫。开皇九年，从晋王平陈，以功授上仪同。十四年，除观州总管长<br /><br />&nbsp;&nbsp;&nbsp;&nbsp;史，在州专以严峻任事，吏人多怨之。二十年，转幽州总管长史。于时燕荣为总<br /><br />&nbsp;&nbsp;&nbsp;&nbsp;管，肆虐于弘嗣，每被笞辱。弘嗣心不伏，荣遂禁弘嗣于狱，将杀之。及荣诛死，<br /><br />&nbsp;&nbsp;&nbsp;&nbsp;弘嗣为政，酷又甚之。每推鞫囚徒，多以酢灌鼻，或b弋其下窍，无敢隐情，奸<br /><br />&nbsp;&nbsp;&nbsp;&nbsp;伪屏息。仁寿末，授木工监，修营东都。大业初，炀帝潜有取辽东之意，遣弘嗣<br /><br />&nbsp;&nbsp;&nbsp;&nbsp;往东莱海口监造船。诸州役丁苦其捶楚，官人督役，昼夜立于水中，略不敢息，<br /><br />&nbsp;&nbsp;&nbsp;&nbsp;自腰以下，无不生蛆，死者十三四。寻迁黄门侍郎，转殿内少监。辽东之役，进<br /><br />&nbsp;&nbsp;&nbsp;&nbsp;位金紫光禄大夫。明年，帝复征辽东，会奴贼寇陇右，诏弘嗣击之。及玄感作乱，<br /><br />&nbsp;&nbsp;&nbsp;&nbsp;逼东都，弘嗣屯兵安定。或告之谋应玄感者，代王侑遣使执之，送行在所。以无<br /><br />&nbsp;&nbsp;&nbsp;&nbsp;反形当释，帝疑不解，除名，徙日南，道死，时年四十九。有子仁观。<br /><br />&nbsp;&nbsp;&nbsp;&nbsp;○王文同<br /><br />&nbsp;&nbsp;&nbsp;&nbsp;王文同，京兆颍阳人也。性明辩，有干用。开皇中，以军功拜仪同，寻授桂<br /><br />&nbsp;&nbsp;&nbsp;&nbsp;州司马。炀帝嗣位，征为光禄少卿，以忤旨，出为恒山郡丞。有一人豪猾，每持<br /><br />&nbsp;&nbsp;&nbsp;&nbsp;长吏长短，前后守令咸惮之。文同下车，闻其名，召而数之。因令左右剡木为大<br /><br />&nbsp;&nbsp;&nbsp;&nbsp;橛，埋之于庭，出尺余，四角各埋小橛。令其人踣心于木橛上，缚四支于小橛，<br /><br />&nbsp;&nbsp;&nbsp;&nbsp;以棒殴其背，应时溃烂。郡中大骇，吏人相视慑气。及帝征辽东，令文同巡察河<br /><br />&nbsp;&nbsp;&nbsp;&nbsp;北诸郡。文同见沙门斋戒菜食者，以为妖妄，皆收系狱。比至河间，召诸郡官人，<br /><br />&nbsp;&nbsp;&nbsp;&nbsp;小有迟违者，辄皆覆面于地而杀之。求沙门相聚讲论，及长老共为佛会者数百<br /><br />&nbsp;&nbsp;&nbsp;&nbsp;人，文同以为聚结惑众，尽斩之。又悉裸僧尼，验有淫状非童男女者数千人，复<br /><br />&nbsp;&nbsp;&nbsp;&nbsp;将杀之。郡中士女号哭于路，诸郡惊骇，各奏其事。帝闻而大怒，遣使者达奚善<br /><br />&nbsp;&nbsp;&nbsp;&nbsp;意驰锁之，斩于河间，以谢百姓，仇人剖其棺，脔其肉而啖之，斯须咸尽。<br /><br />&nbsp;&nbsp;&nbsp;&nbsp;史臣曰：御之良者，不在于烦策，政之善者，无取于严刑。故虽宽猛相资，<br /><br />&nbsp;&nbsp;&nbsp;&nbsp;德刑互设，然不严而化，前哲所重。士文等运属钦明，时无桀黠，未闲道德，实<br /><br />&nbsp;&nbsp;&nbsp;&nbsp;怀残忍。贼人肌体，同诸木石，轻人性命，甚于刍狗。长恶不悛，鲜有不及，故<br /><br />&nbsp;&nbsp;&nbsp;&nbsp;或身婴罪戮，或忧恚颠陨。凡百君子，以为有天道焉。呜呼！后来之士，立身从<br /><br />&nbsp;&nbsp;&nbsp;&nbsp;政，纵不能为子高门以待封，其可令母扫墓而望丧乎？</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886467);">加入书签</a><a
                        href="886417.html">上一页</a>&larr;<a href="index.html">返回列表</a>&rarr;<a
                            href="886498.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886417.html"; var next_page = "886498.html"; var index_page = "index.html"; var sortid = "9"; var article_id = "13945"; var chapter_id = "886467"; var articlename = "隋书"; var chaptername = " 卷七十四 列传第三十九"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>