<!DOCTYPE html>
<html>
<head>
<meta charset="gbk" />
<title>隋书- 卷三十 志第二十五-在线阅读-哈西文学网</title>
<meta name="keywords" content="魏征，隋书， 卷三十 志第二十五全文， 卷三十 志第二十五在线阅读 哈西文学网" />
<meta name="description" content="哈西文学网提供魏征的隋书  卷三十 志第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885411.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885411.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 志第二十五</h1>
            <div class="link xb">
                <a href="885390.html">上一页</a>&larr;<a href="index.html">返回列表</a>&rarr;<a
                    href="885426.html">下一页</a></div>			
            <div id="BookText">&nbsp;&nbsp;&nbsp;&nbsp;◎地理中<br /><br />&nbsp;&nbsp;&nbsp;&nbsp;河南郡（旧置洛州。大业元年移都，改曰豫州。东面三门，北曰上春，中曰<br /><br />&nbsp;&nbsp;&nbsp;&nbsp;建阳，南曰永通。南面二门，东曰长夏，正南曰建国。里一百三，市三。三年改<br /><br />&nbsp;&nbsp;&nbsp;&nbsp;为郡，置尹。）统县十八，户二十万二千二百三十。<br /><br />&nbsp;&nbsp;&nbsp;&nbsp;河南（带郡。有关官。有郏山。有e水。）洛阳（有汉已来旧都。后魏置司<br /><br />&nbsp;&nbsp;&nbsp;&nbsp;州，东魏改曰洛州。后周置东京六府、洛州总管。开皇元年改六府，置东京尚书<br /><br />&nbsp;&nbsp;&nbsp;&nbsp;省。其年废东京尚书省。二年废总管，置河南道行台省。三年废行台，以洛州刺<br /><br />&nbsp;&nbsp;&nbsp;&nbsp;史领总监。十四年于金墉城别置总监。炀帝即位，废省。置河南县，东魏迁邺，<br /><br />&nbsp;&nbsp;&nbsp;&nbsp;改为宜迁县。后周复曰河南。大业元年徙入新都。又东魏置洛阳郡、河阴县。开<br /><br />&nbsp;&nbsp;&nbsp;&nbsp;皇初郡并废，又析置伊川县。大业初河阴、伊川二县并入焉。）阌乡（旧曰湖城，<br /><br />&nbsp;&nbsp;&nbsp;&nbsp;开皇十六年改焉。有王涧、全鸠涧、秦山。）桃林（开皇十六年置。有上阳宫。<br /><br />&nbsp;&nbsp;&nbsp;&nbsp;有淄水。）陕（后魏置，及置陕州、恒农郡。后周又置崤郡。开皇初郡并废。大<br /><br />&nbsp;&nbsp;&nbsp;&nbsp;业初州废，置弘农宫。有常平仓、温汤。有砥柱。）熊耳（后周置，有同轨郡。<br /><br />&nbsp;&nbsp;&nbsp;&nbsp;开皇初郡废。又有后魏崤县，大业初废入。有二崤。有天柱山、大头山、硖石山、<br /><br />&nbsp;&nbsp;&nbsp;&nbsp;谷水。）渑池（后周置河南郡，大象中废。）新安（后周置中州及东垣县，州寻<br /><br />&nbsp;&nbsp;&nbsp;&nbsp;废。开皇十六年置谷州，仁寿四年州废，又废新安入东垣。大业初改名新安。有<br /><br />&nbsp;&nbsp;&nbsp;&nbsp;冶官。有o山、强山、缺门山、孝水、涧水、金谷水。）偃师（旧废，开皇十<br /><br />&nbsp;&nbsp;&nbsp;&nbsp;六年置。有关官。有河阳仓。有都尉府。有首阳山、郦山、乾脯山。）巩（后齐<br /><br />&nbsp;&nbsp;&nbsp;&nbsp;废，开皇十六年复。有兴洛仓。有九山，有天陵山、缑山、东首阳山。）宜阳<br /><br />&nbsp;&nbsp;&nbsp;&nbsp;（后魏置宜阳郡，东魏置阳州，后周改曰熊州。又复后魏置南渑池县。后周改曰<br /><br />&nbsp;&nbsp;&nbsp;&nbsp;昌洛。开皇初郡废。十八年改昌洛曰洛水。大业初废熊州，省洛水入宜阳。又东<br /><br />&nbsp;&nbsp;&nbsp;&nbsp;魏置金门郡，后周废。有福昌宫、金门山、女几山、太阴山、i山。）寿安<br /><br />&nbsp;&nbsp;&nbsp;&nbsp;（后魏置县曰甘棠，仁寿四年改焉。有显仁宫。有慈涧。）陆浑（东魏置伊川郡，<br /><br />&nbsp;&nbsp;&nbsp;&nbsp;领南陆浑县。开皇初废郡，改县曰伏流。大业初改曰陆浑。又有东魏北荆州，后<br /><br />&nbsp;&nbsp;&nbsp;&nbsp;周改曰和州。开皇初又改曰伊州。大业初州废。又有东魏东亭县，寻废。有方山、<br /><br />&nbsp;&nbsp;&nbsp;&nbsp;三涂山、孤山、阳山、王母涧。）伊阙（旧曰新城，东魏置新城郡。开皇初郡废。<br /><br />&nbsp;&nbsp;&nbsp;&nbsp;十八年县改名焉。有伊阙山。）兴泰（大业初置。有鹿归山、石墨山、钟山。）<br /><br />&nbsp;&nbsp;&nbsp;&nbsp;缑氏（旧废，东魏置。开皇十六年废，大业初又置。有缑氏山、S辕山、景山。）<br /><br />&nbsp;&nbsp;&nbsp;&nbsp;崇阳（后魏置，曰颍阳。东魏分置堙阳，后周废颍阳入。开皇六年改曰武林。十<br /><br />&nbsp;&nbsp;&nbsp;&nbsp;八年改曰轮氏，大业元年改曰嵩阳。又有东魏中川郡，后周废。有嵩高山、少室<br /><br />&nbsp;&nbsp;&nbsp;&nbsp;山、颍水。）阳城（后魏置阳城郡，开皇初废。十六年置嵩州，仁寿四年废。又<br /><br />&nbsp;&nbsp;&nbsp;&nbsp;后魏置康城县，仁寿四年废入焉。有箕山、偃月山、荆山、禹山、崤山。）<br /><br />&nbsp;&nbsp;&nbsp;&nbsp;荥阳郡（旧郑州。开皇十六年置管州。大业初复曰郑州。）统县十一，户十<br /><br />&nbsp;&nbsp;&nbsp;&nbsp;六万九百六十四。<br /><br />&nbsp;&nbsp;&nbsp;&nbsp;管城（旧曰中牟，东魏置广武郡。开皇初郡废，改中牟曰内牟。十六年析置<br /><br />&nbsp;&nbsp;&nbsp;&nbsp;管城。十八年改内牟曰圃田入焉。后魏置曲梁县，后齐废，有郑水。）汜水（旧<br /><br />&nbsp;&nbsp;&nbsp;&nbsp;曰成皋，即武牢也。后魏置东中府，东魏置北豫州，后周置荥州。开皇初曰郑州，<br /><br />&nbsp;&nbsp;&nbsp;&nbsp;十八年改成皋曰汜水。大业初置武牢都尉府。有周山、天陵山。）荥泽（开皇四<br /><br />&nbsp;&nbsp;&nbsp;&nbsp;年置，曰广武。仁寿元年改名焉。）原武（开皇十六年置。）阳武圃田（开皇十<br /><br />&nbsp;&nbsp;&nbsp;&nbsp;六年置，曰郏城。大业初改焉。）浚仪（东魏置梁州、陈留郡，后齐废开封郡入，<br /><br />&nbsp;&nbsp;&nbsp;&nbsp;后周改曰汴州。开皇初郡废，大业初州废。有关官。有通济渠、蔡水。）酸枣<br /><br />&nbsp;&nbsp;&nbsp;&nbsp;（后齐废，开皇六年复。有关官。）新郑（后魏废，开皇十六年复，大业初并宛<br /><br />&nbsp;&nbsp;&nbsp;&nbsp;陵县入焉。有关官。有大o山。）荥阳（旧置荥阳郡。后齐省卷、京二县入，<br /><br />&nbsp;&nbsp;&nbsp;&nbsp;改曰成皋郡。开皇初郡废。有京索水、梧桐涧。）开封（东魏置郡，后齐废。）<br /><br />&nbsp;&nbsp;&nbsp;&nbsp;梁郡（开皇十六年置宋州。）统县十三，户十五万五千四百七十七。<br /><br />&nbsp;&nbsp;&nbsp;&nbsp;宋城（旧曰睢阳，置梁郡。开皇初郡废，十八年县改名焉。大业初又置郡。<br /><br />&nbsp;&nbsp;&nbsp;&nbsp;又梁置北新安郡，寻废。）雍丘（后魏置阳夏郡。开皇初郡废，十六年置杞州。<br /><br />&nbsp;&nbsp;&nbsp;&nbsp;大业初州废。）襄邑（后齐废，开皇十六年复。）宁陵（后齐废，开皇六年复。）<br /><br />&nbsp;&nbsp;&nbsp;&nbsp;虞城（后魏曰萧，后齐废。开皇十六年置，改名焉。又后魏置沛郡，后齐废。）<br /><br />&nbsp;&nbsp;&nbsp;&nbsp;谷熟（后魏废，开皇十六年复。）陈留（后魏废，开皇六年复。十六年析置新里<br /><br />&nbsp;&nbsp;&nbsp;&nbsp;县，大业初废入焉。又有小黄县，后齐废入。有睢水、涣水。）下邑（后齐废巳<br /><br />&nbsp;&nbsp;&nbsp;&nbsp;吾县入焉。）考城（后魏曰考阳，置北梁郡。后齐郡县并废，为城安县。开皇十<br /><br />&nbsp;&nbsp;&nbsp;&nbsp;八年以重名，改曰考城。）楚丘（后魏曰巳氏，置北谯郡。后齐郡县并废。开皇<br /><br />&nbsp;&nbsp;&nbsp;&nbsp;四年又置巳氏，六年改曰楚丘。）砀山（后魏置，曰安阳。开皇十八年改名焉。<br /><br />&nbsp;&nbsp;&nbsp;&nbsp;有砀山、鱼山。）圉城（旧曰圉，后齐废，开皇六年复置，曰圉城。有谷水。）<br /><br />&nbsp;&nbsp;&nbsp;&nbsp;柘城（旧曰柘，久废。开皇十六年置，曰柘城。）<br /><br />&nbsp;&nbsp;&nbsp;&nbsp;谯郡（后魏置南充州。后周置总管府，后改曰亳州。开皇元年府废。）统县<br /><br />&nbsp;&nbsp;&nbsp;&nbsp;六，户七万四千八百一十七。<br /><br />&nbsp;&nbsp;&nbsp;&nbsp;谯（旧曰小黄，置陈留郡。开皇初郡废，十六年分置梅城县。大业三年，改<br /><br />&nbsp;&nbsp;&nbsp;&nbsp;小黄为谯县，并梅城入焉。）（旧废，开皇十六年复。旧有马头郡，后魏又置<br /><br />&nbsp;&nbsp;&nbsp;&nbsp;下邑县，后齐并废。）城父（宋置，曰浚仪。开皇十八年改焉。）谷阳（后齐省，<br /><br />&nbsp;&nbsp;&nbsp;&nbsp;开皇六年复。）山桑（后魏置涡州、涡阳县，又置谯郡。梁改涡州曰西徐州。东<br /><br />&nbsp;&nbsp;&nbsp;&nbsp;魏改曰谯州。开皇初郡废，十六年改涡阳为肥水。大业初州废，改县曰山桑。又<br /><br />&nbsp;&nbsp;&nbsp;&nbsp;梁置北新安郡，东魏改置蒙郡。后齐废郡，置蒙县，后又置郡。开皇初郡废。又<br /><br />&nbsp;&nbsp;&nbsp;&nbsp;梁置阳夏郡，东魏废。）临涣（后魏置临涣郡，又别置丹城县。东魏析置白<br /><br />&nbsp;&nbsp;&nbsp;&nbsp;县，后齐郡废。开皇元年丹城省，大业初白钟质。并入焉。有嵇山、龙冈。）<br /><br />&nbsp;&nbsp;&nbsp;&nbsp;济阴郡（后魏置西兖州，后周改曰曹州。）统县九，户十四万九百四十八。<br /><br />&nbsp;&nbsp;&nbsp;&nbsp;济阴（后魏置沛郡，后齐废。又开皇六年分置黄县，十八年改为蒙泽，大业<br /><br />&nbsp;&nbsp;&nbsp;&nbsp;初废入焉。）外黄（后齐废成安县入。又开皇十八年置首城县，大业初废入焉。）<br /><br />&nbsp;&nbsp;&nbsp;&nbsp;济阳成武（后齐置永昌郡。开皇初郡废，十六年置戴州。大业初州废。）冤句<br /><br />&nbsp;&nbsp;&nbsp;&nbsp;乘氏定陶单父（后魏曰离狐，置北济阴郡。后齐郡县并废。开皇六年更置，<br /><br />&nbsp;&nbsp;&nbsp;&nbsp;名单父。）金乡（开皇十六年分置昌邑县，大业初并入。）<br /><br />&nbsp;&nbsp;&nbsp;&nbsp;襄城郡（东魏置北荆州，后周改曰和州。开皇初改为伊州，大业初改曰汝州。）<br /><br />&nbsp;&nbsp;&nbsp;&nbsp;统县八，户十万五千九百一十七。<br /><br />&nbsp;&nbsp;&nbsp;&nbsp;承休（旧曰汝原，置汝北郡，后改曰汝阴郡。后周郡废。大业初改县曰承休，<br /><br />&nbsp;&nbsp;&nbsp;&nbsp;置襄城郡。有黄水。）梁（旧置汝北郡，后齐废。有滥泉。）郏城（旧曰龙山。<br /><br />&nbsp;&nbsp;&nbsp;&nbsp;东魏置顺阳郡及南阳郡、南阳县。开皇初改龙山曰汝南，三年二郡并废。十八年<br /><br />&nbsp;&nbsp;&nbsp;&nbsp;改汝南曰辅城，南阳曰期城。大业初改辅城曰郏城，废期城入焉。有关官，有大<br /><br />&nbsp;&nbsp;&nbsp;&nbsp;留山。）阳翟（东魏置阳翟郡，开皇初郡废。有钓台。有九山祠。）汝源汝南<br /><br />&nbsp;&nbsp;&nbsp;&nbsp;（有后魏汝南郡及符垒县，并后齐废。）鲁（后魏置荆州，寻废，立鲁阳郡，后<br /><br />&nbsp;&nbsp;&nbsp;&nbsp;置鲁州。开皇初郡废，大业初州废。有关官。有和山、大义山。）叱牵旧曰雉<br /><br />&nbsp;&nbsp;&nbsp;&nbsp;阳。开皇十八年改曰湛水，大业初改名焉。又有后周置武山郡，开皇初废。后魏<br /><br />&nbsp;&nbsp;&nbsp;&nbsp;置南阳县、河山县，大业初并废入焉。有应山。）<br /><br />&nbsp;&nbsp;&nbsp;&nbsp;颍川郡（旧置颍州，东魏改曰郑州，后周改曰许州。）统县十四，户十九万<br /><br />&nbsp;&nbsp;&nbsp;&nbsp;五千六百四十。<br /><br />&nbsp;&nbsp;&nbsp;&nbsp;颍川（旧曰长社，置颖川郡，后齐废颍阴县入，开皇初废郡改县焉。又东魏<br /><br />&nbsp;&nbsp;&nbsp;&nbsp;置黄台县，大业初废入焉，置郡。）襄城（旧置襄城郡，后周置汝州。开皇初郡<br /><br />&nbsp;&nbsp;&nbsp;&nbsp;废，大业初州废。有匏。）汝坟（后齐置汉广郡，寻废，有首山。）叶（后<br /><br />&nbsp;&nbsp;&nbsp;&nbsp;齐置襄州。后周废襄州，置南襄城郡。开皇初郡废。又东魏置定南郡，后周废为<br /><br />&nbsp;&nbsp;&nbsp;&nbsp;定南县。大业初省入。）北舞（旧置定陵郡，开皇初废。有百尺沟。）郾城（开<br /><br />&nbsp;&nbsp;&nbsp;&nbsp;皇初置，十六年置道州，大业初州废。又后魏置颍川郡，后齐改为临颍郡，开皇<br /><br />&nbsp;&nbsp;&nbsp;&nbsp;初郡废。又有邵陵县，大业初废。有匏。）繁昌临颍尉氏（后齐废，开<br /><br />&nbsp;&nbsp;&nbsp;&nbsp;皇六年复。）长葛（开皇六年置。）许昌氵隐强（开皇十六年置，曰陶城，大<br /><br />&nbsp;&nbsp;&nbsp;&nbsp;业初改焉。）扶沟鄢陵（东魏置许昌郡，后齐废县。开皇初郡废，七年复鄢陵<br /><br />&nbsp;&nbsp;&nbsp;&nbsp;县。十六年置洧州，大业初州废。又开皇十六年置蔡陂县，至是省入焉。）<br /><br />&nbsp;&nbsp;&nbsp;&nbsp;汝南郡（后魏置豫州，东魏置行台。后周置总管府，后改曰舒州，寻复曰豫<br /><br />&nbsp;&nbsp;&nbsp;&nbsp;州，及改洛州为豫州，此为溱州，又改曰蔡州。）统县十一，户十五万二千七百<br /><br />&nbsp;&nbsp;&nbsp;&nbsp;八十五。<br /><br />&nbsp;&nbsp;&nbsp;&nbsp;汝阳（旧曰上蔡，置汝南郡。开皇初郡废。大业初置郡，改县曰汝阳，并废<br /><br />&nbsp;&nbsp;&nbsp;&nbsp;保城县入焉。有鸿郄陂。）城阳（旧废，梁置，又有义兴县。后魏置城阳郡，梁<br /><br />&nbsp;&nbsp;&nbsp;&nbsp;置楚州，东魏置西楚州，后齐曰永州。开皇九年，废入纯州。十八年改义兴为纯<br /><br />&nbsp;&nbsp;&nbsp;&nbsp;义。大业初州县并废入焉。又梁置伍城郡，后齐废。有十丈山、大木山。）真阳<br /><br />&nbsp;&nbsp;&nbsp;&nbsp;（旧置郢州。东魏废州，置义阳郡。后齐废郡入保城县。开皇十一年废县。十六<br /><br />&nbsp;&nbsp;&nbsp;&nbsp;年置县，曰真丘。大业初改曰真阳。又有白狗县，梁置淮州。后齐废州，以置齐<br /><br />&nbsp;&nbsp;&nbsp;&nbsp;兴郡，郡寻废。开皇初，改县曰淮川，至是亦省入焉。又有后魏安阳县，后废。<br /><br />&nbsp;&nbsp;&nbsp;&nbsp;有汶水。）新息（后魏置东豫州。梁改曰西豫州。又改曰淮州。东魏复曰东豫州，<br /><br />&nbsp;&nbsp;&nbsp;&nbsp;后周改曰息州，大业初州废。又后魏置汝南郡，开皇初郡废。又梁置滇州，寻废。<br /><br />&nbsp;&nbsp;&nbsp;&nbsp;又梁置北光城郡，东魏废，又有北新息县，后齐废。）褒信（宋改曰包信。大业<br /><br />&nbsp;&nbsp;&nbsp;&nbsp;初改复旧焉。又梁置梁安郡，开皇初废。又有长陵郡，后齐废为县。大业初又省<br /><br />&nbsp;&nbsp;&nbsp;&nbsp;县焉。）上蔡（后魏置，曰临汝。后齐废。开皇中置，曰武津。大业初改名焉。）<br /><br />&nbsp;&nbsp;&nbsp;&nbsp;平舆（旧废，大业初改新蔡置焉。有葛陂。）新蔡（齐置北新蔡郡，魏曰新蔡郡，<br /><br />&nbsp;&nbsp;&nbsp;&nbsp;东魏置蔡州。后齐废州置广宁郡。开皇初郡废。十六年置舒州及舒县、广宁县。<br /><br />&nbsp;&nbsp;&nbsp;&nbsp;仁寿元年改广宁曰汝北。大业初州废，改汝北曰新蔡。又后齐置永康县，后改名<br /><br />&nbsp;&nbsp;&nbsp;&nbsp;曰鬯，至是及舒县并废入焉。）朗山（旧曰安昌，置初安郡。废，十八年县<br /><br />&nbsp;&nbsp;&nbsp;&nbsp;改名焉。又梁置除州，后魏废，又齐置荆州，寻废。后周又置威州，后又废。）<br /><br />&nbsp;&nbsp;&nbsp;&nbsp;吴房（故曰遂宁，后齐省绥义县入焉。大业初改曰吴房。）西平（后魏置襄城郡，<br /><br />&nbsp;&nbsp;&nbsp;&nbsp;后齐改郡曰文城，开皇初郡废。又有故武阳县，十八年改曰吴房，大业初省。又<br /><br />&nbsp;&nbsp;&nbsp;&nbsp;有故洧州、州，并后齐置，开皇初皆废。）<br /><br />&nbsp;&nbsp;&nbsp;&nbsp;淮阳郡（开皇十六年置陈州。）统县十，户十二万七千一百四。<br /><br />&nbsp;&nbsp;&nbsp;&nbsp;宛丘（后魏曰项，置陈郡。开皇初县改名宛丘，寻废郡，后析置临蔡县。大<br /><br />&nbsp;&nbsp;&nbsp;&nbsp;业初置淮阳郡，并临蔡县入焉。又后魏置南阳郡，东魏废。）西华（旧曰长平，<br /><br />&nbsp;&nbsp;&nbsp;&nbsp;开皇十八年改曰鸿沟。大业初改焉。有旧长平县，后齐废。蓿┧（开皇十六<br /><br />&nbsp;&nbsp;&nbsp;&nbsp;年置，又有后魏汝阳郡及县，后齐郡废，大业初县废。）抚乐（开皇十六年置。<br /><br />&nbsp;&nbsp;&nbsp;&nbsp;有涡水。）太康（旧曰阳夏，并置淮阳郡。开皇初郡废，七年更名太康。有洼水。）<br /><br />&nbsp;&nbsp;&nbsp;&nbsp;鹿邑（旧曰武平，开皇十八年改名焉。）项城（东魏置扬州及丹阳郡、秣陵县，<br /><br />&nbsp;&nbsp;&nbsp;&nbsp;梁改曰殷州，东魏又改曰北扬州，后齐改曰信州，后周改曰陈州。开皇初改秣陵<br /><br />&nbsp;&nbsp;&nbsp;&nbsp;为项县。十六年分置沈州，大业初州废，又有项城郡，开皇初分立陈郡，三年并<br /><br />&nbsp;&nbsp;&nbsp;&nbsp;废。）南顿（旧置南顿郡。后齐废郡及平乡县入，改曰和城。大业初又改为南顿。<br /><br />&nbsp;&nbsp;&nbsp;&nbsp;<单邑>开皇六年置。）j阳（后齐废，开皇十一年复。又东魏置财州，后齐废，<br /><br />&nbsp;&nbsp;&nbsp;&nbsp;以置包信县。开皇初废。）<br /><br />&nbsp;&nbsp;&nbsp;&nbsp;汝阴郡（旧置颍州。）统县五，户六万五千九百二十六。<br /><br />&nbsp;&nbsp;&nbsp;&nbsp;汝阴（旧置汝阴郡，开皇初郡废。大业初复置。）颍阳（梁曰陈留，并置陈<br /><br />&nbsp;&nbsp;&nbsp;&nbsp;留郡及陈州。东魏废州。开皇初废郡，十八年县改名焉。有郑县，后齐废。）清<br /><br />&nbsp;&nbsp;&nbsp;&nbsp;丘（梁曰许昌，及置颍川郡。开皇初废郡，十八年县改名焉。）颍上（梁置下蔡<br /><br />&nbsp;&nbsp;&nbsp;&nbsp;郡，后齐废郡。大业初县改名焉。）下蔡（梁置汴郡，后齐郡废。大业初县改名<br /><br />&nbsp;&nbsp;&nbsp;&nbsp;焉。又梁置淮阳郡，后齐改曰颍川郡。开皇初郡废。）<br /><br />&nbsp;&nbsp;&nbsp;&nbsp;上洛郡。（旧置洛州，后周改为商州。）统县五，户一万五百一十六。<br /><br />&nbsp;&nbsp;&nbsp;&nbsp;上洛（旧置上洛郡，开皇初郡废，大业初复置。有秦岭山、熊耳山、洛水、<br /><br />&nbsp;&nbsp;&nbsp;&nbsp;丹水。）商洛（有关官。）洛南（旧曰拒阳，置拒阳郡。开皇初郡废，县改名焉。<br /><br />&nbsp;&nbsp;&nbsp;&nbsp;有玄扈山、阳虚山。）丰阳（后周置，开皇初并南阳县入。有洵水、甲水。）上<br /><br />&nbsp;&nbsp;&nbsp;&nbsp;津（旧置北上洛郡，梁改为南洛州，西魏又改为上州，后周并漫川、开化二县入，<br /><br />&nbsp;&nbsp;&nbsp;&nbsp;大业初废州。有天柱山、诏及山、女思山。）<br /><br />&nbsp;&nbsp;&nbsp;&nbsp;弘农郡（大业三年置。）统县四，户二万七千四百六十六。<br /><br />&nbsp;&nbsp;&nbsp;&nbsp;弘农（旧置西恒农郡，后周废。大业初置弘农郡。又有石城郡、玉城县，西<br /><br />&nbsp;&nbsp;&nbsp;&nbsp;魏并废。有石堤山。）卢氏（后魏置汉安郡，西魏置义川郡。开皇初郡废，州改<br /><br />&nbsp;&nbsp;&nbsp;&nbsp;为虢州。大业初州废。有关官。有石扇山。）长泉（后魏曰南陕，西魏改焉。有<br /><br />&nbsp;&nbsp;&nbsp;&nbsp;松杨山、檀山。）朱阳（旧置朱阳郡，后周郡废。有邑阳县，开皇末改为邑川，<br /><br />&nbsp;&nbsp;&nbsp;&nbsp;大业初并入。有肺山，有湖水。）<br /><br />&nbsp;&nbsp;&nbsp;&nbsp;淅阳郡（西魏置淅州。）统县七，户三万七千二百五十。<br /><br />&nbsp;&nbsp;&nbsp;&nbsp;南乡（旧置南乡郡，后周并龙泉、湖里、白亭三县入。又有左南乡县，并置<br /><br />&nbsp;&nbsp;&nbsp;&nbsp;左乡郡。西魏改郡为秀山，改县为安山。后周秀山郡废。开皇初南乡郡废。大业<br /><br />&nbsp;&nbsp;&nbsp;&nbsp;初置淅阳郡，并安山县入焉。有石墨山。）内乡（旧曰西淅阳郡，西魏改为内乡。<br /><br />&nbsp;&nbsp;&nbsp;&nbsp;后周废，并淅川、石人二县入焉。有淅水。）丹水（旧置丹川郡。后周郡废，并<br /><br />&nbsp;&nbsp;&nbsp;&nbsp;茅城、仓陵、许昌三县入。有胡保山。）武当（旧置武当郡。又侨置始平郡，后<br /><br />&nbsp;&nbsp;&nbsp;&nbsp;改为齐兴郡。梁置兴州，后周改为丰州。开皇初二郡并废，改为均州。大业初州<br /><br />&nbsp;&nbsp;&nbsp;&nbsp;废。有石阶山、武当山。）均阳（梁置。）安福（梁置，曰广福，并为郡。开皇<br /><br />&nbsp;&nbsp;&nbsp;&nbsp;初郡废，仁寿初改焉。）郧乡（有防山。）<br /><br />&nbsp;&nbsp;&nbsp;&nbsp;南阳郡（旧置荆州。开皇初，改为邓州。）统县八，户七万七千五百二十。<br /><br />&nbsp;&nbsp;&nbsp;&nbsp;穰（带郡。有白水。）新野（旧曰棘阳，置新野郡。又有汉广郡，西魏改为<br /><br />&nbsp;&nbsp;&nbsp;&nbsp;黄冈郡。又有南棘阳县，改为百宁县。后周二郡并废，并南棘县入焉。开皇初更<br /><br />&nbsp;&nbsp;&nbsp;&nbsp;名新野。）南阳（旧曰上陌，置南阳郡。后周并宛县入，更名上宛。开皇初郡废，<br /><br />&nbsp;&nbsp;&nbsp;&nbsp;又改为南阳。）课阳（旧曰涅阳，开皇初改焉。有课水、涅水。）顺阳（旧置顺<br /><br />&nbsp;&nbsp;&nbsp;&nbsp;阳郡。西魏析置郑县，寻改为清乡。后周又并顺阳入清乡。开皇初又改为顺阳。）<br /><br />&nbsp;&nbsp;&nbsp;&nbsp;冠军菊潭（旧曰郦，开皇初改焉。有东弘农郡，西魏改为武关，至是废入。有<br /><br />&nbsp;&nbsp;&nbsp;&nbsp;梅溪、湍水。）新城（西魏改为临湍，开皇初复名焉。有朝水。）<br /><br />&nbsp;&nbsp;&nbsp;&nbsp;U阳郡（西魏置蒙州。仁寿中，改曰U州。）统县三，户一万七千九百。<br /><br />&nbsp;&nbsp;&nbsp;&nbsp;武川（带郡。有雉衡山。有U水、水、沣水。）向城（西魏置，又立雉<br /><br />&nbsp;&nbsp;&nbsp;&nbsp;阳郡。开皇初郡废。方城西魏置，及置襄邑郡。开皇初废。东魏又置建城郡及建<br /><br />&nbsp;&nbsp;&nbsp;&nbsp;城县，后齐郡县并废。又有业县，开皇末改为沣水，大业并入。有西唐山。）<br /><br />&nbsp;&nbsp;&nbsp;&nbsp;淮安郡（后魏置东荆州，西魏改为淮州。开皇五年又改为显州。）统县七，<br /><br />&nbsp;&nbsp;&nbsp;&nbsp;户四万六千八百四十。<br /><br />&nbsp;&nbsp;&nbsp;&nbsp;比阳（带郡。后魏曰阳平，开皇七年改为饶良，大业初又改焉。又有后魏城<br /><br />&nbsp;&nbsp;&nbsp;&nbsp;阳县，置殷州、城阳郡。开皇初郡并废，其县寻省。又有昭越县，大业初改为同<br /><br />&nbsp;&nbsp;&nbsp;&nbsp;光，寻废。又有东南阳郡，西魏改为南郭郡，后周废。又有比阳故县，置西郢州。<br /><br />&nbsp;&nbsp;&nbsp;&nbsp;西魏改为鸿州，后周废为真昌郡。开皇初郡废，大业初县废。）平氏（旧置汉广<br /><br />&nbsp;&nbsp;&nbsp;&nbsp;郡，开皇初郡废。有淮水。）真昌（旧曰北平，开皇九年改焉。）显冈（旧置舞<br /><br />&nbsp;&nbsp;&nbsp;&nbsp;阴郡，开皇初郡废。）临舞（东魏置，及置期城郡。开皇初郡废。又有东舞阳县，<br /><br />&nbsp;&nbsp;&nbsp;&nbsp;开皇十八年改为昆水，大业初废。）慈丘（后魏曰江夏，并置江夏郡。开皇初郡<br /><br />&nbsp;&nbsp;&nbsp;&nbsp;废，更置慈丘于其北境。后魏有郑州、潘州、溱州及襄城、周康二郡，上蔡、青<br /><br />&nbsp;&nbsp;&nbsp;&nbsp;山、震山三县，并开皇初废。有比水。）桐柏（梁置，曰淮安，并立华州，又立<br /><br />&nbsp;&nbsp;&nbsp;&nbsp;上川郡。西魏改州为淮州，后改为纯州，寻废。开皇初郡废，更名县曰桐柏。又<br /><br />&nbsp;&nbsp;&nbsp;&nbsp;梁置西义阳郡，西魏置淮阳郡及辅州，后周州郡并废，又置淮南县。开皇末改为<br /><br />&nbsp;&nbsp;&nbsp;&nbsp;油水，大业初废。又有大义郡，后周置，开皇初废。有桐柏山。）<br /><br />&nbsp;&nbsp;&nbsp;&nbsp;豫州于《禹贡》为荆州之地。其在天官，自氐五度至尾九度，为大火，于辰<br /><br />&nbsp;&nbsp;&nbsp;&nbsp;在卯，宋之分野，属豫州。自柳九度至张十六度，为鹑火，于辰在午，周之分野，<br /><br />&nbsp;&nbsp;&nbsp;&nbsp;属三河，则河南。准之星次，亦豫州之域。豫之言舒也，言禀平和之气，性理安<br /><br />&nbsp;&nbsp;&nbsp;&nbsp;舒也。洛阳得土之中，赋贡所均，故周公作洛，此焉攸在。其俗尚商贾，机巧成<br /><br />&nbsp;&nbsp;&nbsp;&nbsp;俗。故《汉志》云“周人之失，巧伪趋利，贱义贵财”，此亦自古然矣。荥阳古<br /><br />&nbsp;&nbsp;&nbsp;&nbsp;之郑地，梁郡梁孝故都，邪僻傲荡，旧传其俗。今则好尚稼穑，重于礼文，其风<br /><br />&nbsp;&nbsp;&nbsp;&nbsp;皆变于古。谯郡、济阴、襄城、颍川、汝南、淮阳、汝阴，其风颇同。南阳古帝<br /><br />&nbsp;&nbsp;&nbsp;&nbsp;乡，|绅所出，自三方鼎立，地处边疆，戎马所萃，失其旧俗。上洛、弘农，本<br /><br />&nbsp;&nbsp;&nbsp;&nbsp;与三辅同俗。自汉高发巴蜀之人，定三秦，迁巴之渠率七姓，居于商洛之地，由<br /><br />&nbsp;&nbsp;&nbsp;&nbsp;是风俗不改其壤。其人自巴来者，风俗犹同巴郡。淅阳、U阳、亦颇同其俗云。<br /><br />&nbsp;&nbsp;&nbsp;&nbsp;东郡（开皇九年置杞州，十六年改为滑州，大业二年为兖州。）统县九，户<br /><br />&nbsp;&nbsp;&nbsp;&nbsp;十二万一千九百五。<br /><br />&nbsp;&nbsp;&nbsp;&nbsp;白马（旧置东郡，后齐并凉城县入焉。大业初复置郡。）灵昌（开皇十六年<br /><br />&nbsp;&nbsp;&nbsp;&nbsp;置。）卫南（开皇十六年置，大业初废西濮阳入焉。又有后魏平昌、长乐二县，<br /><br />&nbsp;&nbsp;&nbsp;&nbsp;后齐并废。）濮阳（开皇十六年分置昆吾县，大业初入焉。）封丘（后齐废，开<br /><br />&nbsp;&nbsp;&nbsp;&nbsp;皇十六年复。）匡城（后齐曰长垣，开皇十六年改焉。）胙城（旧曰东燕，开皇<br /><br />&nbsp;&nbsp;&nbsp;&nbsp;十八年改焉。）韦城（开皇六年置，十六年分置长垣县，大业初省入焉。）离狐。<br /><br />&nbsp;&nbsp;&nbsp;&nbsp;东平郡（后周置鲁州，寻废。开皇十年置郓州。）统县六，户八万六千九十。<br /><br />&nbsp;&nbsp;&nbsp;&nbsp;郓城（后周置，曰清泽，又置高平郡。开皇初郡废，改县曰万安。十八年改<br /><br />&nbsp;&nbsp;&nbsp;&nbsp;曰郓城。大业初置郡，并廪丘入焉。）鄄城（旧置濮阳郡，开皇初郡废，十六年<br /><br />&nbsp;&nbsp;&nbsp;&nbsp;置濮州，大业初州废。有关官。）须昌（开皇十六年置。有梁山。）宿城（后齐<br /><br />&nbsp;&nbsp;&nbsp;&nbsp;曰须昌，开皇十六年改焉。旧置东平郡，后齐并废。）雷泽（旧曰城阳，后齐废。<br /><br />&nbsp;&nbsp;&nbsp;&nbsp;开皇十六年置，曰雷泽，又分置临濮县。大业初并入焉。有历山、雷泽。）钜野<br /><br />&nbsp;&nbsp;&nbsp;&nbsp;（旧废，开皇十六年复，又置乘丘县，大业初废入焉。）<br /><br />&nbsp;&nbsp;&nbsp;&nbsp;济北郡（旧置济州。）统县九，户十万五千六百六十。<br /><br />&nbsp;&nbsp;&nbsp;&nbsp;卢（旧置郡，开皇初废。六年分置济北县，大业初省入焉，寻置郡。有关官。<br /><br />&nbsp;&nbsp;&nbsp;&nbsp;有成回仓，有鱼山、游仙山。）范（后齐废，开皇十六年置。）阳谷（开皇十六<br /><br />&nbsp;&nbsp;&nbsp;&nbsp;年置。）东阿（有浮山、<山监>山、狼水。）平阴（开皇十四年置，曰榆山，大业<br /><br />&nbsp;&nbsp;&nbsp;&nbsp;初改焉。）长清（开皇十四年置。又有东太原郡，后齐废。）济北（开皇十四年<br /><br />&nbsp;&nbsp;&nbsp;&nbsp;置，曰时平，大业初改焉。）寿张肥城（宋置济北郡，后齐废。后周置肥城郡，<br /><br />&nbsp;&nbsp;&nbsp;&nbsp;寻废，又复。开皇初又废。）<br /><br />&nbsp;&nbsp;&nbsp;&nbsp;武阳郡（后周魏置魏州。）统县十四，户二十一万三千三十五。<br /><br />&nbsp;&nbsp;&nbsp;&nbsp;贵乡（东魏置。又有平邑县，后齐废，开皇十六年又置。大业初置武阳郡，<br /><br />&nbsp;&nbsp;&nbsp;&nbsp;并省平邑县入焉。有惬山。）元城（后齐废。开皇六年复，又置马陵县，大业初<br /><br />&nbsp;&nbsp;&nbsp;&nbsp;废入焉。有沙麓山。）繁水（旧曰昌乐，置昌乐郡。东魏郡废，后周又置。旧有<br /><br />&nbsp;&nbsp;&nbsp;&nbsp;魏城县，后齐废。开皇初废郡，六年置县，曰繁水。大业初废昌乐县入焉。）魏<br /><br />&nbsp;&nbsp;&nbsp;&nbsp;（后齐废，开皇六年复。十六年析置漳阴县，大业初省入焉。）莘（旧曰阳平，<br /><br />&nbsp;&nbsp;&nbsp;&nbsp;后齐改曰乐平。开皇六年复曰阳平，八年改曰清邑，十六年置莘州。大业初州废，<br /><br />&nbsp;&nbsp;&nbsp;&nbsp;改县名莘，又废莘亭县入焉。后周置武阳郡焉，开皇初废。）顿丘（后齐省，开<br /><br />&nbsp;&nbsp;&nbsp;&nbsp;皇六年置。又有旧阴安县，后齐废。）观城（旧曰卫国，开皇六年改。）临黄<br /><br />&nbsp;&nbsp;&nbsp;&nbsp;（后魏置，后齐省，开皇六年复，十六年分置河上县，大业初省入焉。）武阳<br /><br />&nbsp;&nbsp;&nbsp;&nbsp;（后齐省，后周置。）武水（开皇十六年置。）馆陶（旧置毛州，大业初州废。<br /><br />&nbsp;&nbsp;&nbsp;&nbsp;又有旧阳平郡，开皇初废。）堂邑（开皇六年置。）冠氏（开皇六年置。）聊城<br /><br />&nbsp;&nbsp;&nbsp;&nbsp;（旧置南冀州及平原郡，未几，州废。开皇初郡废。十六年置博州，大业初州废。）<br /><br />&nbsp;&nbsp;&nbsp;&nbsp;渤海郡（开皇六年置棣州，大业二年为沧州。）统县十，户十二万二千九百<br /><br />&nbsp;&nbsp;&nbsp;&nbsp;九。<br /><br />&nbsp;&nbsp;&nbsp;&nbsp;阳信（带郡。）乐陵（旧置乐陵郡，开皇初郡废。十六年分置鬲津县，大业<br /><br />&nbsp;&nbsp;&nbsp;&nbsp;初废入焉。）C河（开皇十六置。又有后魏湿沃县，后齐废。有关官。）厌次<br /><br />&nbsp;&nbsp;&nbsp;&nbsp;（后齐废，开皇十六年复。）蒲台（开皇十六年置。）饶安（旧置沧州、浮阳郡，<br /><br />&nbsp;&nbsp;&nbsp;&nbsp;开皇初郡废，大业初州废。）无棣（开皇六年置。）盐山（旧曰高成。开皇十六<br /><br />&nbsp;&nbsp;&nbsp;&nbsp;年又置浮水县。十八年改高成曰盐山。大业初省浮水入焉。有盐山、峡山。）南<br /><br />&nbsp;&nbsp;&nbsp;&nbsp;皮清池（旧曰浮阳，开皇十八年改。）<br /><br />&nbsp;&nbsp;&nbsp;&nbsp;平原郡（开皇九年置德州。）统县九，户十三万五千八百二十二。<br /><br />&nbsp;&nbsp;&nbsp;&nbsp;安乐（旧置平原郡，开皇初郡废，大业初复，又开官皇十六年置绎幕县，至<br /><br />&nbsp;&nbsp;&nbsp;&nbsp;是废入焉。又有后魏鬲县，后齐废，有关官。）平原（后齐并g县入焉。有关<br /><br />&nbsp;&nbsp;&nbsp;&nbsp;官。又后魏置东青州，置未久而为。）将陵（开皇十六年置。）平昌（后魏置东<br /><br />&nbsp;&nbsp;&nbsp;&nbsp;安郡，后齐废，并以重平县入焉。）般（后齐省，开皇十六年复。）长河（旧曰<br /><br />&nbsp;&nbsp;&nbsp;&nbsp;广川。后齐省，开皇六年复置，仁寿初改名焉。）弓高（旧废，开皇十六年置。）<br /><br />&nbsp;&nbsp;&nbsp;&nbsp;东光（旧置渤海郡，开皇初郡废。九年置观州，大业初州废，又并安陵入焉。有<br /><br />&nbsp;&nbsp;&nbsp;&nbsp;天胎山。）胡苏（旧废，开皇十六年置。）<br /><br />&nbsp;&nbsp;&nbsp;&nbsp;兖州于《禹贡》为济、河之地。其于天官，自轸十二度至氐四度，为寿星，<br /><br />&nbsp;&nbsp;&nbsp;&nbsp;于辰在辰，郑之分野。兖州盖取W水为名，亦曰兖，兖之为言端也，言阳精端<br /><br />&nbsp;&nbsp;&nbsp;&nbsp;端，故其气纤杀也。东郡、东平、济北、武阳、平原等郡，得其地焉。兼得邹、<br /><br />&nbsp;&nbsp;&nbsp;&nbsp;鲁、齐、卫之交。旧传太公唐叔之教，亦有周孔遗风。今此数郡，其人尚多好儒<br /><br />&nbsp;&nbsp;&nbsp;&nbsp;学，性质直怀义，有古之风烈矣。<br /><br />&nbsp;&nbsp;&nbsp;&nbsp;信都郡（旧置冀州。）统县十二，户十六万八千七百一十八。<br /><br />&nbsp;&nbsp;&nbsp;&nbsp;长乐（旧曰信都，带长乐郡，后齐废扶柳县入焉。开皇初郡废，分信都置长<br /><br />&nbsp;&nbsp;&nbsp;&nbsp;乐县。十六年又分长乐置泽城县。大业初废信都及泽城入焉，置信都郡。）堂阳<br /><br />&nbsp;&nbsp;&nbsp;&nbsp;（旧县，后齐废，开皇十六年复。）衡水（开皇十六年置。）枣强（旧县，后齐<br /><br />&nbsp;&nbsp;&nbsp;&nbsp;废索芦、广川二县入焉。）武邑（旧县，后齐废。开皇六年置，并得后齐观津县<br /><br />&nbsp;&nbsp;&nbsp;&nbsp;地。十六年分武强置昌亭县，大业初废入焉。）武强（旧置武邑郡，后齐郡废，<br /><br />&nbsp;&nbsp;&nbsp;&nbsp;又废武遂县入焉。）南宫（旧县，后齐废，开皇六年复。）斌强鹿城（旧曰，<br /><br />&nbsp;&nbsp;&nbsp;&nbsp;后齐改曰安国。开皇六年改为安定，十八年改。开皇十六年又置晏城，大业初废<br /><br />&nbsp;&nbsp;&nbsp;&nbsp;入。）下博，（旧曰，开皇五年改。十六年分置观津县，大业初废。）阜城<br /><br />&nbsp;&nbsp;&nbsp;&nbsp;清河郡（后周置贝州。）统县十四，户三十万千六五百四十四。<br /><br />&nbsp;&nbsp;&nbsp;&nbsp;清河（旧曰武城，置清河郡。开皇初郡废，改名焉，仍别置武城县。十六年<br /><br />&nbsp;&nbsp;&nbsp;&nbsp;置夏津县，大业初废入，置清河郡。）清阳（旧曰清河县，后齐省贝丘入焉，改<br /><br />&nbsp;&nbsp;&nbsp;&nbsp;为贝丘，开皇六年改为清阳。又有后魏候城县，后齐省以入武城，亦入焉。）武<br /><br />&nbsp;&nbsp;&nbsp;&nbsp;城（旧曰上城。开皇初改武城为清河县，于此置武城。）历亭（开皇十六年分武<br /><br />&nbsp;&nbsp;&nbsp;&nbsp;城置焉。）漳南（开皇六年置，曰东阳，十八年改为漳南。有后魏故索卢城，后<br /><br />&nbsp;&nbsp;&nbsp;&nbsp;齐以入枣强，至是入。）g（旧废，开皇十六年置。）临清（后齐废，开皇六<br /><br />&nbsp;&nbsp;&nbsp;&nbsp;年年复。又十六年置沙丘县，大业初废入焉。）清泉（后齐废千童县入。开皇十<br /><br />&nbsp;&nbsp;&nbsp;&nbsp;六年置贝丘县，大业二年废入。）清平（开皇六年置，曰贝丘，十六年改曰清平。）<br /><br />&nbsp;&nbsp;&nbsp;&nbsp;高唐（后魏置南清河郡，后齐郡废。）经城（后齐废，开皇六年置，十六年分置<br /><br />&nbsp;&nbsp;&nbsp;&nbsp;府城县，大业初省入焉。）宗城（旧曰广宗，仁寿元年改。）博平（开皇六年置<br /><br />&nbsp;&nbsp;&nbsp;&nbsp;灵县，大业初省入。）茌平（后齐废，开皇初复。）<br /><br />&nbsp;&nbsp;&nbsp;&nbsp;魏郡（后魏置相州，东魏改曰司州牧。后周又改曰相州，置六府。宣政初府<br /><br />&nbsp;&nbsp;&nbsp;&nbsp;移洛，以置总管府，未几，府废。）统县十一，户十二万二百二十七。<br /><br />&nbsp;&nbsp;&nbsp;&nbsp;安阳（周大象初，置相州及魏郡，因改名邺，开皇初郡废，十年复，名安阳，<br /><br />&nbsp;&nbsp;&nbsp;&nbsp;分置相县，邺还复旧。大业初废相入焉，置魏郡有韩陵山。）邺（东魏都。后周<br /><br />&nbsp;&nbsp;&nbsp;&nbsp;平齐，置相州。大象初县随州徙安阳，此改为灵芝县。开皇十年又改焉。）临漳<br /><br />&nbsp;&nbsp;&nbsp;&nbsp;（东魏置。）成安（后齐置。）灵泉（后周置。有龙山。）尧城（开皇十年置，<br /><br />&nbsp;&nbsp;&nbsp;&nbsp;名长乐，十八年改焉。）洹水（后周置。）滏阳（后周置。开皇十年置慈州，大<br /><br />&nbsp;&nbsp;&nbsp;&nbsp;业初州废。）临水（有慈石山、鼓山、滏山。）林虑（后魏置林虑郡，后齐郡废，<br /><br />&nbsp;&nbsp;&nbsp;&nbsp;后又置。开皇初郡废，又分置淇阳县。十六年置岩州。大业初州废，又废淇阳入<br /><br />&nbsp;&nbsp;&nbsp;&nbsp;焉。有林虑<谷共>、仙人台、洹水。）临淇（东魏置，寻废，开皇十六年复。有<br /><br />&nbsp;&nbsp;&nbsp;&nbsp;淇水。）<br /><br />&nbsp;&nbsp;&nbsp;&nbsp;汲郡（东魏置义州，后周为卫州。）统县八，户十一万一千七百二十一。<br /><br />&nbsp;&nbsp;&nbsp;&nbsp;卫（旧曰朝歌，置汲郡。后周又分置修武郡。开皇初郡并废，十六年又置清<br /><br />&nbsp;&nbsp;&nbsp;&nbsp;淇县。大业初置汲郡，改朝歌县曰卫，废清淇入焉。有朝阳山、同山。有纣朝歌<br /><br />&nbsp;&nbsp;&nbsp;&nbsp;城、比干墓。）汲（东魏侨置七郡十八县。后齐省，以置伍城郡，后周废为伍城<br /><br />&nbsp;&nbsp;&nbsp;&nbsp;县，开皇六年改焉。）隋兴（开皇六年置。后析置阳源县，大业初并入焉。有仓<br /><br />&nbsp;&nbsp;&nbsp;&nbsp;岩山。）黎阳（后魏置黎阳郡，后置黎州。开皇初州郡并废。十六年又置黎州，<br /><br />&nbsp;&nbsp;&nbsp;&nbsp;大业初，罢。有仓。有关官。有大缮健⑼魅松健＃┠诨疲旧废，开皇六年置。<br /><br />&nbsp;&nbsp;&nbsp;&nbsp;十六年分置繁阳县，大业初废入。）汤阴（旧废，开皇六年又置。有博望冈。）<br /><br />&nbsp;&nbsp;&nbsp;&nbsp;临河（开皇六年置。）澶水（开皇十六年置。）<br /><br />&nbsp;&nbsp;&nbsp;&nbsp;河内郡（旧置怀州。）统县十，户十三万三千六百六。<br /><br />&nbsp;&nbsp;&nbsp;&nbsp;河内（旧曰野王，置河内郡。开皇初郡废，十六年县改焉。有轵县，大业初<br /><br />&nbsp;&nbsp;&nbsp;&nbsp;废入，寻置郡。有大行，有丹水。有城。）温（旧废，开皇十六年置。古温城。）<br /><br />&nbsp;&nbsp;&nbsp;&nbsp;济源（开皇十六年置。旧有沁水县，后齐废入。有孔山、母山。有济水、水、<br /><br />&nbsp;&nbsp;&nbsp;&nbsp;古原城。）河阳，（旧废，开皇十六年置。有盟津。有古河阳城治。）安昌（旧<br /><br />&nbsp;&nbsp;&nbsp;&nbsp;曰州县，置武德郡。开皇初郡废，十八年县改为邢丘。大业初改名安昌，又废怀<br /><br />&nbsp;&nbsp;&nbsp;&nbsp;县入焉。旧有平高县，后齐废。）王屋（旧曰长平，后周改焉，后又置怀州。及<br /><br />&nbsp;&nbsp;&nbsp;&nbsp;平齐，废州置王屋郡。开皇初郡废。有王屋山、齐子岭。有轵关。）获嘉（后周<br /><br />&nbsp;&nbsp;&nbsp;&nbsp;置修武郡，开皇初郡废。十六年置殷州，大业初州废。）新乡（开皇初年置。有<br /><br />&nbsp;&nbsp;&nbsp;&nbsp;关官。旧有获嘉县，后齐废。）修武（后魏置修武，后齐并入焉。开皇十六年析<br /><br />&nbsp;&nbsp;&nbsp;&nbsp;置武陟，大业初并入焉。又有东魏广宁郡，后周废。）共城（旧曰共，后齐废。<br /><br />&nbsp;&nbsp;&nbsp;&nbsp;开皇六年复署，曰共城。有共山、白鹿山。）<br /><br />&nbsp;&nbsp;&nbsp;&nbsp;长平郡（旧曰建州。开皇初改为泽州。）统县六，户五万四千九百一十三。<br /><br />&nbsp;&nbsp;&nbsp;&nbsp;丹川（旧曰高都。后齐置长平、高都二郡，后周并为高平郡。开皇初郡废，<br /><br />&nbsp;&nbsp;&nbsp;&nbsp;十八年改为丹川，大业初置长平郡。有太行山。）沁水（旧置广宁郡。后齐郡废，<br /><br />&nbsp;&nbsp;&nbsp;&nbsp;县改为永宁。开皇十八年改焉。有辅山。）端氏（后魏置安平郡，开皇初郡废。<br /><br />&nbsp;&nbsp;&nbsp;&nbsp;有巨峻山、秦川水。）C泽（有i山，C泽山。）高平（旧曰平高，齐末改<br /><br />&nbsp;&nbsp;&nbsp;&nbsp;焉，又并玄氏县入焉。有关官。）陵川（开皇十六年置。）<br /><br />&nbsp;&nbsp;&nbsp;&nbsp;上党郡（后周置潞州。）统县十，户十二万五千五十七。<br /><br />&nbsp;&nbsp;&nbsp;&nbsp;上党（旧置上党郡，开皇初郡废。有壶关县。大业初复置郡，废壶关入焉。<br /><br />&nbsp;&nbsp;&nbsp;&nbsp;有羊头山、抱犊山。）长子（后齐废。开皇九年置，曰寄氏县。十八年改为长子。<br /><br />&nbsp;&nbsp;&nbsp;&nbsp;旧有屯留、乐阳二县，后齐废。有浊漳水、尧水。）潞城（开皇十六年置。有黄<br /><br />&nbsp;&nbsp;&nbsp;&nbsp;阜山。）屯留（后齐废，开皇十六年复。）襄垣（旧置襄垣郡，后齐郡废。后周<br /><br />&nbsp;&nbsp;&nbsp;&nbsp;置韩州，大业初州废。有鹿台山。）黎城（后魏以潞县被诛遗人置，十八年改名<br /><br />&nbsp;&nbsp;&nbsp;&nbsp;黎城。有积布山、松门岭。）涉（后魏废，开皇十八年复。有崇山。）乡（石勒<br /><br />&nbsp;&nbsp;&nbsp;&nbsp;置武乡郡，后魏去武字。开皇初郡废，十六年分置榆社县，大业初废。又有后魏<br /><br />&nbsp;&nbsp;&nbsp;&nbsp;南垣州，寻改丰州，后周废。）铜L（有旧涅县，后魏改为阳城。开皇十八年改<br /><br />&nbsp;&nbsp;&nbsp;&nbsp;为甲水，大业初省入。有铜L水。）沁源（后魏置县及义宁郡，开皇初废。十六<br /><br />&nbsp;&nbsp;&nbsp;&nbsp;年置沁州。又义宁县十八年改为和川。大业初州废，又废和川县入。）<br /><br />&nbsp;&nbsp;&nbsp;&nbsp;河东郡（后魏曰秦州，后周改曰蒲州。）统县十，户十五万七千七十八。<br /><br />&nbsp;&nbsp;&nbsp;&nbsp;河东（旧曰蒲坂县，置河东郡。开皇初郡废，十六年析置河东县。大业初置<br /><br />&nbsp;&nbsp;&nbsp;&nbsp;河东郡，并蒲坂入。有酒官。有首山。有妫、I水。）桑泉（开皇十六年置。有<br /><br />&nbsp;&nbsp;&nbsp;&nbsp;三疑山。）汾阴（旧置汾阴郡，开皇初郡废。有龙门山。）龙门（后魏置，并置<br /><br />&nbsp;&nbsp;&nbsp;&nbsp;龙门郡。开皇初郡废。）芮城（旧置，曰安戎。后周改焉，又置永乐郡，后省入<br /><br />&nbsp;&nbsp;&nbsp;&nbsp;焉。有关官。）安邑（开皇十六年置虞州，大业初州废。有盐池、银冶。）夏<br /><br />&nbsp;&nbsp;&nbsp;&nbsp;（旧置安邑郡，开皇初郡废。有巫咸山、稷山、虞坂。）河北（旧置河北郡，开<br /><br />&nbsp;&nbsp;&nbsp;&nbsp;皇初郡废。有关官。有砥柱山。有傅岩。）猗氏（西魏改曰桑泉，后周复焉。）<br /><br />&nbsp;&nbsp;&nbsp;&nbsp;虞乡（后魏曰安定，西魏改曰南解，又改曰绥化，又曰虞乡。有石锥山、百梯山、<br /><br />&nbsp;&nbsp;&nbsp;&nbsp;百径山。）<br /><br />&nbsp;&nbsp;&nbsp;&nbsp;绛郡（后魏置东雍州，后周改曰绛州。）统县八，户七万一千八百七十六。<br /><br />&nbsp;&nbsp;&nbsp;&nbsp;正平（旧曰临汾，置正平郡。开皇初郡废，十八年县改名焉。大业初置绛郡。<br /><br />&nbsp;&nbsp;&nbsp;&nbsp;又有后魏南绛郡，后周废郡，又并南绛县入小乡县。开皇十八年改曰汾东，大业<br /><br />&nbsp;&nbsp;&nbsp;&nbsp;初省入焉。）翼城（后魏置，曰北绛县，并置北绛郡。后齐废新安县，并南绛郡<br /><br />&nbsp;&nbsp;&nbsp;&nbsp;入焉。开皇初郡废，十八年改为翼城。有乌岭山、东泾山。有宜。）绛（旧置<br /><br />&nbsp;&nbsp;&nbsp;&nbsp;绛郡，开皇初郡废。后周置晋州，建德五年废。）曲沃（后周置，建德六年废。<br /><br />&nbsp;&nbsp;&nbsp;&nbsp;有绛山、桥山。）稷山（后魏曰高凉，开皇十八年改焉。有后魏龙门郡，开皇初<br /><br />&nbsp;&nbsp;&nbsp;&nbsp;废。又有后周勋州，置总管，后改曰绛州，开皇初移。）闻喜（有景山。有董泽<br /><br />&nbsp;&nbsp;&nbsp;&nbsp;陂。）垣后（魏置邵郡及白水县。后周置邵州，改白水为亳城。开皇初郡废。大<br /><br />&nbsp;&nbsp;&nbsp;&nbsp;业初州废，县改为垣县，又省后魏所置清廉县及后周所置蒲原县入焉。有黑山。）<br /><br />&nbsp;&nbsp;&nbsp;&nbsp;太平（后魏置，后齐省临汾县入焉。有关官。）<br /><br />&nbsp;&nbsp;&nbsp;&nbsp;文城郡（东魏置南汾州，后周改为汾州，后齐为西汾州。后周平齐，置总管<br /><br />&nbsp;&nbsp;&nbsp;&nbsp;府。开皇四年府废，十六年改为耿州，后复为汾州。）统县四，户二万二千三百。<br /><br />&nbsp;&nbsp;&nbsp;&nbsp;吉昌（后魏曰定阳县，并置定阳郡。开皇初郡废，十八年县改名焉。大业初，<br /><br />&nbsp;&nbsp;&nbsp;&nbsp;置文城郡。有风山。）文城（后魏置。有石门山。）伍城（后魏置，曰刑军县，<br /><br />&nbsp;&nbsp;&nbsp;&nbsp;后改为伍城，后又置伍城郡。开皇初郡废，又废后魏平昌县入焉。大业初又废大<br /><br />&nbsp;&nbsp;&nbsp;&nbsp;宁县入焉。）昌宁（后魏置，并内阳郡。开皇初郡废。有壶口山，山。）<br /><br />&nbsp;&nbsp;&nbsp;&nbsp;临汾郡（后魏置唐州，改曰晋州。后周置总管府，开皇初府废。）统县七，<br /><br />&nbsp;&nbsp;&nbsp;&nbsp;户七万一千八百七十四。<br /><br />&nbsp;&nbsp;&nbsp;&nbsp;临汾（后魏曰平阳，并置平阳郡。开皇初改郡为平河，改县为临汾，寻郡废。<br /><br />&nbsp;&nbsp;&nbsp;&nbsp;又有东魏西河、敷城、伍城、北伍城、定阳等五郡，后周废为西河、定阳二郡。<br /><br />&nbsp;&nbsp;&nbsp;&nbsp;开皇初郡并废。又有后魏永安县，开皇初改为西河，大业初省。又有旧襄城县，<br /><br />&nbsp;&nbsp;&nbsp;&nbsp;后齐省。有姑射山。）襄陵（后魏太武禽赫连昌，乃分置禽昌县。齐并襄陵入禽<br /><br />&nbsp;&nbsp;&nbsp;&nbsp;昌县。大业初又改为襄陵。）冀氏（后魏置冀氏郡，领冀氏、合阳二县。后齐郡<br /><br />&nbsp;&nbsp;&nbsp;&nbsp;废，又废合阳入焉。）杨霍邑（后魏曰永安，并置永安郡。开皇初郡废。十六年<br /><br />&nbsp;&nbsp;&nbsp;&nbsp;置汾州，十八年改为吕州，县曰霍邑。大业初州废。有霍山。有彘水。）汾西<br /><br />&nbsp;&nbsp;&nbsp;&nbsp;（后魏曰临汾，并置汾西郡。开皇初郡废，十八年县改为汾西。又有后周新城县，<br /><br />&nbsp;&nbsp;&nbsp;&nbsp;开皇十年省入。）岳阳（后魏置，曰安泽。大业初改焉。）<br /><br />&nbsp;&nbsp;&nbsp;&nbsp;龙泉郡（后周置汾州。开皇四年置西汾州总管，五年改为隰州总管。大业初<br /><br />&nbsp;&nbsp;&nbsp;&nbsp;府废。）统县五，户二万五千八百三十。<br /><br />&nbsp;&nbsp;&nbsp;&nbsp;隰川（后周置县，初曰长寿，又置龙泉郡。开皇初郡废，县改曰隰川。大业<br /><br />&nbsp;&nbsp;&nbsp;&nbsp;初置郡。）永和（后周置，曰临河县及临河郡。开皇初郡废，十八年县改名焉。<br /><br />&nbsp;&nbsp;&nbsp;&nbsp;有关官。）楼山（后周置，曰归化。开皇十八年改名焉。有北石楼山，有孔山。）<br /><br />&nbsp;&nbsp;&nbsp;&nbsp;石楼（旧置吐京郡及吐京县，开皇初郡废，十八年县改名。）蒲（后周置，有伍<br /><br />&nbsp;&nbsp;&nbsp;&nbsp;城郡及石城郡及石城县，周末并废。又有后魏平昌县，开皇中改曰蒲川，大业初<br /><br />&nbsp;&nbsp;&nbsp;&nbsp;废入焉。）<br /><br />&nbsp;&nbsp;&nbsp;&nbsp;西河郡（后魏置汾州，后齐置南朔州，后周改曰介州。）统县六，户六万七<br /><br />&nbsp;&nbsp;&nbsp;&nbsp;千三百五十一。<br /><br />&nbsp;&nbsp;&nbsp;&nbsp;隰城（旧置西河郡，开皇初郡废，大业初复。有隐泉山。）介休（后魏置定<br /><br />&nbsp;&nbsp;&nbsp;&nbsp;阳郡、平昌县。后周改郡曰介休，以介休县入焉。开皇初郡废，十八年县改曰介<br /><br />&nbsp;&nbsp;&nbsp;&nbsp;休。）永安（有雀鼠谷。）平遥（开皇十六年析置清世县，大业初废入焉。又后<br /><br />&nbsp;&nbsp;&nbsp;&nbsp;魏置蔚州，后周废。有鹿台山。）灵石（开皇十年置。有介山，有靖岩山。）绵<br /><br />&nbsp;&nbsp;&nbsp;&nbsp;上（开皇十六年置。有沁水。）<br /><br />&nbsp;&nbsp;&nbsp;&nbsp;离石郡（后齐置西汾州，后周改为石州。）统县五，户二万四千八十一。<br /><br />&nbsp;&nbsp;&nbsp;&nbsp;离石（后齐曰昌化县，置怀政郡。后周改曰离石郡及县，又置宁乡县。开皇<br /><br />&nbsp;&nbsp;&nbsp;&nbsp;初郡废。大业初置郡，并宁乡入焉。）修化（后周置，曰窟胡，并置窟胡郡。开<br /><br />&nbsp;&nbsp;&nbsp;&nbsp;皇初郡废，后县改为修化。又后周置卢山县，大业初并入焉。有伏卢山。）定胡<br /><br />&nbsp;&nbsp;&nbsp;&nbsp;（后周置，及置定胡郡。开皇初郡废。有关官。）平夷（后周置。）太和（后周<br /><br />&nbsp;&nbsp;&nbsp;&nbsp;置，曰乌突，及置乌突郡。开皇初郡废，县寻改焉。有湫水。）<br /><br />&nbsp;&nbsp;&nbsp;&nbsp;雁门郡（后周置肆州。开皇五年改为代州，置总管府。大业初府废。）统县<br /><br />&nbsp;&nbsp;&nbsp;&nbsp;五，户四万二千五百二。<br /><br />&nbsp;&nbsp;&nbsp;&nbsp;雁门（旧曰广武，置雁门郡。开皇初郡废，十八年改曰雁门。大业初置雁门<br /><br />&nbsp;&nbsp;&nbsp;&nbsp;郡。有关官。有长城。有头山，有夏屋山。）繁（后魏置，并置繁郡。后<br /><br />&nbsp;&nbsp;&nbsp;&nbsp;周郡县并废。开皇十八年复置县。有东魏武州及吐京、齐、新安三郡，寄在城中。<br /><br />&nbsp;&nbsp;&nbsp;&nbsp;后齐改为北灵州，寻废。有长城、滹沱水、}水、唐山。）崞（后魏置，曰石<br /><br />&nbsp;&nbsp;&nbsp;&nbsp;城县。东魏置廓州。有广安、永定、建安三郡，寄山城。后齐废郡。改为北显州。<br /><br />&nbsp;&nbsp;&nbsp;&nbsp;后周废。开皇十年改县曰平寇。大业初改为崞县。又有云中城，东魏侨置恒州，<br /><br />&nbsp;&nbsp;&nbsp;&nbsp;寻废。有无京山、崞山。有土城。）五台（旧曰虑虎，久废。后魏置，曰驴夷。<br /><br />&nbsp;&nbsp;&nbsp;&nbsp;大业初改焉。有五台山。）灵丘（后魏置灵丘郡，后齐省莎泉县入焉。后周置蔚<br /><br />&nbsp;&nbsp;&nbsp;&nbsp;州，又立大昌县。开皇初郡废，县并入焉。大业初州废。）<br /><br />&nbsp;&nbsp;&nbsp;&nbsp;马邑郡（旧置朔州。开皇初置总管府，大业初府废。）统县四，户四千六百<br /><br />&nbsp;&nbsp;&nbsp;&nbsp;七十四。<br /><br />&nbsp;&nbsp;&nbsp;&nbsp;善阳（后齐置，县曰招远，郡曰广安。开皇初郡废。大业初县改曰善阳，置<br /><br />&nbsp;&nbsp;&nbsp;&nbsp;代郡，寻曰马邑。又有后魏桑乾郡，后齐以置朔州及广宁郡。后周郡废，大业初<br /><br />&nbsp;&nbsp;&nbsp;&nbsp;州废。）神武（后魏置神武郡，后齐改曰太平，后周罢郡。有桑乾水。）云内<br /><br />&nbsp;&nbsp;&nbsp;&nbsp;（后魏立平齐郡，寻废。后齐改曰太平县，后周改曰云中，开皇初改曰云内。有<br /><br />&nbsp;&nbsp;&nbsp;&nbsp;后魏都，置司州，又有后齐安远、临塞、威远、临阳等郡属北恒州，后周并废。<br /><br />&nbsp;&nbsp;&nbsp;&nbsp;有纯真山、白登山、武周山。有湿水。）开阳（旧曰长宁，后齐置齐德、长宁二<br /><br />&nbsp;&nbsp;&nbsp;&nbsp;郡。后周废齐德郡。开皇初郡废，十九年县改曰开阳。）<br /><br />&nbsp;&nbsp;&nbsp;&nbsp;定襄郡（开皇五年置云州总管府，大业元年府废。）统县一，户三百七十四。<br /><br />&nbsp;&nbsp;&nbsp;&nbsp;大利（大业初置，带郡。有长城。有阴山。有紫河。）<br /><br />&nbsp;&nbsp;&nbsp;&nbsp;楼烦郡（大业四年置。）统县三，户二万四千四百二十七。<br /><br />&nbsp;&nbsp;&nbsp;&nbsp;静乐（旧曰岢岚。开皇十八年改为汾源，大业四年改焉。有长城。有汾阳宫。<br /><br />&nbsp;&nbsp;&nbsp;&nbsp;有关官。有管涔山、天池、汾水。）临泉（后齐置，曰蔚汾。大业四年改焉。）<br /><br />&nbsp;&nbsp;&nbsp;&nbsp;秀容（旧置肆州，后齐又置平寇县。后周州徙雁门。开皇初置新兴郡、铜川县。<br /><br />&nbsp;&nbsp;&nbsp;&nbsp;郡寻废。十年废平寇县。十八年置忻州，大业初州废，又废铜川。有程侯山、系<br /><br />&nbsp;&nbsp;&nbsp;&nbsp;舟山。有岚水。）<br /><br />&nbsp;&nbsp;&nbsp;&nbsp;太原郡（后齐并州，置省，立别宫。后周置并州六府，后置总管，废六府。<br /><br />&nbsp;&nbsp;&nbsp;&nbsp;开皇二年置河北道行台，九年改为总管府，大业初府废。）统县十五，户十七万<br /><br />&nbsp;&nbsp;&nbsp;&nbsp;五千三。<br /><br />&nbsp;&nbsp;&nbsp;&nbsp;晋阳（后齐置，曰龙山。带太原郡。开皇初郡废，十年改县曰晋阳，十六年<br /><br />&nbsp;&nbsp;&nbsp;&nbsp;又置清源县，大业初省入焉。有龙山、蒙山。）太原（旧曰晋阳，带郡。开皇十<br /><br />&nbsp;&nbsp;&nbsp;&nbsp;年分置阳真县，大业初省入焉。有晋阳宫。有晋水。）交城（开皇十六年置。）<br /><br />&nbsp;&nbsp;&nbsp;&nbsp;汾阳（旧曰阳曲。开皇六年改为阳直，十六年又改名焉，复分置孟县，大业初废。<br /><br />&nbsp;&nbsp;&nbsp;&nbsp;有摩笄山）文水（旧曰受阳，开皇十年改焉。有文水、泌水。）祁（后齐废，开<br /><br />&nbsp;&nbsp;&nbsp;&nbsp;皇中复。）寿阳（开皇十年改州南受阳县为文水，分州东故寿阳置寿阳。有[岩。）<br /><br />&nbsp;&nbsp;&nbsp;&nbsp;榆次（后齐曰中都，开皇中改焉。）太谷（旧曰阳邑，开皇十八年改焉。）乐平<br /><br />&nbsp;&nbsp;&nbsp;&nbsp;（旧置乐平郡，开皇初废郡。十六年分置辽州及东山县，大业初废州及东山县。<br /><br />&nbsp;&nbsp;&nbsp;&nbsp;有皋洛山。有清漳水。）和顺（旧曰梁榆，开皇十年改。有九京山。）辽山（后<br /><br />&nbsp;&nbsp;&nbsp;&nbsp;魏曰辽阳，后齐省。开皇十年置，改名焉。十六年属辽州，并置交漳县。大业初<br /><br />&nbsp;&nbsp;&nbsp;&nbsp;废州，并罢交漳入焉。有萁<车>水。）平城（开皇十六年置。有涂水。）石艾<br /><br />&nbsp;&nbsp;&nbsp;&nbsp;（有蒙山。）孟（开皇十六年置，曰原仇，大业初改焉。有白鹿山。）<br /><br />&nbsp;&nbsp;&nbsp;&nbsp;襄国郡（开皇十六年置邢州。）统县七，户十万五千八百七十三。<br /><br />&nbsp;&nbsp;&nbsp;&nbsp;龙冈（旧曰襄国，开皇九年改名焉。十六年又置青山县，大业初省入焉。有<br /><br />&nbsp;&nbsp;&nbsp;&nbsp;黑山。有炙。）南和（旧置北广平郡，后齐省入广平郡，后周分置南和郡。开<br /><br />&nbsp;&nbsp;&nbsp;&nbsp;皇初郡废，十六年置任县，大业初废入。）平乡沙河（开皇十六置。有罄山。）<br /><br />&nbsp;&nbsp;&nbsp;&nbsp;钜鹿（后齐废，开皇六年置南栾县，后废入焉。）内丘（有干言山。）柏仁（有<br /><br />&nbsp;&nbsp;&nbsp;&nbsp;鹊山。）<br /><br />&nbsp;&nbsp;&nbsp;&nbsp;武安郡（后周置洛州。）统县八，户十一万八千五百九十五。<br /><br />&nbsp;&nbsp;&nbsp;&nbsp;永年（旧曰广平，置广平郡，后齐废北广平郡及曲梁、广平二县入。开皇初<br /><br />&nbsp;&nbsp;&nbsp;&nbsp;郡废，复置广平，后改曰鸡泽。仁寿元年改广平为永年。大业初置武安郡，又并<br /><br />&nbsp;&nbsp;&nbsp;&nbsp;鸡泽县入。）肥乡（东魏省，开皇十年复。）清漳（开皇十六年置。）平恩<br /><br />&nbsp;&nbsp;&nbsp;&nbsp;水（旧曰斥漳，后齐省入平恩。开皇六年分置曲周，大业初废入焉。）武安（开<br /><br />&nbsp;&nbsp;&nbsp;&nbsp;皇十年分置阳邑县，大业初废入焉。有榆溪，有阏与山，有浸水。）邯郸（东魏<br /><br />&nbsp;&nbsp;&nbsp;&nbsp;废。开皇十六年复置陟乡，大业初省入焉。）临常旧曰易阳。后齐废入襄国县，<br /><br />&nbsp;&nbsp;&nbsp;&nbsp;置襄国郡。后周改为易阳县，别置襄国县。开皇六年改易阳为邯郸，十年改邯郸<br /><br />&nbsp;&nbsp;&nbsp;&nbsp;为临场？皇初郡废。有紫山、狗山、塔山。）<br /><br />&nbsp;&nbsp;&nbsp;&nbsp;赵郡（开皇十六年置栾州，大业三年改为赵州。）统县十一，户十四万八千<br /><br />&nbsp;&nbsp;&nbsp;&nbsp;一百五十六。<br /><br />&nbsp;&nbsp;&nbsp;&nbsp;平棘（旧置赵郡，开皇初省。有宋子县，后齐废。大业初置赵郡，废宋子县<br /><br />&nbsp;&nbsp;&nbsp;&nbsp;入焉。）高邑赞皇（开皇十六年置。有孔子岭，有白沟。）元氏（旧县，后齐<br /><br />&nbsp;&nbsp;&nbsp;&nbsp;废，开皇六年置。大业初置赵郡，废宋子县入焉。）高邑赞皇（开皇十六年置。<br /><br />&nbsp;&nbsp;&nbsp;&nbsp;有孔子岭，有白沟。）元氏（旧县，后齐废，开皇六年置。十六年分置灵山县，<br /><br />&nbsp;&nbsp;&nbsp;&nbsp;大业初废入焉。有灵山。）_陶（旧曰_遥，开皇六年改为“陶”。）<br /><br />&nbsp;&nbsp;&nbsp;&nbsp;栾城（旧县，后齐废，开皇十六年复。）大陆（旧曰广阿，置殷州及南钜鹿郡。<br /><br />&nbsp;&nbsp;&nbsp;&nbsp;后改为南赵郡，改州为赵州。开皇十六年分置栾州，仁寿元年改为象城。大业初<br /><br />&nbsp;&nbsp;&nbsp;&nbsp;州废，县改为大陆。又开皇十六年所置大陆县，亦废入焉。）柏乡（开皇十六年<br /><br />&nbsp;&nbsp;&nbsp;&nbsp;置。有<山宣><山务>山。）房子（旧县，后齐省，开皇六年复。有赞皇山。有彭水。）<br /><br />&nbsp;&nbsp;&nbsp;&nbsp;闯牵ê笃敕舷虑阳入焉。改为高城县，置钜鹿郡。开皇初郡废。十年置廉州，<br /><br />&nbsp;&nbsp;&nbsp;&nbsp;十八年改为闯窍兀大业初州废。又开皇十六年置柏乡县，亦废入焉。）鼓城<br /><br />&nbsp;&nbsp;&nbsp;&nbsp;（旧曰曲阳，后齐废。开皇十六年分置昔阳县，十八年改为鼓城。十六年又置廉<br /><br />&nbsp;&nbsp;&nbsp;&nbsp;平县，大业初并入。）<br /><br />&nbsp;&nbsp;&nbsp;&nbsp;恒山郡（后周置恒州。）统县八，户十七万七千五百七十一。<br /><br />&nbsp;&nbsp;&nbsp;&nbsp;真定（旧置常山郡，开皇初郡废。十六年分置常山县。大业初置恒山郡，省<br /><br />&nbsp;&nbsp;&nbsp;&nbsp;常山入焉。）滋阳（开皇六年置。十六年又置王亭县，大业初省入焉。有大茂山、<br /><br />&nbsp;&nbsp;&nbsp;&nbsp;岁山。）行唐石邑（旧县，后齐改曰井陉，开皇六年改焉。十六年析置鹿泉县，<br /><br />&nbsp;&nbsp;&nbsp;&nbsp;大业初并入。有封龙山、抱犊山。）九门（后齐废，开皇六年复。大业初，又并<br /><br />&nbsp;&nbsp;&nbsp;&nbsp;新市县入焉。有许春垒。）井陉（后齐废石邑，以置井陉。开皇六年复石邑县，<br /><br />&nbsp;&nbsp;&nbsp;&nbsp;分置井陉。十六年于井陉置井州，及置苇泽县。大业初废州，并废苇泽县及蒲吾<br /><br />&nbsp;&nbsp;&nbsp;&nbsp;县入焉。）房山（开皇十六年置。）灵寿（后周置蒲吾郡，开皇初郡废。）<br /><br />&nbsp;&nbsp;&nbsp;&nbsp;博陵郡（旧置定州。后周置总管府，寻罢。）统县十，户十万二千八百一十<br /><br />&nbsp;&nbsp;&nbsp;&nbsp;七。<br /><br />&nbsp;&nbsp;&nbsp;&nbsp;鲜虞（旧曰卢奴，置鲜虞郡。后齐废卢奴入安喜。开皇初废郡，以置鲜虞县。<br /><br />&nbsp;&nbsp;&nbsp;&nbsp;大业初置博陵郡，又废安喜入焉。有卢水。）北平（旧置北平郡。后齐郡废，又<br /><br />&nbsp;&nbsp;&nbsp;&nbsp;并望都、蒲阴二县来入。开皇六年又置望都，大业初又废。有都山、伊祁山。有<br /><br />&nbsp;&nbsp;&nbsp;&nbsp;濡水。）唐（旧县，后齐废，开皇十六年复。有尧山、郎山、中山。）恒阳（旧<br /><br />&nbsp;&nbsp;&nbsp;&nbsp;曰上曲阳，后齐去上字。开皇六年改为石邑，七年改曰恒阳。有恒山，有恒阳溪，<br /><br />&nbsp;&nbsp;&nbsp;&nbsp;有范水。）新乐（开皇十六年置。有黄山。）隋昌（后魏曰魏昌，后齐废。开皇<br /><br />&nbsp;&nbsp;&nbsp;&nbsp;十六年复，仍改焉。）毋极义丰（开皇六年置。旧有安国县，后齐废。）深泽<br /><br />&nbsp;&nbsp;&nbsp;&nbsp;（后齐废，开皇六年复。）安平（后齐置博陵郡，开皇初废。十六年置深州，大<br /><br />&nbsp;&nbsp;&nbsp;&nbsp;业初州废。）<br /><br />&nbsp;&nbsp;&nbsp;&nbsp;河间郡（旧置瀛州。）统县十三，户十七万三千八百八十三。<br /><br />&nbsp;&nbsp;&nbsp;&nbsp;河间（旧置河间郡，开皇初郡废。大业初复置郡，并武垣县入焉。）文安<br /><br />&nbsp;&nbsp;&nbsp;&nbsp;（有狐狸淀。）乐寿（旧曰乐城，开皇十八年改为广城，仁寿初改焉。）束城<br /><br />&nbsp;&nbsp;&nbsp;&nbsp;（旧曰束州，后齐废。开皇十六年置，后改名焉。）景城（旧曰成平，开皇十八<br /><br />&nbsp;&nbsp;&nbsp;&nbsp;年改焉。）高阳（旧置高阳郡，开皇初郡废。十六年置蒲州，大业初州废，并任<br /><br />&nbsp;&nbsp;&nbsp;&nbsp;丘县入焉。）|（有易城县，后齐废。开皇中置永宁县，大业初废入焉。）博<br /><br />&nbsp;&nbsp;&nbsp;&nbsp;野（旧曰博陆，后魏改为博野，后齐废蠡吾县入焉。有君子淀。）清苑（旧曰乐<br /><br />&nbsp;&nbsp;&nbsp;&nbsp;乡。后齐省樊兴、北新城、清苑、乐乡入永宁，改名焉。开皇十八年改为清苑。）<br /><br />&nbsp;&nbsp;&nbsp;&nbsp;长芦（开皇初置，并立漳河郡，郡寻废。十六年置景州，大业初州废。）平舒<br /><br />&nbsp;&nbsp;&nbsp;&nbsp;（旧置章武郡，开皇初废。）鲁城（开皇十六年置。）饶阳（开皇十六年分置安<br /><br />&nbsp;&nbsp;&nbsp;&nbsp;平、芜蒌二县，大业初省入焉。）<br /><br />&nbsp;&nbsp;&nbsp;&nbsp;涿郡（旧置幽州，后齐置东北道行台。后周平齐，改置总管府。大业初府废。）<br /><br />&nbsp;&nbsp;&nbsp;&nbsp;统县九，户八万四千五十九。<br /><br />&nbsp;&nbsp;&nbsp;&nbsp;蓟（旧置燕郡，开皇初废，大业初置涿郡。）良乡安次涿（旧置范阳郡，<br /><br />&nbsp;&nbsp;&nbsp;&nbsp;开皇初郡废。）固安（旧曰故安，开皇六年改焉。）雍奴昌平（旧置东燕州及<br /><br />&nbsp;&nbsp;&nbsp;&nbsp;平昌郡。后周州郡并废，后又置平昌郡。开皇初郡废，又省万年县入焉。有关官。<br /><br />&nbsp;&nbsp;&nbsp;&nbsp;有长城。）怀戎（后齐置北燕州，领长宁、永丰二郡。后周去北字。开皇初郡废，<br /><br />&nbsp;&nbsp;&nbsp;&nbsp;大业初州废。有乔山，历阳山，大、小翮山。有t水、T水、涿水、阪泉水。）<br /><br />&nbsp;&nbsp;&nbsp;&nbsp;潞（旧置渔阳郡，开皇初废。）<br /><br />&nbsp;&nbsp;&nbsp;&nbsp;上谷郡（开皇元年置易州。）统县六，户三万八千七百。<br /><br />&nbsp;&nbsp;&nbsp;&nbsp;易（开皇初置黎郡，寻废。十六年置县。大业初置上谷郡。旧有故安县，后<br /><br />&nbsp;&nbsp;&nbsp;&nbsp;齐废。有驳牛山、五回岭。有易水、徐水。）涞水（旧曰遒县，后周废。开皇元<br /><br />&nbsp;&nbsp;&nbsp;&nbsp;年，以范阳为遒，更置范阳于此。六年改为固安，八年废。十年又置，为永阳。<br /><br />&nbsp;&nbsp;&nbsp;&nbsp;十八年改为涞水。）遒（旧范阳居此，俗号小范阳。开皇初改为遒。）遂城（旧<br /><br />&nbsp;&nbsp;&nbsp;&nbsp;曰武遂。后魏置南营州，准营州置五郡十一县：龙城、广兴、定荒属昌黎郡；石<br /><br />&nbsp;&nbsp;&nbsp;&nbsp;城、广都属建德郡；襄平、新昌属辽东郡；永乐属乐浪郡；富平、带方、永安属<br /><br />&nbsp;&nbsp;&nbsp;&nbsp;营丘郡。后齐唯留昌黎一郡，领永乐、新昌二县，余并省。开皇元年州移，三年<br /><br />&nbsp;&nbsp;&nbsp;&nbsp;郡废，十八年改为遂城。有龙山。）永乐（旧曰北平，后周改名焉。有郎山。）<br /><br />&nbsp;&nbsp;&nbsp;&nbsp;飞狐（后周置，曰广昌。仁寿初改焉。有栗山。有巨马河。）<br /><br />&nbsp;&nbsp;&nbsp;&nbsp;渔阳郡（开皇六年徙玄州于此，并立总管府。大业初府废。）统县一，户三<br /><br />&nbsp;&nbsp;&nbsp;&nbsp;千九百二十五。<br /><br />&nbsp;&nbsp;&nbsp;&nbsp;无终（后齐置，后周又废徐无县入焉。大业初置渔阳郡。有长城。有燕山、<br /><br />&nbsp;&nbsp;&nbsp;&nbsp;无终山。有t河、如河、庚水、水、滥水。有海。）<br /><br />&nbsp;&nbsp;&nbsp;&nbsp;北平郡（旧置平州。）统县一，户二千二百六十九。<br /><br />&nbsp;&nbsp;&nbsp;&nbsp;卢龙（旧置北平郡，领新昌、朝鲜二县。后齐省朝鲜入新昌，又省辽西郡并<br /><br />&nbsp;&nbsp;&nbsp;&nbsp;所领海阳县入肥如。开皇六年又省肥如入新昌，十八年改名卢龙。大业初置北平<br /><br />&nbsp;&nbsp;&nbsp;&nbsp;郡。有长城。有关官。有临渝宫。有覆舟山。有碣石。有玄水、卢水、温水、闰<br /><br />&nbsp;&nbsp;&nbsp;&nbsp;水、龙鲜水、巨梁水。有海。）<br /><br />&nbsp;&nbsp;&nbsp;&nbsp;安乐郡（旧置安州，后周改为玄州。开皇十六年州徙，寻置檀州。）统县二，<br /><br />&nbsp;&nbsp;&nbsp;&nbsp;户七千五百九十九。<br /><br />&nbsp;&nbsp;&nbsp;&nbsp;燕乐（后魏置广阳郡，领大兴、方城、燕乐三县。后齐废郡，以大兴、方城<br /><br />&nbsp;&nbsp;&nbsp;&nbsp;入焉。大业初置安乐郡。有长城。有沽河。）密云（后魏置密云郡，领白檀、要<br /><br />&nbsp;&nbsp;&nbsp;&nbsp;阳、密云三县。后齐废郡及二县入密云。又有旧安乐郡，领安市、土垠二县，后<br /><br />&nbsp;&nbsp;&nbsp;&nbsp;齐废土垠入安市，后周废安市入密云县。开皇初郡废。有长城。有桃花山、螺山。<br /><br />&nbsp;&nbsp;&nbsp;&nbsp;有渔水。）<br /><br />&nbsp;&nbsp;&nbsp;&nbsp;辽西郡（旧置营州，开皇初置总管府，大业初府废。）统县一，户七百五十<br /><br />&nbsp;&nbsp;&nbsp;&nbsp;一。<br /><br />&nbsp;&nbsp;&nbsp;&nbsp;柳城（后魏置营州于和龙城，领建德、冀阳、昌黎、辽东、乐浪、营丘等郡，<br /><br />&nbsp;&nbsp;&nbsp;&nbsp;龙城、大兴、永乐、带方、定荒、石城、广都、阳武、襄平、新昌、平刚、柳城、<br /><br />&nbsp;&nbsp;&nbsp;&nbsp;富平等县。后齐唯留建德、冀阳二郡，永乐、带方、龙城、大兴等县，其余并废。<br /><br />&nbsp;&nbsp;&nbsp;&nbsp;开皇元年唯留建德一郡，龙城一县，其余并废。寻又废郡，改县为龙山，十八年<br /><br />&nbsp;&nbsp;&nbsp;&nbsp;改为柳城。大业初，置辽西郡。有带方山、秃黎山、鸡鸣山、松山。有渝水、白<br /><br />&nbsp;&nbsp;&nbsp;&nbsp;狼水。）<br /><br />&nbsp;&nbsp;&nbsp;&nbsp;冀州于古，尧之都也。舜分州为十二，冀州析置幽、并。其于天文，自胃七<br /><br />&nbsp;&nbsp;&nbsp;&nbsp;度至毕十一度，为大梁，属冀州。自尾十度至南斗十一度，为析木，属幽州。自<br /><br />&nbsp;&nbsp;&nbsp;&nbsp;危十六度至奎四度，为埚ぃ属并州。自柳九度至张十六度，为鹑火，属三河，<br /><br />&nbsp;&nbsp;&nbsp;&nbsp;则河内、河东也。准之星次，本皆冀州之域，帝居所在，故其界尤大。至夏废幽、<br /><br />&nbsp;&nbsp;&nbsp;&nbsp;并入焉，得唐之旧矣。信都、清河、河间、博陵、恒山、赵郡、武安、襄国，其<br /><br />&nbsp;&nbsp;&nbsp;&nbsp;俗颇同。人性多敦厚，务在农桑，好尚儒学，而伤于迟重。前代称冀、幽之士钝<br /><br />&nbsp;&nbsp;&nbsp;&nbsp;如椎，盖取此焉。俗重气侠，好结朋党，其相赴死生，亦出于仁义。故《班志》<br /><br />&nbsp;&nbsp;&nbsp;&nbsp;述其土风，悲歌慷慨，椎剽掘冢，亦自古之所患焉。前谚云“仕官不偶遇冀部”，<br /><br />&nbsp;&nbsp;&nbsp;&nbsp;实弊此也。魏郡，邺都所在，浮巧成俗，雕刻之工，特云精妙，士女被服，咸以<br /><br />&nbsp;&nbsp;&nbsp;&nbsp;奢丽相高，其性所尚习，得京、洛之风矣。语曰：“魏郡、清河，天公无奈何！”<br /><br />&nbsp;&nbsp;&nbsp;&nbsp;斯皆轻狡所致。汲郡、河内，得殷之故壤，考之旧说，有纣之余教。汲又卫地，<br /><br />&nbsp;&nbsp;&nbsp;&nbsp;习仲由之勇，故汉之官人，得以便宜从事，其多行杀戮，本以此焉。今风俗颇移，<br /><br />&nbsp;&nbsp;&nbsp;&nbsp;皆向于礼矣。长平、上党，人多重农桑，性尤朴直，盖少轻诈。河东、绛郡、文<br /><br />&nbsp;&nbsp;&nbsp;&nbsp;城、临汾、龙泉、西河，土地沃少瘠多，是以伤于俭啬。其俗刚强，亦风气然乎？<br /><br />&nbsp;&nbsp;&nbsp;&nbsp;太原山川重复，实一都之会，本虽后齐别都，人物殷阜，然不甚机巧。俗与上党<br /><br />&nbsp;&nbsp;&nbsp;&nbsp;颇同，人性劲悍，习于戎马。离石、雁门、马邑、定襄、楼烦、涿郡、上谷、渔<br /><br />&nbsp;&nbsp;&nbsp;&nbsp;阳、北平、安乐、辽西，皆连接边郡，习尚与太原同俗，故自古言勇侠者，皆推<br /><br />&nbsp;&nbsp;&nbsp;&nbsp;幽、并云。然涿郡、太原，自前代已来，皆多文雅之士，虽俱曰边郡，然风教不<br /><br />&nbsp;&nbsp;&nbsp;&nbsp;为比也。<br /><br />&nbsp;&nbsp;&nbsp;&nbsp;北海郡（旧置青州，后周置总管府，开皇十四年府废。）统县十，户十四万<br /><br />&nbsp;&nbsp;&nbsp;&nbsp;七千八百四十五。<br /><br />&nbsp;&nbsp;&nbsp;&nbsp;益都（旧置齐郡，开皇初废，大业初置北海郡。有尧山、a山。）临淄（及<br /><br />&nbsp;&nbsp;&nbsp;&nbsp;东安平、西安，并后齐废。开皇十六年又置临淄及时水县。大业初废高阳、时水<br /><br />&nbsp;&nbsp;&nbsp;&nbsp;二县入焉。有社山、葵丘、牛山、稷山。）千乘（旧置乐安郡，开皇初郡废。）<br /><br />&nbsp;&nbsp;&nbsp;&nbsp;博昌（旧曰乐安，开皇十六年改焉。又十八年析置新河县，大业初废入焉。）寿<br /><br />&nbsp;&nbsp;&nbsp;&nbsp;光（开皇十六年置闾丘县，大业初废入焉。）临朐（旧曰昌国。开皇六年改为逢<br /><br />&nbsp;&nbsp;&nbsp;&nbsp;山，又置般阳县。大业初改曰临朐，并废般阳入焉。有逢山、沂山、穆陵山、大<br /><br />&nbsp;&nbsp;&nbsp;&nbsp;岘山。有汶水、浯水。）都昌（有箕山、阜山、白狼山。）北海（旧曰下密，置<br /><br />&nbsp;&nbsp;&nbsp;&nbsp;北海郡。后齐改郡曰高阳，开皇初郡废。十六年分置H州，大业初州废，县改名<br /><br />&nbsp;&nbsp;&nbsp;&nbsp;焉。）营丘（后齐废，开皇十六年复。有丛角山、女节山。）下密（后魏曰胶东，<br /><br />&nbsp;&nbsp;&nbsp;&nbsp;后齐废。开皇六年复，改为H水。大业初改名焉。有铁山。有溉水。）<br /><br />&nbsp;&nbsp;&nbsp;&nbsp;齐郡（旧曰齐州。）统县十，户十五万二千三百二十三。<br /><br />&nbsp;&nbsp;&nbsp;&nbsp;历城（旧置济南郡，开皇初废。大业初置齐郡，废山茌县入焉。有舜山、鸡<br /><br />&nbsp;&nbsp;&nbsp;&nbsp;山、卢山、鹊山、华山、鲍山。）祝阿临邑临济（开皇六年置，曰朝阳。十<br /><br />&nbsp;&nbsp;&nbsp;&nbsp;六年改曰临济，别置朝阳。大业初废入焉。）邹平（旧曰平原，开皇十八年改名<br /><br />&nbsp;&nbsp;&nbsp;&nbsp;焉。）章丘（旧曰高唐，开皇十六年改焉，又置营城县。大业初废入焉。又宋置<br /><br />&nbsp;&nbsp;&nbsp;&nbsp;东魏郡，后齐废。有东陵山、长白山、龙盘山。）长山（旧曰武强，置广川郡，<br /><br />&nbsp;&nbsp;&nbsp;&nbsp;并东清河、平原二郡入，改曰东平原郡。开皇初郡废。又十六年置济南县，十八<br /><br />&nbsp;&nbsp;&nbsp;&nbsp;年改武强曰长山。大业初省济南县入焉。）高苑（后齐曰长乐。开皇十八年改为<br /><br />&nbsp;&nbsp;&nbsp;&nbsp;会城。大业初改焉。）亭山（旧曰卫国，后齐并土鼓，肥乡入焉。开皇六年改名<br /><br />&nbsp;&nbsp;&nbsp;&nbsp;亭山。有龙舟山、儒山。）淄川（旧曰贝丘，置东清河郡。后齐郡废。开皇十六<br /><br />&nbsp;&nbsp;&nbsp;&nbsp;年置淄州，十八年县改名焉。大业初州废。）<br /><br />&nbsp;&nbsp;&nbsp;&nbsp;东莱郡（旧置光州，开皇五年改曰莱州。）统县九，户九万三百五十一。<br /><br />&nbsp;&nbsp;&nbsp;&nbsp;掖（旧置东莱郡，后齐并曲城，当利二县入焉。开皇初废郡，大业初复置郡。<br /><br />&nbsp;&nbsp;&nbsp;&nbsp;有缶山。有掖水、光水。）胶水（旧曰长广，仁寿元年改名焉。有明堂山。）卢<br /><br />&nbsp;&nbsp;&nbsp;&nbsp;乡（后齐卢乡及挺城并废。开皇十六年复置卢乡，并废挺城入焉。）即墨（后齐<br /><br />&nbsp;&nbsp;&nbsp;&nbsp;及不其县并废。开皇十六年复，并废不其入焉。有大劳山、马山。有田横岛。）<br /><br />&nbsp;&nbsp;&nbsp;&nbsp;观阳（后周废。开皇十六年复，又分置牟州。大业初州废。）昌阳（有巨神山。）<br /><br />&nbsp;&nbsp;&nbsp;&nbsp;黄（旧置东牟，长广二郡，后齐废东牟郡入长广郡，开皇初郡废。）牟平（有牟<br /><br />&nbsp;&nbsp;&nbsp;&nbsp;山、龙山、金山、九目山。）文登（后齐置。有石桥。有文登山、斥山、之罘山。）<br /><br />&nbsp;&nbsp;&nbsp;&nbsp;高密郡（旧置胶州，开皇五年改为密州。）统县七，户七万一千九百二十。<br /><br />&nbsp;&nbsp;&nbsp;&nbsp;诸城（旧曰东武，置高密郡。开皇初郡废，十八年县改名焉。大业初复置郡。<br /><br />&nbsp;&nbsp;&nbsp;&nbsp;有烽火山。）东莞（后齐并姑幕县入焉。有箕山、H水。）N城（旧置平昌郡。<br /><br />&nbsp;&nbsp;&nbsp;&nbsp;后齐废郡，置琅邪县，废朱虚入焉。大业初改名N城。）安丘（开皇十六年置，<br /><br />&nbsp;&nbsp;&nbsp;&nbsp;曰牟山。大业初改名，并省安昌入焉。）高密（后齐废淳于县入焉。）胶西（旧<br /><br />&nbsp;&nbsp;&nbsp;&nbsp;曰黔陬，置平昌郡。开皇初郡废。十六年置县，曰胶西。大业初又以黔陬入焉。）<br /><br />&nbsp;&nbsp;&nbsp;&nbsp;琅邪（开皇十六年置，曰丰泉。大业初改焉。有徐山、卢山、鄣日山、胶水。）<br /><br />&nbsp;&nbsp;&nbsp;&nbsp;《周礼・职方氏》：“正东曰青州。”其在天官，自须女八度至危十五度，<br /><br />&nbsp;&nbsp;&nbsp;&nbsp;为玄枵，于辰在子，齐之分野。吴札观乐，闻齐之歌曰：“泱泱乎大风也哉，国<br /><br />&nbsp;&nbsp;&nbsp;&nbsp;未可量也。”在汉之时，俗弥侈泰，织作冰纨绮绣纯丽之物，号为冠带衣履天下。<br /><br />&nbsp;&nbsp;&nbsp;&nbsp;始太公以尊贤尚智为教，故士庶传习其风，莫不矜于功名，依于经术，阔达多智，<br /><br />&nbsp;&nbsp;&nbsp;&nbsp;志度舒缓。其为失也，夸奢朋党，言与行谬。齐郡旧曰济南，其俗好教饰子女淫<br /><br />&nbsp;&nbsp;&nbsp;&nbsp;哇之音，能使骨腾肉飞，倾诡人目。俗云“齐倡”，本出此也。祝阿县俗，宾婚<br /><br />&nbsp;&nbsp;&nbsp;&nbsp;大会，肴馔虽丰，至于蒸脍，尝之而已，多则谓之不敬，共相诮责，此其异也。<br /><br />&nbsp;&nbsp;&nbsp;&nbsp;大抵数郡风俗，与古不殊，男子多务农桑，崇尚学业，其归于俭约，则颇变旧风。<br /><br />&nbsp;&nbsp;&nbsp;&nbsp;东莱人尤朴鲁，故特少文义。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885411);">加入书签</a><a
                        href="885390.html">上一页</a>&larr;<a href="index.html">返回列表</a>&rarr;<a
                            href="885426.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885390.html"; var next_page = "885426.html"; var index_page = "index.html"; var sortid = "9"; var article_id = "13945"; var chapter_id = "885411"; var articlename = "隋书"; var chaptername = " 卷三十 志第二十五"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>