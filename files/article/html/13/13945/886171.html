<!DOCTYPE html>
<html>
<head>
<meta charset="gbk" />
<title>隋书- 卷六十七 列传第三十二-在线阅读-哈西文学网</title>
<meta name="keywords" content="魏征，隋书， 卷六十七 列传第三十二全文， 卷六十七 列传第三十二在线阅读 哈西文学网" />
<meta name="description" content="哈西文学网提供魏征的隋书  卷六十七 列传第三十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886171.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886171.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十七 列传第三十二</h1>
            <div class="link xb">
                <a href="886137.html">上一页</a>&larr;<a href="index.html">返回列表</a>&rarr;<a
                    href="886174.html">下一页</a></div>			
            <div id="BookText">&nbsp;&nbsp;&nbsp;&nbsp;○虞世基<br /><br />&nbsp;&nbsp;&nbsp;&nbsp;虞世基，字茂世，会稽余姚人也。父荔，陈太子中庶子。世基幼沉静，喜愠<br /><br />&nbsp;&nbsp;&nbsp;&nbsp;不形于色，博学有高才，兼善草隶。陈中书令孔奂见而曰：“南金之贵，属在斯<br /><br />&nbsp;&nbsp;&nbsp;&nbsp;人。”少傅徐陵闻其名，召之，世基不往。后因公会，陵一见而奇之，顾谓朝士<br /><br />&nbsp;&nbsp;&nbsp;&nbsp;曰：“当今潘、陆也。”因以弟女妻焉。仕陈，释褐建安王法曹参军事，历祠部<br /><br />&nbsp;&nbsp;&nbsp;&nbsp;殿中二曹郎、太子中舍人。迁中庶子、散骑常侍、尚书左丞。陈主尝于莫府山校<br /><br />&nbsp;&nbsp;&nbsp;&nbsp;猎，令世基作《讲武赋》，于坐奏之曰：<br /><br />&nbsp;&nbsp;&nbsp;&nbsp;夫玩居常者，未可论匡济之功；应变通者，然后见帝王之略。何则？化有文<br /><br />&nbsp;&nbsp;&nbsp;&nbsp;质，进让殊风，世或浇淳，解张累务。虽复顺纪合符之后，望云就日之君，且修<br /><br />&nbsp;&nbsp;&nbsp;&nbsp;战于版泉，亦治兵于丹浦。是知文德武功，盖因时而并用，经邦创制，固与俗而<br /><br />&nbsp;&nbsp;&nbsp;&nbsp;推移。所以树鸿名，垂大训，拱揖百灵，包举六合，其唯圣人乎！<br /><br />&nbsp;&nbsp;&nbsp;&nbsp;鹑火之岁，皇上御宇之四年也。万物交泰，九有V安，俗跻仁寿，民资日用。<br /><br />&nbsp;&nbsp;&nbsp;&nbsp;然而足食足兵，犹载怀于履薄；可久可大，尚懔乎于御朽。至如昆吾远赆，肃慎<br /><br />&nbsp;&nbsp;&nbsp;&nbsp;奇o，史不绝书，府无虚月。贝胄雍弧之用，犀渠阙巩之殷，铸名剑于尚方，积<br /><br />&nbsp;&nbsp;&nbsp;&nbsp;雕戈于武库。熊罴百万，貔豹千群，利尽五材，威加四海。爰于农隙，有事春L，<br /><br />&nbsp;&nbsp;&nbsp;&nbsp;舍爵策动，观使臣之以礼，沮劝赏罚，乃示民以知禁。盛矣哉，信百王之不易，<br /><br />&nbsp;&nbsp;&nbsp;&nbsp;千载之一时也！昔上林从幸，相如于是颂德，长杨校猎，子云退而为赋。虽则体<br /><br />&nbsp;&nbsp;&nbsp;&nbsp;物缘情，不同年而语矣，英声茂实，盖可得而言焉。其辞曰：<br /><br />&nbsp;&nbsp;&nbsp;&nbsp;惟则天以稽古，统资始于群分。膺录图而出震，树司牧以为君。既济宽而济<br /><br />&nbsp;&nbsp;&nbsp;&nbsp;猛，亦乃武而乃文。北怨劳乎殷履，南伐盛于唐勋。彼周干与夏戚，粤可得而前<br /><br />&nbsp;&nbsp;&nbsp;&nbsp;闻。我大陈之创业，乃拨乱而为武。戡定艰难，平壹区宇。从喋喋之乐推，爰苍<br /><br />&nbsp;&nbsp;&nbsp;&nbsp;苍而再补。故累仁以积德，谅重规而袭矩。惟皇帝之休烈，体徇齐之睿哲。敷九<br /><br />&nbsp;&nbsp;&nbsp;&nbsp;畴而咸叙，奄四海而有截。既搜扬于帝难，又文思之安安。幽明请吏，俊V在官。<br /><br />&nbsp;&nbsp;&nbsp;&nbsp;御璇玑而七政辨，朝玉帛而万国欢。昧旦丕显，未明思治。道藏往而知来，功参<br /><br />&nbsp;&nbsp;&nbsp;&nbsp;天而两地。运圣人之上德，尽生民之能事。于是礼畅乐和，刑清政肃。西暨析支，<br /><br />&nbsp;&nbsp;&nbsp;&nbsp;东渐蟠木。罄图谍而效祉，漏川泉而A福。在灵贶而必臻，亦何思而不服。虽<br /><br />&nbsp;&nbsp;&nbsp;&nbsp;至治之隆平，犹戒国而强兵。选羽林于六郡，诏蹶张于五营。兼折冲而余勇，咸<br /><br />&nbsp;&nbsp;&nbsp;&nbsp;重义而轻生。遂乃因农隙以教民，在春L而习战。命司马以示法，帅掌固而清甸。<br /><br />&nbsp;&nbsp;&nbsp;&nbsp;导旬始以前驱，伏钩陈而后殿。抗鸟旌于析羽，饰鱼文于被练。尔乃革轩按辔，<br /><br />&nbsp;&nbsp;&nbsp;&nbsp;玉虬齐鞅。屯左矩以启行，击右钟而传响。交云罕之掩映，纷剑骑而来往。指摄<br /><br />&nbsp;&nbsp;&nbsp;&nbsp;提于斗极，洞阊阖之弘敞。跨玄武而东临，款黄山而北上。隐圆阙之迢递，届方<br /><br />&nbsp;&nbsp;&nbsp;&nbsp;泽之垲爽。于斯时也，青春晚候，朝阳明岫。日月光华，烟云吐秀。澄波澜于江<br /><br />&nbsp;&nbsp;&nbsp;&nbsp;海，静氛埃于宇宙。乘舆乃御太一之玉堂，授军令于紫房。蕴龙韬之妙算，誓武<br /><br />&nbsp;&nbsp;&nbsp;&nbsp;旅于戎场。锐金颜于庸蜀，躏铁骑于渔阳。彀神弩而持满，天弧而并张。曳<br /><br />&nbsp;&nbsp;&nbsp;&nbsp;虹旗之正正，振夔鼓之镗镗。八陈肃而成列，六军俨以相望。拒飞梯于萦带，耸<br /><br />&nbsp;&nbsp;&nbsp;&nbsp;楼车于武冈。或掉鞅而直指，乍交绥而弗伤。裁应变而蛇击，俄蹈厉以鹰扬。中<br /><br />&nbsp;&nbsp;&nbsp;&nbsp;小枝于戟刃，彻蹲札于甲裳。聊七纵于孟获，乃两擒于卡庄。始轩轩而鹤举，遂<br /><br />&nbsp;&nbsp;&nbsp;&nbsp;离离以雁行。振川谷而横八表，荡海岳而耀三光。谅窈冥之不测，羌进退而难常。<br /><br />&nbsp;&nbsp;&nbsp;&nbsp;亦有投石扛鼎，超乘挟b。冲冠耸剑，铁J铜头。熊渠殆凶，武勇操牛。虽任鄙<br /><br />&nbsp;&nbsp;&nbsp;&nbsp;与贲、育，故无得而为仇。九攻既决，三略已周。鸣镯振响，风卷电收。于是勇<br /><br />&nbsp;&nbsp;&nbsp;&nbsp;爵班，金奏设，登元、凯而陪位，命方、邵而就列。三献式序，八音未阕。舞干<br /><br />&nbsp;&nbsp;&nbsp;&nbsp;戚而有豫，听鼓@而载悦。俾挟纩与投醪，咸忘躯而殉节。方席卷而横行，见王<br /><br />&nbsp;&nbsp;&nbsp;&nbsp;师之有征。登燕山而戮封豕，临瀚海而斩长鲸。望云亭而载跸，礼升中而告成。<br /><br />&nbsp;&nbsp;&nbsp;&nbsp;实皇王之神武，信荡荡而难名者也。<br /><br />&nbsp;&nbsp;&nbsp;&nbsp;陈主嘉之，赐马一匹。及陈灭归国，为通直郎，直内史省。贫无产业，每佣<br /><br />&nbsp;&nbsp;&nbsp;&nbsp;书养亲，怏怏不平。尝为五言诗以见意，情理凄切，世以为工，作者莫不吟咏。<br /><br />&nbsp;&nbsp;&nbsp;&nbsp;未几，拜内史舍人。<br /><br />&nbsp;&nbsp;&nbsp;&nbsp;炀帝即位，顾遇弥隆。礼书监河东柳顾言博学有才，罕所推谢，至是与世基<br /><br />&nbsp;&nbsp;&nbsp;&nbsp;相见，叹曰：“海内当共推此一人，非吾侪所及也。”俄迁内史侍郎，以母忧去<br /><br />&nbsp;&nbsp;&nbsp;&nbsp;职，哀毁骨立。有诏起令视事，拜见之日，殆不能起，帝令左右扶之。哀其羸瘠，<br /><br />&nbsp;&nbsp;&nbsp;&nbsp;诏令进肉，世基食辄悲哽，不能下。帝使谓之曰：“方相委任，当为国惜身。”<br /><br />&nbsp;&nbsp;&nbsp;&nbsp;前后敦劝者数矣。帝重其才，亲礼逾厚，专典机密，与纳言苏威、左翊卫大将军<br /><br />&nbsp;&nbsp;&nbsp;&nbsp;宇文述、黄门侍郎裴矩、御史大夫裴蕴等参掌朝政。于时天下多事，四方表奏日<br /><br />&nbsp;&nbsp;&nbsp;&nbsp;有百数。帝方凝重，事不庭决，入x之后，始召世基口授节度。世基至省，方为<br /><br />&nbsp;&nbsp;&nbsp;&nbsp;敕书，日且百纸，无所遗谬。其精审如是。辽东之役，进位金紫光禄大夫。后从<br /><br />&nbsp;&nbsp;&nbsp;&nbsp;幸雁门，帝为突厥所围，战士多败。世基劝帝重为赏格，亲自抚循，又下诏停辽<br /><br />&nbsp;&nbsp;&nbsp;&nbsp;东之事。帝从之，师乃复振。及围解，勋格不行，又下伐辽之诏。由是言其诈众，<br /><br />&nbsp;&nbsp;&nbsp;&nbsp;朝野离心。<br /><br />&nbsp;&nbsp;&nbsp;&nbsp;帝幸江都，次巩县，世基以盗贼日盛，请发兵屯洛口仓，以备不虞。帝不从，<br /><br />&nbsp;&nbsp;&nbsp;&nbsp;但答云：“卿是书生，定犹b怯。”于时天下大乱，世基知帝不可谏止，又以<br /><br />&nbsp;&nbsp;&nbsp;&nbsp;高G、张衡等相继诛戮，惧祸及己，虽居近侍，唯诺取容，不敢忤意。盗贼日甚，<br /><br />&nbsp;&nbsp;&nbsp;&nbsp;郡县多没。世基知帝恶数闻之，后有告败者，乃抑损表状，不以实闻。是后外间<br /><br />&nbsp;&nbsp;&nbsp;&nbsp;有变，帝弗之知也。尝遣太仆杨义臣捕盗于河北，降贼数十万，列状上闻。帝叹<br /><br />&nbsp;&nbsp;&nbsp;&nbsp;曰：“我初不闻贼顿如此，义臣降贼何多也！”世基对曰：“鼠窃虽多，未足为<br /><br />&nbsp;&nbsp;&nbsp;&nbsp;虑。义臣克之，拥兵不少，久在阃外，此最非宜。”帝曰：“卿言是也。”遽追<br /><br />&nbsp;&nbsp;&nbsp;&nbsp;义臣，放其兵散。又越王侗遣太常丞元善达间行贼中，诣江都奏事，称李密有众<br /><br />&nbsp;&nbsp;&nbsp;&nbsp;百万，围逼京都，贼据洛口仓，城内无食，若陛下速还，乌合必散，不然者，东<br /><br />&nbsp;&nbsp;&nbsp;&nbsp;都决没。因[欷呜咽，帝为之改容。世基见帝色忧，进曰：“越王年小，此辈诳<br /><br />&nbsp;&nbsp;&nbsp;&nbsp;之。若如所言，善达何缘来至？”帝乃勃然怒曰：“善达小人，敢廷辱我！”因<br /><br />&nbsp;&nbsp;&nbsp;&nbsp;使经贼中，向东阳催运，善达遂为群盗所杀。此后外人杜口，莫敢以贼闻奏。<br /><br />&nbsp;&nbsp;&nbsp;&nbsp;世基貌沉审，言多合意，是以特见亲爱，朝臣无与为比。其继室孙氏，性骄<br /><br />&nbsp;&nbsp;&nbsp;&nbsp;淫，世基惑之，恣其奢靡。雕饰器服，无复素士之风。孙复携前夫子夏侯俨入世<br /><br />&nbsp;&nbsp;&nbsp;&nbsp;基舍，而顽鄙无赖，为其聚敛。鬻官卖狱，贿赂公行，其门如市，金宝盈积。其<br /><br />&nbsp;&nbsp;&nbsp;&nbsp;弟世南，素国士，而清贫不立，未曾有所赡。由是为论者所讥，朝野咸共疾怨。<br /><br />&nbsp;&nbsp;&nbsp;&nbsp;宇文化及杀逆也，世基乃见害焉。<br /><br />&nbsp;&nbsp;&nbsp;&nbsp;长子肃，好学多才艺，时人称有家风。弱冠早没。肃弟熙，大业末为符玺郎。<br /><br />&nbsp;&nbsp;&nbsp;&nbsp;次子柔、晦，并宣义郎。化及将乱之夕，宗人虞持而告熙曰：“事势以然，吾<br /><br />&nbsp;&nbsp;&nbsp;&nbsp;将济卿南渡，且得免祸，同死何益！”熙谓吃唬骸捌父背君，求生何地？感尊<br /><br />&nbsp;&nbsp;&nbsp;&nbsp;之怀，自此诀矣。”及难作，兄弟竞请先死，行刑人于是先世基杀之。<br /><br />&nbsp;&nbsp;&nbsp;&nbsp;○裴蕴<br /><br />&nbsp;&nbsp;&nbsp;&nbsp;裴蕴，河东闻喜人也。祖之平，梁卫将军。父忌，陈都官尚书，与吴明彻同<br /><br />&nbsp;&nbsp;&nbsp;&nbsp;没于周，赐爵江夏郡公，在隋十余年而卒。蕴性明辩，有吏干。在陈仕历直阁将<br /><br />&nbsp;&nbsp;&nbsp;&nbsp;军、兴宁令。蕴以其父在北，阴奉表于高祖，请为内应。及陈平，上悉阅江南衣<br /><br />&nbsp;&nbsp;&nbsp;&nbsp;冠之士，次至蕴，上以为夙有向化之心，超授仪同。左仆射高G不悟上旨，进谏<br /><br />&nbsp;&nbsp;&nbsp;&nbsp;曰：“裴蕴无功于国，宠逾伦辈，臣未见其可。”上又加蕴上仪同，G复进谏，<br /><br />&nbsp;&nbsp;&nbsp;&nbsp;上曰：“可加开府。”G乃不敢复言，即日拜开府仪同三司，礼赐优洽。历洋、<br /><br />&nbsp;&nbsp;&nbsp;&nbsp;直、隶三州刺史，俱有能名。大业初，考绩连最。炀帝闻其善政，征为太常少卿。<br /><br />&nbsp;&nbsp;&nbsp;&nbsp;初，高祖不好声技，遣牛弘定乐，非正声清商及九部四之色，皆罢遣从民。<br /><br />&nbsp;&nbsp;&nbsp;&nbsp;至是，蕴揣知帝意，奏括天下周、齐、梁、陈乐家子弟，皆为乐户。其六品已下，<br /><br />&nbsp;&nbsp;&nbsp;&nbsp;至于民庶，有善音乐及倡优百戏者，皆直太常。是后异技淫声咸萃乐府，皆置博<br /><br />&nbsp;&nbsp;&nbsp;&nbsp;士弟子，递相教传，增益乐人至三万余。帝大悦，迁民部侍郎。<br /><br />&nbsp;&nbsp;&nbsp;&nbsp;于时犹承高祖和平之后，禁网疏阔，户口多漏。或年及成丁，犹诈为小，未<br /><br />&nbsp;&nbsp;&nbsp;&nbsp;至于老，已免租赋。蕴历为刺史，素知其情，因是条奏，皆令貌阅。若一人不实，<br /><br />&nbsp;&nbsp;&nbsp;&nbsp;则官司解职，乡正里长皆远流配。又许民相告，若纠得一丁者，令被纠之家代输<br /><br />&nbsp;&nbsp;&nbsp;&nbsp;赋役。是岁大业五年也，诸郡计帐，进丁二十四万三千，新附口六十四万一千五<br /><br />&nbsp;&nbsp;&nbsp;&nbsp;百。帝临朝览状，谓百官曰：“前代无好人，致此罔冒。今进民户口皆从实者，<br /><br />&nbsp;&nbsp;&nbsp;&nbsp;全由裴蕴一人用心。古语云，得贤而治，验之信矣。”由是渐见亲委，拜京兆赞<br /><br />&nbsp;&nbsp;&nbsp;&nbsp;治，发`纤毫，吏民慑惮。<br /><br />&nbsp;&nbsp;&nbsp;&nbsp;未几，擢授御史大夫，与裴矩、虞世基参掌机密。蕴善候伺人主微意，若欲<br /><br />&nbsp;&nbsp;&nbsp;&nbsp;罪者，则曲法顺情，锻成其罪。所欲宥者，则附从轻典，因而释之。是后大小之<br /><br />&nbsp;&nbsp;&nbsp;&nbsp;狱皆以付蕴，宪部大理莫敢与夺，必禀承进止，然后决断。蕴亦机辩，所论法理，<br /><br />&nbsp;&nbsp;&nbsp;&nbsp;言若悬河，或重或轻，皆由其口，剖析明敏，时人不能致诘。杨玄感之反也，帝<br /><br />&nbsp;&nbsp;&nbsp;&nbsp;遣蕴推其党与，谓蕴曰：“玄感一呼而从者十万，益知天下人不欲多，多即相聚<br /><br />&nbsp;&nbsp;&nbsp;&nbsp;为盗耳。不尽加诛，则后无以劝。”蕴由是乃峻法治之，所戮者数万人，皆籍没<br /><br />&nbsp;&nbsp;&nbsp;&nbsp;其家。帝大称善，赐奴婢十五口。司隶大夫薛道衡以忤意获谴，蕴知帝恶之，乃<br /><br />&nbsp;&nbsp;&nbsp;&nbsp;奏曰：“道衡负才恃旧，有无君之心。见诏书每下，便腹非私议，推恶于国，妄<br /><br />&nbsp;&nbsp;&nbsp;&nbsp;造祸端。论其罪名，似如隐昧，源其情意，深为悖逆。”帝曰：“然。我少时与<br /><br />&nbsp;&nbsp;&nbsp;&nbsp;此人相随行役，轻我童稚，共高G、贺若弼等外擅威权，自知罪当诬肌＜拔壹<br /><br />&nbsp;&nbsp;&nbsp;&nbsp;位，怀不自安，赖天下无事，未得反耳。公论其逆，妙体本心。”于是诛道衡。<br /><br />&nbsp;&nbsp;&nbsp;&nbsp;又帝问苏威以讨辽之策，威不愿帝复行，且欲令帝知天下多贼，乃诡答曰：“今<br /><br />&nbsp;&nbsp;&nbsp;&nbsp;者之役，不愿发兵，但诏赦群盗，自可得数十万。遣关内奴贼及山东历山飞、张<br /><br />&nbsp;&nbsp;&nbsp;&nbsp;金称等头别为一军，出辽西道，诸河南贼王薄、孟让等十余头并给舟楫，浮沧海<br /><br />&nbsp;&nbsp;&nbsp;&nbsp;道，必喜于免罪，竞务立功，一岁之间，可灭高丽矣。”帝不怿曰：“我去尚犹<br /><br />&nbsp;&nbsp;&nbsp;&nbsp;未克，鼠窃安能济乎？”威出后，蕴奏曰：“此大不逊，天下何处有许多贼！”<br /><br />&nbsp;&nbsp;&nbsp;&nbsp;帝悟曰：“老革多奸，将贼胁我。欲搭其口，但隐忍之，诚极难耐。”蕴知上意，<br /><br />&nbsp;&nbsp;&nbsp;&nbsp;遣张行本奏威罪恶，帝付蕴推鞫之，乃处其死。帝曰：“未忍便杀。”遂父子及<br /><br />&nbsp;&nbsp;&nbsp;&nbsp;孙三世并除名。蕴又欲重己权势，令虞世基奏罢司隶刺史以下官属，增置御史百<br /><br />&nbsp;&nbsp;&nbsp;&nbsp;余人。于是引致奸黠，共为朋党，郡县有不附者，阴中之。于时军国多务，凡是<br /><br />&nbsp;&nbsp;&nbsp;&nbsp;兴师动众，京都留守，及与诸蕃互市，皆令御史监之。宾客附隶，遍于郡国，侵<br /><br />&nbsp;&nbsp;&nbsp;&nbsp;扰百姓，帝弗之知也。以渡辽之役，进位银青光禄大夫。及司马德戡将为乱，江<br /><br />&nbsp;&nbsp;&nbsp;&nbsp;阳长张惠绍夜驰告之。蕴共惠绍谋，欲矫诏发郭下兵民，尽取荣公来护儿节度，<br /><br />&nbsp;&nbsp;&nbsp;&nbsp;收在外逆党宇文化及等，仍发羽林殿脚，遣范富娄等入自西苑，取梁公萧钜及燕<br /><br />&nbsp;&nbsp;&nbsp;&nbsp;王处分，扣门援帝。谋议已定，遣报虞世基。世基疑反者不实，抑其计。须臾，<br /><br />&nbsp;&nbsp;&nbsp;&nbsp;难作，蕴叹曰：“谋及播郎，竟误人事。”遂见害。子治尚辇直长，亦同日死。<br /><br />&nbsp;&nbsp;&nbsp;&nbsp;○裴矩<br /><br />&nbsp;&nbsp;&nbsp;&nbsp;裴矩，字弘大，河东闻喜人也。祖他，魏都官尚书。父讷之，齐太子舍人。<br /><br />&nbsp;&nbsp;&nbsp;&nbsp;矩襁褓而孤，及长好学，颇爱文藻，有智数。世父让之谓矩曰：“观汝神识，足<br /><br />&nbsp;&nbsp;&nbsp;&nbsp;成才士，欲求宦达，当资干世之务。”矩始留情世事。齐北平王贞为司州牧，辟<br /><br />&nbsp;&nbsp;&nbsp;&nbsp;为兵曹从事，转高平王文学。及齐亡，不得调。高祖为定州总管，召补记室，甚<br /><br />&nbsp;&nbsp;&nbsp;&nbsp;亲敬之。以母忧去职。高祖作相，遣使者驰召之，参相府记室事。及受禅，迁给<br /><br />&nbsp;&nbsp;&nbsp;&nbsp;事郎，奏舍人事。伐陈之役，领元帅记室。既破丹阳，晋王广令矩与高G收陈图<br /><br />&nbsp;&nbsp;&nbsp;&nbsp;籍。明年，奏诏巡抚岭南，未行而高智慧、汪文进等相聚作乱，吴、越道闭，上<br /><br />&nbsp;&nbsp;&nbsp;&nbsp;难遣矩行。矩请速进，上许之。行至南康，得兵数千人。时俚帅王仲宣逼广州，<br /><br />&nbsp;&nbsp;&nbsp;&nbsp;遣其所部将周师举围东衡州。矩与大将军鹿愿赴之，贼立九栅，屯大庾岭，共为<br /><br />&nbsp;&nbsp;&nbsp;&nbsp;声援。矩进击破之，贼惧，释东衡州，据原长岭。又击破之，遂斩师举，进军自<br /><br />&nbsp;&nbsp;&nbsp;&nbsp;南海援广州。仲宣惧而溃散。矩所绥集者二十余州，又承制署其渠帅为刺史、县<br /><br />&nbsp;&nbsp;&nbsp;&nbsp;令。及还报，上大悦，命升殿劳苦之，顾谓高G，杨素曰：“韦步二万兵，不<br /><br />&nbsp;&nbsp;&nbsp;&nbsp;能早度岭，朕每患其兵少。裴矩以三千敝卒，径至南康。有臣若此，朕亦何忧！”<br /><br />&nbsp;&nbsp;&nbsp;&nbsp;以功拜开府，赐爵闻喜县公，赉物二千段。除民部侍郎，寻迁内史侍郎。<br /><br />&nbsp;&nbsp;&nbsp;&nbsp;时突厥强盛，都蓝可汗妻大义公主，即宇文氏之女也，由是数为边患。后因<br /><br />&nbsp;&nbsp;&nbsp;&nbsp;公主与从胡私通，长孙晟先发其事，矩请出使说都蓝，显戮宇文氏。上从之。竟<br /><br />&nbsp;&nbsp;&nbsp;&nbsp;如其言，公主见杀。后都蓝与突利可汗构难，屡犯亭鄣，诏太平公史万岁为行军<br /><br />&nbsp;&nbsp;&nbsp;&nbsp;总管，出定襄道，以矩为行军长史，破达头可汗于塞外。万岁被诛，功竟不录。<br /><br />&nbsp;&nbsp;&nbsp;&nbsp;上以启民可汗初附，令矩抚慰之，还为尚书左丞。其年，文献皇后崩，太常旧无<br /><br />&nbsp;&nbsp;&nbsp;&nbsp;仪注，矩与牛弘据齐礼参定之。转吏部侍郎，名为称职。炀帝即位，营建东都，<br /><br />&nbsp;&nbsp;&nbsp;&nbsp;矩职修府省，九旬而就。时西域诸蕃，多至张掖，与中国交市。帝令矩掌其事。<br /><br />&nbsp;&nbsp;&nbsp;&nbsp;矩知帝方勤远略，诸商胡至者，矩诱令言其国俗山川险易，撰《西域图记》三卷，<br /><br />&nbsp;&nbsp;&nbsp;&nbsp;入朝奏之。其序曰：<br /><br />&nbsp;&nbsp;&nbsp;&nbsp;臣闻禹定九州，导河不逾积石；秦兼六国，设防止及临洮。故知西胡杂种，<br /><br />&nbsp;&nbsp;&nbsp;&nbsp;僻居遐裔，礼教之所不及，书典之所罕传。自汉氏兴基，开拓河右，始称名号者，<br /><br />&nbsp;&nbsp;&nbsp;&nbsp;有三十六国，其后分立，乃五十五王。仍置校尉、都护，以存招抚。然叛服不恒，<br /><br />&nbsp;&nbsp;&nbsp;&nbsp;屡经征战，后汉之世，频废此官。虽大宛以来，略知户数，而诸国山川，未有名<br /><br />&nbsp;&nbsp;&nbsp;&nbsp;目。至如姓氏风土，服章物产，全无纂录，世所弗闻。复以春秋递谢，年代久远，<br /><br />&nbsp;&nbsp;&nbsp;&nbsp;兼并诛讨，互有兴亡。或地是故邦，改从今号，或人非旧类，因袭昔名。兼复部<br /><br />&nbsp;&nbsp;&nbsp;&nbsp;民交错，封疆移改，戎狄音殊，事难穷验。于阗之北，葱岭以东，考于前史，三<br /><br />&nbsp;&nbsp;&nbsp;&nbsp;十余国。其后更相屠灭，仅有十存。自余沦没，扫地俱尽，空有丘墟，不可记识。<br /><br />&nbsp;&nbsp;&nbsp;&nbsp;皇上膺天育物，无隔华夷，率土黔黎，莫不慕化。风行所及，日入以来，职贡皆<br /><br />&nbsp;&nbsp;&nbsp;&nbsp;通，无远不至。臣既因抚纳，监知关市，寻讨书传，访采胡人，或有所疑，即详<br /><br />&nbsp;&nbsp;&nbsp;&nbsp;众口。依其本国服饰仪形，王及庶人，各显容止，即丹青模写，为《西域图记》，<br /><br />&nbsp;&nbsp;&nbsp;&nbsp;共成三卷，合四十四国。仍别造地图，穷其要害。从西顷以去，北海之南，纵横<br /><br />&nbsp;&nbsp;&nbsp;&nbsp;所亘，将二万里。谅由富商大贾，周游经涉，故诸国之事，罔不遍知。复有幽荒<br /><br />&nbsp;&nbsp;&nbsp;&nbsp;远地，卒访难晓，不可凭虚，是以致阙。而二汉相踵，西域为传，户民数十，即<br /><br />&nbsp;&nbsp;&nbsp;&nbsp;称国王，徒有名号，乃乖其实。今者所编，皆余千户，利尽西海，多产珍异。其<br /><br />&nbsp;&nbsp;&nbsp;&nbsp;山居之属，非有国名，及部落小者，多亦不载。发自敦煌，至于西海，凡为三道，<br /><br />&nbsp;&nbsp;&nbsp;&nbsp;各有襟带。北道从伊吾，经蒲类海铁勒部突厥可汗庭，度北流河水，至拂H国，<br /><br />&nbsp;&nbsp;&nbsp;&nbsp;达于西海。其中道从高昌、焉耆、龟兹、疏勒、度葱岭，又经钹汗、苏对沙那国、<br /><br />&nbsp;&nbsp;&nbsp;&nbsp;康国、曹国、何国、大小安国、穆国，至波斯，达于西海。其南道从鄯善，于阗，<br /><br />&nbsp;&nbsp;&nbsp;&nbsp;朱俱波、喝陀，度葱岭，又经护密、吐火罗、挹怛、檠樱漕国，至北婆罗<br /><br />&nbsp;&nbsp;&nbsp;&nbsp;门，达于西海。其三道诸国，亦各自有路，南北交通。其东女国、南婆罗门国等，<br /><br />&nbsp;&nbsp;&nbsp;&nbsp;并随其所往，诸处得达。故知伊吾、高昌、鄯善，并西域之门户也。总凑敦煌，<br /><br />&nbsp;&nbsp;&nbsp;&nbsp;是其咽喉之地。以国家威德，将士骁雄，泛縻岫扬旌，越昆仑而跃马，易如反<br /><br />&nbsp;&nbsp;&nbsp;&nbsp;掌，何往不至！但突厥、吐浑分领羌胡之国，为其拥遏，故朝贡不通。今并因商<br /><br />&nbsp;&nbsp;&nbsp;&nbsp;人密送诚款，引领翘首，愿为臣妾。圣情含养，泽及普天，服而抚之，务存安辑。<br /><br />&nbsp;&nbsp;&nbsp;&nbsp;故皇华遣使，弗动兵车，诸蕃即从，浑、厥可灭。混一戎夏，其在兹乎！不有所<br /><br />&nbsp;&nbsp;&nbsp;&nbsp;记，无以表威化之远也。<br /><br />&nbsp;&nbsp;&nbsp;&nbsp;帝大悦，赐物五百段，每日引矩至御坐，亲问西方之事。矩盛言胡中多诸宝<br /><br />&nbsp;&nbsp;&nbsp;&nbsp;物，吐谷浑易可并吞。帝由是甘心，将通西域，四夷经略，咸以委之。转民部侍<br /><br />&nbsp;&nbsp;&nbsp;&nbsp;郎，未视事，迁黄门侍郎。帝复令矩往张掖，引致西蕃，至者十余国。大业三年，<br /><br />&nbsp;&nbsp;&nbsp;&nbsp;帝有事于恒岳，咸来助祭。帝将巡河右，复令矩往敦煌。矩遣使说高昌王L伯雅<br /><br />&nbsp;&nbsp;&nbsp;&nbsp;及伊吾吐屯设等，啖以厚利，导使入朝。及帝西巡，次燕支山，高昌王、伊吾设<br /><br />&nbsp;&nbsp;&nbsp;&nbsp;等及西蕃胡二十七国，谒于道左。皆令佩金玉，被锦Y，焚香奏乐，歌喧噪。<br /><br />&nbsp;&nbsp;&nbsp;&nbsp;复令武威、张掖士女盛饰纵观，骑乘填咽，周亘数十里，以示中国之盛。帝见而<br /><br />&nbsp;&nbsp;&nbsp;&nbsp;大悦。竟破吐谷浑，拓地数千里，并遣兵戍之。每岁委输巨亿万计，诸蕃慑惧，<br /><br />&nbsp;&nbsp;&nbsp;&nbsp;朝贡相续。帝谓矩有绥怀之略，进位银青光禄大夫。其冬，帝至东都，矩以蛮夷<br /><br />&nbsp;&nbsp;&nbsp;&nbsp;朝贡者多，讽帝令都下大戏。征四方奇技异艺，陈于端门街，衣锦绮、珥金翠者<br /><br />&nbsp;&nbsp;&nbsp;&nbsp;以十数万。又勒百官及民士女列坐棚阁而纵观焉。皆被服鲜丽，终月乃罢。又令<br /><br />&nbsp;&nbsp;&nbsp;&nbsp;三市店肆皆设帷帐，盛列酒食，遣掌蕃率蛮夷与民贸易，所至之处，悉令邀延就<br /><br />&nbsp;&nbsp;&nbsp;&nbsp;坐，醉饱而散。蛮夷嗟叹，谓中国为神仙。帝称其至诚，顾谓宇文述、牛弘曰：<br /><br />&nbsp;&nbsp;&nbsp;&nbsp;“裴矩大识朕意，凡所陈奏，皆朕之成算。未发之顷，矩辄以闻。自非奉国用心，<br /><br />&nbsp;&nbsp;&nbsp;&nbsp;孰能若是！”帝遣将军薛世雄城伊吾，令矩共往经略。矩讽谕西域诸国曰：“天<br /><br />&nbsp;&nbsp;&nbsp;&nbsp;子为蕃人交易悬远，所以城伊吾耳。”咸以为然，不复来竞。及还，赐钱四十万。<br /><br />&nbsp;&nbsp;&nbsp;&nbsp;矩又白状，令反间射匮，潜攻处罗，语在《突厥传》。后处罗为射匮所迫，竟随<br /><br />&nbsp;&nbsp;&nbsp;&nbsp;使者入朝。帝大悦，赐矩以貂裘及西域珍器。<br /><br />&nbsp;&nbsp;&nbsp;&nbsp;从帝巡于塞北，幸启民帐。时高丽遣使先通于突厥，启民不敢隐，引之见帝。<br /><br />&nbsp;&nbsp;&nbsp;&nbsp;矩因奏状曰：“高丽之地，本孤竹国也。周代以之封于箕子，汉世分为三郡，晋<br /><br />&nbsp;&nbsp;&nbsp;&nbsp;氏亦统辽东。今乃不臣，别为外域，故先帝疾焉，欲征之久矣。但以杨谅不肖，<br /><br />&nbsp;&nbsp;&nbsp;&nbsp;师出无功。当陛下之时，安得不事，使此冠带之境，仍为蛮貊之乡乎？今其使者<br /><br />&nbsp;&nbsp;&nbsp;&nbsp;朝于突厥，亲见启民，合国从化，必惧皇灵之远畅，虑后伏之先亡。胁令入朝，<br /><br />&nbsp;&nbsp;&nbsp;&nbsp;当可致也。”帝曰：“如何？”矩曰：“请面诏其使，放还本国，遣语其王，令<br /><br />&nbsp;&nbsp;&nbsp;&nbsp;速朝观。不然者，当率突厥，即日诛之。”帝纳焉。高元不用命，始建征辽之策。<br /><br />&nbsp;&nbsp;&nbsp;&nbsp;王师临辽，以本官领武贲郎将。明年，复从至辽东。兵部侍郎斛斯政亡入高丽，<br /><br />&nbsp;&nbsp;&nbsp;&nbsp;帝令矩兼掌兵事。以前后渡辽之役，进位右光禄大夫。于时皇纲不振，人皆变节，<br /><br />&nbsp;&nbsp;&nbsp;&nbsp;左翊卫大将军宇文述、内史侍郎虞世基等用事，文武多以贿闻。唯矩守常，无赃<br /><br />&nbsp;&nbsp;&nbsp;&nbsp;秽之响，以是为世所称。<br /><br />&nbsp;&nbsp;&nbsp;&nbsp;还至涿郡，帝以杨玄感初平，令矩安集陇右。因之会宁，存问曷萨那部落，<br /><br />&nbsp;&nbsp;&nbsp;&nbsp;遣阙达度设寇吐谷浑，频有虏获，部落致富。还而奏状，帝大赏之。后从师至怀<br /><br />&nbsp;&nbsp;&nbsp;&nbsp;远镇，诏护北蕃军事。矩以始毕可汗部众渐盛，献策分其势，将以宗女嫁其弟叱<br /><br />&nbsp;&nbsp;&nbsp;&nbsp;吉设，拜为南面可汗。叱吉不敢受，始毕闻而渐怨。矩又言于帝曰：“突厥本淳，<br /><br />&nbsp;&nbsp;&nbsp;&nbsp;易可离间，但由其内多有群胡，尽皆桀黠，教导之耳。臣闻史蜀胡悉尤多奸计，<br /><br />&nbsp;&nbsp;&nbsp;&nbsp;幸于始毕，请诱杀之。”帝曰：“善。”矩因遣人告胡悉曰：“天子大出珍物，<br /><br />&nbsp;&nbsp;&nbsp;&nbsp;今在马邑，欲共蕃内多作交关。若前来者，即得好物。”胡悉贪而信之，不告始<br /><br />&nbsp;&nbsp;&nbsp;&nbsp;毕，率其部落，尽驱六畜，星驰争进，冀先互市。矩伏兵马邑下，诱而斩之。诏<br /><br />&nbsp;&nbsp;&nbsp;&nbsp;报始毕曰：“史蜀胡悉忽领部落走来至此，云背可汗，请我容纳。突厥既是我臣，<br /><br />&nbsp;&nbsp;&nbsp;&nbsp;彼有背叛，我当共杀。今已斩之，故令往报。”始毕亦知其状，由是不朝。十一<br /><br />&nbsp;&nbsp;&nbsp;&nbsp;年，帝北巡狩，始毕率骑数十万，围帝于雁门。诏令矩与虞世基每宿朝堂，以待<br /><br />&nbsp;&nbsp;&nbsp;&nbsp;顾问。及围解，从至东都。属射匮可汗遣其犹子，率西蕃诸胡朝贡，诏矩宴接之。<br /><br />&nbsp;&nbsp;&nbsp;&nbsp;寻从幸江都宫。时四方盗贼蜂起，郡县上奏者不可胜计。矩言之，帝怒，遣<br /><br />&nbsp;&nbsp;&nbsp;&nbsp;矩诣京师接候蕃客，以疾不行。及义兵入关，帝令虞世基就宅问矩方略。矩曰：<br /><br />&nbsp;&nbsp;&nbsp;&nbsp;“太原有变，京畿不静，遥为处分，恐失事机。唯愿銮舆早还，方可平定。”矩<br /><br />&nbsp;&nbsp;&nbsp;&nbsp;复起视事。俄而骁卫大将军屈突通败问至，矩以闻，帝失色。矩素勤谨，未尝忤<br /><br />&nbsp;&nbsp;&nbsp;&nbsp;物，又见天下方乱，恐为身祸，其待遇人，多过其所望，故虽至厮役，皆得其欢<br /><br />&nbsp;&nbsp;&nbsp;&nbsp;心。时从驾骁果数有逃散，帝忧之，以问矩。矩答曰：“方今车驾留此，已经二<br /><br />&nbsp;&nbsp;&nbsp;&nbsp;年。骁果之徒，尽无家口，人无匹合，则不能久安。臣请听兵士于此纳室。”帝<br /><br />&nbsp;&nbsp;&nbsp;&nbsp;大喜曰：“公定多智，此奇计也。”因令矩检校，为将士等娶妻。矩召江都境内<br /><br />&nbsp;&nbsp;&nbsp;&nbsp;寡妇及未嫁女，皆集宫监，又召将帅及兵等恣其所取。因听自首，先有奸通妇女<br /><br />&nbsp;&nbsp;&nbsp;&nbsp;及尼、女冠等，并即配之。由是骁果等悦，咸相谓曰：“裴公之惠也。”<br /><br />&nbsp;&nbsp;&nbsp;&nbsp;宇文化及之乱，矩晨起将朝，至坊门，遇逆党数人，控矩马诣孟景所。贼皆<br /><br />&nbsp;&nbsp;&nbsp;&nbsp;曰：“不关裴黄门。”既而化及从百余骑至，矩迎拜，化及慰谕之。令矩参定仪<br /><br />&nbsp;&nbsp;&nbsp;&nbsp;注，推秦王子浩为帝，以矩为侍内，随化及至河北。及c帝位，以矩为尚书右仆<br /><br />&nbsp;&nbsp;&nbsp;&nbsp;射，加光禄大夫，封蔡国公，为河北道安抚大使。及宇文氏败，为窦建德所获，<br /><br />&nbsp;&nbsp;&nbsp;&nbsp;以矩隋代旧臣，遇之甚厚。复以为吏部尚书，寻转尚书右仆射，专掌选事。建德<br /><br />&nbsp;&nbsp;&nbsp;&nbsp;起自群盗，未有节文，矩为制定朝仪。旬月之间，宪章颇备，拟于王者。建德大<br /><br />&nbsp;&nbsp;&nbsp;&nbsp;悦，每谘访焉。及建德渡河讨孟海公，矩与曹旦等于持萘羰亍＝ǖ掳苡谖淅巍<br /><br />&nbsp;&nbsp;&nbsp;&nbsp;群帅未知所属，曹旦长史李公淹、大唐使人魏徵等说旦及齐善行令归顺。旦等从<br /><br />&nbsp;&nbsp;&nbsp;&nbsp;之，乃令矩与徵、公淹领旦及八玺，举山东之地归于大唐。授左庶子，转詹事、<br /><br />&nbsp;&nbsp;&nbsp;&nbsp;民部尚书。<br /><br />&nbsp;&nbsp;&nbsp;&nbsp;史臣曰：世基初以雅淡著名，兼以文华见重，亡国羁旅，特蒙任遇。参机衡<br /><br />&nbsp;&nbsp;&nbsp;&nbsp;之职，预帷幄之谋，国危未尝思安，君昏不能纳谏。方更鬻官卖狱，黩货无厌，<br /><br />&nbsp;&nbsp;&nbsp;&nbsp;颠陨厥身，亦其所也。裴蕴素怀奸险，巧于附会，作威作福，唯利是视，灭亡之<br /><br />&nbsp;&nbsp;&nbsp;&nbsp;祸，其可免乎？裴矩学涉经史，颇有干局，至于恪勤匪懈，夙夜在公，求诸古人，<br /><br />&nbsp;&nbsp;&nbsp;&nbsp;殆未之有。与闻政事，多历岁年，虽处危乱之中，未亏廉谨之节，美矣。然承望<br /><br />&nbsp;&nbsp;&nbsp;&nbsp;风旨，与时消息，使高昌入朝，伊吾献地，聚粮且末，师出玉门，关右骚然，颇<br /><br />&nbsp;&nbsp;&nbsp;&nbsp;亦矩之由也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886171);">加入书签</a><a
                        href="886137.html">上一页</a>&larr;<a href="index.html">返回列表</a>&rarr;<a
                            href="886174.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886137.html"; var next_page = "886174.html"; var index_page = "index.html"; var sortid = "9"; var article_id = "13945"; var chapter_id = "886171"; var articlename = "隋书"; var chaptername = " 卷六十七 列传第三十二"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>