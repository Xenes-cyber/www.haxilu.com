<!DOCTYPE html>
<html>
<head>
<meta charset="gbk" />
<title>隋书- 卷八十二 列传第四十七-在线阅读-哈西文学网</title>
<meta name="keywords" content="魏征，隋书， 卷八十二 列传第四十七全文， 卷八十二 列传第四十七在线阅读 哈西文学网" />
<meta name="description" content="哈西文学网提供魏征的隋书  卷八十二 列传第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886747.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886747.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十二 列传第四十七</h1>
            <div class="link xb">
                <a href="886704.html">上一页</a>&larr;<a href="index.html">返回列表</a>&rarr;<a
                    href="886794.html">下一页</a></div>			
            <div id="BookText">&nbsp;&nbsp;&nbsp;&nbsp;○南蛮<br /><br />&nbsp;&nbsp;&nbsp;&nbsp;南蛮杂类，与华人错居，曰蜒，曰狼，曰俚，曰獠，曰Q，俱无君长，随山<br /><br />&nbsp;&nbsp;&nbsp;&nbsp;洞而居，古先所谓百越是也。其俗断发文身，好相攻讨，浸以微弱，稍属于中国，<br /><br />&nbsp;&nbsp;&nbsp;&nbsp;皆列为郡县，同之齐人，不复详载。大业中，南荒朝贡者十余国，其事迹多湮灭<br /><br />&nbsp;&nbsp;&nbsp;&nbsp;而无闻。今所存录，四国而已。<br /><br />&nbsp;&nbsp;&nbsp;&nbsp;○林邑<br /><br />&nbsp;&nbsp;&nbsp;&nbsp;林邑之先，因汉末交n女子徵侧之乱，内县功曹子区连杀县令，自号为王。<br /><br />&nbsp;&nbsp;&nbsp;&nbsp;无子，其甥范熊代立，死，子逸立。日南人范文因乱为逸仆隶，遂教之筑宫室，<br /><br />&nbsp;&nbsp;&nbsp;&nbsp;造器械。逸甚信任，使文将兵，极得众心。文因问其子弟，或奔或徙。及逸死，<br /><br />&nbsp;&nbsp;&nbsp;&nbsp;国无嗣，文自立为王。其后范佛为晋扬威将军戴桓所破。宋交州刺史檀和之将兵<br /><br />&nbsp;&nbsp;&nbsp;&nbsp;击之，深入其境。至梁、陈，亦通使往来。<br /><br />&nbsp;&nbsp;&nbsp;&nbsp;其国延袤数千里，土多香木金宝，物产大抵与交n同。以砖为城，蜃灰涂之，<br /><br />&nbsp;&nbsp;&nbsp;&nbsp;东向户。尊官有二：其一曰西那婆帝，其二曰萨婆地歌。其属官三等：其一曰伦<br /><br />&nbsp;&nbsp;&nbsp;&nbsp;多姓，次歌伦致帝，次乙他伽兰。外官分为二百余部。其长官曰弗罗，次曰可轮，<br /><br />&nbsp;&nbsp;&nbsp;&nbsp;如牧宰之差也。王戴金花冠，形如章甫，衣朝霞布，珠玑璎珞，足蹑革履，时复<br /><br />&nbsp;&nbsp;&nbsp;&nbsp;锦袍。良家子侍卫者二百许人，皆执金装刀。有弓、箭、刀、槊，以竹为弩，傅<br /><br />&nbsp;&nbsp;&nbsp;&nbsp;毒于矢。乐有琴、笛、琵琶、五弦，颇与中国同。每击鼓以警众，吹蠡以即戎。<br /><br />&nbsp;&nbsp;&nbsp;&nbsp;其人深目高鼻，发拳色黑。俗皆徒跣，以幅布缠身。冬月衣袍。妇人椎髻。<br /><br />&nbsp;&nbsp;&nbsp;&nbsp;施椰叶席。每有婚媾，令媒者赍金银钏、酒二壶、鱼数头至女家。于是择日，夫<br /><br />&nbsp;&nbsp;&nbsp;&nbsp;家会亲宾，歌舞相对。女家请一婆罗门，送女至男家，婿盥手，因牵女授之。王<br /><br />&nbsp;&nbsp;&nbsp;&nbsp;死七日而葬，有官者三日，庶人一日。皆以函盛尸，鼓舞导从，舆至水次，积薪<br /><br />&nbsp;&nbsp;&nbsp;&nbsp;焚之。收其余骨，王则内金瓮中，沉之于海，有官者以铜瓮，沉之于海口；庶人<br /><br />&nbsp;&nbsp;&nbsp;&nbsp;以瓦，送之于江。男女皆截发，随丧至水次，尽哀而止，归则不哭。每七日，然<br /><br />&nbsp;&nbsp;&nbsp;&nbsp;香散花，复哭，尽哀而止。尽七七而罢，至百日、三年，亦如之。人皆奉佛，文<br /><br />&nbsp;&nbsp;&nbsp;&nbsp;字同于天竺。<br /><br />&nbsp;&nbsp;&nbsp;&nbsp;高祖既平陈，乃遣使献方物，其后朝贡遂绝。时天下无事，群臣言林邑多奇<br /><br />&nbsp;&nbsp;&nbsp;&nbsp;宝者。仁寿末，上遣大将军刘方为O州道行军总管，率钦州刺史宁长真、O州刺<br /><br />&nbsp;&nbsp;&nbsp;&nbsp;史李晕、开府秦雄步骑万余及犯罪者数千人击之。其王梵志率其徒乘巨象而战，<br /><br />&nbsp;&nbsp;&nbsp;&nbsp;方军不利。方于是多掘小坑，草覆其上，因以兵挑之。梵志悉众而阵，方与战，<br /><br />&nbsp;&nbsp;&nbsp;&nbsp;伪北，梵志逐之，至坑所，其众多陷，转相惊骇，军遂乱。方纵兵击之，大破之。<br /><br />&nbsp;&nbsp;&nbsp;&nbsp;频战辄败，遂弃城而走。方入其都，获其庙主十八枚，皆铸金为之，盖其有国十<br /><br />&nbsp;&nbsp;&nbsp;&nbsp;八叶矣。方班师，梵志复其故地，遣使谢罪，于是朝贡不绝。<br /><br />&nbsp;&nbsp;&nbsp;&nbsp;○赤土<br /><br />&nbsp;&nbsp;&nbsp;&nbsp;赤土国，扶南之别种也。在南海中，水行百余日而达所都。土色多赤，因以<br /><br />&nbsp;&nbsp;&nbsp;&nbsp;为号。东波罗刺国，西婆罗娑国，南诃罗旦国，北拒大海，地方数千里。其王姓<br /><br />&nbsp;&nbsp;&nbsp;&nbsp;瞿昙氏，名利富多塞，不知有国近远。称其父释王位出家为道，传位于利富多塞，<br /><br />&nbsp;&nbsp;&nbsp;&nbsp;在位十六年矣。有三妻，并邻国王之女也。居僧祗城，有门三重，相去各百许步。<br /><br />&nbsp;&nbsp;&nbsp;&nbsp;每门图画飞仙、仙人、菩萨之像，县金花铃荆妇女数十人，或奏乐，或捧金花。<br /><br />&nbsp;&nbsp;&nbsp;&nbsp;又饰四妇人，容饰如佛塔边金刚力士之状，夹门而立。门外者持兵仗，门内者执<br /><br />&nbsp;&nbsp;&nbsp;&nbsp;白拂。夹道垂素网，缀花。王宫诸屋悉是重阁，北户，北面而坐。坐三重之榻。<br /><br />&nbsp;&nbsp;&nbsp;&nbsp;衣朝霞布，冠金花冠，垂杂宝璎珞。四女子立侍，左右兵卫百余人。王榻后作一<br /><br />&nbsp;&nbsp;&nbsp;&nbsp;木龛，以金银五香木杂钿之。龛后悬一金光焰，夹榻又树二金镜，镜前并陈金瓮，<br /><br />&nbsp;&nbsp;&nbsp;&nbsp;瓮前各有金香炉。当前置一金伏牛，牛前树壹宝盖，盖左右皆有宝扇。婆罗门等<br /><br />&nbsp;&nbsp;&nbsp;&nbsp;数百人，东西重行，相向而坐。其官有萨陀迦罗一人，陀达义二人，迦利蜜迦<br /><br />&nbsp;&nbsp;&nbsp;&nbsp;三人，共掌政事；俱罗末帝一人，掌刑法。每城置那邪迦一人，钵帝十人。<br /><br />&nbsp;&nbsp;&nbsp;&nbsp;其俗等皆穿耳剪发，无跪拜之礼。以香油涂身。其俗敬佛，尤重婆罗门。妇<br /><br />&nbsp;&nbsp;&nbsp;&nbsp;人作髻于项后。男女通以朝霞、朝云杂色布为衣。豪富之室，恣意华靡，唯金锁<br /><br />&nbsp;&nbsp;&nbsp;&nbsp;非王赐不得服用。每婚嫁，择吉日，女家先期五日，作乐饮酒，父执女手以授婿，<br /><br />&nbsp;&nbsp;&nbsp;&nbsp;七日乃配焉。既娶则分财别居，唯幼子与父同居。父母兄弟死则剔发素服，就水<br /><br />&nbsp;&nbsp;&nbsp;&nbsp;上构竹木为棚，棚内积薪，以尸置上。烧香建幡，吹蠡击鼓以送之，纵火焚薪，<br /><br />&nbsp;&nbsp;&nbsp;&nbsp;遂落于水。贵贱皆同。唯国王烧讫，收灰贮以金瓶，藏于庙屋。冬夏常温，雨多<br /><br />&nbsp;&nbsp;&nbsp;&nbsp;霁少，种植无时，特宜稻、]、白豆、黑麻，自余物产，多同于交n。以甘蔗<br /><br />&nbsp;&nbsp;&nbsp;&nbsp;作酒，杂以紫瓜根。酒色黄赤，味亦香美。亦名椰浆为酒。<br /><br />&nbsp;&nbsp;&nbsp;&nbsp;炀帝即位，募能通绝域者。大业三年，屯田主事常骏、虞部主事王君政等请<br /><br />&nbsp;&nbsp;&nbsp;&nbsp;使赤土。帝大悦，赐骏等帛各百匹，时服一袭而遣。赍物五千段，以赐赤土王。<br /><br />&nbsp;&nbsp;&nbsp;&nbsp;其年十月，骏等自南海郡乘舟，昼夜二旬，每值便风。至焦石山而过，东南泊陵<br /><br />&nbsp;&nbsp;&nbsp;&nbsp;伽钵拔多洲，西与林邑相对，上有神祠焉。又南行，至师子石，自是岛屿连接。<br /><br />&nbsp;&nbsp;&nbsp;&nbsp;又行二三日，西望见狼牙须国之山，于是南达鸡笼岛，至于赤土之界。其王遣婆<br /><br />&nbsp;&nbsp;&nbsp;&nbsp;罗门鸠摩罗以舶三十艘来迎，吹蠡击鼓，以乐隋使，进金锁以缆骏船。月余，至<br /><br />&nbsp;&nbsp;&nbsp;&nbsp;其都，王遣其子那邪迦请与骏等礼见。先遣人送金盘，贮香花并镜镊，金合二枚，<br /><br />&nbsp;&nbsp;&nbsp;&nbsp;贮香油，金瓶八枚，贮香水，白叠布四条，以拟供使者盥洗。其日未时，那邪迦<br /><br />&nbsp;&nbsp;&nbsp;&nbsp;又将象二头，持孔雀盖以迎使人，并致金花、金盘以藉诏函。男女百人奏蠡鼓，<br /><br />&nbsp;&nbsp;&nbsp;&nbsp;婆罗门二人导路，至王宫。骏等奉诏书上阁，王以下皆坐。宣诏讫，引骏等坐，<br /><br />&nbsp;&nbsp;&nbsp;&nbsp;奏天竺乐。事毕，骏等还馆，又遣婆罗门就馆送食，以草叶为盘，其大方丈。因<br /><br />&nbsp;&nbsp;&nbsp;&nbsp;谓骏曰：“今是大国中人，非复赤土国矣。饮食疏薄，愿为大国意而食之。”后<br /><br />&nbsp;&nbsp;&nbsp;&nbsp;数日，请骏等入宴，仪卫导从如初见之礼。王前设两床，床上并设草叶盘，方一<br /><br />&nbsp;&nbsp;&nbsp;&nbsp;丈五尺，上有黄白紫赤四色之饼，牛、羊、鱼、鳖、猪、}c之肉百余品。<br /><br />&nbsp;&nbsp;&nbsp;&nbsp;延骏升床，从者坐于地席，各以金钟置酒，女乐迭奏，礼遗甚厚。寻遣那邪迦随<br /><br />&nbsp;&nbsp;&nbsp;&nbsp;骏贡方物，并献金芙蓉冠、龙脑香。以铸金为多罗叶，隐起成文以为表，金函封<br /><br />&nbsp;&nbsp;&nbsp;&nbsp;之，令婆罗门以香花奏蠡鼓而送之。既入海，见绿鱼群飞水上。浮海十余日，至<br /><br />&nbsp;&nbsp;&nbsp;&nbsp;林邑东南，并山而行。其海水阔千余步，色黄气腥，舟行一日不绝，云是大鱼粪<br /><br />&nbsp;&nbsp;&nbsp;&nbsp;也。循海北岸，达于交n。骏以六年春与那邪迦于弘农谒帝，大悦，赐骏等物<br /><br />&nbsp;&nbsp;&nbsp;&nbsp;二百段，俱授秉义尉，那邪迦等官赏各有差。<br /><br />&nbsp;&nbsp;&nbsp;&nbsp;○真腊<br /><br />&nbsp;&nbsp;&nbsp;&nbsp;真腊国，在林邑西南，本扶南之属国也。去日南郡舟行六十日，而南接车渠<br /><br />&nbsp;&nbsp;&nbsp;&nbsp;国，西有朱江国。其王姓刹利氏，名质多斯那。自其祖渐已强盛，至质多斯那，<br /><br />&nbsp;&nbsp;&nbsp;&nbsp;遂兼扶南而有之。死，子伊奢那先代立。居伊奢那城，郭下二万余家。城中有一<br /><br />&nbsp;&nbsp;&nbsp;&nbsp;大堂，是王听政之所。总大城三十，城有数千家，各有部帅，官名与林邑同。其<br /><br />&nbsp;&nbsp;&nbsp;&nbsp;王三日一听朝，坐五香七宝床，上施宝帐。其帐以文木为竿，象牙、金钿为壁，<br /><br />&nbsp;&nbsp;&nbsp;&nbsp;状如小屋，悬金光焰，有同于赤土。前有金香炉，二人侍侧。王着朝霞古贝，瞒<br /><br />&nbsp;&nbsp;&nbsp;&nbsp;络腰腹，下垂至胫，头戴金宝花冠，被真珠璎珞，足履革屣，耳悬金。常服白<br /><br />&nbsp;&nbsp;&nbsp;&nbsp;叠，以象牙为帧Ｈ袈斗，则不加璎珞。臣人服制，大抵相类。有五大臣，一曰<br /><br />&nbsp;&nbsp;&nbsp;&nbsp;孤落支，二曰高相凭，三曰婆何多陵，四曰舍摩陵，五曰髯多娄，及诸小臣。朝<br /><br />&nbsp;&nbsp;&nbsp;&nbsp;于王者，辄以阶下三稽首。王唤上阶，则跪，以两手抱膊，绕王环坐。议政事讫，<br /><br />&nbsp;&nbsp;&nbsp;&nbsp;跪伏而去。阶庭门阁，侍卫有千余人，被甲持仗。其国与参半、朱江二国和亲，<br /><br />&nbsp;&nbsp;&nbsp;&nbsp;数与林邑、陀桓二国战争。其人行止皆持甲仗，若有征伐，因而用之。其俗非王<br /><br />&nbsp;&nbsp;&nbsp;&nbsp;正妻子，不得为嗣。王初立之日，所有兄弟并刑残之，或去一指，或劓其鼻，别<br /><br />&nbsp;&nbsp;&nbsp;&nbsp;处供给，不得仕进。<br /><br />&nbsp;&nbsp;&nbsp;&nbsp;人形小而色黑。妇人亦有白者。悉拳发垂耳，性气捷劲。居处器物，颇类赤<br /><br />&nbsp;&nbsp;&nbsp;&nbsp;土。以右手为净，左手为秽。每旦澡洗，以杨枝净齿，读诵经咒。又澡洒乃食，<br /><br />&nbsp;&nbsp;&nbsp;&nbsp;食罢还用杨枝净齿，又读经咒。饮食多苏酪、沙糖、p粟、米饼。欲食之时，<br /><br />&nbsp;&nbsp;&nbsp;&nbsp;先取杂肉羹与饼相和，手J而食。娶妻者，唯送衣一具，择日遣媒人迎妇。男<br /><br />&nbsp;&nbsp;&nbsp;&nbsp;女二家各八日不出，昼夜燃灯不息。男婚礼毕，即与父母分财别居。父母死，小<br /><br />&nbsp;&nbsp;&nbsp;&nbsp;儿未婚者，以余财与之。若婚毕，财物入官。其丧葬，儿女皆七日不食，剔发而<br /><br />&nbsp;&nbsp;&nbsp;&nbsp;哭，僧尼、道士、亲故皆来聚会，音乐送之。以五香木烧尸，收灰以金银瓶盛，<br /><br />&nbsp;&nbsp;&nbsp;&nbsp;送于大水之内。贫者或用瓦，而以彩色画之。亦有不焚，送尸山中，任野兽食者。<br /><br />&nbsp;&nbsp;&nbsp;&nbsp;其国北多山阜，南有水泽，地气尤热，无霜雪，饶瘴疠毒虫。土宜粱稻，少<br /><br />&nbsp;&nbsp;&nbsp;&nbsp;黍粟，果菜与日南、九真相类。异者有婆那娑树，无花，叶似柿，实似冬瓜；奄<br /><br />&nbsp;&nbsp;&nbsp;&nbsp;罗树，花叶似枣，实似李；毗野树，花似木瓜，叶似杏，实似楮；婆田罗树，花<br /><br />&nbsp;&nbsp;&nbsp;&nbsp;叶实并似枣而小异；歌毕佗树，花似林檎，叶似榆而厚大，实似李，其大如升。<br /><br />&nbsp;&nbsp;&nbsp;&nbsp;自余多同九真。海中有鱼名建同，四足，无鳞，其鼻如象，吸水上喷，高五六十<br /><br />&nbsp;&nbsp;&nbsp;&nbsp;尺。有浮胡鱼，其形似<鱼且>，嘴如鹦鹉，有八足。多大鱼，半身出水，望之如山。<br /><br />&nbsp;&nbsp;&nbsp;&nbsp;每五六月中，毒气流行，即以白猪、白牛、白羊于城西门外祠之。不然者，<br /><br />&nbsp;&nbsp;&nbsp;&nbsp;五谷不登，六畜多死，人众疾疫。近都有陵伽钵婆山，上有神祠，每以兵五千人<br /><br />&nbsp;&nbsp;&nbsp;&nbsp;守卫之。城东有神名婆多利，祭用人肉。其王年别杀人，以夜祀祷，亦有守卫者<br /><br />&nbsp;&nbsp;&nbsp;&nbsp;千人。其敬鬼如此。多奉佛法，尤信道士，佛及道士并立像于馆。<br /><br />&nbsp;&nbsp;&nbsp;&nbsp;大业十二年，遣使贡献，帝礼之甚厚，其后亦绝。<br /><br />&nbsp;&nbsp;&nbsp;&nbsp;○婆利<br /><br />&nbsp;&nbsp;&nbsp;&nbsp;婆利国，自交n浮海，南过赤土、丹丹，乃至其国。国界东西四月行，南北<br /><br />&nbsp;&nbsp;&nbsp;&nbsp;四十五日行。王姓刹利邪伽，名护滥那婆。官曰独诃邪，次曰独诃氏。国人<br /><br />&nbsp;&nbsp;&nbsp;&nbsp;善投轮刀，其大如镜，中有窍，外锋如锯，远以投人，无不中。其余兵器，与中<br /><br />&nbsp;&nbsp;&nbsp;&nbsp;国略同。俗类真腊，物产同于林邑。其杀人及盗，截其手，奸者锁其足，期年而<br /><br />&nbsp;&nbsp;&nbsp;&nbsp;止。祭祀必以月晦，盘贮酒肴，浮之流水。每十一月，必设大祭。海出珊瑚。有<br /><br />&nbsp;&nbsp;&nbsp;&nbsp;鸟名舍利，解人语。大业十二年，遣使朝贡，后遂绝。于时南荒有丹丹、盘盘二<br /><br />&nbsp;&nbsp;&nbsp;&nbsp;国，亦来贡方物，其风俗物产，大抵相类云。<br /><br />&nbsp;&nbsp;&nbsp;&nbsp;史臣曰：《礼》云：“南方曰蛮，有不火食者矣。”《书》称：“蛮夷猾夏。”<br /><br />&nbsp;&nbsp;&nbsp;&nbsp;《诗》曰：“蠢尔蛮荆。”种类实繁，代为纷梗。自秦并二楚，汉平百越，地穷<br /><br />&nbsp;&nbsp;&nbsp;&nbsp;丹徼，景极日南，水陆可居，咸为郡县。暨乎境分吴、蜀，时经晋、宋，道有污<br /><br />&nbsp;&nbsp;&nbsp;&nbsp;隆，服叛不一。高祖受命，克平九宇。炀帝纂业，威加八荒。甘心远夷，志求珍<br /><br />&nbsp;&nbsp;&nbsp;&nbsp;异，故师出于流求，兵加于林邑，威振殊俗，过于秦、汉远矣。虽有荒外之功，<br /><br />&nbsp;&nbsp;&nbsp;&nbsp;无救域中之败，《传》曰：“非圣人，外宁必内忧。”诚哉斯言也！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886747);">加入书签</a><a
                        href="886704.html">上一页</a>&larr;<a href="index.html">返回列表</a>&rarr;<a
                            href="886794.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886704.html"; var next_page = "886794.html"; var index_page = "index.html"; var sortid = "9"; var article_id = "13945"; var chapter_id = "886747"; var articlename = "隋书"; var chaptername = " 卷八十二 列传第四十七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>