<!DOCTYPE html>
<html>
<head>
<meta charset="gbk" />
<title>隋书- 卷四十 列传第五-在线阅读-哈西文学网</title>
<meta name="keywords" content="魏征，隋书， 卷四十 列传第五全文， 卷四十 列传第五在线阅读 哈西文学网" />
<meta name="description" content="哈西文学网提供魏征的隋书  卷四十 列传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885582.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885582.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十 列传第五</h1>
            <div class="link xb">
                <a href="885559.html">上一页</a>&larr;<a href="index.html">返回列表</a>&rarr;<a
                    href="885598.html">下一页</a></div>			
            <div id="BookText">&nbsp;&nbsp;&nbsp;&nbsp;◎梁士彦子刚梁默<br /><br />&nbsp;&nbsp;&nbsp;&nbsp;梁士彦，字相如，安定乌氏人也。少任侠，不仕州郡。性刚果，喜正人之是<br /><br />&nbsp;&nbsp;&nbsp;&nbsp;非。好读兵书，颇涉经史。周世以军功拜仪同三司。武帝将有事东夏，闻其勇决，<br /><br />&nbsp;&nbsp;&nbsp;&nbsp;自扶风郡守除九曲镇将，进位上开府，封建威县公，齐人甚惮焉。寻迁熊州刺史。<br /><br />&nbsp;&nbsp;&nbsp;&nbsp;后从武帝拔晋州，进位柱国，除使持节、晋绛二州诸军事、晋州刺史。及帝还后，<br /><br />&nbsp;&nbsp;&nbsp;&nbsp;齐后主亲总六军而围之。独守孤城，外无声援，众皆震惧，士彦慷慨自若。贼尽<br /><br />&nbsp;&nbsp;&nbsp;&nbsp;锐攻之，楼堞皆尽，城雉所存，寻仞而已。或短兵相接，或交马出入。士彦谓将<br /><br />&nbsp;&nbsp;&nbsp;&nbsp;士曰：“死在今日，吾为尔先！”于是勇烈齐奋，呼声动地，无不一当百。齐师<br /><br />&nbsp;&nbsp;&nbsp;&nbsp;少却。乃令妻妾军民子女，昼夜修城，三日而就。帝率六军亦至，齐师解围，营<br /><br />&nbsp;&nbsp;&nbsp;&nbsp;于城东十余里。士彦见帝，持帝须而泣曰：“臣几不见陛下！”帝亦为之流涕。<br /><br />&nbsp;&nbsp;&nbsp;&nbsp;时帝以将士疲倦，意欲班师。士彦叩马谏曰：“今齐师遁，众心皆动，因其惧也<br /><br />&nbsp;&nbsp;&nbsp;&nbsp;而攻之，其势必举。”帝从之，大军遂进。帝执其手曰：“余之有晋州，为平齐<br /><br />&nbsp;&nbsp;&nbsp;&nbsp;之基。若不固守，则事不谐矣。朕无前虑，惟恐后变，善为我守之。”及齐平，<br /><br />&nbsp;&nbsp;&nbsp;&nbsp;封J国公，进位上柱国、雍州主簿。宣帝即位，除东南道行台、使持节、徐州<br /><br />&nbsp;&nbsp;&nbsp;&nbsp;总管、三十二州诸军事、徐州刺史。与乌丸轨擒陈将吴明彻、裴忌于吕梁，别破<br /><br />&nbsp;&nbsp;&nbsp;&nbsp;黄陵，略定淮南地。<br /><br />&nbsp;&nbsp;&nbsp;&nbsp;高祖作相，转亳州总管、二十四州诸军事。尉迥之反也，以为行军总管，从<br /><br />&nbsp;&nbsp;&nbsp;&nbsp;韦孝宽击之。至河阳，与迥军相对。令家僮梁默等数人为前锋，士彦以其徒继之，<br /><br />&nbsp;&nbsp;&nbsp;&nbsp;所当皆破。乘胜至草桥，迥众复合，进战，大破之。及围邺城，攻北门而入，驰<br /><br />&nbsp;&nbsp;&nbsp;&nbsp;启西门，纳宇文忻之兵。<br /><br />&nbsp;&nbsp;&nbsp;&nbsp;及迥平，除相州刺史。高祖忌之，未几，征还京师，闲居无事。自恃元功，<br /><br />&nbsp;&nbsp;&nbsp;&nbsp;甚怀怨望，遂与宇文忻、刘P等谋作乱。将率僮仆，于享庙之际，因车驾出，图<br /><br />&nbsp;&nbsp;&nbsp;&nbsp;以发机。复欲于蒲州起事，略取河北，捉黎阳关，塞河阳路，劫调布以为牟甲，<br /><br />&nbsp;&nbsp;&nbsp;&nbsp;募盗贼以为战士。其甥裴通豫知其谋而奏之。高祖未发其事，授晋州刺史，欲观<br /><br />&nbsp;&nbsp;&nbsp;&nbsp;其意。士彦欣然谓P等曰：“天也！”又请仪同薛摩儿为长史，高祖从之。后与<br /><br />&nbsp;&nbsp;&nbsp;&nbsp;公卿朝谒，高祖令左右执士彦、忻、P等于行间，诘之曰：“尔等欲反，何敢发<br /><br />&nbsp;&nbsp;&nbsp;&nbsp;此意？”初犹不伏，捕薛摩儿适至，于是庭对之。摩儿具论始末，云：“第二子<br /><br />&nbsp;&nbsp;&nbsp;&nbsp;刚垂泣苦谏，第三子叔谐曰：作猛兽要须成斑。”士彦失色，顾谓摩儿曰：“汝<br /><br />&nbsp;&nbsp;&nbsp;&nbsp;杀我！”于是伏诛，时年七十二。<br /><br />&nbsp;&nbsp;&nbsp;&nbsp;有子五人。操字孟德，出继伯父，官至上开府、义乡县公、长宁王府骠骑，<br /><br />&nbsp;&nbsp;&nbsp;&nbsp;早卒。刚字永固，弱冠授仪同，以平尉迥勋，加开府。击突厥有功，进位上大将<br /><br />&nbsp;&nbsp;&nbsp;&nbsp;军、通政县公、泾州刺史。士彦之诛也，以谏获免，徙瓜州。叔谐官至上仪同、<br /><br />&nbsp;&nbsp;&nbsp;&nbsp;广平县公、车骑将军。志远为安定伯，务为建威伯，皆坐士彦诛。<br /><br />&nbsp;&nbsp;&nbsp;&nbsp;梁默者，士彦之苍头，骁武绝人。士彦每从征伐，常与默陷阵。仕周，致位<br /><br />&nbsp;&nbsp;&nbsp;&nbsp;开府。开皇末，以行军总管从杨素北征突厥，进位大将军。汉王谅之反也，复以<br /><br />&nbsp;&nbsp;&nbsp;&nbsp;行军总管从杨素讨平之，加授柱国。大业五年，从炀帝征吐谷浑，遇贼力战而死，<br /><br />&nbsp;&nbsp;&nbsp;&nbsp;赠光禄大夫。<br /><br />&nbsp;&nbsp;&nbsp;&nbsp;○宇文忻<br /><br />&nbsp;&nbsp;&nbsp;&nbsp;宇文忻，字仲乐，本朔方人，徙京兆。祖莫豆于，魏安平公。父贵，周大司<br /><br />&nbsp;&nbsp;&nbsp;&nbsp;马、许国公。忻幼而敏慧，为儿童时，与群辈游戏，辄为部伍，进止行列，无不<br /><br />&nbsp;&nbsp;&nbsp;&nbsp;用命，有识者见而异之。年十二，能左右驰射，骁捷若飞。恒谓所亲曰：“自古<br /><br />&nbsp;&nbsp;&nbsp;&nbsp;名将，唯以韩、白、卫、霍为美谈，吾察其行事，未足多尚。若使与仆并时，不<br /><br />&nbsp;&nbsp;&nbsp;&nbsp;令竖子独擅高名也。”其少小慷慨如此。年十八，从周齐王宪讨突厥有功，拜仪<br /><br />&nbsp;&nbsp;&nbsp;&nbsp;同三司，赐爵兴固县公。韦孝宽之镇玉壁也，以忻骁勇，请与同行。屡有战功，<br /><br />&nbsp;&nbsp;&nbsp;&nbsp;加位开府、骠骑将军，进爵化政郡公，邑二千户。<br /><br />&nbsp;&nbsp;&nbsp;&nbsp;从武帝伐齐，攻拔晋州。齐后主亲驭六军，兵势甚盛，帝惮之，欲旋师。忻<br /><br />&nbsp;&nbsp;&nbsp;&nbsp;谏曰：“以陛下之圣武，乘敌人之荒纵，何往不克！若使齐人更得令主，君臣协<br /><br />&nbsp;&nbsp;&nbsp;&nbsp;力，虽汤、武之势，未易平也。今主暗臣愚，兵无斗志，虽有百万之众，实为陛<br /><br />&nbsp;&nbsp;&nbsp;&nbsp;下奉耳。”帝从之，战遂大克。及帝攻陷并州，先胜后败，帝为贼所窘，左右皆<br /><br />&nbsp;&nbsp;&nbsp;&nbsp;歼，帝挺身而遁，诸将多劝帝还。忻勃然而进曰：“自陛下克晋州，破高纬，乘<br /><br />&nbsp;&nbsp;&nbsp;&nbsp;胜逐北，以至于此。致令伪主奔波，关东响振，自古行兵用师，未有若斯之盛也。<br /><br />&nbsp;&nbsp;&nbsp;&nbsp;昨日破城，将士轻敌，微有不利，何足为怀。丈夫当死中求生，败中取胜。今者<br /><br />&nbsp;&nbsp;&nbsp;&nbsp;破竹，其势已成，奈何弃之而去？”帝纳其言，明日复战，遂拔晋阳。及齐平，<br /><br />&nbsp;&nbsp;&nbsp;&nbsp;进位大将军，赐物千段。寻与乌丸轨破陈将吴明彻于吕梁，进位柱国，赐奴婢二<br /><br />&nbsp;&nbsp;&nbsp;&nbsp;百口，除豫州总管。<br /><br />&nbsp;&nbsp;&nbsp;&nbsp;高祖龙潜时，与忻情好甚协，及为丞相，恩顾弥隆。尉迥作乱，以忻为行军<br /><br />&nbsp;&nbsp;&nbsp;&nbsp;总管，从韦孝宽击之。时兵屯河阳，诸军莫敢先进。帝令高G驰驿监军，与G密<br /><br />&nbsp;&nbsp;&nbsp;&nbsp;谋进取者，唯忻而已。迥遣子，盛兵武陟，忻先锋击走之。进临相州，迥遣精<br /><br />&nbsp;&nbsp;&nbsp;&nbsp;甲三千伏于野马冈，欲邀官军。忻以五百骑袭之，斩获略尽。进至草桥，迥又拒<br /><br />&nbsp;&nbsp;&nbsp;&nbsp;守，忻率奇兵击破之，直趋邺下。迥背城结阵，与官军大战，官军不利。时邺城<br /><br />&nbsp;&nbsp;&nbsp;&nbsp;士女观战者数万人，忻与高G、李询等谋曰：“事急矣，当以权道破之。”于是<br /><br />&nbsp;&nbsp;&nbsp;&nbsp;击所观者，大嚣而走，转相腾藉，声如雷霆。忻乃传呼曰：“贼败矣！”众军复<br /><br />&nbsp;&nbsp;&nbsp;&nbsp;振，齐力急击之，迥军大败。及平邺城，以功加上柱国，赐奴婢二百口，牛马羊<br /><br />&nbsp;&nbsp;&nbsp;&nbsp;万计。高祖顾谓忻曰：“尉迥倾山东之众，运百万之师，公举无遗策，战无全阵，<br /><br />&nbsp;&nbsp;&nbsp;&nbsp;诚天下之英杰也。”进封英国公，增邑三千户。自是以后，每参帷幄，出入卧内，<br /><br />&nbsp;&nbsp;&nbsp;&nbsp;禅代之际，忻有力焉。后拜右领军大将军，恩顾弥重。<br /><br />&nbsp;&nbsp;&nbsp;&nbsp;忻妙解兵法，驭戎齐整，当时六军有一善事，虽非忻所建，在下辄相谓曰：<br /><br />&nbsp;&nbsp;&nbsp;&nbsp;“此必英公法也。”其见推服如此。后改封杞国公。上尝欲令忻率兵击突厥，高<br /><br />&nbsp;&nbsp;&nbsp;&nbsp;G言于上曰：“忻有异志，不可委以大兵。”乃止。忻既佐命功臣，频经将领，<br /><br />&nbsp;&nbsp;&nbsp;&nbsp;有威名于当世。上由是微忌焉，以谴去官。忻与梁士彦昵狎，数相往来，士彦时<br /><br />&nbsp;&nbsp;&nbsp;&nbsp;亦怨望，阴图不轨。忻谓士彦曰：“帝王岂有常乎？相扶即是。公于蒲州起事，<br /><br />&nbsp;&nbsp;&nbsp;&nbsp;我必从征。两阵相当，然后连结，天下可图也。”谋泄伏诛，年六十四，家口籍<br /><br />&nbsp;&nbsp;&nbsp;&nbsp;没。<br /><br />&nbsp;&nbsp;&nbsp;&nbsp;忻兄善，弘厚有武艺。仕周，官至上柱国、许国公。高祖受禅，遇之甚厚，<br /><br />&nbsp;&nbsp;&nbsp;&nbsp;拜其子颖为上仪同。及忻诛，并废于家。善未几卒。颖至大业中为司农少卿。及<br /><br />&nbsp;&nbsp;&nbsp;&nbsp;李密逼东都，叛归于密。忻弟恺，别有传。<br /><br />&nbsp;&nbsp;&nbsp;&nbsp;○王谊<br /><br />&nbsp;&nbsp;&nbsp;&nbsp;王谊，字宜君，河南洛阳人也。父显，周凤州刺史。谊少慷慨，有大志，便<br /><br />&nbsp;&nbsp;&nbsp;&nbsp;弓马，博览群言。周闵帝时，为左中侍上士。时大冢宰宇文护执政，势倾王室，<br /><br />&nbsp;&nbsp;&nbsp;&nbsp;帝拱默无所关预。有朝士于帝侧微为不恭，谊勃然而进，将击之。其人惶惧请罪，<br /><br />&nbsp;&nbsp;&nbsp;&nbsp;乃止。自是朝士无敢不肃。岁余，迁御正大夫。丁父艰，毁瘁过礼，庐于墓侧，<br /><br />&nbsp;&nbsp;&nbsp;&nbsp;负士成坟。岁余，起拜雍州别驾，固让，不许。武帝即位，授仪同，累迁内史大<br /><br />&nbsp;&nbsp;&nbsp;&nbsp;夫，封杨国公。从帝伐齐，至并州，帝既入城，反为齐人所败，左右多死。谊率<br /><br />&nbsp;&nbsp;&nbsp;&nbsp;麾下骁雄赴之，帝赖以全济。时帝以六军挫衄，将班师。谊固谏，帝从之。及齐<br /><br />&nbsp;&nbsp;&nbsp;&nbsp;平，授相州刺史。未几，复征为大内史。汾州稽胡为乱，谊率兵击之。帝弟越王<br /><br />&nbsp;&nbsp;&nbsp;&nbsp;盛、谯王俭虽为总管，并受谊节度。其见重如此。及平贼而还，赐物五千段，封<br /><br />&nbsp;&nbsp;&nbsp;&nbsp;一子开国公。帝临崩，谓皇太子曰：“王谊社稷臣，宜处以机密，不须远任也。”<br /><br />&nbsp;&nbsp;&nbsp;&nbsp;皇太子即位，是为宣帝。惮谊刚正，出为襄州总管。及高祖为丞相，转为郑<br /><br />&nbsp;&nbsp;&nbsp;&nbsp;州总管。司马消难举兵反，高祖以谊为行军元帅，率四总管讨之。军次近郊，消<br /><br />&nbsp;&nbsp;&nbsp;&nbsp;难惧而奔陈。于时北至商洛，南拒江淮，东西二千余里，巴蛮多叛，共推渠帅兰<br /><br />&nbsp;&nbsp;&nbsp;&nbsp;雒州为主。雒州自号河南王，以附消难，北连尉迥。谊率行军总管李威、冯晖、<br /><br />&nbsp;&nbsp;&nbsp;&nbsp;李远等分讨之，旬月皆平。高祖以谊前代旧臣，甚加礼敬，遣使劳问，冠盖不绝。<br /><br />&nbsp;&nbsp;&nbsp;&nbsp;以第五女妻其子奉孝，寻拜大司徒。谊自以与高祖有旧，亦归心焉。<br /><br />&nbsp;&nbsp;&nbsp;&nbsp;及上受禅，顾遇弥厚，上亲幸其第，与之极欢。太常卿苏威立议，以为户口<br /><br />&nbsp;&nbsp;&nbsp;&nbsp;滋多，民田不赡，欲减功臣之地以给民。谊奏曰：“百官者，历世勋贤，方蒙爵<br /><br />&nbsp;&nbsp;&nbsp;&nbsp;土，一旦削之，未见其可。如臣所虑，正恐朝臣功德不建，何患人田有不足？”<br /><br />&nbsp;&nbsp;&nbsp;&nbsp;上然之，竟寝威议。开皇初，上将幸岐州。谊谏曰：“陛下初临万国，人情未洽，<br /><br />&nbsp;&nbsp;&nbsp;&nbsp;何用此行？”上戏之曰：“吾昔与公位望齐等，一朝屈节为臣，或当耻愧。是行<br /><br />&nbsp;&nbsp;&nbsp;&nbsp;也，震扬威武，欲以服公心耳。”谊笑而退。寻奉使突厥，上嘉其称旨，进封郢<br /><br />&nbsp;&nbsp;&nbsp;&nbsp;国公。<br /><br />&nbsp;&nbsp;&nbsp;&nbsp;未几，其子奉孝卒。逾年，谊上表，言公主少，请除服。御史大夫杨素劾谊<br /><br />&nbsp;&nbsp;&nbsp;&nbsp;曰：“臣闻丧服有五，亲疏异节，丧制有四，降杀殊文。王者之所常行，故曰不<br /><br />&nbsp;&nbsp;&nbsp;&nbsp;易之道也。是以贤者不得逾，不肖者不得不及。而仪同王奉孝既尚兰陵公主，奉<br /><br />&nbsp;&nbsp;&nbsp;&nbsp;孝以去年五月身丧，始经一周，而谊便请除释。窃以虽曰王姬，终成下嫁之礼，<br /><br />&nbsp;&nbsp;&nbsp;&nbsp;公则主之，犹在移天之义。况复三年之丧，自上达下，及期释服，在礼未详。然<br /><br />&nbsp;&nbsp;&nbsp;&nbsp;夫妇则人伦攸始，丧纪则人道至大，苟不重之，取笑君子。故钻燧改火，责以居<br /><br />&nbsp;&nbsp;&nbsp;&nbsp;丧之速；朝祥暮歌，讥以忘哀之早。然谊虽不自强，爵位已重，欲为无礼，其可<br /><br />&nbsp;&nbsp;&nbsp;&nbsp;得乎？乃薄俗伤教，为父则不慈；轻礼易丧，致妇于无义。若纵而不正，恐伤风<br /><br />&nbsp;&nbsp;&nbsp;&nbsp;俗，请付法推科。”有诏勿治，然恩礼稍薄。谊颇怨望。或告谊谋反，上令案其<br /><br />&nbsp;&nbsp;&nbsp;&nbsp;事。主者奏谊有不逊之言，实无反状。上赐酒而释之。于时上柱国元谐亦颇失意，<br /><br />&nbsp;&nbsp;&nbsp;&nbsp;谊数与相往来，言论丑恶。胡僧告之，公卿奏谊大逆不道，罪当死。上见谊，怆<br /><br />&nbsp;&nbsp;&nbsp;&nbsp;然曰：“朕与公旧为同学，甚相怜愍，将奈国法何？”于是下诏曰：“谊，有周<br /><br />&nbsp;&nbsp;&nbsp;&nbsp;之世，早豫人伦，朕共游庠序，遂相亲好。然性怀险薄，巫觋盈门，鬼言怪语，<br /><br />&nbsp;&nbsp;&nbsp;&nbsp;称神道圣。朕受命之初，深存诫约，口云改悔，心实不悛。乃说四天正神道，谊<br /><br />&nbsp;&nbsp;&nbsp;&nbsp;应受命，书有谊谶，天有谊星，桃、鹿二川，岐州之下，岁在辰巳，兴帝王之业。<br /><br />&nbsp;&nbsp;&nbsp;&nbsp;密令卜问，伺殿省之灾。又说其身是明王，信用左道，所在诖误，自言相表，当<br /><br />&nbsp;&nbsp;&nbsp;&nbsp;王不疑。此而赦之，将或为乱，禁暴除恶，宜伏国刑。”上复令大理正赵绰谓谊<br /><br />&nbsp;&nbsp;&nbsp;&nbsp;曰：“时命如此，将若之何！”于是赐死于家，时年四十六。<br /><br />&nbsp;&nbsp;&nbsp;&nbsp;○元谐<br /><br />&nbsp;&nbsp;&nbsp;&nbsp;元谐，河南洛阳人也，家代贵盛。谐性豪侠，有气调。少与高祖同受业于国<br /><br />&nbsp;&nbsp;&nbsp;&nbsp;子，甚相友爱。后以军功，累迁大将军。及高祖为丞相，引致左右。谐白高祖曰：<br /><br />&nbsp;&nbsp;&nbsp;&nbsp;“公无党援，譬如水间一堵墙，大危矣。公其勉之。”尉迥作乱，遣兵寇小乡，<br /><br />&nbsp;&nbsp;&nbsp;&nbsp;令谐击破之。及高祖受禅，上顾谐笑曰：“水间墙竟何如也？”于是赐宴极欢。<br /><br />&nbsp;&nbsp;&nbsp;&nbsp;进位上大将军，封乐安郡公，邑千户。奉诏参修律令。<br /><br />&nbsp;&nbsp;&nbsp;&nbsp;时吐谷浑寇凉州，诏谐为行军元帅，率行军总管贺娄子干、郭竣、元浩等步<br /><br />&nbsp;&nbsp;&nbsp;&nbsp;骑数万击之。上敕谐曰：“公受朝寄，总兵西下，本欲自宁疆境，保全黎庶，非<br /><br />&nbsp;&nbsp;&nbsp;&nbsp;是贪无用之地，害荒服之民。王者之师，意在仁义。浑贼若至界首者，公宜晓示<br /><br />&nbsp;&nbsp;&nbsp;&nbsp;以德，临之以教，谁敢不服也！”时贼将定城王钟利房率骑三千渡河，连结党项。<br /><br />&nbsp;&nbsp;&nbsp;&nbsp;谐率兵出鄯州，趣青海，邀其归路。吐谷浑引兵拒谐，相遇于丰利山。贼铁骑二<br /><br />&nbsp;&nbsp;&nbsp;&nbsp;万，与谐大战，谐击走之。贼驻兵青海，遣其太子可博汗以劲骑五万来掩官军。<br /><br />&nbsp;&nbsp;&nbsp;&nbsp;谐逆击，败之，追奔三十余里，俘斩万计，虏大震骇。于是移书谕以祸福，其名<br /><br />&nbsp;&nbsp;&nbsp;&nbsp;王十七人、公侯十三人各率其所部来降。上大悦，下诏曰：“褒善畴庸，有闻前<br /><br />&nbsp;&nbsp;&nbsp;&nbsp;载，谐识用明达，神情警悟，文规武略，誉流朝野。申威拓土，功成疆埸，深谋<br /><br />&nbsp;&nbsp;&nbsp;&nbsp;大节，实简朕心。加礼延代，宜隆赏典。可柱国，别封一子县公。”谐拜宁州刺<br /><br />&nbsp;&nbsp;&nbsp;&nbsp;史，颇有威惠。然刚愎，好排诋，不能取媚于左右。尝言于上曰：“臣一心事主，<br /><br />&nbsp;&nbsp;&nbsp;&nbsp;不曲取人意。”上曰：“宜终此言。”后以公事免。<br /><br />&nbsp;&nbsp;&nbsp;&nbsp;时上柱国王谊有功于国，与谐俱无任用，每相往来。胡僧告谐、谊谋反，上<br /><br />&nbsp;&nbsp;&nbsp;&nbsp;按其事，无逆状，上慰谕而释之。未几，谊伏诛，谐渐被疏忌。然以龙潜之旧，<br /><br />&nbsp;&nbsp;&nbsp;&nbsp;每预朝请，恩礼无亏。及上大宴百僚，谐进曰：“陛下威德远被，臣请突厥可汗<br /><br />&nbsp;&nbsp;&nbsp;&nbsp;为候正，陈叔宝为令史。”上曰：“朕平陈国，以伐罪吊人，非欲夸诞取威天下。<br /><br />&nbsp;&nbsp;&nbsp;&nbsp;公之所奏，殊非朕心。突厥不知山川，何能警候！叔宝昏醉，宁堪驱使！”谐默<br /><br />&nbsp;&nbsp;&nbsp;&nbsp;然而退。后数岁，有人告谐与从父弟上开府滂、临泽侯田鸾、上仪同祁绪等谋反。<br /><br />&nbsp;&nbsp;&nbsp;&nbsp;上令案其事。有司奏：“谐谋令祁绪勒党项兵，即断巴蜀。时广平王雄、左仆射<br /><br />&nbsp;&nbsp;&nbsp;&nbsp;高G二人用事，谐欲谮去之，云：‘左执法星动已四年矣，状一奏，高G必死。’<br /><br />&nbsp;&nbsp;&nbsp;&nbsp;又言：‘太白犯月，光芒相照，主杀大臣，杨雄必当之。’谐尝与滂同谒上，谐<br /><br />&nbsp;&nbsp;&nbsp;&nbsp;私谓滂曰：‘我是主人，殿上者贼也。’因令滂望气，滂曰：‘彼云似蹲狗走鹿，<br /><br />&nbsp;&nbsp;&nbsp;&nbsp;不如我辈有福德云。’”上大怒，谐、滂、鸾、绪并伏诛，籍没其家。<br /><br />&nbsp;&nbsp;&nbsp;&nbsp;○王世积<br /><br />&nbsp;&nbsp;&nbsp;&nbsp;王世积，阐熙新人也。父雅，周使持节、开府仪同三司。世积容貌魁岸，<br /><br />&nbsp;&nbsp;&nbsp;&nbsp;腰带十围，风神爽拔，有杰人之表。在周有军功，拜上仪同，封长子县公。高祖<br /><br />&nbsp;&nbsp;&nbsp;&nbsp;为丞相，尉迥作乱，从韦孝宽击之，每战有功，拜上大将军。高祖受禅，进封宜<br /><br />&nbsp;&nbsp;&nbsp;&nbsp;阳郡公。高G美其才能，甚善之。尝密谓G曰：“吾辈俱周之臣子，社稷沦灭，<br /><br />&nbsp;&nbsp;&nbsp;&nbsp;其若之何？”G深拒其言。未几，授蕲州总管。平陈之役，以舟师自蕲水趣九江，<br /><br />&nbsp;&nbsp;&nbsp;&nbsp;与陈将纪战于蕲口，大破之。既而晋王广已平丹阳，世积于是移书告谕，遣千<br /><br />&nbsp;&nbsp;&nbsp;&nbsp;金公权始璋略取新蔡。陈江州司马黄破城而遁，始璋入据其城。世积继至，<br /><br />&nbsp;&nbsp;&nbsp;&nbsp;陈豫章太守徐O、庐陵太守萧廉、浔阳太守陆仲容、巴山太守王诵、太原太守<br /><br />&nbsp;&nbsp;&nbsp;&nbsp;马F、齐昌太守黄正始、安成太守任等，及鄱阳、临川守将，并诣世积降。以<br /><br />&nbsp;&nbsp;&nbsp;&nbsp;功进位柱国、荆州总管，赐绢五千段，加之宝带，邑三千户。后数岁，桂州人李<br /><br />&nbsp;&nbsp;&nbsp;&nbsp;光仕作乱，世积以行军总管讨平之。上遣都官员外郎辛凯卿驰劳之。及还，进位<br /><br />&nbsp;&nbsp;&nbsp;&nbsp;上柱国，赐物二千段。上甚重之。<br /><br />&nbsp;&nbsp;&nbsp;&nbsp;世积见上性忌刻，功臣多获罪，由是纵酒，不与执政言及时事。上以为有酒<br /><br />&nbsp;&nbsp;&nbsp;&nbsp;疾，舍之宫内，令医者疗之。世积诡称疾愈，始得就第。及起辽东之役，世积与<br /><br />&nbsp;&nbsp;&nbsp;&nbsp;汉王并为行军元帅，至柳城，遇疾疫而还。拜凉州总管，令骑士七百人送之官。<br /><br />&nbsp;&nbsp;&nbsp;&nbsp;未几，其亲信安定皇甫孝谐有罪，吏捕之，亡抵世积。世积不纳，由是有憾。孝<br /><br />&nbsp;&nbsp;&nbsp;&nbsp;谐竟配防桂州，事总管令狐熙。熙又不之礼，甚困穷，因徼幸上变，称：“世积<br /><br />&nbsp;&nbsp;&nbsp;&nbsp;尝令道人相其贵不，道人答曰：‘公当为国主。’谓其妻曰：‘夫人当为皇后。’<br /><br />&nbsp;&nbsp;&nbsp;&nbsp;又将之凉州，其所亲谓世积曰：‘河西天下精兵处，可以图大事也。’世积曰：<br /><br />&nbsp;&nbsp;&nbsp;&nbsp;‘凉州土旷人稀，非用武之国。’”由是被征入朝，按其事。有司奏：“左卫大<br /><br />&nbsp;&nbsp;&nbsp;&nbsp;将军元F、右卫大将军元胄、左仆射高G，并与世积交通，受其名马之赠。”世<br /><br />&nbsp;&nbsp;&nbsp;&nbsp;积竟坐诛，F、胄等免官，拜孝谐为上大将军。<br /><br />&nbsp;&nbsp;&nbsp;&nbsp;○虞庆则<br /><br />&nbsp;&nbsp;&nbsp;&nbsp;虞庆则，京兆栎阳人也。本姓鱼。其先仕于赫连氏，遂家灵武，代为北边豪<br /><br />&nbsp;&nbsp;&nbsp;&nbsp;杰。父祥，周灵武太守。庆则幼雄毅，性倜傥，身长八尺，有胆气，善鲜卑语，<br /><br />&nbsp;&nbsp;&nbsp;&nbsp;身被重铠，带两K，左右驰射，本州豪侠皆敬惮之。初以弋猎为事，中便折节读<br /><br />&nbsp;&nbsp;&nbsp;&nbsp;书，常慕傅介子、班仲升为人。仕周，释褐中外府行参军，稍迁外兵参军事，袭<br /><br />&nbsp;&nbsp;&nbsp;&nbsp;爵沁源县公。宣政元年，授仪同大将军，除并州总管长史。二年，授开府。时稽<br /><br />&nbsp;&nbsp;&nbsp;&nbsp;胡数为反叛，越王盛、内史下大夫高G讨平之。将班师，G与盛谋，须文武干略<br /><br />&nbsp;&nbsp;&nbsp;&nbsp;者镇遏之。表请庆则，于是即拜石州总管。甚有威惠，境内清肃，稽胡慕义而归<br /><br />&nbsp;&nbsp;&nbsp;&nbsp;者八千余户。<br /><br />&nbsp;&nbsp;&nbsp;&nbsp;开皇元年，进位大将军，迁内史监、吏部尚书、京兆尹，封彭城郡公，营新<br /><br />&nbsp;&nbsp;&nbsp;&nbsp;都总监。二年冬，空厥入寇，庆则为元帅讨之。部分失所，士卒多寒冻，堕指者<br /><br />&nbsp;&nbsp;&nbsp;&nbsp;千余人。偏将达奚长儒率骑兵二千人别道邀贼，为虏所围，甚急，庆则案营不救。<br /><br />&nbsp;&nbsp;&nbsp;&nbsp;由是长儒孤军独战，死者十八九。上不之责也。寻迁尚书右仆射。<br /><br />&nbsp;&nbsp;&nbsp;&nbsp;后突厥主摄图将内附，请一重臣充使，于是上遣庆则诣突厥所。摄图恃强，<br /><br />&nbsp;&nbsp;&nbsp;&nbsp;初欲亢礼，庆则责以往事，摄图不服。其介长孙晟又说谕之，摄图及弟叶护皆拜<br /><br />&nbsp;&nbsp;&nbsp;&nbsp;受诏，因即称臣朝贡，请永为藩附。初，庆则出使，高祖敕之曰：“我欲存立突<br /><br />&nbsp;&nbsp;&nbsp;&nbsp;厥，彼送公马，但取五三匹。”摄图见庆则，赠马千匹，又以女妻之。上以庆则<br /><br />&nbsp;&nbsp;&nbsp;&nbsp;勋高，皆无所问。授上柱国，封鲁国公，食任城县千户。诏以彭城公回授第二子<br /><br />&nbsp;&nbsp;&nbsp;&nbsp;义。<br /><br />&nbsp;&nbsp;&nbsp;&nbsp;高祖平陈之后，幸晋王第，置酒会群臣。高G等奉觞上寿，上因曰：“高G<br /><br />&nbsp;&nbsp;&nbsp;&nbsp;平江南，虞庆则降突厥，可谓茂功矣。”杨素曰：“皆由至尊威德所被。”庆则<br /><br />&nbsp;&nbsp;&nbsp;&nbsp;曰：“杨素前出兵武牢、硖石，若非至尊威德，亦无克理。”遂与互相长短。御<br /><br />&nbsp;&nbsp;&nbsp;&nbsp;史欲弹之，上曰：“今日计功为乐，宜不须劾。”上观群臣宴射，庆则进曰：<br /><br />&nbsp;&nbsp;&nbsp;&nbsp;“臣蒙赉酒食，令尽乐，御史在侧，恐醉而被弹。”上赐御史酒，因遣之出。庆<br /><br />&nbsp;&nbsp;&nbsp;&nbsp;则奉觞上寿，极欢。上谓诸公曰：“饮此酒，愿我与诸公等子孙常如今日，世守<br /><br />&nbsp;&nbsp;&nbsp;&nbsp;富贵。”九年，转为右卫大将军，寻改为右武候大将军。<br /><br />&nbsp;&nbsp;&nbsp;&nbsp;开皇十七年，岭南人李贤据州反，高祖议欲讨之。诸将二三请行，皆不许。<br /><br />&nbsp;&nbsp;&nbsp;&nbsp;高祖顾谓庆则曰：“位居宰相，爵乃上公，国家有贼，遂无行意，何也？”庆则<br /><br />&nbsp;&nbsp;&nbsp;&nbsp;拜谢恐惧，上乃遣焉。为桂州道行军总管，以妇弟赵什柱为随府长史。什柱先与<br /><br />&nbsp;&nbsp;&nbsp;&nbsp;庆则爱妾通，恐事彰，乃宣言曰：“庆则不欲此行。”遂闻于上。先是，朝臣出<br /><br />&nbsp;&nbsp;&nbsp;&nbsp;征，上皆宴别，礼赐遣之。及庆则南讨辞上，上色不悦，庆则由是怏怏不得志。<br /><br />&nbsp;&nbsp;&nbsp;&nbsp;暨平贤，至潭州临桂镇，庆则观眺山川形势，曰：“此诚险固，加以足粮，若守<br /><br />&nbsp;&nbsp;&nbsp;&nbsp;得其人，攻不可拔。”遂使什柱驰诣京奏事，观上颜色。什柱至京，因告庆则谋<br /><br />&nbsp;&nbsp;&nbsp;&nbsp;反。上案验之，庆则于是伏诛。拜什柱为柱国。<br /><br />&nbsp;&nbsp;&nbsp;&nbsp;庆则子孝仁，幼豪侠任气，起家拜仪同，领晋王亲信。坐父事除名。炀帝嗣<br /><br />&nbsp;&nbsp;&nbsp;&nbsp;位，以藩邸之旧，授候卫长史，兼领金谷监，监禁苑。有巧思，颇称旨。九年，<br /><br />&nbsp;&nbsp;&nbsp;&nbsp;伐辽，授都水丞，充使监运，颇有功。然性奢华，以骆驼负函盛水养鱼而自给。<br /><br />&nbsp;&nbsp;&nbsp;&nbsp;十一年，或告孝仁谋图不轨，遂诛之。其弟澄道，东宫通事舍人，坐除名。<br /><br />&nbsp;&nbsp;&nbsp;&nbsp;○元胄<br /><br />&nbsp;&nbsp;&nbsp;&nbsp;元胄，河南洛阳人也，魏昭成帝之六代孙。祖顺，魏濮阳王。父雄，武陵王。<br /><br />&nbsp;&nbsp;&nbsp;&nbsp;胄少英果，多武艺，美须眉，有不可犯之色。周齐王宪见而壮之，引致左右，数<br /><br />&nbsp;&nbsp;&nbsp;&nbsp;从征伐。官至大将军。高祖初被召入，将受顾托，先呼胄，次命陶澄，并委以腹<br /><br />&nbsp;&nbsp;&nbsp;&nbsp;心，恒宿卧内。及为丞相，每典军在禁中，又引弟威俱入侍卫。周赵王招知高祖<br /><br />&nbsp;&nbsp;&nbsp;&nbsp;将迁周鼎，乃要高祖就第。赵王引高祖入寝室，左右不得从，唯杨弘与胄兄弟坐<br /><br />&nbsp;&nbsp;&nbsp;&nbsp;于户侧。赵王谓其二子员、贯曰：“汝当进瓜，我因刺杀之。”及酒酣，赵王欲<br /><br />&nbsp;&nbsp;&nbsp;&nbsp;生变，以佩刀子刺瓜，连啖高祖，将为不利。胄进曰：“相府有事，不可久留。”<br /><br />&nbsp;&nbsp;&nbsp;&nbsp;赵王诃之曰：“我与丞相言，汝何为者！”叱之使却。胄_目愤气，扣刀入卫。<br /><br />&nbsp;&nbsp;&nbsp;&nbsp;赵王问其姓名，胄以实对。赵王曰：“汝非昔事齐王者乎？诚壮士也！”因赐之<br /><br />&nbsp;&nbsp;&nbsp;&nbsp;酒，曰：“吾岂有不善之意邪？卿何猜警如是！”赵王伪吐，将入后x，胄恐其<br /><br />&nbsp;&nbsp;&nbsp;&nbsp;为变，扶令上坐，如此者再三。赵王称喉干，命胄就厨取饮，胄不动。会滕王<br /><br />&nbsp;&nbsp;&nbsp;&nbsp;后至，高祖降阶迎之，胄与高祖耳语曰：“事势大异，可速去。”高祖犹不悟，<br /><br />&nbsp;&nbsp;&nbsp;&nbsp;谓曰：“彼无兵马，复何能为？”胄曰：“兵马悉他家物，一先下手，大事便去。<br /><br />&nbsp;&nbsp;&nbsp;&nbsp;胄不辞死，死何益耶？”高祖复入坐。胄闻屋后有被甲声，遽请曰：“相府事殷，<br /><br />&nbsp;&nbsp;&nbsp;&nbsp;公何得如此？”因扶高祖下床，趣而去。赵王将追之，胄以身蔽户，王不得出。<br /><br />&nbsp;&nbsp;&nbsp;&nbsp;高祖及门，胄自后而至。赵王恨不时发，弹指出血。及诛赵王，赏赐不可胜计。<br /><br />&nbsp;&nbsp;&nbsp;&nbsp;高祖受禅，进位上柱国，封武陵郡公，邑三千户。拜左卫将军，寻迁右卫大<br /><br />&nbsp;&nbsp;&nbsp;&nbsp;将军。高祖从容曰：“保护朕躬，成此基业，元胄功也。”后数载，出为豫州刺<br /><br />&nbsp;&nbsp;&nbsp;&nbsp;史，历亳、淅二州刺史。时突厥屡为边患，朝廷以胄素有威名，拜灵州总管，北<br /><br />&nbsp;&nbsp;&nbsp;&nbsp;夷甚惮焉。后复征为右卫大将军，亲顾益密。尝正月十五日，上与近臣登高，时<br /><br />&nbsp;&nbsp;&nbsp;&nbsp;胄下直，上令驰召之。及胄见，上谓曰：“公与外人登高，未若就朕胜也。”赐<br /><br />&nbsp;&nbsp;&nbsp;&nbsp;宴极欢。晋王广每致礼焉。房陵王之废也，胄豫其谋。上正穷治东宫事，左卫大<br /><br />&nbsp;&nbsp;&nbsp;&nbsp;将军元F苦谏，杨素乃谮之。上大怒，执F于仗。胄时当下直，不去，因奏曰：<br /><br />&nbsp;&nbsp;&nbsp;&nbsp;“臣不下直者，为防元F耳。”复以此言激怒上，上遂诛F，赐胄帛千匹。蜀王<br /><br />&nbsp;&nbsp;&nbsp;&nbsp;秀之得罪，胄坐与交通，除名。<br /><br />&nbsp;&nbsp;&nbsp;&nbsp;炀帝即位，不得调。时慈州刺史上官政坐事徙岭南，将军丘和亦以罪废。胄<br /><br />&nbsp;&nbsp;&nbsp;&nbsp;与和有旧，因数从之游。胄尝酒酣谓和曰：“上官政壮士也，今徙岭表，得无大<br /><br />&nbsp;&nbsp;&nbsp;&nbsp;事乎？”因自拊腹曰：“若是公者，不徒然矣。”和明日奏之，胄竟坐死。于是<br /><br />&nbsp;&nbsp;&nbsp;&nbsp;征政为骁卫将军，拜和代州刺史。<br /><br />&nbsp;&nbsp;&nbsp;&nbsp;史臣曰：昔韩信愆垓下之期，则项王不灭；英布无淮南之举，则汉道未隆。<br /><br />&nbsp;&nbsp;&nbsp;&nbsp;以二子之勋庸，咸愤怨而菹戮，况乃无古人之殊绩，而怀悖逆之心者乎！梁士彦、<br /><br />&nbsp;&nbsp;&nbsp;&nbsp;宇文忻皆一时之壮士也，遭云雷之会，并以勇略成名，遂贪天之功以为己力。报<br /><br />&nbsp;&nbsp;&nbsp;&nbsp;者倦矣，施者未厌，将生厉阶，求逞其欲，及兹颠坠，自取之也。王谊、元谐、<br /><br />&nbsp;&nbsp;&nbsp;&nbsp;王世积、虞庆则、元胄，或契阔艰厄，或绸缪恩旧，将安将乐，渐见遗忘，内怀<br /><br />&nbsp;&nbsp;&nbsp;&nbsp;怏怏，矜伐不已。虽时主之刻薄，亦言语以速祸乎？然高祖佐命元功，鲜有终其<br /><br />&nbsp;&nbsp;&nbsp;&nbsp;天命，配享清庙，寂寞无闻。斯盖草创帝图，事出权道，本异同心，故久而逾薄。<br /><br />&nbsp;&nbsp;&nbsp;&nbsp;其牵牛蹊田，虽则有罪，夺之非道，能无怨乎？皆深文巧诋，致之刑辟，高祖沉<br /><br />&nbsp;&nbsp;&nbsp;&nbsp;猜之心，固已甚矣。求其余庆，不亦难哉！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885582);">加入书签</a><a
                        href="885559.html">上一页</a>&larr;<a href="index.html">返回列表</a>&rarr;<a
                            href="885598.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885559.html"; var next_page = "885598.html"; var index_page = "index.html"; var sortid = "9"; var article_id = "13945"; var chapter_id = "885582"; var articlename = "隋书"; var chaptername = " 卷四十 列传第五"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>