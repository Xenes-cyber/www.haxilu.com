<!DOCTYPE html>
<html>
<head>
<meta charset="gbk" />
<title>隋书- 卷三 帝纪第三-在线阅读-哈西文学网</title>
<meta name="keywords" content="魏征，隋书， 卷三 帝纪第三全文， 卷三 帝纪第三在线阅读 哈西文学网" />
<meta name="description" content="哈西文学网提供魏征的隋书  卷三 帝纪第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/884893.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/884893.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三 帝纪第三</h1>
            <div class="link xb">
                <a href="884875.html">上一页</a>&larr;<a href="index.html">返回列表</a>&rarr;<a
                    href="884903.html">下一页</a></div>			
            <div id="BookText">&nbsp;&nbsp;&nbsp;&nbsp;◎炀帝上<br /><br />&nbsp;&nbsp;&nbsp;&nbsp;炀皇帝，讳广，一名英，小字阿，高祖第二子也。母曰文献独孤皇后。上<br /><br />&nbsp;&nbsp;&nbsp;&nbsp;美姿仪，少敏慧，高祖及后于诸子中特所钟爱。在周，以高祖勋，封雁门郡公。<br /><br />&nbsp;&nbsp;&nbsp;&nbsp;开皇元年，立为晋王，拜柱国、并州总管，时年十三。寻授武卫大将军，进位上<br /><br />&nbsp;&nbsp;&nbsp;&nbsp;柱国、河北道行台尚书令，大将军如故。高祖令项城公韶、安道公李彻辅导之。<br /><br />&nbsp;&nbsp;&nbsp;&nbsp;上好学，善属文，沉深严重，朝野属望。高祖密令善相者来和遍视诸子，和曰：<br /><br />&nbsp;&nbsp;&nbsp;&nbsp;“晋王眉上双骨隆起，贵不可言。”既而高祖幸上所居第，见乐器弦多断绝，又<br /><br />&nbsp;&nbsp;&nbsp;&nbsp;有尘埃，若不用者，以为不好声妓，善之。上尤自矫饰，当时称为仁孝。尝观猎<br /><br />&nbsp;&nbsp;&nbsp;&nbsp;遇雨，左右进油衣，上曰：“士卒皆沾湿，我独衣此乎！”乃令持去。六年，转<br /><br />&nbsp;&nbsp;&nbsp;&nbsp;淮南道行台尚书令。其年，征拜雍州牧、内史令。八年冬，大举伐陈，以上为行<br /><br />&nbsp;&nbsp;&nbsp;&nbsp;军元帅。及陈平，执陈湘州刺史施文庆、散骑常侍沈客卿、市令阳慧朗、刑法监<br /><br />&nbsp;&nbsp;&nbsp;&nbsp;徐析、尚书都令史暨慧，以其邪佞，有害于民，斩之右阙下，以谢三吴。于是封<br /><br />&nbsp;&nbsp;&nbsp;&nbsp;府库，资财无所取，天下称贤。进位太尉，赐辂车、乘马，衮冕之服，玄、白<br /><br />&nbsp;&nbsp;&nbsp;&nbsp;璧各一。复拜并州总管。俄而江南高智慧等相聚作乱，徙上为扬州总管，镇江都，<br /><br />&nbsp;&nbsp;&nbsp;&nbsp;每岁一朝。高祖之祠太山也，领武候大将军。明年归藩。后数载，突厥寇边，复<br /><br />&nbsp;&nbsp;&nbsp;&nbsp;为行军元帅，出灵武，无虏而还。及太子勇废，立上为皇太子。是月，当受册。<br /><br />&nbsp;&nbsp;&nbsp;&nbsp;高祖曰：“吾以大兴公成帝业。”令上出舍大兴县。其夜，烈风大雪，地震山崩，<br /><br />&nbsp;&nbsp;&nbsp;&nbsp;民舍多坏，压死者百余口。仁寿初，奉诏巡抚东南。是后高祖每避暑仁寿宫，恒<br /><br />&nbsp;&nbsp;&nbsp;&nbsp;令上监国。<br /><br />&nbsp;&nbsp;&nbsp;&nbsp;四年七月，高祖崩，上即皇帝位于仁寿宫。八月，奉梓宫还京师。并州总管<br /><br />&nbsp;&nbsp;&nbsp;&nbsp;汉王谅举兵反，诏尚书左仆射杨素讨平之。九月乙巳，以备身将军崔彭为左领军<br /><br />&nbsp;&nbsp;&nbsp;&nbsp;大将军。十一月乙未，幸洛阳。丙申，发丁男数十万掘堑，自龙门东接长平、汲<br /><br />&nbsp;&nbsp;&nbsp;&nbsp;郡，抵临清关，度河，至浚仪、襄城，达于上洛，以置关防。癸丑，诏曰：<br /><br />&nbsp;&nbsp;&nbsp;&nbsp;乾道变化，阴阳所以消息，沿创不同，生灵所以顺叙。若使天意不变，施化<br /><br />&nbsp;&nbsp;&nbsp;&nbsp;何以成四时，人事不易，为政何以厘万姓！《易》不云乎：“通其变，使民不倦”；<br /><br />&nbsp;&nbsp;&nbsp;&nbsp;“变则通，通则久。”“有德则可久，有功则可大。”朕又闻之，安安而能迁，<br /><br />&nbsp;&nbsp;&nbsp;&nbsp;民用丕变。是故姬邑两周，如武王之意，殷人五徙，成汤后之业。若不因人顺天，<br /><br />&nbsp;&nbsp;&nbsp;&nbsp;功业见乎变，爱人治国者可不谓欤！然洛邑自古之都，王畿之内，天地之所合，<br /><br />&nbsp;&nbsp;&nbsp;&nbsp;阴阳之所和。控以三河，固以四塞，水陆通，贡赋等。故汉祖曰：“吾行天下多<br /><br />&nbsp;&nbsp;&nbsp;&nbsp;矣，唯见洛阳。”自古皇王，何尝不留意，所不都者盖有由焉。或以九州未一，<br /><br />&nbsp;&nbsp;&nbsp;&nbsp;或以困其府库，作洛之制所以未暇也。我有隋之始，便欲创兹怀、洛，日复一日，<br /><br />&nbsp;&nbsp;&nbsp;&nbsp;越暨于今。念兹在兹，兴言感哽！朕肃膺宝历，纂临万邦，遵而不失，心奉先志。<br /><br />&nbsp;&nbsp;&nbsp;&nbsp;今者汉王谅悖逆，毒被山东，遂使州县或沦非所。此由关河悬远，兵不赴急，加<br /><br />&nbsp;&nbsp;&nbsp;&nbsp;以并州移户，复在河南。周迁殷人，意在于此。况复南服遐远，东夏殷大，因机<br /><br />&nbsp;&nbsp;&nbsp;&nbsp;顺动，今也其时。群司百辟，佥谐厥议。但成周墟J，弗堪葺宇。今可于伊、<br /><br />&nbsp;&nbsp;&nbsp;&nbsp;洛营建东京，便即设官分职，以为民极也。夫宫室之制本以便生，上栋下宇，足<br /><br />&nbsp;&nbsp;&nbsp;&nbsp;避风露，高台广厦，岂曰适形。故《传》云：“俭德之共，侈恶之大。”宣尼有<br /><br />&nbsp;&nbsp;&nbsp;&nbsp;云：“与其不逊也，宁俭。”岂谓瑶台琼室方为宫殿者乎，土阶采椽而非帝王者<br /><br />&nbsp;&nbsp;&nbsp;&nbsp;乎？是知非天下以奉一人，乃一人以主天下也。民惟国本，本固邦宁，百姓足，<br /><br />&nbsp;&nbsp;&nbsp;&nbsp;孰与不足！今所营构，务从节俭，无令雕墙峻宇复起于当今，欲使卑宫菲食将贻<br /><br />&nbsp;&nbsp;&nbsp;&nbsp;于后世。有司明为条格，称朕意焉。<br /><br />&nbsp;&nbsp;&nbsp;&nbsp;十二月乙丑，以右武卫将军来护儿为右骁卫大将军。戊辰，以柱国李景为右<br /><br />&nbsp;&nbsp;&nbsp;&nbsp;武卫大将军。以右卫率周罗T为右武候大将军。<br /><br />&nbsp;&nbsp;&nbsp;&nbsp;大业元年春正月壬辰朔，大赦，改元。立妃萧氏为皇后。改豫州为溱州，洛<br /><br />&nbsp;&nbsp;&nbsp;&nbsp;州为豫州。废诸州总管府。丙申，立晋王昭为皇太子。丁酉，以上柱国宇文述为<br /><br />&nbsp;&nbsp;&nbsp;&nbsp;左卫大将军，上柱国郭衍为左武卫大将军，延寿公于仲文为右卫大将军。己亥，<br /><br />&nbsp;&nbsp;&nbsp;&nbsp;以豫章王┪豫州牧。戊申，发八使巡省风俗。下诏曰：<br /><br />&nbsp;&nbsp;&nbsp;&nbsp;昔者哲王之治天下也，其在爱民乎。既富而教，家给人足，故能风淳俗厚，<br /><br />&nbsp;&nbsp;&nbsp;&nbsp;远至迩安。治定功成，率由斯道。朕嗣膺宝历，抚育黎献，夙夜战兢，若临川谷。<br /><br />&nbsp;&nbsp;&nbsp;&nbsp;虽则聿遵先绪，弗敢失坠，永言政术，多有缺然。况以四海之远，兆民之众，未<br /><br />&nbsp;&nbsp;&nbsp;&nbsp;获亲临，问其疾苦。每虑幽仄莫举，冤屈不申，一物失所，乃伤和气，万方有罪，<br /><br />&nbsp;&nbsp;&nbsp;&nbsp;责在朕躬，所以寤寐增叹，而夕惕载怀者也。今既布政惟始，宜存宽大。可分遣<br /><br />&nbsp;&nbsp;&nbsp;&nbsp;使人，巡省方俗，宣扬风化，荐拔淹滞，申达幽枉。孝悌力田，给以优复。鳏寡<br /><br />&nbsp;&nbsp;&nbsp;&nbsp;孤独不能自存者，量加赈济。义夫节妇，旌表门闾。高年之老，加其版授，并依<br /><br />&nbsp;&nbsp;&nbsp;&nbsp;别条，赐以粟帛。笃疾之徒，给侍丁者，虽有侍养之名，曾无Q赡之实，明加检<br /><br />&nbsp;&nbsp;&nbsp;&nbsp;校，使得存养。若有名行显著，操履修洁，及学业才能，一艺可取，咸宜访采，<br /><br />&nbsp;&nbsp;&nbsp;&nbsp;将身入朝。所在州县，以礼发遣。其有蠢政害人，不便于时者，使还之日，具录<br /><br />&nbsp;&nbsp;&nbsp;&nbsp;奏闻。<br /><br />&nbsp;&nbsp;&nbsp;&nbsp;己酉，以吴州总管宇文弼为刑部尚书。二月己卯，以尚书左仆射杨素为尚书<br /><br />&nbsp;&nbsp;&nbsp;&nbsp;令。三月丁未，诏尚书令杨素、纳言杨达、将作大匠宇文恺营建东京，徙豫州郭<br /><br />&nbsp;&nbsp;&nbsp;&nbsp;下居人以实之。戊申，诏曰：“听采舆颂，谋及庶民，故能审政刑之得失。是知<br /><br />&nbsp;&nbsp;&nbsp;&nbsp;昧旦思治，欲使幽枉必达，彝伦有章。而牧宰任称朝委，苟为徼幸，以求考课，<br /><br />&nbsp;&nbsp;&nbsp;&nbsp;虚立殿最，不存治实，纲纪于是弗理，冤屈所以莫申。关河重阻，无由自达。朕<br /><br />&nbsp;&nbsp;&nbsp;&nbsp;故建立东京，躬亲存问。今将巡历淮海，观省风俗，眷求谠言，徒繁词翰，而乡<br /><br />&nbsp;&nbsp;&nbsp;&nbsp;校之内，阙尔无闻。b然夕惕，用忘兴寝。其民下有知州县官人政治苛刻，侵<br /><br />&nbsp;&nbsp;&nbsp;&nbsp;害百姓，背公徇私，不便于民者，宜听诣朝堂封奏，庶乎四聪以达，天下无冤。”<br /><br />&nbsp;&nbsp;&nbsp;&nbsp;又于皂涧营显仁宫，采海内奇禽异兽草木之类，以实园苑。徙天下富商大贾数万<br /><br />&nbsp;&nbsp;&nbsp;&nbsp;家于东京。辛亥，发河南诸郡男女百余万，开通济渠，自西苑引谷、洛水达于河，<br /><br />&nbsp;&nbsp;&nbsp;&nbsp;自板渚引河通于淮。庚申，遣黄门侍郎王弘、上仪同于士澄往江南采木，造龙舟、<br /><br />&nbsp;&nbsp;&nbsp;&nbsp;凤[、黄龙、赤舰、楼船等数万艘。夏四月癸亥，大将军刘方击林邑，破之。五<br /><br />&nbsp;&nbsp;&nbsp;&nbsp;月庚戌，民部尚书义丰侯韦冲卒。六月甲子，荧惑入太微。秋七月丁酉，制战亡<br /><br />&nbsp;&nbsp;&nbsp;&nbsp;之家给复十年。丙午，滕王纶、卫王集并夺爵徙边。闰七月甲子，以尚书令杨素<br /><br />&nbsp;&nbsp;&nbsp;&nbsp;为太子太师，安德王雄为太子太傅，河间王弘为太子太保。丙子，诏曰：<br /><br />&nbsp;&nbsp;&nbsp;&nbsp;君民建国，教学为先，移风易俗，必自兹始。而言绝义乖，多历年代，进德<br /><br />&nbsp;&nbsp;&nbsp;&nbsp;修业，其道浸微。汉采坑焚之余，不绝如线，晋承板荡之运，扫地将尽。自时厥<br /><br />&nbsp;&nbsp;&nbsp;&nbsp;后，军国多虞，虽复黉宇时建，示同爱礼，函丈或陈，殆为虚器。遂使纡青拖紫，<br /><br />&nbsp;&nbsp;&nbsp;&nbsp;非以学优，制锦操刀，类多墙面。上陵下替，纲维靡立，雅缺道消，实由于此。<br /><br />&nbsp;&nbsp;&nbsp;&nbsp;朕纂承洪绪，思弘大训，将欲尊师重道，用阐厥繇，讲信修睦，敦奖名教。方今<br /><br />&nbsp;&nbsp;&nbsp;&nbsp;宇宙平一，文轨攸同，十步之内，必有芳草，四海之中，岂无奇秀！诸在家及见<br /><br />&nbsp;&nbsp;&nbsp;&nbsp;入学者，若有笃志好古，耽悦典坟，学行优敏，堪膺时务，所在采访，具以名闻，<br /><br />&nbsp;&nbsp;&nbsp;&nbsp;即当随其器能，擢以不次。若研精经术，未愿进仕者，可依其艺业深浅，门荫高<br /><br />&nbsp;&nbsp;&nbsp;&nbsp;卑，虽未升朝，并量准给禄。庶夫恂恂善诱，不日成器，济济盈朝，何远之有！<br /><br />&nbsp;&nbsp;&nbsp;&nbsp;其国子等学，亦宜申明旧制，教习生徒，具为课试之法，以尽砥砺之道。<br /><br />&nbsp;&nbsp;&nbsp;&nbsp;八月壬寅，上御龙舟，幸江都。以左武卫大将军郭衍为前军，右武卫大将军<br /><br />&nbsp;&nbsp;&nbsp;&nbsp;李景为后军。文武官五品已上给楼船，九品已上给黄蔑。舳舻相接，二百余里。<br /><br />&nbsp;&nbsp;&nbsp;&nbsp;冬十月己丑，赦江淮已南。扬州给复五年，旧总管内给复三年。十一月己未，以<br /><br />&nbsp;&nbsp;&nbsp;&nbsp;大将军崔仲方为礼部尚书。<br /><br />&nbsp;&nbsp;&nbsp;&nbsp;二年春正月辛酉，东京成，赐监督者各有差。以大理卿梁毗为刑部尚书。丁<br /><br />&nbsp;&nbsp;&nbsp;&nbsp;卯，遣十使并省州县。二月丙戌，诏尚书令杨素、吏部尚书牛弘、大将军宇文恺、<br /><br />&nbsp;&nbsp;&nbsp;&nbsp;内史侍郎虞世基、礼部侍郎许善心制定舆服。始备辇路及五时副车。上常服，皮<br /><br />&nbsp;&nbsp;&nbsp;&nbsp;弁十有二琪，文官弁服，佩玉，五品已上给犊车、通遥三公亲王加油络，武官<br /><br />&nbsp;&nbsp;&nbsp;&nbsp;平巾帻，裤褶，三品已上给槊。下至胥吏，服色皆有差。非庶人不得戎服。<br /><br />&nbsp;&nbsp;&nbsp;&nbsp;戊戌，置都尉官。三月庚午，车驾发江都。先是，太府少卿何稠、太府丞云定兴<br /><br />&nbsp;&nbsp;&nbsp;&nbsp;盛修仪仗，于是课州县送羽毛。百姓求捕之，网罗被水陆，禽兽有堪氅局用者，<br /><br />&nbsp;&nbsp;&nbsp;&nbsp;殆无遗类。至是而成。夏四月庚戌，上自伊阙陈法驾，备千乘万骑，入于东京。<br /><br />&nbsp;&nbsp;&nbsp;&nbsp;辛亥，上御端门，大赦，免天下今年租税。癸丑，以冀州刺史杨文思为民部尚书。<br /><br />&nbsp;&nbsp;&nbsp;&nbsp;五月甲寅，金紫光禄大夫、兵部尚书李通坐事免。乙卯，诏曰：“旌表先哲，式<br /><br />&nbsp;&nbsp;&nbsp;&nbsp;存飨祀，所以优礼贤能，显彰遗爱。朕永鉴前修，尚想名德，何尝不兴叹九原，<br /><br />&nbsp;&nbsp;&nbsp;&nbsp;属怀千载。其自古已来贤人君子，有能树声立德、佐世匡时、博利殊功、有益于<br /><br />&nbsp;&nbsp;&nbsp;&nbsp;人者，并宜营立祠宇，以时致祭。坟垄之处，不得侵践。有司量为条式，称朕意<br /><br />&nbsp;&nbsp;&nbsp;&nbsp;焉。”六月壬子，以尚书令、太子太师杨素为司徒。进封豫章王┪齐王。秋<br /><br />&nbsp;&nbsp;&nbsp;&nbsp;七月癸丑，以卫尉卿卫玄为工部尚书。庚申，制百官不得计考增级，必有德行功<br /><br />&nbsp;&nbsp;&nbsp;&nbsp;能灼然显著者擢之。壬戌，擢藩邸旧臣鲜于罗等二十七人官爵有差。甲戌，皇太<br /><br />&nbsp;&nbsp;&nbsp;&nbsp;子昭薨。乙亥，上柱国、司徒、楚国公杨素薨。八月辛卯，封皇孙为燕王，<br /><br />&nbsp;&nbsp;&nbsp;&nbsp;侗为越王，侑为代王。九月乙丑，立秦孝王俊子浩为秦王。冬十月戊子，以灵州<br /><br />&nbsp;&nbsp;&nbsp;&nbsp;刺史段文振为兵部尚书。十二月庚寅，诏曰：“前代帝王，因时创业，君民建国，<br /><br />&nbsp;&nbsp;&nbsp;&nbsp;礼尊南面。而历运推移，年世永久，丘垄残毁，樵牧相趋，茔兆堙芜，封树莫辨。<br /><br />&nbsp;&nbsp;&nbsp;&nbsp;兴言沦灭，有怆于怀。自古已来帝王陵墓，可给随近十户，蠲其杂役，以供守视。<br /><br />&nbsp;&nbsp;&nbsp;&nbsp;三年春正月癸亥，敕并州逆党已流配而逃亡者，所获之处，即宜斩决。丙子，<br /><br />&nbsp;&nbsp;&nbsp;&nbsp;长星竟天，出于东壁，二旬而止。是月，武阳郡上言，河水清。二月己丑，彗星<br /><br />&nbsp;&nbsp;&nbsp;&nbsp;见于奎，扫文昌，历大陵、五车、北河，入太微，扫帝坐，前后百余日而止。三<br /><br />&nbsp;&nbsp;&nbsp;&nbsp;月辛亥，车驾还京师。壬子，以大将军姚辩为左屯卫将军。癸丑，遣羽骑尉朱宽<br /><br />&nbsp;&nbsp;&nbsp;&nbsp;使于流求国。乙卯，河间王弘薨。夏四月庚辰，诏曰：“古者帝王观风问俗，皆<br /><br />&nbsp;&nbsp;&nbsp;&nbsp;所以忧勤兆庶，安集遐荒。自蕃夷内附，未遑亲抚，山东经乱，须加存恤。今欲<br /><br />&nbsp;&nbsp;&nbsp;&nbsp;安辑河北，巡省赵、魏。所司依式。”甲申，颁律令，大赦天下，关内给复三年。<br /><br />&nbsp;&nbsp;&nbsp;&nbsp;壬辰，改州为郡。改度量权衡，并依古式。改上柱国已下官为大夫。甲午，诏曰：<br /><br />&nbsp;&nbsp;&nbsp;&nbsp;天下之重，非独治所安，帝王之功，岂一士之略。自古明君哲后，立政经邦，<br /><br />&nbsp;&nbsp;&nbsp;&nbsp;何尝不选贤与能，收采幽滞。周称多士，汉号得人，常想前风，载怀钦伫。朕负<br /><br />&nbsp;&nbsp;&nbsp;&nbsp;夙兴，冕旒待旦，引领岩谷，置以周行，冀与群才共康庶绩。而汇茅寂寞，投<br /><br />&nbsp;&nbsp;&nbsp;&nbsp;竿罕至，岂美璞韬采，未值良工，将介石在怀，确乎难拔？永鉴前哲，怃然兴叹！<br /><br />&nbsp;&nbsp;&nbsp;&nbsp;凡厥在位，譬诸股肱，若济巨川，义同舟楫。岂得保兹宠禄，晦尔所知，优游卒<br /><br />&nbsp;&nbsp;&nbsp;&nbsp;岁，甚非谓也。祁大夫之举善，良史以为至公，臧文仲之蔽贤，尼父讥其窃位。<br /><br />&nbsp;&nbsp;&nbsp;&nbsp;求诸往古，非无褒贬，宜思进善，用匡寡薄。夫孝悌有闻，人伦之本，德行敦厚，<br /><br />&nbsp;&nbsp;&nbsp;&nbsp;立身之基。或节义可称，或操履清洁，所以激贪厉俗，有益风化。强毅正直，执<br /><br />&nbsp;&nbsp;&nbsp;&nbsp;宪不挠，学业优敏，文才美秀，并为廊庙之用，实乃瑚琏之资。才堪将略，则拔<br /><br />&nbsp;&nbsp;&nbsp;&nbsp;之以御侮，膂力骁壮，则任之以爪牙。爰及一艺可取，亦宜采录，众善毕举，与<br /><br />&nbsp;&nbsp;&nbsp;&nbsp;时无弃。以此求治，庶几非远。文武有职事者，五品已上，宜依令十科举人。有<br /><br />&nbsp;&nbsp;&nbsp;&nbsp;一于此，不必求备。朕当待以不次，随才升擢。其见任九品已上官者，不在举送<br /><br />&nbsp;&nbsp;&nbsp;&nbsp;之限。<br /><br />&nbsp;&nbsp;&nbsp;&nbsp;丙申，车驾北巡狩。丁酉，以刑部尚书宇文弼为礼部尚书。戊戌，敕百司不<br /><br />&nbsp;&nbsp;&nbsp;&nbsp;得践暴禾稼，其有须开为路者，有司计地所收，即以近仓酬赐，务从优厚。己亥，<br /><br />&nbsp;&nbsp;&nbsp;&nbsp;次赤岸泽。以太牢祭故太师李穆墓。五月丁巳，突厥启民可汗遣子拓特勤来朝。<br /><br />&nbsp;&nbsp;&nbsp;&nbsp;戊午，发河北十余郡丁男凿太行山，达于并州，以通驰道。丙寅，启民可汗遣其<br /><br />&nbsp;&nbsp;&nbsp;&nbsp;兄子毗黎伽特勤来朝。辛未，启民可汗遣使请自入塞，奉迎舆驾。上不许。癸酉，<br /><br />&nbsp;&nbsp;&nbsp;&nbsp;有星孛于文昌上将，星皆动摇。六月辛巳，猎于连谷。丁亥，诏曰：<br /><br />&nbsp;&nbsp;&nbsp;&nbsp;聿追孝飨，德莫至焉，崇建寝庙，礼之大者。然则质文异代，损益殊时，学<br /><br />&nbsp;&nbsp;&nbsp;&nbsp;灭坑焚，经典散逸，宪章湮坠，庙堂制度，师说不同。所以世数多少，莫能是正，<br /><br />&nbsp;&nbsp;&nbsp;&nbsp;连室异宫，亦无准定。朕获奉祖宗，钦承景业，永惟严配，思隆大典。于是询谋<br /><br />&nbsp;&nbsp;&nbsp;&nbsp;在位，博访儒术。咸以为高祖文皇帝受天明命，奄有区夏，拯群飞于四海，革凋<br /><br />&nbsp;&nbsp;&nbsp;&nbsp;敝于百王，恤狱缓刑，生灵皆遂其性，轻徭薄赋，比屋各安其业。恢夷宇宙，混<br /><br />&nbsp;&nbsp;&nbsp;&nbsp;壹车书。东渐西被，无思不服，南征北怨，俱荷来苏。驾毳乘风，历代所弗至，<br /><br />&nbsp;&nbsp;&nbsp;&nbsp;辫发左衽，声教所罕及，莫不厥角关塞，顿颡阙庭。译靡绝时，书无虚月，韬戈<br /><br />&nbsp;&nbsp;&nbsp;&nbsp;偃武，天下晏如。嘉瑞休征，表里A福，猗欤伟欤，无得而名者也。朕又闻之，<br /><br />&nbsp;&nbsp;&nbsp;&nbsp;德厚者流光，治辨者礼缛。是以周之文、武，汉之高、光，其典章特立，谥号斯<br /><br />&nbsp;&nbsp;&nbsp;&nbsp;重，岂非缘情称述，即崇显之义乎？高祖文皇帝宜别建庙宇，以彰巍巍之德，仍<br /><br />&nbsp;&nbsp;&nbsp;&nbsp;遵月祭，用表蒸蒸之怀。有司以时创选，务合典制。又名位既殊，礼亦异等。天<br /><br />&nbsp;&nbsp;&nbsp;&nbsp;子七庙，事著前经，诸侯二昭，义有差降，故其以多为贵。王者之礼，今可依用，<br /><br />&nbsp;&nbsp;&nbsp;&nbsp;贻厥后昆。<br /><br />&nbsp;&nbsp;&nbsp;&nbsp;戊子，次榆林郡。丁酉，启民可汗来朝。己亥，吐谷浑、高昌并遣使贡方物。<br /><br />&nbsp;&nbsp;&nbsp;&nbsp;甲辰，上御北楼，观渔于河，以宴百僚。秋七月辛亥，启民可汗上表请变服，袭<br /><br />&nbsp;&nbsp;&nbsp;&nbsp;冠带。诏启民赞拜不名，位在诸侯王上。甲寅，上于郡城东御大帐，其下备仪卫，<br /><br />&nbsp;&nbsp;&nbsp;&nbsp;建旌旗，宴启民及其部落三千五百人，奏百戏之乐。赐启民及其部落各有差。丙<br /><br />&nbsp;&nbsp;&nbsp;&nbsp;子，杀光禄大夫贺若弼、礼部尚书宇文弼、太常卿高G。尚书左仆射苏威坐事免。<br /><br />&nbsp;&nbsp;&nbsp;&nbsp;发丁男百余万筑长城，西距榆林，东至紫河，一旬而罢，死者十五六。八月壬午，<br /><br />&nbsp;&nbsp;&nbsp;&nbsp;车驾发榆林。乙酉，启民饰庐清道，以候乘舆。帝幸其帐，启民奉觞上寿，宴赐<br /><br />&nbsp;&nbsp;&nbsp;&nbsp;极厚。上谓高丽使者曰：“归语尔王，当早来朝见。不然者，吾与启民巡彼土矣。”<br /><br />&nbsp;&nbsp;&nbsp;&nbsp;皇后亦幸义城公主帐。己丑，启民可汗归蕃。癸巳，入楼烦关。壬寅，次太原。<br /><br />&nbsp;&nbsp;&nbsp;&nbsp;诏营晋阳宫。九月己未，次济源。幸御史大夫张衡宅，宴享极欢。己巳，至于东<br /><br />&nbsp;&nbsp;&nbsp;&nbsp;都。壬申，以齐王┪河南尹、开府仪同三司。癸酉，以民部尚书杨文思为纳<br /><br />&nbsp;&nbsp;&nbsp;&nbsp;言。<br /><br />&nbsp;&nbsp;&nbsp;&nbsp;四年春正月乙巳，诏发河北诸郡男女百余万开永济渠，引沁水，南达于河，<br /><br />&nbsp;&nbsp;&nbsp;&nbsp;北通涿郡。庚戌，百僚大射于允武殿。丁卯，赐城内居民米各十石。壬申，以太<br /><br />&nbsp;&nbsp;&nbsp;&nbsp;府卿元寿为内史令，鸿胪卿杨玄感为礼部尚书。癸酉，以工部尚书卫玄为右候卫<br /><br />&nbsp;&nbsp;&nbsp;&nbsp;大将军，大理卿长孙炽为民部尚书。二月己卯，遣司朝谒者崔毅使突厥处罗，致<br /><br />&nbsp;&nbsp;&nbsp;&nbsp;汗血马。三月辛酉，以将作大匠宇文恺为工部尚书。壬戌，百济、倭、赤土、迦<br /><br />&nbsp;&nbsp;&nbsp;&nbsp;罗舍国并遣使贡方物。乙丑，车驾幸五原，因出塞巡长城。丙寅，遣屯田主事常<br /><br />&nbsp;&nbsp;&nbsp;&nbsp;骏使赤土，致罗刹。夏四月丙午，以离石之汾源、临泉、雁门之秀容为楼烦郡。<br /><br />&nbsp;&nbsp;&nbsp;&nbsp;起汾阳宫。癸丑，以河内太守张定和为左屯卫大将军。乙卯，诏曰：“突厥意利<br /><br />&nbsp;&nbsp;&nbsp;&nbsp;珍豆启民可汗率领部落，保附关塞，遵奉朝化，思改戎俗，频入谒觐，屡有陈请。<br /><br />&nbsp;&nbsp;&nbsp;&nbsp;以毡墙毳幕，事穷荒陋，上栋下宇，愿同比屋。诚心恳切，朕之所重。宜于万寿<br /><br />&nbsp;&nbsp;&nbsp;&nbsp;戍置城造屋，其帷帐床褥已上，随事量给，务从优厚，称朕意焉。”五月壬申，<br /><br />&nbsp;&nbsp;&nbsp;&nbsp;蜀郡获三足乌，张掖获玄狐，各一。秋七月辛巳，发丁男二十余万筑长城，自榆<br /><br />&nbsp;&nbsp;&nbsp;&nbsp;谷而东。乙未，左翊卫大将军宇文述破吐谷浑于曼头、赤水。八月辛酉，亲祠恒<br /><br />&nbsp;&nbsp;&nbsp;&nbsp;岳，河北道郡守毕集。大赦天下。车驾所经郡县，免一年租调。九月辛未，征天<br /><br />&nbsp;&nbsp;&nbsp;&nbsp;下鹰师悉集东京，至者万余人。戊寅，彗星出于五车，扫文昌，至房而灭。辛巳，<br /><br />&nbsp;&nbsp;&nbsp;&nbsp;诏免长城役者一年租赋。冬十月丙午，诏曰：“先师尼父，圣德在躬，诞发天纵<br /><br />&nbsp;&nbsp;&nbsp;&nbsp;之姿，宪章文武之道。命世膺期，蕴兹素王，而颓山之叹，忽逾于千祀，盛德之<br /><br />&nbsp;&nbsp;&nbsp;&nbsp;美，不存于百代。永惟懿范，宜有优崇。可立孔子后为绍圣侯。有司求其苗裔，<br /><br />&nbsp;&nbsp;&nbsp;&nbsp;录以申上。”辛亥，诏曰：“昔周王下车，首封唐虞之胤，汉帝承历，亦命殷周<br /><br />&nbsp;&nbsp;&nbsp;&nbsp;之后。皆所以褒立先代，宪章在昔。朕嗣膺景业，傍求雅训，有一弘益，钦若令<br /><br />&nbsp;&nbsp;&nbsp;&nbsp;典。以为周兼夏殷，文质大备，汉有天下，车书混一，魏晋沿袭，风流未远。并<br /><br />&nbsp;&nbsp;&nbsp;&nbsp;宜立后，以存继绝之义。有司可求其胄绪列闻。”乙卯，颁新式于天下。<br /><br />&nbsp;&nbsp;&nbsp;&nbsp;五年春正月丙子，改东京为东都。癸未，诏天下均田。戊子，上自东都还京<br /><br />&nbsp;&nbsp;&nbsp;&nbsp;师。己丑，制民间铁叉、搭钩、槊刃之类，皆禁绝之。太守每岁密上属官景迹。<br /><br />&nbsp;&nbsp;&nbsp;&nbsp;二月戊戌，次于阌乡。诏祭古帝王陵及开皇功臣墓。庚子，制魏、周官不得为荫。<br /><br />&nbsp;&nbsp;&nbsp;&nbsp;辛丑，赤土国遣使贡方物。戊申，车驾至京师。丙辰，宴耆旧四百人于武德殿，<br /><br />&nbsp;&nbsp;&nbsp;&nbsp;颁赐各有差。己未，上御崇德殿之西院，愀然不怡，顾谓左右曰：“此先帝之所<br /><br />&nbsp;&nbsp;&nbsp;&nbsp;居，实用增感，情所未安，宜于此院之西别营一殿。”壬戌，制父母听随子之官。<br /><br />&nbsp;&nbsp;&nbsp;&nbsp;三月己巳，车驾西巡河右。庚午，有司言，武功男子史永遵与从父昆弟同居。上<br /><br />&nbsp;&nbsp;&nbsp;&nbsp;嘉之，赐物一百段，米二百石，表其门闾。乙亥，幸扶风旧宅。夏四月己亥，大<br /><br />&nbsp;&nbsp;&nbsp;&nbsp;猎于陇西。壬寅，高昌、吐谷浑、伊吾并遣使来朝。乙巳，次狄道，党项羌来贡<br /><br />&nbsp;&nbsp;&nbsp;&nbsp;方物。癸亥，出临津关，渡黄河，至西平，陈兵讲武。五月乙亥，上大猎于拔延<br /><br />&nbsp;&nbsp;&nbsp;&nbsp;山，长围周亘二千里。庚辰，入长宁谷。壬午，度星岭。甲申，宴群臣于金山之<br /><br />&nbsp;&nbsp;&nbsp;&nbsp;上。丙戌，梁浩御马度而桥坏，斩朝散大夫黄亘及督役者九人。吐谷浑王率众<br /><br />&nbsp;&nbsp;&nbsp;&nbsp;保覆袁川，帝分命内史元寿南屯金山，兵部尚书段文振北屯雪山，太仆卿杨义臣<br /><br />&nbsp;&nbsp;&nbsp;&nbsp;东屯琵琶峡，将军张寿西屯泥岭，四面围之。浑主伏允以数十骑遁出，遣其名王<br /><br />&nbsp;&nbsp;&nbsp;&nbsp;诈称伏允，保车我真山。壬辰，诏右屯卫大将军张定和往捕之。定和挺身挑战，<br /><br />&nbsp;&nbsp;&nbsp;&nbsp;为贼所杀。亚将柳武建击破之，斩首数百级。甲午，其仙头王被围穷蹙，率男女<br /><br />&nbsp;&nbsp;&nbsp;&nbsp;十余万口来降。六月丁酉，遣左光禄大夫梁默、右翊卫将军李琼等追浑主，皆遇<br /><br />&nbsp;&nbsp;&nbsp;&nbsp;贼死之。癸卯，经大斗拔谷，山路隘险，鱼贯而出。风霰晦冥，与从官相失，士<br /><br />&nbsp;&nbsp;&nbsp;&nbsp;卒冻死者太半。丙午，次张掖。辛亥，诏诸郡学业该通才艺优洽、膂力骁壮超绝<br /><br />&nbsp;&nbsp;&nbsp;&nbsp;等伦、在官勤奋堪理政事、立性正直不避强御四科举人。壬子，高昌王L伯雅来<br /><br />&nbsp;&nbsp;&nbsp;&nbsp;朝，伊吾吐屯设等献西域数千里之地。上大悦。癸丑，置西海、河源、鄯善、且<br /><br />&nbsp;&nbsp;&nbsp;&nbsp;末等四郡。丙辰，上御观风行殿，盛陈文物，奏九部乐，设鱼龙曼延，宴高昌王、<br /><br />&nbsp;&nbsp;&nbsp;&nbsp;吐屯设于殿上，以宠异之。其蛮夷陪列者三十余国。戊午，大赦天下。开皇已来<br /><br />&nbsp;&nbsp;&nbsp;&nbsp;流配，悉放还乡，晋阳逆党，不在此例。陇右诸郡，给复一年，行经之所，给复<br /><br />&nbsp;&nbsp;&nbsp;&nbsp;二年。秋七月丁卯，置马牧于青海渚中，以求龙种，无效而止。九月癸未，车驾<br /><br />&nbsp;&nbsp;&nbsp;&nbsp;入长安。冬十月癸亥，诏曰：“优德尚齿，载之典训，尊事乞言，义彰胶序。鬻<br /><br />&nbsp;&nbsp;&nbsp;&nbsp;熊为师，取非筋力，方叔元老，克壮其猷。朕永言稽古，用求至治，是以庞眉黄<br /><br />&nbsp;&nbsp;&nbsp;&nbsp;发，更令收叙，务简秩优，无亏药膳，庶等卧治，伫其弘益。今岁耆老赴集者，<br /><br />&nbsp;&nbsp;&nbsp;&nbsp;可于近郡处置。年七十以上，疾患沉滞，不堪居职，即给赐帛，送还本郡。其官<br /><br />&nbsp;&nbsp;&nbsp;&nbsp;至七品已上者，量给廪，以终厥身。”十一月丙子，车驾幸东都。<br /><br />&nbsp;&nbsp;&nbsp;&nbsp;六年春正月癸亥朔，旦，有盗数十人，皆素冠练衣，焚香持华，自称弥勒佛，<br /><br />&nbsp;&nbsp;&nbsp;&nbsp;入自建国门。监门者皆稽首。既而夺卫士仗，将为乱。齐王┯龆斩之。于是<br /><br />&nbsp;&nbsp;&nbsp;&nbsp;都下大索，与相连坐者千余家。丁丑，角抵大戏于端门街，天下奇伎异艺毕集，<br /><br />&nbsp;&nbsp;&nbsp;&nbsp;终月而罢。帝数微服往观之。己丑，倭国遣使贡方物。二月乙巳，武贲郎将陈棱、<br /><br />&nbsp;&nbsp;&nbsp;&nbsp;朝请大夫张镇州击流求，破之，献俘万七千口，颁赐百官。乙卯，诏曰：“夫帝<br /><br />&nbsp;&nbsp;&nbsp;&nbsp;图草创，王业艰难，咸仗股肱，叶同心德，用能拯厥颓运，克膺大宝，然后畴庸<br /><br />&nbsp;&nbsp;&nbsp;&nbsp;茂赏，开国承家，誓以山河，传之不朽。近代丧乱，四海未一，茅土妄假，名实<br /><br />&nbsp;&nbsp;&nbsp;&nbsp;相乖，历兹永久，莫能惩革。皇运之初，百度伊始，犹循旧贯，未暇改作，今天<br /><br />&nbsp;&nbsp;&nbsp;&nbsp;下交泰，文轨攸同，宜率遵先典，永垂大训。自今已后，唯有功勋乃得赐封，仍<br /><br />&nbsp;&nbsp;&nbsp;&nbsp;令子孙承袭。”丙辰，改封安德王雄为观王，河间王子庆为郇王。庚申，征魏、<br /><br />&nbsp;&nbsp;&nbsp;&nbsp;齐、周、陈乐人，悉配太常。三月癸亥，幸江都宫。甲子，以鸿胪卿史祥为左骁<br /><br />&nbsp;&nbsp;&nbsp;&nbsp;卫大将军。夏四月丁未，宴江淮已南父老，颁赐各有差。六月辛卯，室韦、赤土<br /><br />&nbsp;&nbsp;&nbsp;&nbsp;并遣使贡方物。壬辰，雁门贼帅尉文通聚众三千，保于莫壁谷。遣鹰扬杨伯泉击<br /><br />&nbsp;&nbsp;&nbsp;&nbsp;破之。甲寅，制江都太守秩同京尹。冬十月壬申，刑部尚书梁毗卒。壬子，民部<br /><br />&nbsp;&nbsp;&nbsp;&nbsp;尚书、银青光禄大夫长孙炽卒。十二月己未，左光禄大夫、吏部尚书牛弘卒。辛<br /><br />&nbsp;&nbsp;&nbsp;&nbsp;酉，朱崖人王万昌举兵作乱，遣陇西太守韩洪讨平之。<br /><br />&nbsp;&nbsp;&nbsp;&nbsp;七年春正月壬寅，左武卫大将军、光禄大夫、真定侯郭衍卒。二月己未，上<br /><br />&nbsp;&nbsp;&nbsp;&nbsp;升钓台，临扬子津，大宴百僚，颁赐各有差。庚申，百济遣使朝贡。乙亥，上自<br /><br />&nbsp;&nbsp;&nbsp;&nbsp;江都御龙舟入通济渠，遂幸于涿郡。壬午，诏曰：“武有七德，先之以安民；政<br /><br />&nbsp;&nbsp;&nbsp;&nbsp;有六本，兴之以教义。高丽高元，亏失藩礼，将欲问罪辽左，恢宣胜略。虽怀伐<br /><br />&nbsp;&nbsp;&nbsp;&nbsp;国，仍事省方。今往涿郡，巡抚民俗。其河北诸郡及山西、山东年九十已上者，<br /><br />&nbsp;&nbsp;&nbsp;&nbsp;版授太守，八十者授县令。”三月丁亥，右光禄大夫、左屯卫大将军姚辩卒。夏<br /><br />&nbsp;&nbsp;&nbsp;&nbsp;四月庚午，至涿郡之临朔宫。五月戊子，以武威太守樊子盖为民部尚书。秋，大<br /><br />&nbsp;&nbsp;&nbsp;&nbsp;水，山东、河南漂没三十余郡，民相卖为奴婢。冬十月乙卯，底柱山崩，偃河逆<br /><br />&nbsp;&nbsp;&nbsp;&nbsp;流数十里。戊午，以东平太守吐万绪为左屯卫大将军。十二月己未，西面突厥处<br /><br />&nbsp;&nbsp;&nbsp;&nbsp;罗多利可汗来朝。上大悦，接以殊礼。于时辽东战士及r运者填咽于道，昼夜<br /><br />&nbsp;&nbsp;&nbsp;&nbsp;不绝，苦役者始为群盗。甲子，敕都尉、鹰扬与郡县相知追捕，随获斩决之。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,884893);">加入书签</a><a
                        href="884875.html">上一页</a>&larr;<a href="index.html">返回列表</a>&rarr;<a
                            href="884903.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "884875.html"; var next_page = "884903.html"; var index_page = "index.html"; var sortid = "9"; var article_id = "13945"; var chapter_id = "884893"; var articlename = "隋书"; var chaptername = " 卷三 帝纪第三"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>