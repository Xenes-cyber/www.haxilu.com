<!DOCTYPE html>
<html>
<head>
<meta charset="gbk" />
<title>隋书- 卷四十六 列传第十一-在线阅读-哈西文学网</title>
<meta name="keywords" content="魏征，隋书， 卷四十六 列传第十一全文， 卷四十六 列传第十一在线阅读 哈西文学网" />
<meta name="description" content="哈西文学网提供魏征的隋书  卷四十六 列传第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885712.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885712.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 列传第十一</h1>
            <div class="link xb">
                <a href="885688.html">上一页</a>&larr;<a href="index.html">返回列表</a>&rarr;<a
                    href="885728.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵<br /><br />&nbsp;&nbsp;&nbsp;&nbsp;赵，字贤通，天水西人也。祖超宗，魏河东太守。父仲懿，尚书左丞。<br /><br />&nbsp;&nbsp;&nbsp;&nbsp;少孤，养母至孝。年十四，有人盗伐其父墓中树者，对之号恸，因执送官。见<br /><br />&nbsp;&nbsp;&nbsp;&nbsp;魏右仆射周惠达，长揖不拜，自述孤苦，涕泗交集，惠达为之陨涕，叹息者久之。<br /><br />&nbsp;&nbsp;&nbsp;&nbsp;及长，深沉有器局，略涉书史。周太祖引为相府参军事。寻从破洛阳。及太祖班<br /><br />&nbsp;&nbsp;&nbsp;&nbsp;师，请留抚纳亡叛，太祖从之。于是帅所领与齐人前后五战，斩郡守、镇将、<br /><br />&nbsp;&nbsp;&nbsp;&nbsp;县令五人，虏获甚众，以功封平定县男，邑三百户。累转中书侍郎。<br /><br />&nbsp;&nbsp;&nbsp;&nbsp;闵帝受禅，迁陕州刺史。蛮酋向天王聚众作乱，以兵攻信陵、秭归。勒所<br /><br />&nbsp;&nbsp;&nbsp;&nbsp;部五百人，出其不意，袭击破之，二郡获全。时周人于江南岸置安蜀城以御陈，<br /><br />&nbsp;&nbsp;&nbsp;&nbsp;属霖雨数旬，城颓者百余步。蛮酋郑南乡叛，引陈将吴明彻欲掩安蜀。议者皆观<br /><br />&nbsp;&nbsp;&nbsp;&nbsp;益修守御，曰：“不然，吾自有以安之。”乃遣使说诱江外生蛮向武阳，令<br /><br />&nbsp;&nbsp;&nbsp;&nbsp;乘虚掩袭所居，获其南乡父母妻子。南乡闻之，其党各散，陈兵遂退。明年，吴<br /><br />&nbsp;&nbsp;&nbsp;&nbsp;明彻屡为寇患，勒兵御之，前后十六战，每挫其锋。获陈裨将覃住⑼踝阕印<br /><br />&nbsp;&nbsp;&nbsp;&nbsp;吴朗等三人，斩首百六十级。以功授开府仪同三司，迁荆州总管长史。入为民部<br /><br />&nbsp;&nbsp;&nbsp;&nbsp;中大夫。<br /><br />&nbsp;&nbsp;&nbsp;&nbsp;武帝出兵巩、洛，欲收齐河南之地。谏曰：“河南洛阳，四面受敌，纵得<br /><br />&nbsp;&nbsp;&nbsp;&nbsp;之，不可以守。请从河北，直指太原，倾其巢穴，可一举以定。”帝不纳，师竟<br /><br />&nbsp;&nbsp;&nbsp;&nbsp;无功。寻从上柱国于翼率众数万，自三鸦道以伐陈，克陈十九城而还。以谗毁，<br /><br />&nbsp;&nbsp;&nbsp;&nbsp;功不见录，除益州总管长史。未几，入为天官司会，累迁御正上大夫。与宗伯<br /><br />&nbsp;&nbsp;&nbsp;&nbsp;斛斯徵素不协，徵后出为齐州刺史，坐事下狱，自知罪重，遂逾狱而走。帝大怒，<br /><br />&nbsp;&nbsp;&nbsp;&nbsp;购之甚急。上密奏曰：“徵自以负罪深重，惧死遁逃，若不北窜匈奴，则南投<br /><br />&nbsp;&nbsp;&nbsp;&nbsp;吴越。徵虽愚陋，久历清显，奔彼敌国，无益圣朝。今者炎旱为灾，可因兹大赦。”<br /><br />&nbsp;&nbsp;&nbsp;&nbsp;帝从之。徵赖而获免，卒不言。<br /><br />&nbsp;&nbsp;&nbsp;&nbsp;高祖为丞相，加上开府，复拜天官都司会。俄迁大宗伯。及践阼，授玺绂，<br /><br />&nbsp;&nbsp;&nbsp;&nbsp;进位大将军，赐爵金城郡公，邑二千五百户，拜相州刺史。朝廷以晓习故事，<br /><br />&nbsp;&nbsp;&nbsp;&nbsp;征拜尚书右仆射。视事未几，以忤旨，寻出为陕州刺史，俄转冀州刺史，甚有威<br /><br />&nbsp;&nbsp;&nbsp;&nbsp;德。尝有疾，百姓奔驰，争为祈祷，其得民情如此。冀州谷薄，市井多奸诈，<br /><br />&nbsp;&nbsp;&nbsp;&nbsp;为铜斗铁尺，置之于肆，百姓便之。上闻而嘉焉，颁告天下，以为常法。尝有<br /><br />&nbsp;&nbsp;&nbsp;&nbsp;人盗田中蒿者，为吏所执。曰：“此乃刺史不能宣风化，彼何罪也。”慰谕<br /><br />&nbsp;&nbsp;&nbsp;&nbsp;而遣之，令人载蒿一车以赐盗者。盗者愧恧，过于重刑。其以德化民，皆此类也。<br /><br />&nbsp;&nbsp;&nbsp;&nbsp;上幸洛阳，来朝，上劳之曰：“冀州大藩，民用殷实，卿之为政，深副朕怀。”<br /><br />&nbsp;&nbsp;&nbsp;&nbsp;开皇十九年卒，时年六十八。子义臣嗣，官至太子洗马。后同杨谅反，诛。<br /><br />&nbsp;&nbsp;&nbsp;&nbsp;○赵芬<br /><br />&nbsp;&nbsp;&nbsp;&nbsp;赵芬，字士茂，天水西人也。父演，周秦州刺史。芬少有辩智，颇涉经史。<br /><br />&nbsp;&nbsp;&nbsp;&nbsp;周太祖引为相府铠曹参军，历记室，累迁熊州刺史。抚纳降附，得二千户，加开<br /><br />&nbsp;&nbsp;&nbsp;&nbsp;府仪同三司。大冢宰宇文护召为中外府掾，俄迁吏部下大夫。芬性强济，所居之<br /><br />&nbsp;&nbsp;&nbsp;&nbsp;职，皆有声绩。武帝亲总万机，拜内史下大夫，转少御正。芬明习故事，每朝廷<br /><br />&nbsp;&nbsp;&nbsp;&nbsp;有所疑议，众不能决者，芬辄为评断，莫不称善。后为司会，申国公李穆之讨齐<br /><br />&nbsp;&nbsp;&nbsp;&nbsp;也，引为行军长史，封淮安县男，邑五百户。复出为淅州刺史，转东京小宗伯，<br /><br />&nbsp;&nbsp;&nbsp;&nbsp;镇洛阳。<br /><br />&nbsp;&nbsp;&nbsp;&nbsp;高祖为丞相，尉迥与司马消难阴谋往来，芬察知之，密白高祖。由是深见亲<br /><br />&nbsp;&nbsp;&nbsp;&nbsp;委，迁东京左仆射，进爵郡公。开皇初，罢东京官，拜尚书左仆射，与郢国公王<br /><br />&nbsp;&nbsp;&nbsp;&nbsp;谊修律令。俄兼内史令，上甚信任之。未几，以老病出拜蒲州刺史，加金紫光禄<br /><br />&nbsp;&nbsp;&nbsp;&nbsp;大夫，仍领关东运漕，赐钱百万、粟五千石而遣之。后数年，上表乞骸骨，征还<br /><br />&nbsp;&nbsp;&nbsp;&nbsp;京师，赐以二马轺车，几杖被褥，归于家，皇太子又致巾帔。后数年，卒。上遣<br /><br />&nbsp;&nbsp;&nbsp;&nbsp;使致祭，鸿胪监护丧事。<br /><br />&nbsp;&nbsp;&nbsp;&nbsp;子元恪嗣，官至扬州总管司马，左迁候卫长史。少子元楷，与元恪皆明干世<br /><br />&nbsp;&nbsp;&nbsp;&nbsp;事。元楷大业中为历阳郡丞，与庐江郡丞徐仲宗皆竭百姓之产以贡于帝。仲宗迁<br /><br />&nbsp;&nbsp;&nbsp;&nbsp;南郡丞，元楷超拜江都郡丞，兼领江都宫使。<br /><br />&nbsp;&nbsp;&nbsp;&nbsp;○杨尚希<br /><br />&nbsp;&nbsp;&nbsp;&nbsp;杨尚希，弘农人也。祖真，魏天水太守。父承宾，商、直、淅三州刺史。尚<br /><br />&nbsp;&nbsp;&nbsp;&nbsp;希龆龀而孤。年十一，辞母请受业长安。涿郡卢辩见而异之，令入太学，专精不<br /><br />&nbsp;&nbsp;&nbsp;&nbsp;倦，同辈皆共推伏。周太祖尝亲临释奠，尚希时年十八，令讲《孝经》，词旨可<br /><br />&nbsp;&nbsp;&nbsp;&nbsp;观。太祖奇之，赐姓普六茹氏，擢为国子博士。累转舍人。仕明、武世，历太学<br /><br />&nbsp;&nbsp;&nbsp;&nbsp;博士、太子宫尹、计部中大夫，赐爵高都县侯，东京司宪中大夫。宣帝时，令尚<br /><br />&nbsp;&nbsp;&nbsp;&nbsp;希抚慰山东、河北，至相州而帝崩，与相州总管尉迥发丧于馆。尚希出谓左右曰：<br /><br />&nbsp;&nbsp;&nbsp;&nbsp;“蜀公哭不哀而视不安，将有他计。吾不去，将及于难。”遂夜中从捷径而遁。<br /><br />&nbsp;&nbsp;&nbsp;&nbsp;迟明，迥方觉，分数十骑自驿路追之，不及，遂归京师。高祖以尚希宗室之望，<br /><br />&nbsp;&nbsp;&nbsp;&nbsp;又背迥而至，待之甚厚。及迥屯兵武陟，遣尚希督宗室兵三千人镇潼关。寻授司<br /><br />&nbsp;&nbsp;&nbsp;&nbsp;会中大夫。<br /><br />&nbsp;&nbsp;&nbsp;&nbsp;高祖受禅，拜度支尚书，进爵为公。岁馀，出为河南道行台兵部尚书，加银<br /><br />&nbsp;&nbsp;&nbsp;&nbsp;青光禄大夫。尚希时见天下州郡过多，上表曰：“自秦并天下，罢侯置守，汉、<br /><br />&nbsp;&nbsp;&nbsp;&nbsp;魏及晋，邦邑屡改。窃见当今郡县，倍多于古，或地无百里，数县并置，或户不<br /><br />&nbsp;&nbsp;&nbsp;&nbsp;满千，二郡分领。具僚以众，资费日多；吏卒人倍，租调岁减。清干良才，百分<br /><br />&nbsp;&nbsp;&nbsp;&nbsp;无一，动须数万，如何可觅？所谓民少官多，十羊九牧。琴有更张之义，瑟无胶<br /><br />&nbsp;&nbsp;&nbsp;&nbsp;柱之理。今存要去闲，并小为大，国家则不亏粟帛，选举则易得贤才，敢陈管见，<br /><br />&nbsp;&nbsp;&nbsp;&nbsp;伏听裁处。”帝览而嘉之，于是遂罢天下诸郡。寻拜瀛州刺史，未之官，奉诏巡<br /><br />&nbsp;&nbsp;&nbsp;&nbsp;省淮南。还除兵部尚书。俄转礼部尚书，授上仪同。<br /><br />&nbsp;&nbsp;&nbsp;&nbsp;尚希性弘厚，兼以学业自通，甚有雅望，为朝廷所重。上时每旦临朝，日侧<br /><br />&nbsp;&nbsp;&nbsp;&nbsp;不倦，尚希谏曰：“周文王以忧勤损寿，武王以安乐延年。愿陛下举大纲，责成<br /><br />&nbsp;&nbsp;&nbsp;&nbsp;宰辅，繁碎之务，非人主所宜亲也。”上欢然曰：“公爱我者。”尚希素有足疾，<br /><br />&nbsp;&nbsp;&nbsp;&nbsp;上谓之曰：“蒲州出美酒，足堪养病，屈公卧治之。”于是出拜蒲州刺史，仍领<br /><br />&nbsp;&nbsp;&nbsp;&nbsp;本州宗团骠骑。尚希在州，甚有惠政，复引瀵水，立堤防，开稻田数千顷，民赖<br /><br />&nbsp;&nbsp;&nbsp;&nbsp;其利。开皇十年卒官，时年五十七。谥曰平。子F嗣，后改封丹水县公，官至安<br /><br />&nbsp;&nbsp;&nbsp;&nbsp;定郡丞。<br /><br />&nbsp;&nbsp;&nbsp;&nbsp;○长孙平<br /><br />&nbsp;&nbsp;&nbsp;&nbsp;长孙平，字处均，河南洛阳人也。父俭，周柱国。平美容仪，有器干，颇览<br /><br />&nbsp;&nbsp;&nbsp;&nbsp;书记。仕周，释褐卫王侍读。时武帝逼于宇文护，谋与卫王诛之，王前后常使平<br /><br />&nbsp;&nbsp;&nbsp;&nbsp;往来通意于帝。及护伏诛，拜开府、乐部大夫。宣帝即位，置东京官属，以平为<br /><br />&nbsp;&nbsp;&nbsp;&nbsp;小司寇，与小宗伯赵芬分掌六府。高祖龙潜时，与平情好款洽，及为丞相，恩礼<br /><br />&nbsp;&nbsp;&nbsp;&nbsp;弥厚。尉迥、王谦、司马消难并称兵内侮，高祖深以淮南为意。时贺若弼镇寿阳，<br /><br />&nbsp;&nbsp;&nbsp;&nbsp;恐其怀二心，遣平驰驿往代之。弼果不从，平麾壮士执弼，送于京师。<br /><br />&nbsp;&nbsp;&nbsp;&nbsp;开皇三年，征拜度支尚书。平见天下州县多罹水旱，百姓不给，奏令民间每<br /><br />&nbsp;&nbsp;&nbsp;&nbsp;秋家出粟麦一石已下，贫富差等，储之闾巷，以备凶年，各曰义仓。因上书曰：<br /><br />&nbsp;&nbsp;&nbsp;&nbsp;“臣闻国以民为本，民以食为命，劝农重谷，先王令轨。古者三年耕而馀一年之<br /><br />&nbsp;&nbsp;&nbsp;&nbsp;积，九年作而有三年之储，虽水旱为灾，而民无菜色，皆由劝导有方，蓄积先备<br /><br />&nbsp;&nbsp;&nbsp;&nbsp;者也。去年亢阳，关右饥馁，陛下运山东之粟，置常平之官，开发仓廪，普加赈<br /><br />&nbsp;&nbsp;&nbsp;&nbsp;赐，大德鸿恩，可谓至矣。然经国之道，义资远算，请勒诸州刺史、县令，以劝<br /><br />&nbsp;&nbsp;&nbsp;&nbsp;农积谷为务。“上深嘉纳。自是州里丰衍，民多赖焉。<br /><br />&nbsp;&nbsp;&nbsp;&nbsp;后数载，转工部尚书，名为称职。时有人告大都督邴绍非毁朝廷为愦愦者，<br /><br />&nbsp;&nbsp;&nbsp;&nbsp;上怒，将斩之。平进谏曰：“川泽纳污，所以成其深；山岳藏疾，所以就其大。<br /><br />&nbsp;&nbsp;&nbsp;&nbsp;臣不胜至愿，愿陛下弘山海之量，茂宽裕之德。鄙谚曰：‘不痴不聋，未堪作大<br /><br />&nbsp;&nbsp;&nbsp;&nbsp;家翁。’此言虽小，可以喻大。邴绍之言，不应闻奏，陛下又复诛之，臣恐百代<br /><br />&nbsp;&nbsp;&nbsp;&nbsp;之后，有亏圣德。”上于是赦绍。因敕群臣，诽谤之罪，勿复以闻。<br /><br />&nbsp;&nbsp;&nbsp;&nbsp;其后突厥达头可汗与都蓝可汗相攻，各遣使请授。上使平持节宣谕，令其和<br /><br />&nbsp;&nbsp;&nbsp;&nbsp;解，赐缣三百匹，良马一匹而遣之。平至突厥所，为陈利害，遂各解兵。可汗赠<br /><br />&nbsp;&nbsp;&nbsp;&nbsp;平马二百匹。及还，平进所得马，上尽以赐之。未几，遇谴，以尚书检校汴州事。<br /><br />&nbsp;&nbsp;&nbsp;&nbsp;岁馀，除汴州刺史。其后历许、贝二州，俱有善政。邺都俗薄，旧号难治，前后<br /><br />&nbsp;&nbsp;&nbsp;&nbsp;刺史多不称职。朝廷以平所在善称，转相州刺史。甚有能名。在州数年，会正月<br /><br />&nbsp;&nbsp;&nbsp;&nbsp;十五日，百姓大戏，画衣裳为鍪甲之象，上怒而免之。俄而念平镇淮南时事，进<br /><br />&nbsp;&nbsp;&nbsp;&nbsp;位大将军，拜太常卿，判吏部尚书事。仁寿中卒官。谥曰康。<br /><br />&nbsp;&nbsp;&nbsp;&nbsp;子师孝，性轻狡好利，数犯法。上以其不克负荷，遣使吊平国官。师孝后为<br /><br />&nbsp;&nbsp;&nbsp;&nbsp;渤海郡主簿，属大业之季，政教陵迟，师孝恣行贪浊，一郡苦之。后为王世充所<br /><br />&nbsp;&nbsp;&nbsp;&nbsp;害。<br /><br />&nbsp;&nbsp;&nbsp;&nbsp;○元军<br /><br />&nbsp;&nbsp;&nbsp;&nbsp;元晖，字叔平，河南洛阳人也。祖琛，魏恒、朔二州刺史。父翌，尚书左仆<br /><br />&nbsp;&nbsp;&nbsp;&nbsp;射。晖须眉如画，进止可观，颇好学，涉猎书记。少得美名于京下，周太祖见而<br /><br />&nbsp;&nbsp;&nbsp;&nbsp;礼之，命与诸子游处，每同席共砚，情契甚厚。弱冠，召补相府中兵参军，寻迁<br /><br />&nbsp;&nbsp;&nbsp;&nbsp;武伯下大夫。于时突厥屡为寇患，朝廷将结和亲，令晖赍锦彩十万，使于突厥。<br /><br />&nbsp;&nbsp;&nbsp;&nbsp;晖说以利害，申国厚礼，可汗大悦，遣其名王随献方物。俄拜仪同三司、宾部下<br /><br />&nbsp;&nbsp;&nbsp;&nbsp;大夫。保定初，大冢宰宇文护引为长史，会齐人来结盟好，以晖多才辩，与千乘<br /><br />&nbsp;&nbsp;&nbsp;&nbsp;公崔睦俱使于齐。迁振威中大夫。武帝之娉突厥后也，令晖致礼焉。加开府，转<br /><br />&nbsp;&nbsp;&nbsp;&nbsp;司宪大夫。及平关东，使晖安集河北，封义宁子，邑四百户。<br /><br />&nbsp;&nbsp;&nbsp;&nbsp;高祖总百揆，加上开府，进爵为公。开皇初，拜都官尚书，兼领太仆。奏请<br /><br />&nbsp;&nbsp;&nbsp;&nbsp;决杜阳水灌三原，溉舄卤之地数千顷，民赖其利。明年，转左武候将军，太仆<br /><br />&nbsp;&nbsp;&nbsp;&nbsp;卿如故。寻转兵部尚书，监漕渠之役。未几，坐事免。顷之，拜魏州刺史，颇有<br /><br />&nbsp;&nbsp;&nbsp;&nbsp;惠政。在任数年，以疾去职。岁馀，卒于京师，时年六十。上嗟悼久之，敕鸿胪<br /><br />&nbsp;&nbsp;&nbsp;&nbsp;监护丧事。谥曰元。子肃嗣，官至光禄少卿。肃弟仁器，性明敏，官至日南郡丞。<br /><br />&nbsp;&nbsp;&nbsp;&nbsp;○韦师<br /><br />&nbsp;&nbsp;&nbsp;&nbsp;韦师，字公颖，京兆杜陵人也。父，周骠骑大将军。师少沉谨，有至性。<br /><br />&nbsp;&nbsp;&nbsp;&nbsp;初就学，始读《孝经》，舍书而叹曰：“名教之极，其在兹乎！”少丁父母忧，<br /><br />&nbsp;&nbsp;&nbsp;&nbsp;居丧尽礼，州里称其孝行。及长，略涉经史，尤工骑射。周大冢宰宇文护引为中<br /><br />&nbsp;&nbsp;&nbsp;&nbsp;外府记室，转宾曹参军。师雅知诸蕃风俗及山川险易，其有夷狄朝贡，师必接对，<br /><br />&nbsp;&nbsp;&nbsp;&nbsp;论其国俗，如视诸掌。夷人惊服，无敢隐情。齐王宪为雍州牧，引为主簿，本官<br /><br />&nbsp;&nbsp;&nbsp;&nbsp;如故。及武帝亲总万机，转少府大夫。及平高氏，诏师安抚山东，徙为宾部大夫。<br /><br />&nbsp;&nbsp;&nbsp;&nbsp;高祖受禅，拜使部侍郎，赐爵井陉侯，邑五百户。数年，迁河北道行台兵部<br /><br />&nbsp;&nbsp;&nbsp;&nbsp;尚书，诏为山东河南十八州安抚大使。奏事称旨，赐钱三百万，兼领晋王广司马。<br /><br />&nbsp;&nbsp;&nbsp;&nbsp;其族人世康，为吏部尚书，与师素怀胜负。于时晋王为雍州牧，盛存望第，以司<br /><br />&nbsp;&nbsp;&nbsp;&nbsp;空杨雄、尚书左仆射高G并为州都督，引师为主簿。而世康弟世约为法曹从事。<br /><br />&nbsp;&nbsp;&nbsp;&nbsp;世康恚恨不能食，又耻世约在师之下，召世约数之曰：“汝何故为从事？”遂杖<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;后从上幸醴泉宫，上召师与左仆射高G、上柱国韩擒等，于卧内赐宴，令各<br /><br />&nbsp;&nbsp;&nbsp;&nbsp;叙旧事，以为笑乐。平陈之役，以本官领元帅掾，陈国府藏，悉委于师，秋毫无<br /><br />&nbsp;&nbsp;&nbsp;&nbsp;所犯，称为清白。后上为长宁王俨纳其女为妃。除汴州刺史，甚有治名，卒官。<br /><br />&nbsp;&nbsp;&nbsp;&nbsp;谥曰定。子德政嗣，大业中，仕至给事郎。<br /><br />&nbsp;&nbsp;&nbsp;&nbsp;○杨异<br /><br />&nbsp;&nbsp;&nbsp;&nbsp;杨异，字文殊，弘农华阴人也。祖钧，魏司空。父俭，侍中。异美风仪，沉<br /><br />&nbsp;&nbsp;&nbsp;&nbsp;深有器局。髫龀就学，日诵千言，见者奇之。九岁丁父忧，哀毁过礼，殆将灭性。<br /><br />&nbsp;&nbsp;&nbsp;&nbsp;及免丧之后，绝庆吊，闭户读书。数年之间，博涉书记。周闵帝时，为宁都太守，<br /><br />&nbsp;&nbsp;&nbsp;&nbsp;甚有能名。赐爵昌乐县子。后数以军功，进为侯。高祖作相，行济州事。及践阼，<br /><br />&nbsp;&nbsp;&nbsp;&nbsp;拜宗正少卿，加上开府。蜀王秀之镇益州也，朝廷盛选纲纪，以异方直，拜益州<br /><br />&nbsp;&nbsp;&nbsp;&nbsp;总管长史，赐钱二十万、缣三百匹、马五十匹而遣之。寻迁西南道行台兵部尚书。<br /><br />&nbsp;&nbsp;&nbsp;&nbsp;数载，复为宗正少卿。未几，擢拜刑部尚书。岁馀，出除吴州总管，甚有能名。<br /><br />&nbsp;&nbsp;&nbsp;&nbsp;时晋王广镇扬州，诏令异每岁一与王相见，评论得失，规讽疑阙。数载，卒官，<br /><br />&nbsp;&nbsp;&nbsp;&nbsp;时年六十二。子虔逊。<br /><br />&nbsp;&nbsp;&nbsp;&nbsp;○苏孝慈（兄子沙罗）<br /><br />&nbsp;&nbsp;&nbsp;&nbsp;苏孝慈，扶风人也。父武周，周兖州刺史。孝慈少沉谨，有器干，美容仪。<br /><br />&nbsp;&nbsp;&nbsp;&nbsp;周初为中侍上士。后拜都督，聘于齐，以奉使称旨，迁大都督。其年又聘于齐，<br /><br />&nbsp;&nbsp;&nbsp;&nbsp;还授宣纳上士。后从武帝伐齐，以功进位开府，赐爵文安县公，邑千五百户。寻<br /><br />&nbsp;&nbsp;&nbsp;&nbsp;改封临水县公，增邑千二百户，累迁工部上大夫。<br /><br />&nbsp;&nbsp;&nbsp;&nbsp;高祖受禅，进爵安平郡公，拜太府卿。于时王业初基，百度伊始，征天下工<br /><br />&nbsp;&nbsp;&nbsp;&nbsp;匠，纤微之巧，无不毕集。孝慈总其事，世以为能。俄迁大司农，岁馀，拜兵部<br /><br />&nbsp;&nbsp;&nbsp;&nbsp;尚书，待遇逾密。时皇太子勇颇知时政，上欲重宫官之望，多令大臣领其职。于<br /><br />&nbsp;&nbsp;&nbsp;&nbsp;是拜孝慈为太子右卫率，尚书如故。明年，上于陕州置常平仓，转输京下。以渭<br /><br />&nbsp;&nbsp;&nbsp;&nbsp;水多沙，流乍深乍浅，漕运者苦之，于是决谓水为渠以属河，令孝慈督其役。渠<br /><br />&nbsp;&nbsp;&nbsp;&nbsp;成，上善之。又领太子右庶子，转授左卫率，仍判工部、民部二尚书，称为干理。<br /><br />&nbsp;&nbsp;&nbsp;&nbsp;数载，进位大将军，转工部尚书，率如故。先是，以百僚供费不足，台省府寺咸<br /><br />&nbsp;&nbsp;&nbsp;&nbsp;置廨钱，收息取给。孝慈以为官民争利，非兴化之道，上表请罢之，请公卿以下<br /><br />&nbsp;&nbsp;&nbsp;&nbsp;给职田各有差，上并嘉纳焉。开皇十八年，将废太子，惮其在东宫，出为淅州刺<br /><br />&nbsp;&nbsp;&nbsp;&nbsp;史。太子以孝慈去，甚不平，形于言色。其见重如此。仁寿初，迁洪州总管，俱<br /><br />&nbsp;&nbsp;&nbsp;&nbsp;有惠政。共后桂林山越相聚为乱，诏孝慈为行军总管，击平之。其年卒官。有子<br /><br />&nbsp;&nbsp;&nbsp;&nbsp;会昌。<br /><br />&nbsp;&nbsp;&nbsp;&nbsp;孝慈兄子沙罗，字子粹。父顺，周眉州刺史。沙罗仕周，释褐都督。后从韦<br /><br />&nbsp;&nbsp;&nbsp;&nbsp;孝宽破尉迥，以功授开府仪同三司，封通秦县公。开皇初，蜀王秀镇益州，沙罗<br /><br />&nbsp;&nbsp;&nbsp;&nbsp;以本官从，拜资州刺史。八年，冉辞甲髀遥攻汶山、金川二镇，沙罗率兵击破<br /><br />&nbsp;&nbsp;&nbsp;&nbsp;之，授邛州刺史。后数载，检校利州总管事。从史万岁击西爨，累战有功，进位<br /><br />&nbsp;&nbsp;&nbsp;&nbsp;大将军，赐物千段。寻检校益州总管长史。会越归人王奉举兵作乱，沙罗从段文<br /><br />&nbsp;&nbsp;&nbsp;&nbsp;振讨平之，赐奴婢百口。会蜀王秀废，吏案奏沙罗云：“王奉为奴所杀，秀乃诈<br /><br />&nbsp;&nbsp;&nbsp;&nbsp;称左右斩之。又调熟獠，令出奴婢，沙罗隐而不奏。”由是除名，卒于家。有子<br /><br />&nbsp;&nbsp;&nbsp;&nbsp;康。<br /><br />&nbsp;&nbsp;&nbsp;&nbsp;○李雄<br /><br />&nbsp;&nbsp;&nbsp;&nbsp;李雄，字毗卢，赵郡高邑人也。祖}，魏太中大夫。父徽伯，齐陕州刺史，<br /><br />&nbsp;&nbsp;&nbsp;&nbsp;陷于周，雄因随军入长安。雄少慷慨，有大志。家世并以学业自通，雄独习骑射。<br /><br />&nbsp;&nbsp;&nbsp;&nbsp;其兄子旦让之曰：“弃文尚武，非士大夫之素业。”雄答曰：“窃览自古诚臣贵<br /><br />&nbsp;&nbsp;&nbsp;&nbsp;仕，文武不备而能济其功业者鲜矣。雄虽不敏，颇观前志，但不守章句耳。既文<br /><br />&nbsp;&nbsp;&nbsp;&nbsp;且武，兄何病焉！”子旦无以应之。<br /><br />&nbsp;&nbsp;&nbsp;&nbsp;周太祖时，释褐辅国将军。从达奚武平汉中，定兴州，又讨汾州叛胡，录前<br /><br />&nbsp;&nbsp;&nbsp;&nbsp;后功，拜骠骑大将军、仪同三司。闵帝受禅，进爵为公，迁小宾部。其后复从达<br /><br />&nbsp;&nbsp;&nbsp;&nbsp;奚武与齐人战于芒山，诸军大败，雄所领独全。武帝时，从陈王纯迎后于突厥，<br /><br />&nbsp;&nbsp;&nbsp;&nbsp;进爵奚伯，拜硖州刺史。数岁，征为本府中大夫。寻出为凉州总管长史。从滕王<br /><br />&nbsp;&nbsp;&nbsp;&nbsp;破吐谷浑于青海，以功加上仪同。宣帝嗣位，从行军总管韦孝宽略定淮南。雄<br /><br />&nbsp;&nbsp;&nbsp;&nbsp;以轻骑数百至硖石，说下十余城，拜豪州刺史。<br /><br />&nbsp;&nbsp;&nbsp;&nbsp;高祖总百揆，征为司会中大夫。以淮南之功，加位上开府。及受禅，拜鸿胪<br /><br />&nbsp;&nbsp;&nbsp;&nbsp;卿，进爵高都郡公，食邑二千户。后数年，晋王广出镇并州，以雄为河北行台兵<br /><br />&nbsp;&nbsp;&nbsp;&nbsp;部尚书。上谓雄曰：“吾儿既少，更事未多，以卿兼文武才，今推诚相委，吾无<br /><br />&nbsp;&nbsp;&nbsp;&nbsp;北顾之忧矣。”雄顿首而言曰：“陛下不以臣之不肖，寄臣以重任。臣虽愚固，<br /><br />&nbsp;&nbsp;&nbsp;&nbsp;心非木石，谨当竭诚效命，以答鸿恩。”[欷流涕，上慰谕而遣之。雄当官正直，<br /><br />&nbsp;&nbsp;&nbsp;&nbsp;侃然有不可犯之色，王甚敬惮，吏民称焉。岁馀，卒官。子公挺嗣。<br /><br />&nbsp;&nbsp;&nbsp;&nbsp;○张刘仁恩郭均冯世基狄s<br /><br />&nbsp;&nbsp;&nbsp;&nbsp;张，字士鸿，河间|人也。父羡，少好学，多所通涉，仕魏为荡难将军。<br /><br />&nbsp;&nbsp;&nbsp;&nbsp;从武帝入关，累迁银青光禄大夫。周太祖引为从事中郎，赐姓叱罗氏。历司职大<br /><br />&nbsp;&nbsp;&nbsp;&nbsp;夫，雍州治中、雍州刺史、仪同三司，赐爵虞乡县公。复入为司成中大夫，典国<br /><br />&nbsp;&nbsp;&nbsp;&nbsp;史。周代公卿，类多武将，唯羡以素业自通，甚为当时所重。后以年老，致仕于<br /><br />&nbsp;&nbsp;&nbsp;&nbsp;家。及高祖受禅，钦其德望，以书征之曰：“朕初临四海，思存政术，旧齿名贤，<br /><br />&nbsp;&nbsp;&nbsp;&nbsp;实怀勤伫。仪同昔在周室，德业有闻，虽云致仕，犹克壮年。即宜入朝，用副虚<br /><br />&nbsp;&nbsp;&nbsp;&nbsp;想。”及谒见，敕令勿拜，扶升殿，上降榻执手，与之同坐，宴语久之，赐以几<br /><br />&nbsp;&nbsp;&nbsp;&nbsp;杖。会迁都龙首，羡上表劝以俭约，上优诏答之。俄而卒，时年八十四。赠沧州<br /><br />&nbsp;&nbsp;&nbsp;&nbsp;刺史，谥曰定。撰《老子》、《庄子》义，名曰《道言》，五十二篇。<br /><br />&nbsp;&nbsp;&nbsp;&nbsp;好学，有父风。在魏释褐奉朝请，迁员外侍郎。周太祖引为外兵曹。闵帝<br /><br />&nbsp;&nbsp;&nbsp;&nbsp;受禅，加前将军。明、武世，历膳部大夫、冢宰司录，赐爵北平县子，邑四百户。<br /><br />&nbsp;&nbsp;&nbsp;&nbsp;宣帝时，加仪同，进爵为伯。高祖为丞相，深自推结，高祖以其有干用，甚亲<br /><br />&nbsp;&nbsp;&nbsp;&nbsp;遇之。及受禅，拜尚书右丞，进爵为侯。俄迁太府少卿，领营新都监丞。丁父忧<br /><br />&nbsp;&nbsp;&nbsp;&nbsp;去职，柴毁骨立。未期，起令视事，固让不许，授仪同三司，袭爵虞乡县公，增<br /><br />&nbsp;&nbsp;&nbsp;&nbsp;邑通前千五百户。寻迁太府卿，拜民部尚书。晋王广为扬州总管，授司马，加<br /><br />&nbsp;&nbsp;&nbsp;&nbsp;银青光禄大夫。性和厚，有识度，甚有当时之誉。后拜冀州刺史，晋王广频表<br /><br />&nbsp;&nbsp;&nbsp;&nbsp;请之，复为晋王长史，检校蒋州事。及晋王为皇太子，复为冀州刺史，进位上开<br /><br />&nbsp;&nbsp;&nbsp;&nbsp;府，吏民悦服，称为良二千石。仁寿四年卒官，时年七十四。子慧宝，官至绛郡<br /><br />&nbsp;&nbsp;&nbsp;&nbsp;丞。<br /><br />&nbsp;&nbsp;&nbsp;&nbsp;开皇时有刘仁恩者，不知何许人也，倜傥有文武干用。初为毛州刺史，治绩<br /><br />&nbsp;&nbsp;&nbsp;&nbsp;号天下第一，擢拜刑部尚书。又以行军总管从杨素伐陈，与素破陈将吕仲肃于荆<br /><br />&nbsp;&nbsp;&nbsp;&nbsp;门，仁恩之计居多，授上大将军，甚有当时之誉。冯翊郭均、上党冯世基，并明<br /><br />&nbsp;&nbsp;&nbsp;&nbsp;悟有干略，相继为兵部尚书。代人狄拢性弘厚，有局度，官至民部尚书。此<br /><br />&nbsp;&nbsp;&nbsp;&nbsp;四人俱显名于当世，然事行阙落，史莫能详。<br /><br />&nbsp;&nbsp;&nbsp;&nbsp;史臣曰：二赵明习故事，当世所推，及居端右，无闻殊绩。固知人之才器，<br /><br />&nbsp;&nbsp;&nbsp;&nbsp;各有分限，大小异宜，不可逾量。长孙平谏赦诽谤之罪，可谓仁人之言，高祖悦<br /><br />&nbsp;&nbsp;&nbsp;&nbsp;而从之，其利亦已博矣。元晖以明敏显达，韦师以清白成名，杨尚希、杨异，宗<br /><br />&nbsp;&nbsp;&nbsp;&nbsp;室之英，誉望隆重，苏孝慈、李雄、张，内外所履，咸称贞干，并任开皇之初，<br /><br />&nbsp;&nbsp;&nbsp;&nbsp;盖当时之选也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885712);">加入书签</a><a
                        href="885688.html">上一页</a>&larr;<a href="index.html">返回列表</a>&rarr;<a
                            href="885728.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885688.html"; var next_page = "885728.html"; var index_page = "index.html"; var sortid = "9"; var article_id = "13945"; var chapter_id = "885712"; var articlename = "隋书"; var chaptername = " 卷四十六 列传第十一"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>