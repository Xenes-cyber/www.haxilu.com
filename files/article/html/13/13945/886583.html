<!DOCTYPE html>
<html>
<head>
<meta charset="gbk" />
<title>隋书- 卷七十八 列传第四十三-在线阅读-哈西文学网</title>
<meta name="keywords" content="魏征，隋书， 卷七十八 列传第四十三全文， 卷七十八 列传第四十三在线阅读 哈西文学网" />
<meta name="description" content="哈西文学网提供魏征的隋书  卷七十八 列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886583.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886583.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十八 列传第四十三</h1>
            <div class="link xb">
                <a href="886546.html">上一页</a>&larr;<a href="index.html">返回列表</a>&rarr;<a
                    href="886623.html">下一页</a></div>			
            <div id="BookText">&nbsp;&nbsp;&nbsp;&nbsp;○艺术<br /><br />&nbsp;&nbsp;&nbsp;&nbsp;夫阴阳所以正时日，顺气序者也；卜筮所以决嫌疑，定犹豫者也；医巫所以<br /><br />&nbsp;&nbsp;&nbsp;&nbsp;御妖邪，养性命者也；音律所以和人神，节哀乐者也；相术所以辩贵贱，明分理<br /><br />&nbsp;&nbsp;&nbsp;&nbsp;者也；技巧所以利器用，济艰难者也。此皆圣人无心，因民设教，救恤灾患，禁<br /><br />&nbsp;&nbsp;&nbsp;&nbsp;止淫邪。自三五哲王，其所由来久矣。然昔之言阴阳者，则有箕子、裨灶、梓慎、<br /><br />&nbsp;&nbsp;&nbsp;&nbsp;子韦；晓音律者，则师旷、师挚、伯牙、杜夔；叙卜筮，则史扁、史苏、严君平、<br /><br />&nbsp;&nbsp;&nbsp;&nbsp;司马季主；论相术，则内史叔服、姑布子卿、唐举、许负；语医，则文挚、扁鹊、<br /><br />&nbsp;&nbsp;&nbsp;&nbsp;季咸、华佗；其巧思，则奚仲、墨翟、张平子、马德衡。凡此诸君者，仰观俯察，<br /><br />&nbsp;&nbsp;&nbsp;&nbsp;探赜索隐，咸诣幽微，思侔造化，通灵入妙，殊才绝技。或弘道以济时，或隐身<br /><br />&nbsp;&nbsp;&nbsp;&nbsp;以利物，深不可测，固无得而称焉。近古涉乎斯术者，鲜有存夫贞一，多肆其淫<br /><br />&nbsp;&nbsp;&nbsp;&nbsp;僻，厚诬天道。或变乱阴阳，曲成君欲，或假托神怪，荧惑民心。遂令时俗妖讹，<br /><br />&nbsp;&nbsp;&nbsp;&nbsp;不获返其真性，身罹灾毒，莫得寿终而死。艺成而下，意在兹乎？历观经史百家<br /><br />&nbsp;&nbsp;&nbsp;&nbsp;之言，无不存夫艺术，或叙其玄妙，或记其迂诞，非徒用广异闻，将以明乎劝戒。<br /><br />&nbsp;&nbsp;&nbsp;&nbsp;是以后来作者，或相祖述，故今亦采其尤著者，列为《艺术篇》云。<br /><br />&nbsp;&nbsp;&nbsp;&nbsp;○庾季才（子质卢太翼耿询）<br /><br />&nbsp;&nbsp;&nbsp;&nbsp;庾季才，字叔奕，新野人也。八世祖滔，随晋元帝过江，官至散骑常侍，封<br /><br />&nbsp;&nbsp;&nbsp;&nbsp;遂昌侯，因家于南郡江陵县。祖诜，梁处士，与宗人易齐名。父曼倩，光禄卿。<br /><br />&nbsp;&nbsp;&nbsp;&nbsp;季才幼颖悟，八岁诵《尚书》，十二通《周易》，好占玄象。居丧以孝闻。梁庐<br /><br />&nbsp;&nbsp;&nbsp;&nbsp;陵王绩辟荆州主簿，湘东王绎重其术艺，引授外兵参军。西台建，累迁中书郎，<br /><br />&nbsp;&nbsp;&nbsp;&nbsp;领太史，封宜昌县伯。季才固辞太史，元帝曰：“汉司马迁历世尸掌，魏高堂隆<br /><br />&nbsp;&nbsp;&nbsp;&nbsp;犹领此职，不无前例，卿何惮焉。”帝亦颇明星历，因共仰观，从容谓季才曰：<br /><br />&nbsp;&nbsp;&nbsp;&nbsp;“朕犹虑祸起萧墙，何方可息？”季才曰：“顷天象告变，秦将入郢，陛下宜留<br /><br />&nbsp;&nbsp;&nbsp;&nbsp;重臣，作镇荆陕，整旆还都，以避其患。假令羯寇侵蹙，止失荆湘，在于社稷，<br /><br />&nbsp;&nbsp;&nbsp;&nbsp;可得无虑。必久停留，恐非天意也。”帝初然之，后与吏部尚书宗懔等议，乃止。<br /><br />&nbsp;&nbsp;&nbsp;&nbsp;俄而江陵陷灭，竟如其言。<br /><br />&nbsp;&nbsp;&nbsp;&nbsp;周太祖一见季才，深加优礼，令参掌太史。每有征讨，恒预侍从。赐宅一区，<br /><br />&nbsp;&nbsp;&nbsp;&nbsp;水田十顷，并奴婢牛羊什物等，谓季才曰：“卿是南人，未安北土，故有此赐者，<br /><br />&nbsp;&nbsp;&nbsp;&nbsp;欲绝卿南望之心。宜尽诚事我，当以富贵相答。”初，郢都之陷也，衣冠士人多<br /><br />&nbsp;&nbsp;&nbsp;&nbsp;没为贱。季才散所赐物，购求亲故。文帝问：“何能若此？”季才曰：“仆闻魏<br /><br />&nbsp;&nbsp;&nbsp;&nbsp;克襄阳，先昭异度，晋平建业，喜得士衡。伐国求贤，古之道也。今郢都覆败，<br /><br />&nbsp;&nbsp;&nbsp;&nbsp;君信有罪，晋绅何咎，皆为贱隶！鄙人羁旅，不敢献言，诚切哀之，故赎购耳。”<br /><br />&nbsp;&nbsp;&nbsp;&nbsp;太祖乃悟曰：“吾之过也。微君遂失天下之望！”因出令免梁俘为奴婢者数千口。<br /><br />&nbsp;&nbsp;&nbsp;&nbsp;武成二年，与王褒、庾信同补麟趾学士。累迁稍伯大夫、车骑大将军、仪同<br /><br />&nbsp;&nbsp;&nbsp;&nbsp;三司。其后大冢宰宇文护执政，谓季才曰：“比日天道，有何徵祥？”季才对曰：<br /><br />&nbsp;&nbsp;&nbsp;&nbsp;“荷恩深厚，若不尽言，便同木石。顷上台有变，不利宰辅，公宜归政天子，请<br /><br />&nbsp;&nbsp;&nbsp;&nbsp;老私门。此则自享期颐，而受旦、]之美，子孙藩屏，终保维城之固。不然者，<br /><br />&nbsp;&nbsp;&nbsp;&nbsp;非复所知。”护沈吟久之，谓季才曰：“吾本意如此，但辞未获免耳。公既王官，<br /><br />&nbsp;&nbsp;&nbsp;&nbsp;可依朝例，无烦别参寡人也。”自是渐疏，不复别见。及护灭之后，阅其书记，<br /><br />&nbsp;&nbsp;&nbsp;&nbsp;武帝亲自临检，有假托符命，妄造异端者，皆致诛戮。唯得季才书两纸，盛言纬<br /><br />&nbsp;&nbsp;&nbsp;&nbsp;候灾祥，宜反政归权。帝谓少宗伯斛斯徵曰：“庾季才至诚谨悫，甚得人臣之礼。”<br /><br />&nbsp;&nbsp;&nbsp;&nbsp;因赐粟三百石，帛二百段。迁太史中大夫，诏撰《灵台秘苑》，加上仪同，封临<br /><br />&nbsp;&nbsp;&nbsp;&nbsp;颍伯，邑六百户。宣帝嗣位，加骠骑大将军、开府仪同三司，增邑三百户。<br /><br />&nbsp;&nbsp;&nbsp;&nbsp;及高祖为丞相，尝夜召季才而问曰：“吾以庸虚，受兹顾命，天时人事，卿<br /><br />&nbsp;&nbsp;&nbsp;&nbsp;以为何如？”季才曰：“天道精微，难可意察，切以人事卜之，符兆已定。季才<br /><br />&nbsp;&nbsp;&nbsp;&nbsp;纵言不可，公岂复得为箕、颍之事乎？”高祖默然久之，因举首曰：“吾今譬犹<br /><br />&nbsp;&nbsp;&nbsp;&nbsp;骑兽，诚不得下矣。”因赐杂彩五十匹，绢二百段，曰：“愧公此意，宜善为思<br /><br />&nbsp;&nbsp;&nbsp;&nbsp;之。”大定元年正月，季才言曰：“今月戊戌平旦，青气如楼阙，见于国城之上，<br /><br />&nbsp;&nbsp;&nbsp;&nbsp;俄而变紫，逆风西行。《气经》云：‘天不能无云而雨，皇王不能无气而立。’<br /><br />&nbsp;&nbsp;&nbsp;&nbsp;今王气已见，须即应之。二月日出卯入酉，居天之正位，谓之二八之门。日者，<br /><br />&nbsp;&nbsp;&nbsp;&nbsp;人君之象，人君正位，宜用二月。其月十三日甲子，甲为六甲之始，子为十二辰<br /><br />&nbsp;&nbsp;&nbsp;&nbsp;之初，甲数九，子数又九，九为天数。其日即是惊蛰，阳气壮发之时。昔周武王<br /><br />&nbsp;&nbsp;&nbsp;&nbsp;以二月甲子定天下，享年八百，汉高帝以二月甲午即帝位，享年四百，故知甲子、<br /><br />&nbsp;&nbsp;&nbsp;&nbsp;甲午为得天数。今二月甲子，宜应天受命。”上从之。<br /><br />&nbsp;&nbsp;&nbsp;&nbsp;开皇元年，授通直散骑常侍。高祖将迁都，夜与高G、苏威二人定议，季才<br /><br />&nbsp;&nbsp;&nbsp;&nbsp;旦而奏曰：“臣仰观玄象，俯察图记，龟兆允袭，必有迁都。且尧都平阳，舜都<br /><br />&nbsp;&nbsp;&nbsp;&nbsp;冀土，是知帝王居止，世代不同。且汉营此城，经今将八百岁，水皆咸卤，不甚<br /><br />&nbsp;&nbsp;&nbsp;&nbsp;宜人。愿陛下协天人之心，为迁徙之计。”高祖愕然，谓G等曰：“是何神也！”<br /><br />&nbsp;&nbsp;&nbsp;&nbsp;遂发诏施行，购绢三百段，马两匹，进爵为公。谓季才曰：“朕自今已后，信有<br /><br />&nbsp;&nbsp;&nbsp;&nbsp;天道矣。”于是令季才与其子质撰《垂象》、《地形》等志。上谓季才曰：“天<br /><br />&nbsp;&nbsp;&nbsp;&nbsp;地秘奥，推测多途，执见不同，或致差舛。朕不欲外人干预此事，故使公父子共<br /><br />&nbsp;&nbsp;&nbsp;&nbsp;为之也。”及书成奏之，赐米千石，绢六百段。九年，出为均州刺史。策书始降，<br /><br />&nbsp;&nbsp;&nbsp;&nbsp;将就藩，时议以季才术艺精通，有诏还委旧任。季才以年老，频表去职，每降优<br /><br />&nbsp;&nbsp;&nbsp;&nbsp;旨不许。会张胄玄历行，及袁充言日影长。上以问季才，季才因言充谬。上大怒，<br /><br />&nbsp;&nbsp;&nbsp;&nbsp;由是免职，给半禄归第。所有祥异，常使人就家访焉。仁寿三年卒，时年八十八。<br /><br />&nbsp;&nbsp;&nbsp;&nbsp;季才局量宽弘，术业优博，笃于信义，志好宾游。常吉日良辰，与琅琊王褒、<br /><br />&nbsp;&nbsp;&nbsp;&nbsp;彭城刘、河东裴政及宗人信等，为文酒之会。次有刘臻、明克让、柳\之徒，<br /><br />&nbsp;&nbsp;&nbsp;&nbsp;虽为后进，亦申游款。撰《灵台秘苑》一百二十卷，《垂象志》一百四十二卷，<br /><br />&nbsp;&nbsp;&nbsp;&nbsp;《地形志》八十七卷，并行于世。<br /><br />&nbsp;&nbsp;&nbsp;&nbsp;瘐质，字行修，少而明敏，早有志尚。八岁诵梁世祖《玄览》、《言志》等<br /><br />&nbsp;&nbsp;&nbsp;&nbsp;十赋，拜童子郎。仕周齐炀王记室。开皇元年，除奉朝请，历鄢陵令，迁陇州司<br /><br />&nbsp;&nbsp;&nbsp;&nbsp;马。大业初，授太史令。操履贞悫，立言忠鲠，每有灾异，必指事面陈。而炀帝<br /><br />&nbsp;&nbsp;&nbsp;&nbsp;性多忌刻，齐王┮啾徊孪印Ｖ首蛹笫蔽齐王属，帝谓质曰：“汝不能一心事<br /><br />&nbsp;&nbsp;&nbsp;&nbsp;我，乃使儿事齐王，何向背如此邪？”质曰：“臣事陛下，子事齐王，实是一心，<br /><br />&nbsp;&nbsp;&nbsp;&nbsp;不敢有二。”帝怒不解，由是出为合水令。八年，帝亲伐辽东，征诣行在所。至<br /><br />&nbsp;&nbsp;&nbsp;&nbsp;临渝谒见，帝谓质曰：“朕承先旨，亲事高丽，度其土地人民，才当我一郡，卿<br /><br />&nbsp;&nbsp;&nbsp;&nbsp;以为克不？”质对曰：“以臣管窥，伐之可克，切有愚见，不愿陛下亲行。”帝<br /><br />&nbsp;&nbsp;&nbsp;&nbsp;作色曰：“朕今总兵至此，岂可未见贼而自退也？”质又曰：“陛下若行，虑损<br /><br />&nbsp;&nbsp;&nbsp;&nbsp;军威。臣犹愿安驾住此，命骁将勇士指授规模，倍道兼行，出其不意。事宜在速，<br /><br />&nbsp;&nbsp;&nbsp;&nbsp;缓必无功。”帝不悦曰：“汝既难行，可住此也。”及师还，授太史令。九年，<br /><br />&nbsp;&nbsp;&nbsp;&nbsp;复征高丽，又问质曰：“今段复何如？”对曰：“臣实愚迷，犹执前见。陛下若<br /><br />&nbsp;&nbsp;&nbsp;&nbsp;亲动万乘，糜费实多。”帝怒曰：“我自行尚不能克，直遣人去，岂有成功也！”<br /><br />&nbsp;&nbsp;&nbsp;&nbsp;帝遂行。既而礼部尚书杨玄感据黎阳反，兵部侍郎斛斯政奔高丽，帝大惧，遽而<br /><br />&nbsp;&nbsp;&nbsp;&nbsp;西还，谓质曰：“卿前不许我行，当为此耳。今者玄感其成事乎？”质曰：“玄<br /><br />&nbsp;&nbsp;&nbsp;&nbsp;感地势虽隆，德望非素，因百姓之劳苦，冀侥幸而成功。今天下一家，未易可动。”<br /><br />&nbsp;&nbsp;&nbsp;&nbsp;帝曰：“荧惑入斗如何？”对曰：“斗，楚之分，玄感之所封也。今火色衰谢，<br /><br />&nbsp;&nbsp;&nbsp;&nbsp;终必无成。”十年，帝自西京将往东都，质谏曰：“比岁伐辽，民实劳敝，陛下<br /><br />&nbsp;&nbsp;&nbsp;&nbsp;宜镇抚关内，使百姓毕力归农。三五年间，令四海少得丰实，然后巡省，于事为<br /><br />&nbsp;&nbsp;&nbsp;&nbsp;宜。陛下思之。”帝不悦，质辞疾不从。帝闻之，怒，遣使驰传，锁质诣行在所。<br /><br />&nbsp;&nbsp;&nbsp;&nbsp;至东都，诏令下狱，竟死狱中。<br /><br />&nbsp;&nbsp;&nbsp;&nbsp;子俭，亦传父业，兼有学识。仕历襄武令、元德太子学士、齐王属。义宁初，<br /><br />&nbsp;&nbsp;&nbsp;&nbsp;为太史令，时有卢太翼、耿询，并以星历知名。<br /><br />&nbsp;&nbsp;&nbsp;&nbsp;卢太翼，字协昭，河间人也，本姓章仇氏。七岁诣学，日诵数千言，州里号<br /><br />&nbsp;&nbsp;&nbsp;&nbsp;曰神童。及长，闲居味道，不求荣利。博综群书，爰及佛道，皆得其精微。尤善<br /><br />&nbsp;&nbsp;&nbsp;&nbsp;占候算历之术。隐于白鹿山，数年徙居林虑山茱萸涧。请业者自远而至，初无所<br /><br />&nbsp;&nbsp;&nbsp;&nbsp;拒，后惮其烦，逃于五台山。地多药物，与弟子数人庐于岩下，萧然绝世，以为<br /><br />&nbsp;&nbsp;&nbsp;&nbsp;神仙可致。皇太子勇闻而召之，太翼知太子必不为嗣，谓所亲曰：“吾拘逼而来，<br /><br />&nbsp;&nbsp;&nbsp;&nbsp;不知所税驾也！”及太子废，坐法当死，高祖惜其才而不害，配为官奴。久之，<br /><br />&nbsp;&nbsp;&nbsp;&nbsp;乃释。其后目盲，以手摸书而知其字。仁寿末，高祖将避暑仁寿宫，太翼固谏不<br /><br />&nbsp;&nbsp;&nbsp;&nbsp;纳，至于再三。太翼曰：“臣愚岂敢饰词，但恐是行銮舆不反。”高祖大怒，系<br /><br />&nbsp;&nbsp;&nbsp;&nbsp;之长安狱，期还而斩之。高祖至宫寝疾，临崩，谓皇太子曰：“章仇翼，非常人<br /><br />&nbsp;&nbsp;&nbsp;&nbsp;也，前后言事，未尝不中。吾来日道当不反，今果至此，尔宜释之。”及炀帝即<br /><br />&nbsp;&nbsp;&nbsp;&nbsp;位，汉王谅反，帝以问之。答曰：“上稽玄象，下参人事，何所能为？”未几，<br /><br />&nbsp;&nbsp;&nbsp;&nbsp;谅果败。帝常从容言及天下氏族，谓太翼曰：“卿姓章仇，四岳之胄，与卢同源。”<br /><br />&nbsp;&nbsp;&nbsp;&nbsp;于是赐姓为卢氏。大业九年，从驾至辽东，太翼言于帝曰：“黎阳有兵气。”后<br /><br />&nbsp;&nbsp;&nbsp;&nbsp;数日而玄感反书闻，帝甚异之，数加赏赐。太翼所言天文之事，不可称数，关诸<br /><br />&nbsp;&nbsp;&nbsp;&nbsp;秘密，世莫得闻。后数载，卒于洛阳。<br /><br />&nbsp;&nbsp;&nbsp;&nbsp;耿询，字敦信，丹阳人也。滑稽辩给，伎巧绝人。陈后主之世，以客从东衡<br /><br />&nbsp;&nbsp;&nbsp;&nbsp;州刺史王勇于岭南。勇卒，询不归，遂与诸越相结，皆得其欢心。会郡俚反叛，<br /><br />&nbsp;&nbsp;&nbsp;&nbsp;推询为主。柱国王世积讨擒之，罪当诛。自言有巧思，世积释之，以为家奴。久<br /><br />&nbsp;&nbsp;&nbsp;&nbsp;之，见其故人高智宝以玄象直太史，询从之受天文算术。询创意造浑天仪，不假<br /><br />&nbsp;&nbsp;&nbsp;&nbsp;人力，以水转之，施于暗室中，使智宝外候天时，合如符契。世积知而奏之，高<br /><br />&nbsp;&nbsp;&nbsp;&nbsp;祖配询为官奴，给使太史局。后赐蜀王秀，从往益州，秀甚信之。及秀废，复当<br /><br />&nbsp;&nbsp;&nbsp;&nbsp;诛，何稠言于高祖曰：“耿询之巧，思若有神，臣诚为朝廷惜之。”上于是特原<br /><br />&nbsp;&nbsp;&nbsp;&nbsp;其罪。询作马上刻漏，世称其妙。炀帝即位，进欹器，帝善之，放为良民。岁余，<br /><br />&nbsp;&nbsp;&nbsp;&nbsp;授右尚方署监事。七年，车驾东征，询上书曰：“辽东不可讨，师必无功。”帝<br /><br />&nbsp;&nbsp;&nbsp;&nbsp;大怒，命左右斩之，何稠苦谏得免。及平壤之败，帝以询言为中，以询守太史丞。<br /><br />&nbsp;&nbsp;&nbsp;&nbsp;宇文化及弑逆之后，从至黎阳，谓其妻曰：“近观人事，远察天文，宇文必败，<br /><br />&nbsp;&nbsp;&nbsp;&nbsp;李氏当王，吾知所归矣。”询欲去之，为化及所杀。著《鸟情占》一卷，行于世。<br /><br />&nbsp;&nbsp;&nbsp;&nbsp;○韦鼎<br /><br />&nbsp;&nbsp;&nbsp;&nbsp;韦鼎，字超盛，京兆杜陵人也。高祖玄，隐于商山，因而归宋。祖睿，梁开<br /><br />&nbsp;&nbsp;&nbsp;&nbsp;府仪同三司。父正，黄门侍郎。鼎少通脱，博涉经史，明阴阳逆刺，尤善相术。<br /><br />&nbsp;&nbsp;&nbsp;&nbsp;仕梁，起家湘东王法曹参军。遭父忧，水浆不入口者五日，哀毁过礼，殆将灭性。<br /><br />&nbsp;&nbsp;&nbsp;&nbsp;服阕，为邵陵王主簿。侯景之乱，鼎兄昂卒于京城，鼎负尸出，寄于中兴寺。求<br /><br />&nbsp;&nbsp;&nbsp;&nbsp;棺无所得，鼎哀愤恸哭，忽见江中有物，流至鼎所，鼎切异之。往见，乃新棺也，<br /><br />&nbsp;&nbsp;&nbsp;&nbsp;因以充殓。元帝闻之，以为精诚所感。侯景平，司徒王僧辩以为户曹属，历太尉<br /><br />&nbsp;&nbsp;&nbsp;&nbsp;掾、大司马从事、中书侍郎。<br /><br />&nbsp;&nbsp;&nbsp;&nbsp;陈武帝在南徐州，鼎望气知其当王，遂寄孥焉。因谓陈武帝曰：“明年有大<br /><br />&nbsp;&nbsp;&nbsp;&nbsp;臣诛死，后四岁，梁其代终，天之历数当归舜后。昔周灭殷氏，封妫满于宛丘，<br /><br />&nbsp;&nbsp;&nbsp;&nbsp;其裔子孙因为陈氏。仆观明公天纵神武，继绝统者，无乃是乎！”武帝阴有图僧<br /><br />&nbsp;&nbsp;&nbsp;&nbsp;辩意，闻其言，大喜，因而定策。及受禅，拜黄门侍郎，俄迁司农卿、司徒右长<br /><br />&nbsp;&nbsp;&nbsp;&nbsp;史、贞威将军，领安右晋安王长史、行府国事，转廷尉卿。太建中，为聘周主使，<br /><br />&nbsp;&nbsp;&nbsp;&nbsp;加散骑常侍。寻为秘书监、宣远将军，转临海王长史，行吴兴郡事。入为太府卿。<br /><br />&nbsp;&nbsp;&nbsp;&nbsp;至德初，鼎尽质货田宅，寓居僧寺。友人大匠卿毛彪问其故，答曰：“江东王气<br /><br />&nbsp;&nbsp;&nbsp;&nbsp;尽于此矣。吾与尔当葬长安。期运将及，故破产耳。”<br /><br />&nbsp;&nbsp;&nbsp;&nbsp;初，鼎之聘周也，尝与高祖相遇，鼎谓高祖曰：“观公容貌，故非常人，而<br /><br />&nbsp;&nbsp;&nbsp;&nbsp;神监深远，亦非群贤所逮也。不久必大贵，贵则天下一家，岁一周天，老夫当委<br /><br />&nbsp;&nbsp;&nbsp;&nbsp;质。公相不可言，愿深自爱。”及陈平，上驰召之，授上仪同三司，待遇甚厚。<br /><br />&nbsp;&nbsp;&nbsp;&nbsp;上每与公王宴赏，鼎恒预焉。高祖尝从容谓之曰：“韦世康与公相去远近？”鼎<br /><br />&nbsp;&nbsp;&nbsp;&nbsp;对曰：“臣宗族分派，南北孤绝，自生以来，未尝访问。”帝曰：“公百世卿族，<br /><br />&nbsp;&nbsp;&nbsp;&nbsp;何得尔也。”乃命官给酒肴，遣世康与鼎还杜陵，乐饮十余日。鼎乃考校昭穆，<br /><br />&nbsp;&nbsp;&nbsp;&nbsp;自楚太傅孟以下二十余世，作《韦氏谱》七卷。时兰陵公主寡，上为之求夫，选<br /><br />&nbsp;&nbsp;&nbsp;&nbsp;亲卫柳述及萧`等以示于鼎。鼎曰：“`当封侯，而无贵妻之相，述亦通显，而<br /><br />&nbsp;&nbsp;&nbsp;&nbsp;守位不终。”上曰：“位由我耳。”遂以主降述。上又问鼎：“诸儿谁得嗣？”<br /><br />&nbsp;&nbsp;&nbsp;&nbsp;答曰：“至尊、皇后所最爱者，即当与之，非臣敢预知也。”上笑曰：“不肯显<br /><br />&nbsp;&nbsp;&nbsp;&nbsp;言乎？”<br /><br />&nbsp;&nbsp;&nbsp;&nbsp;开皇十二年，除光州刺史，以仁义教导，务弘清静。州中有土豪，外修边幅，<br /><br />&nbsp;&nbsp;&nbsp;&nbsp;而内行不轨，常为劫盗。鼎于都会时谓之曰：“卿是好人，那忽作贼？”因条其<br /><br />&nbsp;&nbsp;&nbsp;&nbsp;徒党谋议逗留，其人惊惧，即自首伏。又有人客游，通主家之妾，及其还去，妾<br /><br />&nbsp;&nbsp;&nbsp;&nbsp;盗珍物，于夜亡，寻于草中为人所杀。主家知客与妾通，因告客杀之。县司鞫问，<br /><br />&nbsp;&nbsp;&nbsp;&nbsp;具得奸状，因断客死。狱成，上于鼎，鼎览之曰：“此客实奸，而杀非也。乃某<br /><br />&nbsp;&nbsp;&nbsp;&nbsp;寺僧d妾盗物，令奴杀之，赃在某处。”即放此客，遣掩僧，并获赃物。自是<br /><br />&nbsp;&nbsp;&nbsp;&nbsp;部内肃然不言，咸称其有神，道无拾遗。寻追入京，以年老多病，累加优赐。顷<br /><br />&nbsp;&nbsp;&nbsp;&nbsp;之，卒，年七十九。<br /><br />&nbsp;&nbsp;&nbsp;&nbsp;○来和<br /><br />&nbsp;&nbsp;&nbsp;&nbsp;来和，字弘顺，京兆长安人也。少好相术，所言多验。大冢宰宇文护引之左<br /><br />&nbsp;&nbsp;&nbsp;&nbsp;右，由是出入公卿之门。初为夏官府下士，累迁少卜上士，购爵安定乡男。迁畿<br /><br />&nbsp;&nbsp;&nbsp;&nbsp;伯下大夫，进封洹水县男。高祖微时，来诣和相，和待人去，谓高祖曰：“公当<br /><br />&nbsp;&nbsp;&nbsp;&nbsp;王有四海。”及为丞相，拜仪同，既受禅，进爵为子。开皇末，和上表自陈曰：<br /><br />&nbsp;&nbsp;&nbsp;&nbsp;臣早奉龙颜，自周代天和三年已来，数蒙陛下顾问，当时具言至尊膺图受命，<br /><br />&nbsp;&nbsp;&nbsp;&nbsp;光宅区宇。此乃天授，非由人事所及。臣无劳效，坐致五品，二十余年。臣是何<br /><br />&nbsp;&nbsp;&nbsp;&nbsp;人，敢不惭惧！愚臣不任区区之至，谨录陛下龙潜之时，臣有所言一得，书之秘<br /><br />&nbsp;&nbsp;&nbsp;&nbsp;府，死无所恨。昔陛下在周，尝与永富公窦荣定语臣曰：“我闻有行声，即识其<br /><br />&nbsp;&nbsp;&nbsp;&nbsp;人。”臣当时即言公眼如曙星，无所不照，当王有天下，愿忍诛杀。建德四年五<br /><br />&nbsp;&nbsp;&nbsp;&nbsp;月，周武帝在云阳宫，谓臣曰：“诸公皆汝所识，隋公相禄何如？”臣报武帝曰：<br /><br />&nbsp;&nbsp;&nbsp;&nbsp;“隋公止是守节人，可镇一方。若为将领，陈无不破。”臣即于宫东南奏闻。陛<br /><br />&nbsp;&nbsp;&nbsp;&nbsp;下谓臣，此语不忘。明年，乌丸轨言于武帝曰：“隋公非人臣。”帝寻以问臣，<br /><br />&nbsp;&nbsp;&nbsp;&nbsp;臣知帝有疑，臣诡报曰：“是节臣，更无异相。”于时王谊、梁彦光等知臣此语。<br /><br />&nbsp;&nbsp;&nbsp;&nbsp;大象二年五月，至尊从永巷东门入，臣在永巷门东，北面立，陛下问臣曰：“我<br /><br />&nbsp;&nbsp;&nbsp;&nbsp;无灾障不？”臣奏陛下曰：“公骨法气色相应，天命已有付属。”未几，遂总百<br /><br />&nbsp;&nbsp;&nbsp;&nbsp;揆。<br /><br />&nbsp;&nbsp;&nbsp;&nbsp;上览之大悦，进位开府，购物五百段，米三百石，地十顷。<br /><br />&nbsp;&nbsp;&nbsp;&nbsp;和同郡韩则，尝诣和相，和谓之曰：“后四五当得大官。”人初不知所谓。<br /><br />&nbsp;&nbsp;&nbsp;&nbsp;则至开皇十五年五月而终，人问其故，和曰：“十五年为三五，加以五月为四五。<br /><br />&nbsp;&nbsp;&nbsp;&nbsp;大官，椁也。”和言多此类。著《相经》四十卷。<br /><br />&nbsp;&nbsp;&nbsp;&nbsp;道士张宾、焦子顺、雁门人董子华，此三人，当高祖龙潜时，并私谓高祖曰：<br /><br />&nbsp;&nbsp;&nbsp;&nbsp;“公当为天子，善自爱。”及践阼，以宾为华州刺史，子顺为开府，子华为上仪<br /><br />&nbsp;&nbsp;&nbsp;&nbsp;同。<br /><br />&nbsp;&nbsp;&nbsp;&nbsp;○萧吉（杨伯丑临孝恭刘v）<br /><br />&nbsp;&nbsp;&nbsp;&nbsp;萧吉，字文休，梁武帝兄长沙宣武王懿之孙也。博学多通，尤精阴阳算术。<br /><br />&nbsp;&nbsp;&nbsp;&nbsp;江陵陷，遂归于周，为仪同。宣帝时，吉以朝政日乱，上书切谏。帝不纳。及隋<br /><br />&nbsp;&nbsp;&nbsp;&nbsp;受禅，进上仪同，以本官太常考定古今阴阳书。吉性孤峭，不与公卿相沉浮，又<br /><br />&nbsp;&nbsp;&nbsp;&nbsp;与杨素不协，由是摈落于世，郁郁不得志。见上好徵祥之说，欲干没自进，遂矫<br /><br />&nbsp;&nbsp;&nbsp;&nbsp;其迹为悦媚焉。开皇十四年上书曰：“今年岁在甲寅，十一月朔旦，以辛酉为冬<br /><br />&nbsp;&nbsp;&nbsp;&nbsp;至。来年乙卯，正月朔旦，以庚申为元日，冬至之日，即在朔旦。《乐汁图徵》<br /><br />&nbsp;&nbsp;&nbsp;&nbsp;云：‘天元十一月朔旦冬至，圣王受享祚。’今圣主在位，居天元之首，而朔旦<br /><br />&nbsp;&nbsp;&nbsp;&nbsp;冬至，此庆一也。辛酉之日，即是至尊本命，辛德在丙，此十一月建丙子。酉德<br /><br />&nbsp;&nbsp;&nbsp;&nbsp;在寅，正月建寅为本命，与月德合，而居元朔之首，此庆二也。庚申之日，即是<br /><br />&nbsp;&nbsp;&nbsp;&nbsp;行年，乙德在庚，卯德在申，来年乙卯，是行年与岁合德，而在元旦之朝，此庆<br /><br />&nbsp;&nbsp;&nbsp;&nbsp;三也。《阴阳书》云：‘年命与岁月合德者，必有福庆。’《洪范传》云：‘岁<br /><br />&nbsp;&nbsp;&nbsp;&nbsp;之朝，月之朝，日之朝，主王者。’经书并谓三长应之者，延年福吉。况乃甲寅<br /><br />&nbsp;&nbsp;&nbsp;&nbsp;部首，十一月阳之始，朔旦冬至，是圣王上元。正月是正阳之月，岁之首，月之<br /><br />&nbsp;&nbsp;&nbsp;&nbsp;先。朔旦是岁之元，月之朝，日之先，嘉辰之会。而本命为九元之先，行年为三<br /><br />&nbsp;&nbsp;&nbsp;&nbsp;长之首，并与岁月合德。所以《灵宝经》云：‘角音龙精，其祚日强。’来岁年<br /><br />&nbsp;&nbsp;&nbsp;&nbsp;命纳音俱角，历之与经，如合符契。又甲寅、乙卯，天地合也，甲寅之年，以辛<br /><br />&nbsp;&nbsp;&nbsp;&nbsp;酉冬至，来年乙卯，以甲子夏至。冬至阳始，郊天之日，即是至尊本命，此庆四<br /><br />&nbsp;&nbsp;&nbsp;&nbsp;也。夏至阴始，祀地之辰，即是皇后本命，此庆五也。至尊德并乾之覆育，皇后<br /><br />&nbsp;&nbsp;&nbsp;&nbsp;仁同地之载养，所以二仪元气，并会本辰。”上览之大悦，赐物五百段。<br /><br />&nbsp;&nbsp;&nbsp;&nbsp;房陵王时为太子，言东宫多鬼f，鼠妖数见。上令吉诣东宫，禳邪气。于宣<br /><br />&nbsp;&nbsp;&nbsp;&nbsp;慈殿设神坐，有回风从艮地鬼门来，扫太子坐。吉以桃汤苇火驱逐之，风出宫门<br /><br />&nbsp;&nbsp;&nbsp;&nbsp;而止。又谢土，于未地设坛，为四门，置五帝坐。于时至寒，有蝮〈游髂侠矗<br /><br />&nbsp;&nbsp;&nbsp;&nbsp;入人门，升赤帝坐，还从人门而出。行数步，忽然不见。上大异之，赏赐优洽。<br /><br />&nbsp;&nbsp;&nbsp;&nbsp;又上言太子当不安位，时上阴欲废立，得其言是之。由此每被顾问。<br /><br />&nbsp;&nbsp;&nbsp;&nbsp;及献皇后崩，上令吉卜择葬所，吉历筮山原，至一处，云“卜年二千，卜世<br /><br />&nbsp;&nbsp;&nbsp;&nbsp;二百”，具图而奏之。上曰：“吉凶由人，不在于地。高纬父葬，岂不卜乎？国<br /><br />&nbsp;&nbsp;&nbsp;&nbsp;寻灭亡。正如我家墓田，若云不吉，朕不当为天子；若云不凶，我弟不当战没。”<br /><br />&nbsp;&nbsp;&nbsp;&nbsp;然竟从吉言。吉表曰：“去月十六日，皇后山陵西北，鸡未鸣前，有黑云方圆五<br /><br />&nbsp;&nbsp;&nbsp;&nbsp;六百步，从地属天。东南又有旌旗车马帐幕，布满七八里，并有人往来检校，部<br /><br />&nbsp;&nbsp;&nbsp;&nbsp;伍甚整，日出乃灭，同见者十余人。谨案《葬书》云：‘气王与姓相生，大吉。’<br /><br />&nbsp;&nbsp;&nbsp;&nbsp;今黑气当冬王，与姓相生，是大吉利，子孙无疆之候也。”上大悦。其后上将亲<br /><br />&nbsp;&nbsp;&nbsp;&nbsp;临发殡，吉复奏上曰：“至尊本命辛酉，今岁斗魁及天冈，临卯酉，谨按《阴阳<br /><br />&nbsp;&nbsp;&nbsp;&nbsp;书》，不得临丧。”上不纳。退而告族人萧平仲曰：“皇太子遣宇文左率深谢余<br /><br />&nbsp;&nbsp;&nbsp;&nbsp;云：‘公前称我当为太子，竟有其验，终不忘也。今卜山陵，务令我早立。我立<br /><br />&nbsp;&nbsp;&nbsp;&nbsp;之后，当以富贵相报。’吾记之曰：‘后四载，太子御天下。’今山陵气应，上<br /><br />&nbsp;&nbsp;&nbsp;&nbsp;又临丧，兆益见矣。且太子得政，隋其亡乎！当有真人出治之矣。吾前绐云卜年<br /><br />&nbsp;&nbsp;&nbsp;&nbsp;二千者，是三十字也；卜世二百者，取三十二运也。吾言信矣，汝其志之。”<br /><br />&nbsp;&nbsp;&nbsp;&nbsp;及炀帝嗣位，拜太府少卿，加位开府。尝行经华阴，见杨素冢上有白气属天，<br /><br />&nbsp;&nbsp;&nbsp;&nbsp;密言于帝。帝问其故，吉曰：“其候素家当有兵祸，灭门之象。改葬者，庶可免<br /><br />&nbsp;&nbsp;&nbsp;&nbsp;乎！’帝后从容谓杨玄感曰：“公家宜早改葬。”玄感亦微知其故，以为吉祥，<br /><br />&nbsp;&nbsp;&nbsp;&nbsp;托以辽东未灭，不遑私门之事。未几而玄感以反族灭，帝弥信之。后岁余，卒官。<br /><br />&nbsp;&nbsp;&nbsp;&nbsp;著《金海》三十卷，《相经要录》一卷，《宅经》八卷，《葬经》六卷，《乐谱》<br /><br />&nbsp;&nbsp;&nbsp;&nbsp;二十卷及《帝王养生方》二卷，《相手版要决》一卷，《太一立成》一卷，并行<br /><br />&nbsp;&nbsp;&nbsp;&nbsp;于世。<br /><br />&nbsp;&nbsp;&nbsp;&nbsp;时有杨伯丑，临孝恭、刘v，俱以阴阳术数知名。<br /><br />&nbsp;&nbsp;&nbsp;&nbsp;杨伯丑，冯翊武乡人也。好读《易》，隐于华山。开皇初，被徵入朝，见公<br /><br />&nbsp;&nbsp;&nbsp;&nbsp;卿不为礼，无贵贱皆汝之。人不能测也。高祖召与语，竟无所答。上赐之衣服，<br /><br />&nbsp;&nbsp;&nbsp;&nbsp;至朝堂，舍之而去。于是被发阳狂，游行市里，形体垢秽，未尝栉沐。尝有张永<br /><br />&nbsp;&nbsp;&nbsp;&nbsp;乐者，卖卜京师，伯丑每从之游。永乐为卦有不能决者，伯丑辄为分析爻象，寻<br /><br />&nbsp;&nbsp;&nbsp;&nbsp;幽入微。永乐嗟服，自以为非所及也。伯丑亦开肆卖卜。有人尝失子，就伯丑筮<br /><br />&nbsp;&nbsp;&nbsp;&nbsp;者。卦成，伯丑曰：“汝子在怀远坊南门道东北壁上，有青裙女子抱之，可往取<br /><br />&nbsp;&nbsp;&nbsp;&nbsp;也。”如言果得。或者有金数两，夫妻共藏之，于后失金，其夫意妻有异志，将<br /><br />&nbsp;&nbsp;&nbsp;&nbsp;逐之。其妻称冤，以诣伯丑，为筮之曰：“金在矣。”悉呼其家人，指一人曰：<br /><br />&nbsp;&nbsp;&nbsp;&nbsp;“可取金来！”其人赧然，应声而取之。道士韦知常诣伯丑问吉凶，伯丑曰：<br /><br />&nbsp;&nbsp;&nbsp;&nbsp;“汝勿东北行，必不得已，当早还。不然者，杨素斩汝头。”未几，上令知常事<br /><br />&nbsp;&nbsp;&nbsp;&nbsp;汉王谅。俄而上崩，谅举兵反，知常逃归京师。知常先与杨素有隙，及素平并州，<br /><br />&nbsp;&nbsp;&nbsp;&nbsp;先访知常，将斩之，赖此获免。又人有失马，来诣伯丑卜者。时伯丑为皇太子所<br /><br />&nbsp;&nbsp;&nbsp;&nbsp;召，在途遇之，立为作卦，卦成，曰：“我不遑为卿占之，卿且向西市东壁门南<br /><br />&nbsp;&nbsp;&nbsp;&nbsp;第三店，为我买鱼作脍，当得马矣。”其人如此言，须臾，有一人牵所失马而至，<br /><br />&nbsp;&nbsp;&nbsp;&nbsp;遂擒之。崖州尝献径寸珠，其使者阴易之，上心疑焉，召伯丑令筮。伯丑曰：<br /><br />&nbsp;&nbsp;&nbsp;&nbsp;“有物出自水中，质圆而色光，是大珠也。今为人所隐。”具言隐者姓名容状。<br /><br />&nbsp;&nbsp;&nbsp;&nbsp;上如言簿责之，果得本珠。上奇之，赐帛二十匹。国子祭酒何妥尝诣之论《易》，<br /><br />&nbsp;&nbsp;&nbsp;&nbsp;闻妥之言，倏然而笑曰：“何用郑玄、王弼之言乎！”久之，微有辨答，所说辞<br /><br />&nbsp;&nbsp;&nbsp;&nbsp;义，皆异先儒之旨，而思理玄妙，故论者以为天然独得，非常人所及也。竟以寿<br /><br />&nbsp;&nbsp;&nbsp;&nbsp;终。<br /><br />&nbsp;&nbsp;&nbsp;&nbsp;临孝恭，京兆人也。明天文算术，高祖甚亲遇之。每言灾祥之事，未尝不中，<br /><br />&nbsp;&nbsp;&nbsp;&nbsp;上因令考定阴阳。官至上仪同。著《欹器图》三卷，《地动铜仪经》一卷，《九<br /><br />&nbsp;&nbsp;&nbsp;&nbsp;宫五墓》一卷，《遁甲月令》十卷，《元辰经》十卷，《元辰厄》一百九卷，<br /><br />&nbsp;&nbsp;&nbsp;&nbsp;《百怪书》十八卷，《禄命书》二十卷，《九宫龟经》一百一十卷，《太一式经》<br /><br />&nbsp;&nbsp;&nbsp;&nbsp;三十卷，《孔子马头易卜书》一卷，并行于世。<br /><br />&nbsp;&nbsp;&nbsp;&nbsp;刘v，荥阳人也。开皇初，为大都督，封索卢县公。其所占候，合如符契，<br /><br />&nbsp;&nbsp;&nbsp;&nbsp;高祖甚亲之。初与张宾、刘晖、马显定历。后奉诏撰兵书十卷，名曰《金韬》，<br /><br />&nbsp;&nbsp;&nbsp;&nbsp;上善之。复著《阴策》二十卷，《观台飞候》六卷，《玄象要记》五卷，《律历<br /><br />&nbsp;&nbsp;&nbsp;&nbsp;术文》一卷，《婚姻志》三卷，《产乳志》二卷，《式经》四卷，《四时立成法》<br /><br />&nbsp;&nbsp;&nbsp;&nbsp;一卷，《安历志》十二卷，《归正易》十卷，并行于世。<br /><br />&nbsp;&nbsp;&nbsp;&nbsp;○张胄玄<br /><br />&nbsp;&nbsp;&nbsp;&nbsp;张胄玄，渤海人也。博学多通，尤精术数。冀州刺史赵荐之，高祖征授<br /><br />&nbsp;&nbsp;&nbsp;&nbsp;云骑尉，直太史，参议律历事。时辈多出其下，由是太史令刘晖等甚忌之。然晖<br /><br />&nbsp;&nbsp;&nbsp;&nbsp;言多不中，胄玄所推步甚精密，上异之。令杨素与术数人立议六十一事，皆旧法<br /><br />&nbsp;&nbsp;&nbsp;&nbsp;久难通者，令晖与胄玄等辩析之。晖杜口一无所答，胄玄通者五十四焉。由是擢<br /><br />&nbsp;&nbsp;&nbsp;&nbsp;拜员外散骑侍郎，兼太史令，赐物千段，晖及党与八人皆斥逐之。改定新历，言<br /><br />&nbsp;&nbsp;&nbsp;&nbsp;前历差一日，内史通事颜敏楚上言曰：“汉时落下闳改《颛顼历》作《太初历》，<br /><br />&nbsp;&nbsp;&nbsp;&nbsp;云后当差一日。八百年当有圣者定之。计今相去七百一十年，术者举其成数，圣<br /><br />&nbsp;&nbsp;&nbsp;&nbsp;者之谓，其在今乎！”上大悦，渐见亲用。<br /><br />&nbsp;&nbsp;&nbsp;&nbsp;胄玄所为历法，与古不同者有三事：<br /><br />&nbsp;&nbsp;&nbsp;&nbsp;其一，宋祖冲之于岁周之末，创设差分，冬至渐移，不循旧轨。每四十六年，<br /><br />&nbsp;&nbsp;&nbsp;&nbsp;却差一度。至梁虞广刂历法，嫌冲之所差太多，因以一百八十六年冬至移一度。<br /><br />&nbsp;&nbsp;&nbsp;&nbsp;胄玄以此二术，年限悬隔，追检古注，所失极多，遂折中两家，以为度法。冬至<br /><br />&nbsp;&nbsp;&nbsp;&nbsp;所宿，岁别渐移，八十三年却行一度，则上合尧时日永星火，次符汉历宿起牛初。<br /><br />&nbsp;&nbsp;&nbsp;&nbsp;明其前后，并皆密当。<br /><br />&nbsp;&nbsp;&nbsp;&nbsp;其二，周马显造《丙寅元历》，有阴阳转法，加减章分，进退蚀余，乃推定<br /><br />&nbsp;&nbsp;&nbsp;&nbsp;日，创开此数。当时术者，多不能晓。张宾因而用之，莫能考正。胄玄以为加时<br /><br />&nbsp;&nbsp;&nbsp;&nbsp;先后，逐气参差，就月为断，于理未可。乃因二十四气列其盈缩所出，实由日行<br /><br />&nbsp;&nbsp;&nbsp;&nbsp;迟则月逐日易及，令合朔加时早，日行速则月逐日少迟，令合朔加时晚。检前代<br /><br />&nbsp;&nbsp;&nbsp;&nbsp;加时早晚，以为损益之率。日行自秋分已后至春分，其势速，计一百八十二日而<br /><br />&nbsp;&nbsp;&nbsp;&nbsp;行一百八十度。自春分已后至秋分，日行迟，计一百八十二日而行一百七十六度。<br /><br />&nbsp;&nbsp;&nbsp;&nbsp;每气之下，即其率也。<br /><br />&nbsp;&nbsp;&nbsp;&nbsp;其三，自古诸历，朔望值交，不问内外，入限便食。张宾立法，创有外限，<br /><br />&nbsp;&nbsp;&nbsp;&nbsp;应食不食，犹未能明。胄玄以日行黄道，岁一周天，月行月道，二十七日有余一<br /><br />&nbsp;&nbsp;&nbsp;&nbsp;周天。月道交络黄道，每行黄道内十三日有奇而出，又行黄道外十三日有奇而入，<br /><br />&nbsp;&nbsp;&nbsp;&nbsp;终而复始，月经黄道，谓之交，朔望去交前后各十五度已下，即为当食。若月行<br /><br />&nbsp;&nbsp;&nbsp;&nbsp;内道，则在黄道之北，食多有验。月行外道，在黄道之南也，虽遇正交，无由掩<br /><br />&nbsp;&nbsp;&nbsp;&nbsp;映，食多不验。遂因前法，别立定限，随交远近，逐气求差，损益食分，事皆明<br /><br />&nbsp;&nbsp;&nbsp;&nbsp;著。<br /><br />&nbsp;&nbsp;&nbsp;&nbsp;其超古独异者有七事：<br /><br />&nbsp;&nbsp;&nbsp;&nbsp;其一，古历五星行度皆守恒率，见伏盈缩，悉无格准。胄玄推之，各得其真<br /><br />&nbsp;&nbsp;&nbsp;&nbsp;率，合见之数，与古不同。其差多者，至加减三十许日。即如荧惑平见在雨水气，<br /><br />&nbsp;&nbsp;&nbsp;&nbsp;即均加二十九日，见在小雪气，则均减二十五日。虽减平见，以为定见。诸星各<br /><br />&nbsp;&nbsp;&nbsp;&nbsp;有盈缩之数，皆如此例，但差数不同。特其积候所知，时人不能原其意旨。<br /><br />&nbsp;&nbsp;&nbsp;&nbsp;其二，辰星旧率，一终再见，凡诸古历，皆以为然，应见不见，人未能测。<br /><br />&nbsp;&nbsp;&nbsp;&nbsp;胄玄积候，知辰星一终之中，有时一见，及同类感召，相随而出。即如辰星平晨<br /><br />&nbsp;&nbsp;&nbsp;&nbsp;见在雨水气者，应见即不见，若平晨见在启蛰气者，去日十八度外，三十六度内，<br /><br />&nbsp;&nbsp;&nbsp;&nbsp;晨有木火土金一星者，亦相随见。<br /><br />&nbsp;&nbsp;&nbsp;&nbsp;其三，古历步术，行有定限，自见已后，依率而推。进退之期，莫知多少。<br /><br />&nbsp;&nbsp;&nbsp;&nbsp;胄玄积候，知五星迟速留退真数皆与古法不同，多者至差八十余日，留回所在亦<br /><br />&nbsp;&nbsp;&nbsp;&nbsp;差八十余度。即如荧惑前疾初见在立冬初，则二百五十日行一百七十七度，定见<br /><br />&nbsp;&nbsp;&nbsp;&nbsp;在夏至初，则一百七十日行九十二度。追步天验，今古皆密。<br /><br />&nbsp;&nbsp;&nbsp;&nbsp;其四，古历食分，依平即用，推验多少，实数罕符。胄玄积候，知月从木、<br /><br />&nbsp;&nbsp;&nbsp;&nbsp;火、土、金四星行有向背。月向四星即速，背之则迟，皆十五度外，乃循本率。<br /><br />&nbsp;&nbsp;&nbsp;&nbsp;遂于交分，限其多少。<br /><br />&nbsp;&nbsp;&nbsp;&nbsp;其五，古历加时，朔望同术。胄玄积候，知日食所在，随方改变，傍正高下，<br /><br />&nbsp;&nbsp;&nbsp;&nbsp;每处不同。交有浅深，迟速亦异，约时立差，皆会天象。<br /><br />&nbsp;&nbsp;&nbsp;&nbsp;其六，古历交分即为食数，去交十四度者食一分，去交十三度食二分，去交<br /><br />&nbsp;&nbsp;&nbsp;&nbsp;十度食三分。每近一度，食益一分，当交即食既。其应少反多，应多反少，自古<br /><br />&nbsp;&nbsp;&nbsp;&nbsp;诸历，未悉其原。胄玄积候，知当交之中，月掩日不能毕尽，其食反少，去交五<br /><br />&nbsp;&nbsp;&nbsp;&nbsp;六时，月在日内，掩日便尽，故食乃既。自此已后，更远者其食又少。交之前后<br /><br />&nbsp;&nbsp;&nbsp;&nbsp;在冬至皆尔。若近夏至，其率又差。所立食分，最为详密。<br /><br />&nbsp;&nbsp;&nbsp;&nbsp;其七，古历二分，昼夜皆等。胄玄积候，知其有差，春秋二分，昼多夜漏半<br /><br />&nbsp;&nbsp;&nbsp;&nbsp;刻，皆由日行迟疾盈缩使其然也。<br /><br />&nbsp;&nbsp;&nbsp;&nbsp;凡此胄玄独得于心，论者服其精密。大业中卒官。<br /><br />&nbsp;&nbsp;&nbsp;&nbsp;○许智藏<br /><br />&nbsp;&nbsp;&nbsp;&nbsp;许智藏，高阳人也。祖道幼，尝以母疾，遂览医方，因而究极，世号名医。<br /><br />&nbsp;&nbsp;&nbsp;&nbsp;诫其诸子曰：“为人子者，尝膳视药，不知方术，岂谓孝乎？”由是世相传授。<br /><br />&nbsp;&nbsp;&nbsp;&nbsp;仕梁，官至员外散骑侍郎。父景，武陵王谘议参军。智藏少以医术自达，仕陈为<br /><br />&nbsp;&nbsp;&nbsp;&nbsp;散骑侍郎。及陈灭，高祖以为员外散骑侍郎，使诣扬州。会秦孝王俊有疾，上驰<br /><br />&nbsp;&nbsp;&nbsp;&nbsp;召之。俊夜中梦其亡妃崔氏泣曰：“本来相迎，比闻许智藏将至，其人若到，当<br /><br />&nbsp;&nbsp;&nbsp;&nbsp;必相苦，为之奈何？”明夜，俊又梦崔氏曰：“妾得计矣，当入灵府中以避之。”<br /><br />&nbsp;&nbsp;&nbsp;&nbsp;及智藏至，为俊诊脉，曰：“疾已入心，郎当发t，不可救也。”果如言，俊数<br /><br />&nbsp;&nbsp;&nbsp;&nbsp;日而薨。上奇其妙，赉物百段。炀帝即位，智藏时致仕于家，帝每有所苦，辄令<br /><br />&nbsp;&nbsp;&nbsp;&nbsp;中使就询访，或以L迎入殿，扶登御床。智藏为方奏之，用无不效。年八十，卒<br /><br />&nbsp;&nbsp;&nbsp;&nbsp;于家。<br /><br />&nbsp;&nbsp;&nbsp;&nbsp;宗人许澄，亦以医术显。父]，仕梁太常丞、中军长史。随柳仲礼入长安，<br /><br />&nbsp;&nbsp;&nbsp;&nbsp;与姚僧垣齐名，拜上仪同三司。澄有学识，传父业，尤尽其妙。历尚药典御、谏<br /><br />&nbsp;&nbsp;&nbsp;&nbsp;议大夫，封贺川县伯。父子俱以艺术名重于周、隋二代。史失事，故附见云。<br /><br />&nbsp;&nbsp;&nbsp;&nbsp;○万宝常（王令言）<br /><br />&nbsp;&nbsp;&nbsp;&nbsp;万宝常，不知何许人也。父大通，从梁将王琳归于齐。后复谋还江南，事泄，<br /><br />&nbsp;&nbsp;&nbsp;&nbsp;伏诛。由是宝常被配为乐户，因而妙达钟律，遍工八音。造玉磬以献于齐。又尝<br /><br />&nbsp;&nbsp;&nbsp;&nbsp;与人方食，论及声调。时无乐器，宝常因取前食器及杂物，以箸扣之，品其高下，<br /><br />&nbsp;&nbsp;&nbsp;&nbsp;宫商毕备，谐于丝竹，大为时人所赏。然历周洎隋，俱不得调。开皇初，沛国公<br /><br />&nbsp;&nbsp;&nbsp;&nbsp;郑译等定乐，初为黄钟调。宝常虽为伶人，译等每召与议，然言多不用。后译乐<br /><br />&nbsp;&nbsp;&nbsp;&nbsp;成奏之，上召宝常，问其可不，宝常曰：“此亡国之音，岂陛下之所宜闻！”上<br /><br />&nbsp;&nbsp;&nbsp;&nbsp;不悦。宝常因极言乐声哀怨淫放，非雅正之音，请以水尺为律，以调乐器。上从<br /><br />&nbsp;&nbsp;&nbsp;&nbsp;之。宝常奉诏，遂造诸乐器，其声率下郑译调二律。并撰《乐谱》六十四卷，具<br /><br />&nbsp;&nbsp;&nbsp;&nbsp;论八音旋相为宫之法，改弦移柱之变。为八十四调，一百四十四律，变化终于一<br /><br />&nbsp;&nbsp;&nbsp;&nbsp;千八百声。时人以《周礼》有旋宫之义，自汉、魏已来，知音者皆不能通，见宝<br /><br />&nbsp;&nbsp;&nbsp;&nbsp;常特创其事，皆哂之。至是，试令为之，应手成曲，无所凝滞，见者莫不嗟异。<br /><br />&nbsp;&nbsp;&nbsp;&nbsp;于是损益乐器，不可胜纪，其声雅淡，不为时人所好，太常善声者多排毁之。又<br /><br />&nbsp;&nbsp;&nbsp;&nbsp;太子洗马苏夔以钟律自命，尤忌宝常。夔父威，方用事，凡言乐者，皆附之而短<br /><br />&nbsp;&nbsp;&nbsp;&nbsp;宝常。数诣公卿怨望，苏威因诘宝常，所为何所传受。有一沙门谓宝常曰：“上<br /><br />&nbsp;&nbsp;&nbsp;&nbsp;雅好符瑞，有言徵祥者，上皆悦之。先生当言就胡僧受学，云是佛家菩萨所传音<br /><br />&nbsp;&nbsp;&nbsp;&nbsp;律，则上必悦。先生所为，可以行矣。”宝常然之，遂如其言以答威。威怒曰：<br /><br />&nbsp;&nbsp;&nbsp;&nbsp;“胡僧所传，乃是四夷之乐，非中国所宜行也。”其事竟寝。宝常尝听太常所奏<br /><br />&nbsp;&nbsp;&nbsp;&nbsp;乐，泫然而泣。人问其故，宝常曰：“乐声淫厉而哀，天下不久相杀将尽。”时<br /><br />&nbsp;&nbsp;&nbsp;&nbsp;四海全盛，闻其言者皆谓为不然。大业之末，其言卒验。<br /><br />&nbsp;&nbsp;&nbsp;&nbsp;宝常贫无子，其妻因其卧疾，遂窃其资物而逃。宝常饥馁，无人赡遗，竟饿<br /><br />&nbsp;&nbsp;&nbsp;&nbsp;而死。将死也，取其所著书而焚之，曰：“何用此为？”见者于火中探得数卷，<br /><br />&nbsp;&nbsp;&nbsp;&nbsp;见行于世，时论哀之。<br /><br />&nbsp;&nbsp;&nbsp;&nbsp;开皇之世，有郑译、何妥、卢贲、苏夔、萧吉，并讨论坟籍，撰著乐书，皆<br /><br />&nbsp;&nbsp;&nbsp;&nbsp;为当世所用。至于天然识乐，不及宝常远矣。安马驹、曹妙达、王长通、郭令乐<br /><br />&nbsp;&nbsp;&nbsp;&nbsp;等，能造曲，为一时之妙，又习郑声，而宝常所为，皆归于雅。此辈虽公议不附<br /><br />&nbsp;&nbsp;&nbsp;&nbsp;宝常，然皆心服，谓以为神。<br /><br />&nbsp;&nbsp;&nbsp;&nbsp;时有乐人王令言，亦妙达音律。大业末，炀帝将幸江都，令言之子尝从，于<br /><br />&nbsp;&nbsp;&nbsp;&nbsp;户外弹胡琵琶，作翻调《安公子曲》。令言时卧室中，闻之大惊，蹶然而起曰：<br /><br />&nbsp;&nbsp;&nbsp;&nbsp;“变，变！”急呼其子曰：“此曲兴自早晚？”其子对曰：“顷来有之。”令言<br /><br />&nbsp;&nbsp;&nbsp;&nbsp;遂[欷流涕，谓其子曰：“汝慎无从行，帝必不返。”子问其故，令言曰：“此<br /><br />&nbsp;&nbsp;&nbsp;&nbsp;曲宫声往而不反，宫者君也，吾所以知之。”帝竟被杀于江都。<br /><br />&nbsp;&nbsp;&nbsp;&nbsp;史臣曰：阴阳卜祝之事，圣人之教在焉，虽不可以专行，亦不可得而废也。<br /><br />&nbsp;&nbsp;&nbsp;&nbsp;人能弘道，则博利时俗，行非其义，则咎悔及身，故昔之君子所以戒乎妄作。今<br /><br />&nbsp;&nbsp;&nbsp;&nbsp;韦、来之骨法气色，庾、张之推步盈虚，虽落下、高堂、许负、朱建，不能尚也。<br /><br />&nbsp;&nbsp;&nbsp;&nbsp;伯丑龟策，近知鬼神之情，耿询浑仪，不差辰象之度，宝常声律，动应宫商之和，<br /><br />&nbsp;&nbsp;&nbsp;&nbsp;虽不足远拟古人，皆一时之妙也。许氏之运针石，世载可称，萧吉之言阴阳，近<br /><br />&nbsp;&nbsp;&nbsp;&nbsp;于诬诞矣。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886583);">加入书签</a><a
                        href="886546.html">上一页</a>&larr;<a href="index.html">返回列表</a>&rarr;<a
                            href="886623.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886546.html"; var next_page = "886623.html"; var index_page = "index.html"; var sortid = "9"; var article_id = "13945"; var chapter_id = "886583"; var articlename = "隋书"; var chaptername = " 卷七十八 列传第四十三"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>