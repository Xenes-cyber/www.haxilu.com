<!DOCTYPE html>
<html>
<head>
<meta charset="gbk" />
<title>隋书- 卷六十一 列传第二十六-在线阅读-哈西文学网</title>
<meta name="keywords" content="魏征，隋书， 卷六十一 列传第二十六全文， 卷六十一 列传第二十六在线阅读 哈西文学网" />
<meta name="description" content="哈西文学网提供魏征的隋书  卷六十一 列传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886011.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886011.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十一 列传第二十六</h1>
            <div class="link xb">
                <a href="885985.html">上一页</a>&larr;<a href="index.html">返回列表</a>&rarr;<a
                    href="886032.html">下一页</a></div>			
            <div id="BookText">&nbsp;&nbsp;&nbsp;&nbsp;○宇文述云定兴<br /><br />&nbsp;&nbsp;&nbsp;&nbsp;宇文述，字伯通，代郡武川人也。本姓破野头，役属鲜卑俟豆归，后从其主<br /><br />&nbsp;&nbsp;&nbsp;&nbsp;为宇文氏。父盛，周上柱国。述少骁锐，便弓马。年十一时，有相者谓述曰：<br /><br />&nbsp;&nbsp;&nbsp;&nbsp;“公子善自爱，后当位极人臣。”周武帝时，以父军功，起家拜开府。述性恭谨<br /><br />&nbsp;&nbsp;&nbsp;&nbsp;沈密，周大冢宰宇文护甚爱之，以本官领护亲信。及帝亲总万机，召为左宫伯，<br /><br />&nbsp;&nbsp;&nbsp;&nbsp;累迁英果中大夫，赐爵博陵郡公，寻改封濮阳郡公。<br /><br />&nbsp;&nbsp;&nbsp;&nbsp;高祖为丞相，尉迥作乱相州，述以行军总管率步骑三千，从韦孝宽击之。军<br /><br />&nbsp;&nbsp;&nbsp;&nbsp;至河阳，迥遣将李俊攻怀州，述别击俊军，破之。又与诸将击尉于永桥，述先<br /><br />&nbsp;&nbsp;&nbsp;&nbsp;锋陷阵，俘馘甚众。平尉迥，每战有功，超拜上柱国，进爵褒国公，赐缣三千匹。<br /><br />&nbsp;&nbsp;&nbsp;&nbsp;开皇初，拜右卫大将军。平陈之役，复以行军总管率众三万，自六合而济。时韩<br /><br />&nbsp;&nbsp;&nbsp;&nbsp;擒、贺若弼两军趣丹阳，述进据石头，以为声援。陈主既擒，而萧、萧岩据东<br /><br />&nbsp;&nbsp;&nbsp;&nbsp;吴之地，拥兵拒守。述领行军总管元契、张默言等讨之，水陆兼进。落丛公燕荣<br /><br />&nbsp;&nbsp;&nbsp;&nbsp;以舟师自海至，亦受述节度。上下诏曰：“公鸿勋大业，名高望重，奉国之诚，<br /><br />&nbsp;&nbsp;&nbsp;&nbsp;久所知悉。金陵之寇，既已清荡，而吴会之地，东路为遥，萧岩、萧，并在其<br /><br />&nbsp;&nbsp;&nbsp;&nbsp;处。公率将戎旅，抚慰彼方，振扬国威，宣布朝化。以公明略，乘胜而往，风行<br /><br />&nbsp;&nbsp;&nbsp;&nbsp;电扫，自当稽服。若使干戈不用，黎庶获安，方副朕怀，公之力也。”陈永新侯<br /><br />&nbsp;&nbsp;&nbsp;&nbsp;陈君范自晋陵奔，并军合势。见述军且至，惧，立栅于晋陵城东，又绝塘道，<br /><br />&nbsp;&nbsp;&nbsp;&nbsp;留兵拒述。自义兴入太湖，图掩述后。述进破其栅，回兵击，大败之，斩<br /><br />&nbsp;&nbsp;&nbsp;&nbsp;司马曹勒叉。前军复陷吴州，以馀众保包山，燕荣击破之。述进至奉公埭，萧<br /><br />&nbsp;&nbsp;&nbsp;&nbsp;岩、陈君范等以会稽请降。述许之，二人面缚路左，吴会悉平。以功拜一子开府，<br /><br />&nbsp;&nbsp;&nbsp;&nbsp;赐物三千段，拜安州总管。<br /><br />&nbsp;&nbsp;&nbsp;&nbsp;时晋王广镇扬州，甚善于述，欲述近己，因奏为寿州刺史总管。王时阴有夺<br /><br />&nbsp;&nbsp;&nbsp;&nbsp;宗之志，请计于述，述曰：“皇太子失爱已久，令德不闻于天下。大王仁孝著称，<br /><br />&nbsp;&nbsp;&nbsp;&nbsp;才能盖世，数经将领，深有大功。主上之与内宫，咸所钟爱，四海之望，实归于<br /><br />&nbsp;&nbsp;&nbsp;&nbsp;大王。然废立者，国家之大事，处人父子骨肉之间，诚非易谋也。然能移主上者，<br /><br />&nbsp;&nbsp;&nbsp;&nbsp;唯杨素耳。素之谋者，唯其弟约。述雅知约，请朝京师，与约相见，共图废立。”<br /><br />&nbsp;&nbsp;&nbsp;&nbsp;晋王大悦，多赍金宝，资述入关。述数请约，盛陈器玩，与之酣畅，因而共博，<br /><br />&nbsp;&nbsp;&nbsp;&nbsp;每佯不胜，所赍金宝尽输之。约所得既多，稍以谢述。述因曰：“此晋王之赐，<br /><br />&nbsp;&nbsp;&nbsp;&nbsp;令述与公为欢乐耳。”约大惊曰：“何为者？”述因为王申意。约然其说，退言<br /><br />&nbsp;&nbsp;&nbsp;&nbsp;于素，素亦从之。于是素每与述谋事。晋王与述情好益密，命述子士及尚南阳公<br /><br />&nbsp;&nbsp;&nbsp;&nbsp;主，前后赏赐不可胜计。及晋王为皇太子，以述为左卫率。旧令，率官第四品，<br /><br />&nbsp;&nbsp;&nbsp;&nbsp;上以述素贵，遂进率品为第三，其见重如此。<br /><br />&nbsp;&nbsp;&nbsp;&nbsp;炀帝嗣位，拜左卫大将军，改封许国公。大业三年，加开府仪同三司，每冬<br /><br />&nbsp;&nbsp;&nbsp;&nbsp;正朝会，辄给鼓吹一部。从幸榆林，时铁勒契弊歌棱攻败吐谷浑，其部携散，遂<br /><br />&nbsp;&nbsp;&nbsp;&nbsp;遣使请降求救。帝令述以兵屯西平之临羌城，抚纳降附。吐谷浑见述拥强兵，惧<br /><br />&nbsp;&nbsp;&nbsp;&nbsp;不敢降，遂西遁。述领鹰扬郎将梁元礼、张峻、崔师等追之，至曼头城，攻拔之，<br /><br />&nbsp;&nbsp;&nbsp;&nbsp;斩三千馀级。乘胜至赤水城，复拔之。其馀党走屯丘尼川，述进击，大破之，获<br /><br />&nbsp;&nbsp;&nbsp;&nbsp;其王公、尚书、将军二百人，前后虏男女四千口而还。浑主南走雪山，其故地皆<br /><br />&nbsp;&nbsp;&nbsp;&nbsp;空。帝大悦。明年，从帝西幸，巡至金山，登燕支，述每为斥候。时浑贼复寇张<br /><br />&nbsp;&nbsp;&nbsp;&nbsp;掖，进击走之。还至江都宫，敕述与苏威常典选举，参预朝政。述时贵重，委任<br /><br />&nbsp;&nbsp;&nbsp;&nbsp;与苏威等，其亲爱则过之。帝所得远方贡献及四时口味，辄见班赐，中使相望于<br /><br />&nbsp;&nbsp;&nbsp;&nbsp;道。述善于供奉，俯仰折旋，容止便辟，宿卫者咸取则焉。又有巧思，凡有所装<br /><br />&nbsp;&nbsp;&nbsp;&nbsp;饰，皆出人意表。数以奇服异物进献宫掖，由是帝弥悦焉。时述贵幸，言无不从，<br /><br />&nbsp;&nbsp;&nbsp;&nbsp;势倾朝廷。左卫将军张瑾与述连官，尝有评议，偶不中意，述张目叱之，瑾惶惧<br /><br />&nbsp;&nbsp;&nbsp;&nbsp;而走，文武百僚莫敢违忤。然性贪鄙，知人有珍异之物，必求取之。富商大贾及<br /><br />&nbsp;&nbsp;&nbsp;&nbsp;陇右诸胡子弟，述皆接以恩意，呼之为儿。由是竞加馈遗，金宝累积。后庭曳罗<br /><br />&nbsp;&nbsp;&nbsp;&nbsp;绮者数百，家僮千馀人，皆控良马，被服金玉。述之宠遇，当时莫与为比。<br /><br />&nbsp;&nbsp;&nbsp;&nbsp;及征高丽，述为扶馀道军将。临发，帝谓述曰：“礼，七十者行役以妇人从，<br /><br />&nbsp;&nbsp;&nbsp;&nbsp;公宜以家累自随。古称妇人不入军，谓临战时耳。至于营垒之间，无所伤也。项<br /><br />&nbsp;&nbsp;&nbsp;&nbsp;籍虞姬，即其故事。”述与九军至鸭绿水，粮尽，议欲班师。诸将多异同，述又<br /><br />&nbsp;&nbsp;&nbsp;&nbsp;不测帝意。会乙支文德来诣其营，述先与于仲文俱奉密旨，令诱执文德。既而缓<br /><br />&nbsp;&nbsp;&nbsp;&nbsp;纵，文德逃归，语在《仲文传》。述内不自安，遂与诸将渡水追之。时文德见述<br /><br />&nbsp;&nbsp;&nbsp;&nbsp;军中多饥色，欲疲述众，每斗便北。述一日之中七战皆捷，既恃骤胜，又内逼群<br /><br />&nbsp;&nbsp;&nbsp;&nbsp;议，于是遂进，东济萨水，去平壤城三十里，因山为营。文德复遣使伪降，请述<br /><br />&nbsp;&nbsp;&nbsp;&nbsp;曰：“若旋师者，当奉高元朝行在所。”述见士卒疲敝，不可复战，又平壤险固，<br /><br />&nbsp;&nbsp;&nbsp;&nbsp;卒难致力，遂因其诈而还。众半济，贼击后军，于是大溃，不可禁止，九军败绩，<br /><br />&nbsp;&nbsp;&nbsp;&nbsp;一日一夜，还至鸭绿水，行四百五十里。初，渡辽九军三十万五千人，及还至辽<br /><br />&nbsp;&nbsp;&nbsp;&nbsp;东城，唯二千七百人。帝大怒，以述等属吏。至东都，除名为民。明年，帝有事<br /><br />&nbsp;&nbsp;&nbsp;&nbsp;辽东，复述官爵，待之如初。从至辽东，与将军杨义臣率兵复临鸭绿水。会杨玄<br /><br />&nbsp;&nbsp;&nbsp;&nbsp;感作乱，帝召述班师，令驰驿赴河阳，发诸郡兵以讨玄感。时玄感逼东都，闻述<br /><br />&nbsp;&nbsp;&nbsp;&nbsp;军将至，惧而西遁，将图关中。述与刑部尚书卫玄、左御卫将军来护儿、武卫将<br /><br />&nbsp;&nbsp;&nbsp;&nbsp;军屈突通等蹑之。至阌乡皇天原，与玄感相及。述与来护儿列阵当其前，遣屈突<br /><br />&nbsp;&nbsp;&nbsp;&nbsp;通以奇兵击其后，大破之，遂斩玄感，传首行在所。赐物数千段。复从东征，至<br /><br />&nbsp;&nbsp;&nbsp;&nbsp;怀远而还。<br /><br />&nbsp;&nbsp;&nbsp;&nbsp;突厥之围雁门，帝惧，述请溃围而出。樊子盖固谏不可，帝乃止。及围解，<br /><br />&nbsp;&nbsp;&nbsp;&nbsp;车驾次太原，议者多劝帝还京师，帝有难色。述因奏曰：“从官妻子多在东都，<br /><br />&nbsp;&nbsp;&nbsp;&nbsp;便道向洛阳，自潼关而入可也。”帝从之。是岁，至东都，述又观望帝意，劝幸<br /><br />&nbsp;&nbsp;&nbsp;&nbsp;江都，帝大悦。述于江都遇疾，中使相望，帝将亲临视之，群臣苦谏乃止。遂遣<br /><br />&nbsp;&nbsp;&nbsp;&nbsp;司宫魏氏问述曰：“必有不讳，欲何所言？”述二子化及、智及，时并得罪于家，<br /><br />&nbsp;&nbsp;&nbsp;&nbsp;述因奏曰：“化及臣之长子，早预藩邸，愿陛下哀怜之。”帝闻，泫然曰：“吾<br /><br />&nbsp;&nbsp;&nbsp;&nbsp;不忘也。”及薨，帝为之废朝，赠司徒、尚书令、十郡太守，班剑四十人，d<br /><br />&nbsp;&nbsp;&nbsp;&nbsp;c车，前后部鼓吹，谥曰恭，帝令黄门侍郎裴矩祭以太牢，鸿胪监护丧事。子<br /><br />&nbsp;&nbsp;&nbsp;&nbsp;化及，别有传。<br /><br />&nbsp;&nbsp;&nbsp;&nbsp;云定兴者，附会于述。初，定兴女为皇太子勇昭训，及勇废，除名配少府。<br /><br />&nbsp;&nbsp;&nbsp;&nbsp;定兴先得昭训明珠络帐，私赂于述，自是数共交游。定兴每时节必有赂遗，并以<br /><br />&nbsp;&nbsp;&nbsp;&nbsp;音乐干述。述素好著奇服，炫耀时人。定兴为制马鞯，于后角上缺方三寸，以露<br /><br />&nbsp;&nbsp;&nbsp;&nbsp;白色。世轻薄者争放学之，谓为许公缺势。又遇天寒，定兴曰：“入内宿卫，必<br /><br />&nbsp;&nbsp;&nbsp;&nbsp;当耳冷。”述曰：“然。”乃制W头巾，令深耳。又学之，名为许公<br /><br />&nbsp;&nbsp;&nbsp;&nbsp;势。述大悦曰：“云兄所作，必能变俗。我闻作事可法，故不虚也。”后帝将事<br /><br />&nbsp;&nbsp;&nbsp;&nbsp;四夷，大造兵器，述荐之，因敕少府工匠并取其节度。述欲为之求官，谓定兴曰：<br /><br />&nbsp;&nbsp;&nbsp;&nbsp;“兄所制器仗并合上心，而不得官者，为长宁兄弟犹未死耳。”定兴曰：“此无<br /><br />&nbsp;&nbsp;&nbsp;&nbsp;用物，何不劝上杀之。”述因奏曰：“房陵诸子，年并成立。今欲动兵征讨，若<br /><br />&nbsp;&nbsp;&nbsp;&nbsp;将从驾，则守掌为难；若留一处，又恐不可。进退无用，请早处分。”帝从之，<br /><br />&nbsp;&nbsp;&nbsp;&nbsp;因鸩杀长宁，又遣以下七弟分配岭表，仍遣间使于路尽杀之。五年，大阅军实，<br /><br />&nbsp;&nbsp;&nbsp;&nbsp;帝称甲仗为佳。述奏曰：”并云定兴之功也。”擢授少府丞。寻代何稠为少监，<br /><br />&nbsp;&nbsp;&nbsp;&nbsp;转卫尉少卿，迁左御卫将军，仍知少府事。十一年，授左屯卫大将军。<br /><br />&nbsp;&nbsp;&nbsp;&nbsp;凡述所荐达，皆至大官。赵行枢以太常乐户，家财亿计，述谓为兄，多受其<br /><br />&nbsp;&nbsp;&nbsp;&nbsp;贿。称其骁勇，起家为折冲郎将。<br /><br />&nbsp;&nbsp;&nbsp;&nbsp;○郭衍<br /><br />&nbsp;&nbsp;&nbsp;&nbsp;郭衍，字彦文，自云太原介休人也。父以舍人从魏武帝入关，其后官至侍中。<br /><br />&nbsp;&nbsp;&nbsp;&nbsp;衍少骁武，善骑射。周陈王纯引为左右，累迁大都督。时齐氏未平，衍奉诏于天<br /><br />&nbsp;&nbsp;&nbsp;&nbsp;水募人，以镇东境，得乐徙千馀家，屯于陕城。拜使持节、车骑大将军、仪同三<br /><br />&nbsp;&nbsp;&nbsp;&nbsp;司。每有寇至，辄率所领御之，一岁数告捷，颇为齐人所惮。王益亲任之。建德<br /><br />&nbsp;&nbsp;&nbsp;&nbsp;中，周武帝出幸云阳，衍朝于行所，时议欲伐齐，衍请为前锋。攻河阴城，授仪<br /><br />&nbsp;&nbsp;&nbsp;&nbsp;同大将军。武帝围晋州，虑齐兵来援，令衍从陈王守千里径。又从武帝与齐主大<br /><br />&nbsp;&nbsp;&nbsp;&nbsp;战于晋州，追齐师至高壁，败之。仍从平并州，以功加授开府，封武强县公，邑<br /><br />&nbsp;&nbsp;&nbsp;&nbsp;一千二百户，赐姓叱罗氏。宣政元年，为右中军熊渠中大夫。<br /><br />&nbsp;&nbsp;&nbsp;&nbsp;尉迥之起逆，从韦孝宽战于武陟，进战于相州。先是，迥遣弟子勤为青州总<br /><br />&nbsp;&nbsp;&nbsp;&nbsp;管，率青、齐之众来助迥。迥败，勤与迥子、v等欲东奔青州。衍将精骑一千<br /><br />&nbsp;&nbsp;&nbsp;&nbsp;追破之，执v于阵，勤遂遁走，而亦逃逸。衍至济州，入据其城，又击其馀党<br /><br />&nbsp;&nbsp;&nbsp;&nbsp;于济北，累战破之，执送京师。超授上柱国，封武山郡公。赏物七千段。密劝高<br /><br />&nbsp;&nbsp;&nbsp;&nbsp;祖杀周室诸王，早行禅代。由是大被亲昵。开皇元年，敕复旧姓为郭氏。突厥犯<br /><br />&nbsp;&nbsp;&nbsp;&nbsp;塞，以衍为行军总管，领兵屯于平凉。数岁，虏不入。征为开漕渠大监。部率水<br /><br />&nbsp;&nbsp;&nbsp;&nbsp;工，凿渠引渭水，经大兴城北，东至于潼关，漕运四百馀里。关内赖之，名之曰<br /><br />&nbsp;&nbsp;&nbsp;&nbsp;富民渠。五年，授瀛州刺史。遇秋霖大水，其属县多漂没，民皆上高树，依大家。<br /><br />&nbsp;&nbsp;&nbsp;&nbsp;衍亲备船欤并赍粮拯救之，民多获济。衍先开仓赈恤，后始闻奏。上大善之，<br /><br />&nbsp;&nbsp;&nbsp;&nbsp;选授朔州总管。所部有恒安镇，北接蕃境，常劳转运。衍乃选沃饶地，置屯田，<br /><br />&nbsp;&nbsp;&nbsp;&nbsp;岁剩粟万馀石，民免转输之劳。又筑桑乾镇，皆称旨。十年，从晋王广出镇扬州。<br /><br />&nbsp;&nbsp;&nbsp;&nbsp;遇江表构逆，命衍为总管，领精锐万人先屯京口。于贵洲南与贼战，败之，生擒<br /><br />&nbsp;&nbsp;&nbsp;&nbsp;魁帅，大获舟楫粮储，以充军实，乃讨东阳、永嘉、宣城、黟、歙诸洞，尽平之。<br /><br />&nbsp;&nbsp;&nbsp;&nbsp;授蒋州刺史。<br /><br />&nbsp;&nbsp;&nbsp;&nbsp;衍临下甚踞，事上奸谄。晋王爱昵之，宴赐隆厚。迁洪州总管。王有夺宗之<br /><br />&nbsp;&nbsp;&nbsp;&nbsp;谋，托衍心腹，遣宇文述以情告之。衍大喜曰：“若所谋事果，自可为皇太子。<br /><br />&nbsp;&nbsp;&nbsp;&nbsp;如其不谐，亦须据淮海，复梁、陈之旧。副君酒客，其如我何？”王因召衍，阴<br /><br />&nbsp;&nbsp;&nbsp;&nbsp;共计议。又恐人疑无故来往，托以衍妻患`，王妃萧氏有术能疗之。以状奏高祖，<br /><br />&nbsp;&nbsp;&nbsp;&nbsp;高祖听衍共妻向江都，往来无度。衍又诈称桂州俚反，王乃奏衍行兵讨之。由是<br /><br />&nbsp;&nbsp;&nbsp;&nbsp;大修甲仗，阴养士卒。及王入为太子，征授左监门率，转左宗卫率。高祖于仁寿<br /><br />&nbsp;&nbsp;&nbsp;&nbsp;宫将大渐，太子与杨素矫诏，令衍、宇文述领东宫兵，帖上台宿卫，门禁并由之。<br /><br />&nbsp;&nbsp;&nbsp;&nbsp;及上崩，汉王起逆，而京师空虚，使衍驰还，总兵居守。大业元年，拜左武卫大<br /><br />&nbsp;&nbsp;&nbsp;&nbsp;将军。帝幸江都，令衍统左军，改授光禄大夫。又从讨吐谷浑，出金山道，纳绛<br /><br />&nbsp;&nbsp;&nbsp;&nbsp;二万馀户。衍能揣上意，阿谀顺旨。帝每谓人曰：“唯有郭衍，心与朕同。”又<br /><br />&nbsp;&nbsp;&nbsp;&nbsp;尝劝帝取乐，五日一视事，无得效高祖空自劬劳。帝从之，益称其孝顺。初，新<br /><br />&nbsp;&nbsp;&nbsp;&nbsp;令行，衍封爵从例除。六年，以恩幸封真定侯。七年，从往江都，卒。赠左卫大<br /><br />&nbsp;&nbsp;&nbsp;&nbsp;将军，R赐甚厚，谥曰襄。长子臻，武牙郎将。次子嗣本，孝昌县令。<br /><br />&nbsp;&nbsp;&nbsp;&nbsp;史臣曰：謇謇匪躬，为臣之高节，和而不同，事君之常道。宇文述、郭衍以<br /><br />&nbsp;&nbsp;&nbsp;&nbsp;水济水，如脂如韦，便辟足恭，柔颜取悦。君所谓可，亦曰可焉，君所谓不，亦<br /><br />&nbsp;&nbsp;&nbsp;&nbsp;曰不焉。无所是非，不能轻重，默默苟容，偷安高位，甘素餐之责，受彼己之讥。<br /><br />&nbsp;&nbsp;&nbsp;&nbsp;此固君子所不为，亦丘明之深耻也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886011);">加入书签</a><a
                        href="885985.html">上一页</a>&larr;<a href="index.html">返回列表</a>&rarr;<a
                            href="886032.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885985.html"; var next_page = "886032.html"; var index_page = "index.html"; var sortid = "9"; var article_id = "13945"; var chapter_id = "886011"; var articlename = "隋书"; var chaptername = " 卷六十一 列传第二十六"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>