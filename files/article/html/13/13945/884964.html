<!DOCTYPE html>
<html>
<head>
<meta charset="gbk" />
<title>隋书- 卷八 志第三-在线阅读-哈西文学网</title>
<meta name="keywords" content="魏征，隋书， 卷八 志第三全文， 卷八 志第三在线阅读 哈西文学网" />
<meta name="description" content="哈西文学网提供魏征的隋书  卷八 志第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/884964.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/884964.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 志第三</h1>
            <div class="link xb">
                <a href="884948.html">上一页</a>&larr;<a href="index.html">返回列表</a>&rarr;<a
                    href="884982.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼仪三<br /><br />&nbsp;&nbsp;&nbsp;&nbsp;陈永定三年七月，武帝崩。新除尚书左丞庾持称：“晋、宋以来，皇帝大行<br /><br />&nbsp;&nbsp;&nbsp;&nbsp;仪注，未祖一日，告南郊太庙，奏策奉谥。梓宫将登dc，侍中版奏，已称某<br /><br />&nbsp;&nbsp;&nbsp;&nbsp;谥皇帝。遣奠，出于陛阶下，方以此时，乃读哀策。而前代策文，犹云大行皇帝，<br /><br />&nbsp;&nbsp;&nbsp;&nbsp;请明加详正。”国子博士、领步兵校尉、知仪礼沈文阿等谓：“应劭《风俗通》，<br /><br />&nbsp;&nbsp;&nbsp;&nbsp;前帝谥未定，臣子称大行，以别嗣主。近检梁仪，自梓宫将登dc，版奏皆称<br /><br />&nbsp;&nbsp;&nbsp;&nbsp;某谥皇帝登dc。伏寻今祖祭已奉策谥，哀策既在庭，遣祭不应犹称大行。且<br /><br />&nbsp;&nbsp;&nbsp;&nbsp;哀策篆书，藏于玄宫。”谓“依梁仪称谥，以传无穷”。诏可之。<br /><br />&nbsp;&nbsp;&nbsp;&nbsp;天嘉元年八月癸亥，尚书仪曹请今月晦皇太后服安吉君V除仪注。沈洙议：<br /><br />&nbsp;&nbsp;&nbsp;&nbsp;“谓至亲期断，加降故再期，而再周之丧，断二十五月。但重服不可顿除，故变<br /><br />&nbsp;&nbsp;&nbsp;&nbsp;之以纤缟，创巨不可便愈，故称之以祥V。V者，淡也，所以渐祛其情。至<br /><br />&nbsp;&nbsp;&nbsp;&nbsp;如父在为母出适后之子，则屈降之以期。期而除服，无复衰麻。缘情有本同之义，<br /><br />&nbsp;&nbsp;&nbsp;&nbsp;许以心制。心制既无杖可除，不容复改玄，既是心忧，则无所更淡其心也。<br /><br />&nbsp;&nbsp;&nbsp;&nbsp;且V杖期者，十五月已有V制。今申其免怀之感，故断以再周，止二十五月<br /><br />&nbsp;&nbsp;&nbsp;&nbsp;而已。所以宋元嘉立义，心丧以二十五月为限。大明中，王皇后父丧，又申明其<br /><br />&nbsp;&nbsp;&nbsp;&nbsp;制。齐建元中，太子穆妃丧，亦同用此礼。唯王俭《古今集记》云心制终二十七<br /><br />&nbsp;&nbsp;&nbsp;&nbsp;月，又为王逡所难。何佟之仪注用二十五月而除。案古循今，宜以再周二十五月<br /><br />&nbsp;&nbsp;&nbsp;&nbsp;为断。今皇太后于安吉君心丧之期，宜除于再周，无复心V之礼。”诏可之。<br /><br />&nbsp;&nbsp;&nbsp;&nbsp;隋制，诸岳崩渎竭，天子素服，避正寝，撤膳三日。遣使祭崩竭之山川，牲<br /><br />&nbsp;&nbsp;&nbsp;&nbsp;用太牢。<br /><br />&nbsp;&nbsp;&nbsp;&nbsp;皇帝本服大功已上亲及外祖父母、皇后父母、诸官正一品丧，皇帝不视事三<br /><br />&nbsp;&nbsp;&nbsp;&nbsp;日。皇帝本服五服内亲及嫔、百官正二品已上丧，并一举哀。太阳亏、国忌日，<br /><br />&nbsp;&nbsp;&nbsp;&nbsp;皇帝本服小功Bī榍住百官三品已上丧，皇帝皆不视事一日?<br /><br />&nbsp;&nbsp;&nbsp;&nbsp;皇太后、皇后为本服五服内诸亲及嫔，一举哀。皇太子为本服五服之内亲及<br /><br />&nbsp;&nbsp;&nbsp;&nbsp;东宫三师、三少、宫臣三品已上，一举哀。<br /><br />&nbsp;&nbsp;&nbsp;&nbsp;梁天监元年，齐临川献王所生妾谢墓被发，不至埏门。萧子晋传重，谘礼官<br /><br />&nbsp;&nbsp;&nbsp;&nbsp;何佟之。佟之议，以为：“改葬服，见柩不可无服故也。此止侵坟土，不及于<br /><br />&nbsp;&nbsp;&nbsp;&nbsp;椁，可依新宫火处三日哭假而已。”帝以为得礼。二年，何佟之议：“追服三年<br /><br />&nbsp;&nbsp;&nbsp;&nbsp;无V。”尚书议，并以佟之言为得。<br /><br />&nbsp;&nbsp;&nbsp;&nbsp;又二年，始兴王嗣子丧。博士管t议，使国长从服Bī椤?<br /><br />&nbsp;&nbsp;&nbsp;&nbsp;四年，掌凶礼严植之定《仪注》，以亡月遇闰，后年中祥，疑所附月。帝曰：<br /><br />&nbsp;&nbsp;&nbsp;&nbsp;“闰盖余分，月节则各有所隶。若节属前月，则宜以前月为忌，节属后月，则宜<br /><br />&nbsp;&nbsp;&nbsp;&nbsp;以后月为忌。祥逢闰则宜取远日。”<br /><br />&nbsp;&nbsp;&nbsp;&nbsp;又四年，安成国刺称：“庙新建，欲克今日迁立所生吴太妃神主。国王既有<br /><br />&nbsp;&nbsp;&nbsp;&nbsp;妃丧，欲使臣下代祭。”明山宾议，以为：“不可。宜待王妃服竟，亲奉盛礼。”<br /><br />&nbsp;&nbsp;&nbsp;&nbsp;五年，贵嫔母车丧，议者疑其仪。明山宾以为：“贵嫔既居母忧，皇太子出<br /><br />&nbsp;&nbsp;&nbsp;&nbsp;贵嫔别第，一举哀，以申圣情，庶不乖礼。”帝从之。<br /><br />&nbsp;&nbsp;&nbsp;&nbsp;又五年，祠部郎司马牒：“贵嫔母车亡，应有服制”，谓“宜准公子为母<br /><br />&nbsp;&nbsp;&nbsp;&nbsp;麻衣之制，既葬而除”。帝从之。<br /><br />&nbsp;&nbsp;&nbsp;&nbsp;六年，申明葬制，凡墓不得造石人兽碑，唯听作石柱，记名位而已。<br /><br />&nbsp;&nbsp;&nbsp;&nbsp;七年，安成王慈太妃丧，周舍牒：“使安成、始兴诸王以成服日一日为位受<br /><br />&nbsp;&nbsp;&nbsp;&nbsp;吊。”帝曰：“丧无二主。二王既在远，嗣子宜祭摄事。”周舍牒：“嗣子著细<br /><br />&nbsp;&nbsp;&nbsp;&nbsp;布衣、绢领带。单衣用十五升葛。凡有事及岁时节朔望，并于灵所朝夕哭。三年<br /><br />&nbsp;&nbsp;&nbsp;&nbsp;不听乐。”<br /><br />&nbsp;&nbsp;&nbsp;&nbsp;十四年，舍人朱异议：“《礼》，年虽未及成人，已有爵命者，则不为殇。<br /><br />&nbsp;&nbsp;&nbsp;&nbsp;封阳侯年虽中殇，已有拜封，不应殇服。”帝可之。于是诸王服封阳侯依成人之<br /><br />&nbsp;&nbsp;&nbsp;&nbsp;服。<br /><br />&nbsp;&nbsp;&nbsp;&nbsp;大同六年，皇太子启：“谨案下殇之小功，不行婚冠嫁三嘉之礼，则降服之<br /><br />&nbsp;&nbsp;&nbsp;&nbsp;大功，理不得有三嘉。今行三嘉之礼，窃有小疑。”帝曰：“《礼》云：‘大功<br /><br />&nbsp;&nbsp;&nbsp;&nbsp;之末，可以冠子。父小功之末，可以冠子、嫁子、娶妇。己虽小功，既卒哭，可<br /><br />&nbsp;&nbsp;&nbsp;&nbsp;以冠、娶妻。下殇之小功则不可。’晋代蔡谟、谢沈、丁纂、冯怀等遂云：‘降<br /><br />&nbsp;&nbsp;&nbsp;&nbsp;服大功，可以嫁女。’宋代裴松之、何承天又云：‘女有大功之服，亦得出嫁。’<br /><br />&nbsp;&nbsp;&nbsp;&nbsp;范坚、荀伯子等，虽复率意致难，亦未能折。太始六年，虞和立议：‘大功之末，<br /><br />&nbsp;&nbsp;&nbsp;&nbsp;乃可娶妇。’于时博询，咸同和议。齐永明十一年，有大司马长子之丧，武帝子<br /><br />&nbsp;&nbsp;&nbsp;&nbsp;女同服大功。左丞顾杲之议云：‘大功之末，非直皇女嫔降无疑，皇子娉纳，亦<br /><br />&nbsp;&nbsp;&nbsp;&nbsp;在非v。’凡此诸议，皆是公背正文，务为通耳。徐爰、王文宪并云：‘期服<br /><br />&nbsp;&nbsp;&nbsp;&nbsp;降为大功，皆不可以婚嫁。’于义乃为不乖，而又不释其意。天监十年，信安公<br /><br />&nbsp;&nbsp;&nbsp;&nbsp;主当出适，而有临川长子大功之惨，具论此义，粗已详悉。太子今又启审大功之<br /><br />&nbsp;&nbsp;&nbsp;&nbsp;末乃下殇之小功行婚冠嫁三吉之事。案《礼》所言下殇小功，本是期服，故不得<br /><br />&nbsp;&nbsp;&nbsp;&nbsp;有三吉之礼。况本服是期，降为大功，理当不可。人间行者，是用郑玄逆降之义。<br /><br />&nbsp;&nbsp;&nbsp;&nbsp;《杂记》云：‘大功之末，可以冠子嫁子。’此谓本服大功，子则小功，逾月以<br /><br />&nbsp;&nbsp;&nbsp;&nbsp;后，于情差轻，所以许有冠嫁。此则小功之末，通得取妇。前所云‘大功之末，<br /><br />&nbsp;&nbsp;&nbsp;&nbsp;可以冠子嫁子’，此是简出大功之身，不得取妇。后言‘小功之末，可以冠子嫁<br /><br />&nbsp;&nbsp;&nbsp;&nbsp;子’，非直子得冠嫁，亦得取妇。故有出没。婚礼国之大典，宜有画一。今宗室<br /><br />&nbsp;&nbsp;&nbsp;&nbsp;及外戚，不得复辄有干启，礼官不得辄为曲议。可依此以为法。”<br /><br />&nbsp;&nbsp;&nbsp;&nbsp;后齐定令，亲王、公主、太妃、妃及从三品已上丧者，借白鼓一面，丧毕进<br /><br />&nbsp;&nbsp;&nbsp;&nbsp;输。王、郡公主、太妃、仪同三司已上及令仆，皆听立凶门柏历。三品已上及五<br /><br />&nbsp;&nbsp;&nbsp;&nbsp;等开国，通用方相。四品已下，达于庶人，以t头。旌则一品九旒，二品、三品<br /><br />&nbsp;&nbsp;&nbsp;&nbsp;七旒，四品、五品五旒，六品、七品三旒，八品已下，达于庶人，唯矶已。其<br /><br />&nbsp;&nbsp;&nbsp;&nbsp;建恚三品已上及开国子、男，其长至轸，四品、五品至轮，六品至于九品至较。<br /><br />&nbsp;&nbsp;&nbsp;&nbsp;勋品达于庶人，不过七尺。<br /><br />&nbsp;&nbsp;&nbsp;&nbsp;王元轨子欲改葬祖及祖母，列上未知所服。邢子才议曰：“《礼》‘改葬<br /><br />&nbsp;&nbsp;&nbsp;&nbsp;麻’。郑玄注：‘臣为君，子为父，妻为夫。’唯三人而已。然嫡曾孙、孙承重<br /><br />&nbsp;&nbsp;&nbsp;&nbsp;者，曾祖父母、祖父母改葬，既并三年之服，皆应服。而止言三人，若非遗漏，<br /><br />&nbsp;&nbsp;&nbsp;&nbsp;便是举其略耳。”<br /><br />&nbsp;&nbsp;&nbsp;&nbsp;开皇初，高祖思定典礼。太常卿牛弘奏曰：“圣教陵替，国章残缺，汉、晋<br /><br />&nbsp;&nbsp;&nbsp;&nbsp;为法，随俗因时，未足经国庇人，弘风施化。且制礼作乐，事归元首，江南王俭，<br /><br />&nbsp;&nbsp;&nbsp;&nbsp;偏隅一臣，私撰仪注，多违古法。就庐非东阶之位，凶门岂设重之礼？两萧累代，<br /><br />&nbsp;&nbsp;&nbsp;&nbsp;举国遵行。后魏及齐，风牛本隔，殊不寻究，遥相师祖，故山东之人，浸以成俗。<br /><br />&nbsp;&nbsp;&nbsp;&nbsp;西魏已降，师旅弗遑，宾嘉之礼，尽未详定。今休明启运，宪章伊始，请据前经，<br /><br />&nbsp;&nbsp;&nbsp;&nbsp;革兹俗弊。”诏曰：“可。”弘因奏征学者，撰仪礼百卷。悉用东齐《仪注》以<br /><br />&nbsp;&nbsp;&nbsp;&nbsp;为准，亦微采王俭礼。修毕，上之，诏遂班天下，咸使遵用焉。<br /><br />&nbsp;&nbsp;&nbsp;&nbsp;其丧纪，上自王公，下逮庶人，著令皆为定制，无相差越。正一品薨，则鸿<br /><br />&nbsp;&nbsp;&nbsp;&nbsp;胪卿监护丧事，司仪令示礼制。二品已上，则鸿胪丞监护，司仪丞示礼制。五品<br /><br />&nbsp;&nbsp;&nbsp;&nbsp;已上薨、卒，及三品已上有期亲已上丧，并掌仪一人示礼制。官人在职丧，听敛<br /><br />&nbsp;&nbsp;&nbsp;&nbsp;以朝服，有封者，敛以冕服，未有官者，白单衣。妇人有官品者，亦以其服<br /><br />&nbsp;&nbsp;&nbsp;&nbsp;敛。棺内不得置金银珠宝。诸重，一品悬鬲六，五品已上四，六品已下二。W<br /><br />&nbsp;&nbsp;&nbsp;&nbsp;车，三品已上油遥朱丝络网，施N，两箱画龙，腋椭钅┐沽旒苏。七品已<br /><br />&nbsp;&nbsp;&nbsp;&nbsp;上油遥施N，两箱画云气，垂四旒苏。八品已下，达于庶人，鳖甲车，无<br /><br />&nbsp;&nbsp;&nbsp;&nbsp;N旒苏画饰。执绋，一品五十人，三品已上四十人，四品三十人，并布帻深衣。<br /><br />&nbsp;&nbsp;&nbsp;&nbsp;三品已上四引、四披、六铎、六。五品已上二引、二披、四铎、四。九品已<br /><br />&nbsp;&nbsp;&nbsp;&nbsp;上二铎、二。四品已上用方相，七品已上用t头。在京师葬者，去城七里外。<br /><br />&nbsp;&nbsp;&nbsp;&nbsp;三品已上立碑，螭首龟趺。趺上高不得过九尺。七品已上立碣，高四尺。圭首方<br /><br />&nbsp;&nbsp;&nbsp;&nbsp;趺。若隐沦道素，孝义著闻者，虽无爵，奏，听立碣。<br /><br />&nbsp;&nbsp;&nbsp;&nbsp;三年及期丧，不数闰。大功已下数之。以闰月亡者，祥及忌日，皆以闰所附<br /><br />&nbsp;&nbsp;&nbsp;&nbsp;之月为正。<br /><br />&nbsp;&nbsp;&nbsp;&nbsp;凶服不入公门。期丧已下不解官者，在外曹礻聂缘纱帽。若重丧被起者，皂<br /><br />&nbsp;&nbsp;&nbsp;&nbsp;绢下裙帽。若入宫殿及须朝见者，冠服依百官例。<br /><br />&nbsp;&nbsp;&nbsp;&nbsp;齐衰心丧已上，虽有夺情，并终丧不吊不贺不预宴。期丧未练，大功未葬，<br /><br />&nbsp;&nbsp;&nbsp;&nbsp;不吊不贺，并终丧不预宴。小功已下，假满依例。居五服之丧，受册及之职，仪<br /><br />&nbsp;&nbsp;&nbsp;&nbsp;卫依常式，唯鼓乐从而不作。若以戎事，不用此制。<br /><br />&nbsp;&nbsp;&nbsp;&nbsp;自秦兼天下，朝觐之礼遂废。及周封萧为梁王，讫于隋，恒称藩国，始有<br /><br />&nbsp;&nbsp;&nbsp;&nbsp;朝见之仪。梁王之朝周，入畿，大冢宰命有司致积。其饩五牢，米九十_，醢<br /><br />&nbsp;&nbsp;&nbsp;&nbsp;各三十五瓮，酒十八壶，米禾各五十车，薪刍各百车。既至，大司空设九傧以致<br /><br />&nbsp;&nbsp;&nbsp;&nbsp;馆。梁王束帛乘马，设九介以待之。礼成而出。明日，王朝，受享于庙。既致享，<br /><br />&nbsp;&nbsp;&nbsp;&nbsp;大冢宰又命公一人，玄冕乘车，陈九傧，以束帛乘马，致食于宾及宾之从各有差。<br /><br />&nbsp;&nbsp;&nbsp;&nbsp;致食讫，又命公一人，弁服乘车，执贽，设九傧以劳宾。王设九介，迎于门外。<br /><br />&nbsp;&nbsp;&nbsp;&nbsp;明日，朝服乘车，还贽于公。公皮弁迎于大门，授贽受贽，并于堂之中楹。又明<br /><br />&nbsp;&nbsp;&nbsp;&nbsp;日，王朝服，设九介，乘车，备仪卫，以见于公。事毕，公致享。明日，三孤一<br /><br />&nbsp;&nbsp;&nbsp;&nbsp;人，又执贽劳于梁王。明日，王还贽。又明日，王见三孤，如见三公。明日，卿<br /><br />&nbsp;&nbsp;&nbsp;&nbsp;一人，又执贽劳王。王见卿，又如三孤。于是三公、三孤、六卿，又各饩宾，并<br /><br />&nbsp;&nbsp;&nbsp;&nbsp;属官之长为使。牢米束帛同三公。<br /><br />&nbsp;&nbsp;&nbsp;&nbsp;开皇四年正月，梁主萧岿朝于京师，次于郊外。诏广平王杨雄、吏部尚书韦<br /><br />&nbsp;&nbsp;&nbsp;&nbsp;世康持节以迎。卫尉设次于驿馆。雄等降就便幕。岿服通天冠、绛纱袍、端E，<br /><br />&nbsp;&nbsp;&nbsp;&nbsp;立于东阶下，西面。文武陪侍，如其国。雄等立于门右，东面。岿摄内史令柳顾<br /><br />&nbsp;&nbsp;&nbsp;&nbsp;言出门请事。世康曰：“奉诏劳于梁帝。”顾言入告。岿出，迎于馆门之外，西<br /><br />&nbsp;&nbsp;&nbsp;&nbsp;面再拜。持节者导雄与岿俱入，至于庭下。岿北面再拜受诏讫。雄等乃出，立于<br /><br />&nbsp;&nbsp;&nbsp;&nbsp;馆门外道右东向。岿送于门外，西面再拜。及奉见，高祖冠通天冠，服绛纱袍，<br /><br />&nbsp;&nbsp;&nbsp;&nbsp;御大兴殿，如朝仪。岿服远游冠，朝服以入，君臣并拜，礼毕而出。<br /><br />&nbsp;&nbsp;&nbsp;&nbsp;古者天子征伐，则宜于社，造于祖，类于上帝。还亦以牲遍告。梁天监初，<br /><br />&nbsp;&nbsp;&nbsp;&nbsp;陆琏议定军礼，遵其制。帝曰：“宜者请征讨之宜，造者禀谋于庙，类者奉天时<br /><br />&nbsp;&nbsp;&nbsp;&nbsp;以明伐，并明不敢自专。陈币承命可也。”琏不能对。严植之又争之，于是告用<br /><br />&nbsp;&nbsp;&nbsp;&nbsp;牲币，反亦如之。<br /><br />&nbsp;&nbsp;&nbsp;&nbsp;后齐天子亲征纂严，则服通天冠，文物充庭。有司奏更衣，乃入，冠武弁，<br /><br />&nbsp;&nbsp;&nbsp;&nbsp;弁左貂附蝉以出。誓讫，择日备法驾，乘木辂，以选于庙。载迁庙主于斋车，以<br /><br />&nbsp;&nbsp;&nbsp;&nbsp;俟行。次宜于社，有司以毛血衅军鼓，载帝社石主于车，以俟行。次择日陈六军，<br /><br />&nbsp;&nbsp;&nbsp;&nbsp;备大驾，类于上帝。次择日祈后土、神州、岳镇、海渎、源川等。乃为坎盟，督<br /><br />&nbsp;&nbsp;&nbsp;&nbsp;将列牲于坎南，北首。有司坎前读盟文，割牲耳，承血。皇帝受牲耳，遍授大将，<br /><br />&nbsp;&nbsp;&nbsp;&nbsp;乃置于坎。又歃血，歃遍，又以置坎。礼毕，埋牲及盟书。又卜日，建牙旗于<br /><br />&nbsp;&nbsp;&nbsp;&nbsp;，祭以太牢，及所过名山大川，使有司致祭。将届战所，卜刚日，备玄牲，<br /><br />&nbsp;&nbsp;&nbsp;&nbsp;列军容，设柴于辰地，为而l祭。大司马奠矢，有司奠毛血，乐奏《大护》<br /><br />&nbsp;&nbsp;&nbsp;&nbsp;之音。礼毕，彻牲，柴燎。战前一日，皇帝祷祖，司空祷社。战胜则各报以太牢。<br /><br />&nbsp;&nbsp;&nbsp;&nbsp;又以太牢赏用命战士于祖，引功臣入旌门，即神庭而授版焉。又罚不用命于社，<br /><br />&nbsp;&nbsp;&nbsp;&nbsp;即神庭行戮讫，振旅而还。格庙诣社讫，择日行饮至礼，文物充庭。有司执简，<br /><br />&nbsp;&nbsp;&nbsp;&nbsp;纪年号月朔，陈六师凯入格庙之事，饮至策勋之美，因述其功，不替赏典焉。<br /><br />&nbsp;&nbsp;&nbsp;&nbsp;隋制，行幸所过名山大川，则有司致祭。岳渎以太牢，山川以少牢。亲征及<br /><br />&nbsp;&nbsp;&nbsp;&nbsp;巡狩，则类上帝、宜社、造庙，还礼亦如之，将发轫，则R祭。其礼，有司于<br /><br />&nbsp;&nbsp;&nbsp;&nbsp;国门外委土为山象，设埋坎。有司刳羊，陈俎豆。驾将至，委奠币，荐脯醢，加<br /><br />&nbsp;&nbsp;&nbsp;&nbsp;羊于R，西首。又奠酒解羊，并馔埋于坎。驾至，太仆祭两轵及轨前，乃饮，<br /><br />&nbsp;&nbsp;&nbsp;&nbsp;授爵，遂轹R上而行。<br /><br />&nbsp;&nbsp;&nbsp;&nbsp;大业七年，征辽东，炀帝遣诸将于蓟城南桑乾河上筑社稷二坛，设方茫行<br /><br />&nbsp;&nbsp;&nbsp;&nbsp;宜社礼。帝斋于临朔宫怀荒殿，预告官及侍从各斋于其所。十二卫士并斋。帝衮<br /><br />&nbsp;&nbsp;&nbsp;&nbsp;冕玉辂，备法驾。礼毕，御金辂，服通天冠，还宫。又于宫南类上帝，积柴于燎<br /><br />&nbsp;&nbsp;&nbsp;&nbsp;坛，设高祖位于东方。帝服大裘以冕，乘玉辂，祭奠玉帛，并如宜社。诸军受胙<br /><br />&nbsp;&nbsp;&nbsp;&nbsp;毕，帝就位，观燎，乃出。又于蓟城北设坛，祭马祖于其上，亦有燎。又于其日，<br /><br />&nbsp;&nbsp;&nbsp;&nbsp;使有司并祭先牧及马步，无钟鼓之乐。众军将发，帝御临朔宫，亲授节度。每军<br /><br />&nbsp;&nbsp;&nbsp;&nbsp;大将、亚将各一人。骑兵四十队。队百人置一纛。十队为团，团有偏将一人。第<br /><br />&nbsp;&nbsp;&nbsp;&nbsp;一团，皆青丝连明光甲、铁具装、青缨拂，建狻猊旗。第二团，绛丝连朱犀甲、<br /><br />&nbsp;&nbsp;&nbsp;&nbsp;兽文具装、赤缨拂，建貔貅旗。第三团，白丝连明光甲、铁具装、素缨拂，建辟<br /><br />&nbsp;&nbsp;&nbsp;&nbsp;邪旗。第四团，乌丝连玄犀甲、兽文具装、建缨拂，建六驳旗。前部鼓吹一部，<br /><br />&nbsp;&nbsp;&nbsp;&nbsp;大鼓、小鼓及鼙、长鸣、中鸣等各十八具，夤摹⒔痤鄹鞫具。后部铙吹一部，<br /><br />&nbsp;&nbsp;&nbsp;&nbsp;铙二面，歌箫及笳各四具，节鼓一面，吴吹筚篥、横笛各四具，大角十八具。又<br /><br />&nbsp;&nbsp;&nbsp;&nbsp;步卒八十队，分为四团。团有偏将一人。第一团，每队给青隼荡幡一。第二团，<br /><br />&nbsp;&nbsp;&nbsp;&nbsp;每队黄隼荡幡一。第三团，每队白隼荡幡一。第四团，每队苍隼荡幡一。长槊J<br /><br />&nbsp;&nbsp;&nbsp;&nbsp;弩及甲镜龋各称兵数。受降使者一人，给二马轺车一乘，白兽幡及节各一，骑<br /><br />&nbsp;&nbsp;&nbsp;&nbsp;吏三人，车辐白从十二人。承诏慰抚，不受大将制。战阵则为监军。军将发，候<br /><br />&nbsp;&nbsp;&nbsp;&nbsp;大角一通，步卒第一团出营东门，东向阵。第二团出营南门，南向阵。第三团出<br /><br />&nbsp;&nbsp;&nbsp;&nbsp;营西门，西向阵。第四团出营北门，北向阵。阵四面团营，然后诸团严驾立。大<br /><br />&nbsp;&nbsp;&nbsp;&nbsp;角三通，则铙鼓俱振，骑第一团引行。队间相去各十五步。次第二团，次前部鼓<br /><br />&nbsp;&nbsp;&nbsp;&nbsp;吹，次弓矢一队，合二百骑。建蹲兽旗，槊二张，大将在其下。次诞马二<br /><br />&nbsp;&nbsp;&nbsp;&nbsp;十匹，次大角，次后部铙，次第三团，次第四团，次受降使者。次及辎重戎车散<br /><br />&nbsp;&nbsp;&nbsp;&nbsp;兵等，亦有四团。第一辎重出，收东面阵，分为两道，夹以行。第二辎重出，收<br /><br />&nbsp;&nbsp;&nbsp;&nbsp;南面阵，夹以行。第三辎重出，收西面阵，夹以行。第四辎重出，收北面阵，夹<br /><br />&nbsp;&nbsp;&nbsp;&nbsp;以行。亚将领五百骑，建腾豹旗，殿军后。至营，则第一团骑阵于东面，第二团<br /><br />&nbsp;&nbsp;&nbsp;&nbsp;骑阵于南面，鼓吹翊大将居中，驻马南向。第三团骑阵于西面，第四团骑阵于北<br /><br />&nbsp;&nbsp;&nbsp;&nbsp;面，合为方阵。四团外向，步卒翊辎重入于阵内，以次安营。营定，四面阵者，<br /><br />&nbsp;&nbsp;&nbsp;&nbsp;引骑入营。亚将率骁骑游弈督察。其安营之制，以车外布，间设马枪，次施兵幕，<br /><br />&nbsp;&nbsp;&nbsp;&nbsp;内安杂畜。事毕，大将、亚将等，各就牙帐。其马步队与军中散兵，交为两番，<br /><br />&nbsp;&nbsp;&nbsp;&nbsp;五日而代。于是每日遣一军发，相去四十里，连营渐进。二十四日续发而尽。首<br /><br />&nbsp;&nbsp;&nbsp;&nbsp;尾相继，鼓角相闻，旌旗亘九百六十里。天子六军次发，两部前后先置，又亘八<br /><br />&nbsp;&nbsp;&nbsp;&nbsp;十里。通诸道合三十军，亘一千四十里。诸军各以帛为带，长尺五寸，阔二寸，<br /><br />&nbsp;&nbsp;&nbsp;&nbsp;题其军号为记。御营内者，合十二卫、三台、五省、九寺，并分隶内外前后左右<br /><br />&nbsp;&nbsp;&nbsp;&nbsp;六军，亦各题其军号，不得自言台省。王公已下，至于兵丁厮隶，悉以帛为带，<br /><br />&nbsp;&nbsp;&nbsp;&nbsp;缀于衣领，名“军记带”。诸军并给幡数百，有事，使人交相去来者，执以行。<br /><br />&nbsp;&nbsp;&nbsp;&nbsp;不执幡而离本军者，他军验军记带，知非部兵，则所在斩之。是岁也，行幸望海<br /><br />&nbsp;&nbsp;&nbsp;&nbsp;镇，于秃黎山为坛，祀黄帝，行l祭。诏太常少卿韦霁、博士褚亮奏定其礼。皇<br /><br />&nbsp;&nbsp;&nbsp;&nbsp;帝及诸预祭臣近侍官诸军将，皆斋一宿。有司供帐设位，为埋坎神坐西北，内<br /><br />&nbsp;&nbsp;&nbsp;&nbsp;之外。建二旗于南门外。以熊席设帝轩辕神坐于媚冢置甲胄弓矢于坐侧，建槊<br /><br />&nbsp;&nbsp;&nbsp;&nbsp;于坐后。皇帝出次入门，群官定位，皆再拜奠。礼毕，还宫。<br /><br />&nbsp;&nbsp;&nbsp;&nbsp;隋制，常以仲春，用少牢祭马祖于大泽，诸预祭官，皆于祭所致斋一日，积<br /><br />&nbsp;&nbsp;&nbsp;&nbsp;柴于燎坛，礼毕，就燎。仲夏祭先牧，仲秋祭马社，仲冬祭马步，并于大泽，皆<br /><br />&nbsp;&nbsp;&nbsp;&nbsp;以刚日。牲用少牢，如祭马祖，埋而不燎。<br /><br />&nbsp;&nbsp;&nbsp;&nbsp;开皇二十年，太慰晋王广北伐突厥，四月己未，次于河上，l祭轩辕黄帝，<br /><br />&nbsp;&nbsp;&nbsp;&nbsp;以太牢制币，陈甲兵，行三献之礼。<br /><br />&nbsp;&nbsp;&nbsp;&nbsp;后齐命将出征，则太卜诣太庙，灼灵龟，授鼓旗于庙。皇帝陈法驾，服衮冕，<br /><br />&nbsp;&nbsp;&nbsp;&nbsp;至庙，拜于太祖。遍告讫，降就中阶，引上将，操钺授柯，曰：“从此上至天，<br /><br />&nbsp;&nbsp;&nbsp;&nbsp;将军制之。”又操斧授柯，曰：“从此下至泉，将军制之。”将军既受斧钺，对<br /><br />&nbsp;&nbsp;&nbsp;&nbsp;曰：“国不可从外理，军不可从中制。臣既受命，有鼓旗斧钺之威，愿假一言之<br /><br />&nbsp;&nbsp;&nbsp;&nbsp;命于臣。”帝曰：“苟利社稷，将军裁之。”将军就车，载斧钺而出。皇帝推毂<br /><br />&nbsp;&nbsp;&nbsp;&nbsp;度阃，曰：“从此以外，将军制之。”<br /><br />&nbsp;&nbsp;&nbsp;&nbsp;周大将出征，遣太祝，以羊一，祭所过名山大川。明帝武成元年，吐谷浑寇<br /><br />&nbsp;&nbsp;&nbsp;&nbsp;边。帝常服乘马，遣大司马贺兰祥于太祖之庙，司宪奉钺，进授大将。大将拜受，<br /><br />&nbsp;&nbsp;&nbsp;&nbsp;以授从者。礼毕，出受甲兵。<br /><br />&nbsp;&nbsp;&nbsp;&nbsp;隋制，皇太子亲戎，及大将出师，则以j肫一衅鼓，皆告社庙。受斧钺讫，<br /><br />&nbsp;&nbsp;&nbsp;&nbsp;不得反宿于家。开皇八年，晋王广将伐陈，内史令李德林摄太尉，告于太祖庙。<br /><br />&nbsp;&nbsp;&nbsp;&nbsp;礼毕，又命有司宜于太社。<br /><br />&nbsp;&nbsp;&nbsp;&nbsp;古者三年练兵，入而振旅，至于春秋L浯，亦以讲其事焉。梁、陈时，依宋<br /><br />&nbsp;&nbsp;&nbsp;&nbsp;元嘉二十五年L宣武场。其法，置行军殿于幕府山南冈，并设王公百官幕。先猎<br /><br />&nbsp;&nbsp;&nbsp;&nbsp;一日，遣马骑布围。右领军将军督右，左领军将军督左，大司马董正诸军。猎日，<br /><br />&nbsp;&nbsp;&nbsp;&nbsp;侍中三奏，一奏一鼓为严，三严讫，引仗为小驾卤簿。皇帝乘马戎服，从者<br /><br />&nbsp;&nbsp;&nbsp;&nbsp;悉绛衫帻，黄麾警跸，鼓吹如常仪。猎讫，宴会享劳，比校多少。戮一人以惩乱<br /><br />&nbsp;&nbsp;&nbsp;&nbsp;法。会毕，还宫。<br /><br />&nbsp;&nbsp;&nbsp;&nbsp;后齐常以季秋，皇帝讲武于都外。有司先莱野为场，为二军进止之节。又别<br /><br />&nbsp;&nbsp;&nbsp;&nbsp;于北场，舆驾停观。遂命将简士，教众为战阵之法。凡为阵，少者在前，长<br /><br />&nbsp;&nbsp;&nbsp;&nbsp;者在后。其还，则长者在前，少者在后。长者持弓矢，短者持旌旗。勇者持钲鼓<br /><br />&nbsp;&nbsp;&nbsp;&nbsp;刀J，为前行，战士次之，槊者次之，弓箭为后行。将帅先教士目，使习见旌旗<br /><br />&nbsp;&nbsp;&nbsp;&nbsp;指麾之踪，发起之意，旗卧则跪。教士耳，使习金鼓动止之节，声鼓则进，鸣金<br /><br />&nbsp;&nbsp;&nbsp;&nbsp;则止。教士心，使知刑罚之苦，赏赐之利。教士手，使习持五兵之便，战斗之备。<br /><br />&nbsp;&nbsp;&nbsp;&nbsp;教士足，使习跪及行列泥之涂。前五日，皆请兵严于场所，依方色建旗为和门。<br /><br />&nbsp;&nbsp;&nbsp;&nbsp;都之中及四角，皆建五采牙旗。应讲武者，各集于其军。戒鼓一通，军士皆<br /><br />&nbsp;&nbsp;&nbsp;&nbsp;严备。二通，将士贯甲。三通，步军各为直阵以相俟。大将各处军中，立旗鼓下。<br /><br />&nbsp;&nbsp;&nbsp;&nbsp;有司陈小驾卤簿，皇帝武弁，乘革辂，大司马介胄乘，奉引入行殿。百司陪列。<br /><br />&nbsp;&nbsp;&nbsp;&nbsp;位定，二军迭为客主。先举为客，后举为主。从五行相胜法，为阵以应之。<br /><br />&nbsp;&nbsp;&nbsp;&nbsp;后齐春L礼，有司规大防，建获旗，以表获车。L前一日，命布围。领军将<br /><br />&nbsp;&nbsp;&nbsp;&nbsp;军一人，督左甄，获军将军一人，督右甄。大司马一人，居中，节制诸军。天子<br /><br />&nbsp;&nbsp;&nbsp;&nbsp;陈小驾，服通天冠，乘木辂，诣行宫。将亲禽，服戎服，l戟者皆严。武卫张<br /><br />&nbsp;&nbsp;&nbsp;&nbsp;甄围，旗鼓相望，衔枚而进。甄常开一方，以令三驱。围合，吏奔骑令曰：“鸟<br /><br />&nbsp;&nbsp;&nbsp;&nbsp;兽之肉，不登于俎者不射。皮革齿牙，骨角毛羽，不登于器者不射。”甄合，大<br /><br />&nbsp;&nbsp;&nbsp;&nbsp;司马鸣鼓促围，众军鼓噪鸣角，至期处而止。大司马屯北旌门，二甄帅屯左右旌<br /><br />&nbsp;&nbsp;&nbsp;&nbsp;门。天子乘马，从南旌门入，亲射禽。谒者以护车收禽，载还，陈于护旗之北。<br /><br />&nbsp;&nbsp;&nbsp;&nbsp;王公已下以次射禽，皆送旗下。事毕，大司马鸣鼓解围，复屯。殿中郎中率其属<br /><br />&nbsp;&nbsp;&nbsp;&nbsp;收禽，以实护车。天子还行宫。命有司每禽择取三十，一曰干豆，二曰宾客，三<br /><br />&nbsp;&nbsp;&nbsp;&nbsp;曰充君之疱。其余即于围下量饣高将士。礼毕，改服，l者韬刃而还。夏苗、秋<br /><br />&nbsp;&nbsp;&nbsp;&nbsp;A、冬狩，礼皆同。河清中定令，每岁十二月半后讲武，至晦逐除。二军兵马，<br /><br />&nbsp;&nbsp;&nbsp;&nbsp;右入千秋门，左入万岁门，并至永巷南下，至昭阳殿北，二军交。一军从西上阁，<br /><br />&nbsp;&nbsp;&nbsp;&nbsp;一军从东上阁，并从端门南，出阊阖门前桥南，戏射并讫，送至城南郭外罢。<br /><br />&nbsp;&nbsp;&nbsp;&nbsp;后齐三月三日，皇帝常服乘舆，诣射所，升堂即坐，皇太子及群官坐定，登<br /><br />&nbsp;&nbsp;&nbsp;&nbsp;歌，进酒行爵。皇帝入便殿，更衣以出，骅骝令进御马，有司进弓矢。帝射讫，<br /><br />&nbsp;&nbsp;&nbsp;&nbsp;还御坐，射悬侯，又毕，群官乃射五埒。一品二品三十发，（一发调马，十发射<br /><br />&nbsp;&nbsp;&nbsp;&nbsp;下，十发射上，三发射獐，三发射帖，三发射兽头。）三品二十五发，（一发调<br /><br />&nbsp;&nbsp;&nbsp;&nbsp;马，五发射下，十发射上，三发射獐，三发射帖，三发射兽头。）四品二十发<br /><br />&nbsp;&nbsp;&nbsp;&nbsp;（一发调马，五发射下，八发射上，二发射獐，二发射帖，二发射兽头。）五品<br /><br />&nbsp;&nbsp;&nbsp;&nbsp;十五发（一发调马，四发射下，五发射上，二发射獐，二发射帖，一发射兽头。）<br /><br />&nbsp;&nbsp;&nbsp;&nbsp;侍官御仗已上十发（一发调马，四发射下，五发射上。）季秋大射，皇帝备大驾，<br /><br />&nbsp;&nbsp;&nbsp;&nbsp;常服，御七宝辇，射七埒。正三品已上，第一埒，一品五十发，（一发调马，十<br /><br />&nbsp;&nbsp;&nbsp;&nbsp;五发射下，二十五发射上，三发射獐，三发射帖，三发射兽头。）二品四十六发<br /><br />&nbsp;&nbsp;&nbsp;&nbsp;（一发调马，十五发射下，二十二发射上，二发射獐，三发射帖，三发射兽头。）<br /><br />&nbsp;&nbsp;&nbsp;&nbsp;从三品四品第二埒，三品四十二发（一发调马，十二发射下，二十二发射上，二<br /><br />&nbsp;&nbsp;&nbsp;&nbsp;发射獐，二发射帖，三发射兽头。）四品三十七发（一发调马，十一发射下，十<br /><br />&nbsp;&nbsp;&nbsp;&nbsp;九发射上，一发射獐，二发射帖，三发射兽头。）五品第三埒，三十二发（一发<br /><br />&nbsp;&nbsp;&nbsp;&nbsp;调马，九发射下，十七发射上，一发射獐，二发射帖，二发射兽头。）六品第四<br /><br />&nbsp;&nbsp;&nbsp;&nbsp;埒，二十七发。（一发调马，八发射下，十六发射上，一发射獐，一发射帖。）<br /><br />&nbsp;&nbsp;&nbsp;&nbsp;七品第五埒，二十一发（一发调马，六发射下，十二发射上，一发射獐，一发射<br /><br />&nbsp;&nbsp;&nbsp;&nbsp;帖。）八品第六埒，十六发（一发调马，四发射下，九发射上，一发射獐，一发<br /><br />&nbsp;&nbsp;&nbsp;&nbsp;射帖。）九品第七埒，十发。（一发调马，三发射下，四发射上，一发射獐，一<br /><br />&nbsp;&nbsp;&nbsp;&nbsp;发射帖。）大射置大将（太尉公为之。）射司马各一人，录事二人。七埒各置埒<br /><br />&nbsp;&nbsp;&nbsp;&nbsp;将、射正参军各一人，埒士四人，威仪一人，乘白马以导，的别参军一人，悬侯<br /><br />&nbsp;&nbsp;&nbsp;&nbsp;下府参军一人。又各置令史埒士等员，以司其事。<br /><br />&nbsp;&nbsp;&nbsp;&nbsp;后周仲春教振旅，大司马建大麾于莱田之所。乡稍之官，以缥锕念祛垲螅<br /><br />&nbsp;&nbsp;&nbsp;&nbsp;各帅其人而致。诛其后至者。建麾于后表之中，以集众庶。质明，偃麾，诛其不<br /><br />&nbsp;&nbsp;&nbsp;&nbsp;及者。乃陈徒骑，如战之阵。大司马北面誓之。军中皆听鼓角，以为进止之节。<br /><br />&nbsp;&nbsp;&nbsp;&nbsp;田之日，于所莱之北，建旗为和门。诸将帅徒骑序入其门。有司居门，以平其人。<br /><br />&nbsp;&nbsp;&nbsp;&nbsp;既入而分其地，险野则待前而骑后，易野则骑前而徒后。既阵，皆坐，乃设驱逆<br /><br />&nbsp;&nbsp;&nbsp;&nbsp;骑，有司表C于阵前。以太牢祭黄帝轩辕氏，于狩地为，建二旗，列五兵<br /><br />&nbsp;&nbsp;&nbsp;&nbsp;于坐侧，行三献礼。遂L田致禽以祭社。仲夏教茇舍，如振旅之阵，遂以苗田如<br /><br />&nbsp;&nbsp;&nbsp;&nbsp;L法，致禽以享j。仲秋教练兵，如振旅之阵，遂以A田如L法，致禽以祀方。<br /><br />&nbsp;&nbsp;&nbsp;&nbsp;仲冬教大阅，如振旅之阵，遂以狩田如L法，致禽以享A。<br /><br />&nbsp;&nbsp;&nbsp;&nbsp;孟秋迎太白，候太白夕见于西方。先见三日，大司马戒期，遂建旗于阳武门<br /><br />&nbsp;&nbsp;&nbsp;&nbsp;外。司空除坛兆，有司荐毛血，登歌奏《昭夏》。在位者拜，事毕出。其日中后<br /><br />&nbsp;&nbsp;&nbsp;&nbsp;十刻，六军士马，俱介胄集旗下。左右武伯督十二帅严街，侍臣文武，俱介胄奉<br /><br />&nbsp;&nbsp;&nbsp;&nbsp;迎。乐师撞黄钟，右五钟皆应。皇帝介胄，警跸以出，如常仪而无鼓角，出国门<br /><br />&nbsp;&nbsp;&nbsp;&nbsp;而R祭。至则舍于次。太白未见五刻，中外皆严，皇帝就位，六军鼓噪，行三<br /><br />&nbsp;&nbsp;&nbsp;&nbsp;献之礼。每献，鼓噪如初献。事讫，燔燎赐胙，毕，鼓噪而还。<br /><br />&nbsp;&nbsp;&nbsp;&nbsp;隋制，大射祭射侯于射所，用少牢。军人每年孟秋阅戎具，仲冬教战法。及<br /><br />&nbsp;&nbsp;&nbsp;&nbsp;大业三年，炀帝在榆林，突厥启民及西域、东胡君长，并来朝贡。帝欲夸以甲兵<br /><br />&nbsp;&nbsp;&nbsp;&nbsp;之盛，乃命有司陈冬狩之礼。诏虞部量拔延山南北周二百里，并立表记。前狩二<br /><br />&nbsp;&nbsp;&nbsp;&nbsp;日，兵部建旗于表所。五里一旗，分为四十军，军万人，骑五千匹。前一日，诸<br /><br />&nbsp;&nbsp;&nbsp;&nbsp;将各帅其军，集于旗下。鸣鼓，后至者斩。诏四十道使，并扬旗建节，分申佃令，<br /><br />&nbsp;&nbsp;&nbsp;&nbsp;即留军所监猎。<br /><br />&nbsp;&nbsp;&nbsp;&nbsp;布围，围阙南面，方行而前。帝服紫F褶、黑介帻，乘S猪车，其饰如木辂，<br /><br />&nbsp;&nbsp;&nbsp;&nbsp;重辋漫轮，虬龙绕毂，汉东京卤簿所谓猎车者也。驾六黑T。太常陈鼓笳铙箫角<br /><br />&nbsp;&nbsp;&nbsp;&nbsp;于帝左右，各百二十。百官戎服骑从，鼓行入围。诸将并鼓行赴围。乃设驱逆骑<br /><br />&nbsp;&nbsp;&nbsp;&nbsp;千有二百。S猪停轫，有司敛大绥，王公已下，皆整弓矢，陈于驾前。有司又敛<br /><br />&nbsp;&nbsp;&nbsp;&nbsp;小绥，乃驱兽出，过于帝前。初驱过，有司整御弓矢以前，待诏。再驱过，备身<br /><br />&nbsp;&nbsp;&nbsp;&nbsp;将军奉进弓矢。三驱过，帝乃从禽，鼓吹皆振，坐而射之。每驱必三兽以上。帝<br /><br />&nbsp;&nbsp;&nbsp;&nbsp;发，抗大绥。次王公发，则抗小绥。次诸将发射之，无鼓，驱逆之骑乃止。然后<br /><br />&nbsp;&nbsp;&nbsp;&nbsp;三军四夷百姓皆猎。凡射兽，自左膘而射之，达于右U，为上等。达右耳本，<br /><br />&nbsp;&nbsp;&nbsp;&nbsp;为次等。自左髀达于右a为下等。群兽相从，不得尽杀。已伤之兽，不得重射。<br /><br />&nbsp;&nbsp;&nbsp;&nbsp;又逆向人者，不射其面。出表者不逐之。佃将止，虞部建旗于围内。从驾之鼓及<br /><br />&nbsp;&nbsp;&nbsp;&nbsp;诸军鼓俱振，卒徒皆噪。诸获禽者，献于旗所，致其左耳。大兽公之，以供宗庙，<br /><br />&nbsp;&nbsp;&nbsp;&nbsp;使归，荐腊于京师。小兽私之。<br /><br />&nbsp;&nbsp;&nbsp;&nbsp;齐制，季冬晦，选乐人子弟十岁以上十二以下为E子，合二百四十人。一<br /><br />&nbsp;&nbsp;&nbsp;&nbsp;百二十人，赤帻、皂衣，执鼗。一百二十人赤布裤褶，执@角。方相氏黄金<br /><br />&nbsp;&nbsp;&nbsp;&nbsp;四目，熊皮蒙首，玄衣朱裳，执戈扬J。又作穷奇、祖明之类，凡十二兽，皆有<br /><br />&nbsp;&nbsp;&nbsp;&nbsp;毛角。鼓吹令率之，中黄门行之，冗从仆射将之，以逐恶鬼于禁中。其日戊夜三<br /><br />&nbsp;&nbsp;&nbsp;&nbsp;唱，开诸里门，傩者各集，被服器仗以待事。戊夜四唱，开诸城门，二卫皆严。<br /><br />&nbsp;&nbsp;&nbsp;&nbsp;上水一刻，皇帝常服，即御座。王公执事官第一品已下、从六品已上，陪列预观。<br /><br />&nbsp;&nbsp;&nbsp;&nbsp;傩者鼓噪，入殿西门，遍于禁内。分出二上阁，作方相与十二兽戏，喧呼周<br /><br />&nbsp;&nbsp;&nbsp;&nbsp;遍，前后鼓噪。出殿南门，分为六道，出于郭外。<br /><br />&nbsp;&nbsp;&nbsp;&nbsp;隋制，季春晦，傩，磔牲于宫门及城四门，以禳阴气。秋分前一日，禳阳气。<br /><br />&nbsp;&nbsp;&nbsp;&nbsp;季冬傍磔、大傩亦如之。其牲，每门各用羝羊及雄鸡一。选E子如后齐。冬八<br /><br />&nbsp;&nbsp;&nbsp;&nbsp;队，二时傩则四队。问事十二人，赤帻衣，执皮鞭。工人二十二人。其一人<br /><br />&nbsp;&nbsp;&nbsp;&nbsp;方相氏，黄金四目，蒙熊皮，玄衣朱裳。其一人为唱师，著皮衣，执棒。鼓角各<br /><br />&nbsp;&nbsp;&nbsp;&nbsp;十。有司预备雄鸡羝羊及酒，于宫门为坎。未明，鼓噪以入。方相氏执戈扬J，<br /><br />&nbsp;&nbsp;&nbsp;&nbsp;周呼鼓噪而出，合趣显阳门，分诣诸城门。将出，诸祝师执事，预副牲胸，磔之<br /><br />&nbsp;&nbsp;&nbsp;&nbsp;于门，酌酒禳祝。举牲并酒埋之。<br /><br />&nbsp;&nbsp;&nbsp;&nbsp;后齐制，日蚀，则太极殿西厢东向，东堂东厢西向，各设御座。群官公服。<br /><br />&nbsp;&nbsp;&nbsp;&nbsp;昼漏上水一刻，内外皆严。三门者闭中门，单门者掩之。蚀前三刻，皇帝服通天<br /><br />&nbsp;&nbsp;&nbsp;&nbsp;冠，即御座，直卫如常，不省事。有变，闻鼓音，则避正殿，就东堂，服白袷单<br /><br />&nbsp;&nbsp;&nbsp;&nbsp;衣。侍臣皆赤帻，带剑，升殿侍。诸司各于其所，赤帻，持剑，出户向日立。有<br /><br />&nbsp;&nbsp;&nbsp;&nbsp;司各率官属，并行宫内诸门、掖门，屯卫太社。邺令以官属围社，守四门，以朱<br /><br />&nbsp;&nbsp;&nbsp;&nbsp;丝绳绕系社坛三匝。太祝令陈辞责社。太史令二人，走马露版上尚书，门司疾上<br /><br />&nbsp;&nbsp;&nbsp;&nbsp;之。又告清都尹鸣鼓，如严鼓法。日光复，乃止，奏解严。<br /><br />&nbsp;&nbsp;&nbsp;&nbsp;后魏每攻战克捷，欲天下知闻，乃书帛，建于竿上，名为露布。其后相因施<br /><br />&nbsp;&nbsp;&nbsp;&nbsp;行。开皇中，乃诏太常卿牛弘、太子庶子裴政撰宣露布礼。及九年平陈，元帅晋<br /><br />&nbsp;&nbsp;&nbsp;&nbsp;王以驿上露布。兵部奏，请依新礼宣行。承诏集百官、四方客使等，并赴广阳门<br /><br />&nbsp;&nbsp;&nbsp;&nbsp;外，服朝衣，各依其列。内史令称有诏，在位者皆拜。宣讫，拜，蹈舞者三，又<br /><br />&nbsp;&nbsp;&nbsp;&nbsp;拜。郡县亦同。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,884964);">加入书签</a><a
                        href="884948.html">上一页</a>&larr;<a href="index.html">返回列表</a>&rarr;<a
                            href="884982.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "884948.html"; var next_page = "884982.html"; var index_page = "index.html"; var sortid = "9"; var article_id = "13945"; var chapter_id = "884964"; var articlename = "隋书"; var chaptername = " 卷八 志第三"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>