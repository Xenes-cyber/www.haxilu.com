<!DOCTYPE html>
<html>
<head>
<meta charset="gbk" />
<title>隋书- 卷五十八 列传第二十三-在线阅读-哈西文学网</title>
<meta name="keywords" content="魏征，隋书， 卷五十八 列传第二十三全文， 卷五十八 列传第二十三在线阅读 哈西文学网" />
<meta name="description" content="哈西文学网提供魏征的隋书  卷五十八 列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885948.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885948.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十八 列传第二十三</h1>
            <div class="link xb">
                <a href="885929.html">上一页</a>&larr;<a href="index.html">返回列表</a>&rarr;<a
                    href="885965.html">下一页</a></div>			
            <div id="BookText">&nbsp;&nbsp;&nbsp;&nbsp;○明克让<br /><br />&nbsp;&nbsp;&nbsp;&nbsp;明克让，字弘道，平原鬲人也。父山宾，梁侍中。克让少好儒雅，善谈论，<br /><br />&nbsp;&nbsp;&nbsp;&nbsp;博涉书史，所览将万卷。《三礼》礼论，尤所研精，龟策历象，咸得其妙。年十<br /><br />&nbsp;&nbsp;&nbsp;&nbsp;四，释褐湘东王法曹参军。时舍人朱异在仪贤堂讲《老子》，克让预焉。堂边有<br /><br />&nbsp;&nbsp;&nbsp;&nbsp;修竹，异令克让咏之。克让揽笔辄成，其卒章曰：“非君多爱赏，谁贵此贞心。”<br /><br />&nbsp;&nbsp;&nbsp;&nbsp;异甚奇之。仕历司徒祭酒、尚书都官郎中、散骑侍郎，兼国子博士、中书侍郎。<br /><br />&nbsp;&nbsp;&nbsp;&nbsp;梁灭，归于长安，周明帝引为麟趾殿学士，俄授著作上士，转外史下大夫，出为<br /><br />&nbsp;&nbsp;&nbsp;&nbsp;卫王友，历汉东、南陈二郡守。武帝即位，复征为露门学士，令与太史官属正定<br /><br />&nbsp;&nbsp;&nbsp;&nbsp;新历。拜仪同三司，累迁司调大夫，赐爵历城县伯，邑五百户。高祖受禅，拜太<br /><br />&nbsp;&nbsp;&nbsp;&nbsp;子内舍人，转率更令，进爵为侯。太子以师道处之，恩礼甚厚。每有四方珍味，<br /><br />&nbsp;&nbsp;&nbsp;&nbsp;辄以赐之。于时东宫盛征天下才学之士，至于博物洽闻，皆出其下。诏与太常牛<br /><br />&nbsp;&nbsp;&nbsp;&nbsp;弘等修礼议乐，当朝典故多所裁正。开皇十四年，以疾去官，加通直散骑常侍。<br /><br />&nbsp;&nbsp;&nbsp;&nbsp;卒，年七十。上甚伤惜焉，赙物五百段，米三百石。太子又赠绢布二千匹，钱十<br /><br />&nbsp;&nbsp;&nbsp;&nbsp;万，朝服一具，给棺椁。著《孝经义疏》一部，《古今帝代记》一卷，《文类》<br /><br />&nbsp;&nbsp;&nbsp;&nbsp;四卷，《续名僧记》一卷，集二十卷。<br /><br />&nbsp;&nbsp;&nbsp;&nbsp;子馀庆，官至司门郎。越王侗称制，为国子祭酒。<br /><br />&nbsp;&nbsp;&nbsp;&nbsp;○魏澹<br /><br />&nbsp;&nbsp;&nbsp;&nbsp;魏澹，字彦深，巨鹿下曲阳人也。祖鸾，魏光州刺史。父季景，齐大司农卿，<br /><br />&nbsp;&nbsp;&nbsp;&nbsp;称为著姓，世以文学自业。澹年十五而孤，专精好学，博涉经史，善属文，词采<br /><br />&nbsp;&nbsp;&nbsp;&nbsp;赡逸。齐博陵王济闻其名，引为记室。及琅邪王俨为京畿大都督，以澹为铠曹参<br /><br />&nbsp;&nbsp;&nbsp;&nbsp;军，转殿中侍御史。寻与尚书左仆射魏收、吏部尚书阳休之、国子博士熊安生同<br /><br />&nbsp;&nbsp;&nbsp;&nbsp;修《五礼》。又与诸学士撰《御览》，书成，除殿中郎中、中书舍人。复与李德<br /><br />&nbsp;&nbsp;&nbsp;&nbsp;林俱修国史。周武帝平齐，授纳言中士。及高祖受禅，出为行台礼部侍郎。寻为<br /><br />&nbsp;&nbsp;&nbsp;&nbsp;散骑常侍、聘陈主使。还除太子舍人。废太子勇深礼遇之，屡加优锡，令注《庾<br /><br />&nbsp;&nbsp;&nbsp;&nbsp;信集》，复撰《笑苑》、《词林集》，世称其博物。数年，迁著作郎，仍为太子<br /><br />&nbsp;&nbsp;&nbsp;&nbsp;学士。<br /><br />&nbsp;&nbsp;&nbsp;&nbsp;高祖以魏收所撰书褒贬失实，平绘为《中兴书》事不伦序，诏澹别成《魏史》。<br /><br />&nbsp;&nbsp;&nbsp;&nbsp;澹自道武下及恭帝，为十二纪，七十八传，别为史论及例一卷，并《目录》合九<br /><br />&nbsp;&nbsp;&nbsp;&nbsp;十二卷。澹之义例与魏收多所不同：<br /><br />&nbsp;&nbsp;&nbsp;&nbsp;其一曰，臣闻天子者，继天立极，终始绝名。故《Y梁传》曰：“太上不名。”<br /><br />&nbsp;&nbsp;&nbsp;&nbsp;《曲礼》曰：“天子不言出，诸侯不生名。”诸侯尚不生名，况天子乎！若为太<br /><br />&nbsp;&nbsp;&nbsp;&nbsp;子，必须书名。良由子者对父生称，父前子名，礼之意也。是以桓公六年九月丁<br /><br />&nbsp;&nbsp;&nbsp;&nbsp;卯，子同生，《传》曰：“举以太子之礼。”杜预注云：“桓公子庄公也。”十<br /><br />&nbsp;&nbsp;&nbsp;&nbsp;二公唯子同是嫡夫人之长子，备用太子之礼，故史书之于策。即位之日，尊成君<br /><br />&nbsp;&nbsp;&nbsp;&nbsp;而不名，《春秋》之义，圣人之微旨也。至如马迁，周之太子并皆言名，汉之储<br /><br />&nbsp;&nbsp;&nbsp;&nbsp;两俱没其讳，以尊汉卑周，臣子之意也。窃谓虽立此理，恐非其义。何者？《春<br /><br />&nbsp;&nbsp;&nbsp;&nbsp;秋》、《礼记》，太子必书名，天王不言出。此仲尼之褒贬，皇王之称谓，非当<br /><br />&nbsp;&nbsp;&nbsp;&nbsp;时与异代遂为优劣也。班固、范晔、陈寿、王隐、沈约参差不同，尊卑失序。至<br /><br />&nbsp;&nbsp;&nbsp;&nbsp;于魏收，讳储君之名，书天子之字，过又甚焉。今所撰史，讳皇帝名，书太子字，<br /><br />&nbsp;&nbsp;&nbsp;&nbsp;欲以尊君卑臣，依《春秋》之义也。<br /><br />&nbsp;&nbsp;&nbsp;&nbsp;其二曰，五帝之圣，三代之英，积德累功，乃文乃武，贤圣相承，莫过周室，<br /><br />&nbsp;&nbsp;&nbsp;&nbsp;名器不及后稷，追谥止于三王，此即前代之茂实，后人之龟镜也。魏氏平文以前，<br /><br />&nbsp;&nbsp;&nbsp;&nbsp;部落之君长耳。太祖远追二十八帝，并极崇高，违尧舜宪章，越周公典礼。但道<br /><br />&nbsp;&nbsp;&nbsp;&nbsp;武出自结绳，未师典诰，当须南、董直笔，裁而正之。反更饰非，言是观过，所<br /><br />&nbsp;&nbsp;&nbsp;&nbsp;谓决渤手水，复去堤防，襄陵之灾，未可免也。但力微天女所诞，灵异绝世，<br /><br />&nbsp;&nbsp;&nbsp;&nbsp;尊为始祖，得礼之宜。平文、昭成雄据塞表，英风渐盛，图南之业，基自此始。<br /><br />&nbsp;&nbsp;&nbsp;&nbsp;长孙斤之乱也，兵交御坐，太子授命，昭成获免。道武此时，后缗方娠，宗庙复<br /><br />&nbsp;&nbsp;&nbsp;&nbsp;存，社稷有主，大功大孝，实在献明。此之三世，称谥可也。自兹以外，未之敢<br /><br />&nbsp;&nbsp;&nbsp;&nbsp;闻。<br /><br />&nbsp;&nbsp;&nbsp;&nbsp;其三曰，臣以为南巢桀亡，牧野纣灭，斩以黄钺，悬首白旗，幽王死于骊山，<br /><br />&nbsp;&nbsp;&nbsp;&nbsp;厉王出奔于彘，未尝隐讳，直笔书之，欲以劝善惩恶，贻诫将来者也。而太武、<br /><br />&nbsp;&nbsp;&nbsp;&nbsp;献文并皆非命，前史立纪，不异天年，言论之间，颇露首尾。杀主害君，莫知名<br /><br />&nbsp;&nbsp;&nbsp;&nbsp;姓，逆臣贼子，何所惧哉！君子之过，如日月之食，圆首方足，孰不瞻仰？况复<br /><br />&nbsp;&nbsp;&nbsp;&nbsp;兵交御坐，矢及王屋，而可隐没者乎！今所撰史，分明直书，不敢回避。且隐、<br /><br />&nbsp;&nbsp;&nbsp;&nbsp;桓之死，闵、昭杀逐，丘明据实叙于经下，况复悬隔异代而致依违哉！<br /><br />&nbsp;&nbsp;&nbsp;&nbsp;其四曰，周道陵迟，不胜其敝，楚子亲问九鼎，吴人来征百牢，无君之心，<br /><br />&nbsp;&nbsp;&nbsp;&nbsp;实彰行路，夫子刊经，皆书曰卒。自晋德不竞，宇宙分崩，或帝或王，各自署置。<br /><br />&nbsp;&nbsp;&nbsp;&nbsp;当其生日，聘使往来，略如敌国，及其终也，书之日死，便同庶人。存没顿殊，<br /><br />&nbsp;&nbsp;&nbsp;&nbsp;能无怀愧！今所撰史，诸国凡处华夏之地者，皆书曰卒，同之吴、楚。<br /><br />&nbsp;&nbsp;&nbsp;&nbsp;其五曰，壶遂发问，马迁答之，义已尽矣。后之述者，仍未领悟。董仲舒、<br /><br />&nbsp;&nbsp;&nbsp;&nbsp;司马迁之意，本云《尚书》者，隆平之典，《春秋》者，拨乱之法，兴衰理异，<br /><br />&nbsp;&nbsp;&nbsp;&nbsp;制作亦殊。治定则直叙钦明，世乱则辞兼显晦，分路命家，不相依放。故云“周<br /><br />&nbsp;&nbsp;&nbsp;&nbsp;道废，《春秋》作焉，尧、舜盛，《尚书》载之”是也。“汉兴以来，改正朔，<br /><br />&nbsp;&nbsp;&nbsp;&nbsp;易服色，臣力诵圣德，仍不能尽，余所谓述故事，而君比之《春秋》，谬哉”。<br /><br />&nbsp;&nbsp;&nbsp;&nbsp;然则纪传之体出自《尚书》，不学《春秋》，明矣。而范晔云：“《春秋》者，<br /><br />&nbsp;&nbsp;&nbsp;&nbsp;文既总略，好失事形，今之拟作，所以为短。纪传者，史、班之所变也，网罗一<br /><br />&nbsp;&nbsp;&nbsp;&nbsp;代，事义周悉，适之后学，此焉为优，故继而述之。”观晔此言，岂直非圣人之<br /><br />&nbsp;&nbsp;&nbsp;&nbsp;无法，又失马迁之意旨。孙盛自谓钻仰具体而放之。魏收云：“鲁史既修，达者<br /><br />&nbsp;&nbsp;&nbsp;&nbsp;贻则，子长自拘纪传，不存师表，盖泉源所由，地非企及。”虽复逊辞畏圣，亦<br /><br />&nbsp;&nbsp;&nbsp;&nbsp;未思纪传所由来也。<br /><br />&nbsp;&nbsp;&nbsp;&nbsp;澹又以为司马迁创立纪传以来，述者非一，人无善恶，皆为立论。计在身行<br /><br />&nbsp;&nbsp;&nbsp;&nbsp;迹，具在正书，事既无奇，不足惩劝。再述乍同铭颂，重叙唯觉繁文。案丘明亚<br /><br />&nbsp;&nbsp;&nbsp;&nbsp;圣之才，发扬圣旨，言“君子曰”者，无非甚泰，其间寻常，直书而已。今所撰<br /><br />&nbsp;&nbsp;&nbsp;&nbsp;史，窃有慕焉，可为劝戒者，论其得失，其无损益者，所不论也。<br /><br />&nbsp;&nbsp;&nbsp;&nbsp;澹所著《魏书》，甚简要，大矫收、绘之失。上览而善之。未几，卒，时年<br /><br />&nbsp;&nbsp;&nbsp;&nbsp;六十五。有《文集》三十卷行于世。子信言，颇知名。<br /><br />&nbsp;&nbsp;&nbsp;&nbsp;澹弟彦玄，有文学，历扬州总管府记室、洧州司马。有子满行。<br /><br />&nbsp;&nbsp;&nbsp;&nbsp;○陆爽侯白<br /><br />&nbsp;&nbsp;&nbsp;&nbsp;陆爽，字开明，魏郡临漳人也。祖顺宗，魏南青州刺史。父概之，齐霍州刺<br /><br />&nbsp;&nbsp;&nbsp;&nbsp;史。爽少聪敏，年九岁就学，日诵二千馀言。齐尚书仆射杨遵彦见而异之，曰：<br /><br />&nbsp;&nbsp;&nbsp;&nbsp;“陆氏代有人焉。”年十七，齐司州牧、清河王岳召为主簿。擢殿中侍御史，俄<br /><br />&nbsp;&nbsp;&nbsp;&nbsp;兼治书，累转中书侍郎。及齐灭，周武帝闻其名，与阳休之、袁叔德等十馀人俱<br /><br />&nbsp;&nbsp;&nbsp;&nbsp;征入关。诸人多将辎重，爽独载书数千卷。至长安，授宣纳上士。高祖受禅，转<br /><br />&nbsp;&nbsp;&nbsp;&nbsp;太子内直监，寻迁太子洗马。与左庶子宇文恺等撰《东宫典记》七十卷。朝廷以<br /><br />&nbsp;&nbsp;&nbsp;&nbsp;其博学有口辩，陈人至境，常令迎劳。开皇十一年，卒官，时年五十三，赠上仪<br /><br />&nbsp;&nbsp;&nbsp;&nbsp;同、宣州刺史，赐帛百匹。<br /><br />&nbsp;&nbsp;&nbsp;&nbsp;子法言，敏学有家风，释褐承奉郎。初，爽之为洗马，尝奏高祖云：“皇太<br /><br />&nbsp;&nbsp;&nbsp;&nbsp;子诸子未有嘉名，请依《春秋》之义，更立名字。”上从之。及太子废，上追怒<br /><br />&nbsp;&nbsp;&nbsp;&nbsp;爽云：“我孙制名，宁不自解？陆爽乃尔多事！扇惑于勇，亦由此人。其身虽故，<br /><br />&nbsp;&nbsp;&nbsp;&nbsp;子孙并宜屏黜，终身不齿。”法言竟坐除名。<br /><br />&nbsp;&nbsp;&nbsp;&nbsp;爽同郡侯白，字君素，好学有捷才，性滑稽，尤辩俊。举秀才，为儒林郎。<br /><br />&nbsp;&nbsp;&nbsp;&nbsp;通M不恃威仪，好为诽谐杂说，人多爱狎之，所在之处，观者如市。杨素甚狎<br /><br />&nbsp;&nbsp;&nbsp;&nbsp;之。素尝与牛弘退朝，白谓素曰：“日之夕矣。”素大笑曰：“以我为牛羊下来<br /><br />&nbsp;&nbsp;&nbsp;&nbsp;邪？”高祖闻其名，召与语，甚悦之，令于秘书修国史。每将擢之，高祖辄曰：<br /><br />&nbsp;&nbsp;&nbsp;&nbsp;“侯白不胜官”而止。后给五品食，月馀而死，时人伤其薄命。著《旌异记》十<br /><br />&nbsp;&nbsp;&nbsp;&nbsp;五卷，行于世。<br /><br />&nbsp;&nbsp;&nbsp;&nbsp;○杜台卿<br /><br />&nbsp;&nbsp;&nbsp;&nbsp;杜台卿，字少山，博陵曲阳人也。父弼，齐卫尉卿。台卿少好学，博览书记，<br /><br />&nbsp;&nbsp;&nbsp;&nbsp;解属文。仕齐奉朝请，历司空西x祭酒、司徒户曹、著作郎、中书黄门侍郎。性<br /><br />&nbsp;&nbsp;&nbsp;&nbsp;儒素，每以雅道自居。及周武帝平齐，归于乡里，以《礼记》、《春秋》讲授子<br /><br />&nbsp;&nbsp;&nbsp;&nbsp;弟。开皇初，被征入朝。台卿尝采《月令》，触类而广之，为书名《玉烛宝典》<br /><br />&nbsp;&nbsp;&nbsp;&nbsp;十二卷。至是奏之，赐绢二百匹。台卿患聋，不堪吏职，请修国史。上许之，拜<br /><br />&nbsp;&nbsp;&nbsp;&nbsp;著作郎。十四年，上表请致仕，敕以本官还第。数载，终于家。有集十五卷，撰<br /><br />&nbsp;&nbsp;&nbsp;&nbsp;《齐记》二十卷，并行于世。无子。<br /><br />&nbsp;&nbsp;&nbsp;&nbsp;有兄蕤，学业不如台卿，而干局过之。仕至开州刺史。子公赡，少好学，有<br /><br />&nbsp;&nbsp;&nbsp;&nbsp;家风，卒于安阳令。公赡子之松，大业中，为起居舍人。<br /><br />&nbsp;&nbsp;&nbsp;&nbsp;○辛德源<br /><br />&nbsp;&nbsp;&nbsp;&nbsp;辛德源，字孝基，陇西狄道人也。祖穆，魏平原太守。父子馥，尚书右丞。<br /><br />&nbsp;&nbsp;&nbsp;&nbsp;德源沉静好学，年十四，解属文。及长，博览书记，少有重名。齐尚书仆射杨遵<br /><br />&nbsp;&nbsp;&nbsp;&nbsp;彦、殿中尚书辛术皆一时名士，见德源，并虚襟礼敬，因同荐之于文宣帝。起家<br /><br />&nbsp;&nbsp;&nbsp;&nbsp;奉朝请，后为兼员外散骑侍郎，聘梁使副。后历冯翊、华山二王记室。中书侍郎<br /><br />&nbsp;&nbsp;&nbsp;&nbsp;刘逖上表荐德源曰：“弱龄好古，晚节逾厉，枕藉六经，渔猎百氏。文章绮艳，<br /><br />&nbsp;&nbsp;&nbsp;&nbsp;体调清华，恭慎表于闺门，谦种于朋执。实后进之辞人，当今之雅器。必能效<br /><br />&nbsp;&nbsp;&nbsp;&nbsp;节一官，骋足千里。”由是除员外散骑侍郎，累迁比部郎中，复兼通直散骑常侍。<br /><br />&nbsp;&nbsp;&nbsp;&nbsp;聘于陈，及还，待诏文林馆，除尚书考功郎中，转中书舍人。及齐灭，仕周为宣<br /><br />&nbsp;&nbsp;&nbsp;&nbsp;纳上士。因取急诣相州，会尉迥作乱，以为中郎。德源辞不获免，遂亡去。高祖<br /><br />&nbsp;&nbsp;&nbsp;&nbsp;受禅，不得调者久之，隐于林虑山，郁郁不得志，著《幽居赋》以自寄，文多不<br /><br />&nbsp;&nbsp;&nbsp;&nbsp;载。德源素与武阳太守卢思道友善，时相往来。魏州刺史崔彦武奏德源潜为交结，<br /><br />&nbsp;&nbsp;&nbsp;&nbsp;恐其有奸计。由是谪令从军讨南宁，岁馀而还。秘书监牛弘以德源才学显著，奏<br /><br />&nbsp;&nbsp;&nbsp;&nbsp;与著作郎王劭同修国史。德源每于务隙撰《集注春秋三传》三十卷，注扬子《法<br /><br />&nbsp;&nbsp;&nbsp;&nbsp;言》二十三卷。蜀王秀闻其名而引之，居数岁，奏以为掾。后转谘议参军，卒官。<br /><br />&nbsp;&nbsp;&nbsp;&nbsp;有集二十卷，又撰《政训》、《内训》各二十卷。有子素臣、正臣，并学涉有文<br /><br />&nbsp;&nbsp;&nbsp;&nbsp;义。<br /><br />&nbsp;&nbsp;&nbsp;&nbsp;○柳<br /><br />&nbsp;&nbsp;&nbsp;&nbsp;柳龋字顾言，本河东人也，永嘉之乱，徙家襄阳。祖矗梁侍中。父晖，<br /><br />&nbsp;&nbsp;&nbsp;&nbsp;都官尚书。\少聪敏，解属文，好读书，所览将万卷。仕梁，释褐著作佐郎。后<br /><br />&nbsp;&nbsp;&nbsp;&nbsp;萧据荆州，以为侍中，领国子祭酒、吏部尚书。及梁国废，拜开府、通直散骑<br /><br />&nbsp;&nbsp;&nbsp;&nbsp;常侍，寻迁内史侍郎。以无吏干去职，转晋王谘议参军。王好文雅，招引才学之<br /><br />&nbsp;&nbsp;&nbsp;&nbsp;士诸葛颍、虞世南、王胄、朱`等百馀人以充学士，而\为之冠。王以师友处之，<br /><br />&nbsp;&nbsp;&nbsp;&nbsp;每有文什，必令其润色，然后示人。尝朝京师还，作《归藩赋》，命\为序，词<br /><br />&nbsp;&nbsp;&nbsp;&nbsp;甚典丽。初，王属文，为庾信体，及见\已后，文体遂变。仁寿初，引\为东宫<br /><br />&nbsp;&nbsp;&nbsp;&nbsp;学士，加通直散骑常侍，检校洗马，甚见亲待。每召入卧内，与之宴谑。\尤俊<br /><br />&nbsp;&nbsp;&nbsp;&nbsp;辩，多在侍从，有所顾问，应答如响。性又嗜酒，言杂诽谐，由是弥为太子之所<br /><br />&nbsp;&nbsp;&nbsp;&nbsp;亲狎。以其好内典，令撰《法华玄宗》，为二十卷，奏之。太子览而大悦，赏赐<br /><br />&nbsp;&nbsp;&nbsp;&nbsp;优洽，侪辈莫与为比。炀帝嗣位，拜秘书监，封汉南县公。帝退朝之后，便命入<br /><br />&nbsp;&nbsp;&nbsp;&nbsp;阁，言宴讽读，终日而罢。帝每与嫔后对酒，时逢兴会，辄遣命之至，与同榻共<br /><br />&nbsp;&nbsp;&nbsp;&nbsp;席，恩若友朋。帝犹恨不能夜召，于是命匠刻木偶人，施机关，能坐起拜伏，以<br /><br />&nbsp;&nbsp;&nbsp;&nbsp;像于\。帝每在月下对酒，辄令宫人置之于座，与相酬酢，而为欢笑。从幸扬州，<br /><br />&nbsp;&nbsp;&nbsp;&nbsp;遇疾卒，年六十九。帝伤惜者久之，赠大将军，谥曰康。撰《晋王北伐记》十五<br /><br />&nbsp;&nbsp;&nbsp;&nbsp;卷，有集十卷，行于世。<br /><br />&nbsp;&nbsp;&nbsp;&nbsp;○许善心<br /><br />&nbsp;&nbsp;&nbsp;&nbsp;许善心，字务本，高阳北新城人也。祖懋，梁太子中庶子，始平、天门二郡<br /><br />&nbsp;&nbsp;&nbsp;&nbsp;守、散骑常侍。父亨，仕梁至给事黄门侍郎，在陈历羽林监、太中大夫、卫尉卿，<br /><br />&nbsp;&nbsp;&nbsp;&nbsp;领大著作。善心九岁而孤，为母范氏所鞠养。幼聪明有思理，所闻辄能诵记，多<br /><br />&nbsp;&nbsp;&nbsp;&nbsp;闻默识，为当世所称。家有旧书万馀卷，皆遍通涉。十五解属文，笺上父友徐陵，<br /><br />&nbsp;&nbsp;&nbsp;&nbsp;陵大奇之，谓人曰：“才调极高，此神童也。”起家除新安王法曹。太子詹事江<br /><br />&nbsp;&nbsp;&nbsp;&nbsp;总举秀才，对策高第，授度支郎中，转侍郎，补撰史学士。祯明二年，加通直散<br /><br />&nbsp;&nbsp;&nbsp;&nbsp;骑常侍，聘于隋。遇高祖伐陈，礼成而不获反命，累表请辞。上不许，留絷宾馆。<br /><br />&nbsp;&nbsp;&nbsp;&nbsp;及陈亡，高祖遣使告之。善心衰服号哭于西阶之下，藉草东向，经三日。敕书唁<br /><br />&nbsp;&nbsp;&nbsp;&nbsp;焉。明日，有诏就馆，拜通直散骑常侍。赐衣一袭。善心哭尽哀，入房改服，复<br /><br />&nbsp;&nbsp;&nbsp;&nbsp;出北面立，垂涕再拜受诏。明日乃朝，伏泣于殿下，悲不能兴。上顾左右曰：<br /><br />&nbsp;&nbsp;&nbsp;&nbsp;“我平陈国，唯获此人。既能怀其旧君，即是我诚臣也。”敕以本官直门下省，<br /><br />&nbsp;&nbsp;&nbsp;&nbsp;赐物千段，皂马二十匹。从幸太山，还授虞部侍郎。<br /><br />&nbsp;&nbsp;&nbsp;&nbsp;十六年，有神雀降于含章闼，高祖召百官赐宴，告以此瑞。善心于座请纸笔，<br /><br />&nbsp;&nbsp;&nbsp;&nbsp;制《神雀颂》，其词曰：<br /><br />&nbsp;&nbsp;&nbsp;&nbsp;臣闻观象则天，乾元合其德，观法审地，域大表其尊。雨施云行，四时所以<br /><br />&nbsp;&nbsp;&nbsp;&nbsp;生杀，川流岳立，万物于是裁成。出震乘离之君，纪雁司凤之后，玉锤玉斗而降，<br /><br />&nbsp;&nbsp;&nbsp;&nbsp;金版金g以传。并陶冶性灵，含煦动植，眇玄珠于赤水，寂明镜乎虚堂。莫不景<br /><br />&nbsp;&nbsp;&nbsp;&nbsp;福氤氲，嘉贶ＧＩ集，驰声南董，越响《云》《韶》。粤我皇帝之君临，阐大方，<br /><br />&nbsp;&nbsp;&nbsp;&nbsp;抗太极，负凤邸，据龙图。不言行焉，摄提建指，不肃清焉，喉铃启闭。括地复<br /><br />&nbsp;&nbsp;&nbsp;&nbsp;夏，截海翦商，就望体其尊，登咸昌其会。绵区浃宇，遐至迩安，腾实飞声，直<br /><br />&nbsp;&nbsp;&nbsp;&nbsp;畅傍施。无体之礼，威仪布政之宫，无声之乐，缀兆总章之观。上庠养老，躬问<br /><br />&nbsp;&nbsp;&nbsp;&nbsp;百年，下土字民，心为百姓。月栖日浴，热坂寒门，吹鳞没羽之荒，赤蛇青马之<br /><br />&nbsp;&nbsp;&nbsp;&nbsp;裔，解辫请吏，削衽承风。岂止呼韩北场，\勒狼居之岫，熄慎南境，近表不耐<br /><br />&nbsp;&nbsp;&nbsp;&nbsp;之城。故使天弗爱道，地宁吝宝，川岳展异，幽明效灵。狎素游W，团膏漱醴，<br /><br />&nbsp;&nbsp;&nbsp;&nbsp;半景青赤，孳历亏盈。足足怀仁，般般扰义，祥v之来若此，升隆之化如彼。而<br /><br />&nbsp;&nbsp;&nbsp;&nbsp;登封盛典，云亭伫白检之仪，致治成功，柴燎靡玄之告。虽奉常定礼，武骑草<br /><br />&nbsp;&nbsp;&nbsp;&nbsp;文，天子抑而未行，推而不有。允恭克让，其在斯乎？七十二君，信蔑如也！故<br /><br />&nbsp;&nbsp;&nbsp;&nbsp;神禽显贲，玄应特昭，白爵主铁豸之奇，赤爵衔丹书之贵。班固《神爵》之颂，<br /><br />&nbsp;&nbsp;&nbsp;&nbsp;履武戴文，曹植《嘉爵》之篇，栖庭集牖。未若于飞武帐，来贺文棕，刷采青蒲，<br /><br />&nbsp;&nbsp;&nbsp;&nbsp;将翱赤Y。玉几朝御，取玩轩J之间，金门旦开，兼留晕翟之鉴。终古旷世，未<br /><br />&nbsp;&nbsp;&nbsp;&nbsp;或前闻，福召冥徵，得之兹日。岁次上章，律谐大吕，玄枵会节，玄英统时。至<br /><br />&nbsp;&nbsp;&nbsp;&nbsp;尊未明求衣，晨兴于含章之殿。爰有瑞爵，翱翔而下。载行载止，当宁而徐前，<br /><br />&nbsp;&nbsp;&nbsp;&nbsp;来集来仪，承轩墀而顾步。夫瑞者符也，明主之休徵；雀者爵也，圣人之大宝。<br /><br />&nbsp;&nbsp;&nbsp;&nbsp;谨案《考异邮》云：“轩辕有黄爵赤头，立日傍。”占云：“土精之应。”又<br /><br />&nbsp;&nbsp;&nbsp;&nbsp;《礼稽命徵》云：“祭祀合其宜，则黄爵集。”昔汉集泰之殿，魏下文昌之宫，<br /><br />&nbsp;&nbsp;&nbsp;&nbsp;一见雍丘之祠，三入平东之府，并旁观回瞩，事陋人微，奚足称矣。抑又闻之，<br /><br />&nbsp;&nbsp;&nbsp;&nbsp;不刳胎剖卵，则鸾凤驯鸣；不漉浸焚原，则螭龙盘蜿。是知陛下止杀，故飞走宅<br /><br />&nbsp;&nbsp;&nbsp;&nbsp;心，皇慈好生，而浮潜育德。臣面奉纶，垂示休祥，预承嘉宴，不胜藻跃。李<br /><br />&nbsp;&nbsp;&nbsp;&nbsp;虔僻处西土，陆机少长东隅，微臣惭于往贤，逢时盛乎曩代，辄竭庸琐，敢献颂<br /><br />&nbsp;&nbsp;&nbsp;&nbsp;云：<br /><br />&nbsp;&nbsp;&nbsp;&nbsp;太素式肇，大德资生，功玄不器，道要无名。质文鼎革，沿习因成，祥图瑞<br /><br />&nbsp;&nbsp;&nbsp;&nbsp;史，赫赫明明。天保大定，于铄我君，武义乃武，文教惟文。横塞宇宙，旁凝射、<br /><br />&nbsp;&nbsp;&nbsp;&nbsp;汾，轩物重造，姚风再薰。焕发王策，昭彰帝道，御地七神，飞天五老。山祗吐<br /><br />&nbsp;&nbsp;&nbsp;&nbsp;秘，河灵孕宝，黑羽升坛，青鳞伏皂。丹乌流火，白雉从风，栖阿德劭，鸣岐祚<br /><br />&nbsp;&nbsp;&nbsp;&nbsp;隆。未如神爵，近贺王宫，五灵何有，百福攸同。孔图献赤，荀文表白，节节奇<br /><br />&nbsp;&nbsp;&nbsp;&nbsp;音，行行瑞迹。化玉黼，衔环陛戟，上天之命，明神所格。绥应在旃，伊臣预<br /><br />&nbsp;&nbsp;&nbsp;&nbsp;焉，永缉韦素，方流管弦。颂歌不足，蹈无宣，臣拜稽首，亿万斯年。<br /><br />&nbsp;&nbsp;&nbsp;&nbsp;颂成，奏之，高祖甚悦，曰：“我见神雀，共皇后观之。今旦召公等入，适<br /><br />&nbsp;&nbsp;&nbsp;&nbsp;述此事，善心于座始知，即能成颂，文不加点，笔不停毫，常闻此言，今见其事。”<br /><br />&nbsp;&nbsp;&nbsp;&nbsp;因赐物二百段。十七年，除秘书丞。于时秘藏图籍尚多淆乱，善心放阮孝绪《七<br /><br />&nbsp;&nbsp;&nbsp;&nbsp;录》，更制《七林》，各为总叙，冠于篇首。又于部录之下，明作者之意，区分<br /><br />&nbsp;&nbsp;&nbsp;&nbsp;其类例焉。又奏追李文博、陆从典等学者十许人，正定经史错谬。仁寿元年，摄<br /><br />&nbsp;&nbsp;&nbsp;&nbsp;黄门侍郎。二年，加摄太常少卿，与牛弘等议定礼乐，秘书丞、黄门，并如故。<br /><br />&nbsp;&nbsp;&nbsp;&nbsp;四年，留守京师。高祖崩于仁寿宫，炀帝秘丧不发，先易留守官人，出除岩州刺<br /><br />&nbsp;&nbsp;&nbsp;&nbsp;史。逢汉王谅反，不之官。<br /><br />&nbsp;&nbsp;&nbsp;&nbsp;大业元年，转礼部侍郎，奏荐儒者徐文远为国子博士，包恺、陆德明、褚徽、<br /><br />&nbsp;&nbsp;&nbsp;&nbsp;鲁世达之辈并加品秩，授为学官。其年，副纳言杨达为冀州道大使，以称旨，赐<br /><br />&nbsp;&nbsp;&nbsp;&nbsp;物五百段。左卫大将军宇文述每旦借本部兵数十人以供私役，常半日而罢。摄御<br /><br />&nbsp;&nbsp;&nbsp;&nbsp;史大夫梁毗奏劾之。上方以腹心委述，初付法推，千馀人皆称被役。经二十馀日，<br /><br />&nbsp;&nbsp;&nbsp;&nbsp;法官候伺上意，乃言役不满日，其数虽多，不合通计，纵令有实，亦当无罪。诸<br /><br />&nbsp;&nbsp;&nbsp;&nbsp;兵士闻之，更云初不被役。上欲释之，付议虚实，百僚咸议为虚。善心以为述于<br /><br />&nbsp;&nbsp;&nbsp;&nbsp;仗卫之所抽兵私役，虽不满日，阙于宿卫，与常役所部，情状乃殊。又兵多下番，<br /><br />&nbsp;&nbsp;&nbsp;&nbsp;散还本府，分道追至，不谋同辞。今殆一月，方始翻覆，奸状分明，此何可舍。<br /><br />&nbsp;&nbsp;&nbsp;&nbsp;苏威、杨汪等二十馀人，同善心之议。其馀皆议免罪。炀帝可免罪之奏。后数月，<br /><br />&nbsp;&nbsp;&nbsp;&nbsp;述谮善心曰：“陈叔宝卒，善心与周罗T、虞世基、袁充、蔡徵等同往送葬。善<br /><br />&nbsp;&nbsp;&nbsp;&nbsp;心为祭文，谓为陛下，敢于今日加叔宝尊号。”召问有实，自援古例，事得释，<br /><br />&nbsp;&nbsp;&nbsp;&nbsp;而帝甚恶之。又太史奏帝即位之年，与尧时符合，善心议，以国哀甫尔，不宜称<br /><br />&nbsp;&nbsp;&nbsp;&nbsp;贺。述讽御史劾之，左迁给事郎，降品二等。四年，撰《方物志》奏之。七年，<br /><br />&nbsp;&nbsp;&nbsp;&nbsp;从至涿郡，帝方自御戎以东讨，善心上封事忤旨，免官。其年复征为守给事郎。<br /><br />&nbsp;&nbsp;&nbsp;&nbsp;九年，摄左翊卫长史，从渡辽，授建节尉。帝尝言及高祖受命之符，因问鬼神之<br /><br />&nbsp;&nbsp;&nbsp;&nbsp;事，敕善心与崔祖F撰《灵异记》十卷。<br /><br />&nbsp;&nbsp;&nbsp;&nbsp;初，善心父撰著《梁史》，未就而殁。善心述成父志，修续家书，其《序传》<br /><br />&nbsp;&nbsp;&nbsp;&nbsp;末，述制作之意曰：<br /><br />&nbsp;&nbsp;&nbsp;&nbsp;谨案太素将萌，洪荒初判，乾仪资始，辰象所以正时，巛载厚生，品物于焉<br /><br />&nbsp;&nbsp;&nbsp;&nbsp;播气。参三才而育德，肖二统而降灵。有人民焉，树之君长，有贵贱矣，为其宗<br /><br />&nbsp;&nbsp;&nbsp;&nbsp;极。保上天之眷命，膺下土之乐推，莫不执大方，振长策，感召风云，驱驰英俊。<br /><br />&nbsp;&nbsp;&nbsp;&nbsp;干戈揖让，取之也殊功，鼎玉龟符，成之也一致。革命创制，竹素之道稍彰，纪<br /><br />&nbsp;&nbsp;&nbsp;&nbsp;事记言，笔墨之官渐著。炎农以往，存其名而漏其迹，黄轩以来，晦其文而显其<br /><br />&nbsp;&nbsp;&nbsp;&nbsp;用。登丘纳麓，具训诰及典谟，贯昴入房，传夏正与殷祀。洎辨方正位，论时训<br /><br />&nbsp;&nbsp;&nbsp;&nbsp;功，南北左右，兼四名之别，杌乘车，擅一家之称。国恶虽讳，君举必书，故<br /><br />&nbsp;&nbsp;&nbsp;&nbsp;贼子乱臣，天下大惧，元龟明镜，昭然可察。及三郊递袭，五胜相沿，俱称百谷<br /><br />&nbsp;&nbsp;&nbsp;&nbsp;之主，并以四海自任，重光累德，何世无哉！<br /><br />&nbsp;&nbsp;&nbsp;&nbsp;逮有梁之君临天下，江左建国，莫斯为盛。受命在于一君，继统传乎四主，<br /><br />&nbsp;&nbsp;&nbsp;&nbsp;克昌四十八载，馀祚五十六年。武皇帝出自诸生，爰升宝历，拯百王之弊，救万<br /><br />&nbsp;&nbsp;&nbsp;&nbsp;姓之危，反浇季之末流，登上皇之独道。朝多君子，野无遗贤，礼乐必备，宪章<br /><br />&nbsp;&nbsp;&nbsp;&nbsp;咸举。弘深慈于不杀，济大忍于无刑，荡荡巍巍，可为称首。属阴戎入颍，羯胡<br /><br />&nbsp;&nbsp;&nbsp;&nbsp;侵洛，沸腾碜黩，三季所未闻，扫地滔天，一元之巨厄。廊庙有序，翦成狐兔之<br /><br />&nbsp;&nbsp;&nbsp;&nbsp;场，帛有仪，碎夫犬羊之手。福善积而身祸，仁义在而国亡。岂天道欤？岂人<br /><br />&nbsp;&nbsp;&nbsp;&nbsp;事欤？尝别论之，在《序论》之卷。<br /><br />&nbsp;&nbsp;&nbsp;&nbsp;先君昔在前代，早怀述作，凡撰《齐书》为五十卷；《梁书》纪传，随事勒<br /><br />&nbsp;&nbsp;&nbsp;&nbsp;成，及阙而未就者，《目录》注为一百八卷。梁室交丧，坟籍销尽。冢壁皆残，<br /><br />&nbsp;&nbsp;&nbsp;&nbsp;不准无所盗，帷囊同毁，陈农何以求！秦儒既坑，先王之道将坠，汉臣徒请，口<br /><br />&nbsp;&nbsp;&nbsp;&nbsp;授之文亦绝。所撰之书，一时亡散。有陈初建，诏为史官，补阙拾遗，心识口诵。<br /><br />&nbsp;&nbsp;&nbsp;&nbsp;依旧目录，更加修撰，且成百卷，已有六帙五十八卷，上秘阁讫。<br /><br />&nbsp;&nbsp;&nbsp;&nbsp;善心早婴荼蓼，弗荷薪构，太建之末，频抗表闻，至德之初，蒙授史任。方<br /><br />&nbsp;&nbsp;&nbsp;&nbsp;愿油素采访，门庭记录，俯励弱才，仰成先志；而单宗少强近，虚室类原、颜，<br /><br />&nbsp;&nbsp;&nbsp;&nbsp;退屏无所交游，栖迟不求进益。假班嗣之书，徒闻其语，给王隐之笔，未见其人。<br /><br />&nbsp;&nbsp;&nbsp;&nbsp;加以庸琐凉能，孤陋末学，忝职郎署，兼撰《陈史》，致此书延时，未即成续。<br /><br />&nbsp;&nbsp;&nbsp;&nbsp;祯明二年，以台郎入聘，值本邑沦覆，他乡播迁，行人失时，将命不复。望都亭<br /><br />&nbsp;&nbsp;&nbsp;&nbsp;而长恸，迁别馆而悬壶。家史旧书，在后焚荡。今止有六十八卷在，又并缺落失<br /><br />&nbsp;&nbsp;&nbsp;&nbsp;次。自入京已来，随见补葺，略成七十卷。《四帝纪》八卷，《后妃》一卷，<br /><br />&nbsp;&nbsp;&nbsp;&nbsp;《三太子录》一卷，为一帙十卷。《宗室王侯列传》一帙十卷。《具臣列传》二<br /><br />&nbsp;&nbsp;&nbsp;&nbsp;帙二十卷。《外戚传》一卷，《孝德传》一卷，《诚臣传》一卷，《文苑传》二<br /><br />&nbsp;&nbsp;&nbsp;&nbsp;卷，《儒林传》二卷，《逸民传》一卷，《数术传》一卷，《藩臣传》一卷，合<br /><br />&nbsp;&nbsp;&nbsp;&nbsp;一帙十卷。《止足传》一卷，《列女传》一卷，《权幸传》一卷，《羯贼传》二<br /><br />&nbsp;&nbsp;&nbsp;&nbsp;卷，《逆臣传》二卷，《叛臣传》二卷，《叙传论述》一卷，合一帙十卷。凡称<br /><br />&nbsp;&nbsp;&nbsp;&nbsp;史臣者，皆先君所言，下称名案者，并善心补阙。别为《叙论》一篇，托于《叙<br /><br />&nbsp;&nbsp;&nbsp;&nbsp;传》之末。<br /><br />&nbsp;&nbsp;&nbsp;&nbsp;十年，又从至怀远镇，加授朝散大夫。突厥围雁门，摄左亲卫武贲郎将，领<br /><br />&nbsp;&nbsp;&nbsp;&nbsp;江南兵宿卫殿省。驾幸江都郡，追叙前勋，授通议大夫。诏还本品，行给事郎。<br /><br />&nbsp;&nbsp;&nbsp;&nbsp;十四年，化及杀逆之日，隋官尽诣朝堂谒贺，善心独不至。许弘仁驰告之曰：<br /><br />&nbsp;&nbsp;&nbsp;&nbsp;“天子已崩，宇文将军摄政，合朝文武莫不咸集。天道人事，自有代终，何预于<br /><br />&nbsp;&nbsp;&nbsp;&nbsp;叔而低徊若此！”善心怒之，不肯随去。弘仁反走上马，泣而言曰：“将军于叔<br /><br />&nbsp;&nbsp;&nbsp;&nbsp;全无恶意，忽自求死，岂不痛哉！”还告唐奉义，以状白化及，遣人就宅执至朝<br /><br />&nbsp;&nbsp;&nbsp;&nbsp;堂。化及令释之，善心不舞蹈而出。化及目送之曰：“此人大负气。”命捉将来，<br /><br />&nbsp;&nbsp;&nbsp;&nbsp;骂云：“我好欲放你，敢如此不逊！”其党辄牵曳，因遂害之，时年六十一。及<br /><br />&nbsp;&nbsp;&nbsp;&nbsp;越王称制，赠左光禄大夫、高阳县公，谥曰文节。<br /><br />&nbsp;&nbsp;&nbsp;&nbsp;善心母范氏，梁太子中舍人孝才之女，少寡养孤，博学有高节。高祖知之，<br /><br />&nbsp;&nbsp;&nbsp;&nbsp;敕尚食每献时新，常遣分赐。尝诏范入内，侍皇后讲读，封永乐郡君。及善心遇<br /><br />&nbsp;&nbsp;&nbsp;&nbsp;祸，范年九十有二，临丧不哭，抚柩曰：“能死国难，我有儿矣。”因卧不食，<br /><br />&nbsp;&nbsp;&nbsp;&nbsp;后十馀日亦终。<br /><br />&nbsp;&nbsp;&nbsp;&nbsp;○李文博<br /><br />&nbsp;&nbsp;&nbsp;&nbsp;博陵李文博，性贞介鲠直，好学不倦，至于教义名理，特所留心。每读书至<br /><br />&nbsp;&nbsp;&nbsp;&nbsp;治乱得失，忠臣列士，未尝不反覆吟玩。开皇中，为羽骑尉，特为吏部侍郎薛道<br /><br />&nbsp;&nbsp;&nbsp;&nbsp;衡所知，恒令在听事帷中披检书史，并察己行事。若遇治政善事，即抄撰记录，<br /><br />&nbsp;&nbsp;&nbsp;&nbsp;如选用疏谬，即委之臧否。道衡每得其语，莫不欣然从之。后直秘书内省，典校<br /><br />&nbsp;&nbsp;&nbsp;&nbsp;坟籍，守道居贫，晏如也。虽衣食乏绝，而清操逾厉，不妄通宾客，恒以礼法自<br /><br />&nbsp;&nbsp;&nbsp;&nbsp;处，侪辈莫不敬惮焉。道衡知其贫，每延于家，给以资费。文博商略古今，治政<br /><br />&nbsp;&nbsp;&nbsp;&nbsp;得失，如指诸掌，然无吏干。稍迁校书郎。后出为县丞，遂得下考，数岁不调。<br /><br />&nbsp;&nbsp;&nbsp;&nbsp;道衡为司隶大夫，遇之于东都尚书省，甚嗟愍之，遂奏为从事。因为齐王司马李<br /><br />&nbsp;&nbsp;&nbsp;&nbsp;纲曰：“今日遂遇文博，得奏用之。”以为欢笑。其见赏知音如此。在洛下，曾<br /><br />&nbsp;&nbsp;&nbsp;&nbsp;诣房玄龄，相送于衢路。玄龄谓之曰：“公生平志尚，唯在正直，今既得为从事，<br /><br />&nbsp;&nbsp;&nbsp;&nbsp;故应有会素心。比来激浊扬清，所为多少？”文博遂奋臂厉声曰：“夫清其流者<br /><br />&nbsp;&nbsp;&nbsp;&nbsp;必洁其源，正其末者须端其本。今治源混乱，虽日免十贪郡守，亦何所益！”其<br /><br />&nbsp;&nbsp;&nbsp;&nbsp;瞽直疾恶，不知忌讳，皆此类也。于时朝政浸坏，人多赃贿，唯文博不改其操，<br /><br />&nbsp;&nbsp;&nbsp;&nbsp;论者以此贵之。遭离乱播迁，不知所终。<br /><br />&nbsp;&nbsp;&nbsp;&nbsp;初，文博在内校书，虞世基子亦在其内，盛饰容服，而未有所却。文博因从<br /><br />&nbsp;&nbsp;&nbsp;&nbsp;容问之年纪，答云：“十八。”文博乃谓之曰：“昔贾谊当此之年，议论何事？<br /><br />&nbsp;&nbsp;&nbsp;&nbsp;君今徒事仪容，故何为者！”又秦孝王妃生男，高祖大喜，颁赐群官各有差。文<br /><br />&nbsp;&nbsp;&nbsp;&nbsp;博家道屡空，人谓其悦，乃云：“赏罚之设，功过所归，今王妃生男，于群官何<br /><br />&nbsp;&nbsp;&nbsp;&nbsp;事，乃妄受赏也！”其循名责实，录过计功，必使赏罚不滥，功过无隐者皆尔。<br /><br />&nbsp;&nbsp;&nbsp;&nbsp;文博本为经学，后读史书，于诸子及论尤所该洽。性长议论，亦善属文，著《治<br /><br />&nbsp;&nbsp;&nbsp;&nbsp;道集》十卷，大行于世。<br /><br />&nbsp;&nbsp;&nbsp;&nbsp;史臣曰：明克让、魏澹等，或博学洽闻，词藻赡逸，既称燕赵之俊，实曰东<br /><br />&nbsp;&nbsp;&nbsp;&nbsp;南之美。所在见宝，咸取禄位，虽无往非命，盖亦道有存焉。澹之《魏书》，时<br /><br />&nbsp;&nbsp;&nbsp;&nbsp;称简正，条例详密，足传于后。此外诸子，各有记述，虽道或小大，皆志在立言，<br /><br />&nbsp;&nbsp;&nbsp;&nbsp;美矣。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885948);">加入书签</a><a
                        href="885929.html">上一页</a>&larr;<a href="index.html">返回列表</a>&rarr;<a
                            href="885965.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885929.html"; var next_page = "885965.html"; var index_page = "index.html"; var sortid = "9"; var article_id = "13945"; var chapter_id = "885948"; var articlename = "隋书"; var chaptername = " 卷五十八 列传第二十三"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>