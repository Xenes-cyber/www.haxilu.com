<!DOCTYPE html>
<html>
<head>
<meta charset="gbk" />
<title>隋书- 卷三十七 列传第二-在线阅读-哈西文学网</title>
<meta name="keywords" content="魏征，隋书， 卷三十七 列传第二全文， 卷三十七 列传第二在线阅读 哈西文学网" />
<meta name="description" content="哈西文学网提供魏征的隋书  卷三十七 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885522.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885522.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十七 列传第二</h1>
            <div class="link xb">
                <a href="885505.html">上一页</a>&larr;<a href="index.html">返回列表</a>&rarr;<a
                    href="885545.html">下一页</a></div>			
            <div id="BookText">&nbsp;&nbsp;&nbsp;&nbsp;◎李穆子浑穆兄子询询弟崇崇子敏<br /><br />&nbsp;&nbsp;&nbsp;&nbsp;李穆，字显庆，自云陇西成纪人，汉骑都尉陵之后也。陵没匈奴，子孙代居<br /><br />&nbsp;&nbsp;&nbsp;&nbsp;北狄，其后随魏南迁，复归F、陇。祖斌，以都督镇高平，因家焉。父文保，早<br /><br />&nbsp;&nbsp;&nbsp;&nbsp;卒，及穆贵，赠司空。穆风神警俊，倜傥有奇节。周太祖首建义旗，穆便委质，<br /><br />&nbsp;&nbsp;&nbsp;&nbsp;释褐统军。永熙末，奉迎魏武帝，授都督，封永平县子，邑三百户。又领乡兵，<br /><br />&nbsp;&nbsp;&nbsp;&nbsp;累以军功进爵为伯。从太祖击齐师于芒山，太祖临阵堕马，穆突围而进，以马策<br /><br />&nbsp;&nbsp;&nbsp;&nbsp;击太祖而詈之，授以从骑，溃围俱出。贼见其轻侮，谓太祖非贵人，遂缓之，以<br /><br />&nbsp;&nbsp;&nbsp;&nbsp;故得免。既而与穆相对泣，顾谓左右曰：“成我事者，其此人乎！”即令抚慰关<br /><br />&nbsp;&nbsp;&nbsp;&nbsp;中，所至克定，擢授武卫将军、仪同三司，进封安武郡公，增邑一千七百户，赐<br /><br />&nbsp;&nbsp;&nbsp;&nbsp;以铁券，恕其十死。寻加开府，领侍中。初，芒山之败，穆以骢马授太祖。太祖<br /><br />&nbsp;&nbsp;&nbsp;&nbsp;于是厩内骢马尽以赐之，封穆姊妹皆为郡县君，宗从舅氏，颁赐各有差。转太仆。<br /><br />&nbsp;&nbsp;&nbsp;&nbsp;从于谨破江陵，增邑千户，进位大将军。击曲沔蛮，破之，授原州刺史，拜嫡子<br /><br />&nbsp;&nbsp;&nbsp;&nbsp;为仪同三司。穆以二兄贤、远并为佐命功臣，而子弟布列清显，穆深惧盈满，<br /><br />&nbsp;&nbsp;&nbsp;&nbsp;辞不受拜。太祖不许。俄迁雍州刺史，兼小冢宰。周元年，增邑三千户，通前三<br /><br />&nbsp;&nbsp;&nbsp;&nbsp;千七百户。又别封一子为升迁伯。穆让兄子孝轨，许之。<br /><br />&nbsp;&nbsp;&nbsp;&nbsp;宇文护执政，穆兄远及其子植俱被诛，穆当从坐。先是，穆知植非保家之主，<br /><br />&nbsp;&nbsp;&nbsp;&nbsp;每劝远除之，远不能用。及远临刑，泣谓穆曰：“显庆，吾不用汝言，以至于此，<br /><br />&nbsp;&nbsp;&nbsp;&nbsp;将复奈何！”穆以此获免，除名为民，及其子弟亦免官。植弟淅州刺史基，当坐<br /><br />&nbsp;&nbsp;&nbsp;&nbsp;戮，穆请以二子代基之命，护义而两释焉。未几，拜开府仪同三司、直州刺史，<br /><br />&nbsp;&nbsp;&nbsp;&nbsp;复爵安武郡公。武成中，子弟免官爵者悉复之。寻除少保，进位大将军。岁余，<br /><br />&nbsp;&nbsp;&nbsp;&nbsp;拜小司徒，进位柱国，转大司空。奉诏筑通洛城。天和中，进爵申国公，持节绥<br /><br />&nbsp;&nbsp;&nbsp;&nbsp;集东境，筑武申、旦郛、慈涧、崇德、安民、交城、鹿卢等诸镇。建德初，拜太<br /><br />&nbsp;&nbsp;&nbsp;&nbsp;保。岁余，出为原州总管。数年，进位上柱国，转并州总管。大象初，加邑至九<br /><br />&nbsp;&nbsp;&nbsp;&nbsp;千户，拜大左辅，总管如故。<br /><br />&nbsp;&nbsp;&nbsp;&nbsp;高祖作相，尉迥之作乱也，遣使招穆。穆锁其使，上其书。穆子士荣，以穆<br /><br />&nbsp;&nbsp;&nbsp;&nbsp;所居天下精兵处，阴劝穆反。穆深拒之，乃奉十三环金带于高祖，盖天子之服也。<br /><br />&nbsp;&nbsp;&nbsp;&nbsp;穆寻以天命有在，密表劝进。高祖既受禅，下诏曰：“公既旧德，且又父党，敬<br /><br />&nbsp;&nbsp;&nbsp;&nbsp;惠来旨，义无有违。便以今月十三日恭膺天命。”俄而穆来朝，高祖降坐礼之，<br /><br />&nbsp;&nbsp;&nbsp;&nbsp;拜太师，赞拜不名，真食成安县三千户。于是穆子孙虽在襁褓，悉拜仪同，其一<br /><br />&nbsp;&nbsp;&nbsp;&nbsp;门执象笏者百余人。穆之贵盛，当时无比。穆上表乞骸骨，诏曰：“朕初临宇内，<br /><br />&nbsp;&nbsp;&nbsp;&nbsp;方藉嘉猷，养老乞言，实怀虚想。七十致仕，本为常人。至若吕尚以期颐佐周，<br /><br />&nbsp;&nbsp;&nbsp;&nbsp;张苍以华皓相汉，高才命世，不拘恒礼，迟得此心，留情规训。公年既耆旧，筋<br /><br />&nbsp;&nbsp;&nbsp;&nbsp;力难烦，今勒所司，敬蠲朝集。如有大事，须共谋谟，别遣侍臣，就第询访。”<br /><br />&nbsp;&nbsp;&nbsp;&nbsp;时太史奏云，当有移都之事。上以初受命，甚难之。穆上表曰：<br /><br />&nbsp;&nbsp;&nbsp;&nbsp;帝王所居，随时兴废，天道人事，理有存焉。始自三皇，暨夫两汉，有一世<br /><br />&nbsp;&nbsp;&nbsp;&nbsp;而屡徙，无革命而不迁。曹、马同洛水之阳，魏、周共长安之内，此之四代，盖<br /><br />&nbsp;&nbsp;&nbsp;&nbsp;闻之矣。曹则三家鼎立，马则四海寻分，有魏及周，甫得平定，事乃不暇，非曰<br /><br />&nbsp;&nbsp;&nbsp;&nbsp;师古。往者周运将穷，祸生华裔，庙堂冠带，屡睹奸回，士有苞藏，人稀柱石。<br /><br />&nbsp;&nbsp;&nbsp;&nbsp;四海万国，皆纵豺狼，不叛不侵，百城罕一。伏惟陛下膺期诞圣，秉受图，始<br /><br />&nbsp;&nbsp;&nbsp;&nbsp;晦君人之德，俯从将相之重。内翦群凶，崇朝大定，外诛巨猾，不日肃清。变大<br /><br />&nbsp;&nbsp;&nbsp;&nbsp;乱之民，成太平之俗，百灵符命，兆庶讴歌。幽显乐推，日月填积，方屈箕、颍<br /><br />&nbsp;&nbsp;&nbsp;&nbsp;之志，始顺内外之请。自受命神宗，弘道设教，陶冶与阴阳合德，覆育共天地齐<br /><br />&nbsp;&nbsp;&nbsp;&nbsp;旨。万物开辟之初，八表光华之旦，视听以革，风俗且移。至若帝室天居，未议<br /><br />&nbsp;&nbsp;&nbsp;&nbsp;经创，非所谓发明大造，光赞惟新。自汉已来，为丧乱之地，爰从近代，累叶所<br /><br />&nbsp;&nbsp;&nbsp;&nbsp;都。未尝谋龟问筮，瞻星定鼎，何以副圣主之规，表大随之德？窃以神州之广，<br /><br />&nbsp;&nbsp;&nbsp;&nbsp;福地之多，将为皇家兴庙建寝，上玄之意，当别有之。伏愿远顺天人，取决卜筮，<br /><br />&nbsp;&nbsp;&nbsp;&nbsp;时改都邑，光宅区夏。任子来之民，垂无穷之业，应神宫于辰极，顺和气于天壤，<br /><br />&nbsp;&nbsp;&nbsp;&nbsp;理康物阜，永隆长世。臣日薄桑榆，位高轩冕，经邦论道，自顾缺然。丹赤所怀，<br /><br />&nbsp;&nbsp;&nbsp;&nbsp;无容噤默。<br /><br />&nbsp;&nbsp;&nbsp;&nbsp;上素嫌台城制度迮小，又宫内多鬼妖，苏威尝劝迁，上不纳。遇太史奏状，<br /><br />&nbsp;&nbsp;&nbsp;&nbsp;意乃惑之。至是，省穆表，上曰：“天道聪明，已有徵应，太师民望，复抗此请，<br /><br />&nbsp;&nbsp;&nbsp;&nbsp;则可矣。”遂从之。岁余，下诏曰：“礼制凡品，不拘上智，法备小人，不防君<br /><br />&nbsp;&nbsp;&nbsp;&nbsp;子。太师、上柱国、申国公，器宇弘深，风猷遐旷，社稷佐命，公为称首，位极<br /><br />&nbsp;&nbsp;&nbsp;&nbsp;帅臣，才为人杰，万顷不测，百炼弥精。乃无伯玉之非，岂有颜回之贰，故以自<br /><br />&nbsp;&nbsp;&nbsp;&nbsp;居寥廓，弗关宪网。然王者作教，惟旌善人，去法弘道，示崇年德。自今已后，<br /><br />&nbsp;&nbsp;&nbsp;&nbsp;虽有愆罪，但非谋逆，纵有百死，终不推问。”<br /><br />&nbsp;&nbsp;&nbsp;&nbsp;开皇六年薨于第，年七十七。遗令曰：“吾荷国恩，年宦已极，启足归泉，<br /><br />&nbsp;&nbsp;&nbsp;&nbsp;无所复恨。竟不得陪玉銮于岱宗，预金泥于梁甫，眷眷光景，其在斯乎！”诏遣<br /><br />&nbsp;&nbsp;&nbsp;&nbsp;黄门侍郎监护丧事，R马四匹，粟麦二千斛，布绢一千匹。赠使持节、冀定赵相<br /><br />&nbsp;&nbsp;&nbsp;&nbsp;瀛毛魏卫洛怀十州诸军事、冀州刺史。谥曰明。赐以石椁、前后部羽葆鼓吹、d<br /><br />&nbsp;&nbsp;&nbsp;&nbsp;c车。百僚送之郭外。诏遣太常卿牛弘赍哀册，祭以太牢。孙筠嗣。<br /><br />&nbsp;&nbsp;&nbsp;&nbsp;筠父，字士献，穆长子也。仕周，官至安乐郡公、凤州刺史，先穆卒。筠<br /><br />&nbsp;&nbsp;&nbsp;&nbsp;幼以穆功，拜仪同。开皇八年，以嫡孙袭爵。仁寿初，叔父浑忿其吝啬，阴遣兄<br /><br />&nbsp;&nbsp;&nbsp;&nbsp;子善衡贼杀之。求盗不获，高祖大怒，尽禁其亲族。初，筠与从父弟瞿昙有隙，<br /><br />&nbsp;&nbsp;&nbsp;&nbsp;时浑有力，遂证瞿昙杀之。瞿昙竟坐斩，而善衡获免。四年，议立嗣。邳公苏威<br /><br />&nbsp;&nbsp;&nbsp;&nbsp;奏筠不义，骨血相杀，请绝其封。上不许。弟怡，官至仪同，早卒，赠渭州刺<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;怡弟雅，少有识量。周保定中，屡以军功封西安县男，拜大都督。天和中，<br /><br />&nbsp;&nbsp;&nbsp;&nbsp;从元定征江西，时诸军失利，遂没于陈。后得归国，拜开府仪同三司，领左右军。<br /><br />&nbsp;&nbsp;&nbsp;&nbsp;其年，从太子西征吐谷浑，雅率步骑二千，督军粮于洮河，为贼所蹑，相持数日。<br /><br />&nbsp;&nbsp;&nbsp;&nbsp;雅患之，遂与伪和，虏备稍解，纵奇兵击破之。赐奴婢百口，封一子为侯。后拜<br /><br />&nbsp;&nbsp;&nbsp;&nbsp;齐州刺史，俄征还京。数载，授瀛州刺史。高祖作相，镇灵州以备胡。还授大将<br /><br />&nbsp;&nbsp;&nbsp;&nbsp;军，迁荆州总管，加邑八百户。开皇初，进爵为公。<br /><br />&nbsp;&nbsp;&nbsp;&nbsp;雅弟恒，官至盐州刺史，封阳曲侯。恒弟荣，官至合州刺史、长城县公。荣<br /><br />&nbsp;&nbsp;&nbsp;&nbsp;弟直，官至车骑将军、归政县侯。直弟雄，官至柱国、密国公、骠骑将军。雄弟<br /><br />&nbsp;&nbsp;&nbsp;&nbsp;浑，最知名。<br /><br />&nbsp;&nbsp;&nbsp;&nbsp;浑字金才，穆第十子也。姿貌瑰伟，美须髯。起家周左侍上士。尉迥反于邺，<br /><br />&nbsp;&nbsp;&nbsp;&nbsp;时穆在并州，高祖虑其为迥所诱，遣浑乘驿往布腹心。穆遽令浑入京，奉熨斗于<br /><br />&nbsp;&nbsp;&nbsp;&nbsp;高祖，曰：“愿执威柄以熨安天下也。”高祖大悦。又遣浑诣韦孝宽所而述穆意<br /><br />&nbsp;&nbsp;&nbsp;&nbsp;焉。适遇平邺，以功授上仪同三司，封安武郡公。开皇初，进授象城府骠骑将军。<br /><br />&nbsp;&nbsp;&nbsp;&nbsp;晋王广出藩，浑以骠骑领亲信，从往扬州。仁寿元年，从左仆射杨素为行军总管，<br /><br />&nbsp;&nbsp;&nbsp;&nbsp;出夏州北三百里，破突厥阿勿俟斤于纳远川，斩首五百级。进位大将军，拜左武<br /><br />&nbsp;&nbsp;&nbsp;&nbsp;卫将军，领太子宗卫率。<br /><br />&nbsp;&nbsp;&nbsp;&nbsp;初，穆孙筠卒，高祖议立嗣，浑规欲绍之，谓其妻兄太子左卫率宇文述曰：<br /><br />&nbsp;&nbsp;&nbsp;&nbsp;“若得袭封，当以国赋之半每岁奉公。”述利之，因入白皇太子曰：“立嗣以长，<br /><br />&nbsp;&nbsp;&nbsp;&nbsp;不则以贤。今申明公嗣绝，遍观其子孙，皆无赖，不足以当荣宠。唯金才有勋于<br /><br />&nbsp;&nbsp;&nbsp;&nbsp;国，谓非此人无可以袭封者。”太子许之，竟奏高祖，封浑为申国公，以奉穆嗣。<br /><br />&nbsp;&nbsp;&nbsp;&nbsp;大业初，转右骁卫将军。六年，有诏追改穆封为J国公，浑仍袭焉。累加光禄<br /><br />&nbsp;&nbsp;&nbsp;&nbsp;大夫。九年，迁右骁卫大将军。<br /><br />&nbsp;&nbsp;&nbsp;&nbsp;浑既绍父业，日增豪侈，后房曳罗绮者以百数。二岁之后，不以俸物与述。<br /><br />&nbsp;&nbsp;&nbsp;&nbsp;述大恚之，因醉，乃谓其友人于象贤曰：“我竟为金才所卖，死且不忘！”浑亦<br /><br />&nbsp;&nbsp;&nbsp;&nbsp;知其言，由是结隙。后帝讨辽东，有方士安伽陀，自言晓图谶，谓帝曰：“当有<br /><br />&nbsp;&nbsp;&nbsp;&nbsp;李氏应为天子。”劝尽诛海内凡姓李者。述知之，因诬构浑于帝曰：“伽陀之言<br /><br />&nbsp;&nbsp;&nbsp;&nbsp;信有徵矣。臣与金才夙亲，闻其情趣大异。常日数共李敏、善衡等，日夜屏语，<br /><br />&nbsp;&nbsp;&nbsp;&nbsp;或终夕不寐。浑大臣也，家代隆盛，身捉禁兵，不宜如此。愿陛下察之。”帝曰：<br /><br />&nbsp;&nbsp;&nbsp;&nbsp;“公言是矣，可觅其事。”述乃遣武贲郎将裴仁基表告浑反，即日发宿卫千余人<br /><br />&nbsp;&nbsp;&nbsp;&nbsp;付述，掩浑等家，遣左丞元文都、御史大夫裴蕴杂治之。案问数曰，不得其反状，<br /><br />&nbsp;&nbsp;&nbsp;&nbsp;以实奏闻。帝不纳，更遣述穷治之。述入狱中，召出敏妻宇文氏谓之曰：“夫人，<br /><br />&nbsp;&nbsp;&nbsp;&nbsp;帝甥也，何患无贤夫！李敏、金才，名当妖谶，国家杀之，无可救也。夫人当自<br /><br />&nbsp;&nbsp;&nbsp;&nbsp;求全，若相用语，身当不坐。”敏妻曰：“不知所出，惟尊长教之。”述曰：<br /><br />&nbsp;&nbsp;&nbsp;&nbsp;“可言李家谋反，金才尝告敏云：‘汝应图，当为天子。今主上好兵，劳扰百<br /><br />&nbsp;&nbsp;&nbsp;&nbsp;姓，此亦天亡隋时也，正当共汝取之。若复渡辽，吾与汝必为大将，每军二万余<br /><br />&nbsp;&nbsp;&nbsp;&nbsp;兵，固以五万人矣。又发诸房子侄，内外亲娅，并募从征。吾家子弟，决为主帅，<br /><br />&nbsp;&nbsp;&nbsp;&nbsp;分领兵马，散在诸军，伺候间隙，首尾相应。吾与汝前发，袭取御营，子弟响起，<br /><br />&nbsp;&nbsp;&nbsp;&nbsp;各杀军将。一日之间，天下足定矣。”述口自传授，令敏妻写表，封云上密。述<br /><br />&nbsp;&nbsp;&nbsp;&nbsp;持入奏之，曰：“已得金才反状，并有敏妻密表。”帝览之泣曰：“吾宗社几倾，<br /><br />&nbsp;&nbsp;&nbsp;&nbsp;赖亲家公而获全耳。”于是诛浑、敏等宗族三十二人，自余无少长，皆徙岭外。<br /><br />&nbsp;&nbsp;&nbsp;&nbsp;浑从父兄威，开皇初，以平蛮功，官至上柱国、黎国公。<br /><br />&nbsp;&nbsp;&nbsp;&nbsp;询字孝询。父贤，周大将军。询沉深有大略，颇涉书记。仕周纳言上士，俄<br /><br />&nbsp;&nbsp;&nbsp;&nbsp;转内史上士，兼掌吏部，以干济闻。建德三年，武帝幸云阳宫，拜司卫上士，委<br /><br />&nbsp;&nbsp;&nbsp;&nbsp;以留府事。周卫王直作乱，焚肃章门，询于内益火，故贼不得入。帝闻而善之，<br /><br />&nbsp;&nbsp;&nbsp;&nbsp;拜仪同三司，迁长安令。累迁英果中大夫。屡以军功，加位大将军，赐爵平高郡<br /><br />&nbsp;&nbsp;&nbsp;&nbsp;公。<br /><br />&nbsp;&nbsp;&nbsp;&nbsp;高祖为丞相，尉迥作乱，遣韦孝宽击之，以询为元帅长史，委以心膂。军至<br /><br />&nbsp;&nbsp;&nbsp;&nbsp;永桥，诸将不一，询密启高祖，请重臣监护。高祖遂令高G监军，与G同心协力，<br /><br />&nbsp;&nbsp;&nbsp;&nbsp;唯询而已。及平尉迥，进位上柱国，改封陇西郡公，赐帛千匹，加以口马。<br /><br />&nbsp;&nbsp;&nbsp;&nbsp;开皇元年，引杜阳水灌三趾原，询督其役，民赖其利。寻检校襄州总管事。<br /><br />&nbsp;&nbsp;&nbsp;&nbsp;岁余，拜显州总管。数年，以疾征还京师，中使顾问不绝。卒于家，时年四十九，<br /><br />&nbsp;&nbsp;&nbsp;&nbsp;上悼惜者久之。谥曰襄。有子元方嗣。<br /><br />&nbsp;&nbsp;&nbsp;&nbsp;崇字永隆，英果有筹算，胆力过人。周元年，以父贤勋，封乃乐县侯。时年<br /><br />&nbsp;&nbsp;&nbsp;&nbsp;尚小，拜爵之日，亲族相贺，崇独泣下。贤怪而问之，对曰：“无勋于国，而幼<br /><br />&nbsp;&nbsp;&nbsp;&nbsp;少封侯，当报主恩，不得终于孝养，是以悲耳。”贤由此大奇之。起家州主簿，<br /><br />&nbsp;&nbsp;&nbsp;&nbsp;非其所好，辞不就官，求为将兵都督。随宇文护伐齐，以功最，擢授仪同三司。<br /><br />&nbsp;&nbsp;&nbsp;&nbsp;寻除小司金大夫，治军器监。建德初，迁少侍伯大夫，转少承御大夫，摄太子宫<br /><br />&nbsp;&nbsp;&nbsp;&nbsp;正。周武帝平齐，引参谋议，以幼加授开府，封襄阳县公，邑一千户。寻改封广<br /><br />&nbsp;&nbsp;&nbsp;&nbsp;宗县公，转太府中大夫，历工部中大夫，迁右司驭。高祖为丞相，迁左司武上大<br /><br />&nbsp;&nbsp;&nbsp;&nbsp;夫，加授上开府仪同大将军。寻为怀州刺史，进爵郡公，加邑至二千户。尉迥反，<br /><br />&nbsp;&nbsp;&nbsp;&nbsp;遣使招之。崇初欲相应，后知叔父穆以并州附高祖，慨然太息曰：“合家富贵者<br /><br />&nbsp;&nbsp;&nbsp;&nbsp;数十人，值国有难，竟不能扶倾继绝，复何面目处天地间乎！”韦孝宽亦疑之，<br /><br />&nbsp;&nbsp;&nbsp;&nbsp;与俱卧起。其兄询时为元帅长史，每讽谕之，崇由是亦归心焉。及破尉，拜大<br /><br />&nbsp;&nbsp;&nbsp;&nbsp;将军。既平尉迥，授徐州总管，寻进位上柱国。<br /><br />&nbsp;&nbsp;&nbsp;&nbsp;开皇三年，除幽州总管。突阙犯塞，崇辄破之。奚、I、契丹等慑其威略，<br /><br />&nbsp;&nbsp;&nbsp;&nbsp;争来内附。其后突厥大为寇掠，崇率步骑三千拒之，转战十余日，师人多死，遂<br /><br />&nbsp;&nbsp;&nbsp;&nbsp;保于砂城。突厥围之。城本荒废，不可守御，晓夕力战，又无所食，每夜出掠贼<br /><br />&nbsp;&nbsp;&nbsp;&nbsp;营，复得六畜，以继军粮。突厥畏之，厚为其备，每夜中结阵以待之。崇军苦饥，<br /><br />&nbsp;&nbsp;&nbsp;&nbsp;出辄遇敌，死亡略尽，迟明奔还城者，尚且百许人，然多伤重，不堪更战。突厥<br /><br />&nbsp;&nbsp;&nbsp;&nbsp;意欲降之，遣使谓崇曰：“若来降者，封为特勤。”崇知必不免，令其士卒曰：<br /><br />&nbsp;&nbsp;&nbsp;&nbsp;“崇丧师徒，罪当死，今日效命以谢国家。待看吾死，且可降贼，方便散走，努<br /><br />&nbsp;&nbsp;&nbsp;&nbsp;力还乡。若见至尊，道崇此意。”乃挺刃突贼，复杀二人。贼乱射之，卒于阵，<br /><br />&nbsp;&nbsp;&nbsp;&nbsp;年四十八。赠豫q申永屹窳州诸军事、豫州刺史，谥曰壮。子敏嗣。<br /><br />&nbsp;&nbsp;&nbsp;&nbsp;敏字树生。高祖以其父死王事，养宫中者久之。及长，袭爵广宗公，起家左<br /><br />&nbsp;&nbsp;&nbsp;&nbsp;千牛。美姿仪，善骑射，歌舞管弦，无不通解。开皇初，周宣帝后封乐平公主，<br /><br />&nbsp;&nbsp;&nbsp;&nbsp;有女娥英，妙择婚对，敕贵公子弟集弘圣宫者，日以百数。公主亲在帷中，并令<br /><br />&nbsp;&nbsp;&nbsp;&nbsp;自序，并试技艺。选不中者，辄引出之。至敏而合意，竟为姻媾。敏假一品羽仪，<br /><br />&nbsp;&nbsp;&nbsp;&nbsp;礼如尚帝之女。后将侍宴，公主谓敏曰：“我以四海与至尊，唯一女夫，当为汝<br /><br />&nbsp;&nbsp;&nbsp;&nbsp;求柱国。若授馀官，汝慎无谢。”及进见上，上亲御琵琶，遣敏歌舞。既而大悦，<br /><br />&nbsp;&nbsp;&nbsp;&nbsp;谓公主曰：“李敏何官？”对曰：“一白丁耳。”上因谓敏曰：“今授汝仪同。”<br /><br />&nbsp;&nbsp;&nbsp;&nbsp;敏不答。上曰：“不满尔意邪？今授汝开府。”敏又不谢。上曰：“公主有大功<br /><br />&nbsp;&nbsp;&nbsp;&nbsp;于我，我何得向其女婿而惜官乎！今授卿柱国。”敏乃拜而蹈舞。遂于坐发诏授<br /><br />&nbsp;&nbsp;&nbsp;&nbsp;柱国，以本官宿卫。后避讳，改封经城县公，邑一千户。历蒲、豳、金、华、敷<br /><br />&nbsp;&nbsp;&nbsp;&nbsp;州刺史，多不莅职，常留京师，往来宫内，侍从游宴，赏赐超于功臣。后幸仁寿<br /><br />&nbsp;&nbsp;&nbsp;&nbsp;宫，以为岐州刺史。<br /><br />&nbsp;&nbsp;&nbsp;&nbsp;大业初，转卫尉卿。乐平公主之将薨也，遗言于炀帝曰：“妾无子息，唯有<br /><br />&nbsp;&nbsp;&nbsp;&nbsp;一女。不自忧死，但深怜之。今汤沐邑，乞回与敏。”帝从之。竟食五千户，摄屯<br /><br />&nbsp;&nbsp;&nbsp;&nbsp;卫将军。杨玄感反后城大兴，敏之策也。转将作监，从征高丽，领新城道军将，<br /><br />&nbsp;&nbsp;&nbsp;&nbsp;加光禄大夫。十年，帝复征辽东，遣敏于黎阳督运。时或言敏一名洪儿，帝疑<br /><br />&nbsp;&nbsp;&nbsp;&nbsp;“洪”字当谶，尝面告之，冀其引决。敏由是大惧，数与金才、善衡等屏人私语。<br /><br />&nbsp;&nbsp;&nbsp;&nbsp;宇文述知而奏之，竟与浑同诛，年三十九。其妻宇文氏，后数月亦赐鸩而终。<br /><br />&nbsp;&nbsp;&nbsp;&nbsp;○梁睿<br /><br />&nbsp;&nbsp;&nbsp;&nbsp;梁睿，字恃德，安定乌氏人也。父御，西魏太尉。睿少沉敏，有行检。周太<br /><br />&nbsp;&nbsp;&nbsp;&nbsp;祖时，以功臣子养宫中者数年。其后命诸子与睿游处，同师共业，情契甚欢。七<br /><br />&nbsp;&nbsp;&nbsp;&nbsp;岁，袭爵广平郡公，累加仪同三司，邑五百户。寻为本州大中正。魏恭帝时加开<br /><br />&nbsp;&nbsp;&nbsp;&nbsp;府，改封为五龙郡公，拜渭州刺史。周闵帝受禅，征为御伯。未几，出为中州刺<br /><br />&nbsp;&nbsp;&nbsp;&nbsp;史，镇新安，以备齐。齐人来寇，睿辄挫之，帝甚嘉叹。拜大将军，进爵蒋国公，<br /><br />&nbsp;&nbsp;&nbsp;&nbsp;入为司会。后从齐王宪拒齐将斛律明月于洛阳，每战有功，迁小冢宰。武帝时，<br /><br />&nbsp;&nbsp;&nbsp;&nbsp;历敷州刺史、凉安二州总管，俱有惠政，进位柱国。<br /><br />&nbsp;&nbsp;&nbsp;&nbsp;高祖总百揆，代王谦为益州总管。行至汉川而谦反，遣兵攻始州，睿不得进。<br /><br />&nbsp;&nbsp;&nbsp;&nbsp;高祖命睿为行军元帅，率行军总管于义、张威、达奚长儒、梁升、石孝义步骑二<br /><br />&nbsp;&nbsp;&nbsp;&nbsp;十万讨之。时谦遣开府李三王等守通谷，睿使张威击破之，擒数千人，进至龙门。<br /><br />&nbsp;&nbsp;&nbsp;&nbsp;谦将赵俨、秦会拥众十万，据为营，周亘三十里。睿令将士衔枚出自间道，四<br /><br />&nbsp;&nbsp;&nbsp;&nbsp;面奋击，力战破之。蜀人大骇，睿鼓行而进。谦将敬豪守剑阁，梁岩拒平林，并<br /><br />&nbsp;&nbsp;&nbsp;&nbsp;惧而来降。谦又令高阿那肱、达奚等以盛兵攻利州。闻睿将至，分兵据开远。<br /><br />&nbsp;&nbsp;&nbsp;&nbsp;睿顾谓将士曰：“此虏据要，欲遏吾兵势，吾当出其不意，破之必矣。”遣上开<br /><br />&nbsp;&nbsp;&nbsp;&nbsp;府拓拔宗趣剑阁，大将军宇文敢璋臀鳎大将军赵达水军入嘉陵。睿遣张威、王<br /><br />&nbsp;&nbsp;&nbsp;&nbsp;伦、贺若震、于义、韩相贵、阿那惠等分道攻，自午及申，破之。奔归于谦。<br /><br />&nbsp;&nbsp;&nbsp;&nbsp;睿进逼成都，谦令达奚、乙弗虔城守，亲率精兵五万，背城结阵。睿击之，谦<br /><br />&nbsp;&nbsp;&nbsp;&nbsp;不利，将入城，、虔以城降，拒谦不内。谦将麾下三十骑遁走，新都令王宝执<br /><br />&nbsp;&nbsp;&nbsp;&nbsp;之。睿斩谦于市，剑南悉平。进位上柱国，总管如故。赐物五千段，奴婢一千口，<br /><br />&nbsp;&nbsp;&nbsp;&nbsp;金二千两，银三千两，食邑千户。<br /><br />&nbsp;&nbsp;&nbsp;&nbsp;睿时威振西川，夷、獠归附，唯南宁酋帅爨震恃远不宾。睿上疏曰：“窃以<br /><br />&nbsp;&nbsp;&nbsp;&nbsp;远抚长驾，王者令图，易俗移风，有国恒典。南宁州，汉世羊柯之地，近代已<br /><br />&nbsp;&nbsp;&nbsp;&nbsp;来，分置兴古、云南、建宁、朱提四郡。户口殷众，金宝富饶，二河有骏马、明<br /><br />&nbsp;&nbsp;&nbsp;&nbsp;珠，益宁出盐井、犀角。晋太始七年，以益州旷远，分置宁州。至伪梁南宁州刺<br /><br />&nbsp;&nbsp;&nbsp;&nbsp;史徐文盛，被湘东征赴荆州，属东夏尚阻，未遑远略。土民爨瓒遂窃据一方，国<br /><br />&nbsp;&nbsp;&nbsp;&nbsp;家遥授刺史。其子震，相承至今。而震臣礼多亏，贡赋不入，每年奉献，不过数<br /><br />&nbsp;&nbsp;&nbsp;&nbsp;十匹马。其处去益，路止一千，朱提北境，即兴戎州接界。如闻彼人苦其苛政，<br /><br />&nbsp;&nbsp;&nbsp;&nbsp;思被皇风。伏惟大丞相匡赞圣朝，宁济区宇，绝后光前，方垂万代，辟土服远，<br /><br />&nbsp;&nbsp;&nbsp;&nbsp;今正其时。幸因平蜀士众，不烦重兴师旅，押獠既讫，即请略定南宁。自卢、戎<br /><br />&nbsp;&nbsp;&nbsp;&nbsp;已来，军粮须给，过此即于蛮夷征税，以供兵马。其宁州、朱提、云南、西爨，<br /><br />&nbsp;&nbsp;&nbsp;&nbsp;并置总管州镇。计彼熟蛮租调，足供城防食储。一则以肃蛮夷，二则裨益军国。<br /><br />&nbsp;&nbsp;&nbsp;&nbsp;今谨件南宁州郡县及事意如别。有大都督杜神敬，昔曾使彼，具所谙练，今并送<br /><br />&nbsp;&nbsp;&nbsp;&nbsp;往。”书未答，又请曰：“窃以柔远能迩，著自前经，拓土开疆，王者所务。南<br /><br />&nbsp;&nbsp;&nbsp;&nbsp;宁州，汉代羊柯之郡，其地沃壤，多是汉人，既饶宝物，又出名马。今若往取，<br /><br />&nbsp;&nbsp;&nbsp;&nbsp;仍置州郡，一则远振威名，二则有益军国。其处与交、广相接，路乃非遥。汉代<br /><br />&nbsp;&nbsp;&nbsp;&nbsp;开此，本为讨越之计。伐陈之日，复是一机，以此商量，决谓须取。”高祖深纳<br /><br />&nbsp;&nbsp;&nbsp;&nbsp;之，然以天下初定，恐民心不安，故未之许。后竟遣史万岁讨平之，并因睿之策<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;睿威惠兼著，民夷悦服，声望逾重，高祖阴惮之。薛道衡从军在蜀，因入接<br /><br />&nbsp;&nbsp;&nbsp;&nbsp;宴，说睿曰：“天下之望，已归于隋。”密令劝进，高祖大悦。及受禅，顾待弥<br /><br />&nbsp;&nbsp;&nbsp;&nbsp;隆。睿复上平陈之策，上善之，下诏曰：“公英风震动，妙算纵横，清荡江南，<br /><br />&nbsp;&nbsp;&nbsp;&nbsp;宛然可见。循环三复，但以欣然。公既上才，若管戎律，一举大定，固在不疑。<br /><br />&nbsp;&nbsp;&nbsp;&nbsp;但朕初临天下，政道未洽，恐先穷武事，未为尽善。昔公孙述、隗嚣，汉之贼也，<br /><br />&nbsp;&nbsp;&nbsp;&nbsp;光武与其通和，称为皇帝。尉佗之于高祖，初犹不臣。孙之答晋文，书尚云<br /><br />&nbsp;&nbsp;&nbsp;&nbsp;白。或寻款服，或即灭亡。王者体大，义存遵养，虽陈国来朝，未尽藩节，如公<br /><br />&nbsp;&nbsp;&nbsp;&nbsp;大略，诚须责罪，尚欲且缓其诛，宜知此意。淮海未灭，必兴师旅，若命永袭，<br /><br />&nbsp;&nbsp;&nbsp;&nbsp;终当相屈。想以身许国，无足致辞也。”睿乃止焉。<br /><br />&nbsp;&nbsp;&nbsp;&nbsp;睿时见突厥方强，恐为边患，复陈镇守之策十余事，上书奏之曰：“窃以戎<br /><br />&nbsp;&nbsp;&nbsp;&nbsp;狄作患，其来久矣。防遏之道，自古为难。所以周无上算，汉收下策，以其倏来<br /><br />&nbsp;&nbsp;&nbsp;&nbsp;忽往，云屯雾散，强则骋其犯塞，弱又不可尽除故也。今皇祚肇兴，宇内宁一，<br /><br />&nbsp;&nbsp;&nbsp;&nbsp;唯有突厥种类，尚为边梗。此臣所以废寝与食，寤寐思之。昔匈奴未平，去病辞<br /><br />&nbsp;&nbsp;&nbsp;&nbsp;宅，先零尚在，充国自劾。臣才非古烈，而志追昔士。谨件安置北边城镇烽候，<br /><br />&nbsp;&nbsp;&nbsp;&nbsp;及人马粮贮战守事意如别，谨并图上呈，伏惟裁览。”上嘉叹久之，答以厚意。<br /><br />&nbsp;&nbsp;&nbsp;&nbsp;睿时自以周代旧臣，久居重镇，内不自安，屡请入朝，于是征还京师。及引<br /><br />&nbsp;&nbsp;&nbsp;&nbsp;见，上为之兴，命睿上殿，握手极欢。睿退谓所亲曰：“功遂身退，今其时也。”<br /><br />&nbsp;&nbsp;&nbsp;&nbsp;遂谢病于家，阖门自守，不交当代。上赐以版舆，每有朝觐，必令三卫舆上殿。<br /><br />&nbsp;&nbsp;&nbsp;&nbsp;睿初平王谦之始，自以威名太盛，恐为时所忌，遂大受金贿以自秽。由是勋簿多<br /><br />&nbsp;&nbsp;&nbsp;&nbsp;不以实，诣朝堂称屈者，前后百数。上令有司案验其事，主者多获罪。睿惶惧，<br /><br />&nbsp;&nbsp;&nbsp;&nbsp;上表陈谢，请归大理。上慰谕遣之。<br /><br />&nbsp;&nbsp;&nbsp;&nbsp;十五年，从上至洛阳而卒，时年六十五。谥曰襄。子洋嗣，官历嵩、徐二州<br /><br />&nbsp;&nbsp;&nbsp;&nbsp;刺史、武贲郎将。大业六年，诏追改封睿为戴公，命以洋袭焉。<br /><br />&nbsp;&nbsp;&nbsp;&nbsp;史臣曰：李穆、梁睿，皆周室功臣，高祖王业初基，俱受腹心之寄。故穆首<br /><br />&nbsp;&nbsp;&nbsp;&nbsp;登师傅，睿终膺殊宠，观其见机而动，抑亦民之先觉。然方魏朝之贞烈，有愧王<br /><br />&nbsp;&nbsp;&nbsp;&nbsp;陵，比晋室之忠臣，终惭徐广。穆之子孙，特为隆盛，朱轮华毂，凡数十人，见<br /><br />&nbsp;&nbsp;&nbsp;&nbsp;忌当时，祸难遄及，得之非道，可不戒欤！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885522);">加入书签</a><a
                        href="885505.html">上一页</a>&larr;<a href="index.html">返回列表</a>&rarr;<a
                            href="885545.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885505.html"; var next_page = "885545.html"; var index_page = "index.html"; var sortid = "9"; var article_id = "13945"; var chapter_id = "885522"; var articlename = "隋书"; var chaptername = " 卷三十七 列传第二"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>