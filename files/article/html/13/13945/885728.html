<!DOCTYPE html>
<html>
<head>
<meta charset="gbk" />
<title>隋书- 卷四十七 列传第十二-在线阅读-哈西文学网</title>
<meta name="keywords" content="魏征，隋书， 卷四十七 列传第十二全文， 卷四十七 列传第十二在线阅读 哈西文学网" />
<meta name="description" content="哈西文学网提供魏征的隋书  卷四十七 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885728.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885728.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十七 列传第十二</h1>
            <div class="link xb">
                <a href="885712.html">上一页</a>&larr;<a href="index.html">返回列表</a>&rarr;<a
                    href="885751.html">下一页</a></div>			
            <div id="BookText">&nbsp;&nbsp;&nbsp;&nbsp;◎韦世康（弟惨粘宕痈傅苁伲<br /><br />&nbsp;&nbsp;&nbsp;&nbsp;韦世康，京兆杜陵人也，世为关右著姓。祖旭，魏南幽州刺史。父福隐居<br /><br />&nbsp;&nbsp;&nbsp;&nbsp;不仕，魏、周二代，十征不出，号为逍遥公。世康幼而沉敏，有器度。年十岁，<br /><br />&nbsp;&nbsp;&nbsp;&nbsp;州辟主簿。在魏，弱冠为直寝，封汉安县公，尚周文帝女襄乐公主，授仪同三司。<br /><br />&nbsp;&nbsp;&nbsp;&nbsp;后仕周，自典祠下大夫历沔、硖二州刺史。从武帝平齐，授司州总管长史。于时<br /><br />&nbsp;&nbsp;&nbsp;&nbsp;东夏初定，百姓未安，世康绥抚之，士民胥悦。岁馀，入为民部中大夫，进位上<br /><br />&nbsp;&nbsp;&nbsp;&nbsp;开府，转司会中大夫。<br /><br />&nbsp;&nbsp;&nbsp;&nbsp;尉迥之作乱也，高祖忧之，谓世康曰：“汾、绛旧是周、齐分界，因此乱阶，<br /><br />&nbsp;&nbsp;&nbsp;&nbsp;恐生摇动。今以委公，善为吾守。”因授绛州刺史，以雅望镇之，阖境清肃。世<br /><br />&nbsp;&nbsp;&nbsp;&nbsp;康性恬素好古，不以得丧干怀。在州尝慨然有止足之志，与子弟书曰：“吾生因<br /><br />&nbsp;&nbsp;&nbsp;&nbsp;绪馀，夙沾缨弁，驱驰不已，四纪于兹。亟登衮命，频莅方岳，志除三惑，心慎<br /><br />&nbsp;&nbsp;&nbsp;&nbsp;四知，以不贪而为宝，处膏脂而莫润。如斯之事，颇为时悉。今耄虽未及，壮年<br /><br />&nbsp;&nbsp;&nbsp;&nbsp;已谢，霜早梧楸，风先蒲柳。眼暗更剧，不见细书，足疾弥增，非可趋走。禄岂<br /><br />&nbsp;&nbsp;&nbsp;&nbsp;须多，防满则退，年不待暮，有疾便辞。况娘春秋已高，温清宜奉，晨昏有阙，<br /><br />&nbsp;&nbsp;&nbsp;&nbsp;罪在我躬。今世穆、世文并从戎役，吾与世冲复婴远任，陟岵瞻望，此情弥切，<br /><br />&nbsp;&nbsp;&nbsp;&nbsp;桓山之悲，倍深常恋。意欲上闻，乞遵养礼，未访汝等，故遣此及。兴言远慕，<br /><br />&nbsp;&nbsp;&nbsp;&nbsp;感咽难胜。”诸弟报以事恐难遂，于是乃止。<br /><br />&nbsp;&nbsp;&nbsp;&nbsp;在任数年，有惠政，奏课连最，擢为礼部尚书。世康寡嗜欲，不慕贵势，未<br /><br />&nbsp;&nbsp;&nbsp;&nbsp;尝以位望矜物。闻人之善，若己有之，亦不显人过咎，以求名誉。寻进爵上庸郡<br /><br />&nbsp;&nbsp;&nbsp;&nbsp;公，加邑至二千五百户。其年转吏部尚书，馀官如故。四年，丁母忧去职。未期，<br /><br />&nbsp;&nbsp;&nbsp;&nbsp;起令视事。世康固请，乞终私制，上不许。世康之在吏部，选用平允，请托不行。<br /><br />&nbsp;&nbsp;&nbsp;&nbsp;开皇七年，将事江南，议重方镇，拜襄州刺史。坐事免。未几，授安州总管，寻<br /><br />&nbsp;&nbsp;&nbsp;&nbsp;迁为信州总管。十三年，入朝，复拜吏部尚书。前后十余年间，多所进拔，朝廷<br /><br />&nbsp;&nbsp;&nbsp;&nbsp;称为廉平。尝因休暇，谓子弟曰：“吾闻功遂身退，古人常道。今年将耳顺，志<br /><br />&nbsp;&nbsp;&nbsp;&nbsp;在悬车，汝辈以为云何？”子福嗣答曰：“大人澡身浴德，名立官成，盈满之诚，<br /><br />&nbsp;&nbsp;&nbsp;&nbsp;先哲所重。欲追踪二疏，伏奉尊命。”后因侍宴，世康再拜陈让曰：“臣无尺寸<br /><br />&nbsp;&nbsp;&nbsp;&nbsp;之功，位亚台铉。今犬马齿澹不益明时，恐先朝露，无以塞责。愿乞骸骨，退<br /><br />&nbsp;&nbsp;&nbsp;&nbsp;避贤能。”上曰：“朕夙夜庶几，求贤若渴，冀与公共治天下，以致太平。今之<br /><br />&nbsp;&nbsp;&nbsp;&nbsp;所请，深乖本望，纵令筋骨衰谢，犹屈公卧治一隅。”于是出拜荆州总管。时天<br /><br />&nbsp;&nbsp;&nbsp;&nbsp;下唯置四大总管，并、扬、益三州，并亲王临统，唯荆州委于世康，时论以为美。<br /><br />&nbsp;&nbsp;&nbsp;&nbsp;世康为政简静，百姓爱悦，合境无讼。十七年，卒于州，时年六十七。上闻而痛<br /><br />&nbsp;&nbsp;&nbsp;&nbsp;惜之，赠赙甚厚。赠大将军，谥曰文。<br /><br />&nbsp;&nbsp;&nbsp;&nbsp;世康性孝友，初以诸弟位并隆贵，独季弟世约宦途不达，共推父时田宅尽以<br /><br />&nbsp;&nbsp;&nbsp;&nbsp;与之，世多其义。<br /><br />&nbsp;&nbsp;&nbsp;&nbsp;长子福子，官至司隶别驾。次子福嗣，仕至内史舍人，后以罪黜。杨玄感之<br /><br />&nbsp;&nbsp;&nbsp;&nbsp;作乱也，以兵逼东都，福嗣从卫玄战于城北，军败，为玄感所擒，令作文檄，辞<br /><br />&nbsp;&nbsp;&nbsp;&nbsp;甚不逊。寻背玄感还东都，帝衔之不已，车裂于高阳。少子福奖，通事舍人，在<br /><br />&nbsp;&nbsp;&nbsp;&nbsp;东都与玄感战没。<br /><br />&nbsp;&nbsp;&nbsp;&nbsp;沧质滥拢性刚毅，有器干，少便弓马。仕周，释褐直寝上士。数从征伐，<br /><br />&nbsp;&nbsp;&nbsp;&nbsp;累迁开府，赐爵卫国县公，邑千二百户。高祖为丞相，从季父孝宽击尉迥于相州，<br /><br />&nbsp;&nbsp;&nbsp;&nbsp;以功拜柱国，进封襄阳郡公，邑二千户。时突厥寇边，皇太子屯咸阳，令餐潮<br /><br />&nbsp;&nbsp;&nbsp;&nbsp;出原州道，与虏相遇，击破之。寻拜江陵总管。未几，以母疾征还。俄拜安州总<br /><br />&nbsp;&nbsp;&nbsp;&nbsp;管。伐陈之役，领行军总管。及陈平，拜江州总管，率步骑二万，略定九江。陈<br /><br />&nbsp;&nbsp;&nbsp;&nbsp;豫章太守徐O据郡持两端，睬部府吕昂、长史冯世基以兵相继而进。既至城<br /><br />&nbsp;&nbsp;&nbsp;&nbsp;下，O伪降，其夜率所部二千人袭击昂。昂与世基合击，大破之，擒O于阵。<br /><br />&nbsp;&nbsp;&nbsp;&nbsp;高梁女子洗氏率众迎玻遂进图岭南。上遣彩樵唬骸肮鸿勋大业，名高望重，<br /><br />&nbsp;&nbsp;&nbsp;&nbsp;率将戎旅，抚慰彼方，风行电扫，咸应稽服。若使干戈不用，兆庶获安，方副朕<br /><br />&nbsp;&nbsp;&nbsp;&nbsp;怀，是公之力。”至广州，说陈渝州都督王猛下之，岭表皆定。上闻而大悦，许<br /><br />&nbsp;&nbsp;&nbsp;&nbsp;以便宜从事。菜绥集二十四州，拜广州总管。岁馀，番禺夷王仲宣聚众为乱，<br /><br />&nbsp;&nbsp;&nbsp;&nbsp;以兵围玻怖毡拒之，中流矢而卒。赠上柱国，赐绵绢万段，谥曰敬。子协嗣。<br /><br />&nbsp;&nbsp;&nbsp;&nbsp;协字钦仁，好学，有雅量。起家著作佐郎，后转秘书郎。开皇中，其父在广<br /><br />&nbsp;&nbsp;&nbsp;&nbsp;州有功，上令协赍诏书劳问，未至而父卒。上以其父身死王事，拜协柱国。后历<br /><br />&nbsp;&nbsp;&nbsp;&nbsp;定、息、秦三州刺史，皆有能名，卒官。<br /><br />&nbsp;&nbsp;&nbsp;&nbsp;艺字世文，少受业国子。周武帝时，数以军功致位上仪同，赐爵修武县侯，<br /><br />&nbsp;&nbsp;&nbsp;&nbsp;邑八百户。授左旅下大夫。出为魏郡太守。及高祖为丞相，尉迥险图不轨，朝廷<br /><br />&nbsp;&nbsp;&nbsp;&nbsp;微知之，遣艺季父孝宽驰往代迥。孝宽将至邺，因诈病，止传舍，从迥求药，以<br /><br />&nbsp;&nbsp;&nbsp;&nbsp;察其变。迥遣艺迎孝宽。孝宽问迥所为，艺党于迥，不以实答。孝宽怒，将斩之，<br /><br />&nbsp;&nbsp;&nbsp;&nbsp;艺惧，乃言迥反状。孝宽于是将艺西遁，每至亭驿，辄尽驱传马而去。复谓驿司<br /><br />&nbsp;&nbsp;&nbsp;&nbsp;曰：“蜀公将至，宜速具酒食。”迥寻遣骑追孝宽，追人至驿，辄逢盛馔，又无<br /><br />&nbsp;&nbsp;&nbsp;&nbsp;马，遂迟留不进，孝宽与艺由是得免。高祖以孝宽故，弗问艺之罪，加授上开府，<br /><br />&nbsp;&nbsp;&nbsp;&nbsp;即从孝宽击迥。及破尉，平相州，皆有力焉。以功进位上大将军，改封武威县<br /><br />&nbsp;&nbsp;&nbsp;&nbsp;公，邑千户。以修武县侯别封一子。高祖受禅，进封魏兴郡公。岁馀，拜齐州刺<br /><br />&nbsp;&nbsp;&nbsp;&nbsp;史。为政清简，士庶怀惠。在职数年，迁营州总管。艺容貌瑰伟，每夷狄参谒，<br /><br />&nbsp;&nbsp;&nbsp;&nbsp;必整仪卫，盛服以见之，独坐满一榻。番人畏惧，莫敢仰视。而大治产业，与北<br /><br />&nbsp;&nbsp;&nbsp;&nbsp;夷贸易，家资巨万，颇为清论所讥。开皇十五年卒官，时年五十八。谥曰怀。<br /><br />&nbsp;&nbsp;&nbsp;&nbsp;冲字世冲，少以名家子，在周释褐卫公府礼曹参军。后从大将军元定渡江伐<br /><br />&nbsp;&nbsp;&nbsp;&nbsp;陈，为陈人所虏，周武帝以币赎而还之。帝复令冲以马千匹使于陈，以赎开府贺<br /><br />&nbsp;&nbsp;&nbsp;&nbsp;拔华等五十人及元定之柩而还。冲有辞辩，奉使称旨，累迁少御伯下大夫，加上<br /><br />&nbsp;&nbsp;&nbsp;&nbsp;仪同。于时稽胡屡为寇乱，冲自请安集之，因拜汾州刺史。高祖践阼，征为兼散<br /><br />&nbsp;&nbsp;&nbsp;&nbsp;骑常侍，进位开府，赐爵安固县侯。岁馀，发南汾州胡千馀人北筑长城，在途皆<br /><br />&nbsp;&nbsp;&nbsp;&nbsp;亡。上呼冲问计，冲曰：“夷狄之性，易为反覆，皆由牧宰不称之所致也。臣请<br /><br />&nbsp;&nbsp;&nbsp;&nbsp;以理绥静，可不劳兵而定。”上然之，因命冲绥怀叛者。月馀皆至，并赴长城，<br /><br />&nbsp;&nbsp;&nbsp;&nbsp;上下书劳勉之。寻拜石州刺史，甚得诸胡欢心。以母忧去职。俄而起为南宁州总<br /><br />&nbsp;&nbsp;&nbsp;&nbsp;管，持节抚慰。复遣柱国王长述以兵继进。冲上表固让。诏曰：“西南夷裔，屡<br /><br />&nbsp;&nbsp;&nbsp;&nbsp;有生梗，每相残贼，朕甚愍之，已命戎徒，清抚边服。以开府器干堪济，识略英<br /><br />&nbsp;&nbsp;&nbsp;&nbsp;远，军旅事重，故以相任。知在艰疚，日月未多，金革夺情，盖有通式。宜自抑<br /><br />&nbsp;&nbsp;&nbsp;&nbsp;割，即膺往旨。”冲既至南宁，渠帅爨震及西爨首领皆诣府参谒。上大悦，下诏<br /><br />&nbsp;&nbsp;&nbsp;&nbsp;褒扬之。其兄子伯仁，随冲在府，掠人之妻，士卒纵暴，边人失望。上闻而大怒，<br /><br />&nbsp;&nbsp;&nbsp;&nbsp;令蜀王秀治其事。益州长史元岩，性方正，案冲无所宽贷，冲竟坐免。其弟太子<br /><br />&nbsp;&nbsp;&nbsp;&nbsp;洗马世约，谮岩于皇太子。上谓太子曰：“古人有沽酒酸而不售者，为噬犬耳。<br /><br />&nbsp;&nbsp;&nbsp;&nbsp;今何用世约乎？适累汝也。”世约遂除名。后数载，令冲检校括州事。时东阳贼<br /><br />&nbsp;&nbsp;&nbsp;&nbsp;帅陶子定、吴州贼帅罗慧方并聚众为乱，攻围婺州永康、乌程诸县，冲率兵击破<br /><br />&nbsp;&nbsp;&nbsp;&nbsp;之。改封义丰县候，检校泉州事。寻拜营州总管。冲容貌都雅，宽厚得众心。怀<br /><br />&nbsp;&nbsp;&nbsp;&nbsp;抚H、契丹，皆能致其死力。奚、I畏惧，朝贡相续。高丽尝入寇，冲率兵击<br /><br />&nbsp;&nbsp;&nbsp;&nbsp;走之。仁寿中，高祖为豫章王┠沙迮为妃，征拜民部尚书。未几，卒，时年<br /><br />&nbsp;&nbsp;&nbsp;&nbsp;六十六。少子挺，最知名。<br /><br />&nbsp;&nbsp;&nbsp;&nbsp;寿字世龄。父孝宽，周上柱国、郧国公。寿在周，以贵公子，早有令誉，为<br /><br />&nbsp;&nbsp;&nbsp;&nbsp;右侍上士，迁千牛备身。赵王为雍州牧，引为主簿。寻迁少御伯。武帝亲征高氏，<br /><br />&nbsp;&nbsp;&nbsp;&nbsp;拜京兆尹，委以后事。以父军功，赐爵永安县侯，邑八百户。高祖为丞相，以其<br /><br />&nbsp;&nbsp;&nbsp;&nbsp;父平尉迥，拜寿仪同三司，进封滑国公，邑五千户。俄以父丧去职。高祖爱禅，<br /><br />&nbsp;&nbsp;&nbsp;&nbsp;起令视事，寻迁恒、毛二州刺史，颇有治名。开皇十年，以疾征还，卒于家，时<br /><br />&nbsp;&nbsp;&nbsp;&nbsp;年四十二。谥曰定。仁寿中，高祖为晋王昭纳其女为妃。以其子保峦嗣。<br /><br />&nbsp;&nbsp;&nbsp;&nbsp;寿弟霁，位至太常少卿，安邑县伯。津，位至内史侍郎，判民部尚书事。<br /><br />&nbsp;&nbsp;&nbsp;&nbsp;世康从父弟操，字元节，刚简有风概。仕周，致位上开府、光州刺史。高祖<br /><br />&nbsp;&nbsp;&nbsp;&nbsp;为丞相，以平尉迥功，进位柱国，封平桑郡公，历青、荆二州总管，卒官。谥曰<br /><br />&nbsp;&nbsp;&nbsp;&nbsp;静。<br /><br />&nbsp;&nbsp;&nbsp;&nbsp;柳机子述机弟旦肃从弟雄亮从子謇之族弟昂昂子调<br /><br />&nbsp;&nbsp;&nbsp;&nbsp;柳机，字匡时，河东解人也。父庆，魏尚书左仆射。机伟仪容，有器局，颇<br /><br />&nbsp;&nbsp;&nbsp;&nbsp;涉经史。年十九，周武帝时为鲁公，引为记室。及帝嗣位，自宣纳上士累迁少纳<br /><br />&nbsp;&nbsp;&nbsp;&nbsp;言、太子宫尹，封平齐县公。从帝平齐，拜开府，转司宗中大夫。宣帝时，迁御<br /><br />&nbsp;&nbsp;&nbsp;&nbsp;正上大夫。机见帝失德，屡谏不听，恐祸及己，托于郑译，阴求出外，于是拜华<br /><br />&nbsp;&nbsp;&nbsp;&nbsp;州刺史。及高祖作相，征还京师。时周代旧臣皆劝禅让，机独义形于色，无所陈<br /><br />&nbsp;&nbsp;&nbsp;&nbsp;请。俄拜卫州刺史。及践阼，进爵建安郡公，邑二千四百户，征为纳言。机性宽<br /><br />&nbsp;&nbsp;&nbsp;&nbsp;简，有雅望，然当近侍，无所损益，又好饮酒，不亲细务，在职数年，复出为华<br /><br />&nbsp;&nbsp;&nbsp;&nbsp;州刺史。奉诏每月朝见。寻转冀州刺史。后征入朝，以其子述尚兰陵公主，礼遇<br /><br />&nbsp;&nbsp;&nbsp;&nbsp;益隆。<br /><br />&nbsp;&nbsp;&nbsp;&nbsp;初，机在周，与族人文城公昂俱历显要。及此，机、昂并为外职，杨素时为<br /><br />&nbsp;&nbsp;&nbsp;&nbsp;纳言，方用事，因上赐宴，素戏机曰：“二柳俱摧，孤杨独耸。”坐者欢笑，机<br /><br />&nbsp;&nbsp;&nbsp;&nbsp;竟无言。未几，还州。前后作牧，俱称宽惠。后数年，以疾征还京师，卒于家，<br /><br />&nbsp;&nbsp;&nbsp;&nbsp;时年五十六。赠大将军、青州刺史，谥曰简。子述嗣。<br /><br />&nbsp;&nbsp;&nbsp;&nbsp;柳述，字业隆，性明敏，有干略，颇涉文艺。少以父荫，为太子亲卫。后以<br /><br />&nbsp;&nbsp;&nbsp;&nbsp;尚主之故，拜开府仪同三司、内史侍郎。上于诸婿中，特所宠敬。岁馀，判兵部<br /><br />&nbsp;&nbsp;&nbsp;&nbsp;尚书事。丁父艰去职。未几，起摄给事黄门侍郎事，袭爵建安郡公。仁寿中，判<br /><br />&nbsp;&nbsp;&nbsp;&nbsp;吏部尚书事。述虽职务修理，为当时所称，然不达大体，暴于驭下，又怙宠骄豪，<br /><br />&nbsp;&nbsp;&nbsp;&nbsp;无所降屈。杨素时称贵幸，朝臣莫不惮，述每陵侮之，数于上前面折素短。判<br /><br />&nbsp;&nbsp;&nbsp;&nbsp;事有不合素意，素或令述改之，辄谓将命者曰：“语仆射，道尚书不肯。”素由<br /><br />&nbsp;&nbsp;&nbsp;&nbsp;是衔之。俄而杨素亦被疏忌，不知省务。述任寄逾重，拜兵部尚书，参掌机密。<br /><br />&nbsp;&nbsp;&nbsp;&nbsp;述自以无功可纪，过叨匪服，抗表陈让。上许之，令摄兵部尚书事。上于仁寿宫<br /><br />&nbsp;&nbsp;&nbsp;&nbsp;寝疾，述与杨素、黄门侍郎元岩等侍疾宫中。时皇太子无礼于陈贵人，上知而大<br /><br />&nbsp;&nbsp;&nbsp;&nbsp;怒，因令述召房陵王。述与元岩出外作敕书，杨素闻之，与皇太子协谋，便矫诏<br /><br />&nbsp;&nbsp;&nbsp;&nbsp;执述、岩二人，持以属吏。及炀帝嗣位，述竟坐除名，与公主离绝。徙述于龙川<br /><br />&nbsp;&nbsp;&nbsp;&nbsp;郡。公主请与述同徙，帝不听，事见《列女传》。述在龙川数年，复徙宁越，遇<br /><br />&nbsp;&nbsp;&nbsp;&nbsp;瘴疠而死，时年三十九。<br /><br />&nbsp;&nbsp;&nbsp;&nbsp;旦字匡德，工骑射，颇涉书籍。起家周左侍上士，累迁兵部下大夫。顷之，<br /><br />&nbsp;&nbsp;&nbsp;&nbsp;益州总管王谦起逆，拜为行军长史，从梁睿讨平之，以功授仪同三司。开皇元年，<br /><br />&nbsp;&nbsp;&nbsp;&nbsp;加授开府，封新城县男，迁授掌设骠骑。历罗、淅、鲁三州刺史，并有能名。大<br /><br />&nbsp;&nbsp;&nbsp;&nbsp;业初，拜龙川太守。民居山洞，好相攻击，旦为开设学校，大变其风。帝闻而善<br /><br />&nbsp;&nbsp;&nbsp;&nbsp;之，下诏褒美。四年，征为太常少卿，摄判黄门侍郎事。卒官，年六十一。子燮，<br /><br />&nbsp;&nbsp;&nbsp;&nbsp;官至河内掾。<br /><br />&nbsp;&nbsp;&nbsp;&nbsp;肃字匡仁，少聪敏，闲于占对。起家周齐王文学。武帝见而异之，召拜宣纳<br /><br />&nbsp;&nbsp;&nbsp;&nbsp;上士。高祖作相，引为宾曹参军。开皇初，授太子洗马。陈使谢泉来聘，以才学<br /><br />&nbsp;&nbsp;&nbsp;&nbsp;见称，诏肃宴接，时论称其华辩。转太子内舍人，迁太子仆。太子废，坐除名为<br /><br />&nbsp;&nbsp;&nbsp;&nbsp;民。大业中，帝与段达语及庶人罪恶之状，达云：“柳肃在宫，大见疏斥。”帝<br /><br />&nbsp;&nbsp;&nbsp;&nbsp;问其故，答曰：“学士刘臻，尝进章仇太翼于宫中，为巫蛊事。肃知而谏曰：<br /><br />&nbsp;&nbsp;&nbsp;&nbsp;‘殿下帝之冢子，位当储贰，诫在不孝，无患见疑。刘臻书生，鼓摇唇舌，适足<br /><br />&nbsp;&nbsp;&nbsp;&nbsp;以相诳误，愿殿下勿纳之。’庶人不怿，他日谓臻曰：‘汝何故漏泄，使柳肃知<br /><br />&nbsp;&nbsp;&nbsp;&nbsp;之，令面折我？’自是后言皆不用。”帝曰：“肃横除名，非其罪也。”召守礼<br /><br />&nbsp;&nbsp;&nbsp;&nbsp;部侍郎，转工部侍郎，大见亲任。每行幸辽东，常委之于涿郡留守。十一年卒，<br /><br />&nbsp;&nbsp;&nbsp;&nbsp;时年六十二。<br /><br />&nbsp;&nbsp;&nbsp;&nbsp;雄亮字信诚。父桧，仕周华阳太守。遇黄众宝作乱，攻陷华阳，桧为贼所害。<br /><br />&nbsp;&nbsp;&nbsp;&nbsp;雄亮时年十四，哀毁过礼，阴有复仇之志。武帝时，众宝率其所部归于长安，帝<br /><br />&nbsp;&nbsp;&nbsp;&nbsp;待之甚厚。雄亮手斩众宝于城中，请罪阙下，帝特原之。寻治梁州总管记室，迁<br /><br />&nbsp;&nbsp;&nbsp;&nbsp;湖城令，累迁内史中大夫，赐爵汝阳县子。司马消难作乱江北，高祖令雄亮聘于<br /><br />&nbsp;&nbsp;&nbsp;&nbsp;陈，以结邻好。及还，会高祖受禅，拜尚书考功侍郎，寻迁给事黄门侍郎。尚书<br /><br />&nbsp;&nbsp;&nbsp;&nbsp;省凡有奏事，雄亮多所驳正，深为公卿所惮。俄以本官检校太子左庶子，进爵为<br /><br />&nbsp;&nbsp;&nbsp;&nbsp;伯。秦王俊之镇陇右也，出为秦州总管府司马，领山南道行台左丞，卒官，时年<br /><br />&nbsp;&nbsp;&nbsp;&nbsp;五十一。有子赞。<br /><br />&nbsp;&nbsp;&nbsp;&nbsp;謇之字公正。父蔡年，周顺州刺史。謇之身长七尺五寸，仪容甚伟，风神爽<br /><br />&nbsp;&nbsp;&nbsp;&nbsp;亮，进止可观。为童儿时，周齐王宪尝遇謇之于途，异而与语，大奇之。因奏入<br /><br />&nbsp;&nbsp;&nbsp;&nbsp;国子，以明经擢第，拜宗师中士，寻转守庙下士。武帝尝有事太庙，謇之读祝文，<br /><br />&nbsp;&nbsp;&nbsp;&nbsp;音韵清雅，观者属目。帝善之，擢为宣纳上士。及高祖作相，引为田曹参军，仍<br /><br />&nbsp;&nbsp;&nbsp;&nbsp;谘典签事。开皇初，拜通事舍人，寻迁内史舍人，历兵部、司勋二曹侍郎。朝廷<br /><br />&nbsp;&nbsp;&nbsp;&nbsp;以謇之有雅望，善谈谑，又饮酒至石不乱，由是每梁、陈使至，辄令謇之接对。<br /><br />&nbsp;&nbsp;&nbsp;&nbsp;后迁光禄少卿。出入十馀年，每参掌敷奏。会吐谷浑来降，朝廷以宗女光化公主<br /><br />&nbsp;&nbsp;&nbsp;&nbsp;妻之，以謇之兼散骑常侍，送公主于西域。俄而突厥启民可汗求结和亲，复令謇<br /><br />&nbsp;&nbsp;&nbsp;&nbsp;之送义成公主于突厥。謇之前后奉使，得二国所赠马千馀匹，杂物称是，皆散之<br /><br />&nbsp;&nbsp;&nbsp;&nbsp;宗族，家无馀财。仁寿中，出为肃州刺史，寻转息州刺史，俱有惠政。后二岁，<br /><br />&nbsp;&nbsp;&nbsp;&nbsp;以母忧去职。炀帝践阼，复拜光禄少卿。大业初，启民可汗自以内附，遂畜牧于<br /><br />&nbsp;&nbsp;&nbsp;&nbsp;定襄、马邑间，帝使謇之谕令出塞。及还，奏事称旨，拜黄门侍郎。时元德太子<br /><br />&nbsp;&nbsp;&nbsp;&nbsp;初薨，朝野注望，皆以齐王当立。帝方重王府之选，大业三年，车驾还京师，拜<br /><br />&nbsp;&nbsp;&nbsp;&nbsp;为齐王长史。帝法服临轩，备仪卫，命齐王立于西朝堂之前，北面。遣吏部尚书<br /><br />&nbsp;&nbsp;&nbsp;&nbsp;牛弘、内史令杨约、左卫大将军宇文述等，从殿廷引謇之诣齐王所，西面立。牛<br /><br />&nbsp;&nbsp;&nbsp;&nbsp;弘宣敕谓齐王曰：“我昔阶缘恩宠，启封晋阳，出藩之初，时年十二。先帝立我<br /><br />&nbsp;&nbsp;&nbsp;&nbsp;于西朝堂，乃令高G、虞庆则、元F等，从内送王子相于我。于时诫我曰：‘以<br /><br />&nbsp;&nbsp;&nbsp;&nbsp;汝幼冲，未更世事，今令子相作辅于汝，事无大小，皆可委之。无得昵近小人，<br /><br />&nbsp;&nbsp;&nbsp;&nbsp;疏远子相。若从我言者，有益于社稷，成立汝名行。如不用此言，唯国及身，败<br /><br />&nbsp;&nbsp;&nbsp;&nbsp;无日矣。’吾受敕之后，奉以周旋，不敢失坠。微子相之力，吾无今日矣。若与<br /><br />&nbsp;&nbsp;&nbsp;&nbsp;謇之从事，一如子相也。”又敕謇之曰：“今以卿作辅于齐，善思匡救之理，副<br /><br />&nbsp;&nbsp;&nbsp;&nbsp;朕所望。若齐王德业修备，富贵自当钟卿一门。若有不善，罪亦相及。”时齐王<br /><br />&nbsp;&nbsp;&nbsp;&nbsp;正擅宠，左右放纵，乔令则之徒，深见昵狎。謇之虽知其罪失，不能匡正。及王<br /><br />&nbsp;&nbsp;&nbsp;&nbsp;得罪，謇之竟坐除名。帝幸辽东，召謇之检校燕郡事。及帝班师，至燕郡，坐供<br /><br />&nbsp;&nbsp;&nbsp;&nbsp;顿不给，配戍岭南。卒于口，时年六十。子威明。<br /><br />&nbsp;&nbsp;&nbsp;&nbsp;昂字千里。父敏，有高名，好礼笃学，治家如官。仕周，历职清显。开皇初，<br /><br />&nbsp;&nbsp;&nbsp;&nbsp;为太子太保。昂有器识，干局过人。周武帝时，为大内史，赐爵文城郡公，致位<br /><br />&nbsp;&nbsp;&nbsp;&nbsp;开府，当途用事，百僚皆出其下。宣帝嗣位，稍被疏远，然不离本职。及高祖为<br /><br />&nbsp;&nbsp;&nbsp;&nbsp;丞相，深自结纳。高祖大悦之，以为大宗伯。昂受拜之日，遂得偏风，不能视事。<br /><br />&nbsp;&nbsp;&nbsp;&nbsp;高祖受禅，昂疾愈，加上开府，拜潞州刺史。昂见天下无事，可以劝学行礼，因<br /><br />&nbsp;&nbsp;&nbsp;&nbsp;上表曰：<br /><br />&nbsp;&nbsp;&nbsp;&nbsp;臣闻帝王受命，建学制礼，故能移既往之风，成惟新之俗。自魏道将谢，分<br /><br />&nbsp;&nbsp;&nbsp;&nbsp;割九区，关右、山东，久为战国，各逞权诈，俱殉干戈，赋役繁重，刑政严急。<br /><br />&nbsp;&nbsp;&nbsp;&nbsp;盖救焚拯溺，无暇从容，非朝野之愿，以至于此。晚世因循，遂成希慕，俗化浇<br /><br />&nbsp;&nbsp;&nbsp;&nbsp;敝，流宕忘反，自非天然上哲，挺生于时，则儒雅之道，经礼之制，衣冠民庶，<br /><br />&nbsp;&nbsp;&nbsp;&nbsp;莫肯用心。世事所以未清，轨物由兹而坏。伏惟陛下禀灵上帝，受命昊天，合三<br /><br />&nbsp;&nbsp;&nbsp;&nbsp;阳之期，膺千祀之运。往者周室颓毁，区宇沸腾，圣策风行，神谋电发，端坐廊<br /><br />&nbsp;&nbsp;&nbsp;&nbsp;庙，荡涤万方，俯顺幽明，君临四海。择万古之典，无善不为；改百王之弊，无<br /><br />&nbsp;&nbsp;&nbsp;&nbsp;恶不尽。至若因情缘义，为其节文，故以三百三千，事高前代。然下土黎献，尚<br /><br />&nbsp;&nbsp;&nbsp;&nbsp;未尽行。臣谬蒙奖策，从政藩部，人庶轨仪，实见多阙，儒风以坠，礼教犹微，<br /><br />&nbsp;&nbsp;&nbsp;&nbsp;是知百姓之心，未能顿变。仰惟深思远虑，情念下民，渐被以俭，使至于道。臣<br /><br />&nbsp;&nbsp;&nbsp;&nbsp;恐业淹事缓，动延年世。若行礼劝学，道教相催，必当靡然向风，不远而就。家<br /><br />&nbsp;&nbsp;&nbsp;&nbsp;知礼节，人识义方，比屋可封，辄谓非远。<br /><br />&nbsp;&nbsp;&nbsp;&nbsp;上览而善之，因下诏曰：<br /><br />&nbsp;&nbsp;&nbsp;&nbsp;建国重道，莫先于学，尊主庇民，莫先于礼。自魏氏不竞，周、齐抗衡，分<br /><br />&nbsp;&nbsp;&nbsp;&nbsp;四海之民，斗二邦之力，递为强弱，多历年所。务权诈而薄儒雅，重干戈而轻俎<br /><br />&nbsp;&nbsp;&nbsp;&nbsp;豆，民不见德，唯争是闻。朝野以机巧为师，文吏用深刻为法，风浇俗弊，化之<br /><br />&nbsp;&nbsp;&nbsp;&nbsp;然也。虽复建立庠序，兼启黉塾，业非时贵，道亦不行。其间服膺儒术，盖有之<br /><br />&nbsp;&nbsp;&nbsp;&nbsp;矣，彼众我寡，未能移俗。然其维持名教，奖饰彝伦，微相弘益，赖斯而已。王<br /><br />&nbsp;&nbsp;&nbsp;&nbsp;者承天，休咎随化，有礼则祥瑞必降，无礼则妖孽兴起。人禀五常，性灵不一，<br /><br />&nbsp;&nbsp;&nbsp;&nbsp;有礼则阴阳合德，无礼则禽兽其心。治国立身，非礼不可。朕受命于天，财成万<br /><br />&nbsp;&nbsp;&nbsp;&nbsp;物，去华夷之乱，求风化之宜。戒奢崇俭，率先百辟，轻徭薄赋，冀以宽弘。而<br /><br />&nbsp;&nbsp;&nbsp;&nbsp;积习生常，未能惩革，闾阎士庶，吉凶之礼，动悉乖方，不依制度。执宪之职，<br /><br />&nbsp;&nbsp;&nbsp;&nbsp;似塞耳而无闻，莅民之官，犹蔽目而不察。宣扬朝化，其若是乎？古人之学，且<br /><br />&nbsp;&nbsp;&nbsp;&nbsp;耕且养。今者民丁非役之日，农亩时候之馀，若敦以学业，劝以经礼，自可家慕<br /><br />&nbsp;&nbsp;&nbsp;&nbsp;大道，人希至德。岂止知礼节，识廉耻，父慈子孝，兄恭弟顺者乎？始自京师，<br /><br />&nbsp;&nbsp;&nbsp;&nbsp;爰及州郡，宜祗朕意，劝学行礼。<br /><br />&nbsp;&nbsp;&nbsp;&nbsp;自是天下州县皆置博士习礼焉。<br /><br />&nbsp;&nbsp;&nbsp;&nbsp;昂在州，甚有惠政，数年，卒官。<br /><br />&nbsp;&nbsp;&nbsp;&nbsp;子调，起家秘书郎，寻转侍御史。左仆射杨素尝于朝堂见调，因独言曰：<br /><br />&nbsp;&nbsp;&nbsp;&nbsp;“柳条通体弱，独摇不须风。”调敛板正色曰：“调信无取者，公不当以为侍御<br /><br />&nbsp;&nbsp;&nbsp;&nbsp;史；调信有可取，不应发此言。公当具瞻之秋，枢机何可轻发！”素甚奇之。炀<br /><br />&nbsp;&nbsp;&nbsp;&nbsp;帝嗣位，累迁尚书左司郎。时王纲不振，朝士多赃货，唯调清素守常，为时所美。<br /><br />&nbsp;&nbsp;&nbsp;&nbsp;然于干用，非其所长。<br /><br />&nbsp;&nbsp;&nbsp;&nbsp;史臣曰：韦氏自居京兆，代有人物。世康昆季，馀庆所钟，或入处礼闱，或<br /><br />&nbsp;&nbsp;&nbsp;&nbsp;出总方岳，朱输接轸，旆成阴，在周暨隋，勋庸并茂，盛矣！建安风韵闲雅，<br /><br />&nbsp;&nbsp;&nbsp;&nbsp;望重当时。述恃宠骄人，终致倾败。旦屡有惠政，肃每存诚谠。雄亮名节自立，<br /><br />&nbsp;&nbsp;&nbsp;&nbsp;忠正见称，謇之神情开爽，颇为疏放。文城历仕二朝，咸见推重，献书高祖，遂<br /><br />&nbsp;&nbsp;&nbsp;&nbsp;兴学校，言能弘道，其利博哉！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885728);">加入书签</a><a
                        href="885712.html">上一页</a>&larr;<a href="index.html">返回列表</a>&rarr;<a
                            href="885751.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885712.html"; var next_page = "885751.html"; var index_page = "index.html"; var sortid = "9"; var article_id = "13945"; var chapter_id = "885728"; var articlename = "隋书"; var chaptername = " 卷四十七 列传第十二"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>