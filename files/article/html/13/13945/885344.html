<!DOCTYPE html>
<html>
<head>
<meta charset="gbk" />
<title>隋书- 卷二十七 志第二十二-在线阅读-哈西文学网</title>
<meta name="keywords" content="魏征，隋书， 卷二十七 志第二十二全文， 卷二十七 志第二十二在线阅读 哈西文学网" />
<meta name="description" content="哈西文学网提供魏征的隋书  卷二十七 志第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885344.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885344.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 志第二十二</h1>
            <div class="link xb">
                <a href="885325.html">上一页</a>&larr;<a href="index.html">返回列表</a>&rarr;<a
                    href="885369.html">下一页</a></div>			
            <div id="BookText">&nbsp;&nbsp;&nbsp;&nbsp;◎百官中<br /><br />&nbsp;&nbsp;&nbsp;&nbsp;后齐制官，多循后魏，置太师、太傅、太保，是为三师，拟古上公，非勋德<br /><br />&nbsp;&nbsp;&nbsp;&nbsp;崇者不居。次有大司马、大将军，是为二大，并典司武事。次置太尉、司徒、司<br /><br />&nbsp;&nbsp;&nbsp;&nbsp;空，是为三公。三师、二大、三公府，三门，当中开黄x，设内屏。各置长史，<br /><br />&nbsp;&nbsp;&nbsp;&nbsp;司马，谘议参军，从事中郎，掾属，主簿，录事，功曹，记室、户曹、金曹、中<br /><br />&nbsp;&nbsp;&nbsp;&nbsp;兵、外兵、骑兵、长流、城局、刑狱等参军事，东西x祭酒及参军事，法、墨、<br /><br />&nbsp;&nbsp;&nbsp;&nbsp;田、水、铠、集、士等曹行参军，兼左户右户行参军，长兼行参军，参军、督护<br /><br />&nbsp;&nbsp;&nbsp;&nbsp;等员。司徒则加有左右长史。三公下次有仪同三司。加开府者，亦置长史已下官<br /><br />&nbsp;&nbsp;&nbsp;&nbsp;属，而减记室、仓、城局、田、水、铠、士等七曹，各一人。其品亦每官下三府<br /><br />&nbsp;&nbsp;&nbsp;&nbsp;一阶。三师、二大置佐史，则同太尉府。乾明中，又置丞相。河清中，分为左右，<br /><br />&nbsp;&nbsp;&nbsp;&nbsp;亦各置府僚云。<br /><br />&nbsp;&nbsp;&nbsp;&nbsp;特进，左右光禄，金紫、银青等光禄大夫，用人俱以旧德就闲者居之。自一<br /><br />&nbsp;&nbsp;&nbsp;&nbsp;品已下，从九品已上，又有骠骑、车骑、卫、四征、四镇、中军、镇军、抚军、<br /><br />&nbsp;&nbsp;&nbsp;&nbsp;翊军、四安、冠军、辅国、龙骧、镇远、安远、建忠、建节、中坚、中垒、振威、<br /><br />&nbsp;&nbsp;&nbsp;&nbsp;奋威、广德、弘义、折冲、制胜、伏波、陵江、轻车、楼船、劲武、昭勇、明威、<br /><br />&nbsp;&nbsp;&nbsp;&nbsp;显信、度辽、横海、逾岷、越嶂、戎昭、武毅、雄烈、恢猛、扬麾、曜锋、荡边，<br /><br />&nbsp;&nbsp;&nbsp;&nbsp;开城、静漠、绥戎、平越、殄夷、飞骑、隼击、武牙、武奋、清野、横野、偏、<br /><br />&nbsp;&nbsp;&nbsp;&nbsp;裨等将军，以褒赏勋庸。<br /><br />&nbsp;&nbsp;&nbsp;&nbsp;尚书省，置令、仆射，吏部、殿中、祠部、五兵、都官、度支等六尚书。又<br /><br />&nbsp;&nbsp;&nbsp;&nbsp;有录尚书一人，位在令上，掌与令同，但不纠察。令则弹纠见事，与御史中丞更<br /><br />&nbsp;&nbsp;&nbsp;&nbsp;相廉察。仆射职为执法，置二则为左、右仆射，皆与令同。左纠弹，而右不纠弹。<br /><br />&nbsp;&nbsp;&nbsp;&nbsp;录、令、仆射，总理六尚书事，谓之都省。其属官，左丞、（掌吏部、考功、主<br /><br />&nbsp;&nbsp;&nbsp;&nbsp;爵、殿中、仪曹、三公、祠部、主客、左右中兵、左右外兵、都官、二千石、度<br /><br />&nbsp;&nbsp;&nbsp;&nbsp;支、左右户十七曹，并弹纠见事。又主管辖台中，有违失者，兼纠驳之。）右丞<br /><br />&nbsp;&nbsp;&nbsp;&nbsp;各一人。（掌驾部、虞曹、屯田、起部、都兵、比部、水部、膳部、仓部、金部、<br /><br />&nbsp;&nbsp;&nbsp;&nbsp;库部十一曹。亦管辖台中，又主凡诸用度杂物、脂、灯、笔、墨、帏帐。唯不弹<br /><br />&nbsp;&nbsp;&nbsp;&nbsp;纠，余悉与左同。）并都令史八人，共掌其事。其六尚书，分统列曹。吏部统吏<br /><br />&nbsp;&nbsp;&nbsp;&nbsp;部、（掌褒崇、选补等事。）考功、（掌考第及秀孝贡士等事。）主爵（掌封爵<br /><br />&nbsp;&nbsp;&nbsp;&nbsp;等事。）三曹。殿中统殿中、（掌驾行百官留守名帐，宫殿禁卫，供御衣仓等事。）<br /><br />&nbsp;&nbsp;&nbsp;&nbsp;仪曹、（掌吉凶礼制事。）三公、（掌五时读时令，诸曹囚帐，断罪，赦日建金<br /><br />&nbsp;&nbsp;&nbsp;&nbsp;鸡等事。）驾部（掌车舆、牛马厩牧等事。）四曹。祠部统祠部、（掌祠部医药，<br /><br />&nbsp;&nbsp;&nbsp;&nbsp;死丧赠赐等事。）主客、（掌诸蕃杂客等事。）虞曹、（掌地图，山川远近，园<br /><br />&nbsp;&nbsp;&nbsp;&nbsp;囿田猎，肴膳杂味等事。）屯田、（掌藉田、诸州屯田等事。）起部（掌诸兴造<br /><br />&nbsp;&nbsp;&nbsp;&nbsp;非等事。）五曹。祠部，无尚书则右仆射摄。五兵统左中兵、（掌诸郡督告身、<br /><br />&nbsp;&nbsp;&nbsp;&nbsp;诸宿卫官等事。）右中兵、（掌畿内丁帐、事力、蕃兵等事。）左外兵、（掌河<br /><br />&nbsp;&nbsp;&nbsp;&nbsp;南及潼关已东诸州丁帐，及发召征兵等事。）右外兵、（掌河北及潼关已西诸州，<br /><br />&nbsp;&nbsp;&nbsp;&nbsp;所典与左外同。）都兵（掌鼓吹、太乐、杂户等事。）五曹。都官统都官、（掌<br /><br />&nbsp;&nbsp;&nbsp;&nbsp;畿内非违得失事。）二千石、（掌畿外得失等事。）比部、（掌诏书律令勾检等<br /><br />&nbsp;&nbsp;&nbsp;&nbsp;事。）水部、（掌舟船、津梁，公私水事。）膳部（掌侍官百司礼食肴馔等事。）<br /><br />&nbsp;&nbsp;&nbsp;&nbsp;五曹。度支统度支、（掌计会，凡军国损益、事役粮廪等事。）仓部、（掌诸仓<br /><br />&nbsp;&nbsp;&nbsp;&nbsp;帐出入等事。）左户、（掌天下计帐、户籍等事。）右户、（掌天下公私田宅租<br /><br />&nbsp;&nbsp;&nbsp;&nbsp;调等事。）金部、（掌权衡量度、外内诸库藏文帐等事。）库部（掌凡是戎仗器<br /><br />&nbsp;&nbsp;&nbsp;&nbsp;用所须事。）六曹。凡二十八曹。吏部、三公，郎中各二人，余并一人。凡三十<br /><br />&nbsp;&nbsp;&nbsp;&nbsp;郎中。吏部、仪曹、三公、虞曹、都官、二千石、比部、左户、各量事置掌故主<br /><br />&nbsp;&nbsp;&nbsp;&nbsp;事员。<br /><br />&nbsp;&nbsp;&nbsp;&nbsp;门下省，掌献纳谏正，及司进御之职。侍中、给事黄门侍郎各六人，录事四<br /><br />&nbsp;&nbsp;&nbsp;&nbsp;人，通事令史、主事令史八人。统局六。领左右局，领左右各二人，（掌知朱华<br /><br />&nbsp;&nbsp;&nbsp;&nbsp;阁内诸事。宣传已下，白衣斋子已上，皆主之。）左右直长四人。尚食局，典御<br /><br />&nbsp;&nbsp;&nbsp;&nbsp;二人，（总知御膳事。）丞、监各四人。尚药局，典御及丞各二人，（总知御药<br /><br />&nbsp;&nbsp;&nbsp;&nbsp;事。）侍御师、尚药监各四人。主衣局、都统、子统各二人。（掌御衣服玩等事。）<br /><br />&nbsp;&nbsp;&nbsp;&nbsp;斋帅局，斋帅四人。（掌铺设洒扫事。）殿中局，殿中监四人。（掌驾前奏引行<br /><br />&nbsp;&nbsp;&nbsp;&nbsp;事，制请修补。东耕则进耒耜。）<br /><br />&nbsp;&nbsp;&nbsp;&nbsp;中书省，管司王言，及司进御之音乐。监、令各一人，侍郎四人。并司伶官<br /><br />&nbsp;&nbsp;&nbsp;&nbsp;西凉部直长、伶官西凉四部、伶官龟兹四部、伶官清商部直长、伶官清商四部。<br /><br />&nbsp;&nbsp;&nbsp;&nbsp;又领舍人省，（掌署敕行下，宣旨劳问。）中书舍从、主书各十人。<br /><br />&nbsp;&nbsp;&nbsp;&nbsp;秘书省，典司经籍。监、丞各一人，郎中四人，校书郎十二人，正字四人。<br /><br />&nbsp;&nbsp;&nbsp;&nbsp;又领著作省，郎二人，佐郎八人，校书郎二人。<br /><br />&nbsp;&nbsp;&nbsp;&nbsp;集书省，掌讽议左右，从容献纳。散骑常侍、通直散骑常侍各六人，谏议大<br /><br />&nbsp;&nbsp;&nbsp;&nbsp;夫七人，散骑侍郎六人，员外散骑常侍二十人，通直散骑侍郎六人，给事中六人，<br /><br />&nbsp;&nbsp;&nbsp;&nbsp;员外散骑侍郎一百二十人，奉朝请二百四十人。又领起居省，散骑常侍、通直散<br /><br />&nbsp;&nbsp;&nbsp;&nbsp;骑常侍、散骑侍郎、通直散骑侍郎各一人，校书郎二人。<br /><br />&nbsp;&nbsp;&nbsp;&nbsp;中侍中省，掌出入门x。中侍中二人，中常侍中、给事中各四人。又有中尚<br /><br />&nbsp;&nbsp;&nbsp;&nbsp;药典御及丞，并中谒者仆射，各二人。中尚食局，典御、丞各二人，监四人。内<br /><br />&nbsp;&nbsp;&nbsp;&nbsp;谒者局，统、丞各一人。<br /><br />&nbsp;&nbsp;&nbsp;&nbsp;御史台，掌察纠弹劾。中丞一人，治书侍御史二人，侍御史八人，殿中侍御<br /><br />&nbsp;&nbsp;&nbsp;&nbsp;史、检校御史各十二人，录事四人。领符节署，令一人，符玺郎中四人。<br /><br />&nbsp;&nbsp;&nbsp;&nbsp;都水台，管诸津桥。使者二人，参事十人。又领都尉、合昌、坊城等三局。<br /><br />&nbsp;&nbsp;&nbsp;&nbsp;尉皆分司诸津桥。<br /><br />&nbsp;&nbsp;&nbsp;&nbsp;谒者台，掌凡诸吉凶公事，导相礼仪事。仆射二人，谒者三十人，录事一人。<br /><br />&nbsp;&nbsp;&nbsp;&nbsp;太常、光禄、卫尉、宗正、太仆、大理、鸿胪、司农、太府，是为九寺。置<br /><br />&nbsp;&nbsp;&nbsp;&nbsp;卿、少卿、丞各一人。各有功曹、五官、主簿、录事等员。<br /><br />&nbsp;&nbsp;&nbsp;&nbsp;太常，掌陵庙群祀、礼乐仪制，天文术数衣冠之属。其属官有博士、（四人，<br /><br />&nbsp;&nbsp;&nbsp;&nbsp;掌礼制。）协律郎、（二人，掌监调律吕音乐。）八书博士（二人。）等员。统<br /><br />&nbsp;&nbsp;&nbsp;&nbsp;诸陵、（掌守卫山陵等事。）太庙、（掌郊庙社稷等事。）太乐、（掌诸乐及行<br /><br />&nbsp;&nbsp;&nbsp;&nbsp;礼节奏等事。）衣冠、（掌冠帻、舄履之属等事。）鼓吹、（掌百戏、鼓吹乐人<br /><br />&nbsp;&nbsp;&nbsp;&nbsp;等事。）太祝、（掌郊庙赞祝，祭社衣服等事。）太史、（掌天文地动，风云气<br /><br />&nbsp;&nbsp;&nbsp;&nbsp;色，律历卜筮等事。）太医、（掌医药等事。）廪牺、（掌养牺牲，供祭群祀等<br /><br />&nbsp;&nbsp;&nbsp;&nbsp;事。）太宰（掌诸神祀烹宰行礼事。）等署令、丞。而太庙兼领郊祠、（掌五郊<br /><br />&nbsp;&nbsp;&nbsp;&nbsp;群神事。）崇虚（掌五岳四渎神祀，在京及诸州道士簿帐等事。）二局丞，太乐<br /><br />&nbsp;&nbsp;&nbsp;&nbsp;兼领清商部丞，（掌清商音乐等事。）鼓吹兼领黄户局丞，（掌供乐人衣服。）<br /><br />&nbsp;&nbsp;&nbsp;&nbsp;太史兼领灵台、（掌天文观候。）太卜（掌诸卜筮。）二局丞。<br /><br />&nbsp;&nbsp;&nbsp;&nbsp;光禄寺，掌诸膳食，帐幕器物，宫殿门户等事。统守宫、（掌凡张设等事。）<br /><br />&nbsp;&nbsp;&nbsp;&nbsp;太官、（掌食膳事。）宫门、（主诸门a事。）供府、（掌供御衣服玩弄之事。）<br /><br />&nbsp;&nbsp;&nbsp;&nbsp;肴藏、（掌器物鲑味等事。）清漳、（主酒，岁二万石。春秋中半。）华林（掌<br /><br />&nbsp;&nbsp;&nbsp;&nbsp;禁御林木等事。）等署。宫门署，置仆射六人，以司其事。余各有令、丞。又领<br /><br />&nbsp;&nbsp;&nbsp;&nbsp;东园局丞员。（掌诸凶具。）<br /><br />&nbsp;&nbsp;&nbsp;&nbsp;卫尉寺，掌禁卫甲兵。统城门寺，置校尉二人，以司其职。（掌宫殿城门，<br /><br />&nbsp;&nbsp;&nbsp;&nbsp;并诸仓库管a等事。）又领公车、（掌尚书所不理，有枉屈，经判奏闻。）武库、<br /><br />&nbsp;&nbsp;&nbsp;&nbsp;（掌甲兵及吉凶仪仗。）卫士（掌京城及诸门士兵。）等署令。武库又有修故局<br /><br />&nbsp;&nbsp;&nbsp;&nbsp;丞。（掌领匠修故甲等事。）<br /><br />&nbsp;&nbsp;&nbsp;&nbsp;大宗正寺，掌宗室属籍。统皇子王国、诸王国、诸长公主家。<br /><br />&nbsp;&nbsp;&nbsp;&nbsp;太仆寺，掌诸车辇、马、牛、畜产之属。统骅骝、掌御马及诸鞍乘。左右龙、<br /><br />&nbsp;&nbsp;&nbsp;&nbsp;左右牝、（掌驼马。）驼牛、（掌饲驼骡驴牛。）司羊、（掌诸羊。）乘黄、<br /><br />&nbsp;&nbsp;&nbsp;&nbsp;（掌诸辇辂。）车府（掌诸杂车。）等署令、丞。骅骝署，又有奉承直长二人。<br /><br />&nbsp;&nbsp;&nbsp;&nbsp;左龙署，有左龙局。右龙署，有右龙局。左牝署，有左牝局。右牝署，有右牝局。<br /><br />&nbsp;&nbsp;&nbsp;&nbsp;驼牛署，有典驼、特牛、寂Ｈ局。司羊署，有特羊、佳蚓帧Ｖ罹植⒂卸嘉尽<br /><br />&nbsp;&nbsp;&nbsp;&nbsp;寺又领司讼、典腊、出入等三局丞。<br /><br />&nbsp;&nbsp;&nbsp;&nbsp;大理寺，掌决正刑狱。正、监、评各一人，律博士四人，明法掾二十四人，<br /><br />&nbsp;&nbsp;&nbsp;&nbsp;槛车督二人，掾十人，狱丞、掾各二人，司直、明法各十人。<br /><br />&nbsp;&nbsp;&nbsp;&nbsp;鸿胪寺，掌蕃客朝会，吉凶吊祭。统典客、典寺、司仪等署令、丞。典客署，<br /><br />&nbsp;&nbsp;&nbsp;&nbsp;又有京邑萨甫二人，诸州萨甫一人。典寺署，有僧祗部丞一人。司仪署，又有奉<br /><br />&nbsp;&nbsp;&nbsp;&nbsp;礼郎三十人。<br /><br />&nbsp;&nbsp;&nbsp;&nbsp;司农寺，掌仓市薪菜，园池果实。统平准、太仓、钩盾、典农、导官、梁州<br /><br />&nbsp;&nbsp;&nbsp;&nbsp;水次仓、石济水次仓、藉田等署令、丞。而钩盾又别领大囿、上林、游猎、柴草、<br /><br />&nbsp;&nbsp;&nbsp;&nbsp;池薮、苜蓿等六部丞。典农署，又别领山阳、平头、督亢等三部丞。导官署，又<br /><br />&nbsp;&nbsp;&nbsp;&nbsp;有御细部、曲面部、典库部等仓督员。<br /><br />&nbsp;&nbsp;&nbsp;&nbsp;太府寺，掌金帛府库，营造器物。统左、中、右三尚方，左藏、司染、诸冶<br /><br />&nbsp;&nbsp;&nbsp;&nbsp;东西道署、黄藏、右藏、细作、左校、甄官等署令、丞。左尚方，又别领别局、<br /><br />&nbsp;&nbsp;&nbsp;&nbsp;乐器、器作三局丞。中尚方，又别领别局、泾州丝局、雍州丝局、定州r绫局<br /><br />&nbsp;&nbsp;&nbsp;&nbsp;四局丞。右尚方，又别领别局丞。司染署，又别领京坊、河东、信都三局丞。诸<br /><br />&nbsp;&nbsp;&nbsp;&nbsp;冶东道，又别领滏口、武安、白间三局丞。诸冶西道，又别领晋阳冶、泉部、大<br /><br />&nbsp;&nbsp;&nbsp;&nbsp;亏阝、原仇四局丞。甄官署，又别领石窟丞。<br /><br />&nbsp;&nbsp;&nbsp;&nbsp;国子寺，掌训教胄子。祭酒一人，亦置功曹、五官、主簿、录事员。领博士<br /><br />&nbsp;&nbsp;&nbsp;&nbsp;五人，助教十人，学生七十二人。太学博士十人，助教二十人，太学生二百人。<br /><br />&nbsp;&nbsp;&nbsp;&nbsp;四门学博士二十人，助教二十人，学生三百人。<br /><br />&nbsp;&nbsp;&nbsp;&nbsp;长秋寺，掌诸宫阁。卿、中尹各一人，（并用宦者。）丞二人。亦有功曹、<br /><br />&nbsp;&nbsp;&nbsp;&nbsp;五官、主簿、录事员。领中黄门、掖庭、晋阳宫、中山宫、园池、中宫仆、奚官<br /><br />&nbsp;&nbsp;&nbsp;&nbsp;等署令、丞。又有暴室局丞。其中黄门，又有冗从仆射及博士四人。掖庭、晋阳、<br /><br />&nbsp;&nbsp;&nbsp;&nbsp;中山，各有宫教博士二人。中山署，又别有面豆局丞。园池署，又别有桑园部丞。<br /><br />&nbsp;&nbsp;&nbsp;&nbsp;中宫仆署，又别有乘黄局教尉、细马车都督、车府部丞。奚官署，又别有染局丞。<br /><br />&nbsp;&nbsp;&nbsp;&nbsp;将作寺，掌诸营建。大匠一人，丞四人。亦有功曹，主簿，录事员。若有营<br /><br />&nbsp;&nbsp;&nbsp;&nbsp;作，则立将、副将、长史、司马、主簿、录事各一人。又领军主、副，幢主、副<br /><br />&nbsp;&nbsp;&nbsp;&nbsp;等。<br /><br />&nbsp;&nbsp;&nbsp;&nbsp;昭玄寺，掌诸佛教。置大统一人，统一人，都维那三人。亦置功曹、主簿员，<br /><br />&nbsp;&nbsp;&nbsp;&nbsp;以管诸州郡县沙门曹。<br /><br />&nbsp;&nbsp;&nbsp;&nbsp;领军府，将军一人，掌禁卫宫掖。朱华阁外，凡禁卫官，皆主之。舆驾出入，<br /><br />&nbsp;&nbsp;&nbsp;&nbsp;督摄仗卫。中领军亦同。有长史、司马、功曹、五官、主簿、录直，厘其府事。<br /><br />&nbsp;&nbsp;&nbsp;&nbsp;又领左右卫、领左右等府。<br /><br />&nbsp;&nbsp;&nbsp;&nbsp;左右卫府，将军各一人，掌左右厢。所主朱华阁以外，各武卫将军二人贰之。<br /><br />&nbsp;&nbsp;&nbsp;&nbsp;皆有司马、功曹、主簿、录事，厘其府事。其御仗属官，有御仗正副都督、御仗<br /><br />&nbsp;&nbsp;&nbsp;&nbsp;五职、御仗等员。其直荡属官，有直荡正副都督、直入正副都督、勋武前锋正副<br /><br />&nbsp;&nbsp;&nbsp;&nbsp;都督、勋武前锋五藏等员。直卫属官，有直卫正副都督、翊卫正副都督、前锋正<br /><br />&nbsp;&nbsp;&nbsp;&nbsp;副都督等员。直突属官，有直突都督、勋武前锋散都督等员。直阁属官，有朱衣<br /><br />&nbsp;&nbsp;&nbsp;&nbsp;直阁、直阁将军、直寝、直斋、直后之属。又有武骑、云骑将军各一人，骁骑、<br /><br />&nbsp;&nbsp;&nbsp;&nbsp;游击、前后左右等四军将军，左右中郎将，各五人，步兵、越骑、射声、屯骑、<br /><br />&nbsp;&nbsp;&nbsp;&nbsp;长水等校尉，奉车都尉等，各十人，武贲中郎将，羽林监各十五人，冗从仆射三<br /><br />&nbsp;&nbsp;&nbsp;&nbsp;十人，骑都尉六十人，积弩、积射、强弩等将军及武骑常侍，各二十五人，殿中<br /><br />&nbsp;&nbsp;&nbsp;&nbsp;将军五十人，员外将军一百人，殿中司马督五十人，员外司马督一百人。<br /><br />&nbsp;&nbsp;&nbsp;&nbsp;领左右府，有领左右将军、领千牛备身，又有左右备身正副都督、左右备身<br /><br />&nbsp;&nbsp;&nbsp;&nbsp;五职、左右备身员。又有刀剑备身正副都督、刀剑备身五职、刀剑备身员。又有<br /><br />&nbsp;&nbsp;&nbsp;&nbsp;备身正副督、备身五职员。<br /><br />&nbsp;&nbsp;&nbsp;&nbsp;护军府，将军一人，掌四中关津。舆驾出则护驾。中护军亦同，有长史、司<br /><br />&nbsp;&nbsp;&nbsp;&nbsp;马、功曹、五官、主簿、录事，厘其府事。其属官，东西南北四中府皆统之。四<br /><br />&nbsp;&nbsp;&nbsp;&nbsp;府各中郎将一人，长史、司马、录事参军、统府录事各一人。又有统府直兵及功<br /><br />&nbsp;&nbsp;&nbsp;&nbsp;曹、仓曹、中兵、外兵、骑兵、长流、城局等参军各一人，法、田、铠等曹行参<br /><br />&nbsp;&nbsp;&nbsp;&nbsp;军各一人。又领诸关尉、津尉。<br /><br />&nbsp;&nbsp;&nbsp;&nbsp;行台，在令无文。其官置令、仆射。其尚书丞郎，皆随权制而置员焉。其文<br /><br />&nbsp;&nbsp;&nbsp;&nbsp;未详。<br /><br />&nbsp;&nbsp;&nbsp;&nbsp;太子太师、太傅、太保，是为三师，掌师范训导，辅翊皇太子。少师、少傅、<br /><br />&nbsp;&nbsp;&nbsp;&nbsp;少保，是为三少，各一人，掌奉皇太子，以观三师之德。出则三师在前，三少在<br /><br />&nbsp;&nbsp;&nbsp;&nbsp;后。<br /><br />&nbsp;&nbsp;&nbsp;&nbsp;詹事，总东宫内外众务，事无大小，皆统之。府置丞、功曹、五官、主簿、<br /><br />&nbsp;&nbsp;&nbsp;&nbsp;录事员。领家令，率更令、仆等三寺，左右卫二坊。三寺各置丞，二坊各置司马，<br /><br />&nbsp;&nbsp;&nbsp;&nbsp;俱有功曹、主簿，以承其事。<br /><br />&nbsp;&nbsp;&nbsp;&nbsp;家令，领食官、典仓、司藏等署令、丞。又领内坊令、丞。（掌知阁内诸事。）<br /><br />&nbsp;&nbsp;&nbsp;&nbsp;其食官，又别领器局、酒局二丞，典仓又别领园丞。司藏又别领仗库、典作二局<br /><br />&nbsp;&nbsp;&nbsp;&nbsp;丞。率更领中盾署令、丞各一人。（掌周卫禁防，漏刻钟鼓。）仆寺领厩牧署令、<br /><br />&nbsp;&nbsp;&nbsp;&nbsp;丞，署又别有车舆局丞。<br /><br />&nbsp;&nbsp;&nbsp;&nbsp;左右卫坊率，各领骑官备身正副都督、骑官备身五职、骑官备身员。又有内<br /><br />&nbsp;&nbsp;&nbsp;&nbsp;直备身正副都督、内直备身五职、内直备身员。又有备身正副都督、备身五职员。<br /><br />&nbsp;&nbsp;&nbsp;&nbsp;又有直阁、直前、直后员。又有旅骑、屯卫、典军等校尉各二人，骑尉三十人。<br /><br />&nbsp;&nbsp;&nbsp;&nbsp;门下坊，中庶子、中舍人，通事守舍人、主事守舍人，各四人。又领殿内、<br /><br />&nbsp;&nbsp;&nbsp;&nbsp;典膳、药藏、斋帅等局，殿内局有内直监二人，副直监四人。典膳、药藏局，监、<br /><br />&nbsp;&nbsp;&nbsp;&nbsp;丞各二人。药藏又有侍医四人。斋帅局，斋帅、内阁帅各二人。<br /><br />&nbsp;&nbsp;&nbsp;&nbsp;典书坊，庶子四人，舍人二十八人。又领典经坊，洗马八人，守舍人二人，<br /><br />&nbsp;&nbsp;&nbsp;&nbsp;门大夫、坊门大夫、主簿各一人。并统伶官西凉二部、伶官清商二部。<br /><br />&nbsp;&nbsp;&nbsp;&nbsp;自诸省台府寺，各因其繁简而置吏。有令史、书令史、书吏之属。又各置曹<br /><br />&nbsp;&nbsp;&nbsp;&nbsp;兵，以共其役。其员因繁简而立。其余主司专其事者，各因事立名，条流甚众，<br /><br />&nbsp;&nbsp;&nbsp;&nbsp;不可得而具也。<br /><br />&nbsp;&nbsp;&nbsp;&nbsp;王，位列大司马上。（非亲王则位在三公下。）置师一人，余官大抵与梁制<br /><br />&nbsp;&nbsp;&nbsp;&nbsp;不异。其封内之调，尽以入台，三分食一。公已下，四分食一。<br /><br />&nbsp;&nbsp;&nbsp;&nbsp;皇子王国，置郎中令，大农，中尉，常侍，（各一人。）侍郎，（二人。）<br /><br />&nbsp;&nbsp;&nbsp;&nbsp;上、中、下三将军，（各一人。）上、中大夫，（各二人。）防阁、（四人。）<br /><br />&nbsp;&nbsp;&nbsp;&nbsp;典书、典祠、学宫、典卫等令，（各一人。）斋帅、（四人。）食官、厩牧长、<br /><br />&nbsp;&nbsp;&nbsp;&nbsp;（各一人。）典医丞、（二人。）典府丞、（一人。）执书、（二人。）谒者、<br /><br />&nbsp;&nbsp;&nbsp;&nbsp;（四人。）舍人（十人。）等员。<br /><br />&nbsp;&nbsp;&nbsp;&nbsp;诸王国，则加有陵长、庙长、常侍各一人，而无中将军员。上、中大夫各减<br /><br />&nbsp;&nbsp;&nbsp;&nbsp;一人。诸公又减诸王防阁、斋帅、典医丞等员。诸侯伯子男国，又减诸公国将军、<br /><br />&nbsp;&nbsp;&nbsp;&nbsp;大夫员。诸公主则置家令、丞、主簿、录事等员。<br /><br />&nbsp;&nbsp;&nbsp;&nbsp;司州，置牧。属官有别驾从事史，治中从事史，州都，主簿，西曹书佐、记<br /><br />&nbsp;&nbsp;&nbsp;&nbsp;室、户曹、功曹、金曹、租曹、兵曹、骑曹、都官、法曹、部郡等从事员。（主<br /><br />&nbsp;&nbsp;&nbsp;&nbsp;簿置史，西曹已下各置掾史。）又领西、东市署令、丞，及统清都郡诸畿郡。<br /><br />&nbsp;&nbsp;&nbsp;&nbsp;清都郡，置尹，丞，中正，功曹、主簿、督邮，五官，门下督，录事，主记，<br /><br />&nbsp;&nbsp;&nbsp;&nbsp;议生，及功曹、记室、户、田、金、租、兵、骑、贼、法等曹掾，中部掾等员。<br /><br />&nbsp;&nbsp;&nbsp;&nbsp;邺、临漳、成安三县令，各置丞、中正、功曹、主簿、门下督、录事、主记，<br /><br />&nbsp;&nbsp;&nbsp;&nbsp;议及功曹、记室、户、田、金、租、兵、骑、贼、法等曹掾员。邺又领右部、南<br /><br />&nbsp;&nbsp;&nbsp;&nbsp;部、西部三尉，又领十二行经途尉。凡一百三十五里，里置正。临漳又领左部、<br /><br />&nbsp;&nbsp;&nbsp;&nbsp;东部二尉，左部管九行经途尉。凡一百一十四里，里置正。成安又领后部、北部<br /><br />&nbsp;&nbsp;&nbsp;&nbsp;二尉，后部管十一行经途尉，七十四里，里置正。清都郡诸县令已下官员，悉与<br /><br />&nbsp;&nbsp;&nbsp;&nbsp;上上县同。诸畿郡太守已下，悉与上上郡同。<br /><br />&nbsp;&nbsp;&nbsp;&nbsp;上上州刺史，置府。属官有长史，司马，录事，功曹、仓曹、中兵等参军事<br /><br />&nbsp;&nbsp;&nbsp;&nbsp;及掾史，主簿及掾，记室掾史，外兵、骑兵、长流、城局、刑狱等参军事及掾史，<br /><br />&nbsp;&nbsp;&nbsp;&nbsp;参军事及法、墨、田、铠、集、士等曹行参军及掾史，右户掾史，行参军，长兼<br /><br />&nbsp;&nbsp;&nbsp;&nbsp;行参军，督护，统府录事，统府直兵，箱录事等员。州属官，有别驾从事史，治<br /><br />&nbsp;&nbsp;&nbsp;&nbsp;中从事史，州都光迎主簿，主簿，西曹书佐，市令及史，祭酒从事史，部郡从事，<br /><br />&nbsp;&nbsp;&nbsp;&nbsp;皂服从事，典签及史，门下督，省事，都录事及史，箱录事及史，朝直、刺奸、<br /><br />&nbsp;&nbsp;&nbsp;&nbsp;记室掾，户曹、旧曹、金曹、租曹、兵曹、左户等掾史等员。<br /><br />&nbsp;&nbsp;&nbsp;&nbsp;上上州府，州属官佐史，合三百九十三人。上中州减上上州十人，上下州减<br /><br />&nbsp;&nbsp;&nbsp;&nbsp;上中州十人，中上州减上下州五十一人，中中州减中上州十人，中下州减中中州<br /><br />&nbsp;&nbsp;&nbsp;&nbsp;十人，下上州减中下州五十人，下中州减下上州十人，下下州减下中州十人。<br /><br />&nbsp;&nbsp;&nbsp;&nbsp;上上郡太守，属官有丞，中正，光迎功曹，光迎主簿，功曹，主簿，五官，<br /><br />&nbsp;&nbsp;&nbsp;&nbsp;省事，录事，及西曹、户曹、金曹、租曹、兵曹、集曹等掾佐，太学博士，助教，<br /><br />&nbsp;&nbsp;&nbsp;&nbsp;太学生，市长，仓督等员。合属官佐史二百一十二人。上中郡减上上郡五人，上<br /><br />&nbsp;&nbsp;&nbsp;&nbsp;下郡减上中郡五人，中上郡减上下郡四十五人，中中郡减中上郡五人，中下郡减<br /><br />&nbsp;&nbsp;&nbsp;&nbsp;中中郡五人，下上郡减中下郡四十人，下中郡减下上郡二人，下下郡减下中郡二<br /><br />&nbsp;&nbsp;&nbsp;&nbsp;人。<br /><br />&nbsp;&nbsp;&nbsp;&nbsp;上上县令，属官有丞，中正，光迎功曹，光迎主簿，功曹，主簿，录事，及<br /><br />&nbsp;&nbsp;&nbsp;&nbsp;西曹、户曹、金曹、租曹、兵曹等掾，市长等员。合属官佐史五十四人。上中县<br /><br />&nbsp;&nbsp;&nbsp;&nbsp;减上上县五人，上下县减上中县五人，中上县减上下县六人，中中县减中上县五<br /><br />&nbsp;&nbsp;&nbsp;&nbsp;人，中下县减中中县一人，下上县减中下县一人，下中县减下上县一人，下下县<br /><br />&nbsp;&nbsp;&nbsp;&nbsp;减下中县一人。<br /><br />&nbsp;&nbsp;&nbsp;&nbsp;自州、郡、县，各因其大小置白直，以供其役。<br /><br />&nbsp;&nbsp;&nbsp;&nbsp;三等诸镇，置镇将、副将，长史，录事参军，仓曹、中兵、长流、城局等参<br /><br />&nbsp;&nbsp;&nbsp;&nbsp;军事，铠曹行参军，市长，仓督等员。<br /><br />&nbsp;&nbsp;&nbsp;&nbsp;三等戍，置戍主、副，掾，队主、副等员。<br /><br />&nbsp;&nbsp;&nbsp;&nbsp;官一品，每岁禄八百匹，二百匹为一秩。从一品，七百匹，一百七十五匹为<br /><br />&nbsp;&nbsp;&nbsp;&nbsp;一秩。<br /><br />&nbsp;&nbsp;&nbsp;&nbsp;二品，六百匹，一百五十匹为一秩。从二品，五百匹，一百二十五匹为一秩。<br /><br />&nbsp;&nbsp;&nbsp;&nbsp;三品，四百匹，一百匹为一秩。从三品，三百匹，七十五匹为一秩。<br /><br />&nbsp;&nbsp;&nbsp;&nbsp;四品，二百四十匹，六十匹为一秩。从四品，二百匹，五十匹为一秩。<br /><br />&nbsp;&nbsp;&nbsp;&nbsp;五品，一百六十匹，四十匹为一秩。从五品，一百二十匹，三十匹为一秩。<br /><br />&nbsp;&nbsp;&nbsp;&nbsp;六品，一百匹，二十五匹为一秩。从六品，八十匹，二十匹为一秩。<br /><br />&nbsp;&nbsp;&nbsp;&nbsp;七品，六十匹，十五匹为一秩。从七品，四十匹，十匹为一秩。<br /><br />&nbsp;&nbsp;&nbsp;&nbsp;八品，三十六匹，九匹为一秩。从八品，三十二匹，八匹为一秩。<br /><br />&nbsp;&nbsp;&nbsp;&nbsp;九品，二十八匹，七匹为一秩。从九品，二十四匹，六匹为一秩。<br /><br />&nbsp;&nbsp;&nbsp;&nbsp;禄率一分以帛，一分以粟，一分以钱。事繁者优一秩，平者守本秩，闲者降<br /><br />&nbsp;&nbsp;&nbsp;&nbsp;一秩。长兼、试守者，亦降一秩。官非执事、不朝拜者，皆不给禄。又自一品已<br /><br />&nbsp;&nbsp;&nbsp;&nbsp;下，至于流外勋品，各给事力。一品至三十人，下至于流外勋品，或以五人为等，<br /><br />&nbsp;&nbsp;&nbsp;&nbsp;或以四人、三人、二人、一人为等。繁者加一等，平者守本力，闲者降一等焉。<br /><br />&nbsp;&nbsp;&nbsp;&nbsp;州、郡、县制禄之法，刺史、守、令下车，各前取一时之秩。<br /><br />&nbsp;&nbsp;&nbsp;&nbsp;上上州刺史，岁秩八百匹，与司州牧同。上中、上下各以五十匹为差。中上<br /><br />&nbsp;&nbsp;&nbsp;&nbsp;降上下一百匹，中中及中下，亦以五十匹为差。下上降中下一百匹，下中、下下，<br /><br />&nbsp;&nbsp;&nbsp;&nbsp;亦各以五十匹为差。<br /><br />&nbsp;&nbsp;&nbsp;&nbsp;上郡太守，岁秩五百匹，降清都尹五十匹。上中、上下各以五十匹为差。中<br /><br />&nbsp;&nbsp;&nbsp;&nbsp;上降上下四十匹，中中及中下，各以三十匹为差。下上降中下四十匹，下中、下<br /><br />&nbsp;&nbsp;&nbsp;&nbsp;下各以二十匹为差。<br /><br />&nbsp;&nbsp;&nbsp;&nbsp;上上县，岁秩一百五十匹，与邺、临漳、成安三县同。上中、上下各以十匹<br /><br />&nbsp;&nbsp;&nbsp;&nbsp;为差。中上降上下三十匹，中中及中下，各以五匹为差。下上降中下二十匹，下<br /><br />&nbsp;&nbsp;&nbsp;&nbsp;中、下下各以十匹为差。<br /><br />&nbsp;&nbsp;&nbsp;&nbsp;州自长史已下，逮于史吏，郡县自丞已下，逮于掾佐，亦皆以帛为秩。郡有<br /><br />&nbsp;&nbsp;&nbsp;&nbsp;尉者，尉减丞之半。皆以其所出常调课之。其镇将，戍主，军主、副，幢主、副，<br /><br />&nbsp;&nbsp;&nbsp;&nbsp;逮于掾史，亦各有差矣。<br /><br />&nbsp;&nbsp;&nbsp;&nbsp;诸州刺史、守、令已下，干及力，皆听敕乃给。其干出所部之人。一干输绢<br /><br />&nbsp;&nbsp;&nbsp;&nbsp;十八匹，干身放之。力则以其州、郡、县白直充。<br /><br />&nbsp;&nbsp;&nbsp;&nbsp;三师、王、二大、（大司马、大将军。）三公，为第一品。<br /><br />&nbsp;&nbsp;&nbsp;&nbsp;开府仪同三司、开国郡公，为从一品。<br /><br />&nbsp;&nbsp;&nbsp;&nbsp;仪同三司，太子三师，特进，尚书令，骠骑、车骑将军，（二将军加大者，<br /><br />&nbsp;&nbsp;&nbsp;&nbsp;在开国郡公下。）卫将军，（加大者，在太子太师上。）四征将军，（加大者，<br /><br />&nbsp;&nbsp;&nbsp;&nbsp;次卫大将军。）左右光禄大夫，散郡公，开国县公，为第二品。<br /><br />&nbsp;&nbsp;&nbsp;&nbsp;尚书仆射，（置二，左居右上。）中书监，四镇，（加大者，次四征。）中、<br /><br />&nbsp;&nbsp;&nbsp;&nbsp;镇、抚军将军，（三将军，武职罢任者为之。）领军、（加大者，在尚书令下。）<br /><br />&nbsp;&nbsp;&nbsp;&nbsp;护军、翊军将军，金紫光禄大夫，散县公，开国县侯，为从二品。<br /><br />&nbsp;&nbsp;&nbsp;&nbsp;吏部尚书，四安将军，中领、护，太常、光禄、卫尉卿，太子三少，中书令，<br /><br />&nbsp;&nbsp;&nbsp;&nbsp;太子詹事，侍中，列曹尚书，四平将军，大宗正、太仆、大理、鸿胪、司农、太<br /><br />&nbsp;&nbsp;&nbsp;&nbsp;府卿，清都尹，三等上州刺史，左右卫将军，秘书监，银青光禄大夫，散县侯，<br /><br />&nbsp;&nbsp;&nbsp;&nbsp;开国县伯，为第三品。<br /><br />&nbsp;&nbsp;&nbsp;&nbsp;散骑常侍、三等中州刺史、司徒左长史、四方中郎将、四护（匈奴、羌戎、<br /><br />&nbsp;&nbsp;&nbsp;&nbsp;夷、蛮越。）中郎将、国子祭酒、御史中丞、中侍中、长秋卿、将作大匠、冠军<br /><br />&nbsp;&nbsp;&nbsp;&nbsp;将军、太尉长史、领左右将军、武卫将军、太子左右卫率、辅国将军、四护校尉、<br /><br />&nbsp;&nbsp;&nbsp;&nbsp;太中大夫、龙骧将军、三等上郡太守、散县伯，为从第三品。<br /><br />&nbsp;&nbsp;&nbsp;&nbsp;镇远、安远将军，太常、光禄、卫尉少卿，尚书，吏部郎中，给事黄门侍郎，<br /><br />&nbsp;&nbsp;&nbsp;&nbsp;太子中庶子，司徒右长史，司空长史，大宗正、太仆、大理、鸿胪、司农、太府<br /><br />&nbsp;&nbsp;&nbsp;&nbsp;少卿，三公府司马，中常侍，中尹，城门校尉，武骑、云骑、骁骑、游击将军，<br /><br />&nbsp;&nbsp;&nbsp;&nbsp;（已前上阶。）建忠、建节将军，通直散骑常侍，诸开府长史、中大夫，三等下<br /><br />&nbsp;&nbsp;&nbsp;&nbsp;州刺史，三等镇将，诸开府司马，开国县子，为第四品。<br /><br />&nbsp;&nbsp;&nbsp;&nbsp;中坚、中垒将军，尚书左丞，三公府谘议参军事，司州别驾从事史，三等上<br /><br />&nbsp;&nbsp;&nbsp;&nbsp;州长史，太子三卿，前、左、右、后军将军，中书侍郎，太子庶子，三等中郡太<br /><br />&nbsp;&nbsp;&nbsp;&nbsp;守，左右备身、刀剑备身、备身、卫仗、直荡等正都督，三等上州司马，（已前<br /><br />&nbsp;&nbsp;&nbsp;&nbsp;上阶。）振威、奋武将军，谏议大夫，尚书右丞，诸开府谘议参军，司州治中从<br /><br />&nbsp;&nbsp;&nbsp;&nbsp;事史，左右中郎将，步兵、越骑、射声、屯骑、长水校尉，朱衣直阁，直阁将军，<br /><br />&nbsp;&nbsp;&nbsp;&nbsp;太子骑官备身、内直备身等正都督，三等镇副将，散县子，为从第四品。<br /><br />&nbsp;&nbsp;&nbsp;&nbsp;广德、弘义将军，太子备身、直入、直卫等正都督，领左右、三等中州长史，<br /><br />&nbsp;&nbsp;&nbsp;&nbsp;三公府从事中郎，秘书丞，皇子友，国子博士，散骑侍郎，太子中舍人，员外散<br /><br />&nbsp;&nbsp;&nbsp;&nbsp;骑常侍，三等中州司马，（已前上阶。）折冲、制胜将军，主衣都统，尚食、尚<br /><br />&nbsp;&nbsp;&nbsp;&nbsp;乐二典御，太子旅骑、屯卫、典军校尉，领护府长史司马，诸开府从事中郎，开<br /><br />&nbsp;&nbsp;&nbsp;&nbsp;国县男，为第五品。<br /><br />&nbsp;&nbsp;&nbsp;&nbsp;伏波、陵江将军，三等下州长史，三公府掾属，著作郎，通直散骑侍郎，太<br /><br />&nbsp;&nbsp;&nbsp;&nbsp;子洗马，左右备身、刀剑备身、御仗、直荡等副都督，左右直长，中尚食、中尚<br /><br />&nbsp;&nbsp;&nbsp;&nbsp;药典御，三等下州司马，（已前上阶。）轻车、楼船将军，驸马都尉，翊卫正都<br /><br />&nbsp;&nbsp;&nbsp;&nbsp;督，直寝，直斋，奉车都尉，都水使者，诸开府掾属，崇圣、归义、归正、归命、<br /><br />&nbsp;&nbsp;&nbsp;&nbsp;归德侯，清都郡丞，治书侍御史，邺、临漳、成安三县令，中给事中，三等下郡<br /><br />&nbsp;&nbsp;&nbsp;&nbsp;太守，大理司直，太子直阁、二卫队主，太子骑官、内直备身副都督，开国乡男，<br /><br />&nbsp;&nbsp;&nbsp;&nbsp;散县男，为从第五品。<br /><br />&nbsp;&nbsp;&nbsp;&nbsp;劲武、昭勇将军，尚书诸曹郎中，中书舍人，三公府主簿，三等上州别驾从<br /><br />&nbsp;&nbsp;&nbsp;&nbsp;事史，四中府三等镇守长史，三公府录事参军事，皇子郎中令，三公府功曹、记<br /><br />&nbsp;&nbsp;&nbsp;&nbsp;室、户、仓、中兵参军事，皇子文学，谒者仆射，（已前上阶。）明威、显信将<br /><br />&nbsp;&nbsp;&nbsp;&nbsp;军，太子备身副都督，四中府司马，武贲中郎将，羽林监，冗从仆射，直入副都<br /><br />&nbsp;&nbsp;&nbsp;&nbsp;督，千牛备身，大理正、监、评，侍御师诸开府录事、功曹、记室、仓、中兵等<br /><br />&nbsp;&nbsp;&nbsp;&nbsp;曹参军事，三等上州录事参军事，治中从事史，三等上郡丞，三等上县令，太子<br /><br />&nbsp;&nbsp;&nbsp;&nbsp;内直监，平准署令，为第六品。<br /><br />&nbsp;&nbsp;&nbsp;&nbsp;度辽、横海将军，直突都督，三等中州别驾从事史，三公府列曹参军事，给<br /><br />&nbsp;&nbsp;&nbsp;&nbsp;事中，太子门大夫，三等上州功、仓、中兵等参军事，皇子大农，骑都尉，直后，<br /><br />&nbsp;&nbsp;&nbsp;&nbsp;符玺郎中，三等中州录事参军事，（已前上阶。）逾岷、越嶂将军，直卫副都督，<br /><br />&nbsp;&nbsp;&nbsp;&nbsp;三等中州从事史，诸开府主簿、列曹参军事，三等中州功、仓、中兵等参军事，<br /><br />&nbsp;&nbsp;&nbsp;&nbsp;太子舍人，三寺丞，太子直前，太子副直监，太子诸队主，为从第六品。<br /><br />&nbsp;&nbsp;&nbsp;&nbsp;戎昭、武毅将军，勋武前锋正都督，三公府东西x祭酒，三等下州别驾从事<br /><br />&nbsp;&nbsp;&nbsp;&nbsp;史，三等上州府主簿、列曹参军事，三等下州录事参军事，四中府录事参军事，<br /><br />&nbsp;&nbsp;&nbsp;&nbsp;王公国郎中令，积弩、积射将军，员外散骑侍郎，皇子中尉，三公府参军事，列<br /><br />&nbsp;&nbsp;&nbsp;&nbsp;曹行参军，（已前上阶。）雄烈、恢猛将军，翊卫副都督，诸开府东西x祭酒参<br /><br />&nbsp;&nbsp;&nbsp;&nbsp;军事、列曹行参军，三等下州功、仓、中兵参军事，四中府功、仓、中兵参军事，<br /><br />&nbsp;&nbsp;&nbsp;&nbsp;三等中州府主簿、列曹参军事，二卫府司马，詹事府丞，左右备身五职，三等镇<br /><br />&nbsp;&nbsp;&nbsp;&nbsp;录事参军事，六寺丞，秘书郎中，著作佐郎，太子侍医，太子骑尉，太子骑官备<br /><br />&nbsp;&nbsp;&nbsp;&nbsp;身五职，三等中郡丞，三等中县令，为第七品。<br /><br />&nbsp;&nbsp;&nbsp;&nbsp;扬麾、曜锋将军，勋武前锋副都督，强弩将军，三公府行参军，三等上州参<br /><br />&nbsp;&nbsp;&nbsp;&nbsp;军事、列曹行参军，三等下州府主簿、列曹参军事，四中府列曹参军事，王公国<br /><br />&nbsp;&nbsp;&nbsp;&nbsp;大农，长秋、将作寺丞，太子二率坊司马，三等镇仓、中兵参军事，（已前上阶。）<br /><br />&nbsp;&nbsp;&nbsp;&nbsp;荡边、开域将军，勋武前锋散都督，太学博士，皇子常侍，太常博士，武骑常侍，<br /><br />&nbsp;&nbsp;&nbsp;&nbsp;左右备身，刀剑备身五职，（都将、别、统、军主、幢主。）三等中州参军事、<br /><br />&nbsp;&nbsp;&nbsp;&nbsp;列曹行参军，诸开府行参军，奉朝请，国子助教，公车、京邑二市署令，三等镇<br /><br />&nbsp;&nbsp;&nbsp;&nbsp;列曹参军事，三县丞，侍御史，尚食、尚药丞，斋帅，中尚食、中尚药丞，太子<br /><br />&nbsp;&nbsp;&nbsp;&nbsp;直后、二卫队副，前锋正都督，太子骑官备身，太子内直备身五职，（已见前。）<br /><br />&nbsp;&nbsp;&nbsp;&nbsp;诸戍主、军主，为从第七品。<br /><br />&nbsp;&nbsp;&nbsp;&nbsp;静漠、绥戎将军，协律郎，三等上州行参军，三等下州参军事、列曹参军事，<br /><br />&nbsp;&nbsp;&nbsp;&nbsp;四中府列曹行参军，侯、伯国郎中令，殿中将军，皇子侍郎，（已前上阶。）平<br /><br />&nbsp;&nbsp;&nbsp;&nbsp;越、殄夷将军，刀剑备身五职，（已见前。）前锋副都督，太子内直备身，主书，<br /><br />&nbsp;&nbsp;&nbsp;&nbsp;殿中侍御史，太子典膳、药藏丞，太子斋帅，三等中州行参军，王、公国中尉，<br /><br />&nbsp;&nbsp;&nbsp;&nbsp;三等镇铠曹行参军，三等下郡丞，三等下县令。为第八品。<br /><br />&nbsp;&nbsp;&nbsp;&nbsp;飞骑、隼击将军，三公府长兼左右户行参军、长兼行参军，门下录事，尚书<br /><br />&nbsp;&nbsp;&nbsp;&nbsp;都令史，检校御史，诸署令，诸开府典签，中谒者仆射，中黄门冗从仆射，（已<br /><br />&nbsp;&nbsp;&nbsp;&nbsp;前上阶。）武牙、武奋将军。备身御仗五职，宫门署仆射，太子备身五职，侯、<br /><br />&nbsp;&nbsp;&nbsp;&nbsp;伯国大农，皇子上、中、下将军，皇子上、中大夫，王、公国常侍，诸开府长兼<br /><br />&nbsp;&nbsp;&nbsp;&nbsp;左右户行参军，诸开府长兼行参军，员外将军，勋武前锋五职，司州及三等上州<br /><br />&nbsp;&nbsp;&nbsp;&nbsp;典签，太子诸队副，诸戍诸军副，清都郡丞，为从第八品。<br /><br />&nbsp;&nbsp;&nbsp;&nbsp;清野将军，子、男国郎中令，诸署内谒者局统，三等上州长兼行参军，中黄<br /><br />&nbsp;&nbsp;&nbsp;&nbsp;门、太子内坊令，公主家令，皇子防阁、典书令，四门博士，大理律博士，校书<br /><br />&nbsp;&nbsp;&nbsp;&nbsp;郎，三公府参军督护，都水参军事，七部尉，诸郡尉，（已前上阶。）横野将军，<br /><br />&nbsp;&nbsp;&nbsp;&nbsp;王、公国侍郎，侯、伯国中尉、谒者，太子三寺丞，诸开府参军督护，殿中司马<br /><br />&nbsp;&nbsp;&nbsp;&nbsp;督，御仗，太子食官、中省、典仓等令，太子备身，平准、公车丞，三等中州典<br /><br />&nbsp;&nbsp;&nbsp;&nbsp;签，为第九品。<br /><br />&nbsp;&nbsp;&nbsp;&nbsp;偏将军，诸宫教博士，太子司藏、厩牧令，太子校书，诸署别局都尉，诸尉，<br /><br />&nbsp;&nbsp;&nbsp;&nbsp;诸关津尉，三等上州参军督护，三等中州长兼行参军，秘书省正字，皇太子三令，<br /><br />&nbsp;&nbsp;&nbsp;&nbsp;王、公国上中下将军及上中大夫，诸署令，诸县丞，（已前上阶。）裨将军，领<br /><br />&nbsp;&nbsp;&nbsp;&nbsp;军护军府、太常光禄卫尉寺、詹事府等功曹、五官、奉礼郎，子、男国大农，小<br /><br />&nbsp;&nbsp;&nbsp;&nbsp;黄门，员外司马督，太学助教，诸幢主、遥途尉，中侍中，省录事，三等下州典<br /><br />&nbsp;&nbsp;&nbsp;&nbsp;签，尚书、门下、中书等省医师，为从第九品。<br /><br />&nbsp;&nbsp;&nbsp;&nbsp;流内比视官十三等。第一领人酋长，视从第三品。第一不领人酋长，视第四<br /><br />&nbsp;&nbsp;&nbsp;&nbsp;品。第二领人酋长，第一领人庶长，视从第四品。诸州大中正，第二不领人酋长，<br /><br />&nbsp;&nbsp;&nbsp;&nbsp;第一不领人庶长，视第五品。诸州中正，畿郡邑中正，第三领人酋长，第二领人<br /><br />&nbsp;&nbsp;&nbsp;&nbsp;庶长，视从第五品。第三不领人酋长，第二不领人庶长，视第六品。第三领人庶<br /><br />&nbsp;&nbsp;&nbsp;&nbsp;长，视从第六品。第三不领人庶长，视第七品。司州州都主簿，国子学生，视从<br /><br />&nbsp;&nbsp;&nbsp;&nbsp;第七品。诸州州都督簿，司州西曹书佐，清都郡中正、功曹，视第八品。司州列<br /><br />&nbsp;&nbsp;&nbsp;&nbsp;曹从事，诸州西曹书佐，诸郡中正、功曹，清都郡主簿，视从第八品。司州部郡<br /><br />&nbsp;&nbsp;&nbsp;&nbsp;从事，诸州祭酒从事史，视第九品。诸州部郡从事，同州守从事，诸郡主簿，司<br /><br />&nbsp;&nbsp;&nbsp;&nbsp;州武猛从事，视从第九品。<br /><br />&nbsp;&nbsp;&nbsp;&nbsp;周太祖初据关内，官名未改魏号。及方隅粗定，改创章程，命尚书令卢辩，<br /><br />&nbsp;&nbsp;&nbsp;&nbsp;远师周之建职，置三公三孤，以为论道之官。次置六卿，以分司庶务。其所制班<br /><br />&nbsp;&nbsp;&nbsp;&nbsp;序：<br /><br />&nbsp;&nbsp;&nbsp;&nbsp;内命，（谓王朝之臣。）三公九命，三孤八命，六卿七命，上大夫六命，中<br /><br />&nbsp;&nbsp;&nbsp;&nbsp;大夫五命，下大夫四命，上士三命，中士再命，下士一命。<br /><br />&nbsp;&nbsp;&nbsp;&nbsp;外命，（谓诸侯及其臣。）诸公九命，诸侯八命，诸伯七命，诸子六命，诸<br /><br />&nbsp;&nbsp;&nbsp;&nbsp;男五命，诸公之孤卿四命，侯之孤卿、公之大夫三命，子男之孤卿、侯伯之大夫、<br /><br />&nbsp;&nbsp;&nbsp;&nbsp;公之上士再命，子男之大夫、公之中士、侯伯之上士一命，公之下士、侯伯之中<br /><br />&nbsp;&nbsp;&nbsp;&nbsp;士下士、子男之士不命。<br /><br />&nbsp;&nbsp;&nbsp;&nbsp;其制禄秩，下士一百二十五石，中士已上，至于上大夫，各倍之。上大夫是<br /><br />&nbsp;&nbsp;&nbsp;&nbsp;为四千石。卿二分，孤三分，公四分，各益其一。公因盈数为一万石。其九秩一<br /><br />&nbsp;&nbsp;&nbsp;&nbsp;百二十石，八秩至于七秩，每二秩六分而下各去其一，二秩一秩俱为四十石。凡<br /><br />&nbsp;&nbsp;&nbsp;&nbsp;颁禄，视年之上下。亩至四釜为上年，上年颁其正。三釜为中年，中年颁其半。<br /><br />&nbsp;&nbsp;&nbsp;&nbsp;二釜为下年，下年颁其一。无年为凶荒，不颁禄。六官所制如此。<br /><br />&nbsp;&nbsp;&nbsp;&nbsp;制度既毕，太祖以魏恭帝三年始命行之。所设官名，讫于周末，多有改更。<br /><br />&nbsp;&nbsp;&nbsp;&nbsp;并具《卢传》，不复重序云。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885344);">加入书签</a><a
                        href="885325.html">上一页</a>&larr;<a href="index.html">返回列表</a>&rarr;<a
                            href="885369.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885325.html"; var next_page = "885369.html"; var index_page = "index.html"; var sortid = "9"; var article_id = "13945"; var chapter_id = "885344"; var articlename = "隋书"; var chaptername = " 卷二十七 志第二十二"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>