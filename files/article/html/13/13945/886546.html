<!DOCTYPE html>
<html>
<head>
<meta charset="gbk" />
<title>隋书- 卷七十七 列传第四十二-在线阅读-哈西文学网</title>
<meta name="keywords" content="魏征，隋书， 卷七十七 列传第四十二全文， 卷七十七 列传第四十二在线阅读 哈西文学网" />
<meta name="description" content="哈西文学网提供魏征的隋书  卷七十七 列传第四十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/886546.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/886546.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十七 列传第四十二</h1>
            <div class="link xb">
                <a href="886524.html">上一页</a>&larr;<a href="index.html">返回列表</a>&rarr;<a
                    href="886583.html">下一页</a></div>			
            <div id="BookText">&nbsp;&nbsp;&nbsp;&nbsp;○隐逸<br /><br />&nbsp;&nbsp;&nbsp;&nbsp;自肇有书契，绵历百王，虽时有盛衰，未尝无隐逸之士。故《易》称“遁世<br /><br />&nbsp;&nbsp;&nbsp;&nbsp;无闷”，又曰“不事王侯”；《诗》云“皎皎白驹，在彼空谷”；《礼》云“儒<br /><br />&nbsp;&nbsp;&nbsp;&nbsp;有上不臣天子，下不事王侯”；语曰“举逸民，天下之人归心焉”。虽出处殊途，<br /><br />&nbsp;&nbsp;&nbsp;&nbsp;语默异用，各言其志，皆君子之道也。洪崖兆其始，箕山扇其风，七人作乎周年，<br /><br />&nbsp;&nbsp;&nbsp;&nbsp;四皓光乎汉日，魏、晋以降，其流逾广。其大者则轻天下，细万物，其小者则安<br /><br />&nbsp;&nbsp;&nbsp;&nbsp;苦节，甘贱贫。或与世同尘，随波澜以俱逝，或违时矫俗，望江湖而独往。狎玩<br /><br />&nbsp;&nbsp;&nbsp;&nbsp;鱼鸟，左右琴书，拾遗粒而织落毛，饮石泉而荫松柏。放情宇宙之外，自足怀抱<br /><br />&nbsp;&nbsp;&nbsp;&nbsp;之中，然皆欣欣于独善，鲜汲汲于兼济。而受命哲王，守文令主，莫不束帛交驰，<br /><br />&nbsp;&nbsp;&nbsp;&nbsp;蒲轮结辙，奔走岩谷，唯恐不逮者，何哉？以其道虽未弘，志不可夺，纵无舟楫<br /><br />&nbsp;&nbsp;&nbsp;&nbsp;之功，终有贤贞之操。足以立懦夫之志，息贪竞之风，与夫苟得之徒，不可同年<br /><br />&nbsp;&nbsp;&nbsp;&nbsp;共日。所谓无用以为用，无为而无不为者也。故叙其人，列其行，以备《隐逸篇》<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;○李士谦<br /><br />&nbsp;&nbsp;&nbsp;&nbsp;李士谦，字子约，赵郡平棘人也。髫龀丧父，事母以孝闻。母曾呕吐，疑为<br /><br />&nbsp;&nbsp;&nbsp;&nbsp;中毒，因跪而尝之。伯父魏岐州刺史`，深所嗟尚，每称曰：“此儿吾家之颜子<br /><br />&nbsp;&nbsp;&nbsp;&nbsp;也。”年十二，魏广平王赞辟开府参军事。后丁母忧，居丧骨立。有姊适宋氏，<br /><br />&nbsp;&nbsp;&nbsp;&nbsp;不胜哀而死。士谦服阕，舍宅为伽蓝，脱身而出。诣学请业，研精不倦，遂博览<br /><br />&nbsp;&nbsp;&nbsp;&nbsp;群籍，兼善天文术数。齐吏部尚书辛术召署员外郎，赵郡王睿举德行，皆称疾不<br /><br />&nbsp;&nbsp;&nbsp;&nbsp;就。和士开亦重其名，将讽朝廷，擢为国子祭酒。士谦知而固辞，得免。隋有天<br /><br />&nbsp;&nbsp;&nbsp;&nbsp;下，毕志不仕。自以少孤，未尝饮酒食肉，口无杀害之言。至于亲宾来萃，辄陈<br /><br />&nbsp;&nbsp;&nbsp;&nbsp;樽俎，对之危坐，终日不倦。李氏宗党豪盛，每至春秋二社，必高会极欢，无不<br /><br />&nbsp;&nbsp;&nbsp;&nbsp;沉醉喧乱。尝集士谦所，盛馔盈前，而先为设黍，谓群从曰：“孔子称黍为五谷<br /><br />&nbsp;&nbsp;&nbsp;&nbsp;之长，荀卿亦云食先黍稷，古人所尚，容可违乎？”少长肃然，不敢驰惰，退而<br /><br />&nbsp;&nbsp;&nbsp;&nbsp;相谓曰：“既见君子，方觉吾徒之不德也。”士谦闻而自责曰：“何乃为人所疏，<br /><br />&nbsp;&nbsp;&nbsp;&nbsp;顿至于此！”家富于财，躬处节俭，每以振施为务。州里有丧事不办者，士谦辄<br /><br />&nbsp;&nbsp;&nbsp;&nbsp;奔走赴之，随乏供济。有兄弟分财不均，至相阋讼，士谦闻而出财，补其少者，<br /><br />&nbsp;&nbsp;&nbsp;&nbsp;令与多者相埒。兄弟愧惧，更相推让，卒为善士。有牛犯其田者，士谦牵置凉处<br /><br />&nbsp;&nbsp;&nbsp;&nbsp;饲之，过于本主。望见盗刈其禾黍者，默而避之。其家僮尝执盗粟者，士谦慰谕<br /><br />&nbsp;&nbsp;&nbsp;&nbsp;之曰：“穷困所致，义无相责。”遽令放之。其奴尝与乡人董震因醉角力，震扼<br /><br />&nbsp;&nbsp;&nbsp;&nbsp;其喉，毙于手下。震惶惧请罪，士谦谓之曰：“卿本无杀心，何为相谢！然可远<br /><br />&nbsp;&nbsp;&nbsp;&nbsp;去，无为吏之所拘。”性宽厚，皆此类也。其后出粟数千石，以贷乡人，值年谷<br /><br />&nbsp;&nbsp;&nbsp;&nbsp;不登，债家无以偿，皆来致谢。士谦曰：“吾家余粟，本图振赡，岂求利哉！”<br /><br />&nbsp;&nbsp;&nbsp;&nbsp;于是悉召债家，为设酒食，对之燔契，曰：“债了矣，幸勿为念也。”各令罢去。<br /><br />&nbsp;&nbsp;&nbsp;&nbsp;明年大熟，债家争来偿谦，谦拒之，一无所受。他年又大饥，多有死者，士谦罄<br /><br />&nbsp;&nbsp;&nbsp;&nbsp;竭家资，为之糜粥，赖以全活者将万计。收埋骸骨，所见无遗。至春，又出粮种，<br /><br />&nbsp;&nbsp;&nbsp;&nbsp;分给贫乏。赵郡农民德之，抚其子孙曰：“此乃李参军遗惠也。”或谓士谦曰：<br /><br />&nbsp;&nbsp;&nbsp;&nbsp;“子多阴德。”士谦曰：“所谓阴德者何？犹耳鸣，已独闻之，人无知者。今吾<br /><br />&nbsp;&nbsp;&nbsp;&nbsp;所作，吾子皆知，何阴德之有！”<br /><br />&nbsp;&nbsp;&nbsp;&nbsp;士谦善谈玄理，尝有一客在坐，不信佛家应报之义，以为外典无闻焉。士谦<br /><br />&nbsp;&nbsp;&nbsp;&nbsp;喻之曰：“积善余庆，积恶余殃，高门待封，扫墓望丧，岂非休咎之应邪？佛经<br /><br />&nbsp;&nbsp;&nbsp;&nbsp;云轮转五道，无复穷已，此则贾谊所言，千变万化，未始有极，忽然为人之谓也。<br /><br />&nbsp;&nbsp;&nbsp;&nbsp;佛道未东，而贤者已知其然矣。至若鲧为黄熊，杜宇为_，褒君为龙，牛哀为<br /><br />&nbsp;&nbsp;&nbsp;&nbsp;兽，君子为鹄，小人为猿，彭生为豕，如意为犬，黄母为鼋，宣武为鳖，邓艾为<br /><br />&nbsp;&nbsp;&nbsp;&nbsp;牛，徐伯为鱼，铃下为乌，书生为蛇，羊祜前身，李氏之子，此非佛家变受异形<br /><br />&nbsp;&nbsp;&nbsp;&nbsp;之谓邪？”客曰：“邢子才云，岂有松柏后身化为樗栎，仆以为然。”士谦曰：<br /><br />&nbsp;&nbsp;&nbsp;&nbsp;“此不类之谈也。变化皆由心而作，木岂有心乎？”客又问三教优劣，士谦曰：<br /><br />&nbsp;&nbsp;&nbsp;&nbsp;“佛，日也；道，月也，儒，五星也。”客亦不能难而止。<br /><br />&nbsp;&nbsp;&nbsp;&nbsp;士谦平生喜为咏怀诗，辄毁弃其本，不以示人。又尝论刑罚，遗文不具，其<br /><br />&nbsp;&nbsp;&nbsp;&nbsp;略曰：“帝王制法，沿革不同，自可损益，无为顿改。今之赃重者死，是酷而不<br /><br />&nbsp;&nbsp;&nbsp;&nbsp;惩也。语曰：‘人不畏死，不可以死恐之。’愚谓此罪宜从肉刑，刖其一趾，再<br /><br />&nbsp;&nbsp;&nbsp;&nbsp;犯者断其右腕。流刑刖去右手三指，又犯者下其腕。小盗宜黥，又犯则落其所用<br /><br />&nbsp;&nbsp;&nbsp;&nbsp;三指，又不悛下其腕，无不止也。无赖之人，窜之边裔，职为乱阶，适所以召戎<br /><br />&nbsp;&nbsp;&nbsp;&nbsp;矣，非求治之道也。博弈淫游，盗之萌也，禁而不止，黥之则可。”有识者颇以<br /><br />&nbsp;&nbsp;&nbsp;&nbsp;为得治体。<br /><br />&nbsp;&nbsp;&nbsp;&nbsp;开皇八年，终于家，时年六十六。赵郡士女闻之，莫不流涕曰：“我曹不死，<br /><br />&nbsp;&nbsp;&nbsp;&nbsp;而令李参军死乎！”会葬者万余人。乡人李景伯等以士谦道著丘园，条其行状，<br /><br />&nbsp;&nbsp;&nbsp;&nbsp;诣尚书省请先生之谥，事寝不行，遂相与树碑于墓。<br /><br />&nbsp;&nbsp;&nbsp;&nbsp;其妻范阳卢氏，亦有妇德，及夫终后，所有赙赠，一无所受，谓州里父老曰：<br /><br />&nbsp;&nbsp;&nbsp;&nbsp;“参军平生好施，今虽殒殁，安可夺其志哉！”于是散粟五百石以赈穷乏。<br /><br />&nbsp;&nbsp;&nbsp;&nbsp;○崔廓（子赜）<br /><br />&nbsp;&nbsp;&nbsp;&nbsp;崔廓，字士玄，博陵安平人也。父子元，齐燕州司马。廓少孤贫而母贱，由<br /><br />&nbsp;&nbsp;&nbsp;&nbsp;是不为邦族所齿。初为里佐，屡逢屈辱，于是感激，逃入山中。遂博览书籍，多<br /><br />&nbsp;&nbsp;&nbsp;&nbsp;所通涉，山东学者皆宗之。既还乡里，不应辟命。与郡李士谦为忘言之友，每相<br /><br />&nbsp;&nbsp;&nbsp;&nbsp;往来，时称崔、李。及士谦死，廓哭之恸，为之作传，输之秘府。士谦妻卢氏寡<br /><br />&nbsp;&nbsp;&nbsp;&nbsp;居，每有家事，辄令人谘廓取定。郭尝著论，言刑名之理，其义甚精，文多不载。<br /><br />&nbsp;&nbsp;&nbsp;&nbsp;大业中，终于家，时年八十。有子曰赜。<br /><br />&nbsp;&nbsp;&nbsp;&nbsp;赜字祖浚，七岁能属文，容貌短小，有口才。开皇初，秦孝王荐之，射策高<br /><br />&nbsp;&nbsp;&nbsp;&nbsp;第，诏与诸儒定礼乐，授校书郎。寻转协律郎，太常卿苏威雅重之。母忧去职，<br /><br />&nbsp;&nbsp;&nbsp;&nbsp;性至孝，水浆不入口者五日。征为河南、豫章二王侍读，每更日来往二王之第。<br /><br />&nbsp;&nbsp;&nbsp;&nbsp;及河南为晋王，转记室参军，自此去豫章。王重之不已，遗赜书曰：<br /><br />&nbsp;&nbsp;&nbsp;&nbsp;昔汉氏西京，梁王建国，平台、东苑，慕义如林。马卿辞武骑之官，枚乘罢<br /><br />&nbsp;&nbsp;&nbsp;&nbsp;弘农之守。每览史传，尝切怪之，何乃脱略官荣，栖迟藩邸？以今望古，方知雅<br /><br />&nbsp;&nbsp;&nbsp;&nbsp;志。彼二子者，岂徒然哉！足下博闻强记，钩深致远，视汉臣之三箧，似涉蒙山，<br /><br />&nbsp;&nbsp;&nbsp;&nbsp;对梁相之五车，若吞云梦。吾兄钦贤重士，敬爱忘疲，先筑郭隗之宫，常置穆生<br /><br />&nbsp;&nbsp;&nbsp;&nbsp;之醴。今者重开土宇，更誓山河，地方七百，牢笼曲阜，城兼七十，包举临淄，<br /><br />&nbsp;&nbsp;&nbsp;&nbsp;大启南阳，方开东x。想得奉飞盖，曳长裾，藉玳筵，蹑珠履，歌山桂之偃蹇，<br /><br />&nbsp;&nbsp;&nbsp;&nbsp;赋池竹之檀栾。其崇贵也如彼，其风流也如此，幸甚幸甚，何乐如之！高视上京，<br /><br />&nbsp;&nbsp;&nbsp;&nbsp;有怀德祖，才谢天人，多惭子建，书不尽意，宁俟繁辞。<br /><br />&nbsp;&nbsp;&nbsp;&nbsp;赜答曰：<br /><br />&nbsp;&nbsp;&nbsp;&nbsp;一昨伏奉教书，荣贶非恒，心灵自失。若乃理高《象》、《系》，管辂思而<br /><br />&nbsp;&nbsp;&nbsp;&nbsp;不解，事富《山海》，郭璞注而未详。至于五色相宣，八音繁会，凤鸣不足喻，<br /><br />&nbsp;&nbsp;&nbsp;&nbsp;龙章莫之比。吴札之论《周颂》，讵尽揄扬，郢客之奏《阳春》，谁堪赴节！伏<br /><br />&nbsp;&nbsp;&nbsp;&nbsp;惟令王殿下，禀润天潢，承辉日观，雅道贵于东平，文艺高于北海。汉则马迁、<br /><br />&nbsp;&nbsp;&nbsp;&nbsp;萧望，晋则裴楷、张华，鸡树腾声，g池播美，望我清尘，悠然路绝。祖浚燕南<br /><br />&nbsp;&nbsp;&nbsp;&nbsp;赘客，河朔惰游，本无意于希颜，岂有心于慕蔺！未尝聚萤映雪，悬头刺股，读<br /><br />&nbsp;&nbsp;&nbsp;&nbsp;《论》唯取一篇，披《庄》不过盈尺。复况桑榆渐暮，藜藿屡空，举烛无成，穿<br /><br />&nbsp;&nbsp;&nbsp;&nbsp;杨尽弃。但以燕求马首，薛养鸡鸣，谬齿鸿仪，虚班骥皂。挟太山而超北海，比<br /><br />&nbsp;&nbsp;&nbsp;&nbsp;报德而非难，堙昆仑以为池，匹酬恩而反易。忽属周桐锡瑞，康水承家，门有将<br /><br />&nbsp;&nbsp;&nbsp;&nbsp;相，树宜桃李。真龙将下，谁好有名，滥吹先逃，何须别听！但慈旨抑扬，损上<br /><br />&nbsp;&nbsp;&nbsp;&nbsp;益下，江海所以称王，丘陵为之不逮。曹植傥预闻高论，则不陨令名，杨修若切<br /><br />&nbsp;&nbsp;&nbsp;&nbsp;在下风，亦讵亏淳德。无任荷戴之至，谨奉启以闻。<br /><br />&nbsp;&nbsp;&nbsp;&nbsp;豫章得书，赉米五十石，并衣服钱帛。时晋邸文翰，多成其手。王入东宫，<br /><br />&nbsp;&nbsp;&nbsp;&nbsp;除太子斋帅，俄迁舍人。及元德太子薨，以疾归于家。后征授起居舍人。大业四<br /><br />&nbsp;&nbsp;&nbsp;&nbsp;年，从驾汾阳宫，次河阳镇。蓝田令王昙于蓝田山得一玉人，长三尺四寸，著大<br /><br />&nbsp;&nbsp;&nbsp;&nbsp;领衣，冠帻，奏之。诏问群臣，莫有识者，赜答曰：“谨按汉文已前，未有冠帻，<br /><br />&nbsp;&nbsp;&nbsp;&nbsp;即是文帝以来所制作也。臣见魏大司农卢元明撰《嵩高山庙记》云，有神人，以<br /><br />&nbsp;&nbsp;&nbsp;&nbsp;玉为形，像长数寸，或出或隐，出则令世延长。伏惟陛下应天顺民，定鼎嵩洛，<br /><br />&nbsp;&nbsp;&nbsp;&nbsp;岳神自见，臣敢称庆。”因再拜，百官毕贺，天子大悦，赐缣二百匹。从驾登太<br /><br />&nbsp;&nbsp;&nbsp;&nbsp;行山，诏问赜曰：“何处有羊肠坂？”赜对曰：“臣按《汉书・地理志》，上党<br /><br />&nbsp;&nbsp;&nbsp;&nbsp;壶关县有羊肠坂。”帝曰：“不是。”又答曰：“臣按皇甫士安撰《地书》云，<br /><br />&nbsp;&nbsp;&nbsp;&nbsp;太原北九十里有羊肠坂。”帝曰：“是也。”因谓牛弘曰：“崔祖浚所谓问一知<br /><br />&nbsp;&nbsp;&nbsp;&nbsp;二。”五年，受诏与诸儒撰《区宇图志》二百五十卷，奏之。帝不善之，更令虞<br /><br />&nbsp;&nbsp;&nbsp;&nbsp;世基、许善心衍为六百卷。以父忧去职，寻起令视事。辽东之役，授鹰扬长史，<br /><br />&nbsp;&nbsp;&nbsp;&nbsp;置辽东郡县名，皆赜之议也。奉诏作《东征记》。九年，除越王长史。于时山东<br /><br />&nbsp;&nbsp;&nbsp;&nbsp;盗贼蜂起，帝令抚慰高阳、襄国，归首者八百余人。十二年，从驾江都。宇文化<br /><br />&nbsp;&nbsp;&nbsp;&nbsp;及之弑帝也，引为著作郎，称疾不起。在路发疾，卒于彭城，时年六十九。<br /><br />&nbsp;&nbsp;&nbsp;&nbsp;赜与洛阳元善、河东柳\、太原王劭、吴兴姚察、琅邪诸葛颍、信都刘焯、<br /><br />&nbsp;&nbsp;&nbsp;&nbsp;河间刘炫相善，每因休假，清谈竟日。所著词赋碑志十余万言，撰《洽闻志》七<br /><br />&nbsp;&nbsp;&nbsp;&nbsp;卷，《八代四科志》三十卷，未及施行，江都倾覆，咸为煨烬。<br /><br />&nbsp;&nbsp;&nbsp;&nbsp;○徐则<br /><br />&nbsp;&nbsp;&nbsp;&nbsp;徐则，东海郯人也。幼沈静，寡嗜欲。受业于周弘正，善三玄，精于议论，<br /><br />&nbsp;&nbsp;&nbsp;&nbsp;声擅都邑，则叹曰：“名者实之宾，吾其为宾乎！”遂怀栖隐之操，杖策入缙云<br /><br />&nbsp;&nbsp;&nbsp;&nbsp;山。后学数百人，苦请教授，则谢而遣之。不娶妻，常服巾褐。陈太建时，应召<br /><br />&nbsp;&nbsp;&nbsp;&nbsp;来憩于至真观。期月，又辞入天台山，因绝谷养性，所资唯松水而已，虽隆冬洹<br /><br />&nbsp;&nbsp;&nbsp;&nbsp;寒，不服绵絮。太傅徐陵为之刊山立颂。初在缙云山，太极真人徐君降之曰：<br /><br />&nbsp;&nbsp;&nbsp;&nbsp;“汝年出八十，当为王者师，然后得道也。”晋王广镇扬州，知其名，手书召之<br /><br />&nbsp;&nbsp;&nbsp;&nbsp;曰：“夫道得众妙，法体自然，包涵二仪，混成万物，人能弘道，道不虚行。先<br /><br />&nbsp;&nbsp;&nbsp;&nbsp;生履德养空，宗玄齐物，深明义味，晓达法门。悦性冲玄，怡神虚白，餐松饵术，<br /><br />&nbsp;&nbsp;&nbsp;&nbsp;栖息烟霞。望赤城而待风云，游玉堂而驾龙凤，虽复藏名台岳，犹且腾实江淮，<br /><br />&nbsp;&nbsp;&nbsp;&nbsp;藉甚嘉猷，有劳寤寐。钦承素道，久积虚襟，侧席幽人，梦想岩穴。霜风已冷，<br /><br />&nbsp;&nbsp;&nbsp;&nbsp;海气将寒，偃息茂林，道体休。昔商山四皓，轻举汉庭，淮南八公，来仪藩邸。<br /><br />&nbsp;&nbsp;&nbsp;&nbsp;古今虽异，山谷不殊，市朝之隐，前贤已说，导凡述圣，非先生而谁！故遣使人，<br /><br />&nbsp;&nbsp;&nbsp;&nbsp;往彼延请，想无劳束带，贲然来思，不待蒲轮，去彼空谷。希能屈己，伫望披云。”<br /><br />&nbsp;&nbsp;&nbsp;&nbsp;则谓门人曰：“吾今年八十一，王来召我，徐君之旨，信而有徵。”于是遂诣扬<br /><br />&nbsp;&nbsp;&nbsp;&nbsp;州。晋王将请受道法，则辞以时日不便。其后夕中，命侍者取香火，如平常朝礼<br /><br />&nbsp;&nbsp;&nbsp;&nbsp;之仪。至于五更而死，支体柔弱如生，停留数旬，颜色无变。晋王下书曰：“天<br /><br />&nbsp;&nbsp;&nbsp;&nbsp;台真隐东海徐先生，虚确居宗，冲玄成德，齐物处外，检行安身。草褐蒲衣，餐<br /><br />&nbsp;&nbsp;&nbsp;&nbsp;松饵术，栖隐灵岳，五十余年。卓矣仙才，飘然胜气，千寻万顷，莫测其涯。寡<br /><br />&nbsp;&nbsp;&nbsp;&nbsp;人钦承道风，久餐德素，频遣使乎，远此延屈，冀得虔受上法，式建良缘。至此<br /><br />&nbsp;&nbsp;&nbsp;&nbsp;甫尔，未淹旬日，厌尘羽化，反真灵府。身体柔软，颜色不变，经方所谓尸解地<br /><br />&nbsp;&nbsp;&nbsp;&nbsp;仙者哉！诚复师礼未申，而心许有在，虽忘怛化，犹怆于怀，丧事所资，随须供<br /><br />&nbsp;&nbsp;&nbsp;&nbsp;给。霓裳羽盖，既且腾云，空椁余衣，讵藉坟垄！但杖为犹存，示同俗法，宜遣<br /><br />&nbsp;&nbsp;&nbsp;&nbsp;使人，送还天台定葬。”是时自江都至于天台，在道多见则徒步，云得放还。至<br /><br />&nbsp;&nbsp;&nbsp;&nbsp;其旧居，取经书道法，分遗弟子，仍令净扫一房，曰：“若有客至，宜延之于此。”<br /><br />&nbsp;&nbsp;&nbsp;&nbsp;然后跨石梁而去，不知所之。须臾，尸柩至，方知其灵化。时年八十二。晋王闻<br /><br />&nbsp;&nbsp;&nbsp;&nbsp;而益异之，R物千段，遣画工图其状貌，令柳\为之赞曰：“可道非道，常道无<br /><br />&nbsp;&nbsp;&nbsp;&nbsp;名。上德不德，至德无盈。玄风扇矣，而有先生。夙炼金液，怡神玉清。石髓方<br /><br />&nbsp;&nbsp;&nbsp;&nbsp;软，云丹欲成。言追葛稚，将侣茅嬴。我王遥属，爰感灵诚。柱下暂启，河上沉<br /><br />&nbsp;&nbsp;&nbsp;&nbsp;精。留符告信，化杖飞声。永思灵迹，曷用摅情？时披素绘，如临赤城。”<br /><br />&nbsp;&nbsp;&nbsp;&nbsp;时有建安宋玉泉、会稽孔道茂、丹阳王远知等，亦行辟谷，以松水自给，皆<br /><br />&nbsp;&nbsp;&nbsp;&nbsp;为炀帝所重。<br /><br />&nbsp;&nbsp;&nbsp;&nbsp;○张文诩<br /><br />&nbsp;&nbsp;&nbsp;&nbsp;张文诩，河东人也。父琚，开皇中为洹水令，以清正闻。有书数千卷，教训<br /><br />&nbsp;&nbsp;&nbsp;&nbsp;子侄，皆以明经自达。文诩博览文籍，特精《三礼》，其《周易》、《诗》、<br /><br />&nbsp;&nbsp;&nbsp;&nbsp;《书》及《春秋三传》，并皆通习。每好郑玄注解，以为通博，其诸儒异说，亦<br /><br />&nbsp;&nbsp;&nbsp;&nbsp;皆详究焉。高祖引致天下名儒硕学之士，其房晖远、张仲让、孔笼之徒，并延之<br /><br />&nbsp;&nbsp;&nbsp;&nbsp;于博士之位。文诩时游太学，晖远等莫不推伏之，学内翕然，咸共宗仰。其门生<br /><br />&nbsp;&nbsp;&nbsp;&nbsp;多诣文诩，请质凝滞，文诩辄博引证据，辨说无穷，唯其所择。治书侍御史皇甫<br /><br />&nbsp;&nbsp;&nbsp;&nbsp;诞一时朝彦，恒执弟子之礼。适至南台，遽饰所乘马，就学邀屈。文诩每牵马步<br /><br />&nbsp;&nbsp;&nbsp;&nbsp;进，意在不因人以自致也。右仆射苏威闻其名而召之，与语，大悦，劝令从官。<br /><br />&nbsp;&nbsp;&nbsp;&nbsp;文诩意不在仕，固辞焉。仁寿末，学废，文诩策杖而归，灌园为业。州郡频举，<br /><br />&nbsp;&nbsp;&nbsp;&nbsp;皆不应命。事母以孝闻。每以德化人，乡党颇移风俗。尝有人夜中窃刈其麦者，<br /><br />&nbsp;&nbsp;&nbsp;&nbsp;见而避之，盗因感悟，弃麦而谢。文诩慰谕之，自誓不言，固令持去。经数年，<br /><br />&nbsp;&nbsp;&nbsp;&nbsp;盗者向乡人说之，始为远近所悉。邻家筑墙，心有不直，文诩因毁旧堵以应之。<br /><br />&nbsp;&nbsp;&nbsp;&nbsp;文诩尝有腰疾，会医者自言善禁，文诩令禁之，遂为刃所伤，至于顿伏床枕。医<br /><br />&nbsp;&nbsp;&nbsp;&nbsp;者叩头请罪，文诩遽遣之，因为其隐，谓妻子曰：“吾昨风眩，落坑所致。”其<br /><br />&nbsp;&nbsp;&nbsp;&nbsp;掩人之短，皆此类也。州县以其贫素，将加振恤，辄辞不受。每闲居无事，从容<br /><br />&nbsp;&nbsp;&nbsp;&nbsp;长叹曰：“老冉冉而将至，恐修名之不立！”以如意击几，皆有处所，时人方之<br /><br />&nbsp;&nbsp;&nbsp;&nbsp;闵子骞原宪焉。终于家，年四十。乡人为立碑颂，号曰张先生。<br /><br />&nbsp;&nbsp;&nbsp;&nbsp;史臣曰：古之所谓隐逸者，非伏其身而不见也，非闭其言而不出也，非藏其<br /><br />&nbsp;&nbsp;&nbsp;&nbsp;智而不发也。盖以恬淡为心，不莶幻粒安时处顺，与物无私者也。士谦等忘<br /><br />&nbsp;&nbsp;&nbsp;&nbsp;怀缨冕，毕志丘园，隐不违亲，贞不绝俗，不教而劝，虚往实归，爱之如父母，<br /><br />&nbsp;&nbsp;&nbsp;&nbsp;怀之如亲戚，非有自然之纯德，其孰能至于斯乎？然士谦闻誉不喜，文诩见伤无<br /><br />&nbsp;&nbsp;&nbsp;&nbsp;愠，徐则志在沉冥，不可亲疏，莫能贵贱，皆抱朴之士矣。崔廓感于屈辱，遂以<br /><br />&nbsp;&nbsp;&nbsp;&nbsp;肥遁见称，祖浚文籍之美，足以克隆先构，父子虽动静殊方，其于成名一也，美<br /><br />&nbsp;&nbsp;&nbsp;&nbsp;哉！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,886546);">加入书签</a><a
                        href="886524.html">上一页</a>&larr;<a href="index.html">返回列表</a>&rarr;<a
                            href="886583.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "886524.html"; var next_page = "886583.html"; var index_page = "index.html"; var sortid = "9"; var article_id = "13945"; var chapter_id = "886546"; var articlename = "隋书"; var chaptername = " 卷七十七 列传第四十二"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>