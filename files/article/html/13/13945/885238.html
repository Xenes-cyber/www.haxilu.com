<!DOCTYPE html>
<html>
<head>
<meta charset="gbk" />
<title>隋书- 卷二十二 志第十七-在线阅读-哈西文学网</title>
<meta name="keywords" content="魏征，隋书， 卷二十二 志第十七全文， 卷二十二 志第十七在线阅读 哈西文学网" />
<meta name="description" content="哈西文学网提供魏征的隋书  卷二十二 志第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885238.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885238.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十二 志第十七</h1>
            <div class="link xb">
                <a href="885222.html">上一页</a>&larr;<a href="index.html">返回列表</a>&rarr;<a
                    href="885255.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行上<br /><br />&nbsp;&nbsp;&nbsp;&nbsp;《易》以八卦定吉凶，则庖牺所以称圣也。《书》以九畴论休咎，则大禹所<br /><br />&nbsp;&nbsp;&nbsp;&nbsp;以为明也。《春秋》以灾祥验行事，则仲尼所以垂法也。天道以星象示废兴，则<br /><br />&nbsp;&nbsp;&nbsp;&nbsp;甘、石所以先知也。是以祥符之兆可得而言，妖讹之占所以征验。夫神则阴阳不<br /><br />&nbsp;&nbsp;&nbsp;&nbsp;测，天则欲人迁善，均乎影响，殊致同归。汉时有伏生、董仲舒、京房、刘向之<br /><br />&nbsp;&nbsp;&nbsp;&nbsp;伦，能言灾异，顾盼六经，有足观者。刘向曰：“君道得则和气应，休征生。君<br /><br />&nbsp;&nbsp;&nbsp;&nbsp;道违则乖气应，咎征发。”夫天有七曜，地有五行。五事愆违则天地见异，况于<br /><br />&nbsp;&nbsp;&nbsp;&nbsp;日月星辰乎？况于水火金木土乎？若梁武之降号伽蓝，齐文宣之盘游市里，陈则<br /><br />&nbsp;&nbsp;&nbsp;&nbsp;蒋山之鸟呼曰“奈何”，周则阳武之鱼集空而斗，隋则鹊巢黼帐，火炎门阙，岂<br /><br />&nbsp;&nbsp;&nbsp;&nbsp;唯天道，亦曰人妖，则祥眚呈形，于何不至？亦有脱略政教，张罗樽糈，崇信巫<br /><br />&nbsp;&nbsp;&nbsp;&nbsp;史，重增愆罚。昔怀王事神而秦兵逾进，苌弘尚鬼而诸侯不来。性者，生之静也。<br /><br />&nbsp;&nbsp;&nbsp;&nbsp;欲者，心之使也。置情攸往，引类同归。雀乳于空城之侧，飞于鼎耳之上。<br /><br />&nbsp;&nbsp;&nbsp;&nbsp;短长之制，既曰由人；黔隧崇山，同车共轸。必有神道，裁成倚伏。一则以为殃<br /><br />&nbsp;&nbsp;&nbsp;&nbsp;衅，一则以为休征。故曰德胜不祥而义厌不惠。是以圣王常由德义，消伏灾咎也。<br /><br />&nbsp;&nbsp;&nbsp;&nbsp;《洪范五行传》曰：“木者东方，威仪容貌也。古者圣王垂则，天子穆穆，<br /><br />&nbsp;&nbsp;&nbsp;&nbsp;诸侯皇皇。登舆则有鸾和之节，降车则有佩玉之度，田狩则有三驱之制，饮食则<br /><br />&nbsp;&nbsp;&nbsp;&nbsp;有享献之礼。无事不出境。此容貌动作之得节，所以顺木气也。如人君违时令，<br /><br />&nbsp;&nbsp;&nbsp;&nbsp;失威仪，田猎驰骋，不反宫室，饮食沉湎，不顾礼制，纵欲恣睢，出入无度，多<br /><br />&nbsp;&nbsp;&nbsp;&nbsp;徭役以夺人时，增赋税以夺人财，则木不曲直。”<br /><br />&nbsp;&nbsp;&nbsp;&nbsp;齐后主武平五年，邺城东青桐树，有如人状。京房《易传》曰：“王德衰，<br /><br />&nbsp;&nbsp;&nbsp;&nbsp;下人将起，则有木生为人状。”是时后主怠于国政，耽荒酒色，威仪不肃，驰骋<br /><br />&nbsp;&nbsp;&nbsp;&nbsp;无度，大发徭役，盛修宫室，后二岁而亡。木不曲直之效也。<br /><br />&nbsp;&nbsp;&nbsp;&nbsp;七年，宫中有树，大数围，夜半无故自拔。齐以木德王，无故自拔，亡国之<br /><br />&nbsp;&nbsp;&nbsp;&nbsp;应也。其年，齐亡。<br /><br />&nbsp;&nbsp;&nbsp;&nbsp;开皇八年四月，幽州人家以白杨木悬灶上，积十余年，忽生三条，皆长三尺<br /><br />&nbsp;&nbsp;&nbsp;&nbsp;余，甚鲜茂。仁寿二年春，T人以杨木为屋梁，生三条，长二尺。京房《易传》<br /><br />&nbsp;&nbsp;&nbsp;&nbsp;曰：“妃后有颛，木仆反立，断枯复生。”独孤后专恣之应也。<br /><br />&nbsp;&nbsp;&nbsp;&nbsp;仁寿元年十月，兰州杨树上松生，高三尺，六节十二枝，《宋志》曰：“松<br /><br />&nbsp;&nbsp;&nbsp;&nbsp;不改柯易叶，杨者危脆之木，此永久之业，将集危亡之地也。”是时帝惑谗言，<br /><br />&nbsp;&nbsp;&nbsp;&nbsp;幽废冢嫡，初立晋王为皇太子。天戒若曰，皇太子不胜任，永久之业，将致危亡。<br /><br />&nbsp;&nbsp;&nbsp;&nbsp;帝不悟。及帝崩，太子立，是为炀帝，竟以亡国。<br /><br />&nbsp;&nbsp;&nbsp;&nbsp;仁寿四年八月，河间柳树无故枯落，既而花叶复生。京房《易飞候》曰：<br /><br />&nbsp;&nbsp;&nbsp;&nbsp;“木再荣，国有大丧。”是岁，宫车晏驾。<br /><br />&nbsp;&nbsp;&nbsp;&nbsp;《洪范五行传》曰：“金者西方，万物既成，杀气之始也。古之王者，兴师<br /><br />&nbsp;&nbsp;&nbsp;&nbsp;动众，建立旗鼓，以诛残贼，禁暴虐，安天下，杀伐必应义，以顺金气。如人君<br /><br />&nbsp;&nbsp;&nbsp;&nbsp;乐侵陵，好攻战，贪城邑之赂，以轻百姓之命，人皆不安，外内骚动，则金不从<br /><br />&nbsp;&nbsp;&nbsp;&nbsp;革。”<br /><br />&nbsp;&nbsp;&nbsp;&nbsp;陈祯明二年五月，东冶铁铸，有物赤色，大如斗，自天坠熔所。隆隆有声，<br /><br />&nbsp;&nbsp;&nbsp;&nbsp;铁飞破屋而四散，烧人家。时后主与隋虽结和好，遣兵度江，掩袭城镇，将士劳<br /><br />&nbsp;&nbsp;&nbsp;&nbsp;敝，府藏空竭。东冶者，陈人铸兵之所。铁飞为变者，金不从革之应。天戒若曰，<br /><br />&nbsp;&nbsp;&nbsp;&nbsp;陈国小而兵弱，当以和好为固，无铸兵而黩武，以害百姓。后主不悟，又遣伪将<br /><br />&nbsp;&nbsp;&nbsp;&nbsp;陈纪、任蛮奴、萧摩诃数寇江北，百姓不堪其役。及隋师渡江，而二将降款，卒<br /><br />&nbsp;&nbsp;&nbsp;&nbsp;以灭亡。<br /><br />&nbsp;&nbsp;&nbsp;&nbsp;《洪范五行传》曰：“火者南方，阳光为明也。人君向南，盖取象也。昔者<br /><br />&nbsp;&nbsp;&nbsp;&nbsp;圣帝明王，负摄袂，南面而听断天下。揽海内之雄俊，积之于朝，以续聪明，<br /><br />&nbsp;&nbsp;&nbsp;&nbsp;推邪佞之伪臣，投之于野，以通壅塞，以顺火气。夫不明之君，惑于谗口，白黑<br /><br />&nbsp;&nbsp;&nbsp;&nbsp;杂揉，代相是非，众邪并进，人君疑惑。弃法律，间骨肉，杀太子，逐功臣，以<br /><br />&nbsp;&nbsp;&nbsp;&nbsp;孽代宗，则火失其性。”<br /><br />&nbsp;&nbsp;&nbsp;&nbsp;梁天监元年五月，有盗入南、北掖，烧神武门总章观。时帝初即位，而火烧<br /><br />&nbsp;&nbsp;&nbsp;&nbsp;观阙，不祥之甚也。既而太子薨，皇孙不得立。及帝暮年，惑于朱异之口，果有<br /><br />&nbsp;&nbsp;&nbsp;&nbsp;侯景之乱，宫室多被焚烧。天诫所以先见也。<br /><br />&nbsp;&nbsp;&nbsp;&nbsp;普通二年五月，琬琰殿火，延烧后宫三千余间。中大通元年，朱雀航华表灾。<br /><br />&nbsp;&nbsp;&nbsp;&nbsp;明年，同泰寺灾。大同三年，朱雀门灾。水l火也。是时帝崇尚佛道，宗庙牲唬<br /><br />&nbsp;&nbsp;&nbsp;&nbsp;皆以面代之，又委万乘之重，数诣同泰寺，舍身为奴，令王公已下赎之。初阳为<br /><br />&nbsp;&nbsp;&nbsp;&nbsp;不许，后为默许，方始还宫。天诫若曰，梁武为国主，不遵先王之法，而淫于佛<br /><br />&nbsp;&nbsp;&nbsp;&nbsp;道，横多糜费，将使其社稷不得血食也。天数见变而帝不悟，后竟以亡。及江陵<br /><br />&nbsp;&nbsp;&nbsp;&nbsp;之败，阖城为贱隶焉，即舍身为奴之应也。<br /><br />&nbsp;&nbsp;&nbsp;&nbsp;陈永定三年，重云殿灾。<br /><br />&nbsp;&nbsp;&nbsp;&nbsp;东魏天平二年十一月，阊阖门灾。是时齐神武作宰，而大野拔斩樊子鹄，以<br /><br />&nbsp;&nbsp;&nbsp;&nbsp;州来降，神武听谗而杀之。司空元晖免。逐功臣大臣之罚也。<br /><br />&nbsp;&nbsp;&nbsp;&nbsp;武定五年八月，广宗郡火，烧数千家。<br /><br />&nbsp;&nbsp;&nbsp;&nbsp;后齐后主天统三年，九龙殿灾，延烧西廊。四年，昭阳、宣光、瑶华三殿灾，<br /><br />&nbsp;&nbsp;&nbsp;&nbsp;延烧龙舟。是时谗言任用，正士道消，祖孝徵作歌谣，斛律明月以诛死。谗夫昌，<br /><br />&nbsp;&nbsp;&nbsp;&nbsp;邪胜正之应也。京房《易传》曰：“君不思道，厥妖火烧宫。”<br /><br />&nbsp;&nbsp;&nbsp;&nbsp;开皇十四年，将祠泰山，令使者致石像神祠之所。未至数里，野火H起，烧<br /><br />&nbsp;&nbsp;&nbsp;&nbsp;像碎如小块。时帝颇信谗言，猜阻骨肉，滕王瓒失志而死，创业功臣，多被夷灭，<br /><br />&nbsp;&nbsp;&nbsp;&nbsp;故天见变，而帝不悟，其后太子勇竟被废戮。<br /><br />&nbsp;&nbsp;&nbsp;&nbsp;大业十二年，显阳门灾，旧名广阳，则帝之姓名也。国门之崇显，号令之所<br /><br />&nbsp;&nbsp;&nbsp;&nbsp;由出也。时帝不遵法度，骄奢荒怠，裴蕴、虞世基之徒，阿谀顺旨，掩塞聪明，<br /><br />&nbsp;&nbsp;&nbsp;&nbsp;宇文述以谗邪显进，忠谏者咸被诛戮。天戒若曰，信谗害忠，则除“广阳”也。<br /><br />&nbsp;&nbsp;&nbsp;&nbsp;《洪范五行传》曰：“水者，北方之藏，气至阴也。宗庙者，祭祀之象也。<br /><br />&nbsp;&nbsp;&nbsp;&nbsp;故天子亲耕以供粢盛，王后亲蚕以供祭服。敬之至也。发号施令，十二月咸得其<br /><br />&nbsp;&nbsp;&nbsp;&nbsp;气，则水气顺。如人君简宗庙，不祷祀，逆天时，则水不润下。”<br /><br />&nbsp;&nbsp;&nbsp;&nbsp;梁天监二年六月，太末、信安、丰安三县大水。《春秋考异邮》曰：“阴盛<br /><br />&nbsp;&nbsp;&nbsp;&nbsp;臣逆人悲，则水出河决。”是时江州刺史陈伯之、益州刺史刘季连举兵反叛，师<br /><br />&nbsp;&nbsp;&nbsp;&nbsp;旅数兴，百姓愁怨，臣逆人悲之应也。<br /><br />&nbsp;&nbsp;&nbsp;&nbsp;六年八月，建康大水，涛上御道七尺。七年五月，建康又大水。是时数兴师<br /><br />&nbsp;&nbsp;&nbsp;&nbsp;旅，以拒魏军。十二年四月，建康大水。是时大发卒筑浮山堰，以遏淮水，劳役<br /><br />&nbsp;&nbsp;&nbsp;&nbsp;连年，百姓悲怨之应也。<br /><br />&nbsp;&nbsp;&nbsp;&nbsp;中大通五年五月，建康大水，御道通船。京房《易飞候》曰：“大水至国，<br /><br />&nbsp;&nbsp;&nbsp;&nbsp;贱人将贵。”萧栋、侯景c称尊号之应也。<br /><br />&nbsp;&nbsp;&nbsp;&nbsp;后齐河清二年十二月，兖、赵、魏三州大水。天统三年，并州汾水溢。г唬<br /><br />&nbsp;&nbsp;&nbsp;&nbsp;“水者纯阴之精，阴气洋溢者，小人专制。”是时和士开、元文遥、赵彦深专任<br /><br />&nbsp;&nbsp;&nbsp;&nbsp;之应也。<br /><br />&nbsp;&nbsp;&nbsp;&nbsp;武平六年八月，山东诸州大水。京房《易飞候》曰：“小人踊跃，无所畏忌，<br /><br />&nbsp;&nbsp;&nbsp;&nbsp;阴不制于阳，则涌水出。”是时群小用事，邪佞满朝。阉竖嬖幸，伶人封王。此<br /><br />&nbsp;&nbsp;&nbsp;&nbsp;其所以应也。<br /><br />&nbsp;&nbsp;&nbsp;&nbsp;开皇十八年，河南八州大水。是时独孤皇后干预政事，滥杀宫人，放黜宰相。<br /><br />&nbsp;&nbsp;&nbsp;&nbsp;杨素颇专。水阴气，臣妾盛强之应也。<br /><br />&nbsp;&nbsp;&nbsp;&nbsp;仁寿二年，河南、河北诸州大水。京房《易传》曰：“颛事有智，诛罚绝理，<br /><br />&nbsp;&nbsp;&nbsp;&nbsp;则厥灾水。”亦由帝用刑严急，臣下有小过，帝或亲临斩决，又先是柱国史万岁<br /><br />&nbsp;&nbsp;&nbsp;&nbsp;以忤旨被戮，诛罚绝理之应也。<br /><br />&nbsp;&nbsp;&nbsp;&nbsp;大业三年，河南大水，漂没三十余郡。帝嗣位已来，未亲郊庙之礼，简宗庙，<br /><br />&nbsp;&nbsp;&nbsp;&nbsp;废祭祀之应也。<br /><br />&nbsp;&nbsp;&nbsp;&nbsp;《洪范五行传》曰：“土者中央，为内事。宫室台榭，夫妇亲属也。古者自<br /><br />&nbsp;&nbsp;&nbsp;&nbsp;天子至于士，宫室寝居，大小有差，高卑异等，骨肉有恩。故明王贤君，修宫室<br /><br />&nbsp;&nbsp;&nbsp;&nbsp;之制，谨夫妇之别，加亲戚之思，敬父兄之礼，则中气和。人君肆心纵意，大为<br /><br />&nbsp;&nbsp;&nbsp;&nbsp;宫室，高为台榭，雕文刻镂，以疲人力，淫u无别，妻妾过度，犯亲戚，侮父兄，<br /><br />&nbsp;&nbsp;&nbsp;&nbsp;中气乱，则稼穑不成。”<br /><br />&nbsp;&nbsp;&nbsp;&nbsp;齐后主武平四年，山东饥。是时，大兴土木之功于仙都苑。又起宫于邯郸，<br /><br />&nbsp;&nbsp;&nbsp;&nbsp;穷侈极丽。后宫侍御千余人，皆宝衣玉食。逆中气之咎也。<br /><br />&nbsp;&nbsp;&nbsp;&nbsp;炀帝大业五年，燕、代、齐、鲁诸郡饥。先是建立东都，制度崇侈。又宗室<br /><br />&nbsp;&nbsp;&nbsp;&nbsp;诸王，多远徙边郡。<br /><br />&nbsp;&nbsp;&nbsp;&nbsp;《洪范五行传》曰：“貌之不恭，是谓不肃，则下不敬。阴气胜，故厥咎狂，<br /><br />&nbsp;&nbsp;&nbsp;&nbsp;厥罚常雨，厥极恶。时则有服妖，时则有龟孽，有鸡祸，有下体生上体之疴，有<br /><br />&nbsp;&nbsp;&nbsp;&nbsp;青眚青祥。惟金l木。”<br /><br />&nbsp;&nbsp;&nbsp;&nbsp;○貌不恭<br /><br />&nbsp;&nbsp;&nbsp;&nbsp;侯景c即尊号，升圆丘，行不能正履，有识者知其不免。景寻败。<br /><br />&nbsp;&nbsp;&nbsp;&nbsp;梁元帝既平侯景，破萧纪，而有骄矜之色。性又沉猜，由是臣下离贰。既位<br /><br />&nbsp;&nbsp;&nbsp;&nbsp;三年而为西魏所陷，帝竟不得其死。<br /><br />&nbsp;&nbsp;&nbsp;&nbsp;陈后主每祀郊庙，必称疾不行。建宁令章华上奏谏曰：“拜三妃以临轩，祀<br /><br />&nbsp;&nbsp;&nbsp;&nbsp;宗庙而称疾，非祗肃之道。”后主怒而斩之。又引江总、孔范等内宴，无复尊卑<br /><br />&nbsp;&nbsp;&nbsp;&nbsp;之序，号为狎客，专以诗酒为娱，不恤国政。秘书监傅f上书谏曰：“人君者，<br /><br />&nbsp;&nbsp;&nbsp;&nbsp;恭事上帝，子爱下人，省嗜欲，远邪佞，未明求衣，日旰忘食，是以泽被区宇，<br /><br />&nbsp;&nbsp;&nbsp;&nbsp;庆流子孙。陛下顷来，酒色过度，不虔郊庙大神，专媚淫昏之鬼。小人在侧，宦<br /><br />&nbsp;&nbsp;&nbsp;&nbsp;竖擅权，恶诚直如仇雠，视时人如草芥。后宫曳罗绮，厩马余菽粟，百姓流离，<br /><br />&nbsp;&nbsp;&nbsp;&nbsp;转尸蔽野。神怒人怨，众叛亲离。臣恐东南王气，自斯而尽。”后主不听，骄恣<br /><br />&nbsp;&nbsp;&nbsp;&nbsp;日甚。未几而国灭。<br /><br />&nbsp;&nbsp;&nbsp;&nbsp;陈司空侯安都，自以有安社稷之功，骄矜日甚，每侍宴酒酣，辄箕踞而坐。<br /><br />&nbsp;&nbsp;&nbsp;&nbsp;尝谓文帝曰：“何如作临川王时？”又借华林园水殿，与妻妾宾客置酒于其上，<br /><br />&nbsp;&nbsp;&nbsp;&nbsp;帝甚恶之。后竟诛死。<br /><br />&nbsp;&nbsp;&nbsp;&nbsp;东魏武定五年，后齐文襄帝时为世子，属神武帝崩，秘不发丧，朝魏帝于邺。<br /><br />&nbsp;&nbsp;&nbsp;&nbsp;魏帝宴之，文襄起。及嗣位，又朝魏帝于邺，侍宴而惰。有识者知文襄之不<br /><br />&nbsp;&nbsp;&nbsp;&nbsp;免。后果为盗所害。<br /><br />&nbsp;&nbsp;&nbsp;&nbsp;神武时，司徒高昂尝诣相府，将直入门，门者止之。昂怒，引弓射门者，神<br /><br />&nbsp;&nbsp;&nbsp;&nbsp;武不之罪。寻为西魏所杀。<br /><br />&nbsp;&nbsp;&nbsp;&nbsp;后齐后主为周师所迫，至邺集兵。斛律孝卿劝后主亲劳将士，宜流涕慷慨，<br /><br />&nbsp;&nbsp;&nbsp;&nbsp;以感激之，人当自奋。孝卿授之以辞，后主然之。及对众，默无所言，因赧然大<br /><br />&nbsp;&nbsp;&nbsp;&nbsp;笑，左右皆哂。将士怒曰：“身尚如此，吾辈何急！”由是皆无战心，俄为周师<br /><br />&nbsp;&nbsp;&nbsp;&nbsp;所虏。<br /><br />&nbsp;&nbsp;&nbsp;&nbsp;炀帝自负才学，每骄天下之士。尝谓侍臣曰：“天下当谓朕承藉余绪而有四<br /><br />&nbsp;&nbsp;&nbsp;&nbsp;海耶？设令朕与士大夫高选，亦当为天子矣。”谓当世之贤，皆所不逮。《书》<br /><br />&nbsp;&nbsp;&nbsp;&nbsp;云：“谓人莫己若者亡。”帝自矜己以轻天下，能不亡乎？帝又言习吴音，其后<br /><br />&nbsp;&nbsp;&nbsp;&nbsp;竟终于江都，此亦鲁襄公终于楚宫之类也。<br /><br />&nbsp;&nbsp;&nbsp;&nbsp;○常雨水<br /><br />&nbsp;&nbsp;&nbsp;&nbsp;梁天监七年七月，雨，至十月乃霁。《洪范五行传》曰：“阴气强积，然后<br /><br />&nbsp;&nbsp;&nbsp;&nbsp;生水雨之灾。”时武帝频年兴师，是岁又大举北伐，诸军颇捷，而士卒罢敝，百<br /><br />&nbsp;&nbsp;&nbsp;&nbsp;姓怨望，阴气畜积之应也。<br /><br />&nbsp;&nbsp;&nbsp;&nbsp;陈太建十二年八月，大雨霪霖。时始兴王叔陵骄恣，阴气盛强之应也。明年，<br /><br />&nbsp;&nbsp;&nbsp;&nbsp;宣帝崩，后主立。叔陵刺后主于丧次。宫人救之，亻堇而获免。叔陵出x，就东<br /><br />&nbsp;&nbsp;&nbsp;&nbsp;府作乱。后主令萧摩诃破之，死者千数。<br /><br />&nbsp;&nbsp;&nbsp;&nbsp;东魏武定五年秋，大雨七十余日，元瑾、刘思逸谋杀后齐文襄之应也。<br /><br />&nbsp;&nbsp;&nbsp;&nbsp;后齐河清三年六月庚子，大雨，昼夜不息，至甲辰。山东大水，人多饿死。<br /><br />&nbsp;&nbsp;&nbsp;&nbsp;是岁，突厥寇并州，阴戎作梗，此其应也。<br /><br />&nbsp;&nbsp;&nbsp;&nbsp;天统三年十月，积阴大雨。胡太后淫乱之所感也。<br /><br />&nbsp;&nbsp;&nbsp;&nbsp;武平七年七月，大霖雨，水涝，人户流亡。是时骆提婆、韩长鸾等用事，小<br /><br />&nbsp;&nbsp;&nbsp;&nbsp;人专政之罚也。<br /><br />&nbsp;&nbsp;&nbsp;&nbsp;后周建德三年七月，霖雨三旬。时卫刺王直潜谋逆乱。属帝幸云阳宫，以其<br /><br />&nbsp;&nbsp;&nbsp;&nbsp;徒袭肃章门，尉迟运逆拒破之。其日雨霁。<br /><br />&nbsp;&nbsp;&nbsp;&nbsp;○大雨雪<br /><br />&nbsp;&nbsp;&nbsp;&nbsp;梁普通二年三月，大雪，平地三尺。《洪范五行传》曰：“庶征之常，雨也，<br /><br />&nbsp;&nbsp;&nbsp;&nbsp;然尤甚焉。雨，阴也；雪，又阴畜积甚盛也。皆妾不妾、臣不臣之应。”时义州<br /><br />&nbsp;&nbsp;&nbsp;&nbsp;刺史文僧朗以州叛于魏，臣不臣之应也。<br /><br />&nbsp;&nbsp;&nbsp;&nbsp;大同三年七月，青州雪，害苗稼。是时交州刺史李贲举兵反，c尊号，置百<br /><br />&nbsp;&nbsp;&nbsp;&nbsp;官，击之不能克。<br /><br />&nbsp;&nbsp;&nbsp;&nbsp;十年十二月，大雪，平地三尺。是时邵陵王纶、湘东王绎、武陵王纪并权侔<br /><br />&nbsp;&nbsp;&nbsp;&nbsp;人主，颇为骄恣，皇太子甚恶之，帝不能抑损。上天见变，帝又不悟。及侯景之<br /><br />&nbsp;&nbsp;&nbsp;&nbsp;乱，诸王各拥强兵，外有赴援之名，内无勤王之实，委弃君父，自相屠灭，国竟<br /><br />&nbsp;&nbsp;&nbsp;&nbsp;以亡。<br /><br />&nbsp;&nbsp;&nbsp;&nbsp;东魏兴和二年五月，大雪。时后齐神武作宰，发卒十余万筑邺城，百姓怨思<br /><br />&nbsp;&nbsp;&nbsp;&nbsp;之徵也。<br /><br />&nbsp;&nbsp;&nbsp;&nbsp;武定四年二月，大雪，人畜冻死，道路相望。时后齐霸政，而步落稽举兵反，<br /><br />&nbsp;&nbsp;&nbsp;&nbsp;寇乱数州，人多死亡。<br /><br />&nbsp;&nbsp;&nbsp;&nbsp;后齐河清二年二月，大雪连雨，南北千余里，平地数尺，繁霜昼下。是时突<br /><br />&nbsp;&nbsp;&nbsp;&nbsp;厥木杆可汗与周师入并州，杀掠吏人，不可胜纪。<br /><br />&nbsp;&nbsp;&nbsp;&nbsp;天统二年十一月，大雪；三年正月，又大雪，平地二尺；武平三年正月，又<br /><br />&nbsp;&nbsp;&nbsp;&nbsp;大雪。是时冯淑妃、陆令萱内制朝政，阴气盛积，故天变屡见，雷雨不时。<br /><br />&nbsp;&nbsp;&nbsp;&nbsp;陈太建元年七月，大雨；震万安陵华表，又震慧日寺刹，瓦官寺重x门下一<br /><br />&nbsp;&nbsp;&nbsp;&nbsp;女子震死。京房《易飞候》曰：“雷雨霹雳丘陵者，逆先人令，为火杀人者，人<br /><br />&nbsp;&nbsp;&nbsp;&nbsp;君用谗言杀正人。”时蔡景历以奸邪任用，右仆射陆缮以谗毁获谴，发病而死。<br /><br />&nbsp;&nbsp;&nbsp;&nbsp;十年三月，震武库。时帝好兵，频年北伐，内外虚竭，将士劳敝。既克淮南，<br /><br />&nbsp;&nbsp;&nbsp;&nbsp;又进图彭、汴，毛喜切谏，不纳。由是吴明彻诸军皆没，遂失淮南之地。武库者，<br /><br />&nbsp;&nbsp;&nbsp;&nbsp;兵器之所聚也，而震之，天戒若曰，宜戢兵以安百姓。帝不悟，又大兴军旅，其<br /><br />&nbsp;&nbsp;&nbsp;&nbsp;年六月，又震太皇寺刹、庄严寺露、重阳阁东楼、鸿胪府门。太皇、庄严二寺，<br /><br />&nbsp;&nbsp;&nbsp;&nbsp;陈国奉佛之所，重阳阁每所游宴，鸿胪宾客礼仪之所在，而同岁震者，天戒若曰，<br /><br />&nbsp;&nbsp;&nbsp;&nbsp;国威已丧，不务修德，后必有恃佛道，耽宴乐，弃礼仪而亡国者。陈之君臣竟不<br /><br />&nbsp;&nbsp;&nbsp;&nbsp;悟。至后主之代，灾异屡起，惧而于太皇寺舍身为奴，以祈冥助，不恤国政，耽<br /><br />&nbsp;&nbsp;&nbsp;&nbsp;酒色，弃礼法，不修邻好，以取败亡。<br /><br />&nbsp;&nbsp;&nbsp;&nbsp;齐武平元年夏，震丞相段孝先南门柱。京房《易传》曰：“震击贵臣门及屋<br /><br />&nbsp;&nbsp;&nbsp;&nbsp;者，不出三年，佞臣被诛。”后岁，和士开被戮。<br /><br />&nbsp;&nbsp;&nbsp;&nbsp;○木冰<br /><br />&nbsp;&nbsp;&nbsp;&nbsp;东魏武定四年冬，天雨木冰。《洪范五行传》曰：“阴之盛而凝滞也。木者<br /><br />&nbsp;&nbsp;&nbsp;&nbsp;少阳，贵臣象也。将有害，则阴气胁木，木先寒，故得雨而冰袭之。木冰一名介，<br /><br />&nbsp;&nbsp;&nbsp;&nbsp;介者兵之象也。”时司徒侯景制河南，及神武不豫，文襄惧其为乱而征之，景因<br /><br />&nbsp;&nbsp;&nbsp;&nbsp;举兵反。豫州刺史高元成、襄州刺史李密、广州刺史暴显并为景所执辱，贵臣有<br /><br />&nbsp;&nbsp;&nbsp;&nbsp;害之应也。其后左仆射慕容绍宗与景战于涡阳，俘斩五万。<br /><br />&nbsp;&nbsp;&nbsp;&nbsp;后齐天保二年，雨木冰三日。初，清河王岳为高归彦所谮，是岁以忧死。<br /><br />&nbsp;&nbsp;&nbsp;&nbsp;武平元年冬，雨木冰；明年二月，又木冰。时录尚书事和士开专政。其年七<br /><br />&nbsp;&nbsp;&nbsp;&nbsp;月，太保、琅邪王俨矫诏杀之。领军大将军库狄伏连、尚书右仆射冯子琮并坐俨<br /><br />&nbsp;&nbsp;&nbsp;&nbsp;赐死。九月，俨亦遇害。<br /><br />&nbsp;&nbsp;&nbsp;&nbsp;六年、七年，频岁春冬木冰。其年周师入晋阳，因平邺都。后主走青州，贵<br /><br />&nbsp;&nbsp;&nbsp;&nbsp;臣死散，州郡被兵者不可胜数。<br /><br />&nbsp;&nbsp;&nbsp;&nbsp;○大雨雹<br /><br />&nbsp;&nbsp;&nbsp;&nbsp;梁中大通元年四月，大雨雹。《洪范五行传》曰：“雹，阴胁阳之象也。”<br /><br />&nbsp;&nbsp;&nbsp;&nbsp;时帝数舍身为奴，拘信佛法，为沙门所制。<br /><br />&nbsp;&nbsp;&nbsp;&nbsp;陈太建二年六月，大雨雹；十年四月，又大雨雹；十三年九月，又雨雹。时<br /><br />&nbsp;&nbsp;&nbsp;&nbsp;始兴王叔陵骄恣，阴结死士，图为不逞，帝又宠遇之，故天三见变。帝不悟。及<br /><br />&nbsp;&nbsp;&nbsp;&nbsp;帝崩，叔陵果为乱逆。<br /><br />&nbsp;&nbsp;&nbsp;&nbsp;○服妖<br /><br />&nbsp;&nbsp;&nbsp;&nbsp;后齐娄后卧疾，寝衣无故自举。俄而后崩。<br /><br />&nbsp;&nbsp;&nbsp;&nbsp;文宣帝末年，衣锦绮，傅粉黛，数为胡服，微行市里。粉黛者，妇人之饰，<br /><br />&nbsp;&nbsp;&nbsp;&nbsp;阳为阴事，君变为臣之象也。及帝崩，太子嗣位，被废为济南王。又齐氏出自阴<br /><br />&nbsp;&nbsp;&nbsp;&nbsp;山，胡服者，将反初服也。锦彩非帝王之法服，微服者布衣之事，齐亡之效也。<br /><br />&nbsp;&nbsp;&nbsp;&nbsp;后主好令宫人以白越布折额，状如帼；又为白盖。此二者，丧祸之服也。<br /><br />&nbsp;&nbsp;&nbsp;&nbsp;后主果为周武帝所灭，父子同时被害。<br /><br />&nbsp;&nbsp;&nbsp;&nbsp;武平时，后主于苑内作贫儿村，亲衣褴褛之服而行乞其间，以为笑乐。多令<br /><br />&nbsp;&nbsp;&nbsp;&nbsp;人服乌衣，以相执缚。后主果为周所败，被虏于长安而死；妃后穷困，至以卖烛<br /><br />&nbsp;&nbsp;&nbsp;&nbsp;为业。<br /><br />&nbsp;&nbsp;&nbsp;&nbsp;后周大象元年，服冕二十有四旒，车服旗鼓，皆以二十四为节。侍卫之官，<br /><br />&nbsp;&nbsp;&nbsp;&nbsp;服五色，杂以红紫。令天下车以大木为轮，不施辐。朝士不得佩绶，妇人墨妆黄<br /><br />&nbsp;&nbsp;&nbsp;&nbsp;眉。又造下帐，如送终之具，令五皇后各居其一，实宗庙祭器于前，帝亲读版而<br /><br />&nbsp;&nbsp;&nbsp;&nbsp;祭之。又将五辂载妇人，身率左右步从。又倒悬鸡及碎瓦于车上，观其作声，以<br /><br />&nbsp;&nbsp;&nbsp;&nbsp;为笑乐。皆服妖也。帝寻暴崩，而政由于隋，周之法度，皆悉改易。<br /><br />&nbsp;&nbsp;&nbsp;&nbsp;开皇中，房陵王勇之在东宫，及宜阳公王世积家，妇人所有领巾制同槊幡军<br /><br />&nbsp;&nbsp;&nbsp;&nbsp;帜。妇人为阴，臣象也，而服兵帜，臣有兵祸之应矣。勇竟而遇害，世积坐伏诛。<br /><br />&nbsp;&nbsp;&nbsp;&nbsp;○鸡祸<br /><br />&nbsp;&nbsp;&nbsp;&nbsp;开皇中，有人上书，言频岁已来，鸡鸣不鼓翅，类腋下有物而妨之，翮不得<br /><br />&nbsp;&nbsp;&nbsp;&nbsp;举，肘腑之臣，当为变矣。书奏不省。京房《易飞候》曰：“鸡鸣不鼓翅，国有<br /><br />&nbsp;&nbsp;&nbsp;&nbsp;大害。”其后大臣多被夷灭，诸王废黜，太子幽废。<br /><br />&nbsp;&nbsp;&nbsp;&nbsp;大业初，天下鸡多夜鸣，京房《易飞候》曰：“鸡夜鸣，急令。”又云：<br /><br />&nbsp;&nbsp;&nbsp;&nbsp;“昏而鸣，百姓有事；人定鸣，多战；夜半鸣，流血漫漫。”及中年已后，军国<br /><br />&nbsp;&nbsp;&nbsp;&nbsp;多务，用度不足，于是急令暴赋，责成守宰，百姓不聊生矣，各起而为盗，战争<br /><br />&nbsp;&nbsp;&nbsp;&nbsp;不息，尸骸被野。<br /><br />&nbsp;&nbsp;&nbsp;&nbsp;○龟孽<br /><br />&nbsp;&nbsp;&nbsp;&nbsp;开皇中，掖庭宫每夜有人来挑宫人。宫司以闻。帝曰：“门卫甚严，人何从<br /><br />&nbsp;&nbsp;&nbsp;&nbsp;而入？当是妖精耳。”因戒宫人曰：“若逢，但斫之。”其后有物如人，夜来登<br /><br />&nbsp;&nbsp;&nbsp;&nbsp;床，宫人抽刀斫之，若中枯骨。其物落床而走，宫人逐之，因入池而没。明日，<br /><br />&nbsp;&nbsp;&nbsp;&nbsp;帝令涸池，得一龟，径尺余，其上有刀迹。杀之，遂绝。龟者水居而灵，阴谋之<br /><br />&nbsp;&nbsp;&nbsp;&nbsp;象，晋王谄媚宫掖求嗣之应云。<br /><br />&nbsp;&nbsp;&nbsp;&nbsp;○青眚青祥<br /><br />&nbsp;&nbsp;&nbsp;&nbsp;陈祯明二年四月，群鼠无数，自蔡洲岸入石头淮，至青塘两岸。数日死，随<br /><br />&nbsp;&nbsp;&nbsp;&nbsp;流出江。近青祥也。京房《易飞候》曰：“鼠无故群居，不穴众聚者，其君死。”<br /><br />&nbsp;&nbsp;&nbsp;&nbsp;未几而国亡。<br /><br />&nbsp;&nbsp;&nbsp;&nbsp;○金l木<br /><br />&nbsp;&nbsp;&nbsp;&nbsp;陈天嘉六年秋七月，仪贤堂无故自压，近金l木也。时帝盛修宫室，起显德<br /><br />&nbsp;&nbsp;&nbsp;&nbsp;等五殿，称为壮丽，百姓失业，故木失其性也。仪贤堂者，礼贤尚齿之谓，无故<br /><br />&nbsp;&nbsp;&nbsp;&nbsp;自压，天戒若曰，帝好奢侈，不能用贤使能，何用虚名也。帝不悟，明年竟崩。<br /><br />&nbsp;&nbsp;&nbsp;&nbsp;祯明元年六月，宫内水殿若有刀锯斫伐之声，其殿因无故而倒。七月，朱雀<br /><br />&nbsp;&nbsp;&nbsp;&nbsp;航又无故自沉。时后主盛修园囿，不虔宗庙。水殿者，游宴之所，朱雀航者，国<br /><br />&nbsp;&nbsp;&nbsp;&nbsp;门之大路，而无故自坏，天戒若曰，宫室毁，津路绝。后主不悟，竟为隋所灭，<br /><br />&nbsp;&nbsp;&nbsp;&nbsp;宫庙为墟。<br /><br />&nbsp;&nbsp;&nbsp;&nbsp;后齐孝昭帝将诛杨郑乘车向省，入东门，腋臀薰首哉邸５凵醵裰，岁<br /><br />&nbsp;&nbsp;&nbsp;&nbsp;余而崩。<br /><br />&nbsp;&nbsp;&nbsp;&nbsp;河清三年，长广郡听事梁忽剥若人状，太守恶而削去之，明日复然。长广，<br /><br />&nbsp;&nbsp;&nbsp;&nbsp;帝本封也，木为变，不祥之兆。其年帝崩。<br /><br />&nbsp;&nbsp;&nbsp;&nbsp;武平七年秋，穆后将如晋阳，向北宫辞胡太后。至宫内门，所乘七宝车无故<br /><br />&nbsp;&nbsp;&nbsp;&nbsp;陷入于地，牛没四足。是岁齐灭，后被虏于长安。<br /><br />&nbsp;&nbsp;&nbsp;&nbsp;后周建德六年，青城门无故自崩。青者东方色，春宫之象也。时皇太子无威<br /><br />&nbsp;&nbsp;&nbsp;&nbsp;仪礼节，青城门无故自崩者，皇太子不胜任之应。帝不悟。明年太子嗣位，果为<br /><br />&nbsp;&nbsp;&nbsp;&nbsp;无道。周室危亡，实自此始。<br /><br />&nbsp;&nbsp;&nbsp;&nbsp;大业中，齐王┯诙都起第，新构寝堂，其笪薰识折。时上无太子，<br /><br />&nbsp;&nbsp;&nbsp;&nbsp;天下皆以┐蔚绷，公卿属望，┧旖卷В呼术者令相，又为厌胜之事。堂<br /><br />&nbsp;&nbsp;&nbsp;&nbsp;笪薰首哉郏木失其性，奸谋之应也。天见变以戒之，┎晃颍后竟得罪于<br /><br />&nbsp;&nbsp;&nbsp;&nbsp;帝。<br /><br />&nbsp;&nbsp;&nbsp;&nbsp;《洪范五行传》曰：“言之不从，是谓不V。厥咎c，厥罚常D，厥极忧。<br /><br />&nbsp;&nbsp;&nbsp;&nbsp;时则有诗妖，时则有毛虫之孽，时则有犬祸。故有口舌之疴，有白眚白祥。惟木<br /><br />&nbsp;&nbsp;&nbsp;&nbsp;l金。<br /><br />&nbsp;&nbsp;&nbsp;&nbsp;○言不从<br /><br />&nbsp;&nbsp;&nbsp;&nbsp;梁武陵王纪c即帝位，建元曰天正。永丰侯萧衷唬骸巴醪豢艘印Ｎ艋感年<br /><br />&nbsp;&nbsp;&nbsp;&nbsp;号大亨，有识者以为‘二月了’，而玄之败，实在仲春。今日天正，正之为文<br /><br />&nbsp;&nbsp;&nbsp;&nbsp;‘一止’，其能久乎！”果一年而败。<br /><br />&nbsp;&nbsp;&nbsp;&nbsp;后齐文宣帝时，太子殷当冠，诏令邢子才为制字。子才字之曰正道。帝曰：<br /><br />&nbsp;&nbsp;&nbsp;&nbsp;“正，一止也。吾儿其替乎？”子才请改，帝不许，曰：“天也。”因顾谓常山<br /><br />&nbsp;&nbsp;&nbsp;&nbsp;王演曰：“夺时任汝，慎无杀也。”及帝崩，太子嗣位，常山果废之而自立。殷<br /><br />&nbsp;&nbsp;&nbsp;&nbsp;寻见害。<br /><br />&nbsp;&nbsp;&nbsp;&nbsp;武成帝时，左仆射和士开言于帝曰：“自古帝王，尽为灰土，尧舜、桀纣，<br /><br />&nbsp;&nbsp;&nbsp;&nbsp;竟亦何异。陛下宜及少壮，恣意欢乐，一日可以当千年，无为自勤约也。”帝悦<br /><br />&nbsp;&nbsp;&nbsp;&nbsp;其言，弥加淫侈。士开既导帝以非道，身又擅权，竟为御史中丞所杀。<br /><br />&nbsp;&nbsp;&nbsp;&nbsp;武平中，陈人寇彭城，后主发言忧惧，侍中韩长鸾进曰：“纵失河南，犹得<br /><br />&nbsp;&nbsp;&nbsp;&nbsp;为龟兹国子。淮南今没，何足多虑。人生几何时，但为乐，不须忧也。”帝甚悦，<br /><br />&nbsp;&nbsp;&nbsp;&nbsp;遂耽荒酒色，不以天下为虞。未几，为周所灭。<br /><br />&nbsp;&nbsp;&nbsp;&nbsp;武平七年，后主为周师所败，走至邺，自称太上皇，传位于太子恒，改元隆<br /><br />&nbsp;&nbsp;&nbsp;&nbsp;化。时人离合其字曰“降死”。竟降周而死。<br /><br />&nbsp;&nbsp;&nbsp;&nbsp;周武帝改元为宣政，梁主萧岿离合其字为“宇文亡日”。其年六月，帝崩。<br /><br />&nbsp;&nbsp;&nbsp;&nbsp;宣帝在东宫时，不修法度，武帝数挞之。及嗣位，摸其痕而大骂曰：“死晚<br /><br />&nbsp;&nbsp;&nbsp;&nbsp;也。”年又改元为大象，萧岿又离合其字曰“天子冢”。明年而帝崩。<br /><br />&nbsp;&nbsp;&nbsp;&nbsp;开皇初，梁王萧琮改元为广运。江陵父老相谓曰：“运之为字，军走也。吾<br /><br />&nbsp;&nbsp;&nbsp;&nbsp;君当为军所走乎？”其后琮朝京师而被拘留不反，其叔父岩掠居人以叛，梁国遂<br /><br />&nbsp;&nbsp;&nbsp;&nbsp;废。<br /><br />&nbsp;&nbsp;&nbsp;&nbsp;文帝名皇太子曰勇，晋王曰英，秦王曰俊，蜀王曰秀。开皇初，有人上书曰：<br /><br />&nbsp;&nbsp;&nbsp;&nbsp;“勇者一夫之用。又千人之秀为英，万人之秀为俊。斯乃布衣之美称，非帝王之<br /><br />&nbsp;&nbsp;&nbsp;&nbsp;嘉名也。”帝不省。时人呼杨姓多为嬴者。或言于上曰：“杨英反为嬴殃。”帝<br /><br />&nbsp;&nbsp;&nbsp;&nbsp;闻而不怿，遽改之。其后勇、俊、秀皆被废黜，炀帝嗣位，终失天下，卒为杨氏<br /><br />&nbsp;&nbsp;&nbsp;&nbsp;之殃。<br /><br />&nbsp;&nbsp;&nbsp;&nbsp;炀帝即位，号年曰大业。识者恶之，曰：“于字离合为‘大苦来’也。”寻<br /><br />&nbsp;&nbsp;&nbsp;&nbsp;而天下丧乱，率土遭荼炭之酷焉。<br /><br />&nbsp;&nbsp;&nbsp;&nbsp;炀帝常从容谓秘书郎虞世南曰：“我性不欲人谏。若位望通显而来谏我，以<br /><br />&nbsp;&nbsp;&nbsp;&nbsp;求当世之名者，弥所不耐。至于卑贱之士，虽少宽假，然卒不置之于地。汝其知<br /><br />&nbsp;&nbsp;&nbsp;&nbsp;之！”时议者以为古先哲王之驭天下也，明四目，达四聪，悬敢谏之鼓，立书谤<br /><br />&nbsp;&nbsp;&nbsp;&nbsp;之木，以闻言者之路，犹恐忠言之不至。由是泽敷四海，庆流子孙。而帝恶直言，<br /><br />&nbsp;&nbsp;&nbsp;&nbsp;雠谏士，其能久乎！竟逢杀逆。<br /><br />&nbsp;&nbsp;&nbsp;&nbsp;○旱<br /><br />&nbsp;&nbsp;&nbsp;&nbsp;梁天监元年，大旱，米斗五千，人多饿死。《洪范五行传》曰：“君持亢阳<br /><br />&nbsp;&nbsp;&nbsp;&nbsp;之节，兴师动众，劳人过度，以起城邑，不顾百姓，臣下悲怨。然而心不能纵，<br /><br />&nbsp;&nbsp;&nbsp;&nbsp;故阳气盛而失度，阴气沉而不附。阳气盛，旱灾应也。”初，帝起兵襄阳，破张<br /><br />&nbsp;&nbsp;&nbsp;&nbsp;冲，败陈伯之，及平建康，前后连战，百姓劳敝，及即位后，复与魏交兵不止之<br /><br />&nbsp;&nbsp;&nbsp;&nbsp;应也。<br /><br />&nbsp;&nbsp;&nbsp;&nbsp;陈太建十二年春，不雨至四月。先是周师掠淮北，始兴王叔陵等诸军败绩，<br /><br />&nbsp;&nbsp;&nbsp;&nbsp;淮北之地皆没于周，盖其应也。<br /><br />&nbsp;&nbsp;&nbsp;&nbsp;东魏天平四年，并、肆、汾、建、晋、绛、秦、陕等诸州大旱，人多流散。<br /><br />&nbsp;&nbsp;&nbsp;&nbsp;是岁，齐神武与西魏战于沙苑，败绩，死者数万。<br /><br />&nbsp;&nbsp;&nbsp;&nbsp;东魏武定二年冬春旱。先是西魏师入洛阳，神武亲帅军大战于邙山，死者数<br /><br />&nbsp;&nbsp;&nbsp;&nbsp;万。<br /><br />&nbsp;&nbsp;&nbsp;&nbsp;后齐天保九年夏，大旱。先是大发卒筑长城四百余里，劳役之应也。<br /><br />&nbsp;&nbsp;&nbsp;&nbsp;乾明元年春，旱。先是发卒数十万筑金凤、圣应、崇光三台，穷极侈丽，不<br /><br />&nbsp;&nbsp;&nbsp;&nbsp;恤百姓，亢阳之应也。<br /><br />&nbsp;&nbsp;&nbsp;&nbsp;河清二年四月，并、晋已西五州旱。是岁，发卒筑轵关。突厥二十万众毁长<br /><br />&nbsp;&nbsp;&nbsp;&nbsp;城，寇恒州。<br /><br />&nbsp;&nbsp;&nbsp;&nbsp;后主天统二年春，旱。是时大发卒，起大明宫。<br /><br />&nbsp;&nbsp;&nbsp;&nbsp;开皇四年已后，京师频旱。时迁都龙首，建立宫室，百姓劳敝，亢阳之应也。<br /><br />&nbsp;&nbsp;&nbsp;&nbsp;大业四年，燕、代缘边诸郡旱。时发卒百余万筑长城，帝亲巡塞表，百姓失<br /><br />&nbsp;&nbsp;&nbsp;&nbsp;业，道相望。<br /><br />&nbsp;&nbsp;&nbsp;&nbsp;八年，天下旱，百姓流亡。时发四海兵，帝亲征高丽，六军冻馁，死者十八<br /><br />&nbsp;&nbsp;&nbsp;&nbsp;九。十三年，天下大旱。时郡县乡邑，悉遣筑城，发男女，无少长，皆就役。<br /><br />&nbsp;&nbsp;&nbsp;&nbsp;○诗妖<br /><br />&nbsp;&nbsp;&nbsp;&nbsp;梁天监三年六月八日，武帝讲于重云殿，沙门志公忽然起歌乐，须臾悲<br /><br />&nbsp;&nbsp;&nbsp;&nbsp;泣，因赋五言诗曰：“乐哉三十余，悲哉五十里！但看八十三，子地妖灾起。佞<br /><br />&nbsp;&nbsp;&nbsp;&nbsp;臣作欺妄，贼臣灭君子。若不信吾语，龙时侯贼起。且至马中间，衔悲不见喜。”<br /><br />&nbsp;&nbsp;&nbsp;&nbsp;梁自天监至于大同，三十余年，江表无事。至太清二年，台城陷，帝享国四十八<br /><br />&nbsp;&nbsp;&nbsp;&nbsp;年，所言五十里也。太清元年八月十三，而侯景自悬瓠来降。在丹阳之北，子地。<br /><br />&nbsp;&nbsp;&nbsp;&nbsp;帝惑朱异之言以纳景。景之作乱，始自戊辰之岁。至午年，帝忧崩。十年四月八<br /><br />&nbsp;&nbsp;&nbsp;&nbsp;日，志公于大会中又作诗曰：“兀尾狗子始著狂，欲死不死啮人伤，须臾之间自<br /><br />&nbsp;&nbsp;&nbsp;&nbsp;灭亡。患在汝阴死三湘，横尸一旦无人藏。”侯景小字狗子，初自悬瓠来降，悬<br /><br />&nbsp;&nbsp;&nbsp;&nbsp;瓠则古之汝南也。巴陵南有地名三湘，即景奔败之所。<br /><br />&nbsp;&nbsp;&nbsp;&nbsp;天监中，茅山隐士陶弘景为五言诗曰：“夷甫任散诞，平叔坐谈空，不意昭<br /><br />&nbsp;&nbsp;&nbsp;&nbsp;阳殿，忽作单于宫。”及大同之季，公卿唯以谈玄为务。夷甫、平叔，朝贤也。<br /><br />&nbsp;&nbsp;&nbsp;&nbsp;侯景作乱，遂居昭阳殿。<br /><br />&nbsp;&nbsp;&nbsp;&nbsp;大同中，童谣曰：“青丝白马寿阳来。”其后侯景破丹阳，乘白马，以青丝<br /><br />&nbsp;&nbsp;&nbsp;&nbsp;为羁勒。<br /><br />&nbsp;&nbsp;&nbsp;&nbsp;陈初，有童谣曰：“黄班青骢马，发自寿阳濉＠词倍气末，去日春风始。”<br /><br />&nbsp;&nbsp;&nbsp;&nbsp;其后陈主果为韩擒所败。擒本名擒虎，黄班之谓也。破建康之始，复乘青骢马，<br /><br />&nbsp;&nbsp;&nbsp;&nbsp;往反时节皆相应。<br /><br />&nbsp;&nbsp;&nbsp;&nbsp;陈时，江南盛歌王献之《桃叶》之词曰：“桃叶复桃叶，渡江不用楫。但度<br /><br />&nbsp;&nbsp;&nbsp;&nbsp;无所苦，我自迎接汝。”晋王伐陈之始，置营桃叶山下，及韩擒渡江，大将任蛮<br /><br />&nbsp;&nbsp;&nbsp;&nbsp;奴至新林以导北军之应。<br /><br />&nbsp;&nbsp;&nbsp;&nbsp;陈后主造齐云观，国人歌之曰：“齐云观，寇来无际畔。”功未毕，而为隋<br /><br />&nbsp;&nbsp;&nbsp;&nbsp;师所虏。<br /><br />&nbsp;&nbsp;&nbsp;&nbsp;祯明初，后主作新歌，词甚哀怨，令后宫美人习而歌之。其辞曰：“玉树后<br /><br />&nbsp;&nbsp;&nbsp;&nbsp;庭花，花开不复久。”时人以歌谶，此其不久兆也。<br /><br />&nbsp;&nbsp;&nbsp;&nbsp;齐神武始移都于邺，时有童谣云：“可怜青雀子，飞入邺城里。作窠犹未成，<br /><br />&nbsp;&nbsp;&nbsp;&nbsp;举头失乡里。寄书与妇母，好看新妇子。”魏孝静帝者，清河王之子也。后则神<br /><br />&nbsp;&nbsp;&nbsp;&nbsp;武之女。邺都宫室未备，即逢禅代，作窠未成之效也。孝静寻崩，文宣以后为太<br /><br />&nbsp;&nbsp;&nbsp;&nbsp;原长公主，降于杨帧Ｊ甭后尚在，故言寄书于妇母。新妇子，斥后也。<br /><br />&nbsp;&nbsp;&nbsp;&nbsp;武定中，有童谣云：“百尺高竿摧折，水底燃灯澄灭。”高者，齐姓也。澄，<br /><br />&nbsp;&nbsp;&nbsp;&nbsp;文襄名。五年，神武崩，摧折之应。七年，文襄遇盗所害，澄灭之徵也。<br /><br />&nbsp;&nbsp;&nbsp;&nbsp;天保中，陆法和入国，书其屋壁曰：“十年天子为尚可，百日天子急如火，<br /><br />&nbsp;&nbsp;&nbsp;&nbsp;周年天子迭代坐。”时文宣帝享国十年而崩。废帝嗣立百余日，用替厥位，孝昭<br /><br />&nbsp;&nbsp;&nbsp;&nbsp;即位一年而崩。此其效也。<br /><br />&nbsp;&nbsp;&nbsp;&nbsp;武平元年，童谣曰：“狐截尾，你欲除我我除你。”其年四月，陇东王胡长<br /><br />&nbsp;&nbsp;&nbsp;&nbsp;仁谋遣刺客杀和士开，事露，返为士开所谮死。<br /><br />&nbsp;&nbsp;&nbsp;&nbsp;二年，童谣曰：“和士开，七月三十日，将你向南台。”小儿唱讫，一时拍<br /><br />&nbsp;&nbsp;&nbsp;&nbsp;手云：“杀却。”至七月二十五日，御史中丞、琅邪王俨执士开，送于南台而斩<br /><br />&nbsp;&nbsp;&nbsp;&nbsp;之。是岁，又有童谣曰：“七月刈禾伤早，九月吃糕正好。十月洗荡饭瓮，十一<br /><br />&nbsp;&nbsp;&nbsp;&nbsp;月出却赵老。”七月士开被诛，九月琅邪王遇害，十一月赵彦深出为西兖州刺史。<br /><br />&nbsp;&nbsp;&nbsp;&nbsp;武平末，童谣曰：“黄花势欲落，清樽但满酌。”时穆后母子淫僻，干预朝<br /><br />&nbsp;&nbsp;&nbsp;&nbsp;政，时人患之。穆后小字黄花，寻逢齐亡，欲落之应也。<br /><br />&nbsp;&nbsp;&nbsp;&nbsp;邺中又有童谣曰：“金作扫帚玉作把，净扫殿屋迎西家。”未几，周师入邺。<br /><br />&nbsp;&nbsp;&nbsp;&nbsp;周初有童谣曰：“白杨树头金鸡鸣，只有阿舅无外甥。”静帝隋氏之甥，既<br /><br />&nbsp;&nbsp;&nbsp;&nbsp;逊位而崩，诸舅强盛。<br /><br />&nbsp;&nbsp;&nbsp;&nbsp;周宣帝与宫人夜中连臂蹋蹀而歌曰：“自知身命促，把烛夜行游。”帝即位<br /><br />&nbsp;&nbsp;&nbsp;&nbsp;三年而崩。<br /><br />&nbsp;&nbsp;&nbsp;&nbsp;开皇十年，高祖幸并州，宴秦孝王及王子相。帝为四言诗曰：“红颜讵几，<br /><br />&nbsp;&nbsp;&nbsp;&nbsp;玉貌须臾。一朝花落，白发难除。明年后岁，谁有谁无。”明年而子相卒，十八<br /><br />&nbsp;&nbsp;&nbsp;&nbsp;年而秦孝王薨。<br /><br />&nbsp;&nbsp;&nbsp;&nbsp;大业十一年，炀帝自京师如东都，至长乐宫，饮酒大醉，因赋五言诗。其卒<br /><br />&nbsp;&nbsp;&nbsp;&nbsp;章曰：“徒有归飞心，无复因风力”。令美人再三吟咏，帝泣下沾襟，侍御者莫<br /><br />&nbsp;&nbsp;&nbsp;&nbsp;不欷[。帝因幸江都，复作五言诗曰：“求归不得去，真成遭个春。鸟声争劝酒，<br /><br />&nbsp;&nbsp;&nbsp;&nbsp;梅花笑杀人。”帝以三月被弑，即遭春之应也。是年盗贼蜂起，道路隔绝，帝惧，<br /><br />&nbsp;&nbsp;&nbsp;&nbsp;遂无还心。帝复梦二竖子歌曰：“住亦死，去亦死。未若乘船渡江水。”由是筑<br /><br />&nbsp;&nbsp;&nbsp;&nbsp;宫丹阳，将居焉。功未就而帝被杀。<br /><br />&nbsp;&nbsp;&nbsp;&nbsp;大业中，童谣曰：“桃李子，鸿鹄绕阳山，宛转花林里。莫浪语，谁道许。”<br /><br />&nbsp;&nbsp;&nbsp;&nbsp;其后李密坐杨玄感之逆，为吏所拘，在路逃叛。潜结群盗，自阳城山而来，袭破<br /><br />&nbsp;&nbsp;&nbsp;&nbsp;洛口仓，后复屯兵苑内。莫浪语，密也。宇文化及自号许国，寻亦破灭。谁道许<br /><br />&nbsp;&nbsp;&nbsp;&nbsp;者，盖惊疑之辞也。<br /><br />&nbsp;&nbsp;&nbsp;&nbsp;○毛虫之孽<br /><br />&nbsp;&nbsp;&nbsp;&nbsp;梁武帝中大同元年，邵陵王纶在南徐州卧内，方昼，有狸斗于可希堕而<br /><br />&nbsp;&nbsp;&nbsp;&nbsp;获之。太清中，遇侯景之乱，将兵援台城。至钟山，有蛰熊无何至，啮纶所乘马。<br /><br />&nbsp;&nbsp;&nbsp;&nbsp;毛虫之孽也。纶寻为王僧辩所败，亡至南阳，为西魏所杀。<br /><br />&nbsp;&nbsp;&nbsp;&nbsp;中大同中，每夜狐鸣阙下，数年乃止。京房《易飞候》曰：“野兽群鸣，邑<br /><br />&nbsp;&nbsp;&nbsp;&nbsp;中且空虚。”俄而国乱，丹阳死丧略尽。<br /><br />&nbsp;&nbsp;&nbsp;&nbsp;陈祯明初，狐入床下，捕之不获。京房《易飞候》曰：“狐入君室，室不居。”<br /><br />&nbsp;&nbsp;&nbsp;&nbsp;未几而国灭。<br /><br />&nbsp;&nbsp;&nbsp;&nbsp;东魏武定三年九月，豹入邺城南门，格杀之。五年八月，豹又上铜爵台。京<br /><br />&nbsp;&nbsp;&nbsp;&nbsp;房《易飞候》曰：“野兽入邑，及至朝廷若道，上官府门，有大害，君亡。”是<br /><br />&nbsp;&nbsp;&nbsp;&nbsp;岁，东魏师败于玉壁，神武遇疾崩。<br /><br />&nbsp;&nbsp;&nbsp;&nbsp;后齐武平二年，有兔出庙社之中。京房《易飞候》曰：“兔入王室，其君亡。”<br /><br />&nbsp;&nbsp;&nbsp;&nbsp;案庙者，祖宗之神室也。后五岁，周师入邺，后主东奔。<br /><br />&nbsp;&nbsp;&nbsp;&nbsp;武平末，并、肆诸州多狼而食人。《洪范五行传》曰：“狼，贪暴之兽，大<br /><br />&nbsp;&nbsp;&nbsp;&nbsp;体以白色为主，兵之表也。又似犬，近犬祸也。”京房《易传》曰：“君将无道，<br /><br />&nbsp;&nbsp;&nbsp;&nbsp;害将及人，去之深山以全身。厥妖狼食人。”时帝任用小人，竟为贪暴，残贼人<br /><br />&nbsp;&nbsp;&nbsp;&nbsp;物，食人之应。寻为周军所灭，兵之象也。<br /><br />&nbsp;&nbsp;&nbsp;&nbsp;武平中，朔州府门外，无何有小儿脚迹，又拥土为城雉之状。时人怪而察之，<br /><br />&nbsp;&nbsp;&nbsp;&nbsp;乃狐媚所为，渐流至并、邺。与武定三年同占。是岁，南安王思好起兵于北朔，<br /><br />&nbsp;&nbsp;&nbsp;&nbsp;直指并州，为官军所败。郑子饶、羊法皓等复乱山东。<br /><br />&nbsp;&nbsp;&nbsp;&nbsp;○犬祸<br /><br />&nbsp;&nbsp;&nbsp;&nbsp;后齐天保四年，邺中及顿丘并有犬与女子交。《洪范五行传》曰：“异类不<br /><br />&nbsp;&nbsp;&nbsp;&nbsp;当交而交，悖乱之气。犬交人为犬祸。”犬祸者，亢阳失众之应也。时帝不恤国<br /><br />&nbsp;&nbsp;&nbsp;&nbsp;政，恩泽不流于其国。<br /><br />&nbsp;&nbsp;&nbsp;&nbsp;后主时，犬为开府仪同，雌者有夫人郡君之号，给兵以奉养，食以粱肉，藉<br /><br />&nbsp;&nbsp;&nbsp;&nbsp;以茵蓐。天夺其心，爵加于犬，近犬祸也。天意若曰，卿士皆类犬。后主不悟，<br /><br />&nbsp;&nbsp;&nbsp;&nbsp;遂以取灭。<br /><br />&nbsp;&nbsp;&nbsp;&nbsp;后周保定三年，有犬生子，腰已后分为两身，二尾六足。犬猛畜而有爪牙，<br /><br />&nbsp;&nbsp;&nbsp;&nbsp;将士之象也。时宇文护与侯伏、侯龙恩等，有谋怀贰。犬体后分，此其应也。<br /><br />&nbsp;&nbsp;&nbsp;&nbsp;大业元年，雁门百姓间犬多去其主，群聚于野，形顿变如狼而啖噬行人，数<br /><br />&nbsp;&nbsp;&nbsp;&nbsp;年而止。《五行传》曰：“犬，守御者也，而今去其主，臣下不附之象。形变如<br /><br />&nbsp;&nbsp;&nbsp;&nbsp;狼，狼色白，为主兵之应也。”其后帝穷兵黩武，劳役不息。天戒若曰，无为劳<br /><br />&nbsp;&nbsp;&nbsp;&nbsp;役，守御之臣将叛而为害。帝不悟，遂起长城之役。续有西域、辽东之举，天下<br /><br />&nbsp;&nbsp;&nbsp;&nbsp;怨叛。及江都之变，并宿卫之臣也。<br /><br />&nbsp;&nbsp;&nbsp;&nbsp;○白眚白祥<br /><br />&nbsp;&nbsp;&nbsp;&nbsp;梁大同二年，地生白毛，长二尺，近白祥也。孙盛以为劳人之异。先是大发<br /><br />&nbsp;&nbsp;&nbsp;&nbsp;卒筑浮山堰，功费钜亿，功垂就而复溃者，数矣。百姓厌役，吁嗟满道。<br /><br />&nbsp;&nbsp;&nbsp;&nbsp;齐河清元年九月，沧州及长城之下，地多生毛，或白或黑，长四五寸，近白<br /><br />&nbsp;&nbsp;&nbsp;&nbsp;祥也。时北筑长城，内兴三台，人苦劳役。<br /><br />&nbsp;&nbsp;&nbsp;&nbsp;开皇六年七月，京师雨毛，如发尾，长者三尺余，短者六七寸。京房《易飞<br /><br />&nbsp;&nbsp;&nbsp;&nbsp;候》曰：“天雨毛，其国大饥。”是时关中旱，米粟涌贵。<br /><br />&nbsp;&nbsp;&nbsp;&nbsp;后齐天统初，岱山封禅坛玉璧自出，近白祥也。岱山，王者易姓告代之所，<br /><br />&nbsp;&nbsp;&nbsp;&nbsp;玉璧所用币而自出，将有易姓者用币之象。其后齐亡，地入于周，及高祖受周禅，<br /><br />&nbsp;&nbsp;&nbsp;&nbsp;天下一统，焚柴太山告祠之应也。<br /><br />&nbsp;&nbsp;&nbsp;&nbsp;武平三年，白水岩下青石壁傍，有文曰：“齐亡走。”人改之为“上延”，<br /><br />&nbsp;&nbsp;&nbsp;&nbsp;后主以为嘉瑞，百僚毕贺。后周师入国，后主果弃邺而走。<br /><br />&nbsp;&nbsp;&nbsp;&nbsp;开皇十七年，石陨于武安、滏阳间十余。《洪范五行传》曰：“石自高陨者，<br /><br />&nbsp;&nbsp;&nbsp;&nbsp;君将有危殆也。”后七载，帝崩。<br /><br />&nbsp;&nbsp;&nbsp;&nbsp;开皇末，高祖于宫中埋二小石于地，以志置床之所。未几，变为玉。刘向曰：<br /><br />&nbsp;&nbsp;&nbsp;&nbsp;“玉者至贵也。贱将为贵之象。”及大业末，盗皆c名号。<br /><br />&nbsp;&nbsp;&nbsp;&nbsp;大业十三年，西平郡有石，文曰：“天子立千年。”百僚称贺。有识者尤之<br /><br />&nbsp;&nbsp;&nbsp;&nbsp;曰：“千年万岁者，身后之意也。今称立千年者，祸在非远。”明年而帝被杀。<br /><br />&nbsp;&nbsp;&nbsp;&nbsp;○木l金<br /><br />&nbsp;&nbsp;&nbsp;&nbsp;梁大同十二年，曲阿建陵隧口石麒麟动。木l金也。动者，迁移之象。天戒<br /><br />&nbsp;&nbsp;&nbsp;&nbsp;若曰，园陵无主，石麟将为人所徙也。后竟国亡。<br /><br />&nbsp;&nbsp;&nbsp;&nbsp;后齐河清四年，殿上石自起，两两相击。眭孟以为石阴类，下人象，殿上石<br /><br />&nbsp;&nbsp;&nbsp;&nbsp;自起者，左右亲人离叛之应。及周师东伐，宠臣尉相愿、乞扶贵和兄弟、韩建业<br /><br />&nbsp;&nbsp;&nbsp;&nbsp;之徒，皆叛入周。<br /><br />&nbsp;&nbsp;&nbsp;&nbsp;梁大同十二年正月，送辟邪二于建陵。左双角者至陵所。右独角者，将引，<br /><br />&nbsp;&nbsp;&nbsp;&nbsp;于车上振跃者三。车两辕俱折。因换车。未至陵二里，又跃者三，每一振则车侧<br /><br />&nbsp;&nbsp;&nbsp;&nbsp;人莫不耸奋，去地三四尺，车轮陷入土三寸。木┙鹨病Ａ跸蛟唬骸笆е谛模<br /><br />&nbsp;&nbsp;&nbsp;&nbsp;令不行，言不从，以乱金气也。石为阴，臣象也。臣将为变之应。”梁武暮年，<br /><br />&nbsp;&nbsp;&nbsp;&nbsp;不以政事为意，君臣唯讲佛经、谈玄而已。朝纲紊乱，令不行，言不从之咎也。<br /><br />&nbsp;&nbsp;&nbsp;&nbsp;其后果致侯景之乱。<br /><br />&nbsp;&nbsp;&nbsp;&nbsp;周建德元年，濮阳郡有石像，郡官令载向府，将刮取金。在道自跃投地，如<br /><br />&nbsp;&nbsp;&nbsp;&nbsp;此者再。乃以大绳缚著车壁，又绝绳而下。时帝既灭齐，又事淮南，征伐不息，<br /><br />&nbsp;&nbsp;&nbsp;&nbsp;百姓疲敝，失众心之应也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885238);">加入书签</a><a
                        href="885222.html">上一页</a>&larr;<a href="index.html">返回列表</a>&rarr;<a
                            href="885255.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885222.html"; var next_page = "885255.html"; var index_page = "index.html"; var sortid = "9"; var article_id = "13945"; var chapter_id = "885238"; var articlename = "隋书"; var chaptername = " 卷二十二 志第十七"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>