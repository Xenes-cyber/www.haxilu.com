<!DOCTYPE html>
<html>
<head>
<meta charset="gbk" />
<title>隋书- 卷二十九 志二十四-在线阅读-哈西文学网</title>
<meta name="keywords" content="魏征，隋书， 卷二十九 志二十四全文， 卷二十九 志二十四在线阅读 哈西文学网" />
<meta name="description" content="哈西文学网提供魏征的隋书  卷二十九 志二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885390.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885390.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 志二十四</h1>
            <div class="link xb">
                <a href="885369.html">上一页</a>&larr;<a href="index.html">返回列表</a>&rarr;<a
                    href="885411.html">下一页</a></div>			
            <div id="BookText">&nbsp;&nbsp;&nbsp;&nbsp;◎地理上<br /><br />&nbsp;&nbsp;&nbsp;&nbsp;自古圣王之受命也，莫不体国经野，以为人极。上应躔次，下裂山河，分疆<br /><br />&nbsp;&nbsp;&nbsp;&nbsp;画界，建都锡社。是以放勋御历，修职贡者九州；文命会同，执玉帛者万国。洎<br /><br />&nbsp;&nbsp;&nbsp;&nbsp;乎殷迁夏鼎，周黜殷命，虽质文之用不同，损益之途或革，而封建之制，率由旧<br /><br />&nbsp;&nbsp;&nbsp;&nbsp;章。于是分土惟三，列爵惟五，千里以制畿甸，九服以别要荒。十国为连，连有<br /><br />&nbsp;&nbsp;&nbsp;&nbsp;帅，倍连为卒，卒有正。皆所以式固鸿基，蕃屏王室，兴邦致化，康俗庇人者欤！<br /><br />&nbsp;&nbsp;&nbsp;&nbsp;周德既衰，诸侯力政，干戈日用，戎马生郊。强陵弱，众暴寡，鲁灭于楚，郑灭<br /><br />&nbsp;&nbsp;&nbsp;&nbsp;于韩，田氏篡齐，六卿分晋。其余弑君亡国，不得守其社稷者，不可胜数。逮于<br /><br />&nbsp;&nbsp;&nbsp;&nbsp;七雄竞逐，二帝争强，疆埸之事，一彼一此。秦始皇据百二之岩险，奋六世之余<br /><br />&nbsp;&nbsp;&nbsp;&nbsp;烈，力争天下，蚕食诸侯，在位二十余年，遂乃削平宇内。惩周氏之微弱，恃狙<br /><br />&nbsp;&nbsp;&nbsp;&nbsp;诈以为强，蔑弃经典，罢侯置守。子弟无立锥之地，功臣无尺土之赏，身没而区<br /><br />&nbsp;&nbsp;&nbsp;&nbsp;宇幅裂，及子而社稷沦胥。汉高祖挺神武之宏图，扫清祸乱，矫秦皇之失策，封<br /><br />&nbsp;&nbsp;&nbsp;&nbsp;建王侯，并跨州连邑，有逾古典，而郡县之制，无改于秦。逮于孝武，务勤远略，<br /><br />&nbsp;&nbsp;&nbsp;&nbsp;南兼百越，东定三韩。通邛、笮之险途，断匈奴之右臂，虽声教远洎，而人亦劳<br /><br />&nbsp;&nbsp;&nbsp;&nbsp;止。昭、宣之后，罢战务农，户口既其滋多，郡县亦有增置。至于平帝，郡国一<br /><br />&nbsp;&nbsp;&nbsp;&nbsp;百有三，户一千二百二十三万。光武中兴，承王莽之余弊，兵戈不戢，饥疫荐臻，<br /><br />&nbsp;&nbsp;&nbsp;&nbsp;率土遗黎，十才一二，乃并省郡县，四百余所。明、章之后，渐至滋繁，郡县之<br /><br />&nbsp;&nbsp;&nbsp;&nbsp;数，有加曩日。逮炎灵数尽，三国争强，兵革屡兴，户口减半。有晋太康之后，<br /><br />&nbsp;&nbsp;&nbsp;&nbsp;文轨方同，大抵编户二百六十余万。寻而五胡逆乱，二帝播迁，东晋洎于宋、齐，<br /><br />&nbsp;&nbsp;&nbsp;&nbsp;僻陋江左，苻、姚之与刘、石，窃据中原，事迹纠纷，难可具纪。<br /><br />&nbsp;&nbsp;&nbsp;&nbsp;梁武帝除暴宁乱，奄有旧吴，天监十年，有州二十三，郡三百五十，县千二<br /><br />&nbsp;&nbsp;&nbsp;&nbsp;十二。其后务恢境宇，频事经略，开拓闽、越，克复淮浦，平俚洞，破羊柯，<br /><br />&nbsp;&nbsp;&nbsp;&nbsp;又以旧州遐阔，多有析置。大同年中，州一百七，郡县亦称于此。既而侯景构祸，<br /><br />&nbsp;&nbsp;&nbsp;&nbsp;台城沦陷，坟籍散逸，注记无遗，郡县户口，不能详究。逮于陈氏，土宇弥蹙，<br /><br />&nbsp;&nbsp;&nbsp;&nbsp;西亡蜀、汉，北丧淮、肥，威力所加，不出荆、扬之域。州有四十二，郡唯一百<br /><br />&nbsp;&nbsp;&nbsp;&nbsp;九，县四百三十八，户六十万。后齐承魏末丧乱，与周人抗衡，虽开拓淮南，而<br /><br />&nbsp;&nbsp;&nbsp;&nbsp;郡县僻小。天保之末，总加并省，洎乎国灭，州九十有七，郡一百六十，县三百<br /><br />&nbsp;&nbsp;&nbsp;&nbsp;六十五，户三百三万，周氏初有关中，百度草创，遂乃训兵教战，务谷劝农，南<br /><br />&nbsp;&nbsp;&nbsp;&nbsp;清江汉，西兼巴蜀，卒能以寡击众，戡定强邻。及于东夏削平，多有省废。大象<br /><br />&nbsp;&nbsp;&nbsp;&nbsp;二年，通计州二百一十一，郡五百八，县一千一百二十四。<br /><br />&nbsp;&nbsp;&nbsp;&nbsp;高祖受终，惟新朝政，开皇三年，遂废诸郡。洎于九载，廓定江表，寻以户<br /><br />&nbsp;&nbsp;&nbsp;&nbsp;口滋多，析置州县。炀帝嗣位，又平林邑，更置三州。既而并省诸州，寻即改州<br /><br />&nbsp;&nbsp;&nbsp;&nbsp;为郡，乃置司隶刺史，分部巡察。五年，平定吐谷浑，更置四郡。大凡郡一百九<br /><br />&nbsp;&nbsp;&nbsp;&nbsp;十，县一千二百五十五，户八百九十万七千五百四十六，口四千六百一万九千九<br /><br />&nbsp;&nbsp;&nbsp;&nbsp;百五十六。垦田五千五百八十五万四千四十一顷。其邑居道路，山河沟洫，沙碛<br /><br />&nbsp;&nbsp;&nbsp;&nbsp;咸卤，丘陵阡陌，皆不预焉。东西九千三百里，南北万四千八百一十五里，东南<br /><br />&nbsp;&nbsp;&nbsp;&nbsp;皆至于海，西至且末，北至五原，隋氏之盛，极于此也。<br /><br />&nbsp;&nbsp;&nbsp;&nbsp;京兆郡（开皇三年，置雍州。城东西十八里一百一十五步，南北十五里一百<br /><br />&nbsp;&nbsp;&nbsp;&nbsp;七十五步。东面通化、春明、延兴三门，南面启夏、明德、安化三门，西面延平、<br /><br />&nbsp;&nbsp;&nbsp;&nbsp;金光、开远三门，北面光化一门。里一百六，市二。大业三年，改州为郡，故名<br /><br />&nbsp;&nbsp;&nbsp;&nbsp;焉。置尹。）统县二十二，户三十万八千四百九十九。<br /><br />&nbsp;&nbsp;&nbsp;&nbsp;大兴（开皇三年置。后周于旧郡置县曰万年。高祖龙潜，封号大兴，故至是<br /><br />&nbsp;&nbsp;&nbsp;&nbsp;改焉。有长乐宫。有后魏杜城县、西霸城县、西魏山北县，并后周废。）长安<br /><br />&nbsp;&nbsp;&nbsp;&nbsp;（带郡。有仙都、福阳、太平等宫。有关官。有旧长安城。）始平（故置扶风郡，<br /><br />&nbsp;&nbsp;&nbsp;&nbsp;开皇三年郡废。）武功（后周置武功郡，建德中郡废。有永丰渠、普济渠。）T<br /><br />&nbsp;&nbsp;&nbsp;&nbsp;（后周置周南郡及恒州，又有仓城、温汤二县，寻并废。有司竹园，有宜寿、<br /><br />&nbsp;&nbsp;&nbsp;&nbsp;仙游、文山、凤皇等宫。有关官。有太一山。有温汤。）醴泉（后魏曰宁夷，西<br /><br />&nbsp;&nbsp;&nbsp;&nbsp;魏置宁夷郡。后周改为秦郡，后废，又以新，甘泉二县入焉。开皇十八年改县<br /><br />&nbsp;&nbsp;&nbsp;&nbsp;名醴泉。有甘泉水、波水、浪水。有九\山、温秀岭。）上宜（开皇十七年置，<br /><br />&nbsp;&nbsp;&nbsp;&nbsp;有旧莫西县，十八年改名好，大业三年废入焉。）（有甘泉宫。有终南山。<br /><br />&nbsp;&nbsp;&nbsp;&nbsp;有涝水。）蓝田（后周置蓝田郡，寻废郡，及白鹿、玉山二县入焉。有关官。有<br /><br />&nbsp;&nbsp;&nbsp;&nbsp;滋水。）新丰（有温汤。）华原（后魏置北雍州，西魏改为宜州，又置北地郡，<br /><br />&nbsp;&nbsp;&nbsp;&nbsp;寻改为通川郡。开皇初郡废，大业初州废，及土门县入焉。有沮水、频山。）宜<br /><br />&nbsp;&nbsp;&nbsp;&nbsp;君（旧置宜郡，开皇初郡废，有清水。）同官，郑（后魏置东雍州，并华山郡。<br /><br />&nbsp;&nbsp;&nbsp;&nbsp;西魏改曰华州。开皇初郡废。大业初州废。有少华山。）渭南（后魏置渭南郡，<br /><br />&nbsp;&nbsp;&nbsp;&nbsp;西魏分置灵源、中源二县，后周郡及二县并废入焉。有步寿宫。）万年，高陵<br /><br />&nbsp;&nbsp;&nbsp;&nbsp;（后魏曰高陆，大业初改焉。）三原（后周置建忠郡，建德初郡废。）泾阳（旧<br /><br />&nbsp;&nbsp;&nbsp;&nbsp;置咸阳县，开皇初废。有茂农渠。）云阳（旧置，后周置云阳郡，开皇初郡废。<br /><br />&nbsp;&nbsp;&nbsp;&nbsp;有泾水、五龙水、甘水、走马水。）富平（旧置北地郡，后周改曰中华郡，寻罢。<br /><br />&nbsp;&nbsp;&nbsp;&nbsp;有荆山。）华阴（有兴德宫。有关宫。有京辅都尉。有白渠。有华山。）<br /><br />&nbsp;&nbsp;&nbsp;&nbsp;冯翊郡（后魏置华州，西魏改曰同州。）统县八，户九万一千五百七十二。<br /><br />&nbsp;&nbsp;&nbsp;&nbsp;冯翊（后魏曰华阴。西魏改为武乡，置武乡郡。开皇初郡废，大业初改名冯<br /><br />&nbsp;&nbsp;&nbsp;&nbsp;翊，置冯翊郡。有沙苑。）韩城（开皇十八年置。有关官。有梁山，有鬼谷。）<br /><br />&nbsp;&nbsp;&nbsp;&nbsp;A阳，朝邑（后魏曰南五泉，西魏改焉。有长春宫。有关官，有朝坂。）澄城<br /><br />&nbsp;&nbsp;&nbsp;&nbsp;（后魏置澄城郡，后周并五泉县入焉。开皇初郡废。）蒲城（旧置南、北二白水。<br /><br />&nbsp;&nbsp;&nbsp;&nbsp;西魏改为蒲城，置白水郡，开皇初郡废。）下（旧置延寿郡。开皇初郡废，大<br /><br />&nbsp;&nbsp;&nbsp;&nbsp;业初并莲勺县入焉。有金氏陂。）白水（有五龙山、马兰山。）<br /><br />&nbsp;&nbsp;&nbsp;&nbsp;扶风郡（旧置岐州，）统县九，户九万二千二百二十三。<br /><br />&nbsp;&nbsp;&nbsp;&nbsp;雍（后魏置秦平郡，西魏改为歧山郡，开皇三年郡废。大业初置扶风郡。有<br /><br />&nbsp;&nbsp;&nbsp;&nbsp;岐阳宫。）岐山（后周曰三龙县，开皇十六年改名焉。又有后魏周城县，后周废。<br /><br />&nbsp;&nbsp;&nbsp;&nbsp;有岐山。）陈仓（后魏曰宛川，西魏改曰陈仓。后周置显州，寻州县俱废。开皇<br /><br />&nbsp;&nbsp;&nbsp;&nbsp;十八年置，曰陈仓。有陈仓山，有关官。）虢（后魏置武都郡，西魏改县曰洛邑。<br /><br />&nbsp;&nbsp;&nbsp;&nbsp;后周置朔州，州寻废郡开皇初废，大业初改县为虢。）d（旧曰平阳县，西魏改<br /><br />&nbsp;&nbsp;&nbsp;&nbsp;曰d城，后周废入周城县，开皇十八年改周城为渭滨，大业二年改为d。又后周<br /><br />&nbsp;&nbsp;&nbsp;&nbsp;置云州，建德中废。有安仁宫、凤泉宫。有太白山、五丈原。）普闰（大业初置。<br /><br />&nbsp;&nbsp;&nbsp;&nbsp;有仁寿宫。有漆水、岐水、杜水。）F源（西魏置陇东郡及F阴县，后改县曰杜<br /><br />&nbsp;&nbsp;&nbsp;&nbsp;阳。后周又曰F阴。开皇三年郡废，五年县改曰F源。又有西魏东秦州，后改为<br /><br />&nbsp;&nbsp;&nbsp;&nbsp;陇州，大业三年州废。有关官。有陇山、F山、F水。）F阳（旧置F阳郡，后<br /><br />&nbsp;&nbsp;&nbsp;&nbsp;周罢。）<br /><br />&nbsp;&nbsp;&nbsp;&nbsp;南由（后魏置，西魏改为镇，后周复置县。又有旧长蛇县，开皇末废。有关<br /><br />&nbsp;&nbsp;&nbsp;&nbsp;官。有盘龙山。）<br /><br />&nbsp;&nbsp;&nbsp;&nbsp;安定郡（旧置泾州。）统县七，户七万六千二百八十一。<br /><br />&nbsp;&nbsp;&nbsp;&nbsp;安定（带郡。）鹑觚（旧置赵平郡。后周废郡。并以宜禄县入焉。大业初分<br /><br />&nbsp;&nbsp;&nbsp;&nbsp;置灵台县，二年废。）阴盘（后魏置平凉郡，开皇初郡废。有卢水。）朝那（西<br /><br />&nbsp;&nbsp;&nbsp;&nbsp;魏置安武郡，及析置安武县。开皇三年郡县并废入焉。）良原（大业初置。）临<br /><br />&nbsp;&nbsp;&nbsp;&nbsp;泾（大业初置，初曰湫谷，寻改焉。）华亭（大业初置。有陇水、芮水。）<br /><br />&nbsp;&nbsp;&nbsp;&nbsp;北地郡（后魏置豳州，西魏改为宁州。大业初复曰豳州。）统县六，户七万<br /><br />&nbsp;&nbsp;&nbsp;&nbsp;六百九十。<br /><br />&nbsp;&nbsp;&nbsp;&nbsp;定安（旧置赵兴郡。开皇初郡废，大业初置北地郡。）罗川（旧曰阳周，开<br /><br />&nbsp;&nbsp;&nbsp;&nbsp;皇中改焉。又西魏置显州，后周废。有桥山。）彭原（旧曰彭阳。后魏置西北地<br /><br />&nbsp;&nbsp;&nbsp;&nbsp;郡，有洛蟠城。西魏置蔚州，有丰城。西魏置云州。后周二州并废。开皇初郡废，<br /><br />&nbsp;&nbsp;&nbsp;&nbsp;十八年改县曰彭原。有珊瑚水。）襄乐（后魏置襄乐郡，后周废。又西魏置燕州，<br /><br />&nbsp;&nbsp;&nbsp;&nbsp;后周废。又有子午山。）新平（旧曰白土，西魏置豳州。开皇四年改县为新平，<br /><br />&nbsp;&nbsp;&nbsp;&nbsp;大业初州废。）三水（西魏置恒州，寻废。）<br /><br />&nbsp;&nbsp;&nbsp;&nbsp;上郡（后魏置东秦州，后改为北华州。西魏改敷州。大业二年改为~城郡，<br /><br />&nbsp;&nbsp;&nbsp;&nbsp;后改为上郡。）统县五，户五万三千四百八十九。<br /><br />&nbsp;&nbsp;&nbsp;&nbsp;洛交（开皇三年置。大业三年置上郡。）内部（旧置敷州及内部郡。开皇三<br /><br />&nbsp;&nbsp;&nbsp;&nbsp;年郡废，大业初州废。）三川（旧名长城，西魏改焉。又有利仁县，寻废入焉。）<br /><br />&nbsp;&nbsp;&nbsp;&nbsp;~城（后魏曰敷城，大业初改焉。）洛川（有~水。）<br /><br />&nbsp;&nbsp;&nbsp;&nbsp;雕阴郡（西魏置绥州，大业初改为上州。）统县十一，户三万六千一十八。<br /><br />&nbsp;&nbsp;&nbsp;&nbsp;上县（西魏置安宁郡，与安宁、绥德、安人三县同置。开皇初郡废，改安人<br /><br />&nbsp;&nbsp;&nbsp;&nbsp;为吉万。大业初置雕阴郡，废安宁、吉万二县入。又后周置义良县，亦废入焉。）<br /><br />&nbsp;&nbsp;&nbsp;&nbsp;大斌（西魏置，仍立安政郡。开皇初废。有平水。）延福（西魏置，曰延陵。开<br /><br />&nbsp;&nbsp;&nbsp;&nbsp;皇中改焉。）儒林（后周置银州，开皇三年改名焉。大业初州废。）真乡（西魏<br /><br />&nbsp;&nbsp;&nbsp;&nbsp;置。后周置真乡郡，开皇初郡废。）开光（旧置开光郡，开皇三年郡废。有锼。）<br /><br />&nbsp;&nbsp;&nbsp;&nbsp;银城（后周置，曰石城，后改名焉。）城平（西魏置。）开疆（西魏置，有后魏<br /><br />&nbsp;&nbsp;&nbsp;&nbsp;抚宁郡，开皇三年郡废。）抚宁（西魏置。）绥德（西魏置。）<br /><br />&nbsp;&nbsp;&nbsp;&nbsp;延安郡（后魏置东夏州。西魏改为延州，置总管府，开皇中府废。）统县十<br /><br />&nbsp;&nbsp;&nbsp;&nbsp;一，户五万三千九百三十九。<br /><br />&nbsp;&nbsp;&nbsp;&nbsp;肤施（大业三年置，及置延安郡，有丰林山。）丰林（后魏置，曰广武，及<br /><br />&nbsp;&nbsp;&nbsp;&nbsp;遍城郡。开皇初郡废，十八年改为丰林，大业初又并沃野县入焉。）魏平（后魏<br /><br />&nbsp;&nbsp;&nbsp;&nbsp;置，并立朔方郡。后周废郡，并朔方、政和二县入焉。）金明（有冶官。有清水。）<br /><br />&nbsp;&nbsp;&nbsp;&nbsp;临真（有西魏神水郡、真川县，后周郡废，大业初废真川入焉。）延川（西魏置，<br /><br />&nbsp;&nbsp;&nbsp;&nbsp;曰文安，及置文安郡。开皇初郡废，改县为延川。）延安（西魏置，又置义乡县。<br /><br />&nbsp;&nbsp;&nbsp;&nbsp;大业中废义乡入焉。）因城（后魏置。后周废，寻又置。）义川（西魏置汾州、<br /><br />&nbsp;&nbsp;&nbsp;&nbsp;义川郡，后改州为丹州。后周改县为丹阳。开皇初郡废，改县曰义川，又废乐川<br /><br />&nbsp;&nbsp;&nbsp;&nbsp;郡入。大业初州废，又废云岩县入焉。）汾川（旧曰安平，后周改曰汾川。大业<br /><br />&nbsp;&nbsp;&nbsp;&nbsp;初废门山县入焉。）咸宁（旧曰永宁，西魏改为太平。开皇中改为咸宁。）<br /><br />&nbsp;&nbsp;&nbsp;&nbsp;弘化郡（西魏置朔州，后周废，开皇十六年，置庆州。）统县七，户五万二<br /><br />&nbsp;&nbsp;&nbsp;&nbsp;千四百七十三。<br /><br />&nbsp;&nbsp;&nbsp;&nbsp;合水（开皇十六年置，大业初置弘化郡。）马岭（大业初置。）华池（仁寿<br /><br />&nbsp;&nbsp;&nbsp;&nbsp;初置。又西魏置蔚州，后周废。）归德（西魏置恒州，后周废。有雕水。）洛源<br /><br />&nbsp;&nbsp;&nbsp;&nbsp;（大业初置。有博水、洱水。）弘化（开皇十八年置弘州，大业初州废。）弘德<br /><br />&nbsp;&nbsp;&nbsp;&nbsp;（大业初置。）<br /><br />&nbsp;&nbsp;&nbsp;&nbsp;平凉郡（旧置原州，后周置总管府，大业初府废。）统县五，户二万七千九<br /><br />&nbsp;&nbsp;&nbsp;&nbsp;百九十五。<br /><br />&nbsp;&nbsp;&nbsp;&nbsp;平高（后魏置太平郡，后改为平高。开皇初郡废。大业初置平凉郡。有关官。<br /><br />&nbsp;&nbsp;&nbsp;&nbsp;有笄头山。）百泉（后魏置长城郡及黄石县，西魏改黄石为长城。开皇初郡废。<br /><br />&nbsp;&nbsp;&nbsp;&nbsp;大业初县改为百泉。）平凉（后周置。有可蓝山。）会宁（西魏置会州，后周废，<br /><br />&nbsp;&nbsp;&nbsp;&nbsp;开皇十六年置县。）默亭<br /><br />&nbsp;&nbsp;&nbsp;&nbsp;朔方郡（后魏置夏州，后周置总管府，大业初府废。）统县三，户一万一千<br /><br />&nbsp;&nbsp;&nbsp;&nbsp;六百七十三。<br /><br />&nbsp;&nbsp;&nbsp;&nbsp;岩绿（西魏置弘化郡。开皇初废，大业初置朔方郡。）宁朔（后周置。）长<br /><br />&nbsp;&nbsp;&nbsp;&nbsp;泽（西魏置阐熙郡。又有后魏大安郡，及置长州。开皇三年郡废，又废山鹿、新<br /><br />&nbsp;&nbsp;&nbsp;&nbsp;`二县入焉。大业三年州废。）<br /><br />&nbsp;&nbsp;&nbsp;&nbsp;盐川郡（西魏置西安州，后改为盐州。）统县一，户三千七百六十三。<br /><br />&nbsp;&nbsp;&nbsp;&nbsp;五原（后魏置郡，曰大兴。西魏改为五原，后又为大兴。开皇初郡废，大业<br /><br />&nbsp;&nbsp;&nbsp;&nbsp;初置盐川郡。）<br /><br />&nbsp;&nbsp;&nbsp;&nbsp;灵武郡（后魏置灵州，后周置总管府，大业元年府废。）统县六，户一万二<br /><br />&nbsp;&nbsp;&nbsp;&nbsp;千三百三十。<br /><br />&nbsp;&nbsp;&nbsp;&nbsp;回乐（后周置，带普乐郡。又西魏置临河郡。开皇元年改临河郡曰新昌，三<br /><br />&nbsp;&nbsp;&nbsp;&nbsp;年郡并废。大业初置灵武郡。）弘静（开皇十一年置。有贺兰山。）怀远（后周<br /><br />&nbsp;&nbsp;&nbsp;&nbsp;置，仍立怀远郡。开皇三年郡废。）灵武（后周置，曰建安，后又置历城郡。开<br /><br />&nbsp;&nbsp;&nbsp;&nbsp;皇三年郡废，十八年改建安为广闰，仁寿元年改名焉。）鸣沙（后周置会州，寻<br /><br />&nbsp;&nbsp;&nbsp;&nbsp;废，开皇十九年置环州及鸣沙县。大业三年州废。有关官。）丰安（开皇十年置。）<br /><br />&nbsp;&nbsp;&nbsp;&nbsp;榆林郡（开皇二十年，置胜州。）统县三，户二千三百三十。<br /><br />&nbsp;&nbsp;&nbsp;&nbsp;榆林（开皇七年置。大业初置郡。）富昌（开皇十年置。）金河（开皇三年<br /><br />&nbsp;&nbsp;&nbsp;&nbsp;置，曰阳寿，及置油云县，又置榆关总管。五年改置云州总管。十八年改阳寿曰<br /><br />&nbsp;&nbsp;&nbsp;&nbsp;金河，二十年云州移，二县俱废。仁寿二年又置金河县，带关。）<br /><br />&nbsp;&nbsp;&nbsp;&nbsp;五原郡（开皇五年置丰州，仁寿元年置总管府，大业元年府废。）统县三，<br /><br />&nbsp;&nbsp;&nbsp;&nbsp;户二千三百三十。<br /><br />&nbsp;&nbsp;&nbsp;&nbsp;九原（开皇五年置。大业初置郡。）永丰（开皇五年置。）安化（开皇十一<br /><br />&nbsp;&nbsp;&nbsp;&nbsp;年置。）<br /><br />&nbsp;&nbsp;&nbsp;&nbsp;天水郡（旧秦州。后周置总管府，大业初府废。）统县六，户五万二千一百<br /><br />&nbsp;&nbsp;&nbsp;&nbsp;三十。<br /><br />&nbsp;&nbsp;&nbsp;&nbsp;上（故曰上，带天水郡。开皇初郡废，大业初复置郡，县改名焉。有<br /><br />&nbsp;&nbsp;&nbsp;&nbsp;水。）冀城（后周曰冀城县，废入黄瓜县。大业初改曰冀城。有石鼓崖。）清水<br /><br />&nbsp;&nbsp;&nbsp;&nbsp;（后魏置，及置清水郡。开皇初郡废。有关官。有分水岭。）秦岭（后魏置，曰<br /><br />&nbsp;&nbsp;&nbsp;&nbsp;伯阳县。开皇中改焉。）陇城（旧曰略阳，置略阳郡。开皇二年郡废，县改曰河<br /><br />&nbsp;&nbsp;&nbsp;&nbsp;阳，六年改曰陇城。）成纪（旧废，后周置。有龙马城、仙人硖。）<br /><br />&nbsp;&nbsp;&nbsp;&nbsp;陇西郡（旧渭州。）统县五，户一万九千二百四十七。<br /><br />&nbsp;&nbsp;&nbsp;&nbsp;襄武（带郡。）陇西（旧城内陶，置南安郡。开皇初郡废，改为武阳，十年<br /><br />&nbsp;&nbsp;&nbsp;&nbsp;改名焉。）渭源（有鸟鼠山。有渭水。）障（后魏置。西魏置广安郡，后周郡废。）<br /><br />&nbsp;&nbsp;&nbsp;&nbsp;长川（后魏置安阳郡，领安阳、鸟水二县。西魏改曰北秦州，后又改曰交州。开<br /><br />&nbsp;&nbsp;&nbsp;&nbsp;皇三年郡废。十八年改州曰纪州，安阳曰长川。大业初州废，又废乌水入焉。）<br /><br />&nbsp;&nbsp;&nbsp;&nbsp;金城郡（开皇初，置兰州总管府，大业初府废。）统县二，户六千八百一十<br /><br />&nbsp;&nbsp;&nbsp;&nbsp;八。<br /><br />&nbsp;&nbsp;&nbsp;&nbsp;金城（旧县曰子城，带金城郡。开皇初郡废。大业初改县为金城。置金城郡。<br /><br />&nbsp;&nbsp;&nbsp;&nbsp;有关官。）狄道（后魏置临洮郡、龙城县，后周皆废。又后魏置武始郡，开皇初<br /><br />&nbsp;&nbsp;&nbsp;&nbsp;废。有白石山。）<br /><br />&nbsp;&nbsp;&nbsp;&nbsp;⒑笨ぃ旧置河州。）统县四，户一万三千一百五十七。<br /><br />&nbsp;&nbsp;&nbsp;&nbsp;⒑保旧置⒑笨ぃ开皇初郡废。大业初置郡。有关官。有凤林山。）龙支<br /><br />&nbsp;&nbsp;&nbsp;&nbsp;（后魏曰北金城，西魏改焉。有唐述山。）大夏（有金纽山。）水池（后魏曰蕈<br /><br />&nbsp;&nbsp;&nbsp;&nbsp;川，后周改焉。）<br /><br />&nbsp;&nbsp;&nbsp;&nbsp;浇河郡（后周武帝逐吐谷浑，以置廓州总管府。开皇初府废。）统县二，户<br /><br />&nbsp;&nbsp;&nbsp;&nbsp;二千二百四十。<br /><br />&nbsp;&nbsp;&nbsp;&nbsp;河津（后周置洮河郡，领洮河、广威、安戎三县。开皇初郡废，并三县入焉。<br /><br />&nbsp;&nbsp;&nbsp;&nbsp;大业初置浇河郡。有滥水。）达化（后周置达化郡。开皇初郡废，并绥远县入焉。<br /><br />&nbsp;&nbsp;&nbsp;&nbsp;有连云山。）<br /><br />&nbsp;&nbsp;&nbsp;&nbsp;西平郡（旧置郑州。）统县二，户三千一百一十八。<br /><br />&nbsp;&nbsp;&nbsp;&nbsp;湟水（旧曰西都，后周置乐都郡。开皇初郡废，十八年改县曰湟水。又有旧<br /><br />&nbsp;&nbsp;&nbsp;&nbsp;浩县，又西魏置龙居、路仓二县，并后周废。大业初置西平郡。有土楼山。）<br /><br />&nbsp;&nbsp;&nbsp;&nbsp;化隆（旧魏曰广威，西魏置浇河郡，后周废郡，仁寿初改为化隆，有拔延山、湟<br /><br />&nbsp;&nbsp;&nbsp;&nbsp;水、卢水。）<br /><br />&nbsp;&nbsp;&nbsp;&nbsp;武威郡（旧凉州，后周置总管府，大业初府废。）统县四，户一万一千七百<br /><br />&nbsp;&nbsp;&nbsp;&nbsp;五。<br /><br />&nbsp;&nbsp;&nbsp;&nbsp;姑臧（旧置武威郡，开皇初郡废。大业初复置武威郡。又后魏置武安郡、襄<br /><br />&nbsp;&nbsp;&nbsp;&nbsp;武县，并西魏废。又旧有显美县，后周废。有茅五山。）昌松（后魏置昌松郡，<br /><br />&nbsp;&nbsp;&nbsp;&nbsp;后周废郡，以榆次县入。开皇初改县为永世，后改曰昌松。又有后魏魏安郡，后<br /><br />&nbsp;&nbsp;&nbsp;&nbsp;周改置白山县，寻废。有白山。）番和（后魏置番和郡。后周郡废，置镇。开皇<br /><br />&nbsp;&nbsp;&nbsp;&nbsp;中为县，又并力乾、安宁、广城、障、燕支五县之地入焉。有燕支山。）允吾<br /><br />&nbsp;&nbsp;&nbsp;&nbsp;（后魏置，曰广武，及置广武郡。开皇初郡废，改县曰邑次，寻改为广武，后又<br /><br />&nbsp;&nbsp;&nbsp;&nbsp;改为邑次。大业初改为允吾。有青岩山。）<br /><br />&nbsp;&nbsp;&nbsp;&nbsp;张掖（郡西魏置西凉州，寻改曰甘州。）统县三，户六千一百二十六。<br /><br />&nbsp;&nbsp;&nbsp;&nbsp;张掖（旧曰永平县，后周置张掖郡。开皇初郡废，十七年县改为酒泉。大业<br /><br />&nbsp;&nbsp;&nbsp;&nbsp;初改为张掖，置张掖郡。又有临松县，后周废。有甘峻山、临松山、合黎山、有<br /><br />&nbsp;&nbsp;&nbsp;&nbsp;玉石涧、大柳谷。）删丹（后魏曰山丹，又有西郡、永宁县。西魏郡废，县改为<br /><br />&nbsp;&nbsp;&nbsp;&nbsp;弱水。后周省入山丹。大业改为删丹。又后周置金山县，寻废入焉。有祀山。有<br /><br />&nbsp;&nbsp;&nbsp;&nbsp;盐池。有溺水。）福禄（旧置酒泉郡，开皇初郡废。仁寿中以置肃州，大业初州<br /><br />&nbsp;&nbsp;&nbsp;&nbsp;寻废，又后周置乐涫县，寻废。有祁连山，崆峒山、昆仑山，有石渠。）<br /><br />&nbsp;&nbsp;&nbsp;&nbsp;敦煌郡（旧置瓜州。）统县三，户七千七百七十九。<br /><br />&nbsp;&nbsp;&nbsp;&nbsp;敦煌（旧置敦煌郡，后周并效谷、寿皇二郡入焉。又并敦煌、鸣沙、平康、<br /><br />&nbsp;&nbsp;&nbsp;&nbsp;效谷、东乡、龙勒六县为鸣沙县。开皇初郡废。大业置敦煌郡，改鸣沙为敦煌。<br /><br />&nbsp;&nbsp;&nbsp;&nbsp;有神沙山、三危山，有流沙。）常乐（后魏置常乐郡。后周并凉兴、大至、冥安、<br /><br />&nbsp;&nbsp;&nbsp;&nbsp;闰泉，合为凉兴县。开皇初郡废，改县为常乐。有关官。）玉门（后魏置会稽郡。<br /><br />&nbsp;&nbsp;&nbsp;&nbsp;后周废郡，并会稽、新乡、延兴为会稽县。开皇中改为玉门，并得后魏玉门郡地。）<br /><br />&nbsp;&nbsp;&nbsp;&nbsp;鄯善郡（大业五年平吐谷浑置，置在鄯善城，即古楼兰城也。并置且末、西<br /><br />&nbsp;&nbsp;&nbsp;&nbsp;海、河源，总四郡。有蒲昌海、鄯善水。）统县二。<br /><br />&nbsp;&nbsp;&nbsp;&nbsp;显武济远<br /><br />&nbsp;&nbsp;&nbsp;&nbsp;且末郡（置在古且末城。有且末水、萨毗泽。）统县二。<br /><br />&nbsp;&nbsp;&nbsp;&nbsp;肃宁伏戎<br /><br />&nbsp;&nbsp;&nbsp;&nbsp;西海郡（置在古伏俟城，即吐谷浑国都。有西王母石窟、青海、盐池。）统<br /><br />&nbsp;&nbsp;&nbsp;&nbsp;县二。<br /><br />&nbsp;&nbsp;&nbsp;&nbsp;宣德威定<br /><br />&nbsp;&nbsp;&nbsp;&nbsp;河源郡（置在古赤水城。有曼头城、积石山，河所出。有七乌海。）统县二。<br /><br />&nbsp;&nbsp;&nbsp;&nbsp;远化赤水<br /><br />&nbsp;&nbsp;&nbsp;&nbsp;《周礼・职方氏》：“正西曰雍州。”上当天文，自东井十度至柳八度，为<br /><br />&nbsp;&nbsp;&nbsp;&nbsp;鹑首。于辰在未，得秦之分野。考其旧俗，前史言之详矣。化于姬德，则闲田而<br /><br />&nbsp;&nbsp;&nbsp;&nbsp;兴让，习于嬴敝，则相稽而反唇。斯岂土壤之殊乎？亦政教之移人也。京兆王都<br /><br />&nbsp;&nbsp;&nbsp;&nbsp;所在，俗具五方，人物混淆，华戎杂错。去农从商，争朝夕之利，游手为事，竞<br /><br />&nbsp;&nbsp;&nbsp;&nbsp;锥刀之末。贵者崇侈靡，贱者薄仁义，豪强者纵横，贫窭者窘蹙。桴鼓屡惊，盗<br /><br />&nbsp;&nbsp;&nbsp;&nbsp;贼不禁，此乃古今之所同焉。自京城至于外郡，得冯翊、扶风，是汉之三辅。其<br /><br />&nbsp;&nbsp;&nbsp;&nbsp;风大抵与京师不异。安定、北地、上郡、陇西、天水、金城，于古为六郡之地，<br /><br />&nbsp;&nbsp;&nbsp;&nbsp;其人性犹质直。然尚俭约，习仁义，勤于稼穑，多畜牧，无复寇盗矣。雕阴、延<br /><br />&nbsp;&nbsp;&nbsp;&nbsp;安、弘化，连接山胡，性多木强，皆女淫而妇贞，盖俗然也。平凉、朔方、盐川、<br /><br />&nbsp;&nbsp;&nbsp;&nbsp;灵武、榆林、五原，地接边荒，多尚武节，亦习俗然焉。河西诸郡，其风颇同，<br /><br />&nbsp;&nbsp;&nbsp;&nbsp;并有金方之气矣。<br /><br />&nbsp;&nbsp;&nbsp;&nbsp;汉川郡（旧置梁州。）统县八，户一万一千九百一十。<br /><br />&nbsp;&nbsp;&nbsp;&nbsp;南郑（旧置汉川郡。开皇初郡废，大业初置郡。又西魏置白云县，至是并入<br /><br />&nbsp;&nbsp;&nbsp;&nbsp;焉。有黄牛山、龙冈山。）西（旧曰挹＃大业初改焉。有关官，有定军山、百<br /><br />&nbsp;&nbsp;&nbsp;&nbsp;牢山、街亭山、筅Ｉ健Ｓ泻核。）褒城（开皇初曰褒内。仁寿九年因失印更给，<br /><br />&nbsp;&nbsp;&nbsp;&nbsp;改名焉。有关官。有女郎山。）城固兴势（旧置傥城郡，开皇初郡废。）西乡<br /><br />&nbsp;&nbsp;&nbsp;&nbsp;（旧曰丰宁，置洋州及洋川郡。开皇初废郡，大业初废州，改县曰西乡。又旧有<br /><br />&nbsp;&nbsp;&nbsp;&nbsp;怀昌郡，后周废为怀昌县，至是入焉。有洋水。）黄金难江（后周置集州及平桑<br /><br />&nbsp;&nbsp;&nbsp;&nbsp;郡。开皇初郡废，大业初州废。）<br /><br />&nbsp;&nbsp;&nbsp;&nbsp;西城郡（梁置梁州，寻改曰南梁州。西魏改置东梁州，寻改为金州，置总管<br /><br />&nbsp;&nbsp;&nbsp;&nbsp;府。开皇初府废。）统县六，户一万四千三百四十一。<br /><br />&nbsp;&nbsp;&nbsp;&nbsp;金川，（梁初曰上廉，后曰吉阳。西魏改曰吉安，后周以西城入焉。旧有金<br /><br />&nbsp;&nbsp;&nbsp;&nbsp;城、吉安二郡，开皇初并废。十八年改县为吉安。大业三年改曰金川，置西城郡。<br /><br />&nbsp;&nbsp;&nbsp;&nbsp;又后周置洵州，寻废。有焦陵山。）石泉（旧曰永乐，置晋昌郡。西魏改郡曰魏<br /><br />&nbsp;&nbsp;&nbsp;&nbsp;昌，寻改永乐曰石泉，析置魏宁县。后周省魏昌郡入中城郡，又省魏宁县入石泉<br /><br />&nbsp;&nbsp;&nbsp;&nbsp;县。）洵阳（旧置洵阳郡，开皇初郡废。有洵水。）安康（旧曰宁都，齐置安康<br /><br />&nbsp;&nbsp;&nbsp;&nbsp;郡，后魏置东梁州，后萧改直州。开皇初郡废，大业初州废，县改曰安康。）<br /><br />&nbsp;&nbsp;&nbsp;&nbsp;黄土（西魏置涓阳郡。后周改郡，置县曰长冈。后郡省入甲郡，置县曰黄土，并<br /><br />&nbsp;&nbsp;&nbsp;&nbsp;赤石、甲、临江三县入焉。开皇初郡废。）丰利（梁置南上洛郡，西魏改郡曰丰<br /><br />&nbsp;&nbsp;&nbsp;&nbsp;利。后周省郡入上津郡，以熊川、阳川二县入丰利。后又废上津郡入甲郡。有天<br /><br />&nbsp;&nbsp;&nbsp;&nbsp;心水。）<br /><br />&nbsp;&nbsp;&nbsp;&nbsp;房陵郡（西魏置光迁国。后周国废，置迁州。大业初改名房州。）统县四，<br /><br />&nbsp;&nbsp;&nbsp;&nbsp;户七千一百六。<br /><br />&nbsp;&nbsp;&nbsp;&nbsp;光迁（旧曰房陵，置新城郡。梁末置岐州，后周郡县并改为光迁，又有旧绥<br /><br />&nbsp;&nbsp;&nbsp;&nbsp;州，开皇初，与郡并废。大业初置房陵郡。有房山、霍水。）永清（旧曰大洪，<br /><br />&nbsp;&nbsp;&nbsp;&nbsp;后周改焉。有照珠山、百武山、沮水、泛水。）竹山（梁曰安城，西魏改焉。置<br /><br />&nbsp;&nbsp;&nbsp;&nbsp;罗州。开皇十八年改曰房州，大业初州废。有花林山、悬鼓山。）上庸（梁曰新<br /><br />&nbsp;&nbsp;&nbsp;&nbsp;丰，西魏改焉。后周改曰孔阳。开皇十八年复曰上庸。）<br /><br />&nbsp;&nbsp;&nbsp;&nbsp;清化郡（置巴州。）统县十四，户一万六千五百三十九。<br /><br />&nbsp;&nbsp;&nbsp;&nbsp;化成（梁曰梁广，仍置归化郡。后周改县曰化成。开皇初郡废。大业初置清<br /><br />&nbsp;&nbsp;&nbsp;&nbsp;化郡。）曾口（梁置。）清化（梁置，曰伏强，有木门郡。开皇三年郡废，七年<br /><br />&nbsp;&nbsp;&nbsp;&nbsp;县改曰清化。有伏强山。清水。）盘道（梁置，曰难江。西魏改焉。有龙腹山。）<br /><br />&nbsp;&nbsp;&nbsp;&nbsp;永穆（梁置，曰永康，又有万荣郡。开皇初郡废，十八年县改名焉。）归仁（梁<br /><br />&nbsp;&nbsp;&nbsp;&nbsp;置，曰平州县。后周改曰同昌，开皇中改名焉。）始宁（梁置，并置遂宁郡。开<br /><br />&nbsp;&nbsp;&nbsp;&nbsp;皇初郡废。有始宁山。）其章（梁置。）恩阳（梁置，曰义阳。开皇末改。）长<br /><br />&nbsp;&nbsp;&nbsp;&nbsp;池（后周置，曰曲细。开皇末改焉。）符阳（旧置其章郡，开皇初废。）白石<br /><br />&nbsp;&nbsp;&nbsp;&nbsp;（有文山。）安固（梁置。后周置蓬州，大业初州废。有大蓬山。）伏虞（梁置，<br /><br />&nbsp;&nbsp;&nbsp;&nbsp;曰宣汉，及置伏虞郡。开皇初郡废，十八年改焉。）<br /><br />&nbsp;&nbsp;&nbsp;&nbsp;通川郡（梁置万州，西魏曰通州。）统县七，户一万二千六百二十四。<br /><br />&nbsp;&nbsp;&nbsp;&nbsp;通川（梁曰石城，置东关郡。开皇初郡废。大业初置通川郡。）三冈（梁置，<br /><br />&nbsp;&nbsp;&nbsp;&nbsp;属新安郡。西魏改郡曰新宁。开皇初郡废。）石鼓（西魏置迁州。后周废州，置<br /><br />&nbsp;&nbsp;&nbsp;&nbsp;临清郡。开皇初废郡。）东乡（西魏置石州，后周废州，置三巴郡。开皇初郡废。）<br /><br />&nbsp;&nbsp;&nbsp;&nbsp;宣汉（西魏置并州及永昌郡。开皇三年郡废，五年州废。）西流（后魏曰汉兴。<br /><br />&nbsp;&nbsp;&nbsp;&nbsp;西魏改焉，又置开州，及周安、万安、江会三郡。后周省江会入周安。开皇初郡<br /><br />&nbsp;&nbsp;&nbsp;&nbsp;并废，大业初州废。）万世（后周置，及置万世郡。开皇初郡废。）<br /><br />&nbsp;&nbsp;&nbsp;&nbsp;宕渠郡（梁置渠州。）统县六，户一万四千三十五。<br /><br />&nbsp;&nbsp;&nbsp;&nbsp;流江（后魏置县，及置流江郡，开皇初郡废，大业初置宕渠郡。）z城（旧<br /><br />&nbsp;&nbsp;&nbsp;&nbsp;曰始安。开皇十八年改焉。）邻水（梁置县，并置邻州，后魏改邻山郡，开皇初<br /><br />&nbsp;&nbsp;&nbsp;&nbsp;郡废。）宕渠（梁置，并置境阳郡。开皇初郡废。）咸安（梁置，曰绥安。开皇<br /><br />&nbsp;&nbsp;&nbsp;&nbsp;末改名焉。）垫江（西魏置县及容川、容山郡。后周改为魏安县。开皇初郡废，<br /><br />&nbsp;&nbsp;&nbsp;&nbsp;十八年县改名焉。）<br /><br />&nbsp;&nbsp;&nbsp;&nbsp;汉阳郡（后魏曰南秦州，西魏曰成州。）统县三，户一万九百八十五。<br /><br />&nbsp;&nbsp;&nbsp;&nbsp;上禄（旧置仇池郡，后魏置仓泉县，后周废阶陵、丰川、建平、城阶四县入<br /><br />&nbsp;&nbsp;&nbsp;&nbsp;焉。开皇初郡废，大业初置汉阳郡，改县曰上禄。有百顷堆。）潭水（西魏置潭<br /><br />&nbsp;&nbsp;&nbsp;&nbsp;水郡。后周郡废，并废甘若，相山、武定三县入焉。）长道（后魏置汉阳郡。后<br /><br />&nbsp;&nbsp;&nbsp;&nbsp;周郡废，又省水南县入焉。开皇初郡废，十八年改曰长道。）<br /><br />&nbsp;&nbsp;&nbsp;&nbsp;临洮郡（后周武帝逐吐谷浑，以置洮阳郡，寻立洮州。开皇初郡废。）统县<br /><br />&nbsp;&nbsp;&nbsp;&nbsp;十一，户二万八千九百七十一。<br /><br />&nbsp;&nbsp;&nbsp;&nbsp;美相（后周置县，及置洮阳郡。开皇初郡废，并洮阳县入焉。大业初置监洮<br /><br />&nbsp;&nbsp;&nbsp;&nbsp;郡。）叠川（后周置叠州、叠川县。开皇四年置总管府，大业元年府废。有洮水、<br /><br />&nbsp;&nbsp;&nbsp;&nbsp;流水。）合川（后周置，仍立西疆郡。开皇初郡废。有白岭山。）乐川（后周置。）<br /><br />&nbsp;&nbsp;&nbsp;&nbsp;归政（开皇二年置，仍立疆泽郡，三年废，又后周立弘州及开远、河滨二郡。开<br /><br />&nbsp;&nbsp;&nbsp;&nbsp;皇初州郡并废。）洮源（后周置，曰金城，并立旭州，又置通义郡。开皇初郡废，<br /><br />&nbsp;&nbsp;&nbsp;&nbsp;十八年县改为美俗。大业初州废，县改名焉。）洮阳（后周置，曰广恩，并置广<br /><br />&nbsp;&nbsp;&nbsp;&nbsp;恩郡。开皇初郡废，仁寿元年，改县为洮河，大业初改曰洮阳。）临潭（后周曰<br /><br />&nbsp;&nbsp;&nbsp;&nbsp;泛潭，开皇十一年改名焉。）临洮（西魏置，曰溢乐，并置岷州及同和郡。开皇<br /><br />&nbsp;&nbsp;&nbsp;&nbsp;初郡废，大业初州废，更名县曰临洮。又后周置v川郡、基城县，寻郡县俱废。<br /><br />&nbsp;&nbsp;&nbsp;&nbsp;有岷山、崆峒山。）当夷（后周置。又立洪和郡，郡寻废。又置博陵郡及博陵、<br /><br />&nbsp;&nbsp;&nbsp;&nbsp;宁人二县。开皇初并入。）和政（后周置洮城郡，寻废。）<br /><br />&nbsp;&nbsp;&nbsp;&nbsp;宕昌郡（后周置宕昌国，天和元年置宕州总管府。开皇四年府废。）统县三，<br /><br />&nbsp;&nbsp;&nbsp;&nbsp;户六千九百九十六。<br /><br />&nbsp;&nbsp;&nbsp;&nbsp;良恭（后周置，初曰阳宕，置宕昌郡。开皇初郡废，十八年改名焉。大业初<br /><br />&nbsp;&nbsp;&nbsp;&nbsp;置宕昌郡。）和戎（后周置。有良恭山。）怀道（后周置甘松郡，开皇初郡废。）<br /><br />&nbsp;&nbsp;&nbsp;&nbsp;武都郡（西魏置武州。）统县七，户一万七百八十。<br /><br />&nbsp;&nbsp;&nbsp;&nbsp;将利（旧曰石门，西魏改曰安育。后周改曰将利，置武都郡，后改曰永都郡。<br /><br />&nbsp;&nbsp;&nbsp;&nbsp;开皇初郡废，大业初置武都郡。又有东平县，后周并入焉。有河池水。）建威<br /><br />&nbsp;&nbsp;&nbsp;&nbsp;（后魏置白水郡，郡废，改为白水县。西魏复立郡，改为绥戎。后周郡废，改为<br /><br />&nbsp;&nbsp;&nbsp;&nbsp;建威县，并废洪化县入焉。又西魏有孔堤郡及县，后周并废。）覆津（后魏初曰<br /><br />&nbsp;&nbsp;&nbsp;&nbsp;玩当，置武阶郡。西魏又置覆津县，及置万郡，统赤万、接难、五部三县。后周<br /><br />&nbsp;&nbsp;&nbsp;&nbsp;一郡三县并玩当，并废入焉。开皇初武阶郡又废。）盘堤（西魏置，曰南五部县，<br /><br />&nbsp;&nbsp;&nbsp;&nbsp;后改名焉；并立武阳郡及茄芦县。后周郡废，县并入焉。）长松（西魏置，初曰<br /><br />&nbsp;&nbsp;&nbsp;&nbsp;建昌，置文州及卢北郡。开皇初郡废，十八年县改曰长松，大业初州废。）曲水<br /><br />&nbsp;&nbsp;&nbsp;&nbsp;（西魏置。）正西（西魏置。）<br /><br />&nbsp;&nbsp;&nbsp;&nbsp;同昌郡（西魏逐吐谷浑，置邓州。开皇七年改曰扶州。）统县八，户一万二<br /><br />&nbsp;&nbsp;&nbsp;&nbsp;千二百四十八。<br /><br />&nbsp;&nbsp;&nbsp;&nbsp;尚安（西魏置县及邓宁郡。开皇初郡废，大业初置同昌郡。有黑水。）钳川<br /><br />&nbsp;&nbsp;&nbsp;&nbsp;（西魏置。有钳川山。有白水。）贴夷（西魏置，又置昌宁郡。开皇三年郡废。）<br /><br />&nbsp;&nbsp;&nbsp;&nbsp;同昌（西魏置。有邓至山，云邓艾所至，故名焉。）嘉诚（后周置县并龙涸郡及<br /><br />&nbsp;&nbsp;&nbsp;&nbsp;扶州总管府。开皇初府废，三年郡废，七年州废。有雪山。）封德（后魏置，又<br /><br />&nbsp;&nbsp;&nbsp;&nbsp;立芳州，有深泉郡，开皇初郡废，又省理定县入焉。大业初州废。）常芬（后周<br /><br />&nbsp;&nbsp;&nbsp;&nbsp;置，及立恒香郡。开皇初郡废。有弱水。）金崖（后周置。）<br /><br />&nbsp;&nbsp;&nbsp;&nbsp;河池郡（后魏置南岐州，后周改曰凤州。）统县四，户一万一千二百二。<br /><br />&nbsp;&nbsp;&nbsp;&nbsp;梁泉（旧曰故道，后魏置郡，曰固道，县曰凉泉，寻改曰梁泉。西魏改郡曰<br /><br />&nbsp;&nbsp;&nbsp;&nbsp;归真。后周废郡，又废龙安、商乐二县入。大业初置郡。）两当（后魏置，及立<br /><br />&nbsp;&nbsp;&nbsp;&nbsp;两当郡。开皇初郡废。）河池（后魏曰广化，并置广化郡。开皇初郡废，仁寿初<br /><br />&nbsp;&nbsp;&nbsp;&nbsp;县改名焉。又后魏置思安县，大业初省入。有河池水。）同谷（旧曰白石，置广<br /><br />&nbsp;&nbsp;&nbsp;&nbsp;业郡。西魏改曰同谷，后周置康州。开皇初郡废，大业初州废。又有泥阳县，西<br /><br />&nbsp;&nbsp;&nbsp;&nbsp;魏废。）<br /><br />&nbsp;&nbsp;&nbsp;&nbsp;顺政郡（后魏置东益州，梁为武兴蕃王国，西魏改为兴州。）统县四，户四<br /><br />&nbsp;&nbsp;&nbsp;&nbsp;千二百六十一。<br /><br />&nbsp;&nbsp;&nbsp;&nbsp;顺政（旧曰略阳。西魏置郡，曰顺政，县曰汉曲；又置仇池县，后改曰灵道。<br /><br />&nbsp;&nbsp;&nbsp;&nbsp;开皇初郡废。十八年，县改名焉。大业初置郡，又省灵道县并入。）鸣水（西魏<br /><br />&nbsp;&nbsp;&nbsp;&nbsp;置，曰落丛，并置落丛郡。开皇初郡废。六年，县改为厨北。八年，改曰鸣水。）<br /><br />&nbsp;&nbsp;&nbsp;&nbsp;长举（西魏置，又立盘头郡。后周废郡，有凤溪水。）修城（旧置修城郡，县曰<br /><br />&nbsp;&nbsp;&nbsp;&nbsp;广长。后周郡废；又废下阪县入。仁寿初，县改名焉。又西魏置柏树县，后周废。）<br /><br />&nbsp;&nbsp;&nbsp;&nbsp;义城郡（后魏立益州，世号小益州。梁曰黎州。西魏复曰益州，又改曰利州，<br /><br />&nbsp;&nbsp;&nbsp;&nbsp;置总管府。大业初府废。）统县七，户一万五千九百五十。<br /><br />&nbsp;&nbsp;&nbsp;&nbsp;绵谷（旧曰兴安，置晋寿郡。开皇初郡废。十八年，县改名焉。大业初置郡。<br /><br />&nbsp;&nbsp;&nbsp;&nbsp;又有华阳郡，梁置华州，西魏并废。有龙门山。）益昌义城（西魏置。）葭萌<br /><br />&nbsp;&nbsp;&nbsp;&nbsp;（后魏曰晋安，置新巴郡。开皇初郡废。十八年，县改名焉。大业初又并恩金县<br /><br />&nbsp;&nbsp;&nbsp;&nbsp;入焉。）岐坪景谷（旧曰白水，置平兴郡。后周省东洛郡入。开皇初郡废，县改<br /><br />&nbsp;&nbsp;&nbsp;&nbsp;名平兴。十八年，改曰景谷。大业初又省鱼般县入焉。有关官。有木马山、良珠<br /><br />&nbsp;&nbsp;&nbsp;&nbsp;山。有冻水。）嘉川（旧置宋熙郡，开皇初废。）<br /><br />&nbsp;&nbsp;&nbsp;&nbsp;平武郡（西魏置龙州。）统县四，户五千四百二十。<br /><br />&nbsp;&nbsp;&nbsp;&nbsp;江油（后魏置江油郡，开皇三年郡废，大业初置郡。有关官。）马盘（后魏<br /><br />&nbsp;&nbsp;&nbsp;&nbsp;置马盘郡，开皇三年郡废。）平武（梁末，李文智自立为藩王，西魏废为县，有<br /><br />&nbsp;&nbsp;&nbsp;&nbsp;涪水、潺水。）方维（旧曰秦兴，置建阳郡。开皇初郡废，县改名焉。）<br /><br />&nbsp;&nbsp;&nbsp;&nbsp;汶山郡（后周置汶州。开皇初改曰蜀州，寻为会州，置总管府。大业初府废。）<br /><br />&nbsp;&nbsp;&nbsp;&nbsp;统县十一，户二万四千一百五十九。<br /><br />&nbsp;&nbsp;&nbsp;&nbsp;汶山（旧曰广阳。梁改为北部都尉，置绳州、北部郡。后周改曰汶州。开皇<br /><br />&nbsp;&nbsp;&nbsp;&nbsp;初郡废，仁寿元年改名焉。）北川（后周置。有龙泉水、鹰门山，襄阳山。）汶<br /><br />&nbsp;&nbsp;&nbsp;&nbsp;川（后周置汝山郡，开皇初郡废。）交川（开皇初置。有关官。）通化（开皇初<br /><br />&nbsp;&nbsp;&nbsp;&nbsp;置，曰金川，仁寿初改名焉。）左封（后周置，曰广年，及置广年郡、左封郡。<br /><br />&nbsp;&nbsp;&nbsp;&nbsp;开皇初郡并废。仁寿初县改名焉。又周置翼州，大业初废，有汶山。）平康（后<br /><br />&nbsp;&nbsp;&nbsp;&nbsp;周置。有羊肠山。）翼水（后周置，曰龙求，及置清江郡。开皇初郡废，县改曰<br /><br />&nbsp;&nbsp;&nbsp;&nbsp;清江。十八年，又改名焉。）翼针（后周置，及翼针郡。开皇初郡废。有石镜山。）<br /><br />&nbsp;&nbsp;&nbsp;&nbsp;江源（后周置。）通轨（后周置县及覃州，并覃川、荣乡二郡。开皇初郡废，四<br /><br />&nbsp;&nbsp;&nbsp;&nbsp;年州废。有甘松山。）<br /><br />&nbsp;&nbsp;&nbsp;&nbsp;普安郡（梁置南梁州，后改为安州，西魏改为始州。）统县七，户三万一千<br /><br />&nbsp;&nbsp;&nbsp;&nbsp;三百五十一。<br /><br />&nbsp;&nbsp;&nbsp;&nbsp;普安（旧曰南安。西魏改曰普安，置普安郡。开皇初郡废，大业初置郡焉。）<br /><br />&nbsp;&nbsp;&nbsp;&nbsp;永归（旧曰白水，西魏改焉。）黄安（旧曰华阳，西魏改焉，又置黄原郡。开皇<br /><br />&nbsp;&nbsp;&nbsp;&nbsp;初郡废。）阴平（宋置北阴平郡，魏置龙州。西魏改郡为阴平，又名县焉。后周<br /><br />&nbsp;&nbsp;&nbsp;&nbsp;从江油郡，改曰静龙，县曰阴平。开皇初郡废。）梓潼（旧曰安寿，西魏置潼川<br /><br />&nbsp;&nbsp;&nbsp;&nbsp;郡。开皇初郡废。大业初县改名焉。有五妇山。）武连（旧曰武功，置辅剑郡。<br /><br />&nbsp;&nbsp;&nbsp;&nbsp;西魏改郡曰安都，县曰武连。开皇初郡废。）临津（旧曰胡原。开皇七年改焉。）<br /><br />&nbsp;&nbsp;&nbsp;&nbsp;金山郡（西魏置潼州。开皇五年，改曰绵州。）统县七，户三万六千九百六<br /><br />&nbsp;&nbsp;&nbsp;&nbsp;十三。<br /><br />&nbsp;&nbsp;&nbsp;&nbsp;巴西（旧曰涪，置巴西郡。西魏改县曰巴西。开皇初郡废。大业初置金山郡。<br /><br />&nbsp;&nbsp;&nbsp;&nbsp;有盐井。）昌隆（有云台山。）涪城（旧置始平郡，西魏改郡为涪城，后周又改<br /><br />&nbsp;&nbsp;&nbsp;&nbsp;曰安城。开皇初郡废，改县曰安城。十六年，改为涪城。）魏城（西魏置。）万<br /><br />&nbsp;&nbsp;&nbsp;&nbsp;安（旧曰孱亭，西魏改名焉，置万安郡。开皇初郡废。）神泉（旧曰西充国，开<br /><br />&nbsp;&nbsp;&nbsp;&nbsp;皇六年改名焉。）金山（旧置益昌、晋兴二县，西魏省晋兴入益昌，后周别置金<br /><br />&nbsp;&nbsp;&nbsp;&nbsp;山。开皇四年，省益昌入金山。）<br /><br />&nbsp;&nbsp;&nbsp;&nbsp;新城郡（梁末置新州。开皇末改曰梓。）统县五，户三万七百二十七。<br /><br />&nbsp;&nbsp;&nbsp;&nbsp;V（旧曰伍城。西魏改曰昌城，仍置昌城郡。开皇初郡废。大业初置新城<br /><br />&nbsp;&nbsp;&nbsp;&nbsp;郡，改县名焉。）射洪（西魏置，曰射江，后周改名焉。）盐亭（西魏置盐亭郡。<br /><br />&nbsp;&nbsp;&nbsp;&nbsp;开皇初郡废。有高渠县。大业初并入焉。）通泉（旧曰通泉，置西宕渠郡。西魏<br /><br />&nbsp;&nbsp;&nbsp;&nbsp;改郡、县俱曰勇泉。开皇初郡废，县改名，又并光汉县入焉。）飞乌（开皇中置。）<br /><br />&nbsp;&nbsp;&nbsp;&nbsp;巴西郡（梁置南梁、北巴州，西魏置隆州。）统县十，户四万一千六十四。<br /><br />&nbsp;&nbsp;&nbsp;&nbsp;阆内（梁置北巴郡，后魏平蜀，置盘龙郡，开皇初郡废。大业初置巴西郡。<br /><br />&nbsp;&nbsp;&nbsp;&nbsp;有盘龙山、天柱山、灵山。）南部（旧曰南充国，梁曰南部，西魏置新安郡，后<br /><br />&nbsp;&nbsp;&nbsp;&nbsp;周郡废。）苍溪（旧曰汉昌，开皇末改名焉。）南充（旧曰安汉，置宕渠郡。开<br /><br />&nbsp;&nbsp;&nbsp;&nbsp;皇初郡废。十八年，县改名焉。）相如（梁置梓潼郡，后魏郡废。）西水（梁置<br /><br />&nbsp;&nbsp;&nbsp;&nbsp;掌天郡，西魏改曰金迁，开皇初郡废。）晋城（旧曰西充国，梁置木兰郡。西魏<br /><br />&nbsp;&nbsp;&nbsp;&nbsp;废郡，改县名焉。有阆水。）奉国（梁置白马、义阳二郡，开皇初郡废，并废义<br /><br />&nbsp;&nbsp;&nbsp;&nbsp;阳县入焉。）仪陇（梁置，并置隆城郡。开皇初郡废。）大寅（梁置。）<br /><br />&nbsp;&nbsp;&nbsp;&nbsp;遂宁郡（后周置遂州。仁寿二年，置总管府。大业初府废。）统县三，户一<br /><br />&nbsp;&nbsp;&nbsp;&nbsp;万二千六百二十二。<br /><br />&nbsp;&nbsp;&nbsp;&nbsp;方义（梁曰小溪，置东遂宁郡。西魏改县名焉。后周改郡曰石山。开皇初郡<br /><br />&nbsp;&nbsp;&nbsp;&nbsp;废。大业初置遂宁郡。）青石（旧曰晋兴，西魏改名焉，又置怀化郡。开皇初郡<br /><br />&nbsp;&nbsp;&nbsp;&nbsp;废。）长江（旧曰巴兴，西魏改名焉，又置怀化郡。开皇初郡废。）<br /><br />&nbsp;&nbsp;&nbsp;&nbsp;涪陵郡（西魏置合州。开皇末改曰涪州。）统县三，户九千九百二十一。<br /><br />&nbsp;&nbsp;&nbsp;&nbsp;石镜（旧曰垫江，置宕渠郡。西魏改郡为垫江，县为石镜。开皇初郡废。大<br /><br />&nbsp;&nbsp;&nbsp;&nbsp;业初置涪陵郡。）汉初（梁置新兴郡。西魏改郡曰清居，名县曰汉初。开皇初郡<br /><br />&nbsp;&nbsp;&nbsp;&nbsp;废。）赤水（开皇八年置。）<br /><br />&nbsp;&nbsp;&nbsp;&nbsp;巴郡（梁置楚州。开皇初改曰渝州。）统县三，户一万四千四百二十三。<br /><br />&nbsp;&nbsp;&nbsp;&nbsp;巴（旧置巴郡，后周废枳、垫江二县入焉。开皇初郡废。大业初置巴郡。）<br /><br />&nbsp;&nbsp;&nbsp;&nbsp;江津（旧曰江州县。西魏改为江阳，置七门郡。开皇初郡废。十八年，县改名焉。）<br /><br />&nbsp;&nbsp;&nbsp;&nbsp;涪陵（旧曰汉平，置涪陵郡。开皇初郡废。十三年，县改名焉。）<br /><br />&nbsp;&nbsp;&nbsp;&nbsp;巴东郡（梁置信州，后周置总管府，大业元年府废。）统县十四，户二万一<br /><br />&nbsp;&nbsp;&nbsp;&nbsp;千三百七十。<br /><br />&nbsp;&nbsp;&nbsp;&nbsp;人复（旧置巴东郡，县曰鱼复，西魏改曰人复。开皇初郡废。大业初，置巴<br /><br />&nbsp;&nbsp;&nbsp;&nbsp;东郡。有盐井、白盐山。）云安（旧曰朐<月忍>，后周改焉。）南浦（后周置安乡<br /><br />&nbsp;&nbsp;&nbsp;&nbsp;郡，后改县曰安乡，改郡曰万川。开皇初郡废。十八年，县改名焉。）梁山（西<br /><br />&nbsp;&nbsp;&nbsp;&nbsp;魏置。有高梁山。有B溪。）大昌（后周置永昌郡，寻废，又废北井县入焉。）<br /><br />&nbsp;&nbsp;&nbsp;&nbsp;巫山（旧置建平郡，开皇初郡废。有巫山。）秭归（后周曰长宁，置秭归郡。开<br /><br />&nbsp;&nbsp;&nbsp;&nbsp;皇初郡废，改县曰秭归。）巴东（旧曰归乡，梁置信陵郡。后周郡废，县改曰乐<br /><br />&nbsp;&nbsp;&nbsp;&nbsp;乡。开皇末，又改名焉。有巫峡。）新浦（后周置周安郡，开皇初郡废。）盛山<br /><br />&nbsp;&nbsp;&nbsp;&nbsp;（梁曰汉丰，西魏改为永宁，开皇末，曰盛山。）临江（梁置临江郡，后周置临<br /><br />&nbsp;&nbsp;&nbsp;&nbsp;州。开皇初郡废，大业初州废。有平都山。有彭溪。）武宁（后周置南州、南都<br /><br />&nbsp;&nbsp;&nbsp;&nbsp;郡、源阳县，后改郡曰怀德，县曰武宁。开皇初州郡并废入焉。）石城（开皇初<br /><br />&nbsp;&nbsp;&nbsp;&nbsp;置庸州，大业初州废。）务川（开皇末置。）<br /><br />&nbsp;&nbsp;&nbsp;&nbsp;蜀郡（旧置益州，开皇初废。后周置总管府。开皇二年，置西南道行台省，<br /><br />&nbsp;&nbsp;&nbsp;&nbsp;三年，复置总管府，大业元年府废。）统县十三，户十万五千五百八十六。<br /><br />&nbsp;&nbsp;&nbsp;&nbsp;成都（旧置蜀郡，又有新都县。梁置始康郡，西魏废始康郡。开皇初废蜀郡，<br /><br />&nbsp;&nbsp;&nbsp;&nbsp;并废新繁入焉。十八年，改新都曰兴乐。大业初置蜀郡，省兴乐入焉。旧置怀宁、<br /><br />&nbsp;&nbsp;&nbsp;&nbsp;晋熙、宋兴、宋宁四郡，至后周并废。有武檐山。）双流（旧曰广都，置宁蜀郡，<br /><br />&nbsp;&nbsp;&nbsp;&nbsp;后同郡废。仁寿元年改县曰双流。有女伎山。）新津（后周置，并置犍为郡。开<br /><br />&nbsp;&nbsp;&nbsp;&nbsp;皇初郡废。大业初又废k道县入焉。）晋原（旧曰江原，及置江原郡。后周废郡，<br /><br />&nbsp;&nbsp;&nbsp;&nbsp;县改名焉。）清城（旧置齐基郡，后周废为清城县。有鸣鹄山，清城山。）九陇<br /><br />&nbsp;&nbsp;&nbsp;&nbsp;（旧曰晋寿，梁置东益州。后周州废，置九陇郡，并改县曰九陇。仁寿初置髦荨<br /><br />&nbsp;&nbsp;&nbsp;&nbsp;开皇初郡废，并陇泉、兴固，青阳三县入焉。大业初州废。有太山、道场山。）<br /><br />&nbsp;&nbsp;&nbsp;&nbsp;绵竹（旧置晋熙郡及长杨、南武都二县。后周并二县为晋熙，后又废晋熙入阳泉。<br /><br />&nbsp;&nbsp;&nbsp;&nbsp;开皇初郡废，十八年改为孝水，大业二年改曰绵竹。有冶官。有绵水。有鹿堂山。）<br /><br />&nbsp;&nbsp;&nbsp;&nbsp;郫（西魏分置温江县，开皇初省入。仁寿初复置万春县，大业初又废入焉。有金<br /><br />&nbsp;&nbsp;&nbsp;&nbsp;山、平乐山、天彭门。）玄武（旧曰伍城，后周置玄武郡。开皇初郡废，改县名<br /><br />&nbsp;&nbsp;&nbsp;&nbsp;焉。仁寿初置凯州，大业初废。有三堆山、V江。）雒（旧曰广汉，又置广汉<br /><br />&nbsp;&nbsp;&nbsp;&nbsp;郡。开皇初郡废。十八年，改曰绵竹。大业初改名雒焉。又有西遂宁郡、南阴平<br /><br />&nbsp;&nbsp;&nbsp;&nbsp;郡。后周废西遂宁，改为怀中，南阴平郡曰南阴平县，寻并废。）阳安（旧曰牛<br /><br />&nbsp;&nbsp;&nbsp;&nbsp;@，西魏改名焉，并置武康郡。开皇初郡废。仁寿初置简州，大业初州废。有盐<br /><br />&nbsp;&nbsp;&nbsp;&nbsp;井。）平泉（西魏置，曰婆闰。开皇十八年，改名焉，）金泉（西魏置县及金泉<br /><br />&nbsp;&nbsp;&nbsp;&nbsp;郡。后周废郡，并废白牟县入焉。有昌利山、铜官山、石城山。）<br /><br />&nbsp;&nbsp;&nbsp;&nbsp;临邛郡（旧置雅州。）统县九，户二万三千三百四十八。<br /><br />&nbsp;&nbsp;&nbsp;&nbsp;严道（西魏置，曰始阳县，置蒙山郡。开皇初郡废。十三年，改曰蒙山，寻<br /><br />&nbsp;&nbsp;&nbsp;&nbsp;置雅州。大业置临邛郡，县改名焉。有邛来山。）名山（旧曰蒙山。开皇十三年，<br /><br />&nbsp;&nbsp;&nbsp;&nbsp;改始阳曰蒙山，改蒙山曰名山。）卢山（仁寿末置。）依政（西魏置，及置邛州，<br /><br />&nbsp;&nbsp;&nbsp;&nbsp;大业初废。）临邛（旧置临邛郡，开皇初废。有火井。）h江（西魏置。曰广定，<br /><br />&nbsp;&nbsp;&nbsp;&nbsp;及置h原郡，开皇初郡废。仁寿初县改名焉。）h溪（西魏置。）沈黎（后周置<br /><br />&nbsp;&nbsp;&nbsp;&nbsp;黎州，寻并县废。开皇中置县。仁寿末置登州，大业初州废。）汉源（大业初置。）<br /><br />&nbsp;&nbsp;&nbsp;&nbsp;眉山郡（西魏曰眉州。后周曰青州，后又曰嘉州。大业二年又改曰眉州。）<br /><br />&nbsp;&nbsp;&nbsp;&nbsp;统县八，户二万三千七百九十九。<br /><br />&nbsp;&nbsp;&nbsp;&nbsp;龙游（后周置，曰峨眉，及置平羌郡。开皇初郡废。九年改县为青衣。平陈<br /><br />&nbsp;&nbsp;&nbsp;&nbsp;日，龙见水，随军而进，十年改名焉。大业初置眉山郡。）平羌（后周置，仍置<br /><br />&nbsp;&nbsp;&nbsp;&nbsp;平羌郡。开皇初郡废。）夹江（开皇三年置。）峨眉（开皇十三年置。有峨眉山、<br /><br />&nbsp;&nbsp;&nbsp;&nbsp;绥山。）通义（旧置齐通郡及青州。西魏改州曰眉州。开皇初郡废，改齐通曰广<br /><br />&nbsp;&nbsp;&nbsp;&nbsp;通。仁寿元年改为通义。大业初州废。）青神（后周置，并置青神郡。开皇初郡<br /><br />&nbsp;&nbsp;&nbsp;&nbsp;废。）丹棱（后周置，曰齐乐。开皇中改名焉。）洪雅（开皇十三年置。）<br /><br />&nbsp;&nbsp;&nbsp;&nbsp;隆山郡（西魏置陵州。）统县五，户一万一千四十二。<br /><br />&nbsp;&nbsp;&nbsp;&nbsp;仁寿（梁置怀仁郡，西魏改县曰普宁，开皇初郡废，十八年县改名焉。又西<br /><br />&nbsp;&nbsp;&nbsp;&nbsp;魏置蒲亭。大业初置隆山郡，蒲亭并入焉。有盐井。）贵平（西魏置，又立和仁<br /><br />&nbsp;&nbsp;&nbsp;&nbsp;郡。后周又废可昙、平井二县入焉。开皇初郡废。大业初，又废籍县入焉。）井<br /><br />&nbsp;&nbsp;&nbsp;&nbsp;研始建（开皇十一年置。有铁山。）隆山（旧曰犍为，置江州。西魏改县曰隆山。<br /><br />&nbsp;&nbsp;&nbsp;&nbsp;后周省州，置隆山郡。开皇初郡废，又并江阳县入焉。有冶官。有鼎鼻山。）<br /><br />&nbsp;&nbsp;&nbsp;&nbsp;资阳郡（西魏置资州。）统县九，户二万五千七百二十二。<br /><br />&nbsp;&nbsp;&nbsp;&nbsp;盘石（后周置县及资中郡，开皇初郡废。大业初置资阳郡。）内江（后周置。）<br /><br />&nbsp;&nbsp;&nbsp;&nbsp;威远（开皇初置。）大牢（开皇十三年置。）安岳（后周置，并置普州。大业初<br /><br />&nbsp;&nbsp;&nbsp;&nbsp;州废。）普慈（后周置郡曰普慈，县曰多业。开皇初郡废。十三年，县改名焉。）<br /><br />&nbsp;&nbsp;&nbsp;&nbsp;安居（后周置，曰柔刚，及置安居郡。开皇初郡废。十三年，县改名焉。）隆康<br /><br />&nbsp;&nbsp;&nbsp;&nbsp;（后周置，曰永康。开皇十八年改焉。）资阳（后周置。）<br /><br />&nbsp;&nbsp;&nbsp;&nbsp;泸川郡（梁置沪州。仁寿中置总管府，大业初府废。）统县五，户一千八百<br /><br />&nbsp;&nbsp;&nbsp;&nbsp;二。<br /><br />&nbsp;&nbsp;&nbsp;&nbsp;泸川（旧曰江阳，并置江阳郡。开皇初郡废。大业初置泸川郡，县改名焉。）<br /><br />&nbsp;&nbsp;&nbsp;&nbsp;富世（后周置，及置洛源郡。开皇初郡废。）江安（旧曰汉安，开皇十八年改名<br /><br />&nbsp;&nbsp;&nbsp;&nbsp;焉。）合江（后周置。）绵水（梁置。有绵溪。）<br /><br />&nbsp;&nbsp;&nbsp;&nbsp;犍为郡（梁置戎州。）统县四，户四千八百五十九。<br /><br />&nbsp;&nbsp;&nbsp;&nbsp;k道（后周置，曰外江。大业初改曰k道，置犍为郡。）犍为（后周置，曰<br /><br />&nbsp;&nbsp;&nbsp;&nbsp;武阳。开皇初改焉。）南溪（梁置，曰南广，及置六同郡。开皇初郡废。仁寿初<br /><br />&nbsp;&nbsp;&nbsp;&nbsp;县改名焉。）开边（开皇六年置，七年废训州入焉。大业初废恭州、协州入焉。）<br /><br />&nbsp;&nbsp;&nbsp;&nbsp;越`郡（后周置严州。开皇六年改曰西宁州，十八年又改曰`州。）统县六，<br /><br />&nbsp;&nbsp;&nbsp;&nbsp;户七千四百四十八。<br /><br />&nbsp;&nbsp;&nbsp;&nbsp;越`（带郡。）邛都苏祗（旧置亮善郡，开皇初郡废。有孙水。）可泉（旧<br /><br />&nbsp;&nbsp;&nbsp;&nbsp;宣化郡，开皇初废。）台登（旧置白沙郡。开皇初郡废。）邛部（旧置邛部郡，<br /><br />&nbsp;&nbsp;&nbsp;&nbsp;又有平乐郡。开皇初并废。有`山。）<br /><br />&nbsp;&nbsp;&nbsp;&nbsp;柯郡（开皇初，置。）统县二。<br /><br />&nbsp;&nbsp;&nbsp;&nbsp;柯（带郡。）宾化<br /><br />&nbsp;&nbsp;&nbsp;&nbsp;黔安郡（后周置黔州，不带郡。）统县二，户一千四百六十。<br /><br />&nbsp;&nbsp;&nbsp;&nbsp;鼓水（开皇十三年置。有伏牛山。出盐井。）涪川（开皇五年置。）<br /><br />&nbsp;&nbsp;&nbsp;&nbsp;梁州于天官上应参之宿。周时梁州，以并雍部。及汉，又析置益州。在《禹<br /><br />&nbsp;&nbsp;&nbsp;&nbsp;贡》，自汉川以下诸郡，皆其封域。汉中之人，质朴无文，不甚趋利。性嗜口腹，<br /><br />&nbsp;&nbsp;&nbsp;&nbsp;多事田渔，虽蓬室柴门，食必兼肉。好祀鬼神，尤多忌讳，家人有死，辄离其故<br /><br />&nbsp;&nbsp;&nbsp;&nbsp;宅。崇重道教，犹有张鲁之风焉。每至五月十五日，必以酒食相馈，宾旅聚会，<br /><br />&nbsp;&nbsp;&nbsp;&nbsp;有甚于三元。傍南山杂有獠户，富室者颇参夏人为婚，衣服居处言语，殆与华不<br /><br />&nbsp;&nbsp;&nbsp;&nbsp;别。西城、房陵、清化、通川、宕渠，地皆连接，风俗颇同。汉阳、临洮、宕昌、<br /><br />&nbsp;&nbsp;&nbsp;&nbsp;武都、同昌、河池，顺政、义城、平武、汶山、皆连杂氐羌。人尤劲悍，性多质<br /><br />&nbsp;&nbsp;&nbsp;&nbsp;直。皆务于农事，工习猎射，于书计非其长矣。蜀郡、临邛、眉山、隆山、资阳、<br /><br />&nbsp;&nbsp;&nbsp;&nbsp;泸川、巴东、遂宁、巴西、新城、金山、普安、犍为、越`、羊柯、黔安，得<br /><br />&nbsp;&nbsp;&nbsp;&nbsp;蜀之旧域。其地四塞，山川重阻，水陆所凑，货殖所萃，盖一都之会也。昔刘备<br /><br />&nbsp;&nbsp;&nbsp;&nbsp;资之，以成三分之业。自金行丧乱，四海沸腾，李氏据之于前，谯氏依之于后。<br /><br />&nbsp;&nbsp;&nbsp;&nbsp;当梁氏将亡，武陵凭险而取败，后周之末，王谦负固而速祸。故孟门不祀，古人<br /><br />&nbsp;&nbsp;&nbsp;&nbsp;所以诫焉。其风俗大抵与汉中不别。其人敏慧轻急，貌多蕞陋，颇慕文学，时有<br /><br />&nbsp;&nbsp;&nbsp;&nbsp;斐然，多溺于逸乐，少从宦之士，或至耆年白首，不离乡邑。人多工巧，绫锦雕<br /><br />&nbsp;&nbsp;&nbsp;&nbsp;镂之妙，殆侔于上国。贫家不务储蓄，富室专于趋利。其处家室，则女勤作业，<br /><br />&nbsp;&nbsp;&nbsp;&nbsp;而士多自闲，聚会宴饮，尤足意钱之戏。小人薄于情礼，父子率多异居。其边野<br /><br />&nbsp;&nbsp;&nbsp;&nbsp;富人，多规固山泽，以财物雄役夷、獠，故轻为奸藏，权倾州县。此亦其旧俗乎？<br /><br />&nbsp;&nbsp;&nbsp;&nbsp;又有KP蛮z，其居处风俗，衣服饮食，颇同于獠，而亦与蜀人相类。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885390);">加入书签</a><a
                        href="885369.html">上一页</a>&larr;<a href="index.html">返回列表</a>&rarr;<a
                            href="885411.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885369.html"; var next_page = "885411.html"; var index_page = "index.html"; var sortid = "9"; var article_id = "13945"; var chapter_id = "885390"; var articlename = "隋书"; var chaptername = " 卷二十九 志二十四"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>