<!DOCTYPE html>
<html>
<head>
<meta charset="gbk" />
<title>隋书- 卷五十三 列传第十八-在线阅读-哈西文学网</title>
<meta name="keywords" content="魏征，隋书， 卷五十三 列传第十八全文， 卷五十三 列传第十八在线阅读 哈西文学网" />
<meta name="description" content="哈西文学网提供魏征的隋书  卷五十三 列传第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885855.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885855.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 列传第十八</h1>
            <div class="link xb">
                <a href="885830.html">上一页</a>&larr;<a href="index.html">返回列表</a>&rarr;<a
                    href="885869.html">下一页</a></div>			
            <div id="BookText">&nbsp;&nbsp;&nbsp;&nbsp;◎达奚长儒<br /><br />&nbsp;&nbsp;&nbsp;&nbsp;达奚长儒，字富仁，代人也。祖俟，魏定州刺史。父庆，骠骑大将军、仪同<br /><br />&nbsp;&nbsp;&nbsp;&nbsp;三司。长儒少怀节操，胆烈过人。十五袭爵乐安公。魏大统中，起家奉车都尉。<br /><br />&nbsp;&nbsp;&nbsp;&nbsp;周太祖引为亲信，以质直恭勤，授大都督。数有战功，假辅国将军，累迁使持节、<br /><br />&nbsp;&nbsp;&nbsp;&nbsp;抚军将军、通直散骑常侍。平蜀之役，恒为先锋，攻城野战，所当必破之。除车<br /><br />&nbsp;&nbsp;&nbsp;&nbsp;骑大将军、仪同三司，增邑三百户。天和中，除渭南郡守，迁骠骑大将军、开府<br /><br />&nbsp;&nbsp;&nbsp;&nbsp;仪同三司。从武帝平齐，迁上开府，进爵成安郡公，邑千二百户，别封一子县公。<br /><br />&nbsp;&nbsp;&nbsp;&nbsp;宣政元年，除左前军勇猛中大夫。后与乌丸轨围陈将吴明彻于吕梁，陈遣骁将刘<br /><br />&nbsp;&nbsp;&nbsp;&nbsp;景率劲勇七千来为声援，轨令长儒逆拒之。长儒于是取车轮数百，系以大石，沉<br /><br />&nbsp;&nbsp;&nbsp;&nbsp;之清水，连毂相次，以待景军。景至，船舰碍轮不得进，长儒乃纵奇兵，水陆俱<br /><br />&nbsp;&nbsp;&nbsp;&nbsp;发，大破之，俘数千人。及获吴明彻，以功进位大将军。寻授行军总管，北巡沙<br /><br />&nbsp;&nbsp;&nbsp;&nbsp;塞，卒与虏遇，接战，大破之。高祖作相，王谦举兵于蜀，沙氐上柱国杨永安扇<br /><br />&nbsp;&nbsp;&nbsp;&nbsp;动利、兴、武、文、沙、龙等六州以应谦，诏长儒击破之。谦二子自京师亡归其<br /><br />&nbsp;&nbsp;&nbsp;&nbsp;父，长儒并捕斩之。高祖受禅，进位上大将军，封蕲春郡公，邑二千五百户。<br /><br />&nbsp;&nbsp;&nbsp;&nbsp;开皇二年，突厥沙钵略可汗并弟叶护及潘那可汗众十馀万，寇掠而南，诏以<br /><br />&nbsp;&nbsp;&nbsp;&nbsp;长儒为行军总管，率众二千击之。遇于周，众寡不敌，军中大惧，长儒慷慨，神<br /><br />&nbsp;&nbsp;&nbsp;&nbsp;色愈烈。为虏所冲突，散而复聚，且战且行，转斗三日，五兵咸尽，士卒以拳殴<br /><br />&nbsp;&nbsp;&nbsp;&nbsp;之，手皆见骨，杀伤万计，虏气稍夺，于是解去。长儒身被五创，通中者二；其<br /><br />&nbsp;&nbsp;&nbsp;&nbsp;战士死伤者十八九。突厥本欲大掠秦、陇，既逢长儒，兵皆力战，虏意大沮，明<br /><br />&nbsp;&nbsp;&nbsp;&nbsp;日，于战处焚尸恸哭而去。高祖下诏曰：“突厥猖狂，辄犯边塞，犬羊之众，弥<br /><br />&nbsp;&nbsp;&nbsp;&nbsp;亘山原。而长儒受任北鄙，式遏寇贼，所部之内，少将百倍，以昼通宵，四面抗<br /><br />&nbsp;&nbsp;&nbsp;&nbsp;敌，凡十有四战，所向必摧。凶徒就戮，过半不反，锋刃之馀，亡魂窜迹。自非<br /><br />&nbsp;&nbsp;&nbsp;&nbsp;英威奋发，奉国情深，抚御有方，士卒用命，岂能以少破众，若斯之伟？言念勋<br /><br />&nbsp;&nbsp;&nbsp;&nbsp;庸，宜隆名器，可上柱国，馀勋回授一子。其战亡将士，皆赠官三转，子孙袭之。”<br /><br />&nbsp;&nbsp;&nbsp;&nbsp;其年，授宁州刺史，寻转~州刺史，母忧去职。长儒性至孝，水浆不入口五<br /><br />&nbsp;&nbsp;&nbsp;&nbsp;日，毁悴过礼，殆将灭性，天子嘉叹。起为夏州总管三州六镇都将事，匈奴惮之，<br /><br />&nbsp;&nbsp;&nbsp;&nbsp;不敢窥塞。以病免。又除襄州总管，在职二年，转兰州总管。高祖遣凉州总管独<br /><br />&nbsp;&nbsp;&nbsp;&nbsp;孤罗、原州总管元褒、灵州总管贺若谊等发卒备胡，皆受长儒节度。长儒率众出<br /><br />&nbsp;&nbsp;&nbsp;&nbsp;祁连山北，西至蒲类海，无虏而还。复转荆州总管三十六州诸军事，高祖谓之<br /><br />&nbsp;&nbsp;&nbsp;&nbsp;曰：“江陵要害，国之南门，今以委公，联无虑也。”岁馀，卒官。谥曰威。子<br /><br />&nbsp;&nbsp;&nbsp;&nbsp;保大业时，官至太仆少卿。<br /><br />&nbsp;&nbsp;&nbsp;&nbsp;○贺娄子干<br /><br />&nbsp;&nbsp;&nbsp;&nbsp;贺娄子干，字万寿，本代人也。随魏氏南迁，世居关右。祖道成，魏侍中、<br /><br />&nbsp;&nbsp;&nbsp;&nbsp;太子太傅。父景贤，右卫大将军。子干少以骁武知名。周武帝时，释褐司水上士，<br /><br />&nbsp;&nbsp;&nbsp;&nbsp;称为强济。累迁小司水，以勤劳，封思安县子，俄授使持节、仪同大将军。大象<br /><br />&nbsp;&nbsp;&nbsp;&nbsp;初，领军器监，寻除秦州刺史，进爵为伯。<br /><br />&nbsp;&nbsp;&nbsp;&nbsp;及尉迥作乱，子干与宇文司录从韦孝宽讨之。遇贼围怀州，子干与宇文述等<br /><br />&nbsp;&nbsp;&nbsp;&nbsp;击破之。高祖大悦，手书曰：“逆贼尉迥，敢遣蚁众，作寇怀州。公受命诛讨，<br /><br />&nbsp;&nbsp;&nbsp;&nbsp;应机荡涤，闻以嗟赞，不易可言。丈夫富贵之秋，正在今日，善建功名，以副朝<br /><br />&nbsp;&nbsp;&nbsp;&nbsp;望也。”其后每战先登，及破邺城，与崔弘度逐迥至楼上。进位上开府，封武川<br /><br />&nbsp;&nbsp;&nbsp;&nbsp;县公，邑三千户，以思安县伯别封子皎。<br /><br />&nbsp;&nbsp;&nbsp;&nbsp;开皇元年，进爵巨鹿郡公。其年，吐谷浑寇凉州，子干以行军总管从上柱国<br /><br />&nbsp;&nbsp;&nbsp;&nbsp;元谐击之，功最优，诏褒美。高祖虑边塞未安，即令子干镇凉川。明年，突厥寇<br /><br />&nbsp;&nbsp;&nbsp;&nbsp;兰川，子干率众拒之，至可洛Y山，与贼相遇。贼众甚盛，子干阻川为营，贼<br /><br />&nbsp;&nbsp;&nbsp;&nbsp;军不得水数日，人马甚敝，纵击，大破之。于是册授子干为上大将军曰：“於戏！<br /><br />&nbsp;&nbsp;&nbsp;&nbsp;敬听朕命。唯尔器量闲明，志情强果，任经武将，勤绩有闻。往岁凶丑未宁，屡<br /><br />&nbsp;&nbsp;&nbsp;&nbsp;惊疆埸，拓土静乱，殊有厥劳。是用崇兹赏典，加此车服，往钦哉！祗承荣册，<br /><br />&nbsp;&nbsp;&nbsp;&nbsp;可不慎欤！”征授营新都副监，寻拜工部尚书。其年，突厥复犯塞，以行军总管<br /><br />&nbsp;&nbsp;&nbsp;&nbsp;从窦荣定击之。子干别路破贼，斩首千馀级，高祖嘉之，遣通事舍人曹威赍优诏<br /><br />&nbsp;&nbsp;&nbsp;&nbsp;劳勉之。子干请入朝，诏令驰驿奉见。吐谷浑复寇边，西方多被其害，命子干讨<br /><br />&nbsp;&nbsp;&nbsp;&nbsp;之。驰驿至河西，发五州兵，入掠其国，杀男女万馀口，二旬而还。高祖以陇西<br /><br />&nbsp;&nbsp;&nbsp;&nbsp;频被寇掠，甚患之。彼俗不设村坞，敕子干勒民为堡，营田积谷，以备不虞。子<br /><br />&nbsp;&nbsp;&nbsp;&nbsp;干上书曰：“比者凶寇侵扰，荡灭之期，匪朝伊夕。伏愿圣虑，勿以为怀。今臣<br /><br />&nbsp;&nbsp;&nbsp;&nbsp;在此，观机而作，不得准诏行事。且陇西、河右，土旷民稀，边境未宁，不可广<br /><br />&nbsp;&nbsp;&nbsp;&nbsp;为田种。比见屯田之所，获少费多，虚役人功，卒逢践暴。屯田疏远者，请皆废<br /><br />&nbsp;&nbsp;&nbsp;&nbsp;省。但陇右之民以畜牧为事，若更屯聚，弥不获安。只可严谨斥候，岂容集人聚<br /><br />&nbsp;&nbsp;&nbsp;&nbsp;畜。请要路之所，加其防守。但使镇戍连接，烽候相望，民虽散居，必谓无虑。”<br /><br />&nbsp;&nbsp;&nbsp;&nbsp;高祖从之。俄而虏寇岷、洮二州，子干勒兵赴之，贼闻而遁去。<br /><br />&nbsp;&nbsp;&nbsp;&nbsp;高祖以子干晓习边事，授榆关总管十镇诸军事。岁馀，拜云州刺史，甚为虏<br /><br />&nbsp;&nbsp;&nbsp;&nbsp;所惮。后数年，突厥雍虞闾遣使请降，并献羊马。诏以子干为行军总管，出西北<br /><br />&nbsp;&nbsp;&nbsp;&nbsp;道应接之。还拜云州总管，以突厥所献马百匹、羊千口以赐之，乃下书曰：“自<br /><br />&nbsp;&nbsp;&nbsp;&nbsp;公守北门，风尘不警。突厥所献，还以赐公。”母忧去职。朝廷以榆关重镇，非<br /><br />&nbsp;&nbsp;&nbsp;&nbsp;子干不可，寻起视事。十四年，以病卒官，时年六十。高祖伤惜者久之，赙缣千<br /><br />&nbsp;&nbsp;&nbsp;&nbsp;匹，米麦千斛，赠怀、魏等四州刺史，谥曰怀。子善柱嗣，官至黔安太守。<br /><br />&nbsp;&nbsp;&nbsp;&nbsp;子干兄诠，亦有才器，位至银青光禄大夫、鄯纯深三州刺史、北地太守、东<br /><br />&nbsp;&nbsp;&nbsp;&nbsp;安郡公。<br /><br />&nbsp;&nbsp;&nbsp;&nbsp;○史万岁<br /><br />&nbsp;&nbsp;&nbsp;&nbsp;史万岁，京兆杜陵人也。父静，周沧州刺史。万岁少英武，善骑射，骁捷若<br /><br />&nbsp;&nbsp;&nbsp;&nbsp;飞。好读兵书，兼精占候。年十五，值周、齐战于芒山，万岁时从父入军，旗鼓<br /><br />&nbsp;&nbsp;&nbsp;&nbsp;正相望，万岁令左右趣治装急去。俄而周师大败，其父由是奇之。武帝时，释褐<br /><br />&nbsp;&nbsp;&nbsp;&nbsp;侍伯上士。及平齐之役，其父战没，万岁以忠臣子拜开府仪同三司，袭爵太平县<br /><br />&nbsp;&nbsp;&nbsp;&nbsp;公。<br /><br />&nbsp;&nbsp;&nbsp;&nbsp;尉迥之乱也，万岁从梁士彦击之。军次冯翊，见群雁飞来，万岁谓士彦曰：<br /><br />&nbsp;&nbsp;&nbsp;&nbsp;“请射行中第三者。”既射之，应弦而落，三军莫不悦服。及与迥军相遇，每战<br /><br />&nbsp;&nbsp;&nbsp;&nbsp;先登。邺城之阵，官军稍却，万岁谓左右曰：“事急矣，吾当破之。”于是驰马<br /><br />&nbsp;&nbsp;&nbsp;&nbsp;奋击，杀数十人，众亦齐力，官军乃振。及迥平，以功拜上大将军。<br /><br />&nbsp;&nbsp;&nbsp;&nbsp;尔朱勋以谋反伏诛，万岁颇相关涉，坐除名，配敦煌为戍卒。其戍主甚骁武，<br /><br />&nbsp;&nbsp;&nbsp;&nbsp;每单骑深入突厥中，掠取羊马，辄大克获。突厥无众寡莫之敢当。其人深自矜负，<br /><br />&nbsp;&nbsp;&nbsp;&nbsp;数骂辱万岁。万岁患之，自言亦有武用。戍主试令驰射而工，戍主笑曰：“小人<br /><br />&nbsp;&nbsp;&nbsp;&nbsp;定可。”万岁请弓马，复掠突厥中，大得六畜而归。戍主始善之，每与同行，辄<br /><br />&nbsp;&nbsp;&nbsp;&nbsp;入突厥数百里，名北夷。窦荣定之击突厥也，万岁诣辕门请自效。荣定数闻其<br /><br />&nbsp;&nbsp;&nbsp;&nbsp;名，见而大悦。因遣人谓突厥曰：“士卒何罪过，令杀之，但当各遣一壮士决胜<br /><br />&nbsp;&nbsp;&nbsp;&nbsp;负耳。”突厥许诺，因遣一骑挑战。荣定遣万岁出应之，万岁驰斩其首而还。突<br /><br />&nbsp;&nbsp;&nbsp;&nbsp;厥大惊，不敢复战，遂引军而去。由是拜上仪同，领车骑将军。平陈之役，又以<br /><br />&nbsp;&nbsp;&nbsp;&nbsp;功加上开府。<br /><br />&nbsp;&nbsp;&nbsp;&nbsp;及高智慧等作乱江南，以行军总管从杨素击之。万岁率众二千，自东阳别道<br /><br />&nbsp;&nbsp;&nbsp;&nbsp;而进，逾岭越海，攻陷溪洞不可胜数。前后七百馀战，转斗千馀里，寂无声问者<br /><br />&nbsp;&nbsp;&nbsp;&nbsp;十旬，远近皆以万岁为没。万岁以水陆阻绝，信使不通，乃置书竹筒中，浮之于<br /><br />&nbsp;&nbsp;&nbsp;&nbsp;水。汲者得之，以言于素。素大悦，上其事。高祖嗟叹，赐其家钱十万，还拜左<br /><br />&nbsp;&nbsp;&nbsp;&nbsp;领军将军。先是，南宁夷爨来降，拜昆州刺史，既而复叛。遂以万岁为行军总管，<br /><br />&nbsp;&nbsp;&nbsp;&nbsp;率众击之。入自蜻蛉川，经弄冻，次小勃弄、大勃弄，至于南中。贼前后屯据要<br /><br />&nbsp;&nbsp;&nbsp;&nbsp;害，万岁皆击破之。行数百里，见诸葛亮纪功碑，铭其背曰：“万岁之后，胜我<br /><br />&nbsp;&nbsp;&nbsp;&nbsp;者过此。”万岁令左右倒其碑而进。渡西二河，入渠滥川，行千馀里，破其三十<br /><br />&nbsp;&nbsp;&nbsp;&nbsp;馀部，虏获男女二万馀口。诸夷大惧，遣使请降，献明珠径寸。于是勒石颂美隋<br /><br />&nbsp;&nbsp;&nbsp;&nbsp;德。万岁遣使驰奏，请将入朝，诏许之。爨玩阴有二心，不欲诣阙，因赂万岁以<br /><br />&nbsp;&nbsp;&nbsp;&nbsp;金宝，万岁于是舍玩而还。蜀王时在益州，知其受赂，遣使将索之。万岁闻而悉<br /><br />&nbsp;&nbsp;&nbsp;&nbsp;以所得金宝沉之于江，索无所获。以功进位柱国。晋王广虚衿敬之，待以交友之<br /><br />&nbsp;&nbsp;&nbsp;&nbsp;礼。上知为所善，令万岁督晋府军事。明年，爨玩复反，蜀王秀奏万岁受赂纵贼，<br /><br />&nbsp;&nbsp;&nbsp;&nbsp;致生边患，无大臣节。上令穷治其事，事皆验，罪当死。上数之曰：“受金放贼，<br /><br />&nbsp;&nbsp;&nbsp;&nbsp;重劳士马。朕念将士暴露，寝不安席，食不甘味，卿岂社稷臣也？”万岁曰：<br /><br />&nbsp;&nbsp;&nbsp;&nbsp;“臣留爨玩者，恐其州有变，留以镇抚。臣还至泸水，诏书方到，由是不将入朝，<br /><br />&nbsp;&nbsp;&nbsp;&nbsp;实不受赂。”上以万岁心有欺隐，大怒曰：“朕以卿为好人，何乃官高禄重，翻<br /><br />&nbsp;&nbsp;&nbsp;&nbsp;为国贼也？”顾有司曰：“明日将斩之。”万岁惧而服罪，顿首请命。左仆射高<br /><br />&nbsp;&nbsp;&nbsp;&nbsp;G、左卫大将军元F等进曰：“史万岁雄略过人，每行兵用师之处，未尝不身先<br /><br />&nbsp;&nbsp;&nbsp;&nbsp;士卒，尤善抚御，将士乐为致力，虽古名将未能过也。”上意少解，于是除名为<br /><br />&nbsp;&nbsp;&nbsp;&nbsp;民。岁馀，复官爵。寻拜河州刺史，复领行军总管以备胡。<br /><br />&nbsp;&nbsp;&nbsp;&nbsp;开皇末，突厥达头可汗犯塞，上令晋王广及杨素出灵武道，汉王谅与万岁出<br /><br />&nbsp;&nbsp;&nbsp;&nbsp;马邑道。万岁率柱国张定和、大将军李药王、杨义臣等出塞，至大斤山，与虏相<br /><br />&nbsp;&nbsp;&nbsp;&nbsp;遇。达头遣使问曰：“隋将为谁？”候骑报：“史万岁也。”突厥复问曰：“得<br /><br />&nbsp;&nbsp;&nbsp;&nbsp;非敦煌戍卒乎？”候骑曰：“是也。”达头闻之，惧而引去。万岁驰追百馀里乃<br /><br />&nbsp;&nbsp;&nbsp;&nbsp;及，击大破之，斩数千级，逐北入碛数百里，虏遁逃而还。杨素害其功，因谮万<br /><br />&nbsp;&nbsp;&nbsp;&nbsp;岁云：“突厥本降，初不为寇，来于塞上畜牧耳。”遂寝其功。万岁数抗表陈状，<br /><br />&nbsp;&nbsp;&nbsp;&nbsp;上未之悟。会上从仁寿宫初还京师，废皇太子，穷东宫党与。上问万岁所在，万<br /><br />&nbsp;&nbsp;&nbsp;&nbsp;岁实在朝堂，杨素见上方怒，因曰：“万岁谒东宫矣。”以激怒上。上谓为信然，<br /><br />&nbsp;&nbsp;&nbsp;&nbsp;令召万岁，时所将士卒在朝称冤者数百人，万岁谓之曰：“吾今日为汝极言于上，<br /><br />&nbsp;&nbsp;&nbsp;&nbsp;事当决矣。”既见上，言将士有功，为朝廷所抑，词气愤厉，忤于上。上大怒，<br /><br />&nbsp;&nbsp;&nbsp;&nbsp;令左右暴杀之。既而悔，追之不及，因下诏罪万岁曰：“柱国、太平公万岁，拔<br /><br />&nbsp;&nbsp;&nbsp;&nbsp;擢委任，每总戎机。往以南宁逆乱，令其出讨。而昆州刺史爨玩包藏逆心，为民<br /><br />&nbsp;&nbsp;&nbsp;&nbsp;兴患。朕备有成敕，令将入朝。万岁乃多受金银，违敕令住，致爨玩寻为反逆，<br /><br />&nbsp;&nbsp;&nbsp;&nbsp;更劳师旅，方始平定。所司检校，罪合极刑，舍过念功，恕其性命，年月未久，<br /><br />&nbsp;&nbsp;&nbsp;&nbsp;即复本官。近复总戎，进讨蕃裔。突厥达头可汗领其凶众，欲相拒抗，既见军<br /><br />&nbsp;&nbsp;&nbsp;&nbsp;威，便即奔退，兵不血刃，贼徒瓦解。如此称捷，国家盛事，朕欲成其勋庸，复<br /><br />&nbsp;&nbsp;&nbsp;&nbsp;加褒赏。而万岁、定和通簿之日，乃怀奸诈，妄称逆面交兵，不以实陈，怀反覆<br /><br />&nbsp;&nbsp;&nbsp;&nbsp;之方，弄国家之法。若竭诚立节，心无虚罔者，乃为良将，至如万岁，怀诈要功，<br /><br />&nbsp;&nbsp;&nbsp;&nbsp;便是国贼，朝宪难亏，不可再舍。”死之日，天下士庶闻者，识与不识，莫不冤<br /><br />&nbsp;&nbsp;&nbsp;&nbsp;惜。<br /><br />&nbsp;&nbsp;&nbsp;&nbsp;万岁为将，不治营伍，令士卒各随所安，无警夜之备，虏亦不敢犯。临阵对<br /><br />&nbsp;&nbsp;&nbsp;&nbsp;敌，应变无方，号为良将。有子怀义。<br /><br />&nbsp;&nbsp;&nbsp;&nbsp;○刘方冯昱王Z李充杨武通陈永贵房兆<br /><br />&nbsp;&nbsp;&nbsp;&nbsp;刘方，京兆长安人也。性刚决，有胆气。仕周承御上士，寻以战功拜上仪同。<br /><br />&nbsp;&nbsp;&nbsp;&nbsp;高祖为丞相，方从韦孝宽破尉迥于相州，以功加开府，赐爵河阴县侯，邑八百户。<br /><br />&nbsp;&nbsp;&nbsp;&nbsp;高祖受禅，进爵为公。开皇三年，从卫王爽破突厥于白道，进位大将军。其后历<br /><br />&nbsp;&nbsp;&nbsp;&nbsp;甘、瓜二州刺史，尚未知名。仁寿中，会交州俚人李佛子作乱，据越王故城，遣<br /><br />&nbsp;&nbsp;&nbsp;&nbsp;其兄子大权据龙编城，其别帅李普鼎据乌延城。左仆射杨素言方有将帅之略，上<br /><br />&nbsp;&nbsp;&nbsp;&nbsp;于是诏方为交州道行军总管，以度支侍郎敬德亮为长史，统二十七营而进。方法<br /><br />&nbsp;&nbsp;&nbsp;&nbsp;令严肃，军容齐整，有犯禁者，造次斩之。然仁而爱士，有疾病者，亲自抚养。<br /><br />&nbsp;&nbsp;&nbsp;&nbsp;长史敬德亮从军至尹州，疾甚，不能进，留之州馆。分别之际，方哀其危笃，流<br /><br />&nbsp;&nbsp;&nbsp;&nbsp;涕呜咽，感动行路。其有威惠如此，论者称为良将。至都隆岭，遇贼二千余人来<br /><br />&nbsp;&nbsp;&nbsp;&nbsp;犯官军，方遣营主宋纂、何贵、严愿等击破之。进兵临佛子，先令人谕以祸福，<br /><br />&nbsp;&nbsp;&nbsp;&nbsp;佛子惧而降，送于京师。其有桀黠者，恐于后为乱，皆斩之。<br /><br />&nbsp;&nbsp;&nbsp;&nbsp;寻授欢州道行军总管，以尚书右丞李纲为司马，经略林邑。方遣钦州刺史宁<br /><br />&nbsp;&nbsp;&nbsp;&nbsp;长真、欢州刺史李晕、上开府秦雄以步骑出越常，方亲率大将军张簟⑺韭砝罡<br /><br />&nbsp;&nbsp;&nbsp;&nbsp;舟师趣比景。高祖崩，炀帝即位，大业元年正月，军至海口。林邑王梵志遣兵守<br /><br />&nbsp;&nbsp;&nbsp;&nbsp;险，方击走之。师次^黎江，贼据南岸立栅，方盛陈旗帜，击金鼓，贼惧而溃。<br /><br />&nbsp;&nbsp;&nbsp;&nbsp;既渡江，行三十里，贼乘巨象，四面而至。方以弩射象，象中创，却蹂其阵，王<br /><br />&nbsp;&nbsp;&nbsp;&nbsp;师力战，贼奔于栅，因攻破之，俘馘万计。于是济区粟，度六里，前后逢贼，每<br /><br />&nbsp;&nbsp;&nbsp;&nbsp;战必擒。进至大缘江，贼据险为栅，又击破之。迳马援铜柱，南行八日，至其国<br /><br />&nbsp;&nbsp;&nbsp;&nbsp;都。林邑王梵志弃城奔海，获其庙主金人，污其宫室，刻石纪功而还。士卒脚肿，<br /><br />&nbsp;&nbsp;&nbsp;&nbsp;死者十四五。方在道遇患而卒，帝甚伤惜之，乃下诏曰：“方肃承庙略，恭行天<br /><br />&nbsp;&nbsp;&nbsp;&nbsp;讨，饮冰湍迈，视险若夷。摧锋直指，出其不意，鲸鲵尽殪，巢穴咸倾，役不再<br /><br />&nbsp;&nbsp;&nbsp;&nbsp;劳，肃清海外。致身王事，诚绩可嘉，可赠上柱国、卢国公。”子通仁嗣。<br /><br />&nbsp;&nbsp;&nbsp;&nbsp;开皇时，有冯昱、王、李充、杨武通、陈永贵、房兆，俱为边将，名显当<br /><br />&nbsp;&nbsp;&nbsp;&nbsp;时。昱、，并不知何许人也。昱多权略，有武艺。高祖初为丞相，以行军总管<br /><br />&nbsp;&nbsp;&nbsp;&nbsp;与王谊、李威等讨叛蛮，平之，拜柱国。开皇初，又以行军总管屯乙弗泊以备胡。<br /><br />&nbsp;&nbsp;&nbsp;&nbsp;突厥数万骑来掩之，昱力战累日，众寡不敌，竟为虏所败，亡失数千人，杀虏亦<br /><br />&nbsp;&nbsp;&nbsp;&nbsp;过当。其后备边数年，每战常大克捷。~勇善射，高祖以其有将帅才，每以行军<br /><br />&nbsp;&nbsp;&nbsp;&nbsp;总管屯兵江北，御陈寇。数有战功，为陈人所惮。伐陈之役，及高智慧反，攻讨<br /><br />&nbsp;&nbsp;&nbsp;&nbsp;皆有殊绩。官至柱国、白水郡公。充，陇西成纪人也。少慷慨，有英略。开皇中，<br /><br />&nbsp;&nbsp;&nbsp;&nbsp;频以行军总管击突厥有功，官至上柱国、武阳郡公、拜朔州总管，甚有威名，为<br /><br />&nbsp;&nbsp;&nbsp;&nbsp;虏所惮。后有人谮其谋反，征还京师，上谴怒之。充性素刚，遂忧愤而卒。武通，<br /><br />&nbsp;&nbsp;&nbsp;&nbsp;弘农华阴人，性果烈，善驰射。数以行军总管讨西南夷，每有功，封白水郡公，<br /><br />&nbsp;&nbsp;&nbsp;&nbsp;拜左武卫大将军。时党项羌屡为边患，朝廷以其有威名，历岷、兰二州总管以镇<br /><br />&nbsp;&nbsp;&nbsp;&nbsp;之。后与周法尚讨嘉州叛獠，法尚军初不利，武通率数千人，为贼断其归路。武<br /><br />&nbsp;&nbsp;&nbsp;&nbsp;通于是束马悬车，出贼不意，频战破之。贼知其孤军无援，倾部落而至。武通转<br /><br />&nbsp;&nbsp;&nbsp;&nbsp;斗数百里，为贼所拒，四面路绝。武通轻骑接战，坠马，为贼所执，杀而啖之。<br /><br />&nbsp;&nbsp;&nbsp;&nbsp;永贵，陇右胡人也，本姓白氏，以勇烈知名。高祖甚亲爱之，数以行军总管镇边，<br /><br />&nbsp;&nbsp;&nbsp;&nbsp;每战必单骑陷阵。官至柱国、兰利二州总管，封北陈郡公。兆，代人也，本姓屋<br /><br />&nbsp;&nbsp;&nbsp;&nbsp;引氏，刚毅有武略。频为行军总管击胡，以功官至柱国、徐州总管。并史失其事。<br /><br />&nbsp;&nbsp;&nbsp;&nbsp;史臣曰：长儒等结发从戎，俱有骁雄之略；总统师旅，各擅御侮之功。长儒<br /><br />&nbsp;&nbsp;&nbsp;&nbsp;以步卒二千抗十万之虏，师歼矢尽，勇气弥历，壮哉！子干西涉青海，北临玄塞，<br /><br />&nbsp;&nbsp;&nbsp;&nbsp;胡夷慑惮，烽候无警，亦有可称。万岁实怀智勇，善抚士卒，人皆乐死，师不疲<br /><br />&nbsp;&nbsp;&nbsp;&nbsp;劳。北却匈奴，南平夷、獠，兵锋所指，威惊绝域。论功杖气，犯忤贵臣，偏听<br /><br />&nbsp;&nbsp;&nbsp;&nbsp;生奸，死非其罪，人皆痛惜，有李广之风焉。刘方号令无私，治军严肃，克剪林<br /><br />&nbsp;&nbsp;&nbsp;&nbsp;邑，遂清南海，徼外百蛮，无思不服。凡此诸将，志烈过人，出当推毂之重，入<br /><br />&nbsp;&nbsp;&nbsp;&nbsp;受爪牙之寄，虽马伏波之威行南裔，赵充国之声动西羌，语事论功，各一时也。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885855);">加入书签</a><a
                        href="885830.html">上一页</a>&larr;<a href="index.html">返回列表</a>&rarr;<a
                            href="885869.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885830.html"; var next_page = "885869.html"; var index_page = "index.html"; var sortid = "9"; var article_id = "13945"; var chapter_id = "885855"; var articlename = "隋书"; var chaptername = " 卷五十三 列传第十八"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>