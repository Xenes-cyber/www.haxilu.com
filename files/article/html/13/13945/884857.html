<!DOCTYPE html>
<html>
<head>
<meta charset="gbk" />
<title>隋书- 卷一 帝纪第一-在线阅读-哈西文学网</title>
<meta name="keywords" content="魏征，隋书， 卷一 帝纪第一全文， 卷一 帝纪第一在线阅读 哈西文学网" />
<meta name="description" content="哈西文学网提供魏征的隋书  卷一 帝纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/884857.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/884857.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 帝纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="884875.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖上<br /><br />&nbsp;&nbsp;&nbsp;&nbsp;高祖文皇帝，姓杨氏，讳坚，弘农郡华阴人也。汉太尉震八代孙铉，仕燕为<br /><br />&nbsp;&nbsp;&nbsp;&nbsp;北平太守。铉生元寿，后魏代为武川镇司马，子孙因家焉。元寿生太原太守惠嘏，<br /><br />&nbsp;&nbsp;&nbsp;&nbsp;嘏生平原太守烈，烈生宁远将军祯，祯生忠，忠即皇考也。皇考从周太祖起义关<br /><br />&nbsp;&nbsp;&nbsp;&nbsp;西，赐姓普六茹氏，位至柱国、大司空、隋国公。薨，赠太保，谥曰桓。<br /><br />&nbsp;&nbsp;&nbsp;&nbsp;皇妣吕氏，以大统七年六月癸丑夜生高祖于冯翊般若寺，紫气充庭。有尼来<br /><br />&nbsp;&nbsp;&nbsp;&nbsp;自河东，谓皇妣曰：“此儿所从来甚异，不可于俗间处之。”尼将高祖舍于别馆，<br /><br />&nbsp;&nbsp;&nbsp;&nbsp;躬自抚养。皇妣尝抱高祖，忽见头上角出，遍体鳞起。皇妣大骇，坠高祖于地。<br /><br />&nbsp;&nbsp;&nbsp;&nbsp;尼自外入见曰：“已惊我儿，致令晚得天下。”为人龙颔，额上有五柱入顶，目<br /><br />&nbsp;&nbsp;&nbsp;&nbsp;光外射，有文在手曰“王”。长上短下，沈深严重。初入太学，虽至亲昵不敢狎<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;年十四，京兆尹薛善辟为功曹。十五，以太祖勋授散骑常侍、车骑大将军、<br /><br />&nbsp;&nbsp;&nbsp;&nbsp;仪同三司，封成纪县公。十六，迁骠骑大将军，加开府。周太祖见而叹曰：“此<br /><br />&nbsp;&nbsp;&nbsp;&nbsp;儿风骨，不似代间人。”明帝即位，授右小宫伯，进封大兴郡公。帝尝遣善相者<br /><br />&nbsp;&nbsp;&nbsp;&nbsp;赵昭视之，昭诡对曰：“不过作柱国耳。”既而阴谓高祖曰：“公当为天下君，<br /><br />&nbsp;&nbsp;&nbsp;&nbsp;必大诛杀而后定。善记鄙言。”武帝即位，迁左小宫伯。出为隋州刺史，进位大<br /><br />&nbsp;&nbsp;&nbsp;&nbsp;将军。后征还，遇皇妣寝疾三年，昼夜不离左右，代称纯孝。宇文护执政，尤忌<br /><br />&nbsp;&nbsp;&nbsp;&nbsp;高祖，屡将害焉，大将军侯伏、侯寿等匡护得免。其后袭爵隋国公。武帝聘高祖<br /><br />&nbsp;&nbsp;&nbsp;&nbsp;长女为皇太子妃，益加礼重。齐王宪言于帝曰：“普六茹坚相貌非常，臣每见之，<br /><br />&nbsp;&nbsp;&nbsp;&nbsp;不觉自失。恐非人下，请早除之。”帝曰：“此止可为将耳。”内史王轨骤言于<br /><br />&nbsp;&nbsp;&nbsp;&nbsp;帝曰：“皇太子非社稷主，普六茹坚貌有反相。”帝不悦，曰：“必天命有在，<br /><br />&nbsp;&nbsp;&nbsp;&nbsp;将若之何！”高祖甚惧，深自晦匿。<br /><br />&nbsp;&nbsp;&nbsp;&nbsp;建德中，率水军三万，破齐师于河桥。明年，从帝平齐，进位柱国。与宇文<br /><br />&nbsp;&nbsp;&nbsp;&nbsp;宪破齐任城王高于冀州，除定州总管。先是，定州城西门久闭不行，齐文宣<br /><br />&nbsp;&nbsp;&nbsp;&nbsp;帝时，或请开之，以便行路。帝不许，曰：“当有圣人来启之。”及高祖至而开<br /><br />&nbsp;&nbsp;&nbsp;&nbsp;焉，莫不惊异。寻转亳州总管。宣帝即位，以后父征拜上柱国、大司马。大象初，<br /><br />&nbsp;&nbsp;&nbsp;&nbsp;迁大后丞、右司武，俄转大前疑。每巡幸，恒委居守。时帝为《刑经圣制》，其<br /><br />&nbsp;&nbsp;&nbsp;&nbsp;法深刻。高祖以法令滋章，非兴化之道，切谏，不纳。高祖位望益隆，帝颇以为<br /><br />&nbsp;&nbsp;&nbsp;&nbsp;忌。帝有四幸姬，并为皇后，诸家争宠，数相毁谮。帝每忿怒，谓后曰：“必族<br /><br />&nbsp;&nbsp;&nbsp;&nbsp;灭尔家！”因召高祖，命左右曰：“若色动，即杀之。”高祖既至，容色自若，<br /><br />&nbsp;&nbsp;&nbsp;&nbsp;乃止。<br /><br />&nbsp;&nbsp;&nbsp;&nbsp;大象二年五月，以高祖为扬州总管，将发，暴有足疾，不果行。乙未，帝崩。<br /><br />&nbsp;&nbsp;&nbsp;&nbsp;时静帝幼冲，未能亲理政事。内史上大夫郑译、御正大夫刘P以高祖皇后之父，<br /><br />&nbsp;&nbsp;&nbsp;&nbsp;众望所归，遂矫诏引高祖入总朝政，都督内外诸军事。周氏诸王在藩者，高祖悉<br /><br />&nbsp;&nbsp;&nbsp;&nbsp;恐其生变，称赵王招将嫁女于突厥为词以征之。丁未，发丧。庚戌，周帝拜高祖<br /><br />&nbsp;&nbsp;&nbsp;&nbsp;假黄钺、左大丞相，百官总己而听焉。以正阳宫为丞相府，以郑译为长史，刘P<br /><br />&nbsp;&nbsp;&nbsp;&nbsp;为司马，具置僚佐。宣帝时，刑政苛酷，群心崩骇，莫有固志。至是，高祖大崇<br /><br />&nbsp;&nbsp;&nbsp;&nbsp;惠政，法令清简，躬履节俭，天下悦之。<br /><br />&nbsp;&nbsp;&nbsp;&nbsp;六月，赵王招、陈王纯、越王盛、代王达、滕王并至于长安。相州总管尉<br /><br />&nbsp;&nbsp;&nbsp;&nbsp;迟迥自以重臣宿将，志不能平，遂举兵东夏。赵、魏之士，从者若流，旬日之间，<br /><br />&nbsp;&nbsp;&nbsp;&nbsp;众至十余万。又宇文胄以荥州，石粢越ㄖ荩席毗以沛郡，毗弟叉罗以兖州，皆<br /><br />&nbsp;&nbsp;&nbsp;&nbsp;应于迥。迥遣子质于陈请援。高祖命上柱国、郧国公韦孝宽讨之。雍州牧毕王贤<br /><br />&nbsp;&nbsp;&nbsp;&nbsp;及赵、陈等五王，以天下之望归于高祖，因谋作乱。高祖执贤斩之，寝赵王等之<br /><br />&nbsp;&nbsp;&nbsp;&nbsp;罪，因诏五王剑履上殿，入朝不趋，用安其心。<br /><br />&nbsp;&nbsp;&nbsp;&nbsp;七月，陈将陈纪、萧摩诃等寇广陵，吴州总管于转击破之。广陵人杜乔生<br /><br />&nbsp;&nbsp;&nbsp;&nbsp;聚众反，刺史元义讨平之。韦孝宽破尉迟迥于相州，传首阙下，余党悉平。初，<br /><br />&nbsp;&nbsp;&nbsp;&nbsp;迥之乱也，郧州总管司马消难据州响应，淮南州县多同之。命襄州总管王谊讨之，<br /><br />&nbsp;&nbsp;&nbsp;&nbsp;消难奔陈。荆、郢群蛮乘衅作乱，命亳州总管贺若谊讨平之。先是，上柱国王谦<br /><br />&nbsp;&nbsp;&nbsp;&nbsp;为益州总管，既见幼主在位，政由高祖，遂起巴蜀之众，以匡复为辞。高祖方以<br /><br />&nbsp;&nbsp;&nbsp;&nbsp;东夏、山南为事，未遑致讨。谦进兵屯剑阁，陷始州。至是，乃命行军元帅、上<br /><br />&nbsp;&nbsp;&nbsp;&nbsp;柱国梁睿讨平之，传首阙下。巴蜀阻险，人好为乱，于是更开平道，毁剑阁之路，<br /><br />&nbsp;&nbsp;&nbsp;&nbsp;立铭垂诫焉。五王阴谋滋甚，高祖赍酒肴以造赵王第，欲观所为。赵王伏甲以宴<br /><br />&nbsp;&nbsp;&nbsp;&nbsp;高祖，高祖几危，赖元胄以济，语在胄传。于是诛赵王招、越王盛。<br /><br />&nbsp;&nbsp;&nbsp;&nbsp;九月，以世子勇为洛州总管、东京小冢宰。壬子，周帝诏曰：“假黄钺、使<br /><br />&nbsp;&nbsp;&nbsp;&nbsp;持节、左大丞相、都督内外诸军事、上柱国、大冢宰、隋国公坚，感山河之灵，<br /><br />&nbsp;&nbsp;&nbsp;&nbsp;应星辰之气，道高雅俗，德协幽显。释巾登仕，晋绅倾属，开物成务，朝野承风。<br /><br />&nbsp;&nbsp;&nbsp;&nbsp;受诏先皇，弼谐寡薄，合天地而生万物，顺阴阳而抚四夷。近者内有艰虞，外闻<br /><br />&nbsp;&nbsp;&nbsp;&nbsp;妖寇，以鹰r之志，运帷帐之谋，行两观之诛，扫万里之外。遐迩清肃，实所赖<br /><br />&nbsp;&nbsp;&nbsp;&nbsp;焉。四海之广，百官之富，俱禀大训，咸餐至道。治定功成，栋梁斯托，神猷盛<br /><br />&nbsp;&nbsp;&nbsp;&nbsp;德，莫二于时。可授大丞相，罢左、右丞相之官，余如故。”冬十月壬申，诏赠<br /><br />&nbsp;&nbsp;&nbsp;&nbsp;高祖曾祖烈为柱国、太保、都督徐兖等十州诸军事、徐州刺史、隋国公，谥曰康；<br /><br />&nbsp;&nbsp;&nbsp;&nbsp;祖祯为柱国、太傅、都督陕蒲等十三州诸军事、同州刺史、隋国公，谥曰献；考<br /><br />&nbsp;&nbsp;&nbsp;&nbsp;忠为上柱国、太师、大冢宰、都督冀定等十三州诸军事、雍州牧。诛陈王纯。癸<br /><br />&nbsp;&nbsp;&nbsp;&nbsp;酉，上柱国、郧国公韦孝宽卒。十一月辛未，诛代王达、膝王。<br /><br />&nbsp;&nbsp;&nbsp;&nbsp;十二月甲子，周帝诏曰：<br /><br />&nbsp;&nbsp;&nbsp;&nbsp;天大地大，合其德者圣人；一阴一阳，调其气者上宰。所以降神载挺，陶铸<br /><br />&nbsp;&nbsp;&nbsp;&nbsp;群生，代苍苍之工，成巍巍之业。假黄钺、使持节、大丞相、都督内外诸军事、<br /><br />&nbsp;&nbsp;&nbsp;&nbsp;上柱国、大冢宰、隋国公，应百代之期，当千龄之运，家隆台鼎之盛，门有翊赞<br /><br />&nbsp;&nbsp;&nbsp;&nbsp;之勤。心同伊尹，必致尧舜，情类孔丘，宪章文武。爰初入仕，风流映世，公卿<br /><br />&nbsp;&nbsp;&nbsp;&nbsp;仰其轨物，|绅谓为师表。入处禁闱，出居藩政，芳猷茂绩，问望弥远。往平东<br /><br />&nbsp;&nbsp;&nbsp;&nbsp;夏，人情未安，燕南赵北，实为天府，拥节杖旄，任当连率，柔之以德，导之以<br /><br />&nbsp;&nbsp;&nbsp;&nbsp;礼，畏之若神，仰之若日，芳风美迹，歌颂独存。淮海榛芜，多历年代，作镇南<br /><br />&nbsp;&nbsp;&nbsp;&nbsp;鄙，选众惟贤，威震殊俗，化行黔首。任掌钩陈，职司邦政，国之大事，朝寄更<br /><br />&nbsp;&nbsp;&nbsp;&nbsp;深，銮驾巡游，留台务广。周公陕西之任，仅可为伦，汉臣关内之重，未足相况。<br /><br />&nbsp;&nbsp;&nbsp;&nbsp;及天崩地坼，先帝升遐，朕以眇年，奄经荼毒，亲受顾命，保V皇家。奸人<br /><br />&nbsp;&nbsp;&nbsp;&nbsp;乘隙，潜图宗社，无君之意已成，窃发之期有日。英规潜运，大略川回，匡国庇<br /><br />&nbsp;&nbsp;&nbsp;&nbsp;人，罪人斯得。两河遘乱，三魏称兵，半天之下，汹汹鼎沸。祖宗之基已危，生<br /><br />&nbsp;&nbsp;&nbsp;&nbsp;人之命将殆。安陆作衅，南通吴越，蜂飞虿聚，江汉骚然，巴蜀鸱张，翻将问鼎，<br /><br />&nbsp;&nbsp;&nbsp;&nbsp;秦途更阻，汉门重闭。画筹帷帐，建出师车，诸将禀其谋，壮士感其义，不违时<br /><br />&nbsp;&nbsp;&nbsp;&nbsp;日，咸得清荡。九功远被，七德允谐，百僚师师，四门穆穆。光景照临之地，风<br /><br />&nbsp;&nbsp;&nbsp;&nbsp;云去来之所，允武允文，幽明同德，骤山骤水，遐迩归心。使朕继踵上皇，无为<br /><br />&nbsp;&nbsp;&nbsp;&nbsp;以治，声高宇宙，道格天壤。伊尹辅殷，霍光佐汉，方之蔑如也。<br /><br />&nbsp;&nbsp;&nbsp;&nbsp;昔营丘、曲阜，地多诸国，重耳、小白，锡用殊礼。萧何优赞拜之仪，番君<br /><br />&nbsp;&nbsp;&nbsp;&nbsp;越公侯之爵。姬、刘以降，代有令谟，宜崇典礼，宪章自昔。可授相国，总百揆，<br /><br />&nbsp;&nbsp;&nbsp;&nbsp;去都督内外诸军事、大冢宰之号，进公爵为王，以隋州之崇业，郧州之安陆、城<br /><br />&nbsp;&nbsp;&nbsp;&nbsp;阳，温州之宜人，应州之平靖、上明，顺州之淮南，士州之永川，昌州之广昌、<br /><br />&nbsp;&nbsp;&nbsp;&nbsp;安昌，申州之义阳、淮安，息州之新蔡、建安，豫州之汝南、临颍、广宁、初安，<br /><br />&nbsp;&nbsp;&nbsp;&nbsp;蔡州之蔡阳，郢州之汉东二十郡为隋国。剑履上殿，入朝不趋，赞拜不名，备九<br /><br />&nbsp;&nbsp;&nbsp;&nbsp;锡之礼，加玺绂、远游冠、相国印、绿F绶，位在诸侯王上。隋国置丞相已下，<br /><br />&nbsp;&nbsp;&nbsp;&nbsp;一依旧式。<br /><br />&nbsp;&nbsp;&nbsp;&nbsp;高祖再让，不许。乃受王爵、十郡而已。诏进皇祖、考爵并为王，夫人为王<br /><br />&nbsp;&nbsp;&nbsp;&nbsp;妃。辛巳，司马消难以陈师寇江州，刺史成休宁击却之。<br /><br />&nbsp;&nbsp;&nbsp;&nbsp;大定元年春二月壬子，令曰：“已前赐姓，皆复其旧。”是日，周帝诏曰：<br /><br />&nbsp;&nbsp;&nbsp;&nbsp;“伊、周作辅，不辞殊礼之锡，桓、文为霸，允应异物之典，所以表格天之勋，<br /><br />&nbsp;&nbsp;&nbsp;&nbsp;彰不代之业。相国隋王，前加典策，式昭大礼，固守谦光，丝言未纟孛。宜申显<br /><br />&nbsp;&nbsp;&nbsp;&nbsp;命，一如往旨。王功必先人，赏存后己，退让为本，诚乖朕意。宜命百辟，尽诣<br /><br />&nbsp;&nbsp;&nbsp;&nbsp;王宫，众心克感，必令允纳。如有表奏，勿复通闻。”癸丑，文武百官诣x敦劝，<br /><br />&nbsp;&nbsp;&nbsp;&nbsp;高祖乃受。甲寅，策曰：<br /><br />&nbsp;&nbsp;&nbsp;&nbsp;咨尔假黄钺、使持节、大丞相、都督内外诸军事、上柱国、大冢宰隋王：天<br /><br />&nbsp;&nbsp;&nbsp;&nbsp;覆地载，藉人事以财成；日往月来，由王道而盈昃。五气陶铸，万物流形。谁代<br /><br />&nbsp;&nbsp;&nbsp;&nbsp;上玄之工，斯则大圣而已。曰惟先正，翊亮皇朝。种德积善，载诞上相。精采不<br /><br />&nbsp;&nbsp;&nbsp;&nbsp;代，风骨异人。匡国济时，除凶拨乱。百神奉职，万国宅心。殷相以先知悟人，<br /><br />&nbsp;&nbsp;&nbsp;&nbsp;周辅乃弘道于代，方斯蔑如也。今将授王典礼，其敬听朕命：<br /><br />&nbsp;&nbsp;&nbsp;&nbsp;朕以不德，早承丕绪，上灵降祸，夙遭愍凶。妖丑觊觎，密图社稷，宫省之<br /><br />&nbsp;&nbsp;&nbsp;&nbsp;内，疑虑惊心。公受命先皇，志在匡弼，辑谐内外，潜运机衡，奸人慑惮，谋用<br /><br />&nbsp;&nbsp;&nbsp;&nbsp;丕显，俾赘旒之危，为太山之固。是公重造皇室，作霸之基也。伊我祖考之代，<br /><br />&nbsp;&nbsp;&nbsp;&nbsp;任寄已深，入掌禁兵，外司藩政，文经武略，久播朝野。戎轩大举，长驱晋魏，<br /><br />&nbsp;&nbsp;&nbsp;&nbsp;平阳震熊罴之势，冀部耀貔豹之威。初平东夏，人情未一，丛台之北，易水之南，<br /><br />&nbsp;&nbsp;&nbsp;&nbsp;西距井陉，东至沧海，比数千里，举袂如帷。委以连城，建旌杖节，教因其俗，<br /><br />&nbsp;&nbsp;&nbsp;&nbsp;刑用轻典，如泥从印，犹草随风。此又公之功也。吴越不宾，多历年代，淮海之<br /><br />&nbsp;&nbsp;&nbsp;&nbsp;外，时非国有。爰整其旅，出镇于亳，武以威物，文以怀远。群盗自奔，外户不<br /><br />&nbsp;&nbsp;&nbsp;&nbsp;闭，人黎慕义，襁负而归。自北之风，化行南国。此又公之功也。宣帝御宇，任<br /><br />&nbsp;&nbsp;&nbsp;&nbsp;重宗臣，入典八屯，外司九伐。禁卫勤巡警之务，治兵得搜狩之礼。此又公之功<br /><br />&nbsp;&nbsp;&nbsp;&nbsp;也。銮驾游幸，频委留台，文武注意，军国谘禀。万事咸理，反顾无忧。此又公<br /><br />&nbsp;&nbsp;&nbsp;&nbsp;之功也。朕在谅暗，公实总己。磐石之宗，奸回者众，招引无赖，连结群小。往<br /><br />&nbsp;&nbsp;&nbsp;&nbsp;者国衰甫尔，已创阴谋，积恶数旬，昆吾方稔。泣诛磬甸，宗庙以宁。此又公之<br /><br />&nbsp;&nbsp;&nbsp;&nbsp;功也。尉迥猖狂，称兵邺邑，欲长戟而指北阙，强弩而围南斗，凭陵三魏之间，<br /><br />&nbsp;&nbsp;&nbsp;&nbsp;震惊九州之半，聚徒百万，悉成蛇豕，淇水洹水，一饮而竭。人之死生，翻系凶<br /><br />&nbsp;&nbsp;&nbsp;&nbsp;竖，寿之长短，不由司命。公乃戒彼鹰扬，出车练卒，誓苍兕于河朔，建瓴水于<br /><br />&nbsp;&nbsp;&nbsp;&nbsp;山东。口授兵书，手画行阵，量敌制胜，指日克期。诸将遵其成旨，壮士感其大<br /><br />&nbsp;&nbsp;&nbsp;&nbsp;义，轻死忘生，转斗千里，旗鼓奋发，如火燎毛。玄黄变漳河之水，京观比爵台<br /><br />&nbsp;&nbsp;&nbsp;&nbsp;之峻。百城氛昆，一旦廓清。此又公之功也。青土连率，跨据东秦，藉负海之饶，<br /><br />&nbsp;&nbsp;&nbsp;&nbsp;倚连山之险，望三辅而将逐鹿，指六国而愿连鸡，风雨之兵，助鬼为虐。本根既<br /><br />&nbsp;&nbsp;&nbsp;&nbsp;拔，枝叶自殒，屈法申恩，示以大信。此又公之功也。申部残贼，充斥一隅，蝇<br /><br />&nbsp;&nbsp;&nbsp;&nbsp;飞蚁聚，攻州略地。播以玄泽，迷更知反，服而舍之，无费遗镞。此又公之功也。<br /><br />&nbsp;&nbsp;&nbsp;&nbsp;宇文胄亲则宗枝，外藩岩邑，影响邺贼，有同就燥，迫胁吏人，叛换城戍。偏师<br /><br />&nbsp;&nbsp;&nbsp;&nbsp;讨蹙，遂入网罗，束之武牢，有同囹圄，事穷将军，如伏国刑。此又公之功也。<br /><br />&nbsp;&nbsp;&nbsp;&nbsp;檀让、席毗，拥众河外。陈韩梁郑，宋卫邹鲁，村落成枭獍之墟，人庶为豺狼之<br /><br />&nbsp;&nbsp;&nbsp;&nbsp;饵。强以陵弱，大则吞小，城有昼闭，巷无行人。授律出师，随机扫定，让既授<br /><br />&nbsp;&nbsp;&nbsp;&nbsp;首，毗亦枭悬。此又公之功也。司马消难与国亲姻，作镇安陆，性多嗜欲，意好<br /><br />&nbsp;&nbsp;&nbsp;&nbsp;贪聚。属城子女，劫掠靡余，部人货财，多少具罄。擅诛刺举之使，专杀仪台之<br /><br />&nbsp;&nbsp;&nbsp;&nbsp;臣。惧罪畏威，动而内`。蚕食郡县，鸩毒华夷，闻有王师，自投南裔。帝唐崇<br /><br />&nbsp;&nbsp;&nbsp;&nbsp;山之罚，仅可方此，大汉流御之刑，是亦相匹。逋逃入薮，荆郢用安。此又公之<br /><br />&nbsp;&nbsp;&nbsp;&nbsp;功也。王谦在蜀，翻为厉阶，闭剑阁之门，塞灵关之宇，自谓五丁复起，万夫莫<br /><br />&nbsp;&nbsp;&nbsp;&nbsp;向。分阃推毂，尝不逾时，风驰席卷，一举大定，擒斩凶恶，扫地无遗。此又公<br /><br />&nbsp;&nbsp;&nbsp;&nbsp;之功也。陈顼因循伪业，自擅金陵，屡遣丑徒，趑趄江北。公指麾藩镇，无不摧<br /><br />&nbsp;&nbsp;&nbsp;&nbsp;殄。方置文深之柱，非止慰佗之拜。此又公之功也。<br /><br />&nbsp;&nbsp;&nbsp;&nbsp;公有济天下之勤，重之以明德，始于辟命，屈己登庸。素业清徽，声掩廊庙，<br /><br />&nbsp;&nbsp;&nbsp;&nbsp;雄规神略，气盖朝野。序百揆而穆四门，耻一匡之举九合。尊贤崇德，尚齿贵功，<br /><br />&nbsp;&nbsp;&nbsp;&nbsp;录旧旌善，兴亡继绝。宽猛相济，彝伦攸叙，敦睦帝亲，崇奖王室。星象不拆，<br /><br />&nbsp;&nbsp;&nbsp;&nbsp;阴阳自调，玄冥祝融，如奉太公之召；雨师风伯，似应成王之宰。祥风嘉气，触<br /><br />&nbsp;&nbsp;&nbsp;&nbsp;石摇林，瑞兽异禽，游园鸣阁。至功至德，可大可久，尽品物之和，究杳冥之极。<br /><br />&nbsp;&nbsp;&nbsp;&nbsp;朕又闻之，昔者明王设官胙土，营丘四履，得征五侯，参墟宠章，异其礼物。<br /><br />&nbsp;&nbsp;&nbsp;&nbsp;故藩屏作固，垂拱责成，沈默岩廊，不下堂席。公道高往烈，赏薄前王。朕以眇<br /><br />&nbsp;&nbsp;&nbsp;&nbsp;身，托于兆人之上，求诸故实，甚用惧焉。往加大典，宪章在昔，谦以自牧，未<br /><br />&nbsp;&nbsp;&nbsp;&nbsp;应朝礼，日月不居，便已隔岁，时谈物议，其谓朕何！今进授相国总百揆，以申<br /><br />&nbsp;&nbsp;&nbsp;&nbsp;州之义阳等二十郡为隋国。今命使持节、太傅、上柱国、杞国公椿，大宗伯、大<br /><br />&nbsp;&nbsp;&nbsp;&nbsp;将军、金城公赵，授相国印绶。相国礼绝百辟，任总群官，旧职常典，宜与事<br /><br />&nbsp;&nbsp;&nbsp;&nbsp;革。昔尧臣太尉，舜佐司空，姬旦相周，霍光辅汉，不居藩国，唯在天朝。其以<br /><br />&nbsp;&nbsp;&nbsp;&nbsp;相国总百揆，去众号焉。上所假节、大丞相、大冢宰印绶。<br /><br />&nbsp;&nbsp;&nbsp;&nbsp;又加九锡，其敬听朕后命：以公执律修德，慎狱恤刑，为其训范，人无异志，<br /><br />&nbsp;&nbsp;&nbsp;&nbsp;是用锡公大辂、戎辂各一，玄牡二驷。公勤心地利，所宝人天，崇本务农，公私<br /><br />&nbsp;&nbsp;&nbsp;&nbsp;殷阜，是用锡公衮冕之服，赤舄副焉。公乐以移风，雅以变俗，遐迩胥悦，天地<br /><br />&nbsp;&nbsp;&nbsp;&nbsp;咸和，是用锡公轩悬之乐，六佾之舞。公仁风德教，覃及海隅，荒忽幽遐，回首<br /><br />&nbsp;&nbsp;&nbsp;&nbsp;内向，是用锡公朱户以居。公水镜人伦，铨衡庶职，能官流咏，遗贤必举，是用<br /><br />&nbsp;&nbsp;&nbsp;&nbsp;锡公纳陛以登。公执钧于内，正性率下，犯义无礼，罔不屏黜，是用锡公武贲之<br /><br />&nbsp;&nbsp;&nbsp;&nbsp;士三百人。公（元本阙）。是用锡公a钺各一。公威严夏日，精厉秋霜，猾夏必<br /><br />&nbsp;&nbsp;&nbsp;&nbsp;诛，顾眄天壤，扫清奸宄，折冲无外，是用锡公彤弓一、彤矢百，卢弓十、卢矢<br /><br />&nbsp;&nbsp;&nbsp;&nbsp;千。惟公孝通神明，肃恭祀典，尊严如在，情切幽明，是用锡公鬯一卣，瓒<br /><br />&nbsp;&nbsp;&nbsp;&nbsp;副焉。隋国置丞相以下，一遵旧式。往钦哉！其敬循往策，祗服大典，简恤尔庶<br /><br />&nbsp;&nbsp;&nbsp;&nbsp;功，对扬我太祖之休命。<br /><br />&nbsp;&nbsp;&nbsp;&nbsp;于是建台置官。<br /><br />&nbsp;&nbsp;&nbsp;&nbsp;丙辰，诏王冕十有二旒，建天子旌旗，出警入跸，乘金根车，驾六马，备五<br /><br />&nbsp;&nbsp;&nbsp;&nbsp;时副车，置旄头云`，乐舞八佾，设钟宫悬。王妃为王后，长子为太子。前后<br /><br />&nbsp;&nbsp;&nbsp;&nbsp;三让，乃受。<br /><br />&nbsp;&nbsp;&nbsp;&nbsp;俄而周帝以众望有归，乃下诏曰：“元气肇辟，树之以君，有命不恒，所辅<br /><br />&nbsp;&nbsp;&nbsp;&nbsp;惟德。天心人事，选贤与能，尽四海而乐推，非一人而独有。周德将尽，妖孽递<br /><br />&nbsp;&nbsp;&nbsp;&nbsp;生，骨肉多虞，藩维构衅，影响同恶，过半区宇，或小或大，图帝图王，则我祖<br /><br />&nbsp;&nbsp;&nbsp;&nbsp;宗之业，不绝如线。相国隋王，睿圣自天，英华独秀，刑法与礼仪同运，文德共<br /><br />&nbsp;&nbsp;&nbsp;&nbsp;武功俱远。爱万物其如己，任兆庶以为忧。手运玑衡，躬命将士，芟夷奸宄，刷<br /><br />&nbsp;&nbsp;&nbsp;&nbsp;荡氛昆，化通冠带，威震幽遐。虞舜之大功二十，未足相比，姬发之合位三五，<br /><br />&nbsp;&nbsp;&nbsp;&nbsp;岂可足论。况木行已谢，火运既兴，河洛出革命之符，星辰表代终之象。烟云改<br /><br />&nbsp;&nbsp;&nbsp;&nbsp;色，笙簧变音，狱讼咸归，讴歌尽至。且天地合德，日月贞明，故以称大为王，<br /><br />&nbsp;&nbsp;&nbsp;&nbsp;照临下土。朕虽寡昧，未达变通，幽显之情，皎然易识。今便祗顺天命，出逊别<br /><br />&nbsp;&nbsp;&nbsp;&nbsp;宫，禅位于隋，一依唐虞、汉魏故事。”高祖三让，不许。遣兼太傅、上柱国、<br /><br />&nbsp;&nbsp;&nbsp;&nbsp;杞国公椿奉册曰：<br /><br />&nbsp;&nbsp;&nbsp;&nbsp;咨尔相国隋王：粤若上古之初，爰启清浊，降符授圣，为天下君。事上帝而<br /><br />&nbsp;&nbsp;&nbsp;&nbsp;理兆人，和百灵而利万物，非以区宇之富，未以宸极为尊。大庭、轩辕以前，骊<br /><br />&nbsp;&nbsp;&nbsp;&nbsp;连、赫胥之日，咸以无为无欲，不将不迎。遐哉其详不可闻已，厥有载籍，遗文<br /><br />&nbsp;&nbsp;&nbsp;&nbsp;可观。圣莫逾于尧，美未过于舜。尧得太尉，已作运衡之篇，舜遇司空，便叙精<br /><br />&nbsp;&nbsp;&nbsp;&nbsp;华之竭。彼褰裳脱屣，贰宫设飨，百辟归禹，若帝之初。斯盖上则天时，不敢不<br /><br />&nbsp;&nbsp;&nbsp;&nbsp;授，下祗天命，不可不受。汤代于夏，武革于殷，干戈揖让，虽复异揆，应天顺<br /><br />&nbsp;&nbsp;&nbsp;&nbsp;人，其道靡异。自汉迄晋，有魏至周，天历逐狱讼之归，神鼎随讴歌之去。道高<br /><br />&nbsp;&nbsp;&nbsp;&nbsp;者称帝，录尽者不王，与夫文祖、神宗，无以别也。<br /><br />&nbsp;&nbsp;&nbsp;&nbsp;周德将尽，祸难频兴，宗戚奸回，咸将窃发。顾瞻宫阙，将图宗社，藩维连<br /><br />&nbsp;&nbsp;&nbsp;&nbsp;率，逆乱相寻。摇荡三方，不合如砺，蛇行鸟攫，投足无所。王受天明命，钡<br /><br />&nbsp;&nbsp;&nbsp;&nbsp;在躬，救颓运之艰，匡坠地之业，拯大川之溺，扑燎原之火，除群凶于城社，廓<br /><br />&nbsp;&nbsp;&nbsp;&nbsp;妖氛于远服，至德合于造化，神用洽于天壤。八极九野，万方四裔，圆首方足，<br /><br />&nbsp;&nbsp;&nbsp;&nbsp;罔不乐推。往岁长星夜扫，经天昼见，八风比夏后之作，五纬同汉帝之聚，除旧<br /><br />&nbsp;&nbsp;&nbsp;&nbsp;之征，昭然在上。近者赤雀降祉，玄龟效灵，钟石变音，蛟鱼出穴，布新之贶，<br /><br />&nbsp;&nbsp;&nbsp;&nbsp;焕焉在下。九区归往，百灵协赞，人神属望，我不独知。仰祗皇灵，俯顺人愿，<br /><br />&nbsp;&nbsp;&nbsp;&nbsp;今敬以帝位禅于尔躬。天祚告穷，天禄永终。於戏！王宜允执厥和，仪刑典训，<br /><br />&nbsp;&nbsp;&nbsp;&nbsp;升圆丘而敬苍昊，御皇极而抚黔黎，副率土之心，恢无疆之祚，可不盛欤！<br /><br />&nbsp;&nbsp;&nbsp;&nbsp;遣大宗伯、大将军、金城公赵奉皇帝玺绂，百官劝进。高祖乃受焉。<br /><br />&nbsp;&nbsp;&nbsp;&nbsp;开皇元年二月甲子，上自相府常服入宫，备礼即皇帝位于临光殿。设坛于南<br /><br />&nbsp;&nbsp;&nbsp;&nbsp;郊，遣使柴燎告天。是日，告庙，大赦，改元。京师庆云见。易周氏官仪，依汉、<br /><br />&nbsp;&nbsp;&nbsp;&nbsp;魏之旧。以柱国、相国司马、渤海郡公高G为尚书左仆射兼纳言，相国司录、沁<br /><br />&nbsp;&nbsp;&nbsp;&nbsp;源县公虞庆则为内史监兼吏部尚书，相国内郎、咸安县男李德林为内史令，上开<br /><br />&nbsp;&nbsp;&nbsp;&nbsp;府、汉安县公韦世康为礼部尚书，上开府、义宁县公元晖为都官尚书，开府、民<br /><br />&nbsp;&nbsp;&nbsp;&nbsp;部尚书、昌国县公元岩为兵部尚书，上仪同、司宗长孙毗为工部尚书，上仪同、<br /><br />&nbsp;&nbsp;&nbsp;&nbsp;司会杨尚希为度支尚书，上柱国、雍州牧、邗国公杨惠为左卫大将军。乙丑，追<br /><br />&nbsp;&nbsp;&nbsp;&nbsp;尊皇考为武元皇帝，庙号太祖，皇妣为元明皇后。遣八使巡省风俗。丙寅，修庙<br /><br />&nbsp;&nbsp;&nbsp;&nbsp;社。立王后独孤氏为皇后，王太子勇为皇太子。丁卯，以大将军、金城郡公赵<br /><br />&nbsp;&nbsp;&nbsp;&nbsp;为尚书右仆射，上开府、济阳侯伊娄彦恭为左武候大将军。己巳，以周帝为介国<br /><br />&nbsp;&nbsp;&nbsp;&nbsp;公，邑五千户，为隋室宾。旌旗车服礼乐，一如其旧。上书不为表，答表不称诏。<br /><br />&nbsp;&nbsp;&nbsp;&nbsp;周氏诸王，尽降为公。辛未，以皇弟同安郡公爽为雍州牧。乙亥，封皇弟邵国公<br /><br />&nbsp;&nbsp;&nbsp;&nbsp;慧为滕王，同安公爽为卫王；皇子雁门公广为晋王，俊为秦王，秀为越王，谅为<br /><br />&nbsp;&nbsp;&nbsp;&nbsp;汉王。以上柱国、并州总管、申国公李穆为太师，上柱国、邓国公窦炽为太傅，<br /><br />&nbsp;&nbsp;&nbsp;&nbsp;上柱国、幽州总管、任国公于翼为太尉，观国公田仁恭为太子太师，武德郡公柳<br /><br />&nbsp;&nbsp;&nbsp;&nbsp;敏为太子太保，济南郡公孙恕为太子少傅，开府苏威为太子少保。丁丑，以晋王<br /><br />&nbsp;&nbsp;&nbsp;&nbsp;广为并州总管，以陈留郡公杨智积为蔡王，兴城郡公杨静为道王。戊寅，以官牛<br /><br />&nbsp;&nbsp;&nbsp;&nbsp;五千头分赐贫人。三月辛巳，高平获赤雀，太原获苍乌，长安获白雀，各一。宣<br /><br />&nbsp;&nbsp;&nbsp;&nbsp;仁门槐树连理，众枝内附。壬午，白狼国献方物。甲申，太白昼见。乙酉，又昼<br /><br />&nbsp;&nbsp;&nbsp;&nbsp;见。以上柱国元景山为安州总管。丁亥，诏犬马器玩口味不得献上。戊子，弛山<br /><br />&nbsp;&nbsp;&nbsp;&nbsp;泽之禁。以上开府、当亭县公贺若弼为楚州总管，和州刺史、新义县公韩擒虎为<br /><br />&nbsp;&nbsp;&nbsp;&nbsp;庐州总管。己丑，T县献连理树，植之宫庭。辛卯，以上柱国、神武郡公窦毅<br /><br />&nbsp;&nbsp;&nbsp;&nbsp;为定州总管。戊戌，以太子少保苏威兼纳言、吏部尚书，余官如故。庚子，诏曰：<br /><br />&nbsp;&nbsp;&nbsp;&nbsp;“自古帝王受终革代，建侯锡爵，多与运迁。朕应受图，君临海内，载怀沿革，<br /><br />&nbsp;&nbsp;&nbsp;&nbsp;事有不同。然则前帝后王，俱在兼济，立功立事，爵赏仍行。苟利于时，其致一<br /><br />&nbsp;&nbsp;&nbsp;&nbsp;揆，何谓物我之异，无计今古之殊。其前代品爵，悉可依旧。”丁未，梁主萧岿<br /><br />&nbsp;&nbsp;&nbsp;&nbsp;使其太宰萧岩、司空刘义来贺。四月辛巳，大赦。壬午，太白、岁星昼见。戊戌，<br /><br />&nbsp;&nbsp;&nbsp;&nbsp;太常散乐并放为百姓。禁杂乐百戏。辛丑，陈散骑常侍韦鼎、兼通直散骑常侍王<br /><br />&nbsp;&nbsp;&nbsp;&nbsp;来聘于周，至而上已受禅，致之介国。是月，发稽胡修筑长城，二旬而罢。<br /><br />&nbsp;&nbsp;&nbsp;&nbsp;五月戊子，封邗国公杨雄为广平王，永康郡公杨弘为河间王。辛未，介国公薨，<br /><br />&nbsp;&nbsp;&nbsp;&nbsp;上举哀于朝堂，以其族人洛嗣焉。六月癸未，诏以初受天命，赤雀降祥，五德相<br /><br />&nbsp;&nbsp;&nbsp;&nbsp;生，赤为火色，其郊及社庙，依服冕之仪，而朝会之服，旗帜牺牲，尽令尚赤。<br /><br />&nbsp;&nbsp;&nbsp;&nbsp;戎服以黄。秋七月乙卯，上始服黄，百僚毕贺。庚午，H酋长贡方物。八月壬<br /><br />&nbsp;&nbsp;&nbsp;&nbsp;午，废东京官。突厥阿波可汗遣使贡方物。甲午，遣行军元帅乐安公元谐击吐谷<br /><br />&nbsp;&nbsp;&nbsp;&nbsp;浑于青海，破而降之。九月戊申，战亡之家，遣使赈给。庚午，陈将周罗T攻陷<br /><br />&nbsp;&nbsp;&nbsp;&nbsp;胡墅，萧摩诃寇江北。辛未，以越王秀为益州总管，改封为蜀王。壬申，以上柱<br /><br />&nbsp;&nbsp;&nbsp;&nbsp;国、薛国公长孙览，上柱国、宋安公元景山并为行军元帅以伐陈，仍命尚书左仆<br /><br />&nbsp;&nbsp;&nbsp;&nbsp;射高G节度诸军。突厥沙钵略可汗遣使贡方物。是月，行五铢钱。冬十月乙酉，<br /><br />&nbsp;&nbsp;&nbsp;&nbsp;百济王扶余昌遣使来贺，授昌上开府、仪同三司、带方郡公。戊子，行新律。壬<br /><br />&nbsp;&nbsp;&nbsp;&nbsp;辰，行幸岐州。十一月乙卯，以永昌郡公窦荣定为右武候大将军。丁卯，遣兼散<br /><br />&nbsp;&nbsp;&nbsp;&nbsp;骑侍郎郑质褂诔隆＜核龋有流星，声如P墙，光烛于地。十二月戊寅，以申州<br /><br />&nbsp;&nbsp;&nbsp;&nbsp;刺史尔朱敞为金州总管。甲申，以礼部尚书韦世康为吏部尚书。己丑，以柱国元<br /><br />&nbsp;&nbsp;&nbsp;&nbsp;衮为廓州总管，兴势郡公卫玄为淮州总管。庚子，至自岐州。壬寅，高丽王高阳<br /><br />&nbsp;&nbsp;&nbsp;&nbsp;遣使朝贡，授阳大将军、辽东郡公。太子太保柳敏卒。<br /><br />&nbsp;&nbsp;&nbsp;&nbsp;二年春正月癸丑，幸上柱国王谊第。庚申，幸安成长公主第。陈宣帝殂，子<br /><br />&nbsp;&nbsp;&nbsp;&nbsp;叔宝立。辛酉，置河北道行台尚书省于并州，以晋王广为尚书令。置河南道行台<br /><br />&nbsp;&nbsp;&nbsp;&nbsp;尚书省于洛州，以秦王俊为尚书令。置西南道行台尚书省于益州，以蜀王秀为尚<br /><br />&nbsp;&nbsp;&nbsp;&nbsp;书令。戊辰，陈遣使请和，归我胡墅。辛未，高丽、百济并遣使贡方物。甲戌，<br /><br />&nbsp;&nbsp;&nbsp;&nbsp;诏举贤良。二月己丑，诏高G等班师。庚寅，以晋王广为左武卫大将军，秦王俊<br /><br />&nbsp;&nbsp;&nbsp;&nbsp;为右武卫大将军，馀官并如故。辛卯，幸赵国公独孤陀第。庚子，京师雨土。三<br /><br />&nbsp;&nbsp;&nbsp;&nbsp;月戊申，开渠，引杜阳水于三畴原。四月丁丑，以宁州刺史窦荣定为左武候大将<br /><br />&nbsp;&nbsp;&nbsp;&nbsp;军。庚寅，大将军韩僧寿破突厥于鸡头山；上柱国李充破突厥于河北山。五月戊<br /><br />&nbsp;&nbsp;&nbsp;&nbsp;申，以上柱国、开府长孙平为度支尚书。己酉，旱，上亲省囚徒。其日大雨。己<br /><br />&nbsp;&nbsp;&nbsp;&nbsp;未，高宝宁寇平州，突厥入长城。庚申，以豫州刺史皇甫绩为都官尚书。壬戌，<br /><br />&nbsp;&nbsp;&nbsp;&nbsp;太尉、任国公于翼薨。甲子，改传国玺曰受命玺。六月壬午，以太府卿苏孝慈为<br /><br />&nbsp;&nbsp;&nbsp;&nbsp;兵部尚书，雍州牧、卫王爽为原州总管。甲申，使使吊于陈国。乙酉，上柱国李<br /><br />&nbsp;&nbsp;&nbsp;&nbsp;充破突厥于马邑。戊子，以上柱国叱李长叉为兰州总管。辛卯，以上开府尔朱敞<br /><br />&nbsp;&nbsp;&nbsp;&nbsp;为徐州总管。丙申，诏曰：“朕祗奉上玄，君临万国，属生人之敝，处前代之宫。<br /><br />&nbsp;&nbsp;&nbsp;&nbsp;常以为作之者劳，居之者逸，改创之事，心未遑也。而王公大臣陈谋献策，咸云<br /><br />&nbsp;&nbsp;&nbsp;&nbsp;羲、农以降，至于姬、刘，有当代而屡迁，无革命而不徙。曹、马之后，时见因<br /><br />&nbsp;&nbsp;&nbsp;&nbsp;循，乃末代之晏安，非往圣之宏义。此城从汉，凋残日久，屡为战场，旧经丧乱。<br /><br />&nbsp;&nbsp;&nbsp;&nbsp;今之宫室，事近权宜，又非谋筮从龟，瞻星揆日，不足建皇王之邑，合大众所聚，<br /><br />&nbsp;&nbsp;&nbsp;&nbsp;论变通之数，具幽显之情同心固请，词情深切。然则京师百官之府，四海归向，<br /><br />&nbsp;&nbsp;&nbsp;&nbsp;非朕一人之所独有。苟利于物，其可违乎！且殷之五迁，恐人尽死，是则以吉凶<br /><br />&nbsp;&nbsp;&nbsp;&nbsp;之土，制长短之命。谋新去故，如农望秋，虽暂劬劳，其究安宅。今区宇宁一，<br /><br />&nbsp;&nbsp;&nbsp;&nbsp;阴阳顺序，安安以迁，勿怀胥怨。龙首山川原秀丽，卉物滋阜，卜食相土，宜建<br /><br />&nbsp;&nbsp;&nbsp;&nbsp;都邑，定鼎之基永固，无穷之业在斯。公私府宅，规模远近，营构资费，随事条<br /><br />&nbsp;&nbsp;&nbsp;&nbsp;奏。”仍诏左仆射高G、将作大匠刘龙、巨鹿郡公贺娄子干、太府少卿高龙叉等<br /><br />&nbsp;&nbsp;&nbsp;&nbsp;创造新都。秋八月癸巳，以左武候大将军窦荣定为秦州总管。十月癸酉，皇太子<br /><br />&nbsp;&nbsp;&nbsp;&nbsp;勇屯兵咸阳以备胡。庚寅，上疾愈，享百僚于观德殿。赐钱帛，皆任其自取，尽<br /><br />&nbsp;&nbsp;&nbsp;&nbsp;力而出。辛卯，以营新都副监贺娄子干为工部尚书。十一月丙午，高丽遣使献方<br /><br />&nbsp;&nbsp;&nbsp;&nbsp;物。十二月辛未，上讲武于后园。甲戌，上柱国窦毅卒。丙子，名新都曰大兴城。<br /><br />&nbsp;&nbsp;&nbsp;&nbsp;乙酉，遣沁源公虞庆则屯弘化备胡。突厥寇周，行军总管达奚长儒击之，为虏<br /><br />&nbsp;&nbsp;&nbsp;&nbsp;所败。丙戌，赐国子生经明者束帛。丁亥，亲录囚徒。<br /><br />&nbsp;&nbsp;&nbsp;&nbsp;三年春正月庚子，将入新都，大赦天下。禁大刀长槊。癸亥，高丽遣使来朝。<br /><br />&nbsp;&nbsp;&nbsp;&nbsp;二月己巳朔，日有蚀之。壬申，宴北道勋人。癸酉，陈遣兼散骑常侍贺彻、兼通<br /><br />&nbsp;&nbsp;&nbsp;&nbsp;直散骑常侍萧褒来聘。突厥寇边。甲戌，泾阳获毛龟。癸未，以左卫大将军李礼<br /><br />&nbsp;&nbsp;&nbsp;&nbsp;成为右武卫大将军。三月丁未，上柱国、鲜虞县公谢庆恩卒。己酉，以上柱国达<br /><br />&nbsp;&nbsp;&nbsp;&nbsp;奚长儒为兰州总管。丙辰，雨，常服入新都。京师醴泉出。丁巳，诏购求遗书于<br /><br />&nbsp;&nbsp;&nbsp;&nbsp;天下。庚申，宴百僚，班赐各有差。癸亥，城榆关。夏四月己巳，上柱国、建平<br /><br />&nbsp;&nbsp;&nbsp;&nbsp;郡公于义卒。庚午，吐谷浑寇临洮，洮州刺史皮子信死之。辛未，高丽遣使来朝。<br /><br />&nbsp;&nbsp;&nbsp;&nbsp;壬申，以尚书右仆射赵兼内史令。丁丑，以滕王瓒为雍州牧。己卯，卫王爽破<br /><br />&nbsp;&nbsp;&nbsp;&nbsp;突厥于白道。庚辰，行军总管阴寿破高宝宁于黄龙。甲申，旱，上亲祈雨于国城<br /><br />&nbsp;&nbsp;&nbsp;&nbsp;之西南。丙戌，诏天下劝学行礼。以济北郡公梁远为汶州总管。己丑，陈郢州城<br /><br />&nbsp;&nbsp;&nbsp;&nbsp;主张子讥遣使请降，上以和好，不纳。辛卯，遣兼散骑常侍薛舒、兼通直散骑常<br /><br />&nbsp;&nbsp;&nbsp;&nbsp;侍王劭使于陈。癸巳，上亲雩。甲午，突厥遣使来朝。五月癸卯，行军总管李晃<br /><br />&nbsp;&nbsp;&nbsp;&nbsp;破突厥于摩那渡口。甲辰，高丽遣使来朝。乙巳，梁太子萧琮来贺迁都。丁未，<br /><br />&nbsp;&nbsp;&nbsp;&nbsp;H贡方物。戊申，幽州总管阴寿卒。辛酉，有事于方泽。壬戌，行军元帅窦荣<br /><br />&nbsp;&nbsp;&nbsp;&nbsp;定破突厥及吐谷浑于凉州。丙寅，赦黄龙死罪已下。六月庚午，以卫王爽子集为<br /><br />&nbsp;&nbsp;&nbsp;&nbsp;遂安郡王。戊寅，突厥遣使请和。庚辰，行军总管梁远破吐谷浑于尔汗山，斩其<br /><br />&nbsp;&nbsp;&nbsp;&nbsp;名王。壬申，以晋州刺史燕荣为青州总管。己丑，以河间王弘为宁州总管。乙未，<br /><br />&nbsp;&nbsp;&nbsp;&nbsp;幸安成长公主第。秋七月辛丑，以豫州刺史周摇为幽州总管。壬戌，诏曰：“行<br /><br />&nbsp;&nbsp;&nbsp;&nbsp;仁蹈义，名教所先，厉俗敦风，宜见褒奖。往者山东河表，经此妖乱，孤城远守，<br /><br />&nbsp;&nbsp;&nbsp;&nbsp;多不自全。济阴太守杜猷身陷贼徒，命悬寇手，郡省事范台玫倾产营护，免其戮<br /><br />&nbsp;&nbsp;&nbsp;&nbsp;辱。眷言诚节，实有可嘉，宜超恒赏，用明沮劝。台玫可大都督、假湘州刺史。”<br /><br />&nbsp;&nbsp;&nbsp;&nbsp;丁卯，日有蚀之。八月丁丑，H贡方物。己卯，以右武卫大将军李礼成为襄州<br /><br />&nbsp;&nbsp;&nbsp;&nbsp;总管。壬午，遣尚书左仆射高G出宁州道，内史监虞庆则出原州道，并为行军元<br /><br />&nbsp;&nbsp;&nbsp;&nbsp;帅以击胡。戊子，上有事于太社。九月壬子，幸城东，观稼谷。癸丑，大赦天下。<br /><br />&nbsp;&nbsp;&nbsp;&nbsp;冬十月甲戌，废河南道行台省，以秦王俊为秦州总管。十一月己酉，发使巡省风<br /><br />&nbsp;&nbsp;&nbsp;&nbsp;俗，因下诏曰：“朕君临区宇，深思治术，欲使生人从化，以德代刑，求草莱之<br /><br />&nbsp;&nbsp;&nbsp;&nbsp;善，旌闾里之行。民间情伪，咸欲备闻。已诏使人，所在赈恤，扬镳分路，将遍<br /><br />&nbsp;&nbsp;&nbsp;&nbsp;四海，必令为朕耳目。如有文武才用，未为时知，宜以礼发遣，朕将铨擢。其有<br /><br />&nbsp;&nbsp;&nbsp;&nbsp;志节高妙，越等超伦，亦仰使人就加旌异，令一行一善，奖劝于人。远近官司，<br /><br />&nbsp;&nbsp;&nbsp;&nbsp;遐迩风俗，巨细必纪，还日奏闻。庶使不出户庭，坐知万里。”庚辰，陈遣散骑<br /><br />&nbsp;&nbsp;&nbsp;&nbsp;常侍周坟、通直散骑常侍袁彦来聘。陈主知上之貌异世人，使彦画像持去。甲午，<br /><br />&nbsp;&nbsp;&nbsp;&nbsp;罢天下诸郡。闰十二月乙卯，遣兼散骑常侍曹令则、通直散骑常侍魏澹使于陈。<br /><br />&nbsp;&nbsp;&nbsp;&nbsp;戊午，以上柱国窦荣定为右武卫大将军，刑部尚书苏威为民部尚书。<br /><br />&nbsp;&nbsp;&nbsp;&nbsp;四年春正月甲子，日有蚀之。己巳，有事于太庙。辛未，有事于南郊。壬申，<br /><br />&nbsp;&nbsp;&nbsp;&nbsp;梁主萧岿来朝。甲戌，大射于北苑，十日而罢。壬午，齐州水。辛卯，渝州获兽<br /><br />&nbsp;&nbsp;&nbsp;&nbsp;似麋，一角同蹄。壬辰，班新历。二月乙巳，上饯梁主于霸上。丁未，H贡方<br /><br />&nbsp;&nbsp;&nbsp;&nbsp;物。突厥苏尼部男女万馀人来降。庚戌，幸陇州。突厥可汗阿史那玷率其属来降。<br /><br />&nbsp;&nbsp;&nbsp;&nbsp;夏四月己亥，敕总管、刺史父母及子年十五已上，不得将之官。庚子，以吏部尚<br /><br />&nbsp;&nbsp;&nbsp;&nbsp;书虞庆则为尚书右仆射，瀛州刺史杨尚希为兵部尚书，毛州刺史刘仁恩为刑部尚<br /><br />&nbsp;&nbsp;&nbsp;&nbsp;书。甲辰，以上柱国叱李长叉为信州总管。丁未，宴突厥、高丽、吐谷浑使者于<br /><br />&nbsp;&nbsp;&nbsp;&nbsp;大兴殿。丁巳，以上大将军贺娄子干为榆关总管。五月癸酉，契丹主莫贺弗遣使<br /><br />&nbsp;&nbsp;&nbsp;&nbsp;请降，拜大将军。丙子，以柱国冯昱为汾州总管。乙酉，以汴州刺史吕仲泉为延<br /><br />&nbsp;&nbsp;&nbsp;&nbsp;州总管。六月庚子，降囚徒。乙巳，以鸿胪卿乙弗实为冀州总管，上柱国豆卢<br /><br />&nbsp;&nbsp;&nbsp;&nbsp;为夏州总管。壬子，开渠，自渭达河，以通运漕。戊午，秦王俊来朝。秋七月丙<br /><br />&nbsp;&nbsp;&nbsp;&nbsp;寅，陈遣兼散骑常侍谢泉、兼通直散骑常侍贺德基来聘。八月甲午，遣十使巡省<br /><br />&nbsp;&nbsp;&nbsp;&nbsp;天下。戊戌，卫王爽来朝。是日，以秦王俊纳妃，宴百僚，颁赐各有差。壬寅，<br /><br />&nbsp;&nbsp;&nbsp;&nbsp;上柱国、太傅、邓国公窦炽薨。丁未，宴秦王官属，赐物各有差。壬子，享陈使。<br /><br />&nbsp;&nbsp;&nbsp;&nbsp;乙卯，陈将夏侯苗请降，上以通和，不纳。九月甲子，幸襄国公主第。乙丑，幸<br /><br />&nbsp;&nbsp;&nbsp;&nbsp;霸水，观漕渠，赐督役者帛各有差。己巳，上亲录囚徒。庚午，契丹内附。甲戌，<br /><br />&nbsp;&nbsp;&nbsp;&nbsp;驾幸洛阳，关内饥也。癸未，太白昼见。冬十一月壬戌，遣兼散骑常侍薛道衡、<br /><br />&nbsp;&nbsp;&nbsp;&nbsp;通直散骑常侍豆卢实使于陈。癸亥，以榆关总管贺娄子干为云州总管。<br /><br />&nbsp;&nbsp;&nbsp;&nbsp;五年春正月戊辰，诏行新礼。三月戊午，以尚书左仆射高G为左领军大将军，<br /><br />&nbsp;&nbsp;&nbsp;&nbsp;上柱国宇文忻为右领军大将军。夏四月甲午，契丹主多弥遣使贡方物。壬寅，上<br /><br />&nbsp;&nbsp;&nbsp;&nbsp;柱国王谊谋反，伏诛。乙巳，诏征山东马荣伯等六儒。戊申，车驾至自洛阳。五<br /><br />&nbsp;&nbsp;&nbsp;&nbsp;月甲申，诏置义仓。梁主萧岿殂，其太子琮嗣立。遣上大将军元契使于突厥阿波<br /><br />&nbsp;&nbsp;&nbsp;&nbsp;可汗。秋七月庚申，陈遣兼散骑常侍王话、兼通直散骑常侍阮卓来聘。丁丑，以<br /><br />&nbsp;&nbsp;&nbsp;&nbsp;上柱国宇文庆为凉州总管。壬午，突厥沙钵略上表称臣。八月丙戌，沙钵略可汗<br /><br />&nbsp;&nbsp;&nbsp;&nbsp;遣子库合真特勤来朝。甲辰，河南诸州水，遣民部尚书邳国公苏威赈给之。戊申，<br /><br />&nbsp;&nbsp;&nbsp;&nbsp;有流星数百，四散而下。己酉，幸栗园。九月丁巳，至自栗园。乙丑，改鲍陂曰<br /><br />&nbsp;&nbsp;&nbsp;&nbsp;杜陂，霸水为滋水。陈将湛文彻寇和州，仪同三司费宝首获之。丙子，遣兼散骑<br /><br />&nbsp;&nbsp;&nbsp;&nbsp;常侍李若、兼通直散骑常侍崔君赡使于陈。冬十月壬辰，以上柱国杨素为信州总<br /><br />&nbsp;&nbsp;&nbsp;&nbsp;管，朔州总管吐万绪为徐州总管。十一月甲子，以上大将军源雄为朔州总管。丁<br /><br />&nbsp;&nbsp;&nbsp;&nbsp;卯，晋王广来朝。十二月丁未，降囚徒。戊申，以上柱国达奚长儒为夏州总管。<br /><br />&nbsp;&nbsp;&nbsp;&nbsp;六年春正月甲子，党项羌内附。庚午，班历于突厥。辛未，以柱国韦参安<br /><br />&nbsp;&nbsp;&nbsp;&nbsp;州总管。壬申，遣民部尚书苏威巡省山东。二月乙酉，山南荆、淅七州水，遣前<br /><br />&nbsp;&nbsp;&nbsp;&nbsp;工部尚书长孙毗赈恤之。丙戌，制刺史上佐每岁暮更入朝，上考课。丁亥，发丁<br /><br />&nbsp;&nbsp;&nbsp;&nbsp;男十一万修筑长城，二旬而罢。乙未，以上柱国崔弘度为襄州总管。庚子，大赦<br /><br />&nbsp;&nbsp;&nbsp;&nbsp;天下。三月己未，洛阳男子高德上书，请上为太上皇，传位皇太子。上曰：“朕<br /><br />&nbsp;&nbsp;&nbsp;&nbsp;承天命，抚育苍生，日旰孜孜，犹恐不逮。岂学近代帝王，事不师古，传位于子，<br /><br />&nbsp;&nbsp;&nbsp;&nbsp;自求逸乐者哉！”癸亥，突厥沙钵略遣使贡方物。夏四月己亥，陈遣兼散骑常侍<br /><br />&nbsp;&nbsp;&nbsp;&nbsp;周、兼通直散骑常侍江椿来聘。秋七月辛亥，河南诸州水。乙丑，京师雨毛，<br /><br />&nbsp;&nbsp;&nbsp;&nbsp;如马鬃尾，长者二尺余，短者六七寸。八月辛卯，关内七州旱，免其赋税。遣散<br /><br />&nbsp;&nbsp;&nbsp;&nbsp;骑常侍裴豪、兼通直散骑常侍刘聘于陈。戊申，上柱国、太师、申国公李穆薨。<br /><br />&nbsp;&nbsp;&nbsp;&nbsp;闰月己酉，以河州刺史段文振为兰州总管。丁卯，皇太子镇洛阳。辛未，晋王广、<br /><br />&nbsp;&nbsp;&nbsp;&nbsp;秦王俊并来朝。丙子，上柱国、J国公梁士彦，上柱国、杞国公宇文忻，柱国、<br /><br />&nbsp;&nbsp;&nbsp;&nbsp;舒国公刘P，以谋反伏诛。上柱国、许国公宇文善坐事除名。九月辛巳，上素服<br /><br />&nbsp;&nbsp;&nbsp;&nbsp;御射殿，诏百僚射，赐梁士彦三家资物。丙戌，上柱国、宋安郡公元景山卒。庚<br /><br />&nbsp;&nbsp;&nbsp;&nbsp;子，以上柱国李询为隰州总管。辛丑，诏大象已来死事之家，咸命赈恤。冬十月<br /><br />&nbsp;&nbsp;&nbsp;&nbsp;己酉，以河北道行台尚书令、并州总管、晋王广为雍州牧，余官如故；兵部尚书<br /><br />&nbsp;&nbsp;&nbsp;&nbsp;杨尚希为礼部尚书。癸丑，置山南道行台尚书省于襄州，以秦王俊为尚书令。丙<br /><br />&nbsp;&nbsp;&nbsp;&nbsp;辰，以芳州刺史骆平难为叠州刺史，衡州总管周法尚为黄州总管。甲子，甘露降<br /><br />&nbsp;&nbsp;&nbsp;&nbsp;于华林园。<br /><br />&nbsp;&nbsp;&nbsp;&nbsp;七年春正月癸巳，有事于太庙。乙未，制诸州岁贡三人。二月丁巳，祀朝日<br /><br />&nbsp;&nbsp;&nbsp;&nbsp;于东郊。己巳，陈遣兼散骑常侍王亨、兼通直散骑常侍王B来聘。壬申，车驾幸<br /><br />&nbsp;&nbsp;&nbsp;&nbsp;醴泉宫。是月，发丁男十万余修筑长城，二旬而罢。夏四月己酉，幸晋王第。庚<br /><br />&nbsp;&nbsp;&nbsp;&nbsp;戌，于扬州开山阳渎，以通运漕。突厥沙钵略可汗卒，其子雍虞闾嗣立，是为都<br /><br />&nbsp;&nbsp;&nbsp;&nbsp;蓝可汗。癸亥，颁青龙符于东方总管、刺史，西方以驺虞，南方以朱雀，北方以<br /><br />&nbsp;&nbsp;&nbsp;&nbsp;玄武。甲戌，遣兼散骑常侍杨同、兼通直散骑常侍崔使于陈。以民部尚书苏<br /><br />&nbsp;&nbsp;&nbsp;&nbsp;威为吏部尚书。五月乙亥朔，日有蚀之。己卯，雨石于武安、滏阳间十余里。秋<br /><br />&nbsp;&nbsp;&nbsp;&nbsp;七月己丑，卫王爽薨，上发丧于门下外省。八月丙午，以怀州刺史源雄为朔州总<br /><br />&nbsp;&nbsp;&nbsp;&nbsp;管。庚申，梁主萧琮来朝。九月乙酉，梁安平王萧岩掠于其国以奔陈。辛卯，废<br /><br />&nbsp;&nbsp;&nbsp;&nbsp;梁国，曲赦江陵。以梁主萧琮为柱国，封莒国公。冬十月庚申，行幸同州，以先<br /><br />&nbsp;&nbsp;&nbsp;&nbsp;帝所居，降囚徒。癸亥，幸蒲州。丙寅，宴父老，上极欢，曰：“此间人物，衣<br /><br />&nbsp;&nbsp;&nbsp;&nbsp;服鲜丽，容止闲雅，良由仕宦之乡，陶染成俗也。”十一月甲午，幸冯翊，亲祠<br /><br />&nbsp;&nbsp;&nbsp;&nbsp;故社。父老对诏失旨，上大怒，免其县官而去。戊戌，至自冯翊。</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,884857);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="884875.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "884875.html"; var index_page = "index.html"; var sortid = "9"; var article_id = "13945"; var chapter_id = "884857"; var articlename = "隋书"; var chaptername = " 卷一 帝纪第一"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>