<!DOCTYPE html>
<html>
<head>
<meta charset="gbk" />
<title>隋书- 卷四十四 列传第九-在线阅读-哈西文学网</title>
<meta name="keywords" content="魏征，隋书， 卷四十四 列传第九全文， 卷四十四 列传第九在线阅读 哈西文学网" />
<meta name="description" content="哈西文学网提供魏征的隋书  卷四十四 列传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13945/885672.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13945/885672.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 隋书</div>
		<div class="fr"><a id="add-bookcase" href="javascript:void(0)" onClick="addbookcase(13945,0);">加入书架</a>|<a id="book-vote" href="javascript:void(0)" onClick="vote(13945);">投推荐票</a>|<a id="err-report" href="javascript:void(0)" onClick="report('隋书出错啦!');">错误举报</a>|<a href="https://www.haxi88.com/files/article/info/13/13945.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十四 列传第九</h1>
            <div class="link xb">
                <a href="885636.html">上一页</a>&larr;<a href="index.html">返回列表</a>&rarr;<a
                    href="885688.html">下一页</a></div>			
            <div id="BookText">&nbsp;&nbsp;&nbsp;&nbsp;◎滕穆王瓒嗣王纶<br /><br />&nbsp;&nbsp;&nbsp;&nbsp;膝穆王瓒，字恒生，一名慧，高祖母弟也。周世以太祖军功封竟陵郡公，尚<br /><br />&nbsp;&nbsp;&nbsp;&nbsp;武帝妹顺阳公主，自右中侍上士迁御伯中大夫。保定四年，改为纳言，授仪同。<br /><br />&nbsp;&nbsp;&nbsp;&nbsp;瓒贵公子，又尚公主，美姿仪，好书爱士，甚有令名于当世，时人号曰杨三郎。<br /><br />&nbsp;&nbsp;&nbsp;&nbsp;武帝甚亲爱之。平齐之役，诸王咸从，留瓒居守，帝谓之曰：“六府事殷，一以<br /><br />&nbsp;&nbsp;&nbsp;&nbsp;相付。朕将遂事东方，无西顾之忧矣。”其见亲信如此。宣帝即位，迁吏部中大<br /><br />&nbsp;&nbsp;&nbsp;&nbsp;夫，加上仪同。未几，帝崩，高祖入禁中，将总朝政，令废太子勇召之，欲有计<br /><br />&nbsp;&nbsp;&nbsp;&nbsp;议。瓒素与高祖不协，闻召不从，曰：“作隋国公恐不能保，何乃更为族灭事邪？”<br /><br />&nbsp;&nbsp;&nbsp;&nbsp;高祖作相，迁大将军。寻拜大宗伯，典修礼律。进位上柱国、邵国公。瓒见高祖<br /><br />&nbsp;&nbsp;&nbsp;&nbsp;执政，群情未一，恐为家祸，阴有图高祖之计，高祖每优容之。及受禅，立为滕<br /><br />&nbsp;&nbsp;&nbsp;&nbsp;王。后拜雍州牧。上数与同坐，呼为阿三。后坐事去牧，以王就第。<br /><br />&nbsp;&nbsp;&nbsp;&nbsp;瓒妃宇文氏，先时与独孤皇后不平，及此郁郁不得志，阴有咒诅。上命瓒出<br /><br />&nbsp;&nbsp;&nbsp;&nbsp;之，瓒不忍离绝，固请。上不得已，从之，宇文氏竟除属籍。瓒由是忤旨，恩礼<br /><br />&nbsp;&nbsp;&nbsp;&nbsp;更薄。开皇十一年，从幸栗园，暴薨，时年四十二。人皆言其遇鸩以毙。子纶嗣。<br /><br />&nbsp;&nbsp;&nbsp;&nbsp;纶字斌籀，性弘厚，美姿容，颇解钟律。高祖受禅，封邵国公，邑八千户。<br /><br />&nbsp;&nbsp;&nbsp;&nbsp;明年，拜邵州刺史。晋王广纳妃于梁，诏纶致礼焉，甚为梁人所敬。纶以穆王之<br /><br />&nbsp;&nbsp;&nbsp;&nbsp;故，当高祖之世，每不自安。炀帝即位，尤被猜忌。纶忧惧不知所为，呼术者王<br /><br />&nbsp;&nbsp;&nbsp;&nbsp;琛而问之。琛答曰：“王相禄不凡。”乃因曰：“滕即腾也，此字足为善应。”<br /><br />&nbsp;&nbsp;&nbsp;&nbsp;有沙门惠恩、崛多等，颇解占候，纶每与交通，常令此三人为度星法。有人告纶<br /><br />&nbsp;&nbsp;&nbsp;&nbsp;怨望咒诅，帝命黄门侍郎王弘穷治之。弘见帝方怒，遂希旨奏纶厌蛊恶逆，坐当<br /><br />&nbsp;&nbsp;&nbsp;&nbsp;死。帝令公卿议其事，司徒杨素等曰：“纶希冀国灾，以为身幸。原其怀恶之由，<br /><br />&nbsp;&nbsp;&nbsp;&nbsp;积自家世。惟皇运之始，四海同心，在于孔怀，弥须协力。其先乃离阻大谋，弃<br /><br />&nbsp;&nbsp;&nbsp;&nbsp;同即异，父悖于前，子逆于后，非直觊觎朝廷，便是图危社稷。为恶有状，其罪<br /><br />&nbsp;&nbsp;&nbsp;&nbsp;莫大，刑兹无赦，抑有旧章，请依前律。”帝以公族不忍，除名为民，徙始安。<br /><br />&nbsp;&nbsp;&nbsp;&nbsp;诸弟散徙边郡。大业七年，亲征辽东，纶欲上表，请从军自效，为郡司所遏。未<br /><br />&nbsp;&nbsp;&nbsp;&nbsp;几，复徙朱崖。及天下大乱，为贼林仕弘所逼，携妻子窜于儋耳。后归大唐，为<br /><br />&nbsp;&nbsp;&nbsp;&nbsp;怀化县公。<br /><br />&nbsp;&nbsp;&nbsp;&nbsp;纶弟坦，字文籀，初封竟陵郡公，坐纶徙长沙。坦弟猛，字武籀，徙衡山。<br /><br />&nbsp;&nbsp;&nbsp;&nbsp;猛弟温，字明籀，初徙零陵。温好学，解属文，既而作《零陵赋》以自寄，其辞<br /><br />&nbsp;&nbsp;&nbsp;&nbsp;哀思。帝见而怒之，转徙南海。温弟诜，字弘籀，前亦徙零陵。帝以其修谨，袭<br /><br />&nbsp;&nbsp;&nbsp;&nbsp;封滕王，以奉穆王嗣。大业末，薨于江都。<br /><br />&nbsp;&nbsp;&nbsp;&nbsp;○道悼王静<br /><br />&nbsp;&nbsp;&nbsp;&nbsp;道悼王静，字贤籀，滕穆王瓒之子也。出继叔父嵩。嵩在周代，以太祖军功，<br /><br />&nbsp;&nbsp;&nbsp;&nbsp;赐爵兴城公，早卒。高祖践位，追封道王，谥曰宣。以静袭焉。卒，无子，国除。<br /><br />&nbsp;&nbsp;&nbsp;&nbsp;○卫昭王爽嗣王集<br /><br />&nbsp;&nbsp;&nbsp;&nbsp;卫昭王爽，字师仁，小字明达，高祖异母弟也。周世，在襁褓中，以太祖军<br /><br />&nbsp;&nbsp;&nbsp;&nbsp;功，封同安郡公。六岁而太祖崩，为献皇后之所鞠养，由是高祖于诸弟中特宠爱<br /><br />&nbsp;&nbsp;&nbsp;&nbsp;之。十七为内史上士。高祖执政，拜大将军、秦州总管。未之官，转授蒲州刺史，<br /><br />&nbsp;&nbsp;&nbsp;&nbsp;进位柱国。及受禅，立为卫王。寻迁雍州牧，领左右将军。俄迁右领军大将军，<br /><br />&nbsp;&nbsp;&nbsp;&nbsp;权领并州总管。岁余，进位上柱国，转凉州总管。爽美风仪，有器局，治甚有声。<br /><br />&nbsp;&nbsp;&nbsp;&nbsp;其年，以爽为行军元帅，步骑七万以备胡。出平凉，无虏而还。明年，大举<br /><br />&nbsp;&nbsp;&nbsp;&nbsp;北伐，又为元帅。河间王弘、豆卢蕖Ⅰ既俣ā⒏唢G、虞庆则等分道而进，俱受<br /><br />&nbsp;&nbsp;&nbsp;&nbsp;爽节度。爽亲率李充节等四将出朔州，遇沙钵略可汗于白道，接战，大破之，虏<br /><br />&nbsp;&nbsp;&nbsp;&nbsp;获千余人，驱马牛羊巨万。沙钵略可汗中重创而遁。高祖大悦，赐爽真食梁安县<br /><br />&nbsp;&nbsp;&nbsp;&nbsp;千户。六年，复为元帅，步骑十五万，出合川。突厥遁逃而返。明年，征为纳言。<br /><br />&nbsp;&nbsp;&nbsp;&nbsp;高祖甚重之。<br /><br />&nbsp;&nbsp;&nbsp;&nbsp;未几，爽寝疾，上使巫者薛荣宗视之，云众鬼为厉。爽令左右驱逐之。居数<br /><br />&nbsp;&nbsp;&nbsp;&nbsp;日，有鬼物来击荣宗，荣宗走下阶而毙。其夜爽薨，时年二十五。赠太尉、冀州<br /><br />&nbsp;&nbsp;&nbsp;&nbsp;刺史。子集嗣。<br /><br />&nbsp;&nbsp;&nbsp;&nbsp;集字文会，初封遂安王，寻袭封卫王。炀帝时，诸侯王恩礼渐薄，猜防日甚。<br /><br />&nbsp;&nbsp;&nbsp;&nbsp;集忧惧不知所为，乃呼术者俞普明章醮以祈福助。有人告集咒诅，宪司希旨，锻<br /><br />&nbsp;&nbsp;&nbsp;&nbsp;成其狱，奏集恶逆，坐当死。天子下公卿议其事，杨素等曰：“集密怀左道，厌<br /><br />&nbsp;&nbsp;&nbsp;&nbsp;蛊君亲，公然咒诅，无惭幽显。情灭人理，事悖先朝，是君父之罪人，非臣子之<br /><br />&nbsp;&nbsp;&nbsp;&nbsp;所赦，请论如律。”时滕王纶坐与相连，帝不忍加诛，乃下诏曰：“纶、集以附<br /><br />&nbsp;&nbsp;&nbsp;&nbsp;萼之华，犹子之重，縻之好爵，匪由德进。正应与国升降，休戚是同，乃包藏妖<br /><br />&nbsp;&nbsp;&nbsp;&nbsp;祸，诞纵邪僻。在三之义，爱敬俱沦；急难之情，孔怀顿灭。公卿议既如此，览<br /><br />&nbsp;&nbsp;&nbsp;&nbsp;以潸然。虽复王法无私，恩从义断，但法隐公族，礼有亲亲。致之极辟，情所未<br /><br />&nbsp;&nbsp;&nbsp;&nbsp;忍。”于是除名为民，远徙边郡。遇天下大乱，不知所终。<br /><br />&nbsp;&nbsp;&nbsp;&nbsp;○蔡王智积<br /><br />&nbsp;&nbsp;&nbsp;&nbsp;蔡王智积，高祖弟整之子也。整周明帝时，以太祖军功，赐爵陈留郡公。寻<br /><br />&nbsp;&nbsp;&nbsp;&nbsp;授开府、车骑大将军。从武帝平齐，至并州，力战而死。及高祖作相，赠柱国、<br /><br />&nbsp;&nbsp;&nbsp;&nbsp;大司徒、冀定瀛相怀卫赵贝八州刺史。高祖受禅，追封蔡王，谥曰景。以智积袭<br /><br />&nbsp;&nbsp;&nbsp;&nbsp;焉。又封其弟智明为高阳郡公，智才为开封县公。寻拜智积为开府仪同三司，授<br /><br />&nbsp;&nbsp;&nbsp;&nbsp;同州刺史，仪卫资送甚盛。顷之，以修谨闻，高祖善之。在州未尝嬉戏游猎，听<br /><br />&nbsp;&nbsp;&nbsp;&nbsp;政之暇，端坐读书，门无私谒。有侍读公孙尚仪，山东儒士，府佐杨君英、萧德<br /><br />&nbsp;&nbsp;&nbsp;&nbsp;言，并有文学，时延于座，所设唯饼果，酒才三酌。家有女妓，唯年节嘉庆，奏<br /><br />&nbsp;&nbsp;&nbsp;&nbsp;于太妃之前，其简静如此。昔高祖龙潜时，景王与高祖不睦，其太妃尉氏又与独<br /><br />&nbsp;&nbsp;&nbsp;&nbsp;孤皇后不相谐，以是智积常怀危惧，每自贬损。高祖知其若是，亦哀怜之。人或<br /><br />&nbsp;&nbsp;&nbsp;&nbsp;劝智积治产业者，智积曰：“昔平原露朽财帛，苦其多也。吾幸无可露，何更营<br /><br />&nbsp;&nbsp;&nbsp;&nbsp;乎？”有五男，止教读《论语》、《孝经》而已，亦不令交通宾客。或问其故，<br /><br />&nbsp;&nbsp;&nbsp;&nbsp;智积答曰：“卿非知我者。”其意恐儿子有才能，以致祸也。开皇二十年，征还<br /><br />&nbsp;&nbsp;&nbsp;&nbsp;京第，无他职任，阖门自守，非朝觐不出。<br /><br />&nbsp;&nbsp;&nbsp;&nbsp;炀帝即位，滕王纶、卫王集并以谗构得罪，高阳公智明亦以交游夺爵，智积<br /><br />&nbsp;&nbsp;&nbsp;&nbsp;逾惧。大业七年，授弘农太守，委政僚佐，清静自居。及杨玄感作乱，自东都引<br /><br />&nbsp;&nbsp;&nbsp;&nbsp;军而西，智积谓官属曰：“玄感闻大军将至，欲西图关中。若成其计，则根本固<br /><br />&nbsp;&nbsp;&nbsp;&nbsp;矣。当以计縻之，使不得进。不出一旬，自可擒耳。”及玄感军至城下，智积登<br /><br />&nbsp;&nbsp;&nbsp;&nbsp;陴詈辱之，玄感怒甚，留攻之。城门为贼所烧，智积乃更益火，贼不得入。数日，<br /><br />&nbsp;&nbsp;&nbsp;&nbsp;宇文述等援军至，合击破之。<br /><br />&nbsp;&nbsp;&nbsp;&nbsp;十二年，从驾江都，寝疾。帝时疏薄骨肉，智积每不自安，及遇患，不呼医。<br /><br />&nbsp;&nbsp;&nbsp;&nbsp;临终，谓所亲曰：“吾今日始知得保首领没于地矣。”时人哀之。有子道玄。<br /><br />&nbsp;&nbsp;&nbsp;&nbsp;史臣曰：周建懿亲，汉开盘石，内以敦睦九族，外以辑宁亿兆，深根固本，<br /><br />&nbsp;&nbsp;&nbsp;&nbsp;崇奖王室。安则有以同其乐，衰则有以恤其危，所由来久矣。魏、晋以下，多失<br /><br />&nbsp;&nbsp;&nbsp;&nbsp;厥中，不遵王度，各徇所私。抑之则势齐于匹夫，抗之则权侔于万乘，矫枉过正，<br /><br />&nbsp;&nbsp;&nbsp;&nbsp;非一时也。得失详乎前史，不复究而论焉。高祖昆弟之恩，素非笃睦，闺房之隙，<br /><br />&nbsp;&nbsp;&nbsp;&nbsp;又不相容。至于二世承基，其弊愈甚。是以滕穆暴薨，人皆窃议；蔡王将没，自<br /><br />&nbsp;&nbsp;&nbsp;&nbsp;以为幸。唯卫王养于献后，故任遇特隆，而诸子迁流，莫知死所，悲夫！其锡以<br /><br />&nbsp;&nbsp;&nbsp;&nbsp;茅土，称为盘石，行无甲兵之卫，居与氓隶为伍。外内无虞，颠危不暇，时逢多<br /><br />&nbsp;&nbsp;&nbsp;&nbsp;难，将何望焉！</div>
            <div class="link">
                <a id="err-report" href="javascript:void(0)" onClick="report('隋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13945,885672);">加入书签</a><a
                        href="885636.html">上一页</a>&larr;<a href="index.html">返回列表</a>&rarr;<a
                            href="885688.html">下一页</a><a id="book-vote" href="javascript:void(0)" onClick="vote(13945);">投推荐票</a><a
                                id="err-report" href="javascript:void(0)" onClick="report('隋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "885636.html"; var next_page = "885688.html"; var index_page = "index.html"; var sortid = "9"; var article_id = "13945"; var chapter_id = "885672"; var articlename = "隋书"; var chaptername = " 卷四十四 列传第九"; var author = "魏征"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>