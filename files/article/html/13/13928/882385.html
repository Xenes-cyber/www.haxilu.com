<!DOCTYPE html>
<html>
<head>
<meta charset="gbk" />
<title>宋书- 卷十五 志第五-在线阅读-哈西文学网</title>
<meta name="keywords" content="沈约，宋书， 卷十五 志第五全文， 卷十五 志第五在线阅读 哈西文学网" />
<meta name="description" content="哈西文学网提供沈约的宋书  卷十五 志第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882385.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882385.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 志第五</h1>
            <div class="link xb">
                <a href="882372.html">上一页</a>&larr;<a href="index.html">返回列表</a>&rarr;<a
                    href="882413.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼二<br /><br />&nbsp;&nbsp;&nbsp;&nbsp;古者天子巡狩之礼，布在方策。至秦、汉巡幸，或以厌望气之祥，或以希神<br /><br />&nbsp;&nbsp;&nbsp;&nbsp;仙之应，烦扰之役，多非旧典。唯后汉诸帝，颇有古礼焉。魏文帝值参分初创，<br /><br />&nbsp;&nbsp;&nbsp;&nbsp;方隅事多，皇舆亟动，略无宁岁。盖应时之务，又非旧章也。明帝凡三东巡，所<br /><br />&nbsp;&nbsp;&nbsp;&nbsp;过存问高年，恤人疾苦，或赐谷帛，有古巡幸之风焉。齐王正始元年，巡洛阳，<br /><br />&nbsp;&nbsp;&nbsp;&nbsp;赐高年、力田各有差。<br /><br />&nbsp;&nbsp;&nbsp;&nbsp;晋武帝泰始四年，诏刺史二千石长吏曰：“古之王者，以岁时巡狩方岳，其<br /><br />&nbsp;&nbsp;&nbsp;&nbsp;次则二伯述职，不然则行人巡省，掸人诵志。故虽幽遐侧微，心无壅隔。人情上<br /><br />&nbsp;&nbsp;&nbsp;&nbsp;通，上指远喻。至于鳏寡，罔不得所。用垂风遗烈，休声犹存。朕在位累载，如<br /><br />&nbsp;&nbsp;&nbsp;&nbsp;临深泉，夙兴夕惕，明发不寐，坐而待旦。思四方水旱灾眚，为之怛然。勤躬约<br /><br />&nbsp;&nbsp;&nbsp;&nbsp;己，欲令事事当宜。常恐众吏用情，诚心未著，万机兼猥，虑有不周；政刑失谬，<br /><br />&nbsp;&nbsp;&nbsp;&nbsp;而弗获备览。百姓有过，在予一人。惟岁之不易，未遑卜征巡省之事。人之未V，<br /><br />&nbsp;&nbsp;&nbsp;&nbsp;其何以恤之。今使使持节侍中、副给事黄门侍郎，衔命四出，周行天下，亲见刺<br /><br />&nbsp;&nbsp;&nbsp;&nbsp;史二千石长吏，申喻朕心恳诚至意，访求得失损益诸宜，观省政治，问人间患苦。<br /><br />&nbsp;&nbsp;&nbsp;&nbsp;周典有之曰：‘其万人利害为一书，其礼俗政事教治刑禁之逆顺为一书，其悖逆<br /><br />&nbsp;&nbsp;&nbsp;&nbsp;暴乱作慝犯令为一书，其札丧凶荒厄贫为一书，其康乐和亲安平为一书。每国辩<br /><br />&nbsp;&nbsp;&nbsp;&nbsp;异之，以反命于王，以周知天下之故。’斯旧章前训，今率由之。还具条奏，俾<br /><br />&nbsp;&nbsp;&nbsp;&nbsp;朕昭然鉴于幽远，若亲行焉。大夫君子，其各悉乃心，各敬乃事，嘉谋令图，苦<br /><br />&nbsp;&nbsp;&nbsp;&nbsp;言至戒，与使者尽之，无所隐讳。方将虚心以俟。其勉哉勖之，称朕意焉。”挚<br /><br />&nbsp;&nbsp;&nbsp;&nbsp;虞新礼仪曰：“魏氏无巡狩故事，新礼则巡狩方岳，柴望告至，设霉，如礼诸<br /><br />&nbsp;&nbsp;&nbsp;&nbsp;侯之觐者。摈及执贽，皆如朝仪，而不建其旗。臣虞案觐礼，诸侯觐天子，各建<br /><br />&nbsp;&nbsp;&nbsp;&nbsp;其旗章，所以殊爵命，示等威。《诗》称‘君子至止，言观其纭。宜定新礼建<br /><br />&nbsp;&nbsp;&nbsp;&nbsp;旗如旧礼。”然终晋世，巡狩废矣。<br /><br />&nbsp;&nbsp;&nbsp;&nbsp;宋武帝永初元年，诏遣大使分行四方，举善旌贤，问其疾苦。元嘉四年二月<br /><br />&nbsp;&nbsp;&nbsp;&nbsp;己卯，太祖东巡。丁卯，至丹徒。己巳，告觐园陵。三月甲戌，幸丹徒离宫，升<br /><br />&nbsp;&nbsp;&nbsp;&nbsp;京城北顾。乙亥，飨父老旧勋于丹徒行宫，加赐衣裳各有差，蠲丹徒县其年租布<br /><br />&nbsp;&nbsp;&nbsp;&nbsp;之半，系囚见徒五岁刑以下，悉皆原遣。登城三战及先大将军并贵泥关头败没余<br /><br />&nbsp;&nbsp;&nbsp;&nbsp;口。老疾单孤，又诸战亡家不能自存者，并随宜隐恤。二十六年二月己亥，上东<br /><br />&nbsp;&nbsp;&nbsp;&nbsp;巡。辛丑，幸京城。辛亥，谒二陵。丁巳，会旧京故老万余人，往还飨劳，孤疾<br /><br />&nbsp;&nbsp;&nbsp;&nbsp;勤劳之家，咸蒙恤赉，发赦令，蠲徭役。其时皇太子监国，有司奏仪注。<br /><br />&nbsp;&nbsp;&nbsp;&nbsp;某曹关某事云云。被令，仪宜如是。请为笺如左。谨关。<br /><br />&nbsp;&nbsp;&nbsp;&nbsp;右署众官如常仪。<br /><br />&nbsp;&nbsp;&nbsp;&nbsp;尚书仆射、尚书左右丞某甲，死罪死罪。某事云云。参议以为宜如是事诺。<br /><br />&nbsp;&nbsp;&nbsp;&nbsp;奉行。某年月日。某曹上。<br /><br />&nbsp;&nbsp;&nbsp;&nbsp;右笺仪准于启事年月右方，关门下位及尚书官署。其言选事者，依旧不经它<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;太常主者寺押。某署令某甲辞。言某事云云。求告报如所称。详检相应。今<br /><br />&nbsp;&nbsp;&nbsp;&nbsp;听如所上处事诺。明详旨申勤，依承不得有亏。符到奉行。年月日。起尚书某曹。<br /><br />&nbsp;&nbsp;&nbsp;&nbsp;右符仪。<br /><br />&nbsp;&nbsp;&nbsp;&nbsp;某曹关太常甲乙启辞。押。某署令某甲上言。某事云云。请台告报如所称。<br /><br />&nbsp;&nbsp;&nbsp;&nbsp;主者详检相应。请听如所上事诺。别符申摄奉行。谨关。<br /><br />&nbsp;&nbsp;&nbsp;&nbsp;年月日。<br /><br />&nbsp;&nbsp;&nbsp;&nbsp;右关事仪准于黄案年月日右方，关门下位年月下左方，下附列尚书众官署。<br /><br />&nbsp;&nbsp;&nbsp;&nbsp;其尚书名下应云奏者，今言关。余皆如黄案式。<br /><br />&nbsp;&nbsp;&nbsp;&nbsp;某曹关司徒长史王甲启辞。押。某州刺史丙丁解腾某郡县令长李乙书言某事<br /><br />&nbsp;&nbsp;&nbsp;&nbsp;云云。请台告报如所称。尚书某甲参议，以为所论正如法令，报听如所上。请为<br /><br />&nbsp;&nbsp;&nbsp;&nbsp;令书如左。谨关。<br /><br />&nbsp;&nbsp;&nbsp;&nbsp;右关门下位及尚书署，如上仪。<br /><br />&nbsp;&nbsp;&nbsp;&nbsp;司徒长史王甲启辞。押。某州刺史丙丁解腾某郡县令长李乙书言某事云云。<br /><br />&nbsp;&nbsp;&nbsp;&nbsp;州府缘案允。值。请台告报。<br /><br />&nbsp;&nbsp;&nbsp;&nbsp;年月日。尚书令某甲上。<br /><br />&nbsp;&nbsp;&nbsp;&nbsp;建康宫无令，称仆射。<br /><br />&nbsp;&nbsp;&nbsp;&nbsp;令日下司徒，令报听如某所上。某宣摄奉行如故事。文书如千里驿行。<br /><br />&nbsp;&nbsp;&nbsp;&nbsp;年月朔日甲子。尚书令某甲下。无令称仆射。司徒承书从事到上起某曹。<br /><br />&nbsp;&nbsp;&nbsp;&nbsp;右外上事，内处报，下令书仪。<br /><br />&nbsp;&nbsp;&nbsp;&nbsp;某曹关某事云云。令如是，请为令书如右。谨关。<br /><br />&nbsp;&nbsp;&nbsp;&nbsp;右关署如前式。<br /><br />&nbsp;&nbsp;&nbsp;&nbsp;令司徒。某事云云。令如是，其下所属，奉行如故事。文书如千里驿行。<br /><br />&nbsp;&nbsp;&nbsp;&nbsp;年月日子，下起某曹。<br /><br />&nbsp;&nbsp;&nbsp;&nbsp;右令书自内出下外仪。<br /><br />&nbsp;&nbsp;&nbsp;&nbsp;令书前某官某甲。令以甲为某官，如故事。<br /><br />&nbsp;&nbsp;&nbsp;&nbsp;右令书板文准于昭事板文。<br /><br />&nbsp;&nbsp;&nbsp;&nbsp;年月日。侍御史某甲受。<br /><br />&nbsp;&nbsp;&nbsp;&nbsp;尚书下云云。奏行如故事。<br /><br />&nbsp;&nbsp;&nbsp;&nbsp;右以准尚书敕仪。起某曹。<br /><br />&nbsp;&nbsp;&nbsp;&nbsp;右并白纸书。凡内外应关笺之事，一准此为仪。其经宫臣者，依臣礼。<br /><br />&nbsp;&nbsp;&nbsp;&nbsp;拜刺史二千石诫敕文曰制诏云云。某动静屡闻。<br /><br />&nbsp;&nbsp;&nbsp;&nbsp;右若拜诏书除者如旧文。其拜令书除者，“令”代“制诏”，余如常仪。辞<br /><br />&nbsp;&nbsp;&nbsp;&nbsp;关板文云：“某官粪土臣某甲临官。稽首再拜辞。”制曰右除粪土臣及稽首云云。<br /><br />&nbsp;&nbsp;&nbsp;&nbsp;某官某甲再拜辞。以“令日”代“制曰”。某官宫臣者，称臣。<br /><br />&nbsp;&nbsp;&nbsp;&nbsp;皇太子夜开诸门，墨令，银字启传令信。<br /><br />&nbsp;&nbsp;&nbsp;&nbsp;太史每岁上某年历。先立春立夏大暑立秋立冬，常读五时令。皇帝所服，各<br /><br />&nbsp;&nbsp;&nbsp;&nbsp;随五时之色。帝升御坐，尚书令以下就席位，尚书三公郎以令著录案上，奉以入，<br /><br />&nbsp;&nbsp;&nbsp;&nbsp;就席伏读讫，赐酒一卮。官有其注。傅咸曰：“立秋一日，白路光于紫庭，白旗<br /><br />&nbsp;&nbsp;&nbsp;&nbsp;陈于玉阶。”然则其日旗、路皆白也。<br /><br />&nbsp;&nbsp;&nbsp;&nbsp;晋成帝咸和五年六月丁未，有司奏读秋令。兼侍中散骑侍郎荀弈、兼黄门侍<br /><br />&nbsp;&nbsp;&nbsp;&nbsp;郎散骑侍郎曹宇驳曰：“尚书三公曹奏读秋令仪注。新荒以来，旧典未备。臣等<br /><br />&nbsp;&nbsp;&nbsp;&nbsp;参议，光禄大夫臣华恒议，武皇帝以秋夏盛暑，常阙不读令，在春冬不废也。夫<br /><br />&nbsp;&nbsp;&nbsp;&nbsp;先王所以从时读令者，盖后天而奉天时。正服，尊严之所重，今服章多阙如。比<br /><br />&nbsp;&nbsp;&nbsp;&nbsp;热隆赫，臣等谓可如恒议，依故事阙而不读。”诏可。六年三月，有司奏：“今<br /><br />&nbsp;&nbsp;&nbsp;&nbsp;月十六日立夏。案五年六月三十日门下驳，依武皇夏阙读令。今正服渐备，四时<br /><br />&nbsp;&nbsp;&nbsp;&nbsp;读令，是祗述天和隆赫之道。谓今故宜读夏令。”奏可。<br /><br />&nbsp;&nbsp;&nbsp;&nbsp;宋文帝元嘉六年六月辛酉朔，驸马都尉奉朝请徐道娱上表曰：“谨案晋博士<br /><br />&nbsp;&nbsp;&nbsp;&nbsp;曹弘之议，立秋御读令，上应著缃帻，遂改用素，相承至今。臣浅学管见，窃有<br /><br />&nbsp;&nbsp;&nbsp;&nbsp;惟疑。伏寻《礼记・月令》，王者四时之服正见驾苍龙，载赤旗，衣白衣，服黑<br /><br />&nbsp;&nbsp;&nbsp;&nbsp;玉。季夏则黄，文极于此，无白冠则某履某也。且帻又非古服，出自后代。<br /><br />&nbsp;&nbsp;&nbsp;&nbsp;上附于冠，下不属衣。冠固不革，而帻岂容异色。愚谓应恒与冠同色，不宜随节<br /><br />&nbsp;&nbsp;&nbsp;&nbsp;变采。土令在近，谨以上闻。如或可采，乞付外详议。”太学博士荀万秋议：<br /><br />&nbsp;&nbsp;&nbsp;&nbsp;“伏寻帻非古者冠冕之服，《礼》无其文。案蔡邕《独断》云：‘帻是古卑贱供<br /><br />&nbsp;&nbsp;&nbsp;&nbsp;事不冠人所服。’又董仲舒《止雨书》曰：‘其执事皆赤帻。’知并不冠之服也。<br /><br />&nbsp;&nbsp;&nbsp;&nbsp;汉元始用，众臣率从。故司马彪《舆服志》曰：‘尚书帻名曰纳言。迎气五郊，<br /><br />&nbsp;&nbsp;&nbsp;&nbsp;各如其色，从章服也。’自兹相承，迄于有晋。大宋受命，礼制因循。斯既历代<br /><br />&nbsp;&nbsp;&nbsp;&nbsp;成准，谓宜仍旧。”有司奏：“谨案道娱启事，以土令在近，谓帻不宜变。万秋<br /><br />&nbsp;&nbsp;&nbsp;&nbsp;虽云帻宜仍旧，而不明无读土令之文。今书旧事于左。《魏台杂访》曰：‘前后<br /><br />&nbsp;&nbsp;&nbsp;&nbsp;但见读春夏秋冬四时令，至于服黄之时，独阙不读。今不解其故。’魏明帝景初<br /><br />&nbsp;&nbsp;&nbsp;&nbsp;元年十二月二十一日，散骑常侍领太史令高堂隆上言曰：‘黄于五行，中央土也。<br /><br />&nbsp;&nbsp;&nbsp;&nbsp;王西季各十八日。土生于火，故于火用事之末服黄，三季则否。其令则随四时，<br /><br />&nbsp;&nbsp;&nbsp;&nbsp;不以五行为分也。是以服黄无令。’”其后太祖常谓土令，三公郎每读时令，皇<br /><br />&nbsp;&nbsp;&nbsp;&nbsp;帝临轩，百僚备位，多震悚失常仪。宋唯世祖世刘勰、太宗世谢纬为三公郎，善<br /><br />&nbsp;&nbsp;&nbsp;&nbsp;于其事，人主及公卿并属目称叹。勰见《宗室传》。纬，谢综弟也。<br /><br />&nbsp;&nbsp;&nbsp;&nbsp;旧说后汉有郭虞者，有三女。以三月上辰产二女，上巳产一女。二日之中，<br /><br />&nbsp;&nbsp;&nbsp;&nbsp;而三女并亡，俗以为大忌。至此月此日，不敢止家，皆于东流水上为祈禳，自洁<br /><br />&nbsp;&nbsp;&nbsp;&nbsp;濯，谓之禊祠。分流行觞，遂成曲水。史臣案《周礼》，女巫掌岁时祓除衅浴，<br /><br />&nbsp;&nbsp;&nbsp;&nbsp;如今三月上巳如水上之类也。衅浴谓以香薰草药沐浴也。《韩诗》曰：“郑国之<br /><br />&nbsp;&nbsp;&nbsp;&nbsp;俗，三月上巳，之溱、洧两水之上，招魂续魄。秉兰草，拂不祥。”此则其来甚<br /><br />&nbsp;&nbsp;&nbsp;&nbsp;久，非起郭虞之遗风、今世之度水也。《月令》，暮春，天子始乘舟。蔡邕章句<br /><br />&nbsp;&nbsp;&nbsp;&nbsp;曰：“阳气和暖，鲔鱼时至，将取以荐寝庙，故因是乘舟禊于名川也。《论语》，<br /><br />&nbsp;&nbsp;&nbsp;&nbsp;暮春浴乎沂。自上及下，古有此礼。今三月上巳，祓于水滨，盖出此也。”邕之<br /><br />&nbsp;&nbsp;&nbsp;&nbsp;言然。张衡《南都赋》祓于阳滨又是也。或用秋，《汉书》八月祓于霸上。刘桢<br /><br />&nbsp;&nbsp;&nbsp;&nbsp;《鲁都赋》：“素秋二七，天汉指隅，人胥祓除，国子水嬉。”又是用七月十四<br /><br />&nbsp;&nbsp;&nbsp;&nbsp;日也。自魏以后但用三日，不以巳也。魏明帝天渊池南，设流杯石沟，燕群臣。<br /><br />&nbsp;&nbsp;&nbsp;&nbsp;晋海西钟山后流杯曲水，延百僚，皆其事也。宫人循之至今。<br /><br />&nbsp;&nbsp;&nbsp;&nbsp;汉文帝始革三年丧制。临终诏曰：“天下吏民临三日，皆释服。无禁取妇、<br /><br />&nbsp;&nbsp;&nbsp;&nbsp;嫁女、祠祀、饮酒、食肉。其当给丧事者，无跣。带无过三寸。当临者，皆旦<br /><br />&nbsp;&nbsp;&nbsp;&nbsp;夕各十五举音。服大红十五日，小红十四日，纤七日而释服。”文帝以己亥崩，<br /><br />&nbsp;&nbsp;&nbsp;&nbsp;乙巳葬，其间凡七日。自是之后，天下遵令，无复三年之礼。案《尸子》，禹治<br /><br />&nbsp;&nbsp;&nbsp;&nbsp;水，为丧法，曰毁必杖，哀必三年，是则水不救也。故使死于陵者葬于陵，死于<br /><br />&nbsp;&nbsp;&nbsp;&nbsp;泽者葬于泽。桐棺三寸，制丧三日。然则圣人之于急病，必为权制也。但汉文治<br /><br />&nbsp;&nbsp;&nbsp;&nbsp;致升平，四海宁晏，废礼开薄，非也。宣帝地节四年，诏曰：“今百姓或遭衰<br /><br />&nbsp;&nbsp;&nbsp;&nbsp;凶灾，而吏徭事不得葬，伤孝子心。自今诸有大父母、父母丧者，勿徭事，使得<br /><br />&nbsp;&nbsp;&nbsp;&nbsp;收敛送终，尽其子道。”至成帝时，丞相翟方进事父母孝谨，母终，既葬，三十<br /><br />&nbsp;&nbsp;&nbsp;&nbsp;六日，除服视事。自以为身备汉相，不敢逾国家典章。然而原涉行父丧三年，显<br /><br />&nbsp;&nbsp;&nbsp;&nbsp;名天下。河间惠王行母丧三年，诏书褒称，以为宗室仪表。薛修服母丧三年，而<br /><br />&nbsp;&nbsp;&nbsp;&nbsp;兄宣曰：“人少能行之。”遂兄弟不同，宣卒以此获讥于世。是则丧礼见贵常存<br /><br />&nbsp;&nbsp;&nbsp;&nbsp;矣。至汉平帝崩，王莽欲眩惑天下，示忠孝，使六百石以上皆服丧三年。及莽母<br /><br />&nbsp;&nbsp;&nbsp;&nbsp;死，但服天子吊诸侯之服，一吊再会而已。而令子新都侯宇服丧三年。及元后崩，<br /><br />&nbsp;&nbsp;&nbsp;&nbsp;莽乃自服三年之礼。事皆奸妄，天下疾之。汉安帝初，长吏多避事弃官。乃令自<br /><br />&nbsp;&nbsp;&nbsp;&nbsp;非父母服，不得去职。是后吏又守职居官，不行三年丧服。其后又开长吏以下告<br /><br />&nbsp;&nbsp;&nbsp;&nbsp;宁，言事者或以为刺史二千石宜同此制，帝从之。建元元年，尚书孟布奏宜复如<br /><br />&nbsp;&nbsp;&nbsp;&nbsp;建武、永平故事，绝刺史二千石告宁及父母丧服，又从之。至桓帝永兴二年，复<br /><br />&nbsp;&nbsp;&nbsp;&nbsp;令刺史二千石行三年服。永寿二年，又使中常侍以下行三年服。至延熹元年，又<br /><br />&nbsp;&nbsp;&nbsp;&nbsp;皆绝之。<br /><br />&nbsp;&nbsp;&nbsp;&nbsp;后汉世，诸帝不豫，并告泰山、弘农、庐江、常山、颍川、南阳、河东、东<br /><br />&nbsp;&nbsp;&nbsp;&nbsp;郡、广陵太守祷祠五岳四渎，遣司徒分诣郊庙社稷。<br /><br />&nbsp;&nbsp;&nbsp;&nbsp;魏武临终遗令曰：“天下尚未安定，未得遵古。百官临殿中者，十五举音。<br /><br />&nbsp;&nbsp;&nbsp;&nbsp;葬毕，便除服。其将兵屯戍者，不得离部。”帝以正月庚子崩，辛丑即殡。是月<br /><br />&nbsp;&nbsp;&nbsp;&nbsp;丁卯葬，葬毕反吉，是为不逾月也。诸葛亮受刘备遗诏，既崩，群臣发丧，满三<br /><br />&nbsp;&nbsp;&nbsp;&nbsp;日除服，到葬复如礼。其郡国太守、相、尉、县令长三日便除服。此则魏、蜀丧<br /><br />&nbsp;&nbsp;&nbsp;&nbsp;制，又并异于汉也。孙权令诸居任遭三年之丧，皆须交代乃去，然多犯者。嘉禾<br /><br />&nbsp;&nbsp;&nbsp;&nbsp;六年，使群臣议立制，胡综以为宜定大辟之科。又使代未至，不得告，告者抵罪。<br /><br />&nbsp;&nbsp;&nbsp;&nbsp;顾雍等同综议，从之。其后吴令孟仁闻丧辄去，陆逊陈其素行，得减死一等，自<br /><br />&nbsp;&nbsp;&nbsp;&nbsp;此遂绝。<br /><br />&nbsp;&nbsp;&nbsp;&nbsp;晋宣帝崩，文、景并从权制。及文帝崩，国内行服三日。武帝亦遵汉、魏之<br /><br />&nbsp;&nbsp;&nbsp;&nbsp;典，既葬除丧，然犹深衣素冠，降席撤膳。太宰司马孚、太傅郑冲、太保王祥、<br /><br />&nbsp;&nbsp;&nbsp;&nbsp;太尉何曾、司徒领中领军司马望、司空荀、车骑将军贾充、尚书令裴秀、尚书<br /><br />&nbsp;&nbsp;&nbsp;&nbsp;仆射武陔、都护大将军郭建、侍中郭绥、中书监荀勖、中军将军羊祜等奏曰：<br /><br />&nbsp;&nbsp;&nbsp;&nbsp;“臣闻礼典轨度，丰杀随时，虞、夏、商、周，咸不相袭，盖有由也。大晋绍承<br /><br />&nbsp;&nbsp;&nbsp;&nbsp;汉、魏，有革有因，期于足以兴化致治而已。故未皆得返情太素，同规上古也。<br /><br />&nbsp;&nbsp;&nbsp;&nbsp;陛下既已俯遵汉、魏降丧之典，以济时务；而躬蹈大孝，情过乎哀，素冠深衣，<br /><br />&nbsp;&nbsp;&nbsp;&nbsp;降席撤膳。虽武丁行之于殷世，曾闵履之于布衣，未足以喻。方今荆蛮未夷，庶<br /><br />&nbsp;&nbsp;&nbsp;&nbsp;政未V，万机事殷，动劳神虑。岂遑全遂圣旨，以从至情。加岁时变易，期运忽<br /><br />&nbsp;&nbsp;&nbsp;&nbsp;过，山陵弥远，攀慕永绝。臣等以为陛下宜回虑割情，以康时济治。辄敕御府易<br /><br />&nbsp;&nbsp;&nbsp;&nbsp;服，内省改坐，太官复膳。诸所施行，皆如旧制。”诏曰：“每感念幽冥，而不<br /><br />&nbsp;&nbsp;&nbsp;&nbsp;得终苴于草土，以存此痛，况当食稻衣锦，诚嫒患で衅湫模非所以相解也。<br /><br />&nbsp;&nbsp;&nbsp;&nbsp;吾本诸生家，传礼来久，何心一旦便易此情于所天。相从已多，可试省孔子答宰<br /><br />&nbsp;&nbsp;&nbsp;&nbsp;我之言，无事纷纭也。言及悲剥，奈何奈何！”孚等重奏：“伏读明诏，感以悲<br /><br />&nbsp;&nbsp;&nbsp;&nbsp;怀。辄思仲尼所以抑宰我之问，圣思所以不能已已，甚深甚笃。然今者干戈未戢，<br /><br />&nbsp;&nbsp;&nbsp;&nbsp;武事未偃，万机至重，天下至众。陛下以万乘之尊，履布衣之礼，服粗席藁，水<br /><br />&nbsp;&nbsp;&nbsp;&nbsp;饮疏食，殷忧内盈，毁悴外表，而躬勤万机，坐而待旦，降心接下，仄不遑食，<br /><br />&nbsp;&nbsp;&nbsp;&nbsp;所以劳力者如斯之甚。是以臣等悚息不宁，诚惧神气用损，以疚大事。辄敕有司<br /><br />&nbsp;&nbsp;&nbsp;&nbsp;改坐复常，率由旧典。惟陛下察纳愚款，以慰皇太后之心。”又诏曰：“重览奏<br /><br />&nbsp;&nbsp;&nbsp;&nbsp;议，益以悲剥，不能自胜，奈何奈何！三年之丧，自古达礼，诚圣人称心立哀，<br /><br />&nbsp;&nbsp;&nbsp;&nbsp;明恕而行也。神灵日远，无所告诉；虽薄于情，食旨服美，朕更所不堪也。不宜<br /><br />&nbsp;&nbsp;&nbsp;&nbsp;反覆，重伤其心，言用断绝，奈何奈何！”帝遂以此礼终三年。后居太后之丧，<br /><br />&nbsp;&nbsp;&nbsp;&nbsp;亦如之。<br /><br />&nbsp;&nbsp;&nbsp;&nbsp;泰始二年八月，诏书曰：“此上旬，先帝弃天下日也，便以周年。吾茕茕，<br /><br />&nbsp;&nbsp;&nbsp;&nbsp;常复何时壹得叙人子情邪？思慕烦毒，欲诣陵瞻侍，以尽哀愤。主者具行备。”<br /><br />&nbsp;&nbsp;&nbsp;&nbsp;太宰司马孚、尚书令裴秀、尚书仆射武陔等奏：“陛下至孝蒸蒸，哀思罔极。衰<br /><br />&nbsp;&nbsp;&nbsp;&nbsp;麻虽除，毁x过礼，疏食粗服，有损神和。今虽秋节，尚有余暑，谒见山陵，悲<br /><br />&nbsp;&nbsp;&nbsp;&nbsp;感摧伤，群下窃用悚息。平议以为宜惟远体，降抑圣情，以慰万国。”诏曰：<br /><br />&nbsp;&nbsp;&nbsp;&nbsp;“孤茕忽尔，日月已周，痛慕摧感，永无逮及。欲奉瞻山陵，以叙哀偾。体气自<br /><br />&nbsp;&nbsp;&nbsp;&nbsp;佳，其又已凉，便当行，不得如所奏也。主者便具行备。”又诏曰：“昔者哀适<br /><br />&nbsp;&nbsp;&nbsp;&nbsp;三十日，便为梓宫所弃，遂离衰，感痛岂可胜言！顾汉文不使天下尽哀，亦先<br /><br />&nbsp;&nbsp;&nbsp;&nbsp;帝至谦之志，是以自割，不以副诸君子。有三年之爱，而身礼廓然，当见山陵，<br /><br />&nbsp;&nbsp;&nbsp;&nbsp;何心而无服，其以衰行。”孚等重奏：“臣闻上古丧期无数，后世乃有年月之<br /><br />&nbsp;&nbsp;&nbsp;&nbsp;渐。汉文帝随时之义，制为短丧，传之于后。陛下以社稷宗庙之重，万方亿兆之<br /><br />&nbsp;&nbsp;&nbsp;&nbsp;故，既从权制，释降衰麻；群臣庶僚吉服。今者谒陵，以叙哀慕，若加衰，近<br /><br />&nbsp;&nbsp;&nbsp;&nbsp;臣期服，当复受制进退无当，不敢奉诏。”诏曰：“亦知不在此麻布耳。然人子<br /><br />&nbsp;&nbsp;&nbsp;&nbsp;情思，为欲令哀丧之物在身，盖近情也。群臣自当案旧制。期服之义，非先帝意<br /><br />&nbsp;&nbsp;&nbsp;&nbsp;也。”孚等又奏：“臣闻圣人制作，必从时宜。故五帝殊乐，三王异礼。此古今<br /><br />&nbsp;&nbsp;&nbsp;&nbsp;所以不同，质文所以迭用也。陛下随时之宜，既降心克己，俯就权制；既除衰麻，<br /><br />&nbsp;&nbsp;&nbsp;&nbsp;而行心丧之礼。今复制服，义无所依。若君服而臣不服，虽先帝厚恩，亦未之敢<br /><br />&nbsp;&nbsp;&nbsp;&nbsp;安也。参量平议，宜如前奏。臣等敢固以请。”诏曰：“患情不能企及耳，衣服<br /><br />&nbsp;&nbsp;&nbsp;&nbsp;何在？诸君勤勤之至，岂苟相违！”<br /><br />&nbsp;&nbsp;&nbsp;&nbsp;泰始四年，皇太后崩。有司奏：“前代故事，倚庐中施白缣帐蓐，素床，以<br /><br />&nbsp;&nbsp;&nbsp;&nbsp;布巾裹S草。轺辇板舆细犊车皆施缣里。”诏不听，但令以布衣车而已。其<br /><br />&nbsp;&nbsp;&nbsp;&nbsp;余居丧之制，一如礼文。有司又奏：“大行皇太后当以四月二十五日安厝。故事，<br /><br />&nbsp;&nbsp;&nbsp;&nbsp;虞著衰服，既虞而除。其内外官僚，皆就朝晡临位。御除服讫，各还所次除衰服。”<br /><br />&nbsp;&nbsp;&nbsp;&nbsp;诏曰：“夫三年之丧，天下之达礼也。受终身之爱，而无数年之报，奈何葬而<br /><br />&nbsp;&nbsp;&nbsp;&nbsp;便即吉，情所不忍也。”有司又奏：“世有险易，道有绰。所遇之时异。诚有<br /><br />&nbsp;&nbsp;&nbsp;&nbsp;由然，非忽礼也。方今戎马未散，王事至殷，更须听断，以熙庶绩。昔周康王始<br /><br />&nbsp;&nbsp;&nbsp;&nbsp;登翌室，犹戴冕临朝。降于汉、魏，既葬除释，谅暗之礼，自远代而废矣。唯陛<br /><br />&nbsp;&nbsp;&nbsp;&nbsp;下割高宗之制，从当时之宜。敢固以请。”诏曰：“揽省奏事，益增感剥。夫三<br /><br />&nbsp;&nbsp;&nbsp;&nbsp;年之丧，所以尽情致礼。葬已便除，所不堪也。当叙吾哀怀，言用断绝，奈何奈<br /><br />&nbsp;&nbsp;&nbsp;&nbsp;何！”有司又固请。诏曰：“不能笃孝，勿以毁伤为忧也。诚知衣服末事耳。然<br /><br />&nbsp;&nbsp;&nbsp;&nbsp;今思存草土，率常以吉夺之，乃所以重伤至心，非见念也。每代礼典质文皆不同，<br /><br />&nbsp;&nbsp;&nbsp;&nbsp;此身何为限以近制，使达丧阙然乎！”群臣又固请，帝流涕久之，乃许。<br /><br />&nbsp;&nbsp;&nbsp;&nbsp;文帝崇阳陵先开一日，遣侍臣侍梓宫，又遣将军校尉当直尉中监各一人，将<br /><br />&nbsp;&nbsp;&nbsp;&nbsp;殿中将军以下及先帝时左右常给使诣陵宿卫。文明皇后崩及武元杨后崩，天下将<br /><br />&nbsp;&nbsp;&nbsp;&nbsp;吏发哀三日止。<br /><br />&nbsp;&nbsp;&nbsp;&nbsp;泰始元年，诏诸将吏二千石以下遭三年丧，听归终宁，庶人复除徭役。太康<br /><br />&nbsp;&nbsp;&nbsp;&nbsp;七年，大鸿胪郑默母丧，既葬，当依旧摄职，固陈不起。于是始制大臣得终丧三<br /><br />&nbsp;&nbsp;&nbsp;&nbsp;年。然元康中，陈准、傅咸之徒，犹以权夺，不得终礼。自兹至今，往往以为成<br /><br />&nbsp;&nbsp;&nbsp;&nbsp;比也。晋文帝之崩也，羊祜谓傅玄曰：“三年之丧，自天子达；汉文除之，毁礼<br /><br />&nbsp;&nbsp;&nbsp;&nbsp;伤义。今上有曾、闵之性，实行丧礼。丧礼实行，何为除服。若因此守先王之法，<br /><br />&nbsp;&nbsp;&nbsp;&nbsp;不亦善乎？”玄曰；“汉文以末世浅薄，不能复行国君之丧，故因而除之。数百<br /><br />&nbsp;&nbsp;&nbsp;&nbsp;年一旦复古，恐难行也。”祜曰：“且使主上遂服，犹为善乎？”玄曰：“若上<br /><br />&nbsp;&nbsp;&nbsp;&nbsp;不除而臣下除，此为但有父子，无复君臣，三纲之道亏矣。”习凿齿曰：“傅玄<br /><br />&nbsp;&nbsp;&nbsp;&nbsp;知无君臣之伤教，而不知兼无父子为重，岂不蔽哉！且汉废君臣之丧，不降父子<br /><br />&nbsp;&nbsp;&nbsp;&nbsp;之服，故四海黎庶，莫不尽情于其亲。三纲之道，二服恒用于私室，而王者独尽<br /><br />&nbsp;&nbsp;&nbsp;&nbsp;废之，岂所以孝治天下乎？《诗》云‘猷之未远’，其傅玄之谓也。”<br /><br />&nbsp;&nbsp;&nbsp;&nbsp;泰始十年，武元杨皇后崩。博士张靖议：“太子宜依汉文权制，割情除服。”<br /><br />&nbsp;&nbsp;&nbsp;&nbsp;博士陈逵议：“太子宜令服重。”尚书仆射卢钦、尚书魏舒、杜预奏：“谅暗之<br /><br />&nbsp;&nbsp;&nbsp;&nbsp;制，乃因自古。是以高宗无服丧之文，唯称不言而已。汉文限三十六日，魏氏以<br /><br />&nbsp;&nbsp;&nbsp;&nbsp;既虞为断。皇太子与国为体，理宜释服。”博士段畅承述预旨，推引《礼》传以<br /><br />&nbsp;&nbsp;&nbsp;&nbsp;成其说。既卒哭，太子及三夫人以下皆随御除服。自汉文用权礼，无复□禁，历<br /><br />&nbsp;&nbsp;&nbsp;&nbsp;代遵用之。至晋孝武崩，太傅录尚书会稽王道子议：“山陵之后通婚嫁，不得作<br /><br />&nbsp;&nbsp;&nbsp;&nbsp;乐，以一期为限。”宋高祖崩，葬毕，吏民至于宫掖，悉通乐，唯殿内禁。<br /><br />&nbsp;&nbsp;&nbsp;&nbsp;宋武帝永初元年，黄门侍郎王准之议：“郑玄丧制二十七月而终，学者多云<br /><br />&nbsp;&nbsp;&nbsp;&nbsp;得礼。晋初用王肃议，祥V共月，遂以为制。江左以来，唯晋朝施用；|绅之<br /><br />&nbsp;&nbsp;&nbsp;&nbsp;士，犹多遵玄议。宜使朝野一体。”诏可。<br /><br />&nbsp;&nbsp;&nbsp;&nbsp;晋惠帝永康元年，愍怀太子薨，帝依礼服长子三年，群臣服齐衰期。晋孝武<br /><br />&nbsp;&nbsp;&nbsp;&nbsp;太元二十一年，孝武帝崩，李太后制三年之制。<br /><br />&nbsp;&nbsp;&nbsp;&nbsp;宋武帝永初三年，武帝崩，萧太后制三年之服。<br /><br />&nbsp;&nbsp;&nbsp;&nbsp;晋惠帝太安元年三月，皇太孙尚薨。有司奏：“御服齐衰期。”诏通议。散<br /><br />&nbsp;&nbsp;&nbsp;&nbsp;骑常侍谢衡以为诸侯之太子，誓与未誓，尊卑体殊，《丧服》云，为嫡子长殇，<br /><br />&nbsp;&nbsp;&nbsp;&nbsp;谓未誓也；已誓则不殇也。中书令卞粹曰：“太子始生，故已尊重，不待命誓。<br /><br />&nbsp;&nbsp;&nbsp;&nbsp;若衡议已誓不殇，则元服之子，当斩衰三年；未誓而殇，则虽十九，当大功九月。<br /><br />&nbsp;&nbsp;&nbsp;&nbsp;誓与未誓，其为升降也微；斩与大功，其为轻重也远。而今注云，诸侯不降嫡殇，<br /><br />&nbsp;&nbsp;&nbsp;&nbsp;重嫌于无，以大功为重嫡之服。大功为重嫡之服，则虽誓，无复有三年之理明矣。<br /><br />&nbsp;&nbsp;&nbsp;&nbsp;男能奉卫社稷，女能奉妇道，各以可成之年，而有已成之事，故可无殇，非孩龀<br /><br />&nbsp;&nbsp;&nbsp;&nbsp;之谓也。谓殇后者，尊之如父，犹无所加，而止殇服。况以天子之尊，为无服之<br /><br />&nbsp;&nbsp;&nbsp;&nbsp;殇，行成人之制邪！凡诸宜重之殇，皆士大夫不加服，而令至尊独居其重，未之<br /><br />&nbsp;&nbsp;&nbsp;&nbsp;前闻也。”博士蔡克同粹。秘书监挚虞议：“太子初生，举以成人之礼，则殇理<br /><br />&nbsp;&nbsp;&nbsp;&nbsp;除矣。太孙亦体君重，由位成而服全，非以年也。天子无服殇之仪，绝期故也。”<br /><br />&nbsp;&nbsp;&nbsp;&nbsp;于是御史以上皆服齐衰。<br /><br />&nbsp;&nbsp;&nbsp;&nbsp;晋康帝建元元年正月晦，成恭杜皇后周忌。有司奏；“至尊期年应改服。”<br /><br />&nbsp;&nbsp;&nbsp;&nbsp;诏曰：“君亲，名教之重也。权制出于近代耳。”于是素服如旧，非汉、魏之典。<br /><br />&nbsp;&nbsp;&nbsp;&nbsp;晋孝武太元九年，崇德太后褚氏崩。后于帝为从嫂，或疑其服。太学博士徐藻议：<br /><br />&nbsp;&nbsp;&nbsp;&nbsp;“资父事君而敬同。又《礼》传，其夫属乎父道者，妻皆母道也。则夫属君道，<br /><br />&nbsp;&nbsp;&nbsp;&nbsp;妻亦后道矣。服后宜以资母之义。鲁讥逆祀，以明尊尊。今上躬奉康、穆、哀皇<br /><br />&nbsp;&nbsp;&nbsp;&nbsp;及靖后之祀，致敬同于所天，岂可敬之以君道，而服废于本亲！谓应服齐衰期。”<br /><br />&nbsp;&nbsp;&nbsp;&nbsp;于是帝制期服。<br /><br />&nbsp;&nbsp;&nbsp;&nbsp;晋安帝隆安四年，太皇太后李氏崩。尚书祠部郎徐广议：“太皇太后名位允<br /><br />&nbsp;&nbsp;&nbsp;&nbsp;正，体同皇极，理制备尽，情礼弥申。《阳秋》之义，母以子贵。既称夫人，礼<br /><br />&nbsp;&nbsp;&nbsp;&nbsp;服从正。故成风显夫人之号，昭公服三年之丧。子于父之所生，体尊义重。且礼<br /><br />&nbsp;&nbsp;&nbsp;&nbsp;祖不厌孙，宜遂服无屈。而缘情立制，若嫌明文不存，则疑斯从重。谓应同于为<br /><br />&nbsp;&nbsp;&nbsp;&nbsp;祖母后齐衰期。永安皇后无服，但一举哀。百官亦一期。”诏可。<br /><br />&nbsp;&nbsp;&nbsp;&nbsp;宋文帝元嘉十七年七月壬子，元皇后崩。兼司徒给事中刘温持节监丧。神虎<br /><br />&nbsp;&nbsp;&nbsp;&nbsp;门设凶门柏历至西上，皇太子于东宫崇正殿及永福省并设庐。诸皇子未有府第<br /><br />&nbsp;&nbsp;&nbsp;&nbsp;者，于西廨设庐。元嘉十七年，元皇后崩。皇太子心丧三年。礼心丧者，有V<br /><br />&nbsp;&nbsp;&nbsp;&nbsp;无V，礼无成文，世或两行。皇太子心丧毕，诏使博议。有司奏：“丧礼有礻<br /><br />&nbsp;&nbsp;&nbsp;&nbsp;覃，以祥变有渐，不宜便除即吉，故其间服以缟也。心丧已经十三月，大祥<br /><br />&nbsp;&nbsp;&nbsp;&nbsp;十五月，祥V变除，礼毕余一期，不应复有V。宣下以为永制。”诏可。<br /><br />&nbsp;&nbsp;&nbsp;&nbsp;孝武孝建三年三月，有司奏：“故散骑常侍、右光禄大夫、开府仪同三司义<br /><br />&nbsp;&nbsp;&nbsp;&nbsp;阳王师王偃丧逝。至尊为服三月，成服，仍即公除。至三月竟，未详当除服与<br /><br />&nbsp;&nbsp;&nbsp;&nbsp;不？又皇后依朝制服心丧，行丧三十日公除。至祖葬日，临丧当著何服？又旧事，<br /><br />&nbsp;&nbsp;&nbsp;&nbsp;皇后心丧，服终除之日，更还著未公除时服，然后就除。未详今皇后除心制日，<br /><br />&nbsp;&nbsp;&nbsp;&nbsp;当依旧更服？为但释心制中所著布素而已？勒礼官处正。”太学博士王膺之议：<br /><br />&nbsp;&nbsp;&nbsp;&nbsp;“尊卑殊制，轻重有级，五服虽同，降厌则异。礼，天子止降旁亲；外舅Bī椋?<br /><br />&nbsp;&nbsp;&nbsp;&nbsp;本在服例，但衰不可临朝飨，故有公除之议。虽释衰袭冕，尚有Bī橹制。?<br /><br />&nbsp;&nbsp;&nbsp;&nbsp;谓至尊服三月既竟，犹宜除释。”又议：“吉凶异容，情礼相称。皇后一月之限<br /><br />&nbsp;&nbsp;&nbsp;&nbsp;虽过，二功之服已释。哀情所极，莫深于尸柩，亲见之重，不可以无服。案周礼，<br /><br />&nbsp;&nbsp;&nbsp;&nbsp;为兄弟既除丧已，及其葬也，反服其服。轻丧虽除，犹齐衰以临葬。举轻明重，<br /><br />&nbsp;&nbsp;&nbsp;&nbsp;则其理可知也。愚谓王右光禄祖葬之日，皇后宜反齐衰。”又议：“丧礼即远，<br /><br />&nbsp;&nbsp;&nbsp;&nbsp;变除渐轻；情与日杀，服随时改。权礼既行，服制已变，岂容终除之日，而更重<br /><br />&nbsp;&nbsp;&nbsp;&nbsp;服乎？案晋泰始三年，武帝以期除之月，欲反重服拜陵，频诏勤勤，思申棘心。<br /><br />&nbsp;&nbsp;&nbsp;&nbsp;于时朝议譬执，亦遂不果。愚谓皇后终除之日，不宜还著重服，直当释除布素而<br /><br />&nbsp;&nbsp;&nbsp;&nbsp;已。”太常丞朱膺之议：“凡云公除，非全除之称。今朝臣私服，亦有公除，犹<br /><br />&nbsp;&nbsp;&nbsp;&nbsp;自穷其本制。膺之云，晋武拜陵不遂反服，此时是权制。既除衰麻，不可以重制<br /><br />&nbsp;&nbsp;&nbsp;&nbsp;耳，与公除不同。愚谓皇后除心制日，宜如旧反服未公除时服，以申创巨之情。”<br /><br />&nbsp;&nbsp;&nbsp;&nbsp;余同膺之议。国子助教苏玮生议：“案三日成服即除，及皇后行丧三十日，礼无<br /><br />&nbsp;&nbsp;&nbsp;&nbsp;其文。若并谓之公除，则可粗相依准。凡诸公除之设，盖以王制夺礼。葬及祥除，<br /><br />&nbsp;&nbsp;&nbsp;&nbsp;皆宜反服。未有服之于前，不除于后。虽有齐斩重制，犹为功除丧。夫公除暂<br /><br />&nbsp;&nbsp;&nbsp;&nbsp;夺，岂可遂以即吉邪？愚谓至尊三月服竟，故应依礼除释。皇后临祖，及一周祥<br /><br />&nbsp;&nbsp;&nbsp;&nbsp;除，并宜反服齐衰。”尚书令、中军将军建平王宏议谓：“至尊制终，止举哀<br /><br />&nbsp;&nbsp;&nbsp;&nbsp;而已，不须释服。”余同朱膺之议。前祠部郎中周景远议：“权事变礼，五服俱<br /><br />&nbsp;&nbsp;&nbsp;&nbsp;革，Bī榍嶂疲不容独异。”谓：“至尊既已公除，至三月竟，不复有除释之义。?<br /><br />&nbsp;&nbsp;&nbsp;&nbsp;其余同朱膺之议。重加研详，以宏议为允。诏可。<br /><br />&nbsp;&nbsp;&nbsp;&nbsp;大明二年正月，有司奏：“故右光禄大夫王偃丧，依格皇后服期，心丧三年，<br /><br />&nbsp;&nbsp;&nbsp;&nbsp;应再周来二月晦。检元嘉十九年旧事，武康公主出适，二十五月心制终尽，从礼<br /><br />&nbsp;&nbsp;&nbsp;&nbsp;即吉。昔国哀再周，孝建二年二月，其月末，诸公主心制终，则应从吉。于时犹<br /><br />&nbsp;&nbsp;&nbsp;&nbsp;心V素衣，二十七月乃除，二事不同。”领仪曹郎朱膺之议：“详寻礼文，心<br /><br />&nbsp;&nbsp;&nbsp;&nbsp;丧不应有V，皇代考检，已为定制。元嘉季年，祸难深酷，圣心天至，丧纪过<br /><br />&nbsp;&nbsp;&nbsp;&nbsp;哀。是以出适公主，还同在室，即情变礼，非革旧章。今皇后二月晦，宜依元嘉<br /><br />&nbsp;&nbsp;&nbsp;&nbsp;十九年制，释素即吉。”文帝元嘉十五年，皇太子妃祖父右光禄大夫殷和丧，变<br /><br />&nbsp;&nbsp;&nbsp;&nbsp;除之礼，仪同皇后。<br /><br />&nbsp;&nbsp;&nbsp;&nbsp;晋孝武太元十五年，淑媛陈氏卒，皇太子所生也。有司参详母以子贵，赠淑<br /><br />&nbsp;&nbsp;&nbsp;&nbsp;媛为夫人，置家令典丧事。太子前卫率徐邈议：“《丧服》传称，与尊者为体，<br /><br />&nbsp;&nbsp;&nbsp;&nbsp;则不服其私亲。又君父所不服，子亦不敢服。故王公妾子服其所生母，练冠麻衣，<br /><br />&nbsp;&nbsp;&nbsp;&nbsp;既葬而除。非五服之常，则谓之无服。”从之。宋孝武大明五年闰月，皇太子妃<br /><br />&nbsp;&nbsp;&nbsp;&nbsp;薨。樟木为榇，号曰樟宫。载以龙。造陵于龙山，置大匠卿断草，司空告后<br /><br />&nbsp;&nbsp;&nbsp;&nbsp;土，谓葬曰山茔。y文元皇后庙之阴室，在正堂后壁之外，北向。御服大功九月，<br /><br />&nbsp;&nbsp;&nbsp;&nbsp;设位太极东宫堂殿。中监、黄门侍郎、仆射并从服。从服者，御服衰乃从服，他<br /><br />&nbsp;&nbsp;&nbsp;&nbsp;日则否。宫臣服齐衰三月，其居宫者处宁假。<br /><br />&nbsp;&nbsp;&nbsp;&nbsp;大明五年闰月，有司奏：“依礼皇太后服太子妃小功五月，皇后大功九月。”<br /><br />&nbsp;&nbsp;&nbsp;&nbsp;右丞徐爰参议：“宫人从服者，若二御哭临应著衰时，从服者悉著衰，非其日如<br /><br />&nbsp;&nbsp;&nbsp;&nbsp;常仪。太子既有妃期服，诏见之日，还著公服。若至尊非哭临日幸东宫，太子见<br /><br />&nbsp;&nbsp;&nbsp;&nbsp;亦如之。宫臣见至尊，皆著朱衣。”大明五年闰月，有司奏：“皇太子妃薨，至<br /><br />&nbsp;&nbsp;&nbsp;&nbsp;尊、皇后并服大功九月，皇太后小功五月，未详二御何当得作鼓吹及乐？”博士<br /><br />&nbsp;&nbsp;&nbsp;&nbsp;司马兴之议：“案《礼》，‘齐衰大功之丧，三月不从政。’今临轩拜授，则人<br /><br />&nbsp;&nbsp;&nbsp;&nbsp;君之大典，今古既异，赊促不同。愚谓皇太子妃y庙之后，便可临轩作乐及鼓吹。”<br /><br />&nbsp;&nbsp;&nbsp;&nbsp;右丞徐爰议：“皇太子妃虽未山茔，临轩拜官，旧不为碍。梓棺在殡，应县而<br /><br />&nbsp;&nbsp;&nbsp;&nbsp;不作。y后三御乐，宜使学官拟礼上。”兴之又议：“案礼，大功至则辟琴瑟，<br /><br />&nbsp;&nbsp;&nbsp;&nbsp;诚无自奏之理。但王者体大，理绝凡庶。故汉文既葬，悉皆复吉，唯县而不乐，<br /><br />&nbsp;&nbsp;&nbsp;&nbsp;以此表哀。今准其轻重，侔其降杀，则下流大功，不容撤乐以终服。夫金石宾飨<br /><br />&nbsp;&nbsp;&nbsp;&nbsp;之礼，箫管警涂之卫，实人君之盛典，当阳之威饰，固亦不可久废于朝。又礼无<br /><br />&nbsp;&nbsp;&nbsp;&nbsp;天王服嫡妇之文，直后学推贵嫡之义耳。既已制服成丧，虚悬终窆，亦足以甄崇<br /><br />&nbsp;&nbsp;&nbsp;&nbsp;冢正，标明礼归矣。”爰参议，皇太子期服内，不合作乐及鼓吹。<br /><br />&nbsp;&nbsp;&nbsp;&nbsp;明帝泰始中，陈贵妃父金宝卒，贵妃制服三十日满，公除。晋穆帝时，东海<br /><br />&nbsp;&nbsp;&nbsp;&nbsp;国言哀王薨逾年，嗣王乃来继，不复追服，群臣皆已反吉，国妃亦宜同除。诏曰：<br /><br />&nbsp;&nbsp;&nbsp;&nbsp;“朝廷所以从权制者，以王事夺之，非为变礼也。妇人传重义大，若从权制，义<br /><br />&nbsp;&nbsp;&nbsp;&nbsp;将安托？”于是国妃终三年之制。孙盛曰：“废三年之礼，开偷薄之源，汉、魏<br /><br />&nbsp;&nbsp;&nbsp;&nbsp;失之大者也。今若以丈夫宜夺以王事，妇人可终本服，是为吉凶之仪，杂陈于宫<br /><br />&nbsp;&nbsp;&nbsp;&nbsp;寝；彩素之制，乖异于内外，无乃情礼俱违，哀乐失所乎！蕃国寡务，宜如圣典，<br /><br />&nbsp;&nbsp;&nbsp;&nbsp;可无疑矣。”<br /><br />&nbsp;&nbsp;&nbsp;&nbsp;宋文帝元嘉四年八月，太傅长沙景王神主随子南兖州刺史义欣镇广陵，备所<br /><br />&nbsp;&nbsp;&nbsp;&nbsp;加殊礼下船。及至镇，入行庙。大司马临川烈武王神主随子荆州刺史义庆江陵，<br /><br />&nbsp;&nbsp;&nbsp;&nbsp;亦如之。<br /><br />&nbsp;&nbsp;&nbsp;&nbsp;元嘉二十三年七月，白衣领御史中丞何承天奏：<br /><br />&nbsp;&nbsp;&nbsp;&nbsp;尚书刺：“海盐公主所生母蒋美人丧。海盐公主先离婚，今应成服，撰仪注<br /><br />&nbsp;&nbsp;&nbsp;&nbsp;参详，宜下二学礼官博士议公主所服轻重。太学博士顾雅议：‘今既咸用士礼，<br /><br />&nbsp;&nbsp;&nbsp;&nbsp;便宜同齐衰削杖，布带疏履，期，礼毕，心丧三年。’博士周野王议又云：‘今<br /><br />&nbsp;&nbsp;&nbsp;&nbsp;诸王公主咸用士礼。谯王、衡阳王为所生太妃皆居重服，则公主情礼，亦宜家中<br /><br />&nbsp;&nbsp;&nbsp;&nbsp;期服为允。’其博士庾邃之、颜测、殷明、王渊之四人同雅议；何础⑼趼拊<br /><br />&nbsp;&nbsp;&nbsp;&nbsp;二人同野王议。”如所上台案。今之诸王，虽行士礼，是施于傍亲及自己以下。<br /><br />&nbsp;&nbsp;&nbsp;&nbsp;至于为帝王所厌，犹一依古典。又永初三年九月，符修仪亡，广德三主以余尊所<br /><br />&nbsp;&nbsp;&nbsp;&nbsp;厌，犹服大功。海盐公主体自宸极，当上厌至尊，岂得遂服？台据《经》、传正<br /><br />&nbsp;&nbsp;&nbsp;&nbsp;文，并引事例，依源责失。而博士顾雅、周野王等捍不肯G，方称“自有宋以来，<br /><br />&nbsp;&nbsp;&nbsp;&nbsp;皇子蕃王，皆无厌降，同之士礼，著于故事。功之服，不废于末戚，顾独贬于<br /><br />&nbsp;&nbsp;&nbsp;&nbsp;所生，是申其所轻，夺其所重；夺其所重，岂缘情之谓？”台伏寻圣朝受终于晋，<br /><br />&nbsp;&nbsp;&nbsp;&nbsp;凡所施行，莫不上稽礼文，兼用晋事。又太元中，晋恭帝时为皇子，服其所生陈<br /><br />&nbsp;&nbsp;&nbsp;&nbsp;氏，练冠X缘，此则前代施行故事，谨依礼文者也。又广德三公主为所生母符<br /><br />&nbsp;&nbsp;&nbsp;&nbsp;修仪服大功，此先君余尊之所厌者也。元嘉十三年，第七皇子不服曹婕妤，止于<br /><br />&nbsp;&nbsp;&nbsp;&nbsp;麻衣，此厌乎至尊者也。博士既不据古，又不依今，背违施行见事，而多作浮辞<br /><br />&nbsp;&nbsp;&nbsp;&nbsp;自卫。乃云五帝之时，三王之季。又言长子去斩衰，除V杖，皆是古礼，不少<br /><br />&nbsp;&nbsp;&nbsp;&nbsp;今世。博士虽复引此诸条，无救于失。又诘台云“蕃国得遂其私情，此义出何经<br /><br />&nbsp;&nbsp;&nbsp;&nbsp;记？”臣案南谯、衡阳太妃并受朝命，为国小君，是以二王得遂其服，岂可为美<br /><br />&nbsp;&nbsp;&nbsp;&nbsp;人比例？寻蕃王得遂者，圣朝之所许也。皇子公主不得申者，由有厌而然也。台<br /><br />&nbsp;&nbsp;&nbsp;&nbsp;登重更责失制不得过十日，而复不酬答。既被催摄二三日，甫输G辞。虽理屈事<br /><br />&nbsp;&nbsp;&nbsp;&nbsp;穷，犹闻义耻服。臣闻丧纪有制，礼之大经；降杀攸宜，家国旧典。古之诸侯众<br /><br />&nbsp;&nbsp;&nbsp;&nbsp;子，犹以尊厌；况在王室，而欲同之士庶。此之僻谬，不俟言而显。太常统寺，<br /><br />&nbsp;&nbsp;&nbsp;&nbsp;曾不研却，所谓同乎失者，亦未得之。宜加裁正，弘明国典。<br /><br />&nbsp;&nbsp;&nbsp;&nbsp;谨案太学博士顾雅、国子助教周野王、博士王罗云、颜测、殷明、何础<br /><br />&nbsp;&nbsp;&nbsp;&nbsp;王渊之、前博士迁员外散骑侍郎庾邃之等，咸蒙抽饰，备位前疑，既不谨守旧文，<br /><br />&nbsp;&nbsp;&nbsp;&nbsp;又不审据前准，遂上背经典，下违故事，率意妄作，自造礼章。太常臣敬叔位居<br /><br />&nbsp;&nbsp;&nbsp;&nbsp;宗伯，问礼所司，腾述往反，了无研却，混同兹失，亦宜及咎。请以见事并免今<br /><br />&nbsp;&nbsp;&nbsp;&nbsp;所居官，解野王领国子助教。雅、野王初立议乖舛，中执捍愆失，未违十日之限。<br /><br />&nbsp;&nbsp;&nbsp;&nbsp;虽起一事，合成三愆，罗云掌押捍失，三人加禁固五年。<br /><br />&nbsp;&nbsp;&nbsp;&nbsp;诏敬叔白衣领职。余如奏。元嘉二十九年，南平王铄所生母吴淑仪薨。依礼<br /><br />&nbsp;&nbsp;&nbsp;&nbsp;无服，麻衣练冠，既葬而除。有司奏：“古者与尊者为体，不得服其私亲。而比<br /><br />&nbsp;&nbsp;&nbsp;&nbsp;世诸侯咸用士礼，五服之内悉皆成服，于其所生，反不得遂。”于是皇子皆申母<br /><br />&nbsp;&nbsp;&nbsp;&nbsp;服。<br /><br />&nbsp;&nbsp;&nbsp;&nbsp;孝武帝孝建元年六月己巳，有司奏：“故第十六皇弟休倩薨夭，年始及殇，<br /><br />&nbsp;&nbsp;&nbsp;&nbsp;追赠谥东平冲王。服制未有成准，辄下礼官详议。”太学博士陆澄议：“案礼有<br /><br />&nbsp;&nbsp;&nbsp;&nbsp;成人道，则不为殇。今既追胙土宇，远崇封秩，圭黻备典，成孰大焉。典文式昭，<br /><br />&nbsp;&nbsp;&nbsp;&nbsp;殇名去矣。夫典文垂式，元服表身，犹以免孺子之制，全丈夫之义。安有名颁爵<br /><br />&nbsp;&nbsp;&nbsp;&nbsp;首，而可服以殇礼！”有司寻澄议无明证，却使秉正更上。澄重议：“窃谓赠之<br /><br />&nbsp;&nbsp;&nbsp;&nbsp;为义，所以追加名器。故赠公者便成公，赠卿者便成卿。赠之以王，得不为王乎？<br /><br />&nbsp;&nbsp;&nbsp;&nbsp;然则有在生而封，或既没而爵，俱受帝命，不为吉凶殊典；同备文物，岂以存亡<br /><br />&nbsp;&nbsp;&nbsp;&nbsp;异数？今玺策咸秩，是成人之礼；群后临哀，非下殇之制。若丧用成人，亲以殇<br /><br />&nbsp;&nbsp;&nbsp;&nbsp;服，末学含疑，未之或辨。敢求详衷如所称。”左丞臣羊希参议：“寻澄议，既<br /><br />&nbsp;&nbsp;&nbsp;&nbsp;无画然前例，不合准据。案《礼》，子不殇父，臣不殇君。君父至尊，臣子恩重，<br /><br />&nbsp;&nbsp;&nbsp;&nbsp;不得以幼年而降。又曰，‘尊同则服其亲服’，推此文旨，旁亲自宜服殇，所不<br /><br />&nbsp;&nbsp;&nbsp;&nbsp;殇者唯施臣子而已。”诏可。<br /><br />&nbsp;&nbsp;&nbsp;&nbsp;孝建元年六月，湘东国刺称“国太妃以去三十年闰六月二十八日薨。未详周<br /><br />&nbsp;&nbsp;&nbsp;&nbsp;忌当在六月？为取七月？勒礼官议正”。博士丘迈之议：“案吴商议，闰月亡者，<br /><br />&nbsp;&nbsp;&nbsp;&nbsp;应以本正之月为忌。谓正闰论虽各有所执，商议为允。宜以今六月为忌。”左仆<br /><br />&nbsp;&nbsp;&nbsp;&nbsp;射建平王宏谓：“迈之议不可准据。案晋世及皇代以来，闰月亡者，以闰之后月<br /><br />&nbsp;&nbsp;&nbsp;&nbsp;祥。宜以来七月为祥忌。”及大明元年二月，有司又奏：“太常鄱阳哀王去年闰<br /><br />&nbsp;&nbsp;&nbsp;&nbsp;三月十八日薨。今为何月末祥除？”下礼官议正。博士傅休议：“寻《三礼》，<br /><br />&nbsp;&nbsp;&nbsp;&nbsp;丧遇闰，月数者数闰，岁数者没闰，闰在期内故也。鄱阳哀王去年闰三月薨，月<br /><br />&nbsp;&nbsp;&nbsp;&nbsp;次节物，则定是四月之分，应以今年四月末为祥。晋元、明二帝，并以闰二月崩，<br /><br />&nbsp;&nbsp;&nbsp;&nbsp;以闰后月祥，先代成准，则是今比。”<br /><br />&nbsp;&nbsp;&nbsp;&nbsp;太常丞庾蔚之议：“礼，正月存亲，故有忌日之感。四时既已变，人情亦已<br /><br />&nbsp;&nbsp;&nbsp;&nbsp;衰，故有二祥之杀。是则祥忌皆以同月为议，而闰亡者，明年必无其月，不可以<br /><br />&nbsp;&nbsp;&nbsp;&nbsp;无其月而不祥忌，故必宜用闰所附之月。闰月附正，《公羊》明议，故班固以闰<br /><br />&nbsp;&nbsp;&nbsp;&nbsp;九月为后九月，月名既不殊，天时亦不异。若用闰之后月，则春夏永革，节候亦<br /><br />&nbsp;&nbsp;&nbsp;&nbsp;舛。设有人以闰腊月亡者，若用闰后月为祥忌，则祥忌应在后年正月。祥涉三载，<br /><br />&nbsp;&nbsp;&nbsp;&nbsp;既失周期之义，冬亡而春忌；又乖致感之本。譬今年末三十日亡，明年末月小，<br /><br />&nbsp;&nbsp;&nbsp;&nbsp;若以去年二十九日亲尚存，则应用后年正朝为忌，此必不然。则闰亡可知也。”<br /><br />&nbsp;&nbsp;&nbsp;&nbsp;通关并同蔚之议，三月末祥。<br /><br />&nbsp;&nbsp;&nbsp;&nbsp;大明五年七月，有司奏：“故永阳县开国侯刘叔子夭丧，年始四岁，傍亲服<br /><br />&nbsp;&nbsp;&nbsp;&nbsp;制有疑。”太学博士虞、领军长史周景远、司马朱膺之、前太常丞庾蔚之等议，<br /><br />&nbsp;&nbsp;&nbsp;&nbsp;并云“宜同成人之服。东平冲王服殇，实由追赠，异于已受茅土”。博士司马兴<br /><br />&nbsp;&nbsp;&nbsp;&nbsp;之议：“应同东平殇服。”左丞荀万秋等参议：“南面君国，继体承家，虽则佩<br /><br />&nbsp;&nbsp;&nbsp;&nbsp;，未阙成人，得君父名也，不容服殇，故云‘臣不殇君，子不殇父’。推此，<br /><br />&nbsp;&nbsp;&nbsp;&nbsp;则知傍亲故依殇制。东平冲王已经前议。若升仕朝列，则为大成，故鄱阳哀王追<br /><br />&nbsp;&nbsp;&nbsp;&nbsp;赠太常，亲戚不降。愚谓下殇以上，身居封爵，宜同成人。年在无服之殇，以登<br /><br />&nbsp;&nbsp;&nbsp;&nbsp;官为断。今永阳国臣，自应全服。至于傍亲，宜从殇礼。”诏：“景远议为允”。<br /><br />&nbsp;&nbsp;&nbsp;&nbsp;后废帝元徽二年七月，有司奏：“第七皇弟训养母郑修容丧。未详服制，下礼官<br /><br />&nbsp;&nbsp;&nbsp;&nbsp;正议。”太学博士周山文议：“案庶母慈己者，小功五月。郑玄云：‘其使养之<br /><br />&nbsp;&nbsp;&nbsp;&nbsp;不命为母子，亦服庶母慈己之服。’愚谓第七皇弟宜从小功之制。”参议并同。<br /><br />&nbsp;&nbsp;&nbsp;&nbsp;汉、魏废帝丧亲三年之制，而魏世或为旧君服三年者。至晋太始四年，尚书<br /><br />&nbsp;&nbsp;&nbsp;&nbsp;何桢奏：“故辟举纲纪吏，不计违适，皆反服旧君齐衰三月。”于是诏书下其奏，<br /><br />&nbsp;&nbsp;&nbsp;&nbsp;所适无贵贱，悉同依古典。<br /><br />&nbsp;&nbsp;&nbsp;&nbsp;魏武以正月崩，魏文以其年七月设伎乐百戏，是魏不以丧废乐也。晋武帝以<br /><br />&nbsp;&nbsp;&nbsp;&nbsp;来，国有大丧未除，正会亦废乐。太安元年，太子丧未除，正会亦废乐。穆帝永<br /><br />&nbsp;&nbsp;&nbsp;&nbsp;和中，为中原山陵未修复，频年会，辄废乐。是时太后临朝，后父褚裒薨，元会<br /><br />&nbsp;&nbsp;&nbsp;&nbsp;又废乐。晋世孝武太元六年，为皇后王氏丧，亦废乐。宋大丧则废乐。<br /><br />&nbsp;&nbsp;&nbsp;&nbsp;汉献帝建安末，魏武帝作终令曰：“古之葬者，必在瘠薄之地，其规西原上<br /><br />&nbsp;&nbsp;&nbsp;&nbsp;为寿陵。因高为基，不封不树。《周礼》，冢人掌公墓之地，凡诸侯居左右以前，<br /><br />&nbsp;&nbsp;&nbsp;&nbsp;卿大夫居后。汉制亦谓之陪陵。其公卿大臣列将有功者，宜陪寿陵。其广为兆域，<br /><br />&nbsp;&nbsp;&nbsp;&nbsp;使足相容。”魏武以送终制衣服四箧，题识其上，春秋冬夏日有不讳，随时以敛；<br /><br />&nbsp;&nbsp;&nbsp;&nbsp;金珥珠玉铜铁之物，一不得送。文帝遵奉，无所增加。及受禅，刻金玺，追加尊<br /><br />&nbsp;&nbsp;&nbsp;&nbsp;号。不敢开埏，乃为石室，藏玺埏首，示陵中无金银诸物也。汉礼明器甚多，自<br /><br />&nbsp;&nbsp;&nbsp;&nbsp;是皆省矣。<br /><br />&nbsp;&nbsp;&nbsp;&nbsp;文帝黄初三年，又自作终制：“礼，国君即位，为溃存不忘亡也。寿陵<br /><br />&nbsp;&nbsp;&nbsp;&nbsp;因山为体，无封无树，无立寝殿，造圆邑，通神道。夫葬者，藏也。欲人之不能<br /><br />&nbsp;&nbsp;&nbsp;&nbsp;见也。礼不墓祭，欲存亡之不黩也。皇后及贵人以下，不随王之国者，有终没，<br /><br />&nbsp;&nbsp;&nbsp;&nbsp;皆葬涧西，前又已表其处矣。”此诏藏之宗庙，副在尚书、秘书三府，明帝亦遵<br /><br />&nbsp;&nbsp;&nbsp;&nbsp;奉之。明帝性虽崇奢，然未遽营陵墓也。晋宣帝豫自于首阳山为土藏，不坟不树，<br /><br />&nbsp;&nbsp;&nbsp;&nbsp;作顾命终制，敛以时服，不设明器。文、景皆谨奉成命，无所加焉。景帝崩，丧<br /><br />&nbsp;&nbsp;&nbsp;&nbsp;事制度，又依宣帝故事。<br /><br />&nbsp;&nbsp;&nbsp;&nbsp;武帝泰始四年，文明王皇后崩，将合葬，开崇阳陵。使太尉司马望奉祭，进<br /><br />&nbsp;&nbsp;&nbsp;&nbsp;皇帝密玺绶于便房神坐。魏氏金玺，此又俭矣。<br /><br />&nbsp;&nbsp;&nbsp;&nbsp;泰始二年，诏曰：“昔舜葬苍梧，农不易亩；禹葬会稽，市不改肆。上惟祖<br /><br />&nbsp;&nbsp;&nbsp;&nbsp;考清简之旨，外欲移陵十里内居人，一切停之。”江左元、明崇俭，且百度草创，<br /><br />&nbsp;&nbsp;&nbsp;&nbsp;山陵奉终，省约备矣。<br /><br />&nbsp;&nbsp;&nbsp;&nbsp;成帝咸康七年，杜后崩。诏外官五日一入临，内官旦一入而已。过葬虞祭礼<br /><br />&nbsp;&nbsp;&nbsp;&nbsp;毕止。有司奏；“大行皇后陵所作凶门柏历，门号显阳端门。”诏曰：“门如所<br /><br />&nbsp;&nbsp;&nbsp;&nbsp;处，凶门柏历，大为烦费，停之。”案蔡谟说，以二瓦器盛死者之祭，系于木表，<br /><br />&nbsp;&nbsp;&nbsp;&nbsp;以苇席置于庭中近南，名为重。今之凶门，是其象也。《礼》，既虞而作主。今<br /><br />&nbsp;&nbsp;&nbsp;&nbsp;未葬，未有主，故以重当之。《礼》称为主道，此其义也。范坚又曰：“凶门非<br /><br />&nbsp;&nbsp;&nbsp;&nbsp;古，古有悬重，形似凶门。后人出之门外以表丧，俗遂行之。薄帐，既古吊幕之<br /><br />&nbsp;&nbsp;&nbsp;&nbsp;类也。”是时又诏曰：“重壤之下，岂宜崇饰无用。陵中唯洁扫而已。”有司又<br /><br />&nbsp;&nbsp;&nbsp;&nbsp;奏，依旧选公卿以下六品子弟六十人为挽郎，诏又停之。<br /><br />&nbsp;&nbsp;&nbsp;&nbsp;孝武帝太元四年九月，皇后王氏崩。诏曰：“终事唯从俭速。”又诏：“远<br /><br />&nbsp;&nbsp;&nbsp;&nbsp;近不得遣山陵使。”有司奏选挽郎二十四人，诏停。宋元帝元嘉十七年，元皇后<br /><br />&nbsp;&nbsp;&nbsp;&nbsp;崩，诏亦停选挽郎。汉仪五供毕则上陵，岁岁以为常，魏则无定礼。齐王在位九<br /><br />&nbsp;&nbsp;&nbsp;&nbsp;载，始一谒高平陵，而曹爽诛，其后遂废，终魏世。<br /><br />&nbsp;&nbsp;&nbsp;&nbsp;晋宣帝遗诏：“子弟群官，皆不得谒陵。”于是景、文遵旨。至武帝犹再谒<br /><br />&nbsp;&nbsp;&nbsp;&nbsp;崇阳陵，一谒峻平陵，然遂不敢谒高原陵。至惠帝复止也。逮江左初，元帝崩后，<br /><br />&nbsp;&nbsp;&nbsp;&nbsp;诸公始有谒陵辞陵之事，盖由眷同友执，率情而举，非洛京之旧也。成帝时，中<br /><br />&nbsp;&nbsp;&nbsp;&nbsp;宫亦年年拜陵，议者以为非礼，于是遂止，以为永制。至穆帝时，褚太后临朝，<br /><br />&nbsp;&nbsp;&nbsp;&nbsp;又拜陵，帝幼故也。至孝武崩，骠骑将军司马道子命曰：“今虽权制释服，至于<br /><br />&nbsp;&nbsp;&nbsp;&nbsp;朔望诸节，自应展情陵所，以一周为断。”于是至陵变服单衣<巾夹>，烦渎无准，<br /><br />&nbsp;&nbsp;&nbsp;&nbsp;非礼意也。至安帝元兴元年，尚书左仆射桓谦奏曰：“百僚拜陵，起于中兴，非<br /><br />&nbsp;&nbsp;&nbsp;&nbsp;晋旧典。积习生常，遂为近法。寻武皇帝诏，乃不使人主诸王拜陵，岂唯百僚。<br /><br />&nbsp;&nbsp;&nbsp;&nbsp;谓宜遵奉。”于是施行。及义熙初，又复江左之旧。<br /><br />&nbsp;&nbsp;&nbsp;&nbsp;宋明帝又断群臣初拜谒陵，而辞如故。自元嘉以来，每岁正月，舆驾必谒初<br /><br />&nbsp;&nbsp;&nbsp;&nbsp;宁陵，复汉仪也。世祖、太宗亦每岁拜初宁、长宁陵。<br /><br />&nbsp;&nbsp;&nbsp;&nbsp;汉以后，天下送死奢靡，多作石室石兽碑铭等物。建安十年，魏武帝以天下<br /><br />&nbsp;&nbsp;&nbsp;&nbsp;雕弊，下令不得厚葬，又禁立碑。魏高贵乡公甘露二年，大将军参军太原王伦卒，<br /><br />&nbsp;&nbsp;&nbsp;&nbsp;伦兄俊作《表德论》，以述伦遗美，云“祗畏王典，不得为铭，乃撰录行事，就<br /><br />&nbsp;&nbsp;&nbsp;&nbsp;刊于墓之阴云尔”。此则碑禁尚严也，此后复弛替。晋武帝咸宁四年，又诏曰：<br /><br />&nbsp;&nbsp;&nbsp;&nbsp;“此石兽碑表，既私褒美，兴长虚伪，伤财害人，莫大于此；一禁断之。其犯者<br /><br />&nbsp;&nbsp;&nbsp;&nbsp;虽会赦令，皆当毁坏。”至元帝太兴元年，有司奏：“故骠骑府主簿故恩营葬旧<br /><br />&nbsp;&nbsp;&nbsp;&nbsp;君顾荣，求立碑。”诏特听立。自是后，禁又渐颓。大臣长吏，人皆私立。义熙<br /><br />&nbsp;&nbsp;&nbsp;&nbsp;中，尚书祠部郎中裴松之又议禁断，于是至今。<br /><br />&nbsp;&nbsp;&nbsp;&nbsp;顺帝升明三年四月壬辰，御临轩，遣使奉玺绶禅位于齐王，悬而不乐。<br /><br />&nbsp;&nbsp;&nbsp;&nbsp;宋明帝泰始二年九月，有司奏：“皇太子所生陈贵妃礼秩既同储宫，未详宫<br /><br />&nbsp;&nbsp;&nbsp;&nbsp;臣及朝臣并有敬不？妃主在内相见，又应何仪？”博士王庆绪议：“百僚内外礼<br /><br />&nbsp;&nbsp;&nbsp;&nbsp;敬贵妃，应与皇太子同。其东朝臣隶，理归臣节。”太常丞虞愿等同庆绪。尚书<br /><br />&nbsp;&nbsp;&nbsp;&nbsp;令建安王休仁议称：“礼云，妾既不得体君，班秩视子为序。母以子贵，经著明<br /><br />&nbsp;&nbsp;&nbsp;&nbsp;文。内外致敬贵妃，诚如庆绪议。天子姬嫔，不容通音介于外，虽义可致虔，不<br /><br />&nbsp;&nbsp;&nbsp;&nbsp;应有笺表。”参详休仁议为允。诏可。<br /><br />&nbsp;&nbsp;&nbsp;&nbsp;泰豫元年，后废帝即位，崇所生陈贵妃为皇太妃。有司奏：“皇太妃位亚尊<br /><br />&nbsp;&nbsp;&nbsp;&nbsp;极，未详国亲举哀格当一同皇太后？为有降异？又于本亲期以下，当犹服与不？”<br /><br />&nbsp;&nbsp;&nbsp;&nbsp;前曹郎王燮之议：“案《丧服传》，‘妾服君之党，得与女君同’。如此，皇太<br /><br />&nbsp;&nbsp;&nbsp;&nbsp;妃服宗与太后无异。但太后既以尊降无服，太妃仪不应殊，故悉不服也。计本情<br /><br />&nbsp;&nbsp;&nbsp;&nbsp;举哀，其礼不异。又《礼》，‘诸侯绝期’。皇太妃虽云不居尊极，不容轻于诸<br /><br />&nbsp;&nbsp;&nbsp;&nbsp;侯。谓本亲期以下，一无所服。有惨自宜举哀。亲疏二仪，准之太后。”兼太常<br /><br />&nbsp;&nbsp;&nbsp;&nbsp;丞司马燮之议：“《礼》，‘妾服君之庶子及女君之党’。皆谓大夫士耳。妾名<br /><br />&nbsp;&nbsp;&nbsp;&nbsp;虽总，而班有贵贱。三夫人九嫔，位视公卿。大夫犹有贵妾，而况天子！诸侯之<br /><br />&nbsp;&nbsp;&nbsp;&nbsp;妾为他妾之子无服，既不服他妾之子，岂容服君及女君余亲。况皇太后妃贵亚相<br /><br />&nbsp;&nbsp;&nbsp;&nbsp;极，礼绝群后，崇辉盛典，有逾东储，尚不服期，太妃岂应有异。若本亲有惨，<br /><br />&nbsp;&nbsp;&nbsp;&nbsp;举哀之仪，宜仰则太后。”参议以燮之议为允。太妃于国亲无服，故宜缘情为诸<br /><br />&nbsp;&nbsp;&nbsp;&nbsp;王公主于至尊是期服者反，其太妃王妃三夫人九嫔各举哀。<br /><br />&nbsp;&nbsp;&nbsp;&nbsp;宋孝武帝孝建三年八月戊子，有司奏：“云杜国解称国子檀和之所生亲王，<br /><br />&nbsp;&nbsp;&nbsp;&nbsp;求除太夫人。检无国子除太夫人先例，法又无科。下礼官议正。”太学博士孙豁<br /><br />&nbsp;&nbsp;&nbsp;&nbsp;之议：“《春秋》，‘母以子贵’。王虽为妾，是和之所生。案五等之例，郑伯<br /><br />&nbsp;&nbsp;&nbsp;&nbsp;许男同号夫人，国子体例，王合如国所生。”太常丞庾蔚之议：“‘母以子贵’，<br /><br />&nbsp;&nbsp;&nbsp;&nbsp;虽《春秋》明义，古今异制，因革不同。自顷代以来，所生蒙荣，唯有诸王。既<br /><br />&nbsp;&nbsp;&nbsp;&nbsp;是王者之嫔御，故宜见尊于蕃国。若功高勋重，列为公侯，亦有拜太夫人之礼。<br /><br />&nbsp;&nbsp;&nbsp;&nbsp;凡此皆朝恩曲降，非国之所求。子男妾母，未有前比。”祠部郎中朱膺之议以为：<br /><br />&nbsp;&nbsp;&nbsp;&nbsp;“子不得爵父母，而《春秋》有‘母以子贵’。当谓传国君母，本先公嫔媵，所<br /><br />&nbsp;&nbsp;&nbsp;&nbsp;因藉有由故也。始封之身，所不得同。若殊绩重勋，恩所特锡，时或有之，不由<br /><br />&nbsp;&nbsp;&nbsp;&nbsp;司存。”所议参议，以蔚之为允。诏可。<br /><br />&nbsp;&nbsp;&nbsp;&nbsp;大明二年六月，有司奏：“凡侯伯子男世子丧，无嗣，求进次息为世子。检<br /><br />&nbsp;&nbsp;&nbsp;&nbsp;无其例，下礼官议正。”博士孙武议：“案晋济北侯荀勖长子连卒，以次子辑拜<br /><br />&nbsp;&nbsp;&nbsp;&nbsp;世子。先代成准，宜为今例。”博士傅郁议：“《礼记》，微子立衍，商礼斯行。<br /><br />&nbsp;&nbsp;&nbsp;&nbsp;仲子舍孙，姬典攸贬。历代遵循，靡替于旧。今胙土之君在而世子卒，厥嗣未育，<br /><br />&nbsp;&nbsp;&nbsp;&nbsp;非孙之谓。愚以为次子有子，自宜绍为世孙。若其未也，无容远搜轻属，承纲继<br /><br />&nbsp;&nbsp;&nbsp;&nbsp;体，传之有由。父在立子，允称情典。”曹郎诸葛雅之议：“案《春秋传》云，<br /><br />&nbsp;&nbsp;&nbsp;&nbsp;‘世子死，有母弟则弟，无则立长；年均则贤，义均则卜’。古之制也。今长子<br /><br />&nbsp;&nbsp;&nbsp;&nbsp;早卒，无嗣，进立次息以为世子，取诸《左氏》，理义无违。又孙武所据晋济北<br /><br />&nbsp;&nbsp;&nbsp;&nbsp;侯荀勖长子卒，立次子，亦近代成例。依文采比，窃所允安。谓宜开许，以为永<br /><br />&nbsp;&nbsp;&nbsp;&nbsp;制。”参议为允。诏可。<br /><br />&nbsp;&nbsp;&nbsp;&nbsp;大明十二年十一月，有司奏：“兴平国解称国子袁愍孙母王氏，应除太夫人。<br /><br />&nbsp;&nbsp;&nbsp;&nbsp;检无国母除太夫人例。下礼官议正。”太学博士司马兴之议：“案礼，下国卿大<br /><br />&nbsp;&nbsp;&nbsp;&nbsp;夫之妻，皆命天子。以斯而推，则子男之母，不容独异。”博士程彦议以为：<br /><br />&nbsp;&nbsp;&nbsp;&nbsp;“五等虽差，而承家事等。公侯之母，崇号得从，子男于亲，尊秩宜显。故《春<br /><br />&nbsp;&nbsp;&nbsp;&nbsp;秋》之义，‘母以子贵’。固知从子尊与国均也。彦参议，以兴之议为允。除王<br /><br />&nbsp;&nbsp;&nbsp;&nbsp;氏为兴平县开国子太夫人。”诏可。<br /><br />&nbsp;&nbsp;&nbsp;&nbsp;大明四年九月，有司奏：“陈留国王曹虔季长兄虔嗣早卒，季袭封之后，生<br /><br />&nbsp;&nbsp;&nbsp;&nbsp;子铣以继虔嗣。今依例应拜世子，未详应以铣为世子？为应立次子锴？”太学博<br /><br />&nbsp;&nbsp;&nbsp;&nbsp;士王温之、江长议，并为应以铣为正嗣；太常陆澄议立锴。右丞徐爰议谓：“礼<br /><br />&nbsp;&nbsp;&nbsp;&nbsp;后大宗，以其不可乏祀。诸侯世及，《春秋》成义。虔嗣承家传爵，身为国王，<br /><br />&nbsp;&nbsp;&nbsp;&nbsp;虽薨没无子，犹列昭穆。立后之日，便应即纂国统。于时既无承继，虔季以次袭<br /><br />&nbsp;&nbsp;&nbsp;&nbsp;绍。虔嗣既列庙飨，故自与世数而迁，岂容蒸尝无阙，横取他子为嗣！为人胤嗣，<br /><br />&nbsp;&nbsp;&nbsp;&nbsp;又应恭祀先父。案礼文，公子不得祢诸侯。虔嗣无缘降庙就寝。铣本长息，宜还<br /><br />&nbsp;&nbsp;&nbsp;&nbsp;为虔季世子。”诏如爰议。<br /><br />&nbsp;&nbsp;&nbsp;&nbsp;宋文帝元嘉十三年七月，有司奏：“御史中丞刘式之议，‘每至出行，未知<br /><br />&nbsp;&nbsp;&nbsp;&nbsp;制与何官分道，应有旧科。法唯称中丞专道，传诏荷信，诏唤众官，应诏者行，<br /><br />&nbsp;&nbsp;&nbsp;&nbsp;得制令无分别他官之文，既无尽然定则，准承有疑。谓皇太子正议东储，不宜与<br /><br />&nbsp;&nbsp;&nbsp;&nbsp;众同例，中丞应与分道。扬州刺史、丹阳尹、建康令，并是京辇土地之主，或检<br /><br />&nbsp;&nbsp;&nbsp;&nbsp;校非违，或赴救水火，事应神速，不宜稽驻，亦合分道。又寻六门则为行马之内，<br /><br />&nbsp;&nbsp;&nbsp;&nbsp;且禁卫非违，并由二卫及领军，未详京尹、建康令门内之徒及公事，亦得与中丞<br /><br />&nbsp;&nbsp;&nbsp;&nbsp;分道与不？其准参旧仪。告报参详所宜分道。’听如台所上，其六门内，既非州<br /><br />&nbsp;&nbsp;&nbsp;&nbsp;郡县部界，则不合依门外。其尚书令、二仆射所应分道，亦悉与中丞同。”<br /><br />&nbsp;&nbsp;&nbsp;&nbsp;孝武帝大明六年五月，诏立凌室藏冰。有司奏，季冬之月，冰壮之时，凌室<br /><br />&nbsp;&nbsp;&nbsp;&nbsp;长率山虞及舆隶取冰于深山穷谷涸阴冱寒之处，以纳于凌阴。务令周密，无泄其<br /><br />&nbsp;&nbsp;&nbsp;&nbsp;气。先以黑牡黍祭司寒于凌室之北。仲春之月，春分之日，以黑羔黍祭司寒。<br /><br />&nbsp;&nbsp;&nbsp;&nbsp;启冰室，先荐寝庙。二庙夏祠用鉴盛冰，室一鉴，以御温气蝇蚋。三御殿及太官<br /><br />&nbsp;&nbsp;&nbsp;&nbsp;膳羞，并以鉴供冰。自春分至立秋，有臣妾丧，诏赠秘器。自立夏至立秋，不限<br /><br />&nbsp;&nbsp;&nbsp;&nbsp;称数以周丧事。缮制夷盘，随冰借给。凌室在乐游苑内，置长一人，保举吏二人。<br /><br />&nbsp;&nbsp;&nbsp;&nbsp;三公黄，前史无其义。史臣按，《礼记》“士{与天子同，公侯大夫则异”。<br /><br />&nbsp;&nbsp;&nbsp;&nbsp;郑玄注：“士贱，与君同，不嫌也。”夫朱门洞启，当阳之正色也。三公之与天<br /><br />&nbsp;&nbsp;&nbsp;&nbsp;子，礼秩相亚，故黄其，以示谦不敢斥天子，盖是汉来制也。张超与陈公笺，<br /><br />&nbsp;&nbsp;&nbsp;&nbsp;“拜黄将有日月”是也。<br /><br />&nbsp;&nbsp;&nbsp;&nbsp;史臣按：今朝士诣三公，尚书丞、郎诣令、仆射、尚书，并门外下车，履，<br /><br />&nbsp;&nbsp;&nbsp;&nbsp;度门阃乃纳屐。汉世朝臣见三公，并拜。丞、郎见八座，皆持板揖，事在《汉仪》<br /><br />&nbsp;&nbsp;&nbsp;&nbsp;及《汉旧仪》，然则并有敬也。陈蕃为光禄勋，范滂为主事，以公仪诣蕃，执板<br /><br />&nbsp;&nbsp;&nbsp;&nbsp;入，至坐，蕃不夺滂板，滂投板振衣而去。郭泰责蕃曰：“以阶级言之，滂宜<br /><br />&nbsp;&nbsp;&nbsp;&nbsp;有敬；以类数推之，至宜省。”然后敬止在门，其来久矣。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882385);">加入书签</a><a
                        href="882372.html">上一页</a>&larr;<a href="index.html">返回列表</a>&rarr;<a
                            href="882413.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882372.html"; var next_page = "882413.html"; var index_page = "index.html"; var sortid = "9"; var article_id = "13928"; var chapter_id = "882385"; var articlename = "宋书"; var chaptername = " 卷十五 志第五"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>