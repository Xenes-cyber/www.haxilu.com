<!DOCTYPE html>
<html>
<head>
<meta charset="gbk" />
<title>宋书- 卷二十五 志第十五-在线阅读-哈西文学网</title>
<meta name="keywords" content="沈约，宋书， 卷二十五 志第十五全文， 卷二十五 志第十五在线阅读 哈西文学网" />
<meta name="description" content="哈西文学网提供沈约的宋书  卷二十五 志第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882648.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882648.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十五 志第十五</h1>
            <div class="link xb">
                <a href="882634.html">上一页</a>&larr;<a href="index.html">返回列表</a>&rarr;<a
                    href="882671.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文三<br /><br />&nbsp;&nbsp;&nbsp;&nbsp;晋简文咸安元年十二月辛卯，荧惑逆行入太微，二年三月犹不退。占曰：<br /><br />&nbsp;&nbsp;&nbsp;&nbsp;“国不安，有忧。”是时，帝有桓温之逼，恒怀忧惨。七月，帝崩。<br /><br />&nbsp;&nbsp;&nbsp;&nbsp;咸安二年正月己酉，岁星犯填星，在须女。占曰：“为内乱。”五月，岁星<br /><br />&nbsp;&nbsp;&nbsp;&nbsp;形色如太白。占曰：“进退如度，奸邪息。变色乱行，主无福。岁星囚于仲夏，<br /><br />&nbsp;&nbsp;&nbsp;&nbsp;当细小而不明，此其失常也；又为臣强。”六月，太白昼见在七星。乙酉，太白<br /><br />&nbsp;&nbsp;&nbsp;&nbsp;犯舆鬼。占曰：“国有忧。”七月，帝疾甚，诏桓温曰：“少子可辅者辅之；如<br /><br />&nbsp;&nbsp;&nbsp;&nbsp;不可，君自取之。”赖侍中王坦之毁手诏，改使如王导辅政故事。温闻之大怒，<br /><br />&nbsp;&nbsp;&nbsp;&nbsp;将诛坦之等，内乱之应也。是月，帝崩。咸安二年五月丁未，太白犯天关。占曰：<br /><br />&nbsp;&nbsp;&nbsp;&nbsp;“兵起。”六月，庾希入京城。十一月，卢悚入宫，并诛灭。<br /><br />&nbsp;&nbsp;&nbsp;&nbsp;晋孝武宁康元年正月戊申，月奄心大星。案占，灾不在王者，则在豫州。一<br /><br />&nbsp;&nbsp;&nbsp;&nbsp;曰：“主命恶之。”三月丙午，月奄南斗第五星。占曰：“大臣有忧，忧死亡。”<br /><br />&nbsp;&nbsp;&nbsp;&nbsp;一曰：“将军死。”七月，桓温薨。<br /><br />&nbsp;&nbsp;&nbsp;&nbsp;宁康二年正月丁巳，有星孛于女虚，经氐、亢、角、轸、翼、张。九月丁丑，<br /><br />&nbsp;&nbsp;&nbsp;&nbsp;有星孛于天市。十一月癸酉，太白奄荧惑，在营室。占曰：“金火合为烁，此灾<br /><br />&nbsp;&nbsp;&nbsp;&nbsp;皆为兵丧。”太元元年五月，氐贼苻坚伐凉州。七月，氐破凉州，虏张天锡。十<br /><br />&nbsp;&nbsp;&nbsp;&nbsp;一月，桓冲发三州军军淮、泗，桓豁亦遣军备境上。宁康二年闰月己未，月奄牵<br /><br />&nbsp;&nbsp;&nbsp;&nbsp;牛南星。占曰：“左将军死。”三年五月，北中郎将王坦之薨。<br /><br />&nbsp;&nbsp;&nbsp;&nbsp;宁康三年六月辛卯，太白犯东井。占曰：“秦地有兵。”九月戊申，荧惑奄<br /><br />&nbsp;&nbsp;&nbsp;&nbsp;左执法。占曰：“执法者死。”太元元年，苻坚破凉州。十月，尚书令王彪之卒。<br /><br />&nbsp;&nbsp;&nbsp;&nbsp;晋孝武太元元年四月丙戌，荧惑犯南斗第三星。丙申，又奄第四星。占曰：<br /><br />&nbsp;&nbsp;&nbsp;&nbsp;“兵大起，中国饥。”一曰：“有赦。”八月癸酉，太白昼见在氐。氐，兖州分<br /><br />&nbsp;&nbsp;&nbsp;&nbsp;野。九月，荧惑犯哭泣星，遂入羽林。占曰：“天子有哭泣事，中军兵起。”十<br /><br />&nbsp;&nbsp;&nbsp;&nbsp;一月己未，月奄左角。占曰：“天子有兵。”一曰：“国有忧。”三年六月，荧<br /><br />&nbsp;&nbsp;&nbsp;&nbsp;惑守羽林。占曰：“禁兵大起。”九月壬午，太白昼见在角，兖州分。元年五月，<br /><br />&nbsp;&nbsp;&nbsp;&nbsp;大赦。三年八月，氐贼韦钟入汉中东下，苻融寇樊、邓，慕容ノ襄阳，氐兖州<br /><br />&nbsp;&nbsp;&nbsp;&nbsp;刺史彭超围彭城。四年二月，襄阳城陷，贼获朱序。彭超舍彭城，获吉挹。彭超<br /><br />&nbsp;&nbsp;&nbsp;&nbsp;等聚广陵三河众五万。于是征虏谢石次涂中，右卫毛安之、游击河间王昙之等次<br /><br />&nbsp;&nbsp;&nbsp;&nbsp;堂邑，发丹阳民丁，使尹张涉屯卫京都。六月，兖州刺史谢玄讨贼，大破之，余<br /><br />&nbsp;&nbsp;&nbsp;&nbsp;烬皆走。是时中外连兵，比年荒俭。是年，又发扬州万人戍夏口。<br /><br />&nbsp;&nbsp;&nbsp;&nbsp;太元四年十一月丁巳，太白犯哭星。占曰：“天子有哭泣事。”五年七月丙<br /><br />&nbsp;&nbsp;&nbsp;&nbsp;子，辰星犯轩辕。占曰：“女主当之。”九月癸未，皇后王氏崩。<br /><br />&nbsp;&nbsp;&nbsp;&nbsp;太元六年十月乙卯，有奔星东南经翼轸，声如雷。《星说》曰：“光迹相连<br /><br />&nbsp;&nbsp;&nbsp;&nbsp;曰流，绝迹而去曰奔。”案占：“楚地有兵。”一曰：“军破民流。”十二月，<br /><br />&nbsp;&nbsp;&nbsp;&nbsp;氐荆州刺史梁成、襄阳太守阎震率众伐竟陵，桓石虔击大破之，生禽震，斩首七<br /><br />&nbsp;&nbsp;&nbsp;&nbsp;千，获生万人。声如雷，将帅怒之象也。七年九月，朱绰击襄阳，拔将六百余家<br /><br />&nbsp;&nbsp;&nbsp;&nbsp;而还。<br /><br />&nbsp;&nbsp;&nbsp;&nbsp;太元七年十一月，太白昼见，在斗。占曰：“吴有兵丧。”八年四月甲子，<br /><br />&nbsp;&nbsp;&nbsp;&nbsp;太白又昼见，在参。占曰：“魏有兵丧。”是月，桓冲征沔汉，杨亮伐蜀，并拔<br /><br />&nbsp;&nbsp;&nbsp;&nbsp;城略地。八月，苻坚自将号百万，九月，攻没寿阳。十月，刘牢之破坚将梁成斩<br /><br />&nbsp;&nbsp;&nbsp;&nbsp;之，杀获万余人。谢玄等又破坚于淝水，斩其弟融，坚大众奔溃。九年六月，皇<br /><br />&nbsp;&nbsp;&nbsp;&nbsp;太后褚氏崩。八月，谢玄出屯彭城，经略中州。十年八月，苻坚为其将姚苌所杀。<br /><br />&nbsp;&nbsp;&nbsp;&nbsp;太元十年十二月己丑，太白犯岁星。占曰：“为兵饥。”是时河朔未一，兵<br /><br />&nbsp;&nbsp;&nbsp;&nbsp;连在外，冬，大饥。<br /><br />&nbsp;&nbsp;&nbsp;&nbsp;太元十一年三月戊申，太白昼见，在东井。占曰：“秦有兵，臣强。”六月<br /><br />&nbsp;&nbsp;&nbsp;&nbsp;甲午，岁星昼见，在胃。占曰：“鲁有兵，臣强。”十二年，慕容垂寇东阿，翟<br /><br />&nbsp;&nbsp;&nbsp;&nbsp;辽寇河上，姚苌假号安定，苻登自立陇上，吕光窃据凉土。太元十一年三月，客<br /><br />&nbsp;&nbsp;&nbsp;&nbsp;星在南斗，至六月乃没。占曰：“有兵。”一曰：“有赦。”是后司、雍、兖、<br /><br />&nbsp;&nbsp;&nbsp;&nbsp;冀常有兵役。十二年正月，大赦。八月，又赦。<br /><br />&nbsp;&nbsp;&nbsp;&nbsp;太元十二年二月戊寅，荧惑入月。占曰：“有乱臣死，相若有戮者。”一曰：<br /><br />&nbsp;&nbsp;&nbsp;&nbsp;“女亲为败，天下乱。”是时琅邪王辅政，王妃从兄国宝以姻昵受宠。又陈郡人<br /><br />&nbsp;&nbsp;&nbsp;&nbsp;袁悦昧私苟进，交遘主相，扇扬朋党。十三年，帝杀悦。于是主相有隙，乱阶兴<br /><br />&nbsp;&nbsp;&nbsp;&nbsp;矣。太元十二年十月庚午，太白昼见，在斗。十三年闰月戊辰，天狗东北下有声。<br /><br />&nbsp;&nbsp;&nbsp;&nbsp;十二月戊子，辰星入月，在危。占曰：“贼臣欲杀主，不出三年，必有内恶。”<br /><br />&nbsp;&nbsp;&nbsp;&nbsp;是月，荧惑在角亢，形色猛盛。占曰：“荧惑失其常，吏且弃其法，诸侯乱其政。”<br /><br />&nbsp;&nbsp;&nbsp;&nbsp;自是后慕容垂、翟辽、姚苌、苻登、慕容永并阻兵争强。十四年正月，彭城妖贼<br /><br />&nbsp;&nbsp;&nbsp;&nbsp;又称号于皇丘，刘牢之破灭之。三月，张道破合乡，围泰山，向钦之击走之。是<br /><br />&nbsp;&nbsp;&nbsp;&nbsp;年，翟辽又攻没荥阳，侵略陈、项。于时政事多弊，治道陵迟矣。<br /><br />&nbsp;&nbsp;&nbsp;&nbsp;太元十四年十二月，荧惑入羽林。乙未，月犯岁星。占并同上。十五年，翟<br /><br />&nbsp;&nbsp;&nbsp;&nbsp;辽陆掠司、兖，众军累讨弗克。鲜卑又跨略并、冀。七月，旱。八月，诸郡大水，<br /><br />&nbsp;&nbsp;&nbsp;&nbsp;兖州又蝗。<br /><br />&nbsp;&nbsp;&nbsp;&nbsp;太元十五年七月壬申，有星孛于北河戒，经太微、三台、文昌，入北斗，长<br /><br />&nbsp;&nbsp;&nbsp;&nbsp;十余丈。八月戊戌，入紫微，乃灭。占曰：“北河戒，一名胡门。胡门有兵丧。<br /><br />&nbsp;&nbsp;&nbsp;&nbsp;扫太微，入紫微，王者当之。三台为三公，文昌为将相，将相三公有灾。入北斗，<br /><br />&nbsp;&nbsp;&nbsp;&nbsp;强国发兵，诸侯争权，大夫忧。”十一月，太白入羽林。占曰：“天子为军自守，<br /><br />&nbsp;&nbsp;&nbsp;&nbsp;有反臣。”二十一年九月，孝武帝崩。隆安元年，王恭、殷仲堪、桓玄等并发兵<br /><br />&nbsp;&nbsp;&nbsp;&nbsp;表诛王国宝，朝廷从而杀之，并斩其从弟绪，司马道子由是失势，祸乱成矣。<br /><br />&nbsp;&nbsp;&nbsp;&nbsp;太元十六年十一月癸巳，月奄心前星。占曰：“太子忧。”是时太子常有笃<br /><br />&nbsp;&nbsp;&nbsp;&nbsp;疾。<br /><br />&nbsp;&nbsp;&nbsp;&nbsp;太元十七年九月丁丑，岁星、荧惑、填星同在亢氐。占曰：“三星合，是谓<br /><br />&nbsp;&nbsp;&nbsp;&nbsp;惊位绝行，内外有兵丧与饥，改立王公。”<br /><br />&nbsp;&nbsp;&nbsp;&nbsp;太元十八年正月乙酉，荧惑入月。占曰：“忧在宫中，非贼乃盗也。”一曰：<br /><br />&nbsp;&nbsp;&nbsp;&nbsp;“有乱臣，若有戮者。”二十一年九月，帝暴崩内殿，兆庶宣言夫人张氏潜行大<br /><br />&nbsp;&nbsp;&nbsp;&nbsp;逆。于时朝政暗缓，不加显戮，但默责而已。又王国宝邪狡，卒伏其辜。太元十<br /><br />&nbsp;&nbsp;&nbsp;&nbsp;八年二月，有客星在尾中，至九月乃灭。占曰：“燕有兵丧。”十九年四月己巳，<br /><br />&nbsp;&nbsp;&nbsp;&nbsp;月奄岁星，在尾。占曰：“为饥，燕国亡。”二十年，慕容垂遣息宝伐什圭，为<br /><br />&nbsp;&nbsp;&nbsp;&nbsp;圭所破，死者数万人。二十一年，垂死，国遂衰亡。<br /><br />&nbsp;&nbsp;&nbsp;&nbsp;太元十九年十月癸丑，太白犯岁星，在斗。占曰：“为饥，为内兵。斗，吴、<br /><br />&nbsp;&nbsp;&nbsp;&nbsp;越分。”至隆安元年，王恭等举兵显王国宝之罪，朝廷赦之。是后连岁水旱民饥。<br /><br />&nbsp;&nbsp;&nbsp;&nbsp;太元二十年六月，荧惑入天铩Ｕ荚唬骸疤煜录。”七月丁亥，太白入太微。<br /><br />&nbsp;&nbsp;&nbsp;&nbsp;占曰：“太白入太微，国有忧。昼见，为兵丧。”九月，有蓬星如粉絮，东南行，<br /><br />&nbsp;&nbsp;&nbsp;&nbsp;历女虚至哭星。占曰：“蓬星见，不出三年，必有乱臣戮死于市。”十二月己巳，<br /><br />&nbsp;&nbsp;&nbsp;&nbsp;月犯楗闭及东西咸。占曰：“楗闭司心腹喉舌，东西咸主阴谋。”是时王国宝交<br /><br />&nbsp;&nbsp;&nbsp;&nbsp;构朝政。二十一年九月，帝崩；隆安元年，王恭等举兵，而朝廷戮王国宝、王绪。<br /><br />&nbsp;&nbsp;&nbsp;&nbsp;又连岁水旱，兼三方动众，民饥。<br /><br />&nbsp;&nbsp;&nbsp;&nbsp;太元二十一年三月，太白连昼见，在羽林。占曰：“有强臣，有兵丧，中军<br /><br />&nbsp;&nbsp;&nbsp;&nbsp;兵起。”四月壬午，太白入天囤。占曰：“为饥。”六月，岁星犯哭星。占曰：<br /><br />&nbsp;&nbsp;&nbsp;&nbsp;“有哭泣事。”是年九月，孝武帝崩。隆安元年，王恭举兵胁朝廷，于是中外戒<br /><br />&nbsp;&nbsp;&nbsp;&nbsp;严，戮王国宝以谢之。<br /><br />&nbsp;&nbsp;&nbsp;&nbsp;晋安帝隆安元年正月癸亥，荧惑犯哭星。占曰：“有哭泣事。”二月，岁星<br /><br />&nbsp;&nbsp;&nbsp;&nbsp;荧惑皆入羽林。占曰：“军兵起。”四月丁丑，太白昼见，在东井。秦有兵丧。<br /><br />&nbsp;&nbsp;&nbsp;&nbsp;是月，王恭举兵，内外戒严。寻杀王国宝等。六月，羌贼攻洛阳，郗恢遣兵救之。<br /><br />&nbsp;&nbsp;&nbsp;&nbsp;姚苌死，子略代立。什圭自号于中山。隆安元年六月庚午，月奄太白，在太微端<br /><br />&nbsp;&nbsp;&nbsp;&nbsp;门外。占曰：“国受兵。”乙酉，月奄岁星，在东壁。占曰：“为饥。卫地有兵。”<br /><br />&nbsp;&nbsp;&nbsp;&nbsp;八月，荧惑守井钺。占曰：“大臣有诛。”二年六月戊辰，摄提移度失常，岁星<br /><br />&nbsp;&nbsp;&nbsp;&nbsp;昼见在胃。胃，兖州分。是年六月，郗恢遣邓启方等以万人残虏于滑台。滑台，<br /><br />&nbsp;&nbsp;&nbsp;&nbsp;卫地也。启方等败而还。九月，王恭、庾楷、殷仲堪、桓玄等并举兵表诛王愉、<br /><br />&nbsp;&nbsp;&nbsp;&nbsp;司马尚之兄弟。于是内外戒严，大发民众。仲堪军至寻阳，禽江州刺史王愉，楷<br /><br />&nbsp;&nbsp;&nbsp;&nbsp;将段方攻尚之于杨湖，为所败，方死。王恭司马刘牢之反恭，恭败。桓玄至白石，<br /><br />&nbsp;&nbsp;&nbsp;&nbsp;亦奔退。仲堪还江陵。三年冬，荆州刺史殷仲堪为桓玄所杀。<br /><br />&nbsp;&nbsp;&nbsp;&nbsp;隆安二年闰月，太白昼见，在羽林。丁丑，月犯东上相。三年五月辛酉，月<br /><br />&nbsp;&nbsp;&nbsp;&nbsp;又奄东上相。辛未，辰星犯轩辕星。占悉同上。是年正月，杨缙谄欺恢，夺其<br /><br />&nbsp;&nbsp;&nbsp;&nbsp;任，殷仲堪又杀之。六月，鲜卑攻没青州。十月，羌贼攻没洛阳。桓玄破荆、雍，<br /><br />&nbsp;&nbsp;&nbsp;&nbsp;杀殷仲堪、杨缙凇Ｋ锒骶壑诠ッ换峄，杀内史王凝之，刘牢之东讨走之。四年<br /><br />&nbsp;&nbsp;&nbsp;&nbsp;七月，太皇太后李氏崩。<br /><br />&nbsp;&nbsp;&nbsp;&nbsp;隆安四年正月乙亥，月犯填星，在牵牛。占曰：“吴、越有兵丧。女主忧。”<br /><br />&nbsp;&nbsp;&nbsp;&nbsp;二月己丑，有星孛于奎，长三丈，上至阁道紫宫西蕃，入斗魁，至三台、太微、<br /><br />&nbsp;&nbsp;&nbsp;&nbsp;帝座、端门。占曰：“彗拂天子廷阁，易主之象。”经三台，入北斗，占同上条。<br /><br />&nbsp;&nbsp;&nbsp;&nbsp;六月己未，月又犯填星，在牵牛。辛酉，又犯哭星。十月，奄岁星在北河。占曰：<br /><br />&nbsp;&nbsp;&nbsp;&nbsp;“为饥。”十二月戊寅，有星孛于贯索、天市、天津。占曰：“贵臣狱死，内外<br /><br />&nbsp;&nbsp;&nbsp;&nbsp;有兵丧。天津为贼断，王道天下不通。”十二月，太白在斗昼见，至五年正月乙<br /><br />&nbsp;&nbsp;&nbsp;&nbsp;卯。案占，灾在吴、越。三月甲寅，流星赤色众多，西行经牵牛、虚、危、天津、<br /><br />&nbsp;&nbsp;&nbsp;&nbsp;阁道，贯太微、紫宫。占曰：“星者庶民，类众多西流之象。径行天子庭，主弱<br /><br />&nbsp;&nbsp;&nbsp;&nbsp;臣强，诸侯兵不制。”七月癸亥，大角星散摇五色。占曰：“王者流散。”丁卯，<br /><br />&nbsp;&nbsp;&nbsp;&nbsp;月犯天关。占曰：“王者忧。”九月庚子，荧惑犯少微，又守之。占曰：“处士<br /><br />&nbsp;&nbsp;&nbsp;&nbsp;诛。”十月戊子，月犯东蕃次相。四年五月，孙恩复破会稽，杀内史谢琰；遣高<br /><br />&nbsp;&nbsp;&nbsp;&nbsp;雅之等讨之。七月，太皇太后李氏崩。十月，妖贼大破高雅之于余姚，死者十七<br /><br />&nbsp;&nbsp;&nbsp;&nbsp;八。五年二月，孙恩攻句章，高祖拒之。五月，吴郡内史袁山松出战，为所杀，<br /><br />&nbsp;&nbsp;&nbsp;&nbsp;死者数千人。六月，孙恩至京口，高祖击破之。恩军蒲洲，于是内外戒严，营阵<br /><br />&nbsp;&nbsp;&nbsp;&nbsp;屯守，栅断淮口。恩遣别将攻广陵，杀三千余人。恩遁据郁洲。是月，高祖又追<br /><br />&nbsp;&nbsp;&nbsp;&nbsp;破之。九月，桓玄表至，逆旨陵上。十月，司马元显大治水军，将以伐玄。元兴<br /><br />&nbsp;&nbsp;&nbsp;&nbsp;元年正月，桓玄东下。是月，孙恩在临海，人众饿死散亡，恩亦投水死。卢循自<br /><br />&nbsp;&nbsp;&nbsp;&nbsp;称征虏将军，领其余众，略有永嘉、晋安之地。二月，帝戎服遣西军。丁卯，桓<br /><br />&nbsp;&nbsp;&nbsp;&nbsp;玄至姑孰，破历阳，司马尚之见杀，刘牢之降于玄。三月，玄克京都，杀司马元<br /><br />&nbsp;&nbsp;&nbsp;&nbsp;显，放太傅道子。七月，大饥，人相食。浙江东饿死流亡十六七，吴郡、吴兴户<br /><br />&nbsp;&nbsp;&nbsp;&nbsp;口减半；又流奔而西者万计。十月，桓玄遣将击刘轨，破走奔青州。四年，玄遂<br /><br />&nbsp;&nbsp;&nbsp;&nbsp;篡位，迁帝寻阳。<br /><br />&nbsp;&nbsp;&nbsp;&nbsp;晋安帝元兴元年三月戊子，太白犯五诸侯，因昼见。四月辛丑，月奄辰星。<br /><br />&nbsp;&nbsp;&nbsp;&nbsp;七月戊寅，荧惑在东井，荧惑犯舆鬼、积尸，占并同上。八月庚子，太白犯岁星，<br /><br />&nbsp;&nbsp;&nbsp;&nbsp;在上将东南。占曰：“楚兵饥。”一曰：“灾在上将。”丙寅，太白奄右执法。<br /><br />&nbsp;&nbsp;&nbsp;&nbsp;九月癸未，太白犯进贤。占曰：“贤者诛。”十月，客星色白如粉絮，在太微西，<br /><br />&nbsp;&nbsp;&nbsp;&nbsp;至十二月，入太微。占曰：“兵入天子庭。”二年二月，岁星犯西上将。六月甲<br /><br />&nbsp;&nbsp;&nbsp;&nbsp;辰，奄斗第四星。占曰：“大臣诛，不出三年。”八月癸丑，太白犯房北第二星。<br /><br />&nbsp;&nbsp;&nbsp;&nbsp;九月己丑，岁星犯进贤，荧惑犯西上将。十月甲戌，太白犯泣星。十一月丁丑，<br /><br />&nbsp;&nbsp;&nbsp;&nbsp;荧惑犯填星。辛巳，月犯荧惑。十二月乙巳，月奄轩辕第二星，占悉同上。元年<br /><br />&nbsp;&nbsp;&nbsp;&nbsp;冬，索头破羌军。二年十二月，桓玄篡位，放迁帝后于寻阳，以永安何皇后为零<br /><br />&nbsp;&nbsp;&nbsp;&nbsp;陵君。三年二月，高祖尽诛桓氏。<br /><br />&nbsp;&nbsp;&nbsp;&nbsp;元兴三年正月戊戌，荧惑逆行犯太微西上相。占曰：“天子战于野，上相死。”<br /><br />&nbsp;&nbsp;&nbsp;&nbsp;二月甲辰，月奄岁星于左角。占曰：“天下兵起。”丙辰，荧惑逆行在左执法西<br /><br />&nbsp;&nbsp;&nbsp;&nbsp;北。占曰：“执法者忧。”四月甲午，月奄轩辕第二星，填星入羽林，十二月，<br /><br />&nbsp;&nbsp;&nbsp;&nbsp;荧惑太白皆犯羽林，占同上。是年二月丙辰，高祖杀桓修等。三月己未，破走桓<br /><br />&nbsp;&nbsp;&nbsp;&nbsp;玄，遣军西讨。辛巳，诛左仆射王愉及子荆州刺史绥。桓玄劫帝如江陵。五月，<br /><br />&nbsp;&nbsp;&nbsp;&nbsp;玄下至峥嵘洲，义军破灭之。桓振又攻没江陵，幽劫天子。明年正月，众军攻之，<br /><br />&nbsp;&nbsp;&nbsp;&nbsp;振走，乘舆乃旋。七月，永安何皇后崩。三月，桓振又袭江陵，荆州刺史司马休<br /><br />&nbsp;&nbsp;&nbsp;&nbsp;之败走。是月，刘怀肃击振灭之。其年二月，巴西人谯纵杀益州刺史毛璩及璩弟<br /><br />&nbsp;&nbsp;&nbsp;&nbsp;西夷校尉瑾，跨有西土，自号蜀王。<br /><br />&nbsp;&nbsp;&nbsp;&nbsp;晋安帝义熙元年三月壬辰，月奄左执法，占同上。丁酉，月奄心前星。占曰：<br /><br />&nbsp;&nbsp;&nbsp;&nbsp;“豫州有灾。”太白犯东井。占曰：“秦有兵。”四月己卯，月犯填星，在东壁。<br /><br />&nbsp;&nbsp;&nbsp;&nbsp;占曰：“其地亡国。”一曰：贵人死。”七月庚辰，太白比昼见，在翼、轸。占<br /><br />&nbsp;&nbsp;&nbsp;&nbsp;曰：“为臣强。荆州有兵丧。”己未，月奄填星，在东壁。占曰：“其国以伐亡。”<br /><br />&nbsp;&nbsp;&nbsp;&nbsp;一曰：“民流。”八月丁巳，月犯斗第一星。占曰：“天下有兵。”一曰：“大<br /><br />&nbsp;&nbsp;&nbsp;&nbsp;臣忧。”案江左来，南斗有灾，则吴越会稽、丹阳、豫章、庐江各随其星应之。<br /><br />&nbsp;&nbsp;&nbsp;&nbsp;淮南失土，殆不占耳。史阙其说，故不列焉。九月戊子，荧惑犯少微。占曰：<br /><br />&nbsp;&nbsp;&nbsp;&nbsp;“处士诛。”庚寅，荧惑犯右执法。癸卯，荧惑犯左执法。占并同上。十月丁巳，<br /><br />&nbsp;&nbsp;&nbsp;&nbsp;月奄填星营室，占同七月。十一月丙戌，太白奄钩钅句钤。占曰：“喉舌臣忧。”<br /><br />&nbsp;&nbsp;&nbsp;&nbsp;十二月己卯，岁星犯天江。占曰：“有兵乱，河津不通。”是年六月，索头寇沛<br /><br />&nbsp;&nbsp;&nbsp;&nbsp;土，使伪豫州刺史索度真戍相县，太傅长沙景王讨破走之。十一月，荆州刺史魏<br /><br />&nbsp;&nbsp;&nbsp;&nbsp;咏之薨。二年二月，司马国[等攻没弋阳。四月，羌伐仇池，仇池公杨盛击走之。<br /><br />&nbsp;&nbsp;&nbsp;&nbsp;九月，益州刺史司马荣期为其参军杨承祖所害，时文处茂讨蜀屡有功，会荣期死，<br /><br />&nbsp;&nbsp;&nbsp;&nbsp;乃退。三年十二月，司徒扬州刺史王谧薨。四年正月，太保武陵王遵薨。三月，<br /><br />&nbsp;&nbsp;&nbsp;&nbsp;左仆射孔安国卒。五年，高祖讨鲜卑，并定旧兖之地。<br /><br />&nbsp;&nbsp;&nbsp;&nbsp;义熙二年二月己丑，月犯心后星。占曰：“豫州有灾。”四月癸丑，月犯太<br /><br />&nbsp;&nbsp;&nbsp;&nbsp;微西将。己未，月犯房南第二星。乙丑，岁星犯天江，占悉同上。五月癸未，月<br /><br />&nbsp;&nbsp;&nbsp;&nbsp;犯左角。占曰：“左将军死，天下有兵。”壬寅，荧惑犯氐。占曰：“氐为宿宫，<br /><br />&nbsp;&nbsp;&nbsp;&nbsp;人主忧。”六月庚午，荧惑犯房北第二星。八月癸亥，荧惑犯斗第五星。丁巳，<br /><br />&nbsp;&nbsp;&nbsp;&nbsp;犯建星。九月壬午，荧惑犯哭星，又犯泣星，占悉同上。十二月丙午，月奄太白，<br /><br />&nbsp;&nbsp;&nbsp;&nbsp;在危。占曰：“齐亡国。”一曰：“强国君死。”丁未，荧惑、太白皆入羽林。<br /><br />&nbsp;&nbsp;&nbsp;&nbsp;是年二月甲戌，司马国[等攻没弋阳。三年正月，鲜卑寇北徐州，至下邳。八月，<br /><br />&nbsp;&nbsp;&nbsp;&nbsp;遣刘敬宣伐蜀。十二月，司徒王谧薨。四年正月，武陵王遵薨。五年，鲜卑复寇<br /><br />&nbsp;&nbsp;&nbsp;&nbsp;淮北。四月，高祖大军讨之。六月，大战临朐城，进围广固。十月，什圭为其子<br /><br />&nbsp;&nbsp;&nbsp;&nbsp;伪清河公所杀。六年二月，拔广固，禽慕容超，坑斩其众三千余人。<br /><br />&nbsp;&nbsp;&nbsp;&nbsp;义熙三年正月丙子，太白昼见，在奎。二月庚寅，月奄心后星，占悉同上。<br /><br />&nbsp;&nbsp;&nbsp;&nbsp;癸亥，荧惑、填星、太白、辰星聚于奎、娄，从填星也。其说见上九年。五月己<br /><br />&nbsp;&nbsp;&nbsp;&nbsp;丑，太白昼见，在参。占曰：“益州有兵丧，臣强。”六月辛卯，荧惑犯辰星，<br /><br />&nbsp;&nbsp;&nbsp;&nbsp;在翼。占曰：“天下兵起。”八月己卯，太白奄荧惑，又犯执法。占曰：“奄荧<br /><br />&nbsp;&nbsp;&nbsp;&nbsp;惑，有大兵。”辛卯，荧惑犯左执法。九月壬子，荧惑犯进肾。是年正月丁巳，<br /><br />&nbsp;&nbsp;&nbsp;&nbsp;鲜卑寇北徐，至下邳。八月，刘敬宣伐蜀，不克而旋。四年三月，左仆射孔安国<br /><br />&nbsp;&nbsp;&nbsp;&nbsp;卒。七月，司马国[等攻没邹山，鲁郡太守徐邕破走之。姚略遣众征佛佛，大为<br /><br />&nbsp;&nbsp;&nbsp;&nbsp;所破。五年，高祖讨鲜卑。六年三月，妖贼徐道覆杀镇南将军、江州刺史何无忌<br /><br />&nbsp;&nbsp;&nbsp;&nbsp;于豫章。四月，妖贼卢循寇湘中巴陵。五月丙子，循、道覆败抚军将军、豫州刺<br /><br />&nbsp;&nbsp;&nbsp;&nbsp;史刘毅于桑落洲，毅仅以身免。丁丑，循等至蔡洲，遣别将焚京口。庚辰，贼攻<br /><br />&nbsp;&nbsp;&nbsp;&nbsp;焚查浦，查浦戍将距战不利，高祖遣军渡淮击，大破之。司马国[寇砀山，竺夔<br /><br />&nbsp;&nbsp;&nbsp;&nbsp;讨破之。七月，妖贼南走据寻阳，高祖遣刘钟等追之。八月，孙季高乘海伐广州。<br /><br />&nbsp;&nbsp;&nbsp;&nbsp;桓谦以蜀众聚枝江，卢循将荀林略华容，相去百里。临川烈武王讨谦之，又讨林，<br /><br />&nbsp;&nbsp;&nbsp;&nbsp;林退走。鄱阳太守虞丘进破贼别帅于上饶。九月，烈武王使刘遵击荀林于巴陵，<br /><br />&nbsp;&nbsp;&nbsp;&nbsp;斩之。桓道儿率蔡猛向大薄，又遣刘基讨之，斩猛。十月，高祖以舟师南征。是<br /><br />&nbsp;&nbsp;&nbsp;&nbsp;时徐道覆率二万余人攻荆州，烈武王距之。战于江津，大破之，枭殄其十八九。<br /><br />&nbsp;&nbsp;&nbsp;&nbsp;道覆弃战船走。十一月，刘钟破贼军于南陵。癸丑，益州刺史鲍陋卒于白帝，谯<br /><br />&nbsp;&nbsp;&nbsp;&nbsp;道福攻没其众。庚戌，孙季高袭广州，克之。十二月，高祖在大雷，与贼交战，<br /><br />&nbsp;&nbsp;&nbsp;&nbsp;大破之。贼走左里，进击，又破，死者十八九。贼还广州，刘藩等追之。七年二<br /><br />&nbsp;&nbsp;&nbsp;&nbsp;月，藩拔始兴城，斩徐道覆、卢循还番禺，攻围孙季高，不能克。走交州，交州<br /><br />&nbsp;&nbsp;&nbsp;&nbsp;刺史杜慧度斩之。四月，到彦之攻谯道福于白帝，拔之。<br /><br />&nbsp;&nbsp;&nbsp;&nbsp;义熙四年正月庚子，荧惑犯天江，占同上。五月丁未，月奄斗第二星，占同<br /><br />&nbsp;&nbsp;&nbsp;&nbsp;上。壬子，填星犯天廪。占曰：“天下饥，仓粟少。”六月己丑，太白犯太微西<br /><br />&nbsp;&nbsp;&nbsp;&nbsp;上将。己卯，又犯左执法。十月戊子，荧惑入羽林。占悉同上。五年，高祖讨鲜<br /><br />&nbsp;&nbsp;&nbsp;&nbsp;卑。六年，左仆射孟昶仰药卒。是后南北军旅，运转不息。<br /><br />&nbsp;&nbsp;&nbsp;&nbsp;义熙五年二月甲子，月犯昴。占曰：“胡不安；天子破匈奴。”四月甲戌，<br /><br />&nbsp;&nbsp;&nbsp;&nbsp;荧惑犯辰星，在东井，占同三年。五月戊戌，岁星入羽林，占同上。九月壬寅，<br /><br />&nbsp;&nbsp;&nbsp;&nbsp;月犯昴，占同二月。十月，荧惑犯氐，占同二年。闰月丁酉，月犯昴，占同二月。<br /><br />&nbsp;&nbsp;&nbsp;&nbsp;辛亥，荧惑犯钩钤。占同元年。十二月辛丑，太白犯岁星，在奎。占曰：“大兵<br /><br />&nbsp;&nbsp;&nbsp;&nbsp;起。鲁有兵。”己酉，月奄心大星。占曰：“王者恶之。”是年四月，高祖讨鲜<br /><br />&nbsp;&nbsp;&nbsp;&nbsp;卑。什圭为其子所杀。十一月，西虏攻安定，姚略自以大众救之。六年二月，鲜<br /><br />&nbsp;&nbsp;&nbsp;&nbsp;卑灭。皆胡不安之应也。是时鲜卑跨鲁地，又鲁有兵之应也。五月，卢循逼郊甸，<br /><br />&nbsp;&nbsp;&nbsp;&nbsp;宫卫被甲。<br /><br />&nbsp;&nbsp;&nbsp;&nbsp;义熙六年三月丁卯，月奄房南第二星。占曰：“灾在次相。”己巳，又奄斗<br /><br />&nbsp;&nbsp;&nbsp;&nbsp;第五星。占曰：“斗主兵，兵起。”一曰：“将军死。”太白犯五诸侯。占曰：<br /><br />&nbsp;&nbsp;&nbsp;&nbsp;“诸侯有诛。”五月甲子，月奄斗第五星，占同三月。己亥，月奄昴。占曰：<br /><br />&nbsp;&nbsp;&nbsp;&nbsp;“国有忧。”一曰：“有白衣之会。”六月己丑，月犯房南第二星。甲午，太白<br /><br />&nbsp;&nbsp;&nbsp;&nbsp;昼见，占并同上。七月己亥，月犯舆鬼。占曰：“国有忧。”一曰：“秦有兵。”<br /><br />&nbsp;&nbsp;&nbsp;&nbsp;八月壬午，太白犯轩辕大星。甲申，月犯心前星。灾在豫州。丙戌，月犯斗第五<br /><br />&nbsp;&nbsp;&nbsp;&nbsp;星，占悉同上五月。丁亥，月奄牛宿南星。占曰：“天下有大诛。”乙未，太白<br /><br />&nbsp;&nbsp;&nbsp;&nbsp;犯少微。丙午，太白在少微而昼见。九月甲寅，太白犯左执法。丁丑，填星犯毕。<br /><br />&nbsp;&nbsp;&nbsp;&nbsp;占曰：“有边兵。”是年三月，始兴太守徐道覆反，江州刺史何无忌讨之，大败<br /><br />&nbsp;&nbsp;&nbsp;&nbsp;于豫章，无忌死之。四月，卢循寇湘中，没巴陵。五月，循等大破豫州刺史刘毅，<br /><br />&nbsp;&nbsp;&nbsp;&nbsp;毅仅以身免；循率众逼京畿。是月，左仆射孟昶惧王威不振，仰药自杀。七年二<br /><br />&nbsp;&nbsp;&nbsp;&nbsp;月，刘藩枭徐道覆首，杜慧度斩卢循，并传首京都。八年六月，临川烈武王道规<br /><br />&nbsp;&nbsp;&nbsp;&nbsp;薨，时为豫州。八月，皇后王氏崩。九月，兖州刺史刘藩、尚书仆射谢混伏诛。<br /><br />&nbsp;&nbsp;&nbsp;&nbsp;高祖西讨刘毅，斩之。十二月，遣益州刺史朱龄石伐蜀。九年，诸葛长民伏诛。<br /><br />&nbsp;&nbsp;&nbsp;&nbsp;林邑王范胡达将万余人寇九真，九真太守杜彗期距破之。七月，朱龄石灭蜀。<br /><br />&nbsp;&nbsp;&nbsp;&nbsp;义熙七年四月辛丑，荧惑入舆鬼。占曰：“秦有兵。”一曰：“雍州有灾。”<br /><br />&nbsp;&nbsp;&nbsp;&nbsp;六月，太白昼见在翼，占同元年。己亥，填星犯天关。占曰：“臣谋主。”庚子，<br /><br />&nbsp;&nbsp;&nbsp;&nbsp;月犯岁星，在毕。占曰：“有边兵，且饥。”七月丁卯，岁星在参。占曰：“岁、<br /><br />&nbsp;&nbsp;&nbsp;&nbsp;填合为内乱。”一曰：“益州战不胜，亡地。”五虹见东方。占曰：“天子黜，<br /><br />&nbsp;&nbsp;&nbsp;&nbsp;圣人出。”八月乙未，月犯岁星，在参。占曰：“益州兵饥。”太白犯房南第二<br /><br />&nbsp;&nbsp;&nbsp;&nbsp;星。十一月丙午，太白犯哭泣星。占悉同上。七月，朱龄石克蜀，蜀民寻又反，<br /><br />&nbsp;&nbsp;&nbsp;&nbsp;又讨灭之。八年，诛刘藩、谢混，灭刘毅。皇后王氏崩。九年，诛诸葛长民。十<br /><br />&nbsp;&nbsp;&nbsp;&nbsp;一年，讨荆州刺史司马休之、雍州刺史鲁宗之破之也。<br /><br />&nbsp;&nbsp;&nbsp;&nbsp;义熙八年正月庚戌，月犯岁星，在毕，占同上。七月癸亥，月奄房北第二星，<br /><br />&nbsp;&nbsp;&nbsp;&nbsp;占同上。甲申，太白犯填星，在东井。占曰：“秦有大兵。”己未，月犯井钺。<br /><br />&nbsp;&nbsp;&nbsp;&nbsp;八月戊申，月犯泣星。十月辛亥，月奄天关。占曰：“有兵。”十月丁丑，填星<br /><br />&nbsp;&nbsp;&nbsp;&nbsp;犯东井。占曰：“大人忧。”十二月癸卯，填星犯井钺。是年八月，皇后王氏崩。<br /><br />&nbsp;&nbsp;&nbsp;&nbsp;九月，诛刘藩、谢混，灭刘毅。九年三月，诛诸葛长民。西虏攻羌安定戍，克之。<br /><br />&nbsp;&nbsp;&nbsp;&nbsp;十二月，朱龄石伐蜀。九年七月，朱龄石灭蜀。<br /><br />&nbsp;&nbsp;&nbsp;&nbsp;义熙九年二月丙午，荧惑、填星皆犯东井。占曰：“秦有兵。”壬辰，岁星、<br /><br />&nbsp;&nbsp;&nbsp;&nbsp;荧惑、填星、太白聚于东井，从岁星也。荧惑入舆鬼，太白犯南河。初，义熙三<br /><br />&nbsp;&nbsp;&nbsp;&nbsp;年，四星聚奎，奎、娄，徐州分。是时慕容超c号于齐，侵略徐、兖，连岁寇抄，<br /><br />&nbsp;&nbsp;&nbsp;&nbsp;至于淮、泗。姚兴、谯纵c伪秦、蜀。卢循、木末，南北交侵。五年，高祖北殄<br /><br />&nbsp;&nbsp;&nbsp;&nbsp;鲜卑，是四星聚奎之应也。九年，又聚东井。东井，秦分。十三年，高祖定关中，<br /><br />&nbsp;&nbsp;&nbsp;&nbsp;又其应也。而纵、循群凶之徒，皆己剪灭，于是天人归望，建国旧徐。元熙二年，<br /><br />&nbsp;&nbsp;&nbsp;&nbsp;受终纳禅，皆其征也。《星传》曰：“四星若合，是谓太阳，其国兵丧并起，君<br /><br />&nbsp;&nbsp;&nbsp;&nbsp;子忧，小人流。五星若合，是谓易行。有德受庆，改立王者，奄有四方；无德受<br /><br />&nbsp;&nbsp;&nbsp;&nbsp;罚，离其国家，灭其宗庙。”今案遗文所存，五星聚者有三：周汉以王齐以霸，<br /><br />&nbsp;&nbsp;&nbsp;&nbsp;周将伐殷，五星聚房。齐桓将霸，五星聚箕。汉高入秦，五星聚东井。齐则永终<br /><br />&nbsp;&nbsp;&nbsp;&nbsp;侯伯，卒无更纪之事。是则五星聚有不易行者矣。四星聚者有九：汉光武、晋元<br /><br />&nbsp;&nbsp;&nbsp;&nbsp;帝并中兴，而魏、宋并更纪。是则四星聚有以易行者矣。昔汉平帝元始四年，四<br /><br />&nbsp;&nbsp;&nbsp;&nbsp;星聚柳、张，各五日。柳、张，三河分。后有王莽、赤眉之乱，而光武兴复于洛。<br /><br />&nbsp;&nbsp;&nbsp;&nbsp;晋怀帝永嘉六年，四星聚牛、女，后有刘聪、石勒之乱，而元皇兴复扬土。汉献<br /><br />&nbsp;&nbsp;&nbsp;&nbsp;帝初平元年，四星聚心，又聚箕、尾。心，豫州分。后有董卓、李啾┞遥黄<br /><br />&nbsp;&nbsp;&nbsp;&nbsp;巾、黑山炽扰，而魏武迎帝都许，遂以兖、豫定，是其应也。一曰：“心为天王，<br /><br />&nbsp;&nbsp;&nbsp;&nbsp;大兵升殿，天下大乱之兆也。”韩馥以为尾箕燕兴之祥，故奉幽州牧刘虞，虞既<br /><br />&nbsp;&nbsp;&nbsp;&nbsp;距之，又寻灭亡，固已非矣。尾为燕，又为吴，此非公孙度，则孙权也。度偏据<br /><br />&nbsp;&nbsp;&nbsp;&nbsp;僻陋，然亦郊祀备物，皆为改汉矣。建安二十二年，四星又聚。二十五年而魏文<br /><br />&nbsp;&nbsp;&nbsp;&nbsp;受禅，此为四星三聚而易行矣。蜀臣亦引后聚为刘备之应。案太元十九年、义熙<br /><br />&nbsp;&nbsp;&nbsp;&nbsp;三年九月，四星各一聚，而宋有天下，与魏同也。鱼豢云：“五星聚冀方，而魏<br /><br />&nbsp;&nbsp;&nbsp;&nbsp;有天下。”荧惑入舆鬼。占曰：“兵丧。”太白犯南河。占曰：“兵起。”后皆<br /><br />&nbsp;&nbsp;&nbsp;&nbsp;有应。<br /><br />&nbsp;&nbsp;&nbsp;&nbsp;五月壬辰，太白犯右执法，昼见，占同上。七月庚午，月奄钩钤。占曰：<br /><br />&nbsp;&nbsp;&nbsp;&nbsp;“喉舌臣忧。”九月庚午，岁星犯轩辕大星。己丑，月犯左角。十年正月丁卯，<br /><br />&nbsp;&nbsp;&nbsp;&nbsp;月犯毕。占曰：“将相有以家坐罪者。”二月己酉，月犯房北星。五月壬寅，月<br /><br />&nbsp;&nbsp;&nbsp;&nbsp;犯牵牛南星。乙丑，岁星犯轩辕大星，占悉同上。六月丙申，月奄氐。占曰：“<br /><br />&nbsp;&nbsp;&nbsp;&nbsp;将死之，国有诛者。”七月庚辰，月犯天关。占曰：“兵起。”荧惑犯井钺，填<br /><br />&nbsp;&nbsp;&nbsp;&nbsp;星犯舆鬼，遂守之。占曰：“大人忧，宗庙改。”八月丁酉，月奄牵牛南星，占<br /><br />&nbsp;&nbsp;&nbsp;&nbsp;同上。九月，填星犯舆鬼。占曰：“人主忧。”丁巳，太白入羽林。十二月己酉，<br /><br />&nbsp;&nbsp;&nbsp;&nbsp;月犯西咸。占曰：“有阴谋。”十一年三月丁巳，月入毕。占曰：“天下兵起。”<br /><br />&nbsp;&nbsp;&nbsp;&nbsp;一曰：“有边兵。”己卯，填星入舆鬼。闰月丙午，填星又入舆鬼。占曰：“为<br /><br />&nbsp;&nbsp;&nbsp;&nbsp;旱，为疫，为乱臣。”五月甲申，彗星出天市，扫帝座，在房、心。房、心，宋<br /><br />&nbsp;&nbsp;&nbsp;&nbsp;之分野。案占，得彗柄者兴，除旧布新，宋兴之象。癸卯，荧惑从行入太微。甲<br /><br />&nbsp;&nbsp;&nbsp;&nbsp;辰，犯右执法。六月己未，太白犯东井。占曰：“秦有兵。”戊寅，犯舆鬼。占<br /><br />&nbsp;&nbsp;&nbsp;&nbsp;曰：“国有忧。”七月辛丑，月犯异，占同上。八月壬子，月犯氐，占同上。庚<br /><br />&nbsp;&nbsp;&nbsp;&nbsp;申，太白从行从右掖门入太微。丁卯，奄左执法。十一月癸亥，月入毕，占同上。<br /><br />&nbsp;&nbsp;&nbsp;&nbsp;乙未，月入舆鬼而晕。占曰：“主忧，财宝出。”一曰：“晕，有赦。”<br /><br />&nbsp;&nbsp;&nbsp;&nbsp;十二年五月甲申，月犯岁星，在左角。占曰：“为饥。留房、心之间，宋之<br /><br />&nbsp;&nbsp;&nbsp;&nbsp;分野，与武王伐纣同，得岁者王。”于时晋始封高祖为宋公。六月壬子，太白从<br /><br />&nbsp;&nbsp;&nbsp;&nbsp;行入太微右掖门。己巳，月犯毕，占同上。七月，月犯牛宿。占曰：“天下有大<br /><br />&nbsp;&nbsp;&nbsp;&nbsp;诛。”十月丙戌，月入毕，占同上。<br /><br />&nbsp;&nbsp;&nbsp;&nbsp;十三年五月丙子，月犯轩辕。丁亥，犯牵牛。癸巳，荧惑犯右执法。八月己<br /><br />&nbsp;&nbsp;&nbsp;&nbsp;酉，月犯牵牛。丁卯，月犯太微。占曰：“人君忧。”九月壬辰，荧惑犯轩辕。<br /><br />&nbsp;&nbsp;&nbsp;&nbsp;十月戊申，月犯毕，占悉同上。月犯箕。占曰：“国有忧。”甲寅，月犯毕，占<br /><br />&nbsp;&nbsp;&nbsp;&nbsp;同上。乙卯，填星犯太微，留积七十余日。占曰：“亡君之戒。”壬戌，月犯太<br /><br />&nbsp;&nbsp;&nbsp;&nbsp;微，占同上。十一月，月于太微，奄填星。占曰：“王者恶之。”<br /><br />&nbsp;&nbsp;&nbsp;&nbsp;十四年三月癸丑，太白犯五诸侯，占同上。四月壬申，月犯填星，于张。占<br /><br />&nbsp;&nbsp;&nbsp;&nbsp;曰：“天下有大丧。”五月庚子，月犯太微，占同上。壬子，有星孛于北斗魁中。<br /><br />&nbsp;&nbsp;&nbsp;&nbsp;占曰：“有圣人受命。”七月甲辰，荧惑犯舆鬼。占曰：“秦有兵。”丁巳，月<br /><br />&nbsp;&nbsp;&nbsp;&nbsp;犯东井。占曰：“军将死。”癸亥，彗星出太微西，柄起上相星下，芒渐长至十<br /><br />&nbsp;&nbsp;&nbsp;&nbsp;余丈，进归北斗紫微中台。占曰：“彗出太微，社稷亡，天下易王。入北斗紫微，<br /><br />&nbsp;&nbsp;&nbsp;&nbsp;帝宫空。”一曰：“天下得圣主。”八月甲子，太白犯轩辕。癸酉，填星入太微，<br /><br />&nbsp;&nbsp;&nbsp;&nbsp;犯右执法，因留太微中，积二百余日乃去。占曰：“填星守太微，亡君之戒，有<br /><br />&nbsp;&nbsp;&nbsp;&nbsp;徙王。”九月乙未，太白入太微，犯左执法。丁巳，月入太微。占曰：“大人忧。”<br /><br />&nbsp;&nbsp;&nbsp;&nbsp;十月癸巳，荧惑入太微，犯西蕃上将，仍从行至左掖门内，留二十日乃逆行。至<br /><br />&nbsp;&nbsp;&nbsp;&nbsp;恭帝元熙元年三月五日，出西蕃上将西三尺许，又从还入太微。时填星在太微，<br /><br />&nbsp;&nbsp;&nbsp;&nbsp;荧惑绕填星成钩已。其年四月二十七日丙戌，从端门出。占曰：“荧惑与填星钩<br /><br />&nbsp;&nbsp;&nbsp;&nbsp;已，天下更纪。”甲申，月入太微，占同上。<br /><br />&nbsp;&nbsp;&nbsp;&nbsp;十一年正月，高祖讨司马休之、鲁宗之等，溃奔长安。五月，林邑寇交州，<br /><br />&nbsp;&nbsp;&nbsp;&nbsp;交州刺史杜慧度距战于九真，大为所败。十二年七月，高祖伐羌。十月，前驱定<br /><br />&nbsp;&nbsp;&nbsp;&nbsp;陕、洛。十三年三月，索头大众缘河为寇，高祖讨之奔退，其别帅托跋嵩交战，<br /><br />&nbsp;&nbsp;&nbsp;&nbsp;又大破之，嵩众歼焉。进复攻关。八月，擒姚泓，司、兖、秦、雍悉平，索头凶<br /><br />&nbsp;&nbsp;&nbsp;&nbsp;惧。十四年，高祖还彭城，受宋公。十一月，左仆射前将军刘穆之卒。明年，西<br /><br />&nbsp;&nbsp;&nbsp;&nbsp;虏寇长安，雍州刺史朱龄石诸军陷没，官军舍而东。十二月，安帝崩，母弟琅邪<br /><br />&nbsp;&nbsp;&nbsp;&nbsp;王践阼，是曰恭帝。<br /><br />&nbsp;&nbsp;&nbsp;&nbsp;晋恭帝元熙元年正月丙午，三月壬寅，月犯太微，占悉同上。乙卯，辰星犯<br /><br />&nbsp;&nbsp;&nbsp;&nbsp;轩辕。六月庚辰，太白犯太微。七月，月犯岁星。己卯，月犯太微，太白昼见。<br /><br />&nbsp;&nbsp;&nbsp;&nbsp;占悉同上。自义熙元年至是，太白经天者九，日蚀者四，皆从上始。革代更王，<br /><br />&nbsp;&nbsp;&nbsp;&nbsp;臣民失君之象也。是夜，太白犯哭星。十二月丁巳，月、太白俱入羽林。二年二<br /><br />&nbsp;&nbsp;&nbsp;&nbsp;月庚午，填星犯太微。占悉同上。元年七月，高祖受宋王。二年六月，晋帝逊位，<br /><br />&nbsp;&nbsp;&nbsp;&nbsp;高祖入宫。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882648);">加入书签</a><a
                        href="882634.html">上一页</a>&larr;<a href="index.html">返回列表</a>&rarr;<a
                            href="882671.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882634.html"; var next_page = "882671.html"; var index_page = "index.html"; var sortid = "9"; var article_id = "13928"; var chapter_id = "882648"; var articlename = "宋书"; var chaptername = " 卷二十五 志第十五"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>