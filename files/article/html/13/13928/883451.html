<!DOCTYPE html>
<html>
<head>
<meta charset="gbk" />
<title>宋书- 卷六十六 列传第二十六-在线阅读-哈西文学网</title>
<meta name="keywords" content="沈约，宋书， 卷六十六 列传第二十六全文， 卷六十六 列传第二十六在线阅读 哈西文学网" />
<meta name="description" content="哈西文学网提供沈约的宋书  卷六十六 列传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883451.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883451.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十六 列传第二十六</h1>
            <div class="link xb">
                <a href="883435.html">上一页</a>&larr;<a href="index.html">返回列表</a>&rarr;<a
                    href="883464.html">下一页</a></div>			
            <div id="BookText">&nbsp;&nbsp;&nbsp;&nbsp;◎王敬弘何尚之<br /><br />&nbsp;&nbsp;&nbsp;&nbsp;王敬弘，琅邪临沂人也。与高祖讳同，故称字。曾祖保晋骠骑将军。祖胡<br /><br />&nbsp;&nbsp;&nbsp;&nbsp;之，司州刺史。父茂之，晋陵太守。敬弘少有清尚，起家本国左常侍，卫军参军。<br /><br />&nbsp;&nbsp;&nbsp;&nbsp;性恬静，乐山水，为天门太守。敬弘妻，桓玄姊也。敬弘之郡，玄时为荆州，遣<br /><br />&nbsp;&nbsp;&nbsp;&nbsp;信要令过。敬弘至巴陵，谓人曰：“灵宝见要，正当欲与其姊集聚耳，我不能为<br /><br />&nbsp;&nbsp;&nbsp;&nbsp;桓氏赘婿。”乃遣别船送妻往江陵。妻在桓氏，弥年不迎。山郡无事，恣其游适，<br /><br />&nbsp;&nbsp;&nbsp;&nbsp;累日不回，意甚好之。转桓伟安西长史、南平太守。去官，居作唐县界。玄辅政<br /><br />&nbsp;&nbsp;&nbsp;&nbsp;及篡位，屡召不下。<br /><br />&nbsp;&nbsp;&nbsp;&nbsp;高祖以为车骑从事中郎，徐州治中从事史，征西将军道规咨议参军。时府主<br /><br />&nbsp;&nbsp;&nbsp;&nbsp;簿宗协亦有高趣，道规并以事外相期。尝共酣饮致醉，敬弘因醉失礼，为外司所<br /><br />&nbsp;&nbsp;&nbsp;&nbsp;白，道规即更引还，重申初宴。召为中书侍郎，始携家累自作唐还京邑。久之，<br /><br />&nbsp;&nbsp;&nbsp;&nbsp;转黄门侍郎，不拜。仍除太尉从事中郎，出为吴兴太守。旧居余杭县，悦是举也。<br /><br />&nbsp;&nbsp;&nbsp;&nbsp;寻征为侍中。高祖西讨司马休之，敬弘奉使慰劳，通事令史潘尚于道疾病，敬弘<br /><br />&nbsp;&nbsp;&nbsp;&nbsp;单船送还都，存亡不测，有司奏免官，诏可。未及释朝服，值赦复官。宋国初建，<br /><br />&nbsp;&nbsp;&nbsp;&nbsp;为度支尚书，迁太常。<br /><br />&nbsp;&nbsp;&nbsp;&nbsp;高祖受命，补宣训卫尉，加散骑常侍。永初三年，转吏部尚书，常侍如故。<br /><br />&nbsp;&nbsp;&nbsp;&nbsp;敬弘每被除召，即便祗奉，既到宜退，旋复解官，高祖嘉其志，不苟违也。复除<br /><br />&nbsp;&nbsp;&nbsp;&nbsp;庐陵王师，加散骑常侍，自陈无德，不可师范令王，固让不拜。又除秘书监，金<br /><br />&nbsp;&nbsp;&nbsp;&nbsp;紫光禄大夫，加散骑常侍，本州中正，又不就。太祖即位，又以为散骑常侍、金<br /><br />&nbsp;&nbsp;&nbsp;&nbsp;紫光禄大夫，领江夏王师。<br /><br />&nbsp;&nbsp;&nbsp;&nbsp;元嘉三年，为尚书仆射。关署文案，初不省读。尝豫听讼，上问以疑狱，敬<br /><br />&nbsp;&nbsp;&nbsp;&nbsp;弘不对。上变色，问左右：“何故不以讯牒副仆射？”敬弘曰：“臣乃得讯牒读<br /><br />&nbsp;&nbsp;&nbsp;&nbsp;之，政自不解。”上甚不悦。六年，迁尚书令，敬弘固让，表求还东，上不能夺。<br /><br />&nbsp;&nbsp;&nbsp;&nbsp;改授侍中、特进、左光禄大夫，给亲信二十人。让侍中、特进，求减亲信之半，<br /><br />&nbsp;&nbsp;&nbsp;&nbsp;不许。及东归，车驾幸冶亭饯送。<br /><br />&nbsp;&nbsp;&nbsp;&nbsp;十二年，征为太子少傅。敬弘诣京师上表曰：“伏见诏书，以臣为太子少傅，<br /><br />&nbsp;&nbsp;&nbsp;&nbsp;承命震惶，喜惧交悸。臣抱疾东荒，志绝荣观，不悟圣恩，猥复加宠。东宫之重，<br /><br />&nbsp;&nbsp;&nbsp;&nbsp;四海瞻望，非臣薄德，所可居之。今内外英秀，应选者多，且板筑之下，岂无高<br /><br />&nbsp;&nbsp;&nbsp;&nbsp;逸，而近私愚朽，污辱清朝。呜呼微臣，永非复大之一物矣。所以牵曳阙下者，<br /><br />&nbsp;&nbsp;&nbsp;&nbsp;实瞻望圣颜，贪《系》表之旨。臣如此而归，夕死无恨。”诏不许。表疏屡上，<br /><br />&nbsp;&nbsp;&nbsp;&nbsp;终以不拜。东归，上时不豫，自力见焉。<br /><br />&nbsp;&nbsp;&nbsp;&nbsp;十六年，以为左光禄大夫、开府仪同三司，侍中如故，又诣京师上表曰：<br /><br />&nbsp;&nbsp;&nbsp;&nbsp;“臣比自启闻，谓诚心已达，天鉴玄邈，未蒙在宥，不敢宴处，牵曳载驰。臣闻<br /><br />&nbsp;&nbsp;&nbsp;&nbsp;君子行道，忘其为身，三复斯言，若可庶勉，顾惜昏耄，志与愿违。礼年七十，<br /><br />&nbsp;&nbsp;&nbsp;&nbsp;老而传家，家道犹然，况于在国。伏愿陛下矜臣西夕，愍臣一至，特回圣恩，赐<br /><br />&nbsp;&nbsp;&nbsp;&nbsp;反其所，则天道下济，愚心尽矣。”竟不拜，东归。二十三年，重申前命，又表<br /><br />&nbsp;&nbsp;&nbsp;&nbsp;曰：“臣躬耕南澧，不求闻达。先帝拔臣于蛮荆之域，赐以国士之遇。陛下嗣徽，<br /><br />&nbsp;&nbsp;&nbsp;&nbsp;特蒙眷齿，由是感激，委质圣朝。虽怀犬马之诚，遂无尘露之益。年向九十，生<br /><br />&nbsp;&nbsp;&nbsp;&nbsp;理殆尽，永绝天光，沦没丘壑。谨冒奉表，伤心久之。”<br /><br />&nbsp;&nbsp;&nbsp;&nbsp;明年，薨于余杭之舍亭山，时年八十八。追赠本官。顺帝升明二年诏曰：<br /><br />&nbsp;&nbsp;&nbsp;&nbsp;“夫涂秘兰幽，贞芳载越，徽猷沈远，懋礼弥昭。故侍中、左光禄大夫、开府仪<br /><br />&nbsp;&nbsp;&nbsp;&nbsp;同三司敬弘，神韵冲简，识宇标峻，德敷象魏，道蔼丘园。高挹荣冕，凝心尘外，<br /><br />&nbsp;&nbsp;&nbsp;&nbsp;清光粹范，振俗淳风。兼以累朝延赏，声华在咏，而嘉篆阙文，猷策韬裹，尚想<br /><br />&nbsp;&nbsp;&nbsp;&nbsp;遥芬，兴怀寝寤。便可详定辉谥，式旌追典。”于是谥为文贞公。<br /><br />&nbsp;&nbsp;&nbsp;&nbsp;敬弘形状短小，而坐起端方，桓玄谓之“弹棋八势”。所居舍亭山，林涧环<br /><br />&nbsp;&nbsp;&nbsp;&nbsp;周，备登临之美，时人谓之王东山。太祖尝问为政得失，敬弘对曰：“天下有道，<br /><br />&nbsp;&nbsp;&nbsp;&nbsp;庶人不议。”上高其言。左右常使二老婢，戴五绦五辫，著青纹F襦，饰以朱粉。<br /><br />&nbsp;&nbsp;&nbsp;&nbsp;女适尚书仆射何尚之弟述之，敬弘尝往何氏看女，值尚之不在，寄斋中卧。俄顷，<br /><br />&nbsp;&nbsp;&nbsp;&nbsp;尚之还，敬弘使二卑守阁不听尚之入，云“正热，不堪相见，君可且去”。尚之<br /><br />&nbsp;&nbsp;&nbsp;&nbsp;于是移于它室。子恢之被召为秘书郎，敬弘为求奉朝请，与恢之书曰：“秘书有<br /><br />&nbsp;&nbsp;&nbsp;&nbsp;限，故有竞。朝请无限，故无竞。吾欲使汝处于不竞之地。”太祖嘉而许之。敬<br /><br />&nbsp;&nbsp;&nbsp;&nbsp;弘见儿孙岁中不过一再相见，见辄克日。恢之尝请假还东定省，敬弘克日见之，<br /><br />&nbsp;&nbsp;&nbsp;&nbsp;至日辄不果，假日将尽，恢之乞求奉辞，敬弘呼前，既至阁，复不见。恢之于阁<br /><br />&nbsp;&nbsp;&nbsp;&nbsp;外拜辞，流涕而去。<br /><br />&nbsp;&nbsp;&nbsp;&nbsp;恢之至新安太守，中大夫。恢之弟瓒之，世祖大明中，吏部尚书，金紫光禄<br /><br />&nbsp;&nbsp;&nbsp;&nbsp;大夫，谥曰贞子。瓒之弟升之，都官尚书。升之子延之，升明末，为尚书左仆射，<br /><br />&nbsp;&nbsp;&nbsp;&nbsp;江州刺史。<br /><br />&nbsp;&nbsp;&nbsp;&nbsp;何尚之，字彦德，庐江人也。曾祖准，高尚不应征辟。祖恢，南康太守。<br /><br />&nbsp;&nbsp;&nbsp;&nbsp;父叔度，恭谨有行业，姨适沛郡刘璩，与叔度母情爱甚笃，叔度母蚤卒，奉姨有<br /><br />&nbsp;&nbsp;&nbsp;&nbsp;若所生。姨亡，朔望必往致哀，并设祭奠，食并珍新，躬自临视。若朔望应有公<br /><br />&nbsp;&nbsp;&nbsp;&nbsp;事，则先遣送祭，皆手自料简，流涕对之。公事毕，即往致哀，以此为常，至三<br /><br />&nbsp;&nbsp;&nbsp;&nbsp;年服竟。<br /><br />&nbsp;&nbsp;&nbsp;&nbsp;义熙五年，吴兴武康县民王延祖为劫，父睦以告官。新制，凡劫身斩刑，家<br /><br />&nbsp;&nbsp;&nbsp;&nbsp;人弃市。睦既自告，于法有疑。时叔度为尚书，议曰：“设法止奸，本于情理，<br /><br />&nbsp;&nbsp;&nbsp;&nbsp;非谓一人为劫，阖门应刑。所以罪及同产，欲开其相告，以出为恶之身。睦父子<br /><br />&nbsp;&nbsp;&nbsp;&nbsp;之至，容可悉共逃亡，而割其天属，还相缚送，螫毒在手，解腕求全，于情可愍，<br /><br />&nbsp;&nbsp;&nbsp;&nbsp;理亦宜宥。使凶人不容于家，逃刑无所，乃大绝根源也。睦既纠送，则余人无应<br /><br />&nbsp;&nbsp;&nbsp;&nbsp;复告，并全之。”后为金紫光禄大夫，吴郡太守，加秩中二千石。太保王弘称其<br /><br />&nbsp;&nbsp;&nbsp;&nbsp;清身洁己。元嘉八年，卒。<br /><br />&nbsp;&nbsp;&nbsp;&nbsp;尚之少时颇轻薄，好股h，既长折节蹈道，以操立见称。为陈郡谢混所知，<br /><br />&nbsp;&nbsp;&nbsp;&nbsp;与之游处。家贫，起为临津令。高祖领征南将军，补府主簿。从征长安，以公事<br /><br />&nbsp;&nbsp;&nbsp;&nbsp;免，还都。因患劳疾积年，饮妇人乳，乃得差。以从征之劳，赐爵都乡侯。少帝<br /><br />&nbsp;&nbsp;&nbsp;&nbsp;即位，为庐陵王义真车骑咨议参军。义真与司徒徐羡之、尚书令傅亮等不协，每<br /><br />&nbsp;&nbsp;&nbsp;&nbsp;有不平之言，尚之谏戒，不纳。义真被废，入为中书侍郎。太祖即位，出为临川<br /><br />&nbsp;&nbsp;&nbsp;&nbsp;内史，入为黄门侍郎，尚书吏部郎，左卫将军，父忧去职。服阕，复为左卫，领<br /><br />&nbsp;&nbsp;&nbsp;&nbsp;太子中庶子。尚之雅好文义，从容赏会，甚为太祖所知。十二年，迁侍中，中庶<br /><br />&nbsp;&nbsp;&nbsp;&nbsp;子如故。寻改领游击将军。<br /><br />&nbsp;&nbsp;&nbsp;&nbsp;十三年，彭城王义康欲以司徒左长史刘斌为丹阳尹，上不许。乃以尚之为尹，<br /><br />&nbsp;&nbsp;&nbsp;&nbsp;立宅南郭外，置玄学，聚生徒。东海徐秀、庐江何昙、黄回、颍川荀子华、太原<br /><br />&nbsp;&nbsp;&nbsp;&nbsp;孙宗昌、王延秀、鲁郡孔惠宣，并慕道来游，谓之南学。女适刘湛子黯，而湛与<br /><br />&nbsp;&nbsp;&nbsp;&nbsp;尚之意好不笃。湛欲领丹阳，乃徙尚之为祠部尚书，领国子祭酒。尚之甚不平。<br /><br />&nbsp;&nbsp;&nbsp;&nbsp;湛诛，迁吏部尚书。时左卫将军范晔任参机密，尚之察其意趣异常，白太祖宜出<br /><br />&nbsp;&nbsp;&nbsp;&nbsp;为广州，若在内衅成，不得不加以a钺，屡诛大臣，有亏皇化。上曰：“始诛刘<br /><br />&nbsp;&nbsp;&nbsp;&nbsp;湛等，方欲超升后进。晔事迹未彰，便豫相黜斥，万方将谓卿等不能容才，以我<br /><br />&nbsp;&nbsp;&nbsp;&nbsp;为信受谗说。但使共知如此，不忧致大变也。”晔后谋反伏诛，上嘉其先见。国<br /><br />&nbsp;&nbsp;&nbsp;&nbsp;子学建，领国子祭酒。又领建平王师，乃徙中书令，中护军。<br /><br />&nbsp;&nbsp;&nbsp;&nbsp;二十三年，迁尚书右仆射，加散骑常侍。是岁造玄武湖，上欲于湖中立方丈、<br /><br />&nbsp;&nbsp;&nbsp;&nbsp;蓬莱、瀛洲三神山，尚之固谏乃止。时又造华林园，并盛暑役人工，尚之又谏，<br /><br />&nbsp;&nbsp;&nbsp;&nbsp;宜加休息，上不许，曰：“小人常自暴背，此不足为劳。”时上行幸，还多侵夕，<br /><br />&nbsp;&nbsp;&nbsp;&nbsp;尚之又表谏曰：“万乘宜重，尊不可轻，此圣心所鉴，岂假臣启。舆驾比出，还<br /><br />&nbsp;&nbsp;&nbsp;&nbsp;多冒夜，群情倾侧，实有未宁。清道而动，帝王成则，古今深诫，安不忘危。若<br /><br />&nbsp;&nbsp;&nbsp;&nbsp;值汲黯、辛毗，必将犯颜切谏，但臣等碌碌，每存顺默耳。伏愿少采愚诚，思垂<br /><br />&nbsp;&nbsp;&nbsp;&nbsp;省察，不以人废，适可以慰四海之望。”亦优诏纳之。<br /><br />&nbsp;&nbsp;&nbsp;&nbsp;先是，患货重，铸四铢钱，民间颇盗铸，多翦凿古钱以取铜，上患之。二十<br /><br />&nbsp;&nbsp;&nbsp;&nbsp;四年，录尚书江夏王义恭建议，以一大钱当两，以防翦凿，议者多同。尚之议曰：<br /><br />&nbsp;&nbsp;&nbsp;&nbsp;“伏鉴明命，欲改钱制，不劳采铸，其利自倍，实救弊之弘算，增货之良术。求<br /><br />&nbsp;&nbsp;&nbsp;&nbsp;之管浅，犹有未譬。夫泉贝之兴，以估货为本，事存交易，岂假数多。数少则币<br /><br />&nbsp;&nbsp;&nbsp;&nbsp;轻，数多则物重，多少虽异，济用不殊。况复以一当两，徒崇虚价者邪！凡创制<br /><br />&nbsp;&nbsp;&nbsp;&nbsp;改法，宜从民情，未有违众矫物而可久也。泉布废兴，囗囗骤议，前代赤仄白金，<br /><br />&nbsp;&nbsp;&nbsp;&nbsp;俄而罢息，六货愦乱，民泣于市。良由事不画一，难用遵行，自非急病权时，宜<br /><br />&nbsp;&nbsp;&nbsp;&nbsp;守久长之业。烦政曲杂，致远常泥。且货偏则民病，故先王立井田以一之，使富<br /><br />&nbsp;&nbsp;&nbsp;&nbsp;不淫侈，贫不过匮。虽兹法久废，不可顿施，要宜而近，粗相放拟。若今制遂行，<br /><br />&nbsp;&nbsp;&nbsp;&nbsp;富人赀货自倍，贫者弥增其困，惧非所以欲均之意。又钱之形式，大小多品，直<br /><br />&nbsp;&nbsp;&nbsp;&nbsp;云大钱，则未知其格。若止于四铢五铢，则文皆古篆，既非下走所识，加或漫灭，<br /><br />&nbsp;&nbsp;&nbsp;&nbsp;尤难分明，公私交乱，争讼必起，此最是其深疑者也。命旨兼虑翦凿日多，以至<br /><br />&nbsp;&nbsp;&nbsp;&nbsp;消尽；鄙意复谓殆无此嫌。民巧虽密，要有踪迹，且用钱货铜，事可寻检，直由<br /><br />&nbsp;&nbsp;&nbsp;&nbsp;属所怠纵，纠察不精，致使立制以来，发觉者寡。今虽有悬金之名，竟无酬与之<br /><br />&nbsp;&nbsp;&nbsp;&nbsp;实，若申明旧科，禽获即报，畏法希赏，不日自定矣。愚者之议，智者择焉，猥<br /><br />&nbsp;&nbsp;&nbsp;&nbsp;参访逮，敢不输尽。”<br /><br />&nbsp;&nbsp;&nbsp;&nbsp;吏部尚书庾炳之、侍中太子左卫率萧思话、中护军赵伯符、御史中丞何承天、<br /><br />&nbsp;&nbsp;&nbsp;&nbsp;太常郗敬叔并同尚之议。中领军沈演之以为：“龟贝行于上古，泉刀兴自有周，<br /><br />&nbsp;&nbsp;&nbsp;&nbsp;皆所以阜财通利，实国富民者也。历代虽远，资用弥便，但采铸久废，兼丧乱累<br /><br />&nbsp;&nbsp;&nbsp;&nbsp;仍，糜散湮灭，何可胜计。晋迁江南，疆境未廓，或土习其风，钱不普用，其数<br /><br />&nbsp;&nbsp;&nbsp;&nbsp;本少，为患尚轻。今王略开广，声教遐暨，金镪所布，爰逮荒服，昔所不及，悉<br /><br />&nbsp;&nbsp;&nbsp;&nbsp;已流行之矣。用弥旷而货愈狭，加复竞窃翦凿，销毁滋繁，刑禁虽重，奸避方密，<br /><br />&nbsp;&nbsp;&nbsp;&nbsp;遂使岁月增贵，贫室日剧，樽魉亮χ氓，徒勤不足以赡。诚由货贵物贱，<br /><br />&nbsp;&nbsp;&nbsp;&nbsp;常调未革，弗思厘改，为弊转深，斯实亲教之良时，通变之嘉会。愚谓若以大钱<br /><br />&nbsp;&nbsp;&nbsp;&nbsp;当两，则国传难朽之宝，家赢一倍之利，不俟加宪，巧源自绝，施一令而众美兼，<br /><br />&nbsp;&nbsp;&nbsp;&nbsp;无兴造之费，莫盛于兹矣。”上从演之议，遂以一钱当两，行之经时，公私非便，<br /><br />&nbsp;&nbsp;&nbsp;&nbsp;乃罢。<br /><br />&nbsp;&nbsp;&nbsp;&nbsp;二十五年，迁左仆射，领汝阴王师，常侍如故。二十八年，转尚书令，领太<br /><br />&nbsp;&nbsp;&nbsp;&nbsp;子詹事。二十九年，致仕，于方山著《退居赋》以明所守，而议者咸谓尚之不能<br /><br />&nbsp;&nbsp;&nbsp;&nbsp;固志。太子左卫率袁淑与尚之书曰：“昨遣修问，承丈人已晦志山田，虽曰年礼<br /><br />&nbsp;&nbsp;&nbsp;&nbsp;宜遵，亦事难斯贵，俾疏、班、邴、魏，通美于前策，龚、贡、山、卫，沦惭乎<br /><br />&nbsp;&nbsp;&nbsp;&nbsp;曩篇。规迨休告，雪涤素怀，冀寻幽之欢，毕囗玄之适。但淑逸操偏迥，野性瞢<br /><br />&nbsp;&nbsp;&nbsp;&nbsp;滞，果兹冲寂，必沈乐忘归。然而已议涂闻者，谓丈人徽明未耗，誉业方籍，傥<br /><br />&nbsp;&nbsp;&nbsp;&nbsp;能屈事康道，降节殉务，舍南濒之操，淑此行永决矣。望眷有积，约日无误。”<br /><br />&nbsp;&nbsp;&nbsp;&nbsp;尚之宅在南涧寺侧，故书云“南濒”，《毛诗》所谓“于以采苹，南涧之濒”也。<br /><br />&nbsp;&nbsp;&nbsp;&nbsp;诏书敦劝，上又与江夏王义恭诏曰：“今朝贤无多，且羊、孟尚不得告谢，尚之<br /><br />&nbsp;&nbsp;&nbsp;&nbsp;任遇有殊，便未宜申许邪。”义恭答曰：“尚之清忠贞固，历事唯允，虽年在悬<br /><br />&nbsp;&nbsp;&nbsp;&nbsp;车，而体独充壮，未相申许，下情所同。”尚之复摄职。羊即羊玄保，孟即孟，<br /><br />&nbsp;&nbsp;&nbsp;&nbsp;字彦重，本昌安丘人。兄昶贵盛，不就征辟。昶死后，起家为东阳太守，遂历<br /><br />&nbsp;&nbsp;&nbsp;&nbsp;吴郡、会稽、丹阳三郡，侍中，仆射，太子詹事，复为会稽太守，卒官，赠左光<br /><br />&nbsp;&nbsp;&nbsp;&nbsp;禄大夫。子劭，尚太祖第十六女南郡公主，女适彭城王义康、巴陵哀王休若。<br /><br />&nbsp;&nbsp;&nbsp;&nbsp;尚之既还任事，上待之愈隆。是时复遣军北伐，资给戎旅，悉以委之。元凶<br /><br />&nbsp;&nbsp;&nbsp;&nbsp;弑立，进位司空，领尚书令。时三方兴义，将佐家在都邑，劭悉欲诛之，尚之诱<br /><br />&nbsp;&nbsp;&nbsp;&nbsp;说百端，并得免。世祖即位，复为尚书令，领吏部，迁侍中、左光禄大夫，领护<br /><br />&nbsp;&nbsp;&nbsp;&nbsp;军将军。寻辞护军，加特进。复以本官领尚书令。丞相南郡王义宣、车骑将军臧<br /><br />&nbsp;&nbsp;&nbsp;&nbsp;质反，义宣司马竺超民、臧质长史陆展兄弟并应从诛，尚之上言曰：“刑罚得失，<br /><br />&nbsp;&nbsp;&nbsp;&nbsp;治乱所由，圣贤留心，不可不慎。竺超民为贼既遁走，一夫可禽，若反覆昧利，<br /><br />&nbsp;&nbsp;&nbsp;&nbsp;即当取之，非唯免愆，亦可要不义之赏，而超民曾无此意，微足观过知仁。且为<br /><br />&nbsp;&nbsp;&nbsp;&nbsp;官保全城府，谨守库藏，端坐待缚。今戮及兄弟，与向始末无论者复成何异。陆<br /><br />&nbsp;&nbsp;&nbsp;&nbsp;展尽质复灼然，便同之巨逆，于事为重。臣豫蒙顾待，自殊凡隶，苟有所怀，不<br /><br />&nbsp;&nbsp;&nbsp;&nbsp;敢自默。”超民坐者由此得原。<br /><br />&nbsp;&nbsp;&nbsp;&nbsp;时欲分荆州置郢州，议其所居。江夏王义恭以为宜在巴陵，尚之议曰：“夏<br /><br />&nbsp;&nbsp;&nbsp;&nbsp;口在荆、江之中，正对沔口，通接雍、梁，实为津要，由来旧镇，根基不易。今<br /><br />&nbsp;&nbsp;&nbsp;&nbsp;分取江夏、武陵、天门、竟陵、随五郡为一州，镇在夏口，既有见城，浦大容舫。<br /><br />&nbsp;&nbsp;&nbsp;&nbsp;竟陵出道取荆州，虽水路，与去江夏不异，诸郡至夏口皆从流，并为利便。湘州<br /><br />&nbsp;&nbsp;&nbsp;&nbsp;所领十一郡，其巴陵边带长江，去夏口密迩，既分湘中，乃更成大，亦可割巴陵<br /><br />&nbsp;&nbsp;&nbsp;&nbsp;属新州，于事为允。”上从其议，荆、扬二州，户口半天下，江左以来，扬州根<br /><br />&nbsp;&nbsp;&nbsp;&nbsp;本，委荆以阃外，至是并分，欲以削臣下之权，而荆、扬并因此虚耗。尚之建言<br /><br />&nbsp;&nbsp;&nbsp;&nbsp;复合二州，上不许。<br /><br />&nbsp;&nbsp;&nbsp;&nbsp;大明二年，以为左光禄、开府仪同三司，侍中如故。尚之在家常著鹿皮帽，<br /><br />&nbsp;&nbsp;&nbsp;&nbsp;及拜开府，天子临轩，百僚陪位，沈庆之于殿廷戏之曰：“今日何不著鹿皮冠？”<br /><br />&nbsp;&nbsp;&nbsp;&nbsp;庆之累辞爵命，朝廷敦劝甚笃，尚之谓曰：“主上虚怀侧席，讵宜固辞。”庆之<br /><br />&nbsp;&nbsp;&nbsp;&nbsp;曰：“沈公不效何公，去而复还也。”尚之有愧色。爱尚文义，老而不休，与太<br /><br />&nbsp;&nbsp;&nbsp;&nbsp;常颜延之论议往反，传于世。立身简约，车服率素，妻亡不娶，又无姬妾。秉衡<br /><br />&nbsp;&nbsp;&nbsp;&nbsp;当朝，畏远权柄，亲戚故旧，一无荐举，既以致怨，亦以此见称。复以本官领中<br /><br />&nbsp;&nbsp;&nbsp;&nbsp;书令。四年，疾笃，诏遣侍中沈怀文、黄门侍郎王钊问疾。薨于位，时年七十九。<br /><br />&nbsp;&nbsp;&nbsp;&nbsp;追赠司空，侍中、中书令如故。谥曰简穆公。子偃，别有传。<br /><br />&nbsp;&nbsp;&nbsp;&nbsp;尚之弟悠之，义兴太守，侍中，太常。与琅邪王徽相善。悠之卒，徽与偃书<br /><br />&nbsp;&nbsp;&nbsp;&nbsp;曰：“吾与义兴，直恨相知之晚，每惟君子知我。若夫嘉我小善，矜余不能，唯<br /><br />&nbsp;&nbsp;&nbsp;&nbsp;贤叔耳。”悠之弟愉之，新安太守。愉之弟翌之，都官尚书。悠之子J之，尚太<br /><br />&nbsp;&nbsp;&nbsp;&nbsp;祖第四女临海惠公主。太宗世，官至通直常侍。<br /><br />&nbsp;&nbsp;&nbsp;&nbsp;史臣曰：江左以来，树根本于扬越，任推毂于荆楚。扬土自庐、蠡以北，临<br /><br />&nbsp;&nbsp;&nbsp;&nbsp;海而极大江；荆部则包括湘、沅，跨巫山而掩邓塞。民户境域，过半于天下。晋<br /><br />&nbsp;&nbsp;&nbsp;&nbsp;世幼主在位，政归辅臣，荆、扬司牧，事同二陕。宋室受命，权不能移，二州之<br /><br />&nbsp;&nbsp;&nbsp;&nbsp;重，咸归密戚。是以义宣藉西楚强富，因十载之基，嫌隙既树，遂规问鼎。而建<br /><br />&nbsp;&nbsp;&nbsp;&nbsp;郢分扬，矫枉过直，藩城既剖，盗实人单，阃外之寄，于斯而尽。若长君南面，<br /><br />&nbsp;&nbsp;&nbsp;&nbsp;威刑自出，至亲在外，事不患强。若运经盛衰，时艰主弱，虽近臣怀祸，止有外<br /><br />&nbsp;&nbsp;&nbsp;&nbsp;惮，吕宗不竞，实由齐、楚，兴丧之源，于斯尤著。尚之言并合，可谓识治也矣！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883451);">加入书签</a><a
                        href="883435.html">上一页</a>&larr;<a href="index.html">返回列表</a>&rarr;<a
                            href="883464.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883435.html"; var next_page = "883464.html"; var index_page = "index.html"; var sortid = "9"; var article_id = "13928"; var chapter_id = "883451"; var articlename = "宋书"; var chaptername = " 卷六十六 列传第二十六"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>