<!DOCTYPE html>
<html>
<head>
<meta charset="gbk" />
<title>宋书- 卷七十一 列传第三十一-在线阅读-哈西文学网</title>
<meta name="keywords" content="沈约，宋书， 卷七十一 列传第三十一全文， 卷七十一 列传第三十一在线阅读 哈西文学网" />
<meta name="description" content="哈西文学网提供沈约的宋书  卷七十一 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883543.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883543.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十一 列传第三十一</h1>
            <div class="link xb">
                <a href="883520.html">上一页</a>&larr;<a href="index.html">返回列表</a>&rarr;<a
                    href="883560.html">下一页</a></div>			
            <div id="BookText">&nbsp;&nbsp;&nbsp;&nbsp;◎徐湛之江湛王僧绰<br /><br />&nbsp;&nbsp;&nbsp;&nbsp;徐湛之，字孝源，东海郯人。司徒羡之兄孙，吴郡太守佩之弟子也。祖钦之，<br /><br />&nbsp;&nbsp;&nbsp;&nbsp;秘书监。父逵之，尚高祖长女会稽公主，为振威将军、彭城、沛二郡太守。高祖<br /><br />&nbsp;&nbsp;&nbsp;&nbsp;诸子并幼，以逵之姻戚，将大任之，欲先令立功。及讨司马休之，使统军为前锋，<br /><br />&nbsp;&nbsp;&nbsp;&nbsp;配以精兵利器，事克，当即授荆州。休之遣鲁宗之子轨击破之，于阵见害。追赠<br /><br />&nbsp;&nbsp;&nbsp;&nbsp;中书侍郎。<br /><br />&nbsp;&nbsp;&nbsp;&nbsp;湛之幼孤，为高祖所爱，常与江夏王义恭寝食不离于侧。永初三年，诏曰：<br /><br />&nbsp;&nbsp;&nbsp;&nbsp;“永兴公主一门嫡长，早罹辛苦。外孙湛之，特所钟爱。且致节之胤，情实兼常。<br /><br />&nbsp;&nbsp;&nbsp;&nbsp;可封枝江县侯，食邑五百户。”年数岁，与弟淳之共车行，牛奔车坏，左右驰来<br /><br />&nbsp;&nbsp;&nbsp;&nbsp;赴之。湛之先令取弟，众咸叹其幼而有识。及长，颇涉大义，善自位待。事祖母<br /><br />&nbsp;&nbsp;&nbsp;&nbsp;及母，并以孝谨闻。<br /><br />&nbsp;&nbsp;&nbsp;&nbsp;元嘉二年，除著作佐郎，员外散骑侍郎，并不就。六年，东宫始建，起家补<br /><br />&nbsp;&nbsp;&nbsp;&nbsp;太子洗马，转国子博士，迁奋威将军、南彭城、沛二郡太守，徙黄门侍郎。祖母<br /><br />&nbsp;&nbsp;&nbsp;&nbsp;年老，辞以朝直，不拜。复授二郡，加辅国将军，迁秘书监，领右军将军，转侍<br /><br />&nbsp;&nbsp;&nbsp;&nbsp;中，加骁骑将军。复为秘书监，加散骑常侍，骁骑如故。<br /><br />&nbsp;&nbsp;&nbsp;&nbsp;会稽公主身居长嫡，为太祖所礼，家事大小，必咨而后行。西征谢晦，使公<br /><br />&nbsp;&nbsp;&nbsp;&nbsp;主留止台内，总摄六宫。忽有不得意，辄号哭，上甚惮之。初，高祖微时，贫陋<br /><br />&nbsp;&nbsp;&nbsp;&nbsp;过甚，尝自往新洲伐荻，有纳布衫袄等衣，皆敬皇后手自作；高祖既贵，以此衣<br /><br />&nbsp;&nbsp;&nbsp;&nbsp;付公主，曰：“后世若有骄奢不节者，可以此衣示之。”湛之为大将军彭城王义<br /><br />&nbsp;&nbsp;&nbsp;&nbsp;康所爱，与刘湛等颇相附协。及刘湛得罪，事连湛之，太祖大怒，将致大辟。湛<br /><br />&nbsp;&nbsp;&nbsp;&nbsp;之忧惧无计，以告公主。公主即日入宫，既见太祖，因号哭下床，不复施臣妾之<br /><br />&nbsp;&nbsp;&nbsp;&nbsp;礼。以锦囊盛高祖纳衣，掷地以示上曰：“汝家本贫贱，此是我母为汝父作此纳<br /><br />&nbsp;&nbsp;&nbsp;&nbsp;衣。今日有一顿饱食，便欲残害我儿子！”上亦号哭，湛之由此得全也。迁中护<br /><br />&nbsp;&nbsp;&nbsp;&nbsp;军，未拜，又迁太子詹事，寻加侍中。<br /><br />&nbsp;&nbsp;&nbsp;&nbsp;湛之善于尺牍，音辞流畅。贵戚豪家，产业甚厚。室宇园池，贵游莫及。伎<br /><br />&nbsp;&nbsp;&nbsp;&nbsp;乐之妙，冠绝一时。门生千余人，皆三吴富人之子，姿质端妍，衣服鲜丽。每出<br /><br />&nbsp;&nbsp;&nbsp;&nbsp;入行游，途巷盈满，泥雨日，悉以后车载之。太祖嫌其侈纵，每以为言。时安成<br /><br />&nbsp;&nbsp;&nbsp;&nbsp;公何勖，无忌之子也，临汝公孟灵休，昶之子也，并各奢豪，与湛之共以肴膳、<br /><br />&nbsp;&nbsp;&nbsp;&nbsp;器服、车马相尚。京邑为之语曰：“安成食，临汝饰。”湛之二事之美，兼于何、<br /><br />&nbsp;&nbsp;&nbsp;&nbsp;孟。勖官至侍中，追谥荒公。灵休善弹棋，官至秘书监。<br /><br />&nbsp;&nbsp;&nbsp;&nbsp;湛之迁冠军将军、丹阳尹，进号征虏将军，加散骑常侍，以公主忧不拜。过<br /><br />&nbsp;&nbsp;&nbsp;&nbsp;葬，复授前职，湛之表启固辞，又诣廷尉受罪；上诏狱官勿得受，然后就命。固<br /><br />&nbsp;&nbsp;&nbsp;&nbsp;辞常侍，许之。二十二年，范晔等谋逆，湛之始与之同，后发其事，所陈多不尽，<br /><br />&nbsp;&nbsp;&nbsp;&nbsp;为晔等款辞所连，乃诣廷尉归罪，上慰遣令还郡。湛之上表曰：<br /><br />&nbsp;&nbsp;&nbsp;&nbsp;贼臣范晔、孔熙先等，连结谋逆，法静尼宣分往还，与大将军臣义康共相唇<br /><br />&nbsp;&nbsp;&nbsp;&nbsp;齿，备于鞠对。伏寻仲承祖始达熙先等意，便极言奸状。而臣儿女近情，不识大<br /><br />&nbsp;&nbsp;&nbsp;&nbsp;体，上闻之初，不务指斥，纸翰所载，尤复漫略者，实以凶计既表，逆事归露；<br /><br />&nbsp;&nbsp;&nbsp;&nbsp;又仰缘圣慈，不欲穷尽，故言势依违，未敢缕陈。情旨无隐，已昭天鉴。及群凶<br /><br />&nbsp;&nbsp;&nbsp;&nbsp;收禽，各有所列，晔等口辞，多见诬谤；承祖丑言，纷纭特甚。乃云臣与义康宿<br /><br />&nbsp;&nbsp;&nbsp;&nbsp;有密契，在省之言，期以为定，潜通奸意，报示天文。末云熙先县指必同，以诳<br /><br />&nbsp;&nbsp;&nbsp;&nbsp;于晔，或以智勇见称，或以愚懦为目。既美其信怀可履，复骇其动止必启。凡诸<br /><br />&nbsp;&nbsp;&nbsp;&nbsp;诡妄，还自违伐，多举事端，不究源统，赍传之信，无有主名，所征之人，又已<br /><br />&nbsp;&nbsp;&nbsp;&nbsp;死没，首尾乖互，自为矛J。即臣诱引之辞，以为始谋之证，衔臣纠告，并见怨<br /><br />&nbsp;&nbsp;&nbsp;&nbsp;咎，纵肆狂言，必规祸陷。伏自探省，亦复有由。<br /><br />&nbsp;&nbsp;&nbsp;&nbsp;昔义康南出之始，敕臣入相伴慰，晨夕觐对，经逾旬日。逆图成谋，虽无显<br /><br />&nbsp;&nbsp;&nbsp;&nbsp;然，怼容异意，颇形言旨。遗臣利刃，期以际会，臣苦相谏譬，深加拒塞。以为<br /><br />&nbsp;&nbsp;&nbsp;&nbsp;怨愤所至，不足为虑，便以关启，惧成虚妄，思量反覆，实经愚心，非为纳受，<br /><br />&nbsp;&nbsp;&nbsp;&nbsp;曲相蔽匿。又令申情范晔，释中间之憾，致怀萧思话，恨婚意未申，谓此侥幸，<br /><br />&nbsp;&nbsp;&nbsp;&nbsp;亦不宣达。<br /><br />&nbsp;&nbsp;&nbsp;&nbsp;陛下敦惜天伦，彰于四海，藩禁优简，亲理咸通；又昔蒙眷顾，不容自绝，<br /><br />&nbsp;&nbsp;&nbsp;&nbsp;音翰信命，时相往来。或言少意多，旨深文浅，辞色之间，往往难测。臣每惧异<br /><br />&nbsp;&nbsp;&nbsp;&nbsp;闻，皆略而不答。惟心无邪悖，故不稍以自嫌。忄娄忄娄丹实，具如此启。至于<br /><br />&nbsp;&nbsp;&nbsp;&nbsp;法静所传，及熙先等谋，知实不早，见关之日，便即以闻。虽晨光幽烛，曲昭穷<br /><br />&nbsp;&nbsp;&nbsp;&nbsp;款，裁以正义，无所逃刑。束骸北阙，请罪司寇，乾施含宥，未加治考，中旨频<br /><br />&nbsp;&nbsp;&nbsp;&nbsp;降，制使还往，仰荷恩私，哀惶失守。<br /><br />&nbsp;&nbsp;&nbsp;&nbsp;臣殃积罪深，丁罹酷罚，久应屏弃，永谢人理。况奸谋所染，忠孝顿阙，智<br /><br />&nbsp;&nbsp;&nbsp;&nbsp;防愚浅，暗于祸萌，士类未明其心，群庶谓之同恶，朝野侧目，众议沸腾，专信<br /><br />&nbsp;&nbsp;&nbsp;&nbsp;仇隙之辞，不复稍相申体。臣虽驽下，情非木石。岂不知丑点难婴，伏剑为易。<br /><br />&nbsp;&nbsp;&nbsp;&nbsp;而t然视息，忍此余生，实非苟吝微命，假延漏刻。诚以负戾灰灭，贻恶方来，<br /><br />&nbsp;&nbsp;&nbsp;&nbsp;贪及视息，少自披诉；冀幽诚丹款，傥或昭然，虽复身膏草土，九泉无恨。显居<br /><br />&nbsp;&nbsp;&nbsp;&nbsp;官次，垢秽朝班，厚颜何地，可以自处。乞蒙隳放，伏待a钅质。<br /><br />&nbsp;&nbsp;&nbsp;&nbsp;上优诏不许。二十四年，服阕，转中书令，领太子詹事。出为前军将军、南<br /><br />&nbsp;&nbsp;&nbsp;&nbsp;兖州刺史。善于为政，威惠并行。广陵城旧有高楼，湛之更加修整，南望钟山。<br /><br />&nbsp;&nbsp;&nbsp;&nbsp;城北有陂泽，水物丰盛。湛之更起风亭、月观，吹台、琴室，果竹繁茂，花药成<br /><br />&nbsp;&nbsp;&nbsp;&nbsp;行，招集文士，尽游玩之适，一时之盛也。时有沙门释惠休，善属文，辞采绮艳，<br /><br />&nbsp;&nbsp;&nbsp;&nbsp;湛之与之甚厚。世祖命使还俗。本姓汤，位至扬州从事史。二十六年，复入为丹<br /><br />&nbsp;&nbsp;&nbsp;&nbsp;阳尹，领太子詹事，将军如故。二十七年，索虏至瓜步，湛之领兵置佐，与皇太<br /><br />&nbsp;&nbsp;&nbsp;&nbsp;子分守石头。二十八年春，鲁爽兄弟率部曲归顺，爽等，鲁轨子也。湛之以为庙<br /><br />&nbsp;&nbsp;&nbsp;&nbsp;算远图，特所奖纳，不敢苟申私怨。乞屏居田里，不许。<br /><br />&nbsp;&nbsp;&nbsp;&nbsp;转尚书仆射，领护军将军。时尚书令何尚之以湛之国戚，任遇隆重，欲以朝<br /><br />&nbsp;&nbsp;&nbsp;&nbsp;政推之。凡诸辞诉，一不料省。湛之亦以《职官记》及令文，尚书令敷奏出内，<br /><br />&nbsp;&nbsp;&nbsp;&nbsp;事无不总，令缺则仆射总任。又以事归尚之，互相推委。御史中丞袁淑并奏免官，<br /><br />&nbsp;&nbsp;&nbsp;&nbsp;诏曰：“令仆治务所寄，不共求体当，而互相推委，纠之是也。然故事残舛，所<br /><br />&nbsp;&nbsp;&nbsp;&nbsp;以致兹疑执，特无所问，时详正之。”乃使湛之与尚之并受辞诉。尚之虽为令，<br /><br />&nbsp;&nbsp;&nbsp;&nbsp;而朝事悉归湛之。<br /><br />&nbsp;&nbsp;&nbsp;&nbsp;初，刘湛伏诛，殷景仁卒，太祖委任沈演之、庾炳之、范晔等，后又有江湛、<br /><br />&nbsp;&nbsp;&nbsp;&nbsp;何r之。晔诛，炳之免，演之、r之并卒，至是江湛为吏部尚书，与湛之并居权<br /><br />&nbsp;&nbsp;&nbsp;&nbsp;要，世谓之江、徐焉。<br /><br />&nbsp;&nbsp;&nbsp;&nbsp;上每有疾，湛之辄入侍医药。二凶巫蛊事发，上欲废劭，赐浚死。而世祖不<br /><br />&nbsp;&nbsp;&nbsp;&nbsp;见宠，故累出外蕃，不得停京辇。南平王铄、建平王宏并为上所爱，而铄妃即湛<br /><br />&nbsp;&nbsp;&nbsp;&nbsp;妹，劝上立之。元嘉末，征铄自寿阳入朝，既至，又失旨，欲立宏，嫌其非次，<br /><br />&nbsp;&nbsp;&nbsp;&nbsp;是以议久不决。与湛之屏人共言论，或连日累夕。每夜常使湛之自秉烛，绕壁检<br /><br />&nbsp;&nbsp;&nbsp;&nbsp;行，虑有窃听者。劭入弑之旦，其夕，上与湛之屏人语，至晓犹未灭烛。湛之惊<br /><br />&nbsp;&nbsp;&nbsp;&nbsp;起趣北户，未及开，见害。时年四十四。世祖即位，追赠司空，加散骑常侍，本<br /><br />&nbsp;&nbsp;&nbsp;&nbsp;官如故，谥曰忠烈公。又诏曰：“徐湛之、江湛、王僧绰门户荼酷，遗孤流寓，<br /><br />&nbsp;&nbsp;&nbsp;&nbsp;言念既往，感痛兼深。可令归居本宅，厚加恤赐。”于是三家长给廪。<br /><br />&nbsp;&nbsp;&nbsp;&nbsp;三子：聿之、谦之，为元凶所杀。恒之嗣侯，尚太祖第十五女南阳公主，蚤<br /><br />&nbsp;&nbsp;&nbsp;&nbsp;卒，无子。聿之子孝嗣绍封，齐受禅，国除。<br /><br />&nbsp;&nbsp;&nbsp;&nbsp;江湛，字徽渊，济阳考城人，湘州刺史夷子也。居丧以孝闻。爱好文义，喜<br /><br />&nbsp;&nbsp;&nbsp;&nbsp;弹棋鼓琴，兼明算术。初为著作佐郎，迁彭城王义康司徒行参军，南谯王义宣左<br /><br />&nbsp;&nbsp;&nbsp;&nbsp;军功曹。复为义康司徒主簿，太子中舍人。司空檀道济为子求湛妹婚，不许。义<br /><br />&nbsp;&nbsp;&nbsp;&nbsp;康有命，又不从。时人重其立志。义康欲引与日夕，湛固求外出，乃以为武陵内<br /><br />&nbsp;&nbsp;&nbsp;&nbsp;史，还为司徒从事中郎，迁太子中庶子，尚书吏部郎。随王诞为北中郎将、南徐<br /><br />&nbsp;&nbsp;&nbsp;&nbsp;州刺史，以湛为长史、南东海太守，政事委之。<br /><br />&nbsp;&nbsp;&nbsp;&nbsp;元嘉二十五年，征为侍中，任以机密，领本州大中正，迁左卫将军。时改选<br /><br />&nbsp;&nbsp;&nbsp;&nbsp;学职，以太尉江夏王义恭领国子祭酒，湛及侍中何攸之领博士。二十七年，转吏<br /><br />&nbsp;&nbsp;&nbsp;&nbsp;部尚书。家甚贫约，不营财利，饷馈盈门，一无所受，无兼衣余食。尝为上所召，<br /><br />&nbsp;&nbsp;&nbsp;&nbsp;值浣衣，称疾经日，衣成然后赴。牛饿，驭人求草，湛良久曰：“可与饮。”在<br /><br />&nbsp;&nbsp;&nbsp;&nbsp;选职，颇有刻核之讥，而公平无私，不受请谒，论者以此称焉。<br /><br />&nbsp;&nbsp;&nbsp;&nbsp;上大举北代，举朝为不可，唯湛赞成之。索虏至瓜步，领军将军刘遵考率军<br /><br />&nbsp;&nbsp;&nbsp;&nbsp;出江上，以湛兼领军，军事处分，一以委焉。虏遣使求婚，上召太子劭以下集议，<br /><br />&nbsp;&nbsp;&nbsp;&nbsp;众并谓宜许，湛曰：“戎狄无信，许之无益。”劭怒，谓湛曰：“今三王在厄，<br /><br />&nbsp;&nbsp;&nbsp;&nbsp;讵宜苟执异议。”声色甚厉。坐散俱出，劭使班剑及左右推之，殆将侧倒。劭又<br /><br />&nbsp;&nbsp;&nbsp;&nbsp;谓上曰：“北伐败辱，数州沦破，独有斩江湛，可以谢天下。”上曰：“北伐自<br /><br />&nbsp;&nbsp;&nbsp;&nbsp;我意，江湛但不异耳。”劭后燕集，未尝命湛。常谓上曰：“江湛佞人，不宜亲<br /><br />&nbsp;&nbsp;&nbsp;&nbsp;也。”上乃为劭长子伟之娉湛第三女，欲以和之。<br /><br />&nbsp;&nbsp;&nbsp;&nbsp;上将废劭，使湛具诏草。劭之入弑也，湛直上省，闻叫噪之声，乃匿傍小屋<br /><br />&nbsp;&nbsp;&nbsp;&nbsp;中。劭遣收之，舍吏绐云：“不在此。”兵士即杀舍吏，乃得湛。湛据窗受害，<br /><br />&nbsp;&nbsp;&nbsp;&nbsp;意色不挠。时年四十六。湛五子恁、恕、、簟⒎ㄊ伲皆见杀。初，湛家<br /><br />&nbsp;&nbsp;&nbsp;&nbsp;数见怪异，未败少日，所眠床忽有数升血。世祖即位，追赠左光禄大夫、开府仪<br /><br />&nbsp;&nbsp;&nbsp;&nbsp;同三司，加散骑常侍，本官如故，谥曰忠简公。长子恁，尚太祖第九女淮阳长公<br /><br />&nbsp;&nbsp;&nbsp;&nbsp;主，为著作佐郎。<br /><br />&nbsp;&nbsp;&nbsp;&nbsp;王僧绰，琅邪临沂人，左光禄大夫昙首子也。幼有大成之度，弱年众以国器<br /><br />&nbsp;&nbsp;&nbsp;&nbsp;许之。好学有理思，练悉朝典。年十三，太祖引见，下拜便流涕哽咽，上亦悲不<br /><br />&nbsp;&nbsp;&nbsp;&nbsp;自胜。袭封豫章县侯，尚太祖长女东阳献公主。初为江夏王义恭司徒参军，转始<br /><br />&nbsp;&nbsp;&nbsp;&nbsp;兴王文学，秘书丞，司徒左长史，太子中庶子。元嘉二十六年，徙尚书吏部郎，<br /><br />&nbsp;&nbsp;&nbsp;&nbsp;参掌大选。究识流品，谙悉人物，拔才举能，咸得其分。二十八年，迁侍中，任<br /><br />&nbsp;&nbsp;&nbsp;&nbsp;以机密。僧绰沈深有局度，不以才能高人。先是，父昙首与王华并为太祖所任，<br /><br />&nbsp;&nbsp;&nbsp;&nbsp;华子嗣人才既劣，位遇亦轻。僧绰尝谓中书侍郎蔡兴宗曰：“弟名位应与新建齐，<br /><br />&nbsp;&nbsp;&nbsp;&nbsp;超至今日，盖由姻戚所致也。”新建者，嗣之封也。及为侍中，时年二十九。始<br /><br />&nbsp;&nbsp;&nbsp;&nbsp;兴王浚尝问其年，僧绰自嫌蚤达，逡巡良久乃答，其谦虚自退若此。<br /><br />&nbsp;&nbsp;&nbsp;&nbsp;元嘉末，太祖颇以后事为念，以其年少，方欲大相付托，朝政小大，皆与参<br /><br />&nbsp;&nbsp;&nbsp;&nbsp;焉。从兄徽，清介士也，惧其太盛，劝令损抑。僧绰乃求吴郡及广州，上并不许。<br /><br />&nbsp;&nbsp;&nbsp;&nbsp;会二凶巫蛊事泄，上独先召僧绰具言之。及将废立，使寻求前朝旧典。劭于东宫<br /><br />&nbsp;&nbsp;&nbsp;&nbsp;夜飨将士，僧绰密以启闻，上又令撰汉魏以来废诸王故事。撰毕，送与江湛、徐<br /><br />&nbsp;&nbsp;&nbsp;&nbsp;湛之。湛之欲立随王诞，江湛欲立南平王铄，太祖欲立建平王宏，议久不决。延<br /><br />&nbsp;&nbsp;&nbsp;&nbsp;妃即湛之女，铄妃即湛妹。太祖谓僧绰曰：“诸人各为身计，便无与国家同忧者。”<br /><br />&nbsp;&nbsp;&nbsp;&nbsp;僧绰曰：“建立之事，仰由圣怀。臣谓唯宜速断，不可稽缓。当断不断，反受其<br /><br />&nbsp;&nbsp;&nbsp;&nbsp;乱。愿以义割恩，略小不忍。不尔，便应坦怀如初，无烦疑论。淮南云：‘以石<br /><br />&nbsp;&nbsp;&nbsp;&nbsp;投水，吴越之善没取之。’事机虽密，易致宣广，不可使难生虑表，取笑千载。”<br /><br />&nbsp;&nbsp;&nbsp;&nbsp;上曰：“卿可谓能断大事。此事重，不可不殷勤三思。且庶人始亡，人将谓我无<br /><br />&nbsp;&nbsp;&nbsp;&nbsp;复慈爱之道。”僧绰曰：“臣恐千载之后，言陛下唯能裁弟，不能裁儿。”上默<br /><br />&nbsp;&nbsp;&nbsp;&nbsp;然。江湛同侍坐，出阁，谓僧绰曰：“卿向言，将不大伤切直。”僧绰曰：“弟<br /><br />&nbsp;&nbsp;&nbsp;&nbsp;亦恨君不直。”<br /><br />&nbsp;&nbsp;&nbsp;&nbsp;及劭弑逆，江湛在尚书上省，闻变，叹曰：“不用僧绰言，以至于此。”劭<br /><br />&nbsp;&nbsp;&nbsp;&nbsp;既立，转为吏部尚书，委以事任，事在《二凶传》。顷之，劭料检太祖巾箱及江<br /><br />&nbsp;&nbsp;&nbsp;&nbsp;湛家书疏，得僧绰所启飨士并废诸王事，乃收害焉，时年三十一。因此陷北第诸<br /><br />&nbsp;&nbsp;&nbsp;&nbsp;王侯，以为与僧绰有异志，并杀僧绰门客太学博士贾匪之、奉朝请司马文颖、建<br /><br />&nbsp;&nbsp;&nbsp;&nbsp;平国常侍司马仲秀等。世祖即位，追赠散骑常侍、金紫光禄大夫，谥曰愍侯。<br /><br />&nbsp;&nbsp;&nbsp;&nbsp;初，太社西空地一区，吴时丁奉宅，孙流徙其家。江左初为周、苏峻<br /><br />&nbsp;&nbsp;&nbsp;&nbsp;宅，其后为袁悦宅，又为章武王司马秀宅，皆以凶终。后给臧焘，亦颇遇丧祸，<br /><br />&nbsp;&nbsp;&nbsp;&nbsp;故世称为凶地。僧绰常以正达自居，谓宅无吉凶，请以为第。始就造筑，未及居<br /><br />&nbsp;&nbsp;&nbsp;&nbsp;而败。<br /><br />&nbsp;&nbsp;&nbsp;&nbsp;子俭嗣，升明末，为齐国尚书右仆射。<br /><br />&nbsp;&nbsp;&nbsp;&nbsp;史臣曰：甚矣，宋氏之家难也，仇衅所钟，亲地兼极，虽复倾天灭道，迹非<br /><br />&nbsp;&nbsp;&nbsp;&nbsp;嫌路，而灾隙内兆，邪蛊外兴，天性既离，爱敬同尽，探雀请熊，非无前衅，猜<br /><br />&nbsp;&nbsp;&nbsp;&nbsp;防之道，有未足乎。世祖弱年轻躁，夙无朝宠，累任边外，未尝居中。当璧之重，<br /><br />&nbsp;&nbsp;&nbsp;&nbsp;将由爱立，臣主回疑，事无蚤断。若使守器以长，命不待贤，则密祸自销，危机<br /><br />&nbsp;&nbsp;&nbsp;&nbsp;可免。圣哲之训，岂欺我哉！昔山涛举羊祜为太子太傅，盖欲以后事委之，而羊<br /><br />&nbsp;&nbsp;&nbsp;&nbsp;公短世。僧绰绸缪主心，将任以国重，而宫车晏驾。二臣并以道德谦冲，名高两<br /><br />&nbsp;&nbsp;&nbsp;&nbsp;代。胙未中年，功谢成日，惜矣哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883543);">加入书签</a><a
                        href="883520.html">上一页</a>&larr;<a href="index.html">返回列表</a>&rarr;<a
                            href="883560.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883520.html"; var next_page = "883560.html"; var index_page = "index.html"; var sortid = "9"; var article_id = "13928"; var chapter_id = "883543"; var articlename = "宋书"; var chaptername = " 卷七十一 列传第三十一"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>