<!DOCTYPE html>
<html>
<head>
<meta charset="gbk" />
<title>宋书- 卷八 本纪第八-在线阅读-哈西文学网</title>
<meta name="keywords" content="沈约，宋书， 卷八 本纪第八全文， 卷八 本纪第八在线阅读 哈西文学网" />
<meta name="description" content="哈西文学网提供沈约的宋书  卷八 本纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882267.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882267.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 本纪第八</h1>
            <div class="link xb">
                <a href="882249.html">上一页</a>&larr;<a href="index.html">返回列表</a>&rarr;<a
                    href="882282.html">下一页</a></div>			
            <div id="BookText">&nbsp;&nbsp;&nbsp;&nbsp;◎明帝<br /><br />&nbsp;&nbsp;&nbsp;&nbsp;太宗明皇帝讳，字休炳，小字荣期，文帝第十一子也。元嘉十六年十月戊<br /><br />&nbsp;&nbsp;&nbsp;&nbsp;寅生。二十五年，封淮阳王，食邑二千户。二十九年，改封湘东王。元凶弑立，<br /><br />&nbsp;&nbsp;&nbsp;&nbsp;以为骁骑将军，加给事中。世祖践阼，为秘书监，迁冠军将军、南兰陵下邳二郡<br /><br />&nbsp;&nbsp;&nbsp;&nbsp;太守，领石头戍事。孝建元年，徙为南彭城、东海二郡太守，将军如故，镇京口。<br /><br />&nbsp;&nbsp;&nbsp;&nbsp;其年，征为中护军。二年，迁侍中，领游击将军。三年，徙卫尉，侍中如故。又<br /><br />&nbsp;&nbsp;&nbsp;&nbsp;为左卫将军，卫尉如故。大明元年，转中护军，卫尉如故。三年，为都官尚书，<br /><br />&nbsp;&nbsp;&nbsp;&nbsp;领游击将军，卫尉如故。七年，迁领军将军。八年，出为使持节、都督徐兖二州<br /><br />&nbsp;&nbsp;&nbsp;&nbsp;豫州之梁郡诸军事、镇北将军、徐州刺史，给鼓吹一部。其年，征为侍中、护军<br /><br />&nbsp;&nbsp;&nbsp;&nbsp;将军。未拜，复为领军将军，侍中如故。<br /><br />&nbsp;&nbsp;&nbsp;&nbsp;永光元年，又出为使持节、散骑常侍、都督南豫豫司江四州扬州之宣城诸军<br /><br />&nbsp;&nbsp;&nbsp;&nbsp;事、卫将军、南豫州刺史，镇姑孰。又徙为都督雍梁南北秦四州郢州之竟陵诸军<br /><br />&nbsp;&nbsp;&nbsp;&nbsp;事、宁蛮校尉、雍州刺史，持节、常侍、将军如故。未拜，复本位。寻以本号开<br /><br />&nbsp;&nbsp;&nbsp;&nbsp;府仪同三司。<br /><br />&nbsp;&nbsp;&nbsp;&nbsp;废帝景和末，上入朝，被留停都。废帝诛害宰辅，杀戮大臣，恒虑有图之者，<br /><br />&nbsp;&nbsp;&nbsp;&nbsp;疑畏诸父，并拘之殿内，遇上无礼，事在《文诸王传》。遂收上付廷尉，一宿被<br /><br />&nbsp;&nbsp;&nbsp;&nbsp;原。将加祸害者，前后非一。既而害上意定，明旦便应就祸。上先已与腹心阮佃<br /><br />&nbsp;&nbsp;&nbsp;&nbsp;夫、李道儿等密共合谋。于时废帝左右常虑祸及，人人有异志。唯有直将军宋<br /><br />&nbsp;&nbsp;&nbsp;&nbsp;越、谭金、童太一等数人为其腹心，并虎有干力，在殿省久，众并畏服之，故<br /><br />&nbsp;&nbsp;&nbsp;&nbsp;莫敢动。是夕，越等并外宿。佃夫、道儿因结寿寂之等殒废帝于后堂，十一月二<br /><br />&nbsp;&nbsp;&nbsp;&nbsp;十九日夜也。事定，上未知所为。建安王休仁便称臣奉引升西堂，登御坐，召见<br /><br />&nbsp;&nbsp;&nbsp;&nbsp;诸大臣。于时事起仓卒，上失履，跣至西堂，犹著乌帽。坐定，休仁呼主衣以白<br /><br />&nbsp;&nbsp;&nbsp;&nbsp;帽代之，令备羽仪。虽未即位，凡众事悉称令书施行。己未，司徒扬州刺史豫章<br /><br />&nbsp;&nbsp;&nbsp;&nbsp;王子尚、山阴公主并赐死。宗越、谭金、童太一谋反伏诛。十二月庚申朔，令书<br /><br />&nbsp;&nbsp;&nbsp;&nbsp;以司空东海王t为中书监、太尉，镇军将军、江州刺史晋安王子勋进号车骑将军、<br /><br />&nbsp;&nbsp;&nbsp;&nbsp;开府仪同三司。癸亥，以新除骠骑大将军建安王休仁为司徒、尚书令、扬州刺史，<br /><br />&nbsp;&nbsp;&nbsp;&nbsp;镇军将军、开府仪同三司山阳王休v进号骠骑大将军、荆州刺史。崇宪卫尉桂阳<br /><br />&nbsp;&nbsp;&nbsp;&nbsp;王休范为镇北将军、南徐州刺史。乙丑，改封安陆王子绥为江夏王。<br /><br />&nbsp;&nbsp;&nbsp;&nbsp;泰始元年冬十二月丙寅，上即皇帝位。诏曰：<br /><br />&nbsp;&nbsp;&nbsp;&nbsp;高祖武皇帝德洞四瀛，化绵九服。太祖文皇帝以大明定基；世祖孝武皇帝以<br /><br />&nbsp;&nbsp;&nbsp;&nbsp;下武宁乱。日月所照，梯山航海；风雨所均，削衽袭带。所以业固盛汉，声溢隆<br /><br />&nbsp;&nbsp;&nbsp;&nbsp;周。子业凶ㄗ蕴欤忍悖成性，人面兽心，见于龆日，反道败德，著自比年。其<br /><br />&nbsp;&nbsp;&nbsp;&nbsp;狎侮五常，怠弃三正，矫诬上天，毒流下国，实开辟所未有，书契所未闻。再罹<br /><br />&nbsp;&nbsp;&nbsp;&nbsp;遏密，而无一日之哀；齐斩在躬，方深北里之乐。虎兕难匣，凭河必彰，遂诛灭<br /><br />&nbsp;&nbsp;&nbsp;&nbsp;上宰，穷衅逆之酷，虐害国辅，究孥戮之刑。子鸾同生，以昔憾殄殪；敬猷兄弟，<br /><br />&nbsp;&nbsp;&nbsp;&nbsp;以睚眦歼夷。征逼义阳，将加屠脍。陵辱戚藩，楚妃主。夺立左右，窃子置<br /><br />&nbsp;&nbsp;&nbsp;&nbsp;储，肆酗于朝，宣淫于国。事秽东陵，行污飞走。积衅罔极，日月滋深。比遂图<br /><br />&nbsp;&nbsp;&nbsp;&nbsp;犯玄宫，志窥题凑，将肆枭、獍之祸，骋商、顿之心。又欲鸩毒崇宪，虐加诸父，<br /><br />&nbsp;&nbsp;&nbsp;&nbsp;事均宫阃，声遍国都。鸱枭小竖，莫不宠昵，朝廷忠诚，必加戮挫。收掩之旨，<br /><br />&nbsp;&nbsp;&nbsp;&nbsp;虎结辙；掠夺之使，白刃相望。百僚危气，首领无有全地；万姓崩心，妻子不<br /><br />&nbsp;&nbsp;&nbsp;&nbsp;复相保。所以鬼哭山鸣，星钩血降，神器殆于驭索，景祚危于缀旒。<br /><br />&nbsp;&nbsp;&nbsp;&nbsp;朕假寐凝忧，泣血待旦，虑大宋之基，于焉而泯，武、文之业，将坠于渊。<br /><br />&nbsp;&nbsp;&nbsp;&nbsp;赖七庙之灵，藉八百之庆，巨猾斯殄，鸿l时褰。皇纲绝而复纽，天纬缺而更张。<br /><br />&nbsp;&nbsp;&nbsp;&nbsp;猥以寡薄，属承乾统，上缉三光之重，俯顾庶民之艰。业业矜矜，若履冰谷，思<br /><br />&nbsp;&nbsp;&nbsp;&nbsp;与亿兆，同此维新。可大赦天下，改景和元年为泰始元年。赐民爵二级。鳏寡孤<br /><br />&nbsp;&nbsp;&nbsp;&nbsp;独不能自存者，人谷五斛。逋租宿债勿复收。犯乡论清议，赃污淫盗，并悉洗除。<br /><br />&nbsp;&nbsp;&nbsp;&nbsp;长徒之身，特赐原遣。亡官失爵，禁锢旧劳，一依旧典。其昏制谬封，并皆刊削。<br /><br />&nbsp;&nbsp;&nbsp;&nbsp;己巳，以安西将军、南豫州刺史刘遵考为特进、右光禄大夫，辅国将军、历<br /><br />&nbsp;&nbsp;&nbsp;&nbsp;阳南谯二郡太守建平王景素为南豫州刺史。庚午，以荆州刺史临海王子顼为镇军<br /><br />&nbsp;&nbsp;&nbsp;&nbsp;将军，南徐州刺史永嘉王子仁为中军将军，左卫将军刘道隆为中护军。辛未，改<br /><br />&nbsp;&nbsp;&nbsp;&nbsp;封临贺王子产为南平王，晋熙王子舆为庐陵王。壬申，以尚书左仆射王景文为尚<br /><br />&nbsp;&nbsp;&nbsp;&nbsp;书仆射。新除中护军刘道隆卒。壬午，诏曰：“朕戡乱宁民，属膺景祚。鸿制初<br /><br />&nbsp;&nbsp;&nbsp;&nbsp;造，革道惟新。而国故频罹，仁泽偏壅。每鉴寐疚心，罔识攸济。巡方问俗，弘<br /><br />&nbsp;&nbsp;&nbsp;&nbsp;政所先，可分遣大使，广求民瘼，考守宰之良，采衡闾之善。若狱犴淹枉，伤民<br /><br />&nbsp;&nbsp;&nbsp;&nbsp;害教者，具以事闻；鳏寡孤独，癃残六疾，不能自存者，郡县优量赈给；贞妇孝<br /><br />&nbsp;&nbsp;&nbsp;&nbsp;子，高行力田，许悉条奏。务询舆诵，广纳嘉谋，每尽皇华之旨，俾若朕亲览焉。”<br /><br />&nbsp;&nbsp;&nbsp;&nbsp;乙亥，追尊所生沈婕妤曰宣皇太后。后军将军垣闳为司州刺史，前右将军长史殷<br /><br />&nbsp;&nbsp;&nbsp;&nbsp;琰为豫州刺史。丙子，诏曰：“皇室多故，糜费滋广，且久岁不登，公私歉弊。<br /><br />&nbsp;&nbsp;&nbsp;&nbsp;方刻意从俭，弘济时艰，政道未孚，慨愧兼积。大官供膳，可详所减撤，尚方御<br /><br />&nbsp;&nbsp;&nbsp;&nbsp;府雕文篆刻无益之物，一皆蠲省，务存简约，以称朕心。”戊寅，崇太后为崇宪<br /><br />&nbsp;&nbsp;&nbsp;&nbsp;皇太后，立皇后王氏。镇军将军、江州刺史晋安王子勋举兵反，镇军长史邓琬为<br /><br />&nbsp;&nbsp;&nbsp;&nbsp;其谋主，雍州刺史袁T率众赴之。辛巳，骠骑大将军、前荆州刺史山阳王休v改<br /><br />&nbsp;&nbsp;&nbsp;&nbsp;为江州刺史，荆州刺史临海王子顼即留本任。加领军将军王玄谟镇军将军。壬午，<br /><br />&nbsp;&nbsp;&nbsp;&nbsp;车驾谒太庙。甲申，后将军、郢州刺史安陆王子绥进号征南将军，右将军、会稽<br /><br />&nbsp;&nbsp;&nbsp;&nbsp;太守寻阳王子房进号安东将军，前将军、荆州刺史临海王子顼进号平西将军。子<br /><br />&nbsp;&nbsp;&nbsp;&nbsp;绥、子房、子顼并不受命，举兵同逆。戊子，新除中军将军永嘉王子仁为护军将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;二年春正月己丑朔，以军事不朝会。庚寅，以金紫光禄大夫王僧朗为左光禄<br /><br />&nbsp;&nbsp;&nbsp;&nbsp;大夫、开府仪同三司。壬辰，骠骑大将军、江州刺史山阳王休v改为南豫州刺史；<br /><br />&nbsp;&nbsp;&nbsp;&nbsp;镇历阳。镇军将军、领军将军王玄谟为车骑将军、江州刺史，平北将军、徐州刺<br /><br />&nbsp;&nbsp;&nbsp;&nbsp;史薛安都进号安北将军。安都亦不受命。癸巳，以左卫将军巴陵王休若为镇东将<br /><br />&nbsp;&nbsp;&nbsp;&nbsp;军；新除安东将军寻阳王子房为抚军将军；司徒左长史袁愍孙为领军将军。甲午，<br /><br />&nbsp;&nbsp;&nbsp;&nbsp;中外戒严。司徒建安王休仁都督征讨诸军事，统众军南讨。以青州刺史刘祗为南<br /><br />&nbsp;&nbsp;&nbsp;&nbsp;兖州刺史。丙申，以征虏司马申令孙为徐州刺史，义阳内史庞孟虬为司州刺史。<br /><br />&nbsp;&nbsp;&nbsp;&nbsp;令孙、孟虬及豫州刺史殷琰、青州刺史沈文秀、冀州刺史崔道固、湘州行事何慧<br /><br />&nbsp;&nbsp;&nbsp;&nbsp;文、广州刺史袁昙远、益州刺史萧惠开、梁州刺史柳元怙并同叛逆。兖州刺史殷<br /><br />&nbsp;&nbsp;&nbsp;&nbsp;孝祖入卫京都，仍遣孝祖前锋南伐。甲辰，加孝祖抚军将军。丙午，车驾亲御六<br /><br />&nbsp;&nbsp;&nbsp;&nbsp;师，出顿中兴堂。辛亥，骠骑大将军、南豫州刺史山阳王休v改为豫州刺史，统<br /><br />&nbsp;&nbsp;&nbsp;&nbsp;众军西讨。吴郡太守顾琛、吴兴太守王昙生、义兴太守刘延熙、晋陵太守袁俊<br /><br />&nbsp;&nbsp;&nbsp;&nbsp;山阳太守程天祚并举兵反。镇东将军巴陵王休若统众军东讨。壬子，崇宪皇太后<br /><br />&nbsp;&nbsp;&nbsp;&nbsp;崩。是日，军主任农夫、刘怀珍平定义兴。永世县民史逸宗据县为逆，殿中将军<br /><br />&nbsp;&nbsp;&nbsp;&nbsp;陆攸之讨平之。丙辰，以新除左光禄大夫、开府仪同三司王僧朗为特进，左光禄<br /><br />&nbsp;&nbsp;&nbsp;&nbsp;大夫如故。二月乙丑，僧朗卒。尚书仆射王文景父忧去职。曲赦吴、吴兴、义兴、<br /><br />&nbsp;&nbsp;&nbsp;&nbsp;晋陵四郡。吏部尚书蔡兴宗为尚书左仆射，吴兴太守张永、右军将军齐王东讨，<br /><br />&nbsp;&nbsp;&nbsp;&nbsp;平晋陵。癸未，曲赦浙江东五郡。丁亥，镇东将军巴陵王休若进号卫将军。建武<br /><br />&nbsp;&nbsp;&nbsp;&nbsp;将军吴喜公率诸军破贼于吴、吴兴、会稽，平定三郡，同逆皆伏诛。辅国将军齐<br /><br />&nbsp;&nbsp;&nbsp;&nbsp;王前锋北讨，辅国将军刘缅前锋南讨。贼刘胡领众四万据赭圻。三月庚寅，抚军<br /><br />&nbsp;&nbsp;&nbsp;&nbsp;将军沈攸之代为南讨前锋。贼众稍盛，袁T顿鹊尾，联营迄至浓湖，众十余万。<br /><br />&nbsp;&nbsp;&nbsp;&nbsp;壬辰，以新除太子詹事张永为青、冀二州刺史。丙申，镇北将军、南徐州刺史桂<br /><br />&nbsp;&nbsp;&nbsp;&nbsp;阳王休范总统北讨诸军事。丁酉，以尚书刘思考为徐州刺史。戊戌，贬寻阳王子<br /><br />&nbsp;&nbsp;&nbsp;&nbsp;房爵为松滋县侯。乙巳，以奉朝请郑黑为司州刺史。辛亥，镇北将军、南徐州刺<br /><br />&nbsp;&nbsp;&nbsp;&nbsp;史桂阳王休范领南兖州刺史。壬子，断新钱，专用古钱。癸丑，原赦扬、南徐二<br /><br />&nbsp;&nbsp;&nbsp;&nbsp;州囚系，凡逋亡一无所问。夏四月壬午，以散骑侍郎明僧蔽青州刺史。五月壬<br /><br />&nbsp;&nbsp;&nbsp;&nbsp;辰，以辅国将军沈攸之为雍州刺史。丁酉，曲赦豫州。丁未，新除尚书仆射王景<br /><br />&nbsp;&nbsp;&nbsp;&nbsp;文为中军将军，以青、冀二州刺史张永为镇军将军。庚戌，以宁朔将军刘乘民为<br /><br />&nbsp;&nbsp;&nbsp;&nbsp;冀州刺史。甲寅，葬崇宪皇太后于攸宁陵。冠军将军、益州刺史萧惠开进号平西<br /><br />&nbsp;&nbsp;&nbsp;&nbsp;将军。六月辛酉，镇军将军张永领徐州刺史。京师雨水，丁卯，遣殿中将军检行<br /><br />&nbsp;&nbsp;&nbsp;&nbsp;赐恤。以左军将军垣恭祖为梁、南秦二州刺史。秋七月己丑，镇北将军、南徐兖<br /><br />&nbsp;&nbsp;&nbsp;&nbsp;二州刺史桂阳王休范进号征北大将军。辛卯，镇军将军、徐州刺史张永改为南兖<br /><br />&nbsp;&nbsp;&nbsp;&nbsp;州刺史。丁酉，以仇池太守杨僧嗣为北秦州刺史、武都王。壬寅，以男子时朗之<br /><br />&nbsp;&nbsp;&nbsp;&nbsp;为北豫州刺史。乙巳，龙骧将军刘道符平山阳。辛亥，又以义军主郑叔举为北豫<br /><br />&nbsp;&nbsp;&nbsp;&nbsp;州刺史，镇军将军、南兖州刺史张永复领徐州刺史。甲寅，复以冀州刺史崔道固<br /><br />&nbsp;&nbsp;&nbsp;&nbsp;为徐州刺史。八月己卯，司徒建安王休仁率众军大破贼，斩伪尚书修射袁T，进<br /><br />&nbsp;&nbsp;&nbsp;&nbsp;讨江、郢、荆、雍、湘五州，平定之。晋安王子勋、安陆王子绥、临海王子顼、<br /><br />&nbsp;&nbsp;&nbsp;&nbsp;邵陵王子元并赐死；同党皆伏诛。诸将军帅封赏各有差。甲申，以护军将军、永<br /><br />&nbsp;&nbsp;&nbsp;&nbsp;嘉王子仁为平南将军、湘州刺史。九月乙酉，曲赦江、郢、荆、雍、湘五州；守<br /><br />&nbsp;&nbsp;&nbsp;&nbsp;宰不得离职。壬辰，骠骑大将军、豫州刺史山阳王休v改为荆州刺史。分豫州立<br /><br />&nbsp;&nbsp;&nbsp;&nbsp;南豫州。癸巳，六军解严。大赦天下，赐民爵一级。甲午，以中军将军王景文为<br /><br />&nbsp;&nbsp;&nbsp;&nbsp;安南将军、江州刺史。戊戌，以车骑将军、江州刺史王玄谟为左光禄大夫、开府<br /><br />&nbsp;&nbsp;&nbsp;&nbsp;仪同三司、护军将军。庚子，以建安王休仁世子伯融为豫州刺史。辛丑，卫将军<br /><br />&nbsp;&nbsp;&nbsp;&nbsp;巴陵王休若即本号为雍州刺史。雍州刺史沈攸之为郢州刺史。庚戌，以太子左卫<br /><br />&nbsp;&nbsp;&nbsp;&nbsp;率建平王景素为南兖州刺史。十月乙卯，永嘉王子仁、始安王子真、淮南王子孟、<br /><br />&nbsp;&nbsp;&nbsp;&nbsp;南平王子产、庐陵王子舆、松滋侯子房并赐死。丁卯，以郢州刺史沈攸之为中领<br /><br />&nbsp;&nbsp;&nbsp;&nbsp;军，与张永俱北讨。庚午，以吴郡太守顾觊之为湘州刺史。戊寅，立皇子昱为皇<br /><br />&nbsp;&nbsp;&nbsp;&nbsp;太子。曲赦扬、南徐二州。以辅国将军刘椅广州刺史，左军将军张世为豫州刺<br /><br />&nbsp;&nbsp;&nbsp;&nbsp;史。十一月甲申，以安成太守刘袭为郢州刺史。壬辰，诏曰：“治崇简易，化疾<br /><br />&nbsp;&nbsp;&nbsp;&nbsp;繁侈，远关隆替，明著轨迹者也。朕拯斯坠运，属此屯极，仍之以凋耗，因之以<br /><br />&nbsp;&nbsp;&nbsp;&nbsp;师旅，而识昧前王，务艰昔代。俾夫旧赋既繁，为费弥广，鉴寐万务，每思弘革。<br /><br />&nbsp;&nbsp;&nbsp;&nbsp;方欲缓徭优调，爱民为先，有司详加宽惠，更立科品。其方物职贡，各顺土宜，<br /><br />&nbsp;&nbsp;&nbsp;&nbsp;出献纳贡，敬依时令。凡诸蠹俗妨民之事，趣末违本之业，雕绘靡丽，奇器异技，<br /><br />&nbsp;&nbsp;&nbsp;&nbsp;并严加裁断，务归要实。左右尚方御府诸署，供御制造，咸存俭约。庶淳风至教，<br /><br />&nbsp;&nbsp;&nbsp;&nbsp;微遵太古，阜财兴让，少敦季俗。”又诏曰：“夫秉机询政，立教之攸本；举贤<br /><br />&nbsp;&nbsp;&nbsp;&nbsp;聘逸，弘化之所基。故负鼎进策，殷代以康；释钓作辅，周祚斯V。朕甫承大业，<br /><br />&nbsp;&nbsp;&nbsp;&nbsp;训道未敷，虽侧席忠规，伫梦岩筑，而良图莫荐，奇士弗闻，永鉴通古，无忘宵<br /><br />&nbsp;&nbsp;&nbsp;&nbsp;寐。今藩隅克晏，敷化维始，屡怀存治，实望箴阙。王公卿尹，群僚庶官，其有<br /><br />&nbsp;&nbsp;&nbsp;&nbsp;嘉谋直献，匡俗济时，咸切事陈奏，无或依隐。若乃林泽贞栖，丘园耿洁，博洽<br /><br />&nbsp;&nbsp;&nbsp;&nbsp;古今，敦崇孝让，四方大任，可明书搜扬，具即以闻，随就褒立。”以建平王景<br /><br />&nbsp;&nbsp;&nbsp;&nbsp;素子延年为新安王。以新除左光禄大夫、开府仪同三司王玄谟为车骑将军、南豫<br /><br />&nbsp;&nbsp;&nbsp;&nbsp;州刺史。丙申，制使东土经荒流散，并各还本，蠲众调二年。十二月己未，以尚<br /><br />&nbsp;&nbsp;&nbsp;&nbsp;书金部郎刘善明为冀州刺史。乙丑，诏曰：“近众藩称乱，多染衅科。或诚系本<br /><br />&nbsp;&nbsp;&nbsp;&nbsp;朝，事缘逼迫，混同证锢，良以怅然。夫天道尚仁，德刑并用，雷霆时至，云雨<br /><br />&nbsp;&nbsp;&nbsp;&nbsp;必解。朕眷言静念，思弘风泽，凡应禁削，皆从原荡。其文武堪能，随才铨用。”<br /><br />&nbsp;&nbsp;&nbsp;&nbsp;辛未，以新除广州刺史刘椅益州刺史，前巴西、梓潼二郡太守费混为广州刺史。<br /><br />&nbsp;&nbsp;&nbsp;&nbsp;刘铱耸傺簦豫州平。辛巳，以辅国将军刘灵遗为梁、南秦二州刺史。薛安都要<br /><br />&nbsp;&nbsp;&nbsp;&nbsp;引索虏，张永、沈攸之大败，于是遂失淮北四州及豫州淮西地。<br /><br />&nbsp;&nbsp;&nbsp;&nbsp;三年春正月庚子，以农役将兴，太官停宰牛。癸卯，曲赦豫、南豫二州。卫<br /><br />&nbsp;&nbsp;&nbsp;&nbsp;将军巴陵王休若降号镇西将军。闰月庚午，京师大雨雪，遣使巡行，赈赐各有差。<br /><br />&nbsp;&nbsp;&nbsp;&nbsp;戊寅，以游击将军垣阆为益州刺史。二月甲申，以御史中丞羊南为广州刺史。是<br /><br />&nbsp;&nbsp;&nbsp;&nbsp;日，车驾为战亡将士举哀。己丑，以镇西司马刘亮为梁、南秦二州刺史。索虏寇<br /><br />&nbsp;&nbsp;&nbsp;&nbsp;汝阴，太守张景远击破之。丙申，曲赦青、冀二州。三月丙子，以尚书左仆射蔡<br /><br />&nbsp;&nbsp;&nbsp;&nbsp;兴宗为安西将军、郢州刺史。戊寅，以冠军将军王玄载为徐州刺史，宁朔将军崔<br /><br />&nbsp;&nbsp;&nbsp;&nbsp;平为兖州刺史。夏四月癸巳，以前司州刺史郑黑为司州刺史。乙未，冠军将军、<br /><br />&nbsp;&nbsp;&nbsp;&nbsp;北秦州刺史杨僧嗣进号征西将军。庚子，立桂阳王休范第二子德嗣为庐陵王，立<br /><br />&nbsp;&nbsp;&nbsp;&nbsp;侍中刘韫第二子铣为南丰王。丙午，安西将军蔡兴宗降号平西将军。五月丙辰，<br /><br />&nbsp;&nbsp;&nbsp;&nbsp;宣太后崇宁陵禁内坟屋瘗迁徙者，给葬直，蠲复家丁。戊午，以车骑将军、南豫<br /><br />&nbsp;&nbsp;&nbsp;&nbsp;州刺史王玄谟为左光禄大夫、开府仪同三司。辛酉，罢南豫州并豫州。壬戌，以<br /><br />&nbsp;&nbsp;&nbsp;&nbsp;太子詹事袁粲为尚书仆射。六月乙酉，以侍中刘韫为湘州刺史。秋七月壬子，以<br /><br />&nbsp;&nbsp;&nbsp;&nbsp;左光禄大夫、开府仪同三司王玄谟为特进、左光禄大夫、护军将军。薛安都子伯<br /><br />&nbsp;&nbsp;&nbsp;&nbsp;令略据雍州四郡，刺史巴陵王休若讨斩之。八月丁酉，诏曰：“古者衡虞置制，<br /><br />&nbsp;&nbsp;&nbsp;&nbsp;mh不收；川泽产育，登器进御。所以繁阜民财，养遂生德。顷商贩逐末，<br /><br />&nbsp;&nbsp;&nbsp;&nbsp;竞早争新。折未实之果，收豪家之利，笼非膳之翼，为戏童之资。岂所以还风尚<br /><br />&nbsp;&nbsp;&nbsp;&nbsp;本，捐华务实。宜修道布仁，以革斯蠹。自今鳞介羽毛，肴核众品，非时月可采，<br /><br />&nbsp;&nbsp;&nbsp;&nbsp;器味所须，可一皆禁断，严为科制。”壬寅，以中领军沈攸之行南兖州刺史，率<br /><br />&nbsp;&nbsp;&nbsp;&nbsp;众北讨。癸卯，诏曰：“法网之用，期世而行，宽惠之道，因时而布。况朕尚德<br /><br />&nbsp;&nbsp;&nbsp;&nbsp;戡乱，依仁驭俗，宜每就弘简，以隆至治。而频罹兵革，徭赋未休，军民巧伪，<br /><br />&nbsp;&nbsp;&nbsp;&nbsp;兴事甚多。蹈刑入宪，谅非一科。至乃假名戎伍，窃爵私庭，因战散亡，托惧逃<br /><br />&nbsp;&nbsp;&nbsp;&nbsp;役。且往诸沦逼，虽经累宥，逋窜之党，犹为实繁。宵言永怀。良兼矜疚。思所<br /><br />&nbsp;&nbsp;&nbsp;&nbsp;以重播至泽，覃被区宇。可大赦天下。”加新除左光禄大夫王玄谟车骑将军。丙<br /><br />&nbsp;&nbsp;&nbsp;&nbsp;午，遣吏部尚书褚渊慰劳缘淮将帅，随宜量赐。戊申，以新除右卫将军刘椅豫<br /><br />&nbsp;&nbsp;&nbsp;&nbsp;州刺史。九月癸丑，镇西将军、雍州刺史巴陵王休若进号卫将军，平西将军、郢<br /><br />&nbsp;&nbsp;&nbsp;&nbsp;州刺史蔡兴宗进号安西将军。乙卯，以越骑校尉周宁民为兖州刺史。戊午，以皇<br /><br />&nbsp;&nbsp;&nbsp;&nbsp;后六宫以下杂衣千领，金钗千枚，班赐北征将士。庚申，前将军兼冀州刺史崔道<br /><br />&nbsp;&nbsp;&nbsp;&nbsp;固进号平北将军。甲子，曲赦徐、兖、青、冀四州。冬十月壬午，改封新安王延<br /><br />&nbsp;&nbsp;&nbsp;&nbsp;年为始平王。戊子，芮芮国遣使献方物。辛丑，复郡县公田。镇西大将军、西秦<br /><br />&nbsp;&nbsp;&nbsp;&nbsp;河二州刺史吐谷浑拾寅进号征西大将军。十一月，立建安王休仁第二子伯猷为江<br /><br />&nbsp;&nbsp;&nbsp;&nbsp;夏王，改封义阳王昶为晋熙王。乙卯，分徐州置东徐州，以辅国将军张谠为刺史。<br /><br />&nbsp;&nbsp;&nbsp;&nbsp;高丽国、百济国遣使献方物。十二月庚辰，以宁朔将军刘休宾为兖州刺史。<br /><br />&nbsp;&nbsp;&nbsp;&nbsp;四年春正月己未，车驾亲祠南郊，大赦天下。庚午，卫将军巴陵王休若降号<br /><br />&nbsp;&nbsp;&nbsp;&nbsp;左将军。乙亥，零陵王司马勖薨。二月辛丑，以前龙骧将军常珍奇为平北将军、<br /><br />&nbsp;&nbsp;&nbsp;&nbsp;司州刺史，珍奇子超越为北冀州刺史。乙巳，右光禄大夫、车骑将军、护军将军<br /><br />&nbsp;&nbsp;&nbsp;&nbsp;王玄谟薨。三月乙未，以游击将军刘怀珍为东徐州刺史。戊辰，以军司马刘灵遗<br /><br />&nbsp;&nbsp;&nbsp;&nbsp;为梁、南秦二州刺史，南谯太守孙奉伯为交州刺史。交州人李长仁据州叛，妖贼<br /><br />&nbsp;&nbsp;&nbsp;&nbsp;攻广州，杀刺史羊南，龙骧将军陈伯绍讨平之。夏四月己卯，复减郡县田租之半。<br /><br />&nbsp;&nbsp;&nbsp;&nbsp;东海王t改封庐江王，山阳王休v改封晋平王，改晋安郡为晋平郡。辛丑，芮芮<br /><br />&nbsp;&nbsp;&nbsp;&nbsp;国及河南王并遣使献方物。甲辰，以豫章太守张辩为广州刺史。五月乙未，曲赦<br /><br />&nbsp;&nbsp;&nbsp;&nbsp;广州。癸亥，以行雍州刺史巴陵王休若行湘州刺史。会稽太守张永为雍州刺史，<br /><br />&nbsp;&nbsp;&nbsp;&nbsp;湘州刺史刘韫为南兖州刺史。秋七月乙巳朔，以吴郡太守王琨为中领军。丙辰，<br /><br />&nbsp;&nbsp;&nbsp;&nbsp;始平王延年薨。己未，以侍中刘袭为中护军。庚申，以骁骑将军齐王为南兖州刺<br /><br />&nbsp;&nbsp;&nbsp;&nbsp;史。八月戊子，以南康相刘勃为交州刺史。辛卯，分青州置东青州，以辅国将军<br /><br />&nbsp;&nbsp;&nbsp;&nbsp;沈文靖为东青州刺史。丁酉，安南将军、江州刺史王景文进号镇南将军。九月丙<br /><br />&nbsp;&nbsp;&nbsp;&nbsp;辰，以骠骑长史张悦为雍州刺史。戊辰，诏曰：“夫愆有小大，宪随宽猛，故五<br /><br />&nbsp;&nbsp;&nbsp;&nbsp;刑殊用，三典异施。而降辟次网，便暨钳挞，求之法科，差品滋远。朕务存钦恤，<br /><br />&nbsp;&nbsp;&nbsp;&nbsp;每有矜贷。寻劫制科罪，轻重同之大辟，即事原情，未为详衷。自今凡窃执官仗，<br /><br />&nbsp;&nbsp;&nbsp;&nbsp;拒战逻司，或攻剽亭寺，及害吏民者，凡此诸条，悉依旧制。五人以下相逼夺者，<br /><br />&nbsp;&nbsp;&nbsp;&nbsp;可特赐黥刖，投畀四远，仍用代杀，方古为优，全命长户，施同造物。庶简惠之<br /><br />&nbsp;&nbsp;&nbsp;&nbsp;化，有孚群萌，好生之德，无漏幽品。”庚午，曲赦扬、南徐、兖、豫四州。冬<br /><br />&nbsp;&nbsp;&nbsp;&nbsp;十月癸酉朔，日有蚀之。发诸州兵北讨。南康、建安、安成、宣城四郡，昔不同<br /><br />&nbsp;&nbsp;&nbsp;&nbsp;南逆，并不在征发之例。甲戌，割扬州之义兴郡属南徐州。<br /><br />&nbsp;&nbsp;&nbsp;&nbsp;五年春正月癸亥，车驾躬耕藉田。大赦天下，赐力田爵一级。二月丙申，分<br /><br />&nbsp;&nbsp;&nbsp;&nbsp;豫州、扬州为南豫州。以太尉庐江王t为车骑将军、开府仪同三司、南豫州刺史。<br /><br />&nbsp;&nbsp;&nbsp;&nbsp;三月乙卯，于南豫州立南义阳郡。丙寅，车驾幸中堂听讼。己巳，河南王遣使献<br /><br />&nbsp;&nbsp;&nbsp;&nbsp;方物。夏四月辛未，割雍州随郡属郢州。乙酉，割豫州义阳郡属郢州，郢州西阳<br /><br />&nbsp;&nbsp;&nbsp;&nbsp;郡属豫州。戊子，以宁朔将军崔公烈为兖州刺史。戊戌，新除给事黄门侍郎杜幼<br /><br />&nbsp;&nbsp;&nbsp;&nbsp;文为梁、南秦二州刺史。六月辛未，晋平王休v子宣曜为南平王。壬申，以安西<br /><br />&nbsp;&nbsp;&nbsp;&nbsp;将军、郢州刺史蔡兴宗为镇东将军。癸酉，以左卫将军沈攸之为郢州刺史。以军<br /><br />&nbsp;&nbsp;&nbsp;&nbsp;兴已来，百官断俸，并给生食。丁丑，车骑将军、南豫州刺史庐江王t免官爵。<br /><br />&nbsp;&nbsp;&nbsp;&nbsp;戊寅，以左将军、行湘州刺史巴陵王休若为征南将军、湘州刺史。壬午，罢南豫<br /><br />&nbsp;&nbsp;&nbsp;&nbsp;州。丙戌，以新除给事黄门侍郎刘亮为益州刺史。秋七月己酉，以辅国将军王亮<br /><br />&nbsp;&nbsp;&nbsp;&nbsp;为徐州刺史，东莞太守陈伯绍为交州刺史。甲寅，以山阳太守李灵谦为兖州刺史。<br /><br />&nbsp;&nbsp;&nbsp;&nbsp;壬戌，改辅国将军为辅师将军。八月己丑，以右将军行豫州刺史刘椅平西将军、<br /><br />&nbsp;&nbsp;&nbsp;&nbsp;豫州刺史。壬辰，以海陵太守刘崇智为冀州刺史。九月甲寅，立长沙王纂子延之<br /><br />&nbsp;&nbsp;&nbsp;&nbsp;为始平王。戊午，中领军王琨迁职。己未，诏曰：“夫箕、颍之操，振古所贵，<br /><br />&nbsp;&nbsp;&nbsp;&nbsp;冲素之风，哲王攸重。朕属横流之会，接难晦之辰，龛暴剪乱，日不暇给。今虽<br /><br />&nbsp;&nbsp;&nbsp;&nbsp;关、陇犹霭，区县澄氛，偃武修文，于是乎在。思崇廉耻，用静驰薄，固已物色<br /><br />&nbsp;&nbsp;&nbsp;&nbsp;载怀，寝兴伫叹。其有贞栖隐约，自事衡樊，凿坏遗荣，负钓辞聘，志恬江海，<br /><br />&nbsp;&nbsp;&nbsp;&nbsp;行高尘俗者，在所精加搜括，时以名闻。将贲园矜德，茂昭厥礼。群司各举所知，<br /><br />&nbsp;&nbsp;&nbsp;&nbsp;以时授爵。”乙丑，以新除平西将军、豫州刺史刘椅中领军。冬十月丁卯朔，<br /><br />&nbsp;&nbsp;&nbsp;&nbsp;日有蚀之。十一月丁未，索虏遣使献方物。闰月戊子，骠骑大将军、荆州刺史晋<br /><br />&nbsp;&nbsp;&nbsp;&nbsp;平王休v以本号为南徐州刺史，征南将军、湘州刺史巴陵王休若为征西将军、荆<br /><br />&nbsp;&nbsp;&nbsp;&nbsp;州刺史，辅师将军孟阳为兖州刺史，义阳太守吕安国为司州刺史。十二月戊戌，<br /><br />&nbsp;&nbsp;&nbsp;&nbsp;司徒建安王休仁解扬州刺史。己未，以征北大将军、南徐州刺史桂阳王休范为中<br /><br />&nbsp;&nbsp;&nbsp;&nbsp;书监、中军将军、扬州刺史，吴兴太守建平王景素为湘州刺史，辅师将军建安王<br /><br />&nbsp;&nbsp;&nbsp;&nbsp;世子融为广州刺史。庚申，分荆、益州五郡置三巴校尉。<br /><br />&nbsp;&nbsp;&nbsp;&nbsp;六年春正月乙亥，初制间二年一祭南郊，间一年一祭明堂。二月壬寅，司徒<br /><br />&nbsp;&nbsp;&nbsp;&nbsp;建安王休仁为太尉，领司徒。癸丑，皇太子纳妃。甲寅，大赦天下，巧注从军，<br /><br />&nbsp;&nbsp;&nbsp;&nbsp;不在赦例。班赐各有差。三月乙亥，中护军刘袭卒。丁丑，以太子詹事张永为护<br /><br />&nbsp;&nbsp;&nbsp;&nbsp;军将军。夏四月癸亥，立第六皇子燮为晋熙王。五月丁丑，以前军将军陈胤宗为<br /><br />&nbsp;&nbsp;&nbsp;&nbsp;徐州刺史。丁亥，以冠军将军吐谷浑拾虔为平西将军。戊子，奉朝请孔玉为宁州<br /><br />&nbsp;&nbsp;&nbsp;&nbsp;刺史。六月己亥，以第五皇子智井继东平冲王休倩。庚子，以侍中刘韫为抚军将<br /><br />&nbsp;&nbsp;&nbsp;&nbsp;军、雍州刺史，前将军、郢州刺史沈攸之进号镇军将军，扬州刺史桂阳王休范为<br /><br />&nbsp;&nbsp;&nbsp;&nbsp;征南大将军、江州刺史。癸卯，以镇南将军、江州刺史王景文为尚书左仆射、扬<br /><br />&nbsp;&nbsp;&nbsp;&nbsp;州刺史，尚书仆射袁粲为尚书右仆射。己未，改临贺郡为临庆郡，追改东平王休<br /><br />&nbsp;&nbsp;&nbsp;&nbsp;倩为临庆冲王。七月丙戌，第五皇子智井薨。九月乙丑，中领军刘壹悠奖苯军。<br /><br />&nbsp;&nbsp;&nbsp;&nbsp;戊寅，立总明观，征学士以充之。置东观祭酒。癸未，以第八皇子智涣继临庆冲<br /><br />&nbsp;&nbsp;&nbsp;&nbsp;王休倩。冬十月辛卯，立第九皇子赞为武陵王。乙巳，以前右军马诜为北雍州刺<br /><br />&nbsp;&nbsp;&nbsp;&nbsp;史。己酉，车驾幸东堂听讼。十一月己巳，高丽国遣使献方物。十二月癸巳，以<br /><br />&nbsp;&nbsp;&nbsp;&nbsp;边难未息，制父母陷异域，悉使婚宦。戊戌，以始兴郡为宋安郡。丙辰，护军将<br /><br />&nbsp;&nbsp;&nbsp;&nbsp;军张永迁职。<br /><br />&nbsp;&nbsp;&nbsp;&nbsp;七年春正月甲戌，置散骑奏举郎。二月癸巳，征南将军、荆州刺史巴陵王休<br /><br />&nbsp;&nbsp;&nbsp;&nbsp;若进号征西大将军、开府仪同三司。戊戌，置百梁、陇苏、永宁、安昌、富昌、<br /><br />&nbsp;&nbsp;&nbsp;&nbsp;南流郡，又分广、交州三郡，合九郡，立越州。己亥，以前将军刘康为平东将军。<br /><br />&nbsp;&nbsp;&nbsp;&nbsp;妖寇宋逸攻合肥，杀汝阴太守王穆之，郡县讨平之。甲寅，骠骑大将军、开府仪<br /><br />&nbsp;&nbsp;&nbsp;&nbsp;同三司、南徐州刺史晋平王休v薨。戊午，以征西大将军、荆州刺史巴陵王休若<br /><br />&nbsp;&nbsp;&nbsp;&nbsp;为征北大将军、南徐州刺史，湘州刺史建平王景素为荆州刺史。三月辛酉，索虏<br /><br />&nbsp;&nbsp;&nbsp;&nbsp;遣使献方物。壬戌，芮芮国遣使奉献。夏四月辛丑，减天下死罪一等，凡敕系悉<br /><br />&nbsp;&nbsp;&nbsp;&nbsp;遣之。甲辰，于南兖州置新平郡。癸丑，金紫光禄大夫张永领护军。五月戊午，<br /><br />&nbsp;&nbsp;&nbsp;&nbsp;司徒建安王休仁有罪，自杀。辛酉，以宁朔长史孙超之为广州刺史，尚书左仆射、<br /><br />&nbsp;&nbsp;&nbsp;&nbsp;扬州刺史王景文以刺史领中书监。庚午，以尚书右仆射袁粲为尚书令，新除吏部<br /><br />&nbsp;&nbsp;&nbsp;&nbsp;尚书褚渊为尚书左仆射。辛未，监吴郡王僧虔行湘州刺史。丙戌，追免晋平王休<br /><br />&nbsp;&nbsp;&nbsp;&nbsp;v为庶人。六月丁酉，以征南大将军、江州刺史桂阳王休范为骠骑大将军、南徐<br /><br />&nbsp;&nbsp;&nbsp;&nbsp;州刺史，征北大将军巴陵王休若为车骑大将军、江州刺史。甲辰，芮芮国遣使献<br /><br />&nbsp;&nbsp;&nbsp;&nbsp;方物。秋七月丁巳，罢散骑奏举郎。乙丑，新除车骑大将军、江州刺史巴陵王休<br /><br />&nbsp;&nbsp;&nbsp;&nbsp;若薨。桂阳王休范以新除骠骑大将军，还为江州。庚午，以第三皇子准为抚军将<br /><br />&nbsp;&nbsp;&nbsp;&nbsp;军。辛未，以太子詹事刘秉为南徐州刺史。戊寅，以宁朔将军沈怀明为南兖州刺<br /><br />&nbsp;&nbsp;&nbsp;&nbsp;史。乙酉，于冀州置西海郡。八月戊子，第八皇子跻继江夏文献王义恭。庚寅，<br /><br />&nbsp;&nbsp;&nbsp;&nbsp;以疾愈，大赦天下。冀州刺史刘崇智加青州刺史。戊戌，立第三皇子准为安成王。<br /><br />&nbsp;&nbsp;&nbsp;&nbsp;九月辛未，以越骑校尉周宁民为徐州刺史。冬十一月戊午，百济国遣使献方物。<br /><br />&nbsp;&nbsp;&nbsp;&nbsp;十二月丁酉，分豫州、南兖州立南豫州，以历阳太守王玄载为南豫州刺史。<br /><br />&nbsp;&nbsp;&nbsp;&nbsp;泰豫元年春正月甲寅朔，上有疾不朝会。以疾患未痊，故改元。赐孤老贫疾<br /><br />&nbsp;&nbsp;&nbsp;&nbsp;粟帛各有差。戊午，皇太子会万国于东宫，并受贡计。二月辛丑，以给事黄门侍<br /><br />&nbsp;&nbsp;&nbsp;&nbsp;郎王瞻为司州刺史。三月癸丑朔，林邑国遣使献方物。己未，中书监、扬州刺史<br /><br />&nbsp;&nbsp;&nbsp;&nbsp;王景文卒。夏四月辛卯，以抚军司马蔡那为益州刺史。癸巳，以右卫将军张兴为<br /><br />&nbsp;&nbsp;&nbsp;&nbsp;雍州刺史。己亥，上大渐。骠骑大将军、江州刺史桂阳王休范进位司空，尚书右<br /><br />&nbsp;&nbsp;&nbsp;&nbsp;仆射褚渊为护军将军，中领军刘壹由惺橛移蜕洌镇东将军蔡兴宗为征西将军、<br /><br />&nbsp;&nbsp;&nbsp;&nbsp;开府仪同三司、荆州刺史，镇军将军、郢州刺史沈攸之进号安西将军。诏曰：<br /><br />&nbsp;&nbsp;&nbsp;&nbsp;“朕自临御亿兆，仍属戎寇，虽每存弘化，而惠弗覃远，军国凋弊，刑讼未息。<br /><br />&nbsp;&nbsp;&nbsp;&nbsp;今大渐维危，载深矜叹，可缓徭优调，去繁就约。因改之宜，详有简衷。务以爱<br /><br />&nbsp;&nbsp;&nbsp;&nbsp;民为先，以宣朕遗意。”袁粲、褚渊、刘摇⒉绦俗凇⑸蜇之同被顾命。是日，<br /><br />&nbsp;&nbsp;&nbsp;&nbsp;上崩于景福殿，时年三十四。五月戊寅，葬临沂县莫府山高宁陵。<br /><br />&nbsp;&nbsp;&nbsp;&nbsp;帝少而和令，风姿端雅。早失所生，养于太后宫内。大明世，诸弟多被猜忌，<br /><br />&nbsp;&nbsp;&nbsp;&nbsp;唯上见亲，常侍路太后医药。好读书，爱文义，在藩时，撰《江左以来文章志》，<br /><br />&nbsp;&nbsp;&nbsp;&nbsp;又续卫所注《论语》二卷，行于世。及即大位，四方反叛，以宽仁待物。诸军<br /><br />&nbsp;&nbsp;&nbsp;&nbsp;帅有父兄子弟同逆者，并授以禁兵，委任不易，故众为之用，莫不尽力。平定天<br /><br />&nbsp;&nbsp;&nbsp;&nbsp;下，逆党多被全；其有才能者，并见授用，有如旧臣。才学之士，多蒙引进，参<br /><br />&nbsp;&nbsp;&nbsp;&nbsp;侍文籍，应对左右。于华林园芳堂讲《周易》，常自临听。末年好鬼神，多忌讳，<br /><br />&nbsp;&nbsp;&nbsp;&nbsp;言语文书，有祸败凶丧及疑似之言应回避者，数百千品，有犯必加罪戮。改“m”<br /><br />&nbsp;&nbsp;&nbsp;&nbsp;为马边瓜，亦以“m”字似“祸”字故也。以南苑借张永，云“且给三百年，期<br /><br />&nbsp;&nbsp;&nbsp;&nbsp;讫更启”。其事类皆如此。宣阳门，民间谓之白门，上以白门之名不祥，甚讳之。<br /><br />&nbsp;&nbsp;&nbsp;&nbsp;尚书右丞江谧尝误犯，上变色曰：“白汝家门！”谧稽颡谢，久之方释。太后停<br /><br />&nbsp;&nbsp;&nbsp;&nbsp;尸漆床先出东宫，上尝幸宫，见之怒甚，免中庶子官，职局以之坐者数十人。内<br /><br />&nbsp;&nbsp;&nbsp;&nbsp;外常虑犯触，人不自保。宫内禁忌尤甚，移床治壁，必先祭土神，使文士为文词<br /><br />&nbsp;&nbsp;&nbsp;&nbsp;祝策，如大祭飨。泰始、泰豫之际，更忍虐好杀，左右失旨忤意，往往有儇诙<br /><br />&nbsp;&nbsp;&nbsp;&nbsp;截者。时经略淮、泗，军旅不息，荒弊积久，府藏空竭。内外百官，并日料禄俸；<br /><br />&nbsp;&nbsp;&nbsp;&nbsp;而上奢费过度，务为雕侈。每所造制，必为正御三十副，御次、副又各三十，须<br /><br />&nbsp;&nbsp;&nbsp;&nbsp;一物辄造九十枚，天下骚然，民不堪命。其余事迹，别见众篇。亲近谗慝，剪落<br /><br />&nbsp;&nbsp;&nbsp;&nbsp;皇枝，宋氏之业，自此衰矣。<br /><br />&nbsp;&nbsp;&nbsp;&nbsp;史臣曰：圣人立法垂制，所以必称先王，盖由遗训余风，足以贻之来世也。<br /><br />&nbsp;&nbsp;&nbsp;&nbsp;太祖负南面，实有君人之懿焉，经国之义虽弘，而隆家之道不足。彭城王照不<br /><br />&nbsp;&nbsp;&nbsp;&nbsp;窥古，本无卓尔之资，徒见昆弟之义，未识君臣之礼，冀以此家情，行之国道，<br /><br />&nbsp;&nbsp;&nbsp;&nbsp;主猜而犹犯，恩薄而未悟，致以呵训之微行，遂成灭亲之大祸。开端树隙，垂之<br /><br />&nbsp;&nbsp;&nbsp;&nbsp;后人。虽天伦之重，义殊凡戚，而中人以下，情由恩变。至于易衣而出，分苦而<br /><br />&nbsp;&nbsp;&nbsp;&nbsp;食，与夫别宫异门，形疏事隔者，宜有降矣。太宗因易隙之情，据已行之典，剪<br /><br />&nbsp;&nbsp;&nbsp;&nbsp;落洪枝，愿不待虑。既而本根无庇，幼主孤立，神器以势弱倾移，灵命随乐推回<br /><br />&nbsp;&nbsp;&nbsp;&nbsp;改。斯盖履霜有渐，坚冰自至，所从来远也。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882267);">加入书签</a><a
                        href="882249.html">上一页</a>&larr;<a href="index.html">返回列表</a>&rarr;<a
                            href="882282.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882249.html"; var next_page = "882282.html"; var index_page = "index.html"; var sortid = "9"; var article_id = "13928"; var chapter_id = "882267"; var articlename = "宋书"; var chaptername = " 卷八 本纪第八"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>