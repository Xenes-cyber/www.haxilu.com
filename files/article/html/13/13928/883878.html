<!DOCTYPE html>
<html>
<head>
<meta charset="gbk" />
<title>宋书- 卷八十九 列传第四十九-在线阅读-哈西文学网</title>
<meta name="keywords" content="沈约，宋书， 卷八十九 列传第四十九全文， 卷八十九 列传第四十九在线阅读 哈西文学网" />
<meta name="description" content="哈西文学网提供沈约的宋书  卷八十九 列传第四十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883878.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883878.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九 列传第四十九</h1>
            <div class="link xb">
                <a href="883860.html">上一页</a>&larr;<a href="index.html">返回列表</a>&rarr;<a
                    href="883891.html">下一页</a></div>			
            <div id="BookText">&nbsp;&nbsp;&nbsp;&nbsp;◎袁粲<br /><br />&nbsp;&nbsp;&nbsp;&nbsp;袁粲，字景倩，陈郡阳夏人，太尉淑兄子也。父濯，扬州秀才，蚤卒。祖母<br /><br />&nbsp;&nbsp;&nbsp;&nbsp;哀其幼孤，名之曰愍孙。伯叔并当世荣显，而愍孙饥寒不足。母琅邪王氏，太尉<br /><br />&nbsp;&nbsp;&nbsp;&nbsp;长史诞之女也，躬事绩纺，以供朝夕。愍孙少好学，有清才，有欲与从兄婚者，<br /><br />&nbsp;&nbsp;&nbsp;&nbsp;伯父洵即父，曰：“不堪，政可与愍孙婚耳。”时愍孙在坐，流涕起出。蚤<br /><br />&nbsp;&nbsp;&nbsp;&nbsp;以操立志行见知。初为扬州从事，世祖安北、镇军、北中郎行参军，侍中郎主簿。<br /><br />&nbsp;&nbsp;&nbsp;&nbsp;世祖伐逆，转记室参军。及即位，除尚书吏部郎，太子右卫率，侍中。孝建元年，<br /><br />&nbsp;&nbsp;&nbsp;&nbsp;世祖率群臣并于中兴寺八关斋，中食竟，愍孙别与黄门郎张淹更进鱼肉食。尚书<br /><br />&nbsp;&nbsp;&nbsp;&nbsp;令何尚之奉法素谨，密以白世祖，世祖使御史中丞王谦之纠奏，并免官。二年，<br /><br />&nbsp;&nbsp;&nbsp;&nbsp;起为廷尉，太子中庶子，领右军将军。出为辅国将军、西阳王子尚北中郎长史、<br /><br />&nbsp;&nbsp;&nbsp;&nbsp;广陵太守，行兖州事。仍为永嘉王子仁冠军长史，将军、太守如故。<br /><br />&nbsp;&nbsp;&nbsp;&nbsp;大明元年，复为侍中，领射声校尉，封兴平县子，食邑五百户，事在《颜师<br /><br />&nbsp;&nbsp;&nbsp;&nbsp;伯传》。三年，坐纳山阴民丁彖文货，举为会稽郡孝廉，免官。寻为西阳王子尚<br /><br />&nbsp;&nbsp;&nbsp;&nbsp;抚军长史，又为中庶子，领左军将军。四年，出补豫章太守，加秩中二千石。五<br /><br />&nbsp;&nbsp;&nbsp;&nbsp;年，复还为侍中，领长水校尉，迁左卫将军，加给事中。七年，转吏部尚书，左<br /><br />&nbsp;&nbsp;&nbsp;&nbsp;卫如故。其年，皇太子冠，上临宴东宫，愍孙劝颜师伯酒；师伯不饮，愍孙因相<br /><br />&nbsp;&nbsp;&nbsp;&nbsp;裁辱。师伯见宠于上，上常嫌愍孙以寒素凌之，因此发怒，出为海陵太守。前废<br /><br />&nbsp;&nbsp;&nbsp;&nbsp;帝即位，除御史中丞，不拜。复为吏部尚书。永光元年，徙右卫将军，加给事中。<br /><br />&nbsp;&nbsp;&nbsp;&nbsp;景和元年，复入为侍中，领骁骑将军。太宗泰始元年，转司徒左长史，冠军将军，<br /><br />&nbsp;&nbsp;&nbsp;&nbsp;南东海太守。<br /><br />&nbsp;&nbsp;&nbsp;&nbsp;愍孙清整有风操，自遇甚厚，常著《妙德先生传》以续嵇康《高士传》以自<br /><br />&nbsp;&nbsp;&nbsp;&nbsp;况，曰：<br /><br />&nbsp;&nbsp;&nbsp;&nbsp;有妙德先生，陈国人也。气志渊虚，姿神清映，性孝履顺，栖冲业简，有舜<br /><br />&nbsp;&nbsp;&nbsp;&nbsp;之遗风。先生幼夙多疾，性疏懒，无所营尚，然九流百氏之言，雕龙谈天之艺，<br /><br />&nbsp;&nbsp;&nbsp;&nbsp;皆泛识其大归，而不以成名。家贫尝仕，非其好也。混其声迹，晦其心用，故深<br /><br />&nbsp;&nbsp;&nbsp;&nbsp;交或迕，俗察罔识。所处席门常掩，三径裁通，虽扬子寂漠，严叟沈冥，不是过<br /><br />&nbsp;&nbsp;&nbsp;&nbsp;也。修道遂志，终无得而称焉。<br /><br />&nbsp;&nbsp;&nbsp;&nbsp;又尝谓周旋人曰：“昔有一国，国中一水，号曰狂泉。国人饮此水，无不狂，<br /><br />&nbsp;&nbsp;&nbsp;&nbsp;唯国君穿井而汲，独得无恙。国人既并狂，反谓国主之不狂为狂。于是聚谋，共<br /><br />&nbsp;&nbsp;&nbsp;&nbsp;执国主，疗其狂疾。火艾针药，莫不毕具。国主不任其苦，于是到泉所酌水饮之，<br /><br />&nbsp;&nbsp;&nbsp;&nbsp;饮毕便狂。君臣大小，其狂若一，众乃欢然。我既不狂，难以独立，比亦欲试饮<br /><br />&nbsp;&nbsp;&nbsp;&nbsp;此水。”<br /><br />&nbsp;&nbsp;&nbsp;&nbsp;愍孙幼慕荀奉倩之为人，白世祖，求改名为粲，不许。至是言于太宗，乃改<br /><br />&nbsp;&nbsp;&nbsp;&nbsp;为粲，字景倩焉。二年，迁领军将军，仗士三十人入六门。其年，徙中书令，领<br /><br />&nbsp;&nbsp;&nbsp;&nbsp;太子詹事，增封三百户，固辞不受。三年，转尚书仆射，寻领吏部。五年，加中<br /><br />&nbsp;&nbsp;&nbsp;&nbsp;书令，又领丹阳尹。六年，上于华林园茅堂讲《周易》，粲为执经。又知东宫事，<br /><br />&nbsp;&nbsp;&nbsp;&nbsp;徙为右仆射。七年，领太子詹事，仆射如故。未拜，迁尚书令，丹阳尹如故。坐<br /><br />&nbsp;&nbsp;&nbsp;&nbsp;前选武卫将军江柳为江州刺史，柳有罪，降为守尚书令。<br /><br />&nbsp;&nbsp;&nbsp;&nbsp;太宗临崩，粲与褚渊、刘也⑹芄嗣，加班剑二十人，给鼓吹一部。后废帝<br /><br />&nbsp;&nbsp;&nbsp;&nbsp;即位，加兵五百人。帝未亲朝政，下诏曰：“比元序愆度，留熏耀晷，有伤秋稼，<br /><br />&nbsp;&nbsp;&nbsp;&nbsp;方贻民瘼。朕以眇疚，未弘政道，囹圄尚繁，枉滞犹积，晨兢夕厉，每恻于怀。<br /><br />&nbsp;&nbsp;&nbsp;&nbsp;尚书令可与执法以下，就讯众狱，使冤讼洗遂，困弊昭苏。颁下州郡，咸令无壅。”<br /><br />&nbsp;&nbsp;&nbsp;&nbsp;元徽元年，丁母忧，葬竟，摄令亲职，加卫将军，不受。敦逼备至，中使相望，<br /><br />&nbsp;&nbsp;&nbsp;&nbsp;粲终不受。性至孝，居丧毁甚，祖日及祥变，常发诏卫军断客。<br /><br />&nbsp;&nbsp;&nbsp;&nbsp;二年，桂阳王休范为逆，粲扶曳入殿，诏加兵自随，府置佐史。时兵难危急，<br /><br />&nbsp;&nbsp;&nbsp;&nbsp;贼已至南掖门，诸将意沮，咸莫能奋。粲慷慨谓诸将帅曰：“寇贼已逼，而众情<br /><br />&nbsp;&nbsp;&nbsp;&nbsp;离沮。孤子受先帝顾托，本以死报，今日当与褚护军同死社稷！”因命左右被马，<br /><br />&nbsp;&nbsp;&nbsp;&nbsp;辞色哀壮。于是陈显达等感激出战，贼即平殄。事宁，授中书监，即本号开府仪<br /><br />&nbsp;&nbsp;&nbsp;&nbsp;同三司，领司徒，以扬州解为府，固不肯移。<br /><br />&nbsp;&nbsp;&nbsp;&nbsp;三年，徙尚书令，卫军、开府如故，并固辞，服终乃受。加侍中，进爵为侯，<br /><br />&nbsp;&nbsp;&nbsp;&nbsp;又不受。时粲与齐王、褚渊、刘秉入直，平决万机，时谓之“四贵”。粲闲默寡<br /><br />&nbsp;&nbsp;&nbsp;&nbsp;言，不肯当事，主书每往谘决，或高咏对之，时立一意，则众莫能改。宅宇平素，<br /><br />&nbsp;&nbsp;&nbsp;&nbsp;器物取给。好饮酒，善吟讽，独酌园庭，以此自适。居负南郭，时杖策独游，素<br /><br />&nbsp;&nbsp;&nbsp;&nbsp;寡往来，门无杂客。及受遗当权，四方辐凑，闲居高卧，一无所接，谈客文士，<br /><br />&nbsp;&nbsp;&nbsp;&nbsp;所见不过一两人。<br /><br />&nbsp;&nbsp;&nbsp;&nbsp;顺帝即位，迁中书监，司徒、侍中如故。时齐王居东府，故使粲镇石头。粲<br /><br />&nbsp;&nbsp;&nbsp;&nbsp;素静退，每有朝命，多不即从，逼切不得已，然后方就。及诏移石头，即便顺旨。<br /><br />&nbsp;&nbsp;&nbsp;&nbsp;有周旋人解望气，谓粲曰：“石头气甚乖，往必有祸。”粲不答。又给油络通<br /><br />&nbsp;&nbsp;&nbsp;&nbsp;车，仗士五十人入殿。时齐王功高德重，天命有归，粲自以身受顾托，不欲事<br /><br />&nbsp;&nbsp;&nbsp;&nbsp;二姓，密有异图。丹阳尹刘秉，宋代宗室；前湘州刺史王蕴，太后兄子，素好武<br /><br />&nbsp;&nbsp;&nbsp;&nbsp;事，并虑不见容于齐王，皆与粲相结。将帅黄回、任候伯、孙昙、王宜兴、彭<br /><br />&nbsp;&nbsp;&nbsp;&nbsp;文之、卜伯兴等，并与粲合。<br /><br />&nbsp;&nbsp;&nbsp;&nbsp;升明元年，荆州刺史沈攸之举兵，齐王自诣粲，粲称疾不见。粲宗人通直郎<br /><br />&nbsp;&nbsp;&nbsp;&nbsp;袁达以为不宜示异同，粲曰：“彼若以主幼时艰，与桂阳时不异，劫我入台，便<br /><br />&nbsp;&nbsp;&nbsp;&nbsp;无辞以拒。一如此，不复得出矣。”时齐王入屯朝堂，秉从父弟领军将军韫入直<br /><br />&nbsp;&nbsp;&nbsp;&nbsp;门下省，伯兴为直阁，黄回诸将皆率军出新亭。粲谋克日矫太后令，使韫、伯兴<br /><br />&nbsp;&nbsp;&nbsp;&nbsp;率宿卫兵攻齐王于朝堂，回率军来应。秉、候伯等并赴石头，本期夜发。其日秉<br /><br />&nbsp;&nbsp;&nbsp;&nbsp;b扰不知所为，晡后便束装，未暗，载妇女席卷就粲，由此事泄。先是，齐王<br /><br />&nbsp;&nbsp;&nbsp;&nbsp;遣将薛渊、苏烈、王天生等领兵戍石头，云以助粲，实御之也。又令腹心王敬则<br /><br />&nbsp;&nbsp;&nbsp;&nbsp;为直阁，与伯兴共总禁兵。王蕴闻秉已奔，叹曰：“今年事败矣！”时齐王使蕴<br /><br />&nbsp;&nbsp;&nbsp;&nbsp;募人，已得数百，乃狼狈率部曲向石头。本期开南门，时已暗夜，薛渊等据门射<br /><br />&nbsp;&nbsp;&nbsp;&nbsp;之，蕴谓粲已败，即便散走。齐王以报敬则，率所领收蕴杀之，并诛伯兴。又遣<br /><br />&nbsp;&nbsp;&nbsp;&nbsp;军主戴僧静向石头助薛渊，自仓门得入。时粲与秉等列兵登东门，僧静分兵攻府<br /><br />&nbsp;&nbsp;&nbsp;&nbsp;西门。粲与秉欲还赴府，既下城，列烛自照，僧静挺身暗往，粲子最觉有异人，<br /><br />&nbsp;&nbsp;&nbsp;&nbsp;以身卫粲，僧静直前斩之，父子俱殒，左右各分散。粲死时，年五十八。任候伯<br /><br />&nbsp;&nbsp;&nbsp;&nbsp;等其夜并乘轻舸，自新亭赴石头，闻粲败，乃驰还；其后并诛。秉事在《宗室传》。<br /><br />&nbsp;&nbsp;&nbsp;&nbsp;齐永明元年，诏曰：“昔魏矜袁绍，恩给丘坟；晋亮两王，荣覃余裔。斯盖<br /><br />&nbsp;&nbsp;&nbsp;&nbsp;怀旧流仁，原心兴宥，二代弘义，前载美谈。袁粲、刘秉，并与先朝同奖宋室；<br /><br />&nbsp;&nbsp;&nbsp;&nbsp;沈攸之于景和之世，特有乃心，虽末节不终，而始诚可录。岁月弥往，宜沾优隆。<br /><br />&nbsp;&nbsp;&nbsp;&nbsp;粲、秉前年改葬，茔兆未修，材官可为经略，粗合周礼。攸之及其诸子丧柩在西，<br /><br />&nbsp;&nbsp;&nbsp;&nbsp;可符荆州以时致送，还反旧墓，在所营葬事。”<br /><br />&nbsp;&nbsp;&nbsp;&nbsp;史臣曰：辟运创基，非机变无以通其务；世及继体，非忠贞无以守其业。辟<br /><br />&nbsp;&nbsp;&nbsp;&nbsp;运之君，千载一有，世及之主，无乏于时，囗囗须机变之用短，资忠贞之路长也。<br /><br />&nbsp;&nbsp;&nbsp;&nbsp;故汉室囗囗，文举不屈曹氏；魏鼎将移，夏侯义不北面。若悉以二子为心，则两<br /><br />&nbsp;&nbsp;&nbsp;&nbsp;代宜不亡矣。袁粲清标简贵，任属负图，朝野之望虽隆，然未以大节许也。及其<br /><br />&nbsp;&nbsp;&nbsp;&nbsp;赴危亡，审存灭，岂所谓义重于生乎！虽不达天命，而其道有足怀者。昔王经被<br /><br />&nbsp;&nbsp;&nbsp;&nbsp;旌于晋世，粲等亦改葬于圣朝，盛代同符，美矣！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883878);">加入书签</a><a
                        href="883860.html">上一页</a>&larr;<a href="index.html">返回列表</a>&rarr;<a
                            href="883891.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883860.html"; var next_page = "883891.html"; var index_page = "index.html"; var sortid = "9"; var article_id = "13928"; var chapter_id = "883878"; var articlename = "宋书"; var chaptername = " 卷八十九 列传第四十九"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>