<!DOCTYPE html>
<html>
<head>
<meta charset="gbk" />
<title>宋书- 卷二 本纪第二-在线阅读-哈西文学网</title>
<meta name="keywords" content="沈约，宋书， 卷二 本纪第二全文， 卷二 本纪第二在线阅读 哈西文学网" />
<meta name="description" content="哈西文学网提供沈约的宋书  卷二 本纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882152.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882152.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 本纪第二</h1>
            <div class="link xb">
                <a href="882120.html">上一页</a>&larr;<a href="index.html">返回列表</a>&rarr;<a
                    href="882164.html">下一页</a></div>			
            <div id="BookText">&nbsp;&nbsp;&nbsp;&nbsp;◎武帝中<br /><br />&nbsp;&nbsp;&nbsp;&nbsp;七年正月己未，振旅于京师，改授大将军、扬州牧，给班剑二十人，本官悉<br /><br />&nbsp;&nbsp;&nbsp;&nbsp;如故，固辞。凡南北征伐战亡者，并列上赙赠。尸丧未反，遣主帅迎接，致还本<br /><br />&nbsp;&nbsp;&nbsp;&nbsp;土。二月，卢循至番禺，为孙季高所破，收余众南走。刘藩、孟怀玉斩徐道覆于<br /><br />&nbsp;&nbsp;&nbsp;&nbsp;始兴。<br /><br />&nbsp;&nbsp;&nbsp;&nbsp;晋自中兴以来，治纲大弛，权门并兼，强弱相凌，百姓流离，不得保其产业。<br /><br />&nbsp;&nbsp;&nbsp;&nbsp;桓玄颇欲厘改，竟不能行。公既作辅，大示轨则，豪强肃然，远近知禁。至是，<br /><br />&nbsp;&nbsp;&nbsp;&nbsp;会稽余姚虞亮复藏匿亡命千余人，公诛亮，免会稽内史司马休之。<br /><br />&nbsp;&nbsp;&nbsp;&nbsp;天子又申前命，公固辞。于是改授太尉、中书监，乃受命。奉送黄钺，解冀<br /><br />&nbsp;&nbsp;&nbsp;&nbsp;州。交州刺史杜慧度斩卢循，传首京师。先是，诸州郡所遣秀才、孝廉，多非其<br /><br />&nbsp;&nbsp;&nbsp;&nbsp;人，公表天子，申明旧制，依旧策试。<br /><br />&nbsp;&nbsp;&nbsp;&nbsp;征西将军、荆州刺史道规疾患求归。八年四月，改授豫州刺史，以后将军、<br /><br />&nbsp;&nbsp;&nbsp;&nbsp;豫州刺史刘毅代之。毅与公俱举大义，兴复晋室，自谓京城、广陵，功业足以相<br /><br />&nbsp;&nbsp;&nbsp;&nbsp;抗。虽权事推公，而心不服也。毅既有雄才大志，厚自矜许，朝士素望者多归之。<br /><br />&nbsp;&nbsp;&nbsp;&nbsp;与尚书仆射谢混、丹阳尹郗僧施并深相结。及西镇江陵，豫州旧府，多割以自随，<br /><br />&nbsp;&nbsp;&nbsp;&nbsp;请僧施为南蛮校尉。既知毅不能居下，终为异端，密图之。毅至西，称疾笃，表<br /><br />&nbsp;&nbsp;&nbsp;&nbsp;求从弟兖州刺史藩以为副贰，伪许焉。九月，藩入朝，公命收藩及谢混，并于狱<br /><br />&nbsp;&nbsp;&nbsp;&nbsp;赐死。自表讨毅，又假黄钺，率诸军西征。以前镇军将军司马休之为平西将军、<br /><br />&nbsp;&nbsp;&nbsp;&nbsp;荆州刺史，兖州刺史道怜镇丹徒，豫州刺史诸葛长民监太尉留府事，加太尉司马，<br /><br />&nbsp;&nbsp;&nbsp;&nbsp;丹阳尹刘穆之建威将军，配以实力。壬午，发自京师。遣参军王镇恶、龙骧将军<br /><br />&nbsp;&nbsp;&nbsp;&nbsp;蒯恩前袭江陵。十月，镇恶克江陵，毅及党与皆伏诛。十一月己卯，公至江陵，<br /><br />&nbsp;&nbsp;&nbsp;&nbsp;下书曰：<br /><br />&nbsp;&nbsp;&nbsp;&nbsp;夫去弊拯民，必存简恕，舍网修纲，虽烦易理。江、荆凋残，刑政多阙；顷<br /><br />&nbsp;&nbsp;&nbsp;&nbsp;年事故，绥抚未周。遂令百姓疲匮，岁月滋甚，财伤役困，虑不幸生。凋残之余，<br /><br />&nbsp;&nbsp;&nbsp;&nbsp;而不减旧，刻剥征求，不循政道。宰莅之司，或非良干，未能菲躬俭，苟求盈给，<br /><br />&nbsp;&nbsp;&nbsp;&nbsp;积习生常，渐不知改。<br /><br />&nbsp;&nbsp;&nbsp;&nbsp;近因戎役，来涉二州，践境亲民，愈见其瘼；思欲振其所急，恤其所苦。凡<br /><br />&nbsp;&nbsp;&nbsp;&nbsp;租税调役，悉宜以见户为正。州郡县屯田池塞，诸非军国所资，利人守宰者，今<br /><br />&nbsp;&nbsp;&nbsp;&nbsp;一切除之。州郡县吏，皆依尚书定制实户置。台调癸卯梓材，庚子皮毛，可悉停<br /><br />&nbsp;&nbsp;&nbsp;&nbsp;省，别量所出。巴陵均折度支，依旧兵运。原五岁刑已下，凡所质录贼家余口，<br /><br />&nbsp;&nbsp;&nbsp;&nbsp;亦悉原放。<br /><br />&nbsp;&nbsp;&nbsp;&nbsp;以荆州十郡为湘州，公乃进督，以西阳太守朱龄石为益州刺史，率众伐蜀。<br /><br />&nbsp;&nbsp;&nbsp;&nbsp;进公太傅、扬州牧，加羽葆鼓吹，班剑二十人。<br /><br />&nbsp;&nbsp;&nbsp;&nbsp;九年二月乙丑，公至自江陵。初，诸葛长民贪淫骄横，为士民所患苦。公以<br /><br />&nbsp;&nbsp;&nbsp;&nbsp;其同大义，优容之。刘毅既诛，长民谓所亲曰：“昔年醢彭越，今年诛韩信，祸<br /><br />&nbsp;&nbsp;&nbsp;&nbsp;其至矣。”将谋作乱。公克期至京邑，而每淹留不进，公卿以下频日奉候于新亭，<br /><br />&nbsp;&nbsp;&nbsp;&nbsp;长民亦骤出。既而公轻舟密至，已还东府矣。长民到门，引前，却人闲语，凡平<br /><br />&nbsp;&nbsp;&nbsp;&nbsp;生于长民所不尽者，皆与及之；长民甚说。已密命左右壮士丁J等自幔后出，<br /><br />&nbsp;&nbsp;&nbsp;&nbsp;于坐拉焉。长民坠床，又于地殴之，死于床侧。舆尸付廷尉；并诛其弟黎民。<br /><br />&nbsp;&nbsp;&nbsp;&nbsp;午骁勇有气力，时人为之语曰：“勿跋扈，付丁J。”<br /><br />&nbsp;&nbsp;&nbsp;&nbsp;先是，山湖川泽，皆为豪强所专，小民薪采渔钓，皆责税直，至是禁断之。<br /><br />&nbsp;&nbsp;&nbsp;&nbsp;时民居未一，公表曰：<br /><br />&nbsp;&nbsp;&nbsp;&nbsp;臣闻先王制治，九土攸序；分境画疆，各安其居；在昔盛世，人无迁业，故<br /><br />&nbsp;&nbsp;&nbsp;&nbsp;井田之制，三代以隆。秦革斯政，汉遂不改；富强兼并，于是为弊。然九服弗扰，<br /><br />&nbsp;&nbsp;&nbsp;&nbsp;所托成旧，在汉西京，大迁田、景之族，以实关中，即以三辅为乡闾，不复系之<br /><br />&nbsp;&nbsp;&nbsp;&nbsp;于齐、楚。自永嘉播越，爰托淮、海，朝有匡复之算，民怀思本之心，经略之图，<br /><br />&nbsp;&nbsp;&nbsp;&nbsp;日不暇给。是以宁民绥治，犹有未遑。及至大司马桓温，以民无定本，伤治为深，<br /><br />&nbsp;&nbsp;&nbsp;&nbsp;庚戌土断，以一其业。于时财阜国丰，实由于此。自兹迄今，弥历年载，画一之<br /><br />&nbsp;&nbsp;&nbsp;&nbsp;制，渐用颓弛。杂居流寓，闾伍弗修，王化所以未纯，民瘼所以犹在。<br /><br />&nbsp;&nbsp;&nbsp;&nbsp;臣荷重任，耻责实深，自非改调解张，无以济治。夫人情滞常，难与虑始，<br /><br />&nbsp;&nbsp;&nbsp;&nbsp;所谓父母之邦以为桑梓者，诚以生焉终焉，敬爱所托耳。今所居累世，坟垄成行，<br /><br />&nbsp;&nbsp;&nbsp;&nbsp;敬恭之诚，岂不与事而至。请准庚戌土断之科，庶子本所弘，稍与事著。然后率<br /><br />&nbsp;&nbsp;&nbsp;&nbsp;之以仁义，鼓之以威武，超大江而跨黄河，抚九州而复旧土，则恋本之志，乃速<br /><br />&nbsp;&nbsp;&nbsp;&nbsp;由于当年，在始暂勤，要终所以能易。伏惟陛下，垂矜万民，怜其所失，永怀<br /><br />&nbsp;&nbsp;&nbsp;&nbsp;《鸿雁》之诗，思隆中兴之业。既委臣以国重，期臣以宁济，若所启合允，请付<br /><br />&nbsp;&nbsp;&nbsp;&nbsp;外施行。<br /><br />&nbsp;&nbsp;&nbsp;&nbsp;于是依界土断，唯徐、兖、青三州居晋陵者，不在断例。诸流寓郡县，多被<br /><br />&nbsp;&nbsp;&nbsp;&nbsp;并省。以公领镇西将军、豫州刺史。公固让太傅、州牧及班剑，奉还黄钺。七月，<br /><br />&nbsp;&nbsp;&nbsp;&nbsp;朱龄石平蜀，斩伪蜀王谯纵，传首京师。九月，封公次子义真为桂阳县公，以赏<br /><br />&nbsp;&nbsp;&nbsp;&nbsp;平齐及定卢循也。天子重申前命，授公太傅、扬州牧，加羽葆、鼓吹、班剑二十<br /><br />&nbsp;&nbsp;&nbsp;&nbsp;人。将吏百余敦劝，乃受羽葆、鼓吹、班剑，余固辞。十年，息民简役。筑东府，<br /><br />&nbsp;&nbsp;&nbsp;&nbsp;起府舍。<br /><br />&nbsp;&nbsp;&nbsp;&nbsp;平西将军、荆州刺史司马休之，宗室之重，又得江汉人心，公疑其有异志。<br /><br />&nbsp;&nbsp;&nbsp;&nbsp;而休之兄子谯王文思在京师，招集轻侠，公执文思送还休之，令自为其所。休之<br /><br />&nbsp;&nbsp;&nbsp;&nbsp;表废文思，并与公书陈谢。十一年正月，公收休之子文宝、兄子文祖，并于狱赐<br /><br />&nbsp;&nbsp;&nbsp;&nbsp;死。率众军西讨，复加黄钺，领荆州刺史。辛巳，发京师，以中军将军道怜监留<br /><br />&nbsp;&nbsp;&nbsp;&nbsp;府事。休之上表自陈曰：<br /><br />&nbsp;&nbsp;&nbsp;&nbsp;臣闻运不常一，治乱代有，阳九既谢，圮终则泰。昔篡臣肆逆，皇纲绝纽。<br /><br />&nbsp;&nbsp;&nbsp;&nbsp;十世未改，鼎祚再隆。太尉臣讳威武明断，首建义旗，除荡元凶，皇居反正。布<br /><br />&nbsp;&nbsp;&nbsp;&nbsp;衣匹夫，匡复社稷，南剿卢循，北定广固，千载以来，功无与等。由是四海归美，<br /><br />&nbsp;&nbsp;&nbsp;&nbsp;朝野推崇。既位穷台牧，权倾人主，不能以道处功，恃宠骄溢。自以酬赏既极，<br /><br />&nbsp;&nbsp;&nbsp;&nbsp;便情在无上；刑戮逆滥，政用暴苛。问鼎之迹日彰，人臣之礼顿缺。陛下四时膳<br /><br />&nbsp;&nbsp;&nbsp;&nbsp;御，触事县空，宫省供奉，十不一在。皇后寝疾之际，汤药不周；手与家书，多<br /><br />&nbsp;&nbsp;&nbsp;&nbsp;所求告。皆是朝士共所闻见，莫不伤怀愤叹，口不敢言。前扬州刺史元显第五息<br /><br />&nbsp;&nbsp;&nbsp;&nbsp;法兴，桓玄之衅，逃远于外，王路既开，始得归本。太傅之胤，绝而复兴，凡在<br /><br />&nbsp;&nbsp;&nbsp;&nbsp;有怀，谁不感庆。讳吞噬之心，不避轻重，以法兴聪敏明慧，必为民望所归；芳<br /><br />&nbsp;&nbsp;&nbsp;&nbsp;兰既茂，内怀憎恶，乃妄扇异言，无罪即戮。大司马臣德文及王妃公主，情计切<br /><br />&nbsp;&nbsp;&nbsp;&nbsp;逼，并狼狈请命，逆肆祸毒，誓不矜许，冤酷之痛，感动行路。自以地卑位重，<br /><br />&nbsp;&nbsp;&nbsp;&nbsp;荷恩崇大，乃以庶孽与德文嫡婚，致兹非偶，实由威逼。故卫将军刘毅、右将军<br /><br />&nbsp;&nbsp;&nbsp;&nbsp;刘藩、前将军诸葛长民、尚书仆射谢混、南蛮校尉郗僧施，或盛勋德胤，令望在<br /><br />&nbsp;&nbsp;&nbsp;&nbsp;身，皆社稷辅弼，协赞所寄，无罪无辜，一旦夷灭。猜忍之性，终古所希。<br /><br />&nbsp;&nbsp;&nbsp;&nbsp;臣自惟门户衰破，赖之获存，皇家所重，终古难匹。是以公私归冯，事尽祗<br /><br />&nbsp;&nbsp;&nbsp;&nbsp;顺。再授荆州，辄苦陈告。自以才弱位隆，不宜久荷分陕，屡求解任，必不见听。<br /><br />&nbsp;&nbsp;&nbsp;&nbsp;前经携侍老母，半家俱西，凡诸子侄，悉留京辇。臣兄子谯王文思，虽年少常人，<br /><br />&nbsp;&nbsp;&nbsp;&nbsp;粗免咎悔，性好交游，未知防远，群丑交构，为其风声。讳遂翦戮人士，远送文<br /><br />&nbsp;&nbsp;&nbsp;&nbsp;思。臣顺其此旨，表送章节，请废文思，改袭大宗，遣息文宝送女东归。自谓推<br /><br />&nbsp;&nbsp;&nbsp;&nbsp;诚奉顺，理不过此。岂意讳包藏祸心，遂见讨伐，加恶文思，构生罪衅。群小之<br /><br />&nbsp;&nbsp;&nbsp;&nbsp;言，远近g<口沓>，而臣纯愚，暗信必谓不然。寻臣府司马张茂度狼狈东归，南<br /><br />&nbsp;&nbsp;&nbsp;&nbsp;平太守檀范之复以此月三日委郡叛逆，寻有审问，东军已上。讳今此举，非有怨<br /><br />&nbsp;&nbsp;&nbsp;&nbsp;憎，正以臣王室之干，位居藩岳，时贤既尽，唯臣独存，规以翦灭，成其篡杀。<br /><br />&nbsp;&nbsp;&nbsp;&nbsp;镇北将军臣宗之、青州刺史臣敬宣，并是讳所深忌惮，欲以次除荡，然后倾移天<br /><br />&nbsp;&nbsp;&nbsp;&nbsp;日，于事可易。<br /><br />&nbsp;&nbsp;&nbsp;&nbsp;今荆、雍义徒，不召而集，子来之众，其会如林，岂臣无德所能绥致？盖七<br /><br />&nbsp;&nbsp;&nbsp;&nbsp;庙之灵，理贯幽显，辄授文思振武将军、南郡太守，宗之子竟陵太守鲁轨进号辅<br /><br />&nbsp;&nbsp;&nbsp;&nbsp;国将军。臣今与宗之亲御大众，出据江津，案甲抗威，随宜应赴。今绛旗所指，<br /><br />&nbsp;&nbsp;&nbsp;&nbsp;唯讳兄弟父子而已。须克荡寇逆，寻续驰闻。由臣轻弱，致讳凌横，上惭俯愧，<br /><br />&nbsp;&nbsp;&nbsp;&nbsp;无以厝颜。<br /><br />&nbsp;&nbsp;&nbsp;&nbsp;休之府录事参军韩延之，故吏也，有干用才能。公未至江陵，密使与之书曰：<br /><br />&nbsp;&nbsp;&nbsp;&nbsp;“文思事源，远近所知，去秋遣康之送还司马军者，推至公之极也。而了不逊愧，<br /><br />&nbsp;&nbsp;&nbsp;&nbsp;又无表疏，文思经正不反，此是天地之不容。吾受命西讨，止其父子而已。彼土<br /><br />&nbsp;&nbsp;&nbsp;&nbsp;侨旧，为所驱逼，一无所问。往年郗僧施、谢邵、任集之等，交构积岁，专为刘<br /><br />&nbsp;&nbsp;&nbsp;&nbsp;毅谋主，所以至此。卿等诸人，一时逼迫，本无纤衅。吾处怀期物，自有由来。<br /><br />&nbsp;&nbsp;&nbsp;&nbsp;今在近路，正是诸人归身之日。若大军登道，交锋接刃，兰艾吾诚不分，故具示<br /><br />&nbsp;&nbsp;&nbsp;&nbsp;意，并同怀诸人。”延之报曰：<br /><br />&nbsp;&nbsp;&nbsp;&nbsp;承亲率戎马，远履西畿，阖境士庶，莫不`骇。何者？莫知师出之名故也。<br /><br />&nbsp;&nbsp;&nbsp;&nbsp;今辱来疏，始知以谯王前事，良增叹息。司马平西体国忠贞，款爱待物，当于古<br /><br />&nbsp;&nbsp;&nbsp;&nbsp;人中求耳。以君公有匡复之勋，家国蒙赖，推德委诚，每事询仰。谯王往以微事<br /><br />&nbsp;&nbsp;&nbsp;&nbsp;见劾，犹自表逊位；况以大过而当默然邪！但康之前言有所不尽，故重使胡道谘<br /><br />&nbsp;&nbsp;&nbsp;&nbsp;白所怀。道未及反，已奏表废之，所不尽者命耳。推寄相与之怀，正当如此？有<br /><br />&nbsp;&nbsp;&nbsp;&nbsp;何不可，便兴兵戈。自义旗秉权以来，四方方伯，谁敢不先相谘畴，而径表天子<br /><br />&nbsp;&nbsp;&nbsp;&nbsp;邪？谯王为宰相所责，又表废之，经正何归，表使何因，可谓“欲加之罪，其无<br /><br />&nbsp;&nbsp;&nbsp;&nbsp;辞乎”！<br /><br />&nbsp;&nbsp;&nbsp;&nbsp;刘讳足下，海内之人，谁不见足下此心，而复欲欺诳国士！天地所不容，在<br /><br />&nbsp;&nbsp;&nbsp;&nbsp;彼不在此矣。来示言“处怀期物，自有由来”。今伐人之君，啖人以利，真可谓<br /><br />&nbsp;&nbsp;&nbsp;&nbsp;“处怀期物，自有由来”者矣。刘藩死于闾阖之内；诸葛毙于左右之手；甘言诧<br /><br />&nbsp;&nbsp;&nbsp;&nbsp;方伯，袭之以轻兵，遂使席上靡款怀之士，阃外无自信诸侯，以是为得算，良可<br /><br />&nbsp;&nbsp;&nbsp;&nbsp;耻也。贵府将佐及朝廷贤德，寄性命以过日，心企太平久矣。吾诚鄙劣，尝闻道<br /><br />&nbsp;&nbsp;&nbsp;&nbsp;于君子。以平西之至德，宁可无授命之臣乎！未能自投虎口，比迹郗、任之徒明<br /><br />&nbsp;&nbsp;&nbsp;&nbsp;矣。假令天长丧乱，九流浑浊，当与臧洪游于地下，不复多言。<br /><br />&nbsp;&nbsp;&nbsp;&nbsp;公视书叹息，以示诸佐曰：“事人当如此。”三月，军次江陵。初，雍州刺<br /><br />&nbsp;&nbsp;&nbsp;&nbsp;史鲁宗之常虑不为公所容，与休之相结，至是率其子竟陵太守轨会于江陵。江夏<br /><br />&nbsp;&nbsp;&nbsp;&nbsp;太守刘虔之邀之，军败见杀。公命彭城内史徐逵之、参军王允之出江夏口，复为<br /><br />&nbsp;&nbsp;&nbsp;&nbsp;轨所败，并没。时公军泊马头，即日率众军济江，躬督诸将登岸，莫不奋踊争先。<br /><br />&nbsp;&nbsp;&nbsp;&nbsp;休之众溃，与轨等奔襄阳。江陵平，加领南蛮校尉。<br /><br />&nbsp;&nbsp;&nbsp;&nbsp;将拜，值四废日，佐史郑鲜之、褚叔度、王弘、傅亮白迁日，不许。下书曰：<br /><br />&nbsp;&nbsp;&nbsp;&nbsp;“此州积弊，事故相仍，民疲田芜，杼轴空匮。加以旧章乖昧，事役频苦，童耄<br /><br />&nbsp;&nbsp;&nbsp;&nbsp;夺养，老稚服戎，空户从役，或越绋应召，每永怀民瘼，宵分忘寝，诚宜蠲除苛<br /><br />&nbsp;&nbsp;&nbsp;&nbsp;政，弘兹简惠。庶令凋风弊政，与事而新，宁一之化，成于期月。荆、雍二州，<br /><br />&nbsp;&nbsp;&nbsp;&nbsp;西局、蛮府吏及军人年十二以还，六十以上，及扶养孤幼，单丁大艰，悉仰遣之。<br /><br />&nbsp;&nbsp;&nbsp;&nbsp;穷独不能存者，给其长赈。府州久勤将吏，依劳铨序；并除今年租税。”<br /><br />&nbsp;&nbsp;&nbsp;&nbsp;四月，公复率众进讨，至襄阳，休之奔羌。天子复重申前命，授太傅、扬州<br /><br />&nbsp;&nbsp;&nbsp;&nbsp;牧，剑履上殿，入朝不趋，赞拜不名，加前部羽葆、鼓吹，置左右长史、司马、<br /><br />&nbsp;&nbsp;&nbsp;&nbsp;从事中郎四人。封公第三子义隆为北彭城县公。以中军将军道怜为荆州刺史。八<br /><br />&nbsp;&nbsp;&nbsp;&nbsp;月甲子，公至自江陵，奉还黄钺，固辞太傅、州牧、前部羽葆、鼓吹，其余受命。<br /><br />&nbsp;&nbsp;&nbsp;&nbsp;朝议以公道尊勋重，不宜复施敬护军，既加殊礼，奏事不复称名，以世子为兖州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;十二年正月，诏公依旧辟士，加领平北将军、兖州刺史。增都督南秦，凡二<br /><br />&nbsp;&nbsp;&nbsp;&nbsp;十二州。公以平北文武寡少，不宜别置，于是罢平北府，以并大府，以世子为豫<br /><br />&nbsp;&nbsp;&nbsp;&nbsp;州刺史。三月，加公中外大都督。<br /><br />&nbsp;&nbsp;&nbsp;&nbsp;初，公平齐，仍有定关、洛之意，值卢循侵逼，故其事不谐。荆、雍既平，<br /><br />&nbsp;&nbsp;&nbsp;&nbsp;方谋外略。会羌主姚兴死，子泓立，兄弟相杀，关中扰乱，公乃戒严北讨。加领<br /><br />&nbsp;&nbsp;&nbsp;&nbsp;征西将军、司豫二州刺史。以世子为徐、兖二州刺史。下书曰：“吾倡大义，首<br /><br />&nbsp;&nbsp;&nbsp;&nbsp;自本州，克复皇祚，遂建勋烈。外夷偷校内清奸宄，皆邦人州党竭诚尽力之效<br /><br />&nbsp;&nbsp;&nbsp;&nbsp;也。情若风霜，义贯金石。今当奉辞西旆，有事关、河，弱嗣叨蒙，复忝今授，<br /><br />&nbsp;&nbsp;&nbsp;&nbsp;情事缠绵，可谓深矣。顷军国务殷，刑辟未息。眷言怀之，能不多叹。其犯罪五<br /><br />&nbsp;&nbsp;&nbsp;&nbsp;岁以还，可一原遣。文武劳满未蒙荣转者，便随班序报。”<br /><br />&nbsp;&nbsp;&nbsp;&nbsp;公受中外都督及司州，并辞大司马琅邪王礼敬，朝议从之。公欲以义声怀远，<br /><br />&nbsp;&nbsp;&nbsp;&nbsp;奉琅邪王北伐。五月，羌伪黄门侍郎尹冲率兄弟归顺。又加公北雍州刺史，前部<br /><br />&nbsp;&nbsp;&nbsp;&nbsp;羽葆、鼓吹，增班剑为四十人，解中书监。八月丁巳，率大众发京师。以世子为<br /><br />&nbsp;&nbsp;&nbsp;&nbsp;中军将军，监太尉留府事。尚书右仆射刘穆之为左仆射，领监军、中军二府军司，<br /><br />&nbsp;&nbsp;&nbsp;&nbsp;入居东府，总摄内外。九月，公次于彭城，加领徐州刺史。<br /><br />&nbsp;&nbsp;&nbsp;&nbsp;先是，遣冠军将军檀道济、龙骧将军王镇恶步向许、洛，羌缘道屯守，皆望<br /><br />&nbsp;&nbsp;&nbsp;&nbsp;风降服。伪兖州刺史韦华先据仓垣，亦率众归顺。公又遣北兖刺史王仲德先以水<br /><br />&nbsp;&nbsp;&nbsp;&nbsp;军入河。仲德破索虏于东郡凉城，进平滑台。十月，众军至洛阳，围金墉。泓弟<br /><br />&nbsp;&nbsp;&nbsp;&nbsp;伪平南将军睬虢担送于京师，修复晋五陵，置守卫。天子诏曰：<br /><br />&nbsp;&nbsp;&nbsp;&nbsp;夫嵩、岱配极，则乾道增辉；藩岳作屏，则帝王成务。是以夏、殷资昆、彭<br /><br />&nbsp;&nbsp;&nbsp;&nbsp;之伯，有周倚齐、晋之辅。鉴诸前典，仪刑万代，翼治扶危，靡不由此。<br /><br />&nbsp;&nbsp;&nbsp;&nbsp;太尉公命世天纵，齐圣广渊，明烛四方，道光宇宙。爰自囗囗初迪，则投勤<br /><br />&nbsp;&nbsp;&nbsp;&nbsp;王国，妖蝥孔炽，则功存社稷。固以四维是荷，万邦攸赖者矣。暨桓玄c逆，倾<br /><br />&nbsp;&nbsp;&nbsp;&nbsp;荡四海。公深秉大节，灵武霆震，弘济朕躬，再造王室。每惟勋德，铭于厥心，<br /><br />&nbsp;&nbsp;&nbsp;&nbsp;遂北清海、岱，南夷百越，荆、雍稽服，庸、氓顺轨，克黜方难，式遏寇虐。及<br /><br />&nbsp;&nbsp;&nbsp;&nbsp;阿衡王猷，班序内外，仰兴绝风，傍嗣逸业。秉礼以整俗，遵王以垂训，声教远<br /><br />&nbsp;&nbsp;&nbsp;&nbsp;被，无思不洽。爰暨木居海处之酋，被发雕题之长，莫不忘其陋险，九译来庭，<br /><br />&nbsp;&nbsp;&nbsp;&nbsp;此盖播诸徽策，靡究其详者也。曩者永嘉不纲，诸夏幅裂，终古帝居，沦胥戎虏，<br /><br />&nbsp;&nbsp;&nbsp;&nbsp;永言园陵，率土同慕。公明发遐慨，抚机电征，亲董侯伯，棱威致讨。旗魇淄浚<br /><br />&nbsp;&nbsp;&nbsp;&nbsp;则八表响震；偏师先路，则多垒云彻。旧都载清，五陵复礼，百城屈膝，千落影<br /><br />&nbsp;&nbsp;&nbsp;&nbsp;从。自篇籍所载，生民以来，勋德懋功，未有若此之盛者也。<br /><br />&nbsp;&nbsp;&nbsp;&nbsp;昔周、吕佐睿圣之主，因三分之形，把旄仗钺，一时指麾，皆大启疆宇，跨<br /><br />&nbsp;&nbsp;&nbsp;&nbsp;州兼国。其在桓、文，方兹尤俭，然亦显被宠章，光锡殊品。况乃独绝百代，顾<br /><br />&nbsp;&nbsp;&nbsp;&nbsp;邈前烈者哉！朕每弘鉴古训，思遵令图。以公深秉冲挹，用阙大礼，天人引领，<br /><br />&nbsp;&nbsp;&nbsp;&nbsp;于兹历载。况今禹迹齐轨，九T同文，司勋抗策，普天增伫。遂公高挹，大愆<br /><br />&nbsp;&nbsp;&nbsp;&nbsp;国章。三灵眷属，朕实祗惧。便宜显答群望，允崇盛典。其进位相国，总百揆，<br /><br />&nbsp;&nbsp;&nbsp;&nbsp;扬州牧，封十郡为宋公，备九锡之礼，加玺绶、远游冠，位在诸侯王上，加相国<br /><br />&nbsp;&nbsp;&nbsp;&nbsp;绿F绶。<br /><br />&nbsp;&nbsp;&nbsp;&nbsp;策曰：<br /><br />&nbsp;&nbsp;&nbsp;&nbsp;朕以寡昧，仰赞洪基，夷羿乘衅，荡覆王室，越在南鄙，迁于九江。宗祀绝<br /><br />&nbsp;&nbsp;&nbsp;&nbsp;飨，人神无位，提挈群凶，寄命江浒。则我祖宗之业，奄坠于地，七百之祚，翦<br /><br />&nbsp;&nbsp;&nbsp;&nbsp;焉既倾，若涉渊海，罔知攸济。天未绝晋，诞育英辅，振厥弛维，再造区宇，兴<br /><br />&nbsp;&nbsp;&nbsp;&nbsp;亡继绝，俾昏作明。元勋至德，朕实赖焉。今将授公典策，其敬听朕命：<br /><br />&nbsp;&nbsp;&nbsp;&nbsp;乃者桓玄肆c，滔天泯夏，拔本塞源，颠倒六位，庶僚俯眉，四方莫恤。公<br /><br />&nbsp;&nbsp;&nbsp;&nbsp;精贯朝日，气凌霄汉，奋其灵武，大歼群慝，克复皇邑，奉帝歆神。此公之大节，<br /><br />&nbsp;&nbsp;&nbsp;&nbsp;始于勤王者也。授律群后，溯流长骛，薄伐峥嵘，献捷南郢，大憝折首，群逆毕<br /><br />&nbsp;&nbsp;&nbsp;&nbsp;夷，三光旋采，旧物反正。此又公之功也。出藩入辅，弘兹保弼，阜财利用，繁<br /><br />&nbsp;&nbsp;&nbsp;&nbsp;殖生民，编户岁滋，疆宇日启，导德明刑，四境有截。此又公之功也。鲜卑负众，<br /><br />&nbsp;&nbsp;&nbsp;&nbsp;c盗三齐，狼噬冀、青，虔刘沂、岱，介恃遐阻，仍为边毒。公搜乘秣驷，溉<br /><br />&nbsp;&nbsp;&nbsp;&nbsp;远疆，冲橹四临，万雉俱溃，窃号之虏，显戮司寇，拓土三千，申威龙漠。此又<br /><br />&nbsp;&nbsp;&nbsp;&nbsp;公之功也。卢循妖凶，伺隙五岭，乘虚肆逆，侵覆江、豫，旆麇灸冢矢及王城，<br /><br />&nbsp;&nbsp;&nbsp;&nbsp;朝野丧沮，莫有固志，家献徙卜之计，国议迁都之规。公乘辕南济，义形于色，<br /><br />&nbsp;&nbsp;&nbsp;&nbsp;嶷然内湛，视险若夷，摅略运奇，英谟不世，狡寇穷恤，丧旗宵遁，俾我畿甸，<br /><br />&nbsp;&nbsp;&nbsp;&nbsp;拯于将坠。此又公之功也。追奔逐北，扬旌江澹偏旅浮海，指日遄至。番禺之<br /><br />&nbsp;&nbsp;&nbsp;&nbsp;功，俘级万数，左里之捷，鱼溃鸟散。元凶远迸，传首万里，海南肃清，荒服来<br /><br />&nbsp;&nbsp;&nbsp;&nbsp;款。此又公之功也。刘毅叛涣，负衅西夏，凌上罔主，志肆奸暴，附丽协党，扇<br /><br />&nbsp;&nbsp;&nbsp;&nbsp;荡王畿。公御轨以刑，消之不日，仓兕电溯，神兵风扫，罪人斯得，荆、衡清晏。<br /><br />&nbsp;&nbsp;&nbsp;&nbsp;此又公之功也。谯纵怙乱，寇窃一隅，王化阻阂，三巴沦溺。公指命偏师，授以<br /><br />&nbsp;&nbsp;&nbsp;&nbsp;良图，凌波浮湍，致届井络，c竖伏钅质，梁、岷草偃。此又公之功也。马休、<br /><br />&nbsp;&nbsp;&nbsp;&nbsp;鲁宗，阻兵内侮，驱率二方，连旗称乱。公投袂星言，研其上略，江津之师，势<br /><br />&nbsp;&nbsp;&nbsp;&nbsp;逾风电，回旆沔川，实繁震慑，二叛奔迸，荆、雍来苏，玄泽浸育，温风潜被。<br /><br />&nbsp;&nbsp;&nbsp;&nbsp;此又公之功也。永嘉不竞，四夷擅华，五都幅裂，山陵幽辱，祖宗怀没世之愤，<br /><br />&nbsp;&nbsp;&nbsp;&nbsp;遗氓有匪风之思。公远齐伊宰纳隍之仁，近同小白灭亡之耻，鞠旅陈师，赫然大<br /><br />&nbsp;&nbsp;&nbsp;&nbsp;号，公命群帅，北徇司、兖。许、郑风靡，巩、洛载清，伪牧逆藩，交臂请罪，<br /><br />&nbsp;&nbsp;&nbsp;&nbsp;百年榛秽，一朝扫济。此又公之功也。<br /><br />&nbsp;&nbsp;&nbsp;&nbsp;公有康宇内之勋，重之以明德。爰初发迹，则奇谟冠古，电击强妖，则锋无<br /><br />&nbsp;&nbsp;&nbsp;&nbsp;前对，聿宁东畿，大造黔首。若乃草昧经纶，化融于岁计，扶危静乱，道固于苞<br /><br />&nbsp;&nbsp;&nbsp;&nbsp;桑。辩方正位，纳之轨度，蠲削烦苛，较若画一，淳风美化，盈塞宇宙。是以绝<br /><br />&nbsp;&nbsp;&nbsp;&nbsp;域献琛，遐夷纳贡，王略所宣，九服率从。虽文命之东渐西被，咎繇之迈于种德，<br /><br />&nbsp;&nbsp;&nbsp;&nbsp;何以尚兹。朕闻先王之宰世也，庸勋尊贤，建侯胙土，褒以宠章，崇其徽物，所<br /><br />&nbsp;&nbsp;&nbsp;&nbsp;以协辅皇家，永隆藩屏。故曲阜光启，遂荒徐宅，营丘表海，四履有闻。其在襄<br /><br />&nbsp;&nbsp;&nbsp;&nbsp;王，亦赖匡霸，又命晋文，备物光锡。惟公道冠前烈，勋高振古，而殊典未加，<br /><br />&nbsp;&nbsp;&nbsp;&nbsp;朕甚懵焉。今进授相国，以徐州之彭城沛兰陵下邳淮阳山阳广陵、兖州之高平鲁<br /><br />&nbsp;&nbsp;&nbsp;&nbsp;泰山十郡，封公为宋公。锡兹玄土，苴以白茅，爰定尔居，用建冢社。昔晋、郑<br /><br />&nbsp;&nbsp;&nbsp;&nbsp;启藩，入作卿士，周、邵保傅，出总二南，内外之重，公实兼之。命使持节、太<br /><br />&nbsp;&nbsp;&nbsp;&nbsp;尉、尚书左仆射、晋宁县五等男湛授相国印绶，宋公玺绂，使持节、兼司空、散<br /><br />&nbsp;&nbsp;&nbsp;&nbsp;骑常侍、尚书、阳遂乡侯泰授宋公茅土，金虎符第一至第五左，竹使符第一至第<br /><br />&nbsp;&nbsp;&nbsp;&nbsp;十左。相国位无不总，礼绝朝班，居常之名，宜与事革。其以相国总百揆，去<br /><br />&nbsp;&nbsp;&nbsp;&nbsp;“录尚书”之号。上送所假节、侍中、中外都督、太傅太尉印绶，豫章公印策。<br /><br />&nbsp;&nbsp;&nbsp;&nbsp;进扬州牧，领征西将军、司豫北徐雍四州刺史如故。<br /><br />&nbsp;&nbsp;&nbsp;&nbsp;公纪纲礼度，万国是式，秉介蹈方，罔有迁志。是以锡公大辂、戎辂各一，<br /><br />&nbsp;&nbsp;&nbsp;&nbsp;玄牡二驷。公抑末敦本，务农重积，采蘩实殷，稼穑惟阜。是用锡公兖冕之服，<br /><br />&nbsp;&nbsp;&nbsp;&nbsp;赤舄副焉。公闲邪纳正，移风改俗，陶钧品物，如乐之和。是用锡公轩县之乐，<br /><br />&nbsp;&nbsp;&nbsp;&nbsp;六佾之舞。公宣美王化，导扬休风，华夷企踵，远人胥萃。是用锡公朱户以居，<br /><br />&nbsp;&nbsp;&nbsp;&nbsp;公官方任能，网罗幽滞，九皋辞野，髦士盈朝。是用锡公纳陛以登，公当轴处中，<br /><br />&nbsp;&nbsp;&nbsp;&nbsp;率下以义，式遏寇仇，清除苛慝，是用锡公虎贲之士三百人。公明罚恤刑，庶狱<br /><br />&nbsp;&nbsp;&nbsp;&nbsp;详允，放命干纪，罔有攸纵。是用锡公a、钺各一。公龙骧凤矫，咫尺八绂，括<br /><br />&nbsp;&nbsp;&nbsp;&nbsp;囊四海，折冲无外。是用锡公彤弓一，彤矢百，卢弓十，卢矢千。公温恭孝思，<br /><br />&nbsp;&nbsp;&nbsp;&nbsp;致虔祀，忠肃之志，仪刑万方。是用锡公鬯一卣，圭瓒副焉。宋国置丞相以<br /><br />&nbsp;&nbsp;&nbsp;&nbsp;下，一遵旧仪。钦哉！其祗服往命，茂对天休，简恤庶邦，敬敷显德，以终我高<br /><br />&nbsp;&nbsp;&nbsp;&nbsp;祖之嘉命。<br /><br />&nbsp;&nbsp;&nbsp;&nbsp;置宋国侍中、黄门侍郎、尚书左丞、相，随大使奉迎。桴罕虏乞佛炽盘遣使<br /><br />&nbsp;&nbsp;&nbsp;&nbsp;诣公求效力讨羌，拜平西将军、河南公。<br /><br />&nbsp;&nbsp;&nbsp;&nbsp;十三年正月，公以舟师进讨，留彭城公义隆镇彭城。军次留城，经张良庙，<br /><br />&nbsp;&nbsp;&nbsp;&nbsp;令曰：“夫盛德不泯，义在祀典，微管之叹，抚事弥深。张子房道亚黄中，照邻<br /><br />&nbsp;&nbsp;&nbsp;&nbsp;殆庶，风云言感，蔚为帝师，大拯横流，夷项定汉，固以参轨伊、望，冠德如仁。<br /><br />&nbsp;&nbsp;&nbsp;&nbsp;若乃神交圯上，道契商洛，显晦之间，窈然难究，源流渊浩，莫测其端矣。涂次<br /><br />&nbsp;&nbsp;&nbsp;&nbsp;旧沛，伫驾留城，灵庙荒残，遗象陈昧，抚迹怀人，慨然永叹。过大梁者，或伫<br /><br />&nbsp;&nbsp;&nbsp;&nbsp;想于夷门；游九原者，亦流连于随会。可改构榱桷，修饰丹青，B蘩行潦，以时<br /><br />&nbsp;&nbsp;&nbsp;&nbsp;致荐。以纾怀古之情，用存不刊之烈。”天子追赠公祖为太常，父为左光禄大夫，<br /><br />&nbsp;&nbsp;&nbsp;&nbsp;让不受。<br /><br />&nbsp;&nbsp;&nbsp;&nbsp;二月，冠军将军檀道济等次潼关。三月庚辰，大军入河。索虏步骑十万，营<br /><br />&nbsp;&nbsp;&nbsp;&nbsp;据河津。公命诸军济河击破之。公至洛阳。七月，至陕城。龙骧将军王镇恶伐木<br /><br />&nbsp;&nbsp;&nbsp;&nbsp;为舟，自河浮渭。八月，扶风太守沈田子大破姚泓于蓝田。王镇恶克长安，生擒<br /><br />&nbsp;&nbsp;&nbsp;&nbsp;泓。九月，公至长安。长安丰稔，帑藏盈积。公先收其彝器、浑仪、土圭之属，<br /><br />&nbsp;&nbsp;&nbsp;&nbsp;献于京师；其余珍宝珠玉，以班赐将帅。执送姚泓，斩于建康市。谒汉高帝陵，<br /><br />&nbsp;&nbsp;&nbsp;&nbsp;大会文武于未央殿。<br /><br />&nbsp;&nbsp;&nbsp;&nbsp;十月，天子诏曰：<br /><br />&nbsp;&nbsp;&nbsp;&nbsp;朕闻先王之莅天下也，上则大宝以尊德，下则建侯以褒功。是以成勋告就，<br /><br />&nbsp;&nbsp;&nbsp;&nbsp;文命有玄圭之锡，四海来王，姬旦飨龟、蒙之封。夫翼圣宣绩，辅德弘猷，礼穷<br /><br />&nbsp;&nbsp;&nbsp;&nbsp;元赏，宠章希世，况明保冲昧，独运陶钧者哉！<br /><br />&nbsp;&nbsp;&nbsp;&nbsp;朕以不德，遭家多难，云雷作屯，夷羿窃命，失位京邑，遂播蛮荆，艰难卑<br /><br />&nbsp;&nbsp;&nbsp;&nbsp;约，制命凶丑。相国宋公，天纵睿圣，命世应期，诚贯三灵，大节宏发。拯朕躬<br /><br />&nbsp;&nbsp;&nbsp;&nbsp;于巢幕，回灵命于已崩，固已道穷北面，晖格八表者矣。及外积全国之勋，内累<br /><br />&nbsp;&nbsp;&nbsp;&nbsp;戡黎之伐，芟夷强妖之始，蕴崇奸猾之源，显仁藏用之道，六府孔修之绩，莫不<br /><br />&nbsp;&nbsp;&nbsp;&nbsp;云行雨施，能事必举，谅已方轨于三、五，不容于典策者焉。自永嘉丧师，绵逾<br /><br />&nbsp;&nbsp;&nbsp;&nbsp;十纪，五都分崩，然正朔时暨；唯三秦悬隔，未之暂宾。至令羌虏袭乱，淫虐三<br /><br />&nbsp;&nbsp;&nbsp;&nbsp;世，资百二之易守，恃函谷之可关，庙算韬略，不谋之日久矣。公命世抚运，阐<br /><br />&nbsp;&nbsp;&nbsp;&nbsp;曜威灵，内研诸侯之虑，外致上天之罚。故能仓兕甫训，则许、郑风偃；钲钺未<br /><br />&nbsp;&nbsp;&nbsp;&nbsp;指，则e、洛雾披。俾旧阙之阳，复集万国之轸，东京父老，重睹司隶之章。俾<br /><br />&nbsp;&nbsp;&nbsp;&nbsp;朕负高拱，而保大洪烈。是用远鉴前典，延即群谋，敬授殊锡，光启疆宇。乘<br /><br />&nbsp;&nbsp;&nbsp;&nbsp;马之制，有陋旧章。徽称之美，未穷上爵。岂足以显报懋功，允塞民望；藩辅王<br /><br />&nbsp;&nbsp;&nbsp;&nbsp;畿，长辔六合者乎！实以公每秉谦德，卑不可逾，难进之道，以宠为戚。是故降<br /><br />&nbsp;&nbsp;&nbsp;&nbsp;损盛制，且有后命也。自兹迄今，洪勋弥劭，棱威九河，魏、赵底服，回辕崤、<br /><br />&nbsp;&nbsp;&nbsp;&nbsp;潼，连城冰泮。遂长驱灞骸⑿旌龙门，逆虏姚泓，系颈就擒。百稔梗秽，涤<br /><br />&nbsp;&nbsp;&nbsp;&nbsp;于崇朝；祖宗遗愤，雪于一旦。涉禹之迹，方行天下，至于海外，罔有不服。功<br /><br />&nbsp;&nbsp;&nbsp;&nbsp;固万世，其宁惟永，岂金石《雅颂》所能赞扬，实可以告于神明，勒铭嵩、岱者<br /><br />&nbsp;&nbsp;&nbsp;&nbsp;已。<br /><br />&nbsp;&nbsp;&nbsp;&nbsp;朕又闻之，周道方远，则[鸣岐，二南播德，则麟驺呈瑞。自公大号初发，<br /><br />&nbsp;&nbsp;&nbsp;&nbsp;爰暨告成，灵祥炳焕，不可胜纪，岂伊素雉远至，嘉禾近归而已哉！朕每仰鉴玄<br /><br />&nbsp;&nbsp;&nbsp;&nbsp;应，俯察人谋，进惟道勋，退惟国典，岂得遂公冲挹，而久蕴盛策。便宜敬行大<br /><br />&nbsp;&nbsp;&nbsp;&nbsp;礼，允副幽显之望。其进宋公爵为王，以徐州之海陵、东安、北琅邪、北东莞、<br /><br />&nbsp;&nbsp;&nbsp;&nbsp;北东海、北谯、北梁、豫州之汝南、北颍川、北南顿凡十郡，益宋国。其相国、<br /><br />&nbsp;&nbsp;&nbsp;&nbsp;扬州牧、领征西将军、司豫北徐雍四州刺史如故。<br /><br />&nbsp;&nbsp;&nbsp;&nbsp;十一月，前将军刘穆之卒，以左司马徐羡之代掌留任。大事昔所决于穆之者，<br /><br />&nbsp;&nbsp;&nbsp;&nbsp;皆悉以谘。公欲息驾长安，经略赵、魏，会穆之卒，乃归。十二月庚子，发自长<br /><br />&nbsp;&nbsp;&nbsp;&nbsp;安，以桂阳公义真为安西将军、雍州刺史，留腹心将佐以辅之。闰月，公自洛入<br /><br />&nbsp;&nbsp;&nbsp;&nbsp;河，开汴渠以归。<br /><br />&nbsp;&nbsp;&nbsp;&nbsp;十四年正月壬戌，公至彭城，解严息甲。以辅国将军刘遵考为并州刺史，领<br /><br />&nbsp;&nbsp;&nbsp;&nbsp;河东太守，镇蒲坂。公解司州，领徐、冀二州刺史，固让进爵。六月，受相国宋<br /><br />&nbsp;&nbsp;&nbsp;&nbsp;公九锡之命。令曰：“孤以寡薄，负荷殊重，守位奉藩，危溢是惧。朝恩隆泰，<br /><br />&nbsp;&nbsp;&nbsp;&nbsp;委美推功，遂方轨齐、晋，拟议国典。虽亮诚守分，十稔于今，而成命弗回，百<br /><br />&nbsp;&nbsp;&nbsp;&nbsp;辟胥暨内外庶僚，敦勉周至。籍运来之功，参休明之迹，乘菲薄之资，同盛德之<br /><br />&nbsp;&nbsp;&nbsp;&nbsp;事，监寐永言，未知攸托。隆祚之始，思覃斯庆，其赦国内殊死以下，今月二十<br /><br />&nbsp;&nbsp;&nbsp;&nbsp;三日昧爽以前，悉皆原宥。鳏寡孤独不能自存者，人赐粟五斛。府州刑罪，亦同<br /><br />&nbsp;&nbsp;&nbsp;&nbsp;荡然。其余详依旧准。”诏崇豫章公太夫人为宋公太妃，世子为中军将军，副贰<br /><br />&nbsp;&nbsp;&nbsp;&nbsp;相国府。以太尉军谘祭酒孔季恭为宋国尚书令，青州刺史檀祗为领军将军，相国<br /><br />&nbsp;&nbsp;&nbsp;&nbsp;左长史王弘为尚书仆射。其余百官悉依天朝之制。又诏宋国所封十郡之外，悉得<br /><br />&nbsp;&nbsp;&nbsp;&nbsp;除用。<br /><br />&nbsp;&nbsp;&nbsp;&nbsp;先是，安西中兵参军沈田子杀安西司马王镇恶，诸将军复杀安西长史王修，<br /><br />&nbsp;&nbsp;&nbsp;&nbsp;关中乱。十月，公遣右将军朱龄石代安西将军桂阳公义真为雍州刺史。义真既还，<br /><br />&nbsp;&nbsp;&nbsp;&nbsp;为佛佛虏所追，大败，仅以身免。诸将帅及龄石并没。领军檀祗卒，以中军司马<br /><br />&nbsp;&nbsp;&nbsp;&nbsp;檀道济为中领军。十二月，天子崩，大司马琅邪王即帝位。<br /><br />&nbsp;&nbsp;&nbsp;&nbsp;元熙元年正月，诏遣大使征公入辅。又申前命，进公爵为王。以徐州之海陵<br /><br />&nbsp;&nbsp;&nbsp;&nbsp;东海北谯北梁、豫州之新蔡、兖州之北陈留、司州之陈郡汝南颍川荥阳十郡，增<br /><br />&nbsp;&nbsp;&nbsp;&nbsp;宋国。七月，乃受命，赦国内五岁刑以下。迁都寿阳。以尚书刘怀慎为北徐州刺<br /><br />&nbsp;&nbsp;&nbsp;&nbsp;史，镇彭城。九月，解扬州。十二月，天子命王冕十有二旒，建天子旌旗，出警<br /><br />&nbsp;&nbsp;&nbsp;&nbsp;入跸，乘金根车，驾六马，备五时副车，置旄头云罕，乐舞八佾，设钟宫县。<br /><br />&nbsp;&nbsp;&nbsp;&nbsp;进王太妃为太后，王妃为王后，世子为太子，王子、王孙爵命之号，一如旧仪。<br /><br />&nbsp;&nbsp;&nbsp;&nbsp;二年四月，征王入辅。六月，至京师。晋帝禅位于王，诏曰：<br /><br />&nbsp;&nbsp;&nbsp;&nbsp;夫天造草昧，树之司牧，所以陶钧三极，统天施化。故大道之行，选贤与能，<br /><br />&nbsp;&nbsp;&nbsp;&nbsp;隆替无常期，禅代非一族，贯之百王，由来尚矣。晋道陵迟，仍世多故，爰暨元<br /><br />&nbsp;&nbsp;&nbsp;&nbsp;兴，祸难既积，至三光贸位，冠履易所，安皇播越，宗祀堕泯，则我宣元之祚，<br /><br />&nbsp;&nbsp;&nbsp;&nbsp;永坠于地，顾瞻区域，翦焉已倾。相国宋王，天纵圣德，灵武秀世，一匡颓运，<br /><br />&nbsp;&nbsp;&nbsp;&nbsp;再造区夏，固以兴灭继绝，舟航沦溺矣。若夫仰在璇玑，旁穆七政，薄伐不庭，<br /><br />&nbsp;&nbsp;&nbsp;&nbsp;开复疆宇。遂乃三俘伪主，开涤五都，雕颜卉服之乡，龙荒朔漠之长，莫不回首<br /><br />&nbsp;&nbsp;&nbsp;&nbsp;朝阳，沐浴玄泽。故四灵效瑞，川岳启图，嘉祥杂e，休应炳著，玄象表革命之<br /><br />&nbsp;&nbsp;&nbsp;&nbsp;期，华裔注乐推之愿。代德之符，著乎幽显，瞻乌爰止，允集明哲，夫岂延康有<br /><br />&nbsp;&nbsp;&nbsp;&nbsp;归，咸熙告谢而已哉！<br /><br />&nbsp;&nbsp;&nbsp;&nbsp;昔火德既微，魏祖底绩，黄运不竞，三后肆勤。故天之历数，实有攸在。朕<br /><br />&nbsp;&nbsp;&nbsp;&nbsp;虽庸暗，昧于大道，永鉴废兴，为日已久。念四代之高义，稽天人之至望，予其<br /><br />&nbsp;&nbsp;&nbsp;&nbsp;逊位别宫，归禅于宋，一依唐虞、汉魏故事。<br /><br />&nbsp;&nbsp;&nbsp;&nbsp;诏草既成，送呈天子使书之，天子即便操笔，谓左右曰：“桓玄之时，天命<br /><br />&nbsp;&nbsp;&nbsp;&nbsp;已改，重为刘公所延，将二十载。今日之事，本所甘心。”甲子，策曰：<br /><br />&nbsp;&nbsp;&nbsp;&nbsp;咨尔宋王：夫玄古权舆，悠哉邈矣，其详靡得而闻。爰自书契，降逮三、五，<br /><br />&nbsp;&nbsp;&nbsp;&nbsp;莫不以上圣君四海，止戈定大业。然则帝王者，宰物之通器；君道者，天下之至<br /><br />&nbsp;&nbsp;&nbsp;&nbsp;公。昔在上叶，深鉴兹道，是以天禄既终，唐、虞弗得传其嗣；符命来格，舜、<br /><br />&nbsp;&nbsp;&nbsp;&nbsp;禹不获全其谦。所以经纬三才，澄序彝化，作范振古，垂风万叶，莫尚于兹。自<br /><br />&nbsp;&nbsp;&nbsp;&nbsp;是厥后，历代弥劭，汉既嗣德于放勋，魏亦方轨于重华。谅以协谋乎人鬼，而以<br /><br />&nbsp;&nbsp;&nbsp;&nbsp;百姓为心者也。<br /><br />&nbsp;&nbsp;&nbsp;&nbsp;昔我祖宗钦明，辰居其极，而明晦代序，盈亏有期。翦商兆祸，非唯一世，<br /><br />&nbsp;&nbsp;&nbsp;&nbsp;曾是弗克，矧伊在今，天之所废，有自来矣。惟王体上圣之姿，苞二仪之德，明<br /><br />&nbsp;&nbsp;&nbsp;&nbsp;齐日月，道合四时。乃者社稷倾覆，王拯而存之；中原芜梗，又济而复之。自负<br /><br />&nbsp;&nbsp;&nbsp;&nbsp;固不宾，干纪放命，肆逆滔天，窃据万里。靡不润之以风雨，震之以雷霆。九伐<br /><br />&nbsp;&nbsp;&nbsp;&nbsp;之道既敷，八法之化自理。岂伊博施于民，济斯黔庶；固以义洽四海，道威八荒<br /><br />&nbsp;&nbsp;&nbsp;&nbsp;者矣。至于上天垂象，四灵效征，图谶之文既明，人神之望已改；百工歌于朝，<br /><br />&nbsp;&nbsp;&nbsp;&nbsp;庶民颂于野，亿兆\踊，倾伫惟新。自非百姓乐推，天命攸集，岂伊在予，所得<br /><br />&nbsp;&nbsp;&nbsp;&nbsp;独专！是用仰祗皇灵，俯顺群议，敬禅神器，授帝位于尔躬。大祚告穷，天禄永<br /><br />&nbsp;&nbsp;&nbsp;&nbsp;终。于戏！王其允执其中，敬遵典训，副率土之嘉愿，恢洪业于无穷，时膺休v，<br /><br />&nbsp;&nbsp;&nbsp;&nbsp;以答三灵之眷望。<br /><br />&nbsp;&nbsp;&nbsp;&nbsp;又玺书曰：<br /><br />&nbsp;&nbsp;&nbsp;&nbsp;盖闻天生蒸民，树之以君。帝皇寄世，实公四海。崇替系于勋德，升降存乎<br /><br />&nbsp;&nbsp;&nbsp;&nbsp;其人。故有国必亡，卜年著其数；代谢无常，圣哲握其符。昔在上世，三圣系轨，<br /><br />&nbsp;&nbsp;&nbsp;&nbsp;畴咨四岳，以弘揖让，惟先王之有作，永垂范于无穷。及刘氏致禅，实尧是法；<br /><br />&nbsp;&nbsp;&nbsp;&nbsp;有魏告终，亦宪兹典。我世祖所以抚归运而顺人事，乘利见而定天保者也。而道<br /><br />&nbsp;&nbsp;&nbsp;&nbsp;不常泰，戎夷乱华，丧我洛食，蹙国江表，仍遘否运，沦没相因，逮于元兴，遂<br /><br />&nbsp;&nbsp;&nbsp;&nbsp;倾宗祀。幸赖神武光天，大节宏发，匡复我社稷，重造我国家。惟王圣德钦明，<br /><br />&nbsp;&nbsp;&nbsp;&nbsp;则天光大，应期诞载，明保王室。内纾国难，外播宏略，诛大憝于汉阳，逋c盗<br /><br />&nbsp;&nbsp;&nbsp;&nbsp;于沂渚，澄氛西岷，肃清南越，再静江、湘，拓定樊、沔。若乃永怀区宇，思一<br /><br />&nbsp;&nbsp;&nbsp;&nbsp;声教，王师首路，则伊、洛澄流；棱威崤、潼，则华岳褰霭，伪酋衔璧，咸阳即<br /><br />&nbsp;&nbsp;&nbsp;&nbsp;序。虽彝器所铭，诗书所咏，庸勋之盛，莫之与二也。遂偃武修文，诞敷德政，<br /><br />&nbsp;&nbsp;&nbsp;&nbsp;八统以驭万民，九职以刑邦国，思兼三王，以施四事。故能信著幽显，义感殊方。<br /><br />&nbsp;&nbsp;&nbsp;&nbsp;自历世所宾，舟车所暨，靡不讴歌仁德，\舞来庭。<br /><br />&nbsp;&nbsp;&nbsp;&nbsp;朕每敬惟道勋，永察符运，天之历数，实在尔躬。是以五纬升度，屡示除旧<br /><br />&nbsp;&nbsp;&nbsp;&nbsp;之迹；三光协数，必昭布新之祥。图谶祯瑞，皎然斯在。加以龙颜英特，天授殊<br /><br />&nbsp;&nbsp;&nbsp;&nbsp;姿，君人之表，焕如日月。传称“惟天为大，惟尧则之。”《诗》云：“有命自<br /><br />&nbsp;&nbsp;&nbsp;&nbsp;天，命此文王。”夫“或跃在渊”者，终以飨九五之位；“勋格天地”者，必膺<br /><br />&nbsp;&nbsp;&nbsp;&nbsp;大宝之业。昔土德告l，传祚于我有晋；今历运改卜，永终于兹，亦以金德而传<br /><br />&nbsp;&nbsp;&nbsp;&nbsp;于宋。仰四代之休义，鉴明昏之定期，询于群公，爰逮庶尹，咸曰休哉，罔违朕<br /><br />&nbsp;&nbsp;&nbsp;&nbsp;志。今遣使持节、兼太保、散骑常侍、光禄大夫澹，兼太尉、尚书宣范奉皇帝玺<br /><br />&nbsp;&nbsp;&nbsp;&nbsp;绶，受终之礼，一如唐虞、汉魏故事。王其允答人神，君临万国，时膺灵祉，酬<br /><br />&nbsp;&nbsp;&nbsp;&nbsp;于上天之眷命。<br /><br />&nbsp;&nbsp;&nbsp;&nbsp;王奉表陈让，晋帝已逊琅邪王第，表不获通。于是陈留王虔嗣等二百七十人，<br /><br />&nbsp;&nbsp;&nbsp;&nbsp;及宋台群臣，并上表劝进，上犹不许。太史令骆达陈天文符瑞数十条，群臣又固<br /><br />&nbsp;&nbsp;&nbsp;&nbsp;请，王乃从之。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882152);">加入书签</a><a
                        href="882120.html">上一页</a>&larr;<a href="index.html">返回列表</a>&rarr;<a
                            href="882164.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882120.html"; var next_page = "882164.html"; var index_page = "index.html"; var sortid = "9"; var article_id = "13928"; var chapter_id = "882152"; var articlename = "宋书"; var chaptername = " 卷二 本纪第二"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>