<!DOCTYPE html>
<html>
<head>
<meta charset="gbk" />
<title>宋书- 卷四十一 列传第一-在线阅读-哈西文学网</title>
<meta name="keywords" content="沈约，宋书， 卷四十一 列传第一全文， 卷四十一 列传第一在线阅读 哈西文学网" />
<meta name="description" content="哈西文学网提供沈约的宋书  卷四十一 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882900.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882900.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十一 列传第一</h1>
            <div class="link xb">
                <a href="882884.html">上一页</a>&larr;<a href="index.html">返回列表</a>&rarr;<a
                    href="882917.html">下一页</a></div>			
            <div id="BookText">&nbsp;&nbsp;&nbsp;&nbsp;◎后妃<br /><br />&nbsp;&nbsp;&nbsp;&nbsp;帝祖母号太皇太后，母号皇太后，妃号皇后，汉旧制也。晋武帝采汉、魏之<br /><br />&nbsp;&nbsp;&nbsp;&nbsp;制，置贵嫔、夫人、贵人，是为三夫人，位视三公。淑妃、淑媛、淑仪、修华、<br /><br />&nbsp;&nbsp;&nbsp;&nbsp;修容、修仪、婕妤、容华、充华，是为九嫔，位视九卿。其余有美人、才人、中<br /><br />&nbsp;&nbsp;&nbsp;&nbsp;才人，爵视千石以下。高祖受命，省二才人，其余仍用晋制。贵嫔，魏文帝所制。<br /><br />&nbsp;&nbsp;&nbsp;&nbsp;夫人，魏武帝初建魏国所制。贵人，汉光武所制。淑妃，魏明帝所制。淑媛，魏<br /><br />&nbsp;&nbsp;&nbsp;&nbsp;文帝所制。淑仪、修华，晋武帝所制。修容，魏文帝所制。修仪，魏明帝所制。<br /><br />&nbsp;&nbsp;&nbsp;&nbsp;婕妤、容华，前汉旧号。充华，晋武帝所制。美人，汉光武所制。世祖孝建三年，<br /><br />&nbsp;&nbsp;&nbsp;&nbsp;省夫人、修华、修容，置贵妃，位比相国；进贵嫔，位比丞相；贵人，位比三司，<br /><br />&nbsp;&nbsp;&nbsp;&nbsp;以为三夫人。又置昭仪、昭容、昭华，以代修华、修仪、修容。又置中才人、充<br /><br />&nbsp;&nbsp;&nbsp;&nbsp;衣，以为散位。昭仪，汉元帝所制。昭容，世祖所制。昭华，魏明帝所制。中才<br /><br />&nbsp;&nbsp;&nbsp;&nbsp;人，晋武帝所制。充衣，前汉旧制。太宗泰始元年，省淑妃、昭华、中才人、充<br /><br />&nbsp;&nbsp;&nbsp;&nbsp;衣，复置修华、修仪、修容、才人、良人。三年，又省贵人，置贵姬，以备三夫<br /><br />&nbsp;&nbsp;&nbsp;&nbsp;人之数。又置昭华，增淑容、承徽、列荣。以淑媛、淑仪、淑容、昭华、昭仪、<br /><br />&nbsp;&nbsp;&nbsp;&nbsp;昭容、修华、修仪、修容为九嫔。婕妤、容华、充华、承徽、列荣凡五职，班亚<br /><br />&nbsp;&nbsp;&nbsp;&nbsp;九嫔。美人、中才人、才人三职为散役。其后太宗留心后房，拟外百官，备位置<br /><br />&nbsp;&nbsp;&nbsp;&nbsp;内职。列其名品于后。<br /><br />&nbsp;&nbsp;&nbsp;&nbsp;后宫通尹，准录尚书，紫极户主，光兴户主。官品第一（各置一人，并铨六<br /><br />&nbsp;&nbsp;&nbsp;&nbsp;宫）。<br /><br />&nbsp;&nbsp;&nbsp;&nbsp;后宫列叙，准尚书令，铨六宫。紫极中监尹，铨六宫。光兴中监尹，铨六宫。<br /><br />&nbsp;&nbsp;&nbsp;&nbsp;宣融户主，铨六宫。紫极房帅，置一人。光兴房帅，置一人。官品第二（各置一<br /><br />&nbsp;&nbsp;&nbsp;&nbsp;人）。<br /><br />&nbsp;&nbsp;&nbsp;&nbsp;后宫司仪，准左仆射，铨人士。后宫司政，准右仆射，铨人士。参议女林，<br /><br />&nbsp;&nbsp;&nbsp;&nbsp;准银青光禄，铨人士。中台侍御尹，铨六宫。宣融便殿中监尹，铨六宫。采艺房<br /><br />&nbsp;&nbsp;&nbsp;&nbsp;主，铨六宫。南房主，铨六宫。中藏女典，铨六宫。典坊，铨六宫。乐正，铨六<br /><br />&nbsp;&nbsp;&nbsp;&nbsp;宫。内保，铨人士。学林祭酒，铨人士。昭阳房帅，置一人。徽音房帅，置一人。<br /><br />&nbsp;&nbsp;&nbsp;&nbsp;宣融房帅，置一人。官品第三（各置一人）。<br /><br />&nbsp;&nbsp;&nbsp;&nbsp;后宫都掌治职，置二人（准左右丞，位比尚书，铨人士）。后宫殿中治职，<br /><br />&nbsp;&nbsp;&nbsp;&nbsp;置一人（准左民尚书，铨人士）。后宫源典治职，置一人（准祠部尚书，铨人士）。<br /><br />&nbsp;&nbsp;&nbsp;&nbsp;后宫谷帛治职，置一人（准度支尚书）。中傅，置一人（铨人士）。后宫校事女<br /><br />&nbsp;&nbsp;&nbsp;&nbsp;史，置一人（铨人士）。紫极中监女史，置一人（铨人士）。光兴中监女史，置<br /><br />&nbsp;&nbsp;&nbsp;&nbsp;一人（铨人士）。紫极房参事，置人无定数（铨人士。有限外）。宣融房参事，<br /><br />&nbsp;&nbsp;&nbsp;&nbsp;置人无定数（铨人士。有限外）。中台侍御奏案女史，置一人（铨人士）。赞乐<br /><br />&nbsp;&nbsp;&nbsp;&nbsp;女史，置一人（铨人士）。中训女史，置一人（铨人士）。女祝史，置一人。紫<br /><br />&nbsp;&nbsp;&nbsp;&nbsp;极中监典，置一人。光兴中监典，置一人。典乐帅，置人无定数（有限外）。紫<br /><br />&nbsp;&nbsp;&nbsp;&nbsp;极房廉帅祭酒，置一人。光兴房廉帅祭酒，置一人。宣融房廉帅祭酒，置一人。<br /><br />&nbsp;&nbsp;&nbsp;&nbsp;官品第四。<br /><br />&nbsp;&nbsp;&nbsp;&nbsp;后宫通关参事，置一人。景德房参事，置人无定数（铨人士）。采艺房参事。<br /><br />&nbsp;&nbsp;&nbsp;&nbsp;置人无定数（铨人士）。南房参事，置人无定数（铨人士）。内房参事，置一人<br /><br />&nbsp;&nbsp;&nbsp;&nbsp;（铨人士）。校学女史，置一人（铨人士）。后宫中房帅，置二人。后宫源典帅，<br /><br />&nbsp;&nbsp;&nbsp;&nbsp;置二人。后宫谷帛帅，置二人。中台帅，置一人。中台侍御起居帅，置二人。中<br /><br />&nbsp;&nbsp;&nbsp;&nbsp;台侍御诏诰帅，置二人。斯男房帅，置一人。宣豫房帅，置一人。景德房帅，置<br /><br />&nbsp;&nbsp;&nbsp;&nbsp;一人。采艺房帅，置一人。中藏帅，置一人。内坊帅，置一人。南房帅，置一人。<br /><br />&nbsp;&nbsp;&nbsp;&nbsp;外华房帅，置一人。招庆房帅，置一人。紫极诸房廉帅，置人无定数（有限外）。<br /><br />&nbsp;&nbsp;&nbsp;&nbsp;紫极中监省帅，置一人。紫极殿帅，置六人。光兴殿帅，置四人。徽音监帅，置<br /><br />&nbsp;&nbsp;&nbsp;&nbsp;一人。徽章监帅，置一人。宣融便殿中监典，置一人。清商帅，置人无定数。总<br /><br />&nbsp;&nbsp;&nbsp;&nbsp;章帅，置人无定数。左西章帅，置人无定数。右西章帅，置人无定数。中厨师，<br /><br />&nbsp;&nbsp;&nbsp;&nbsp;置一人。官品第五。<br /><br />&nbsp;&nbsp;&nbsp;&nbsp;中台侍御执卫，置人无定数。中台侍御监闺帅，置二人。中台侍御监司帅，<br /><br />&nbsp;&nbsp;&nbsp;&nbsp;置二人。宣融便殿帅，置一人。永巷帅，置一人。后宫都掌内史，置二人。后宫<br /><br />&nbsp;&nbsp;&nbsp;&nbsp;殿中内史，置一人。后宫源典内史，置一人。后宫谷帛内史，置二人。后宫监临<br /><br />&nbsp;&nbsp;&nbsp;&nbsp;内史，置二人。中台侍御执法内史，置一人。中台侍御典内史，置二人。中台侍<br /><br />&nbsp;&nbsp;&nbsp;&nbsp;御节度内史，置二人。中台侍御应内史，置六人。紫极房内史，置一人。光兴房<br /><br />&nbsp;&nbsp;&nbsp;&nbsp;内史，置一人。助教，置一人。彩制帅，置人无定数。装饰帅，置人无定数。绣<br /><br />&nbsp;&nbsp;&nbsp;&nbsp;帅，置人无定数。织帅，置人无定数。学林馆帅，置一人。宫闺帅，置一人。教<br /><br />&nbsp;&nbsp;&nbsp;&nbsp;堂帅，置人无定数，（有限外）。监解帅，置人无定数。累室帅，置人无定数。<br /><br />&nbsp;&nbsp;&nbsp;&nbsp;行病帅，置人无定数。官品第六。<br /><br />&nbsp;&nbsp;&nbsp;&nbsp;合堂帅，置二人。御清帅，置一人。监夜帅，置一人。诸房禁防，置人无定<br /><br />&nbsp;&nbsp;&nbsp;&nbsp;数。三厢禁防，置三人。诸房厨帅，各置一人。中厨廉，置三人。应闺，置六人。<br /><br />&nbsp;&nbsp;&nbsp;&nbsp;诸应阁，置人无定数。宫闺史，置一人。官品第七。<br /><br />&nbsp;&nbsp;&nbsp;&nbsp;诸房中掾，各置一人。中藏掾，各置二人。比五品敕吏。<br /><br />&nbsp;&nbsp;&nbsp;&nbsp;紫极供殿直伥。光兴供殿直伥。总章伎伥。侍御扶持。主衣。准二卫五品，<br /><br />&nbsp;&nbsp;&nbsp;&nbsp;敕吏比六品。<br /><br />&nbsp;&nbsp;&nbsp;&nbsp;供殿左右。（紫极置二十人。光兴置十人。）<br /><br />&nbsp;&nbsp;&nbsp;&nbsp;左右守藏，置四人。<br /><br />&nbsp;&nbsp;&nbsp;&nbsp;典乐人。比诸房禁防。<br /><br />&nbsp;&nbsp;&nbsp;&nbsp;作伥。比王官。<br /><br />&nbsp;&nbsp;&nbsp;&nbsp;供殿给使。（紫极置二十人。光兴置十人）。<br /><br />&nbsp;&nbsp;&nbsp;&nbsp;典殿，置人无定数。比官人。<br /><br />&nbsp;&nbsp;&nbsp;&nbsp;紫极三厢给事，置十人。<br /><br />&nbsp;&nbsp;&nbsp;&nbsp;全堂给使，置五人。<br /><br />&nbsp;&nbsp;&nbsp;&nbsp;宫闺给使，置六人。比房。<br /><br />&nbsp;&nbsp;&nbsp;&nbsp;孝穆赵皇后，讳安宗，下邳僮人也。祖彪，字世范，治书侍御史。父裔，字<br /><br />&nbsp;&nbsp;&nbsp;&nbsp;彦胄，平原太守。后以晋穆帝升平四年嫔孝皇，晋哀帝兴宁元年四月二日生高祖。<br /><br />&nbsp;&nbsp;&nbsp;&nbsp;其日，后以产疾殂于丹徒官舍，时年二十一。葬晋陵丹徒县东乡练璧里雩山。宋<br /><br />&nbsp;&nbsp;&nbsp;&nbsp;初追崇号谥，陵曰兴宁。<br /><br />&nbsp;&nbsp;&nbsp;&nbsp;永初二年，有司奏曰：“大孝之德，盛于荣亲。一人有庆，光被万国。是以<br /><br />&nbsp;&nbsp;&nbsp;&nbsp;灵文宠于西京，寿张显于隆汉。故平原太守赵裔、故洮阳令萧卓，并外属尊戚，<br /><br />&nbsp;&nbsp;&nbsp;&nbsp;不逮休宠。臣等仰述圣思，远稽旧章，并可追赠光禄大夫，加金章紫绥。裔命妇<br /><br />&nbsp;&nbsp;&nbsp;&nbsp;孙可豫章郡建昌县君，卓命妇赵可吴郡寿昌县君。”孙氏，东莞人也。其年，又<br /><br />&nbsp;&nbsp;&nbsp;&nbsp;诏曰：“推恩之礼，在情所同。故内树宗子，外崇后属，爰自汉、魏，咸遵斯典。<br /><br />&nbsp;&nbsp;&nbsp;&nbsp;外祖赵光禄、萧光禄，名器虽隆，茅土未建，并宜追封开国县侯，食邑五百户。”<br /><br />&nbsp;&nbsp;&nbsp;&nbsp;于是追封裔临贺县侯。裔长子宣之，仕至江乘令。蚤卒，无子，以弟孙袭之继宣<br /><br />&nbsp;&nbsp;&nbsp;&nbsp;之绍封。袭之卒，子祖怜嗣。齐受禅，国除。宣之弟伦之，自有传。<br /><br />&nbsp;&nbsp;&nbsp;&nbsp;孝懿萧皇后，讳文寿，兰陵兰陵人也。祖亮，字保祚，侍御史。父卓，字子<br /><br />&nbsp;&nbsp;&nbsp;&nbsp;略，洮阳令。孝穆后殂，孝皇帝娉后为继室，生长沙景王道怜、临川烈武王道规。<br /><br />&nbsp;&nbsp;&nbsp;&nbsp;义熙七年，拜豫章公太夫人。高祖为宋王，又加太妃之号。高祖以十二年北伐，<br /><br />&nbsp;&nbsp;&nbsp;&nbsp;仍停彭城、寿阳，至元熙二年入朝，因受晋禅；在外凡五年，后常留东府。高祖<br /><br />&nbsp;&nbsp;&nbsp;&nbsp;践阼，有司奏曰：“臣闻道积者庆流，德洽者礼备。故祗敬表于崇高，嘉号彰于<br /><br />&nbsp;&nbsp;&nbsp;&nbsp;盛典。伏惟太妃母仪之德，化穆不言，保翼之训，光被洪业。虽幽明同庆，而称<br /><br />&nbsp;&nbsp;&nbsp;&nbsp;谓未穷。稽之前代，礼有恒准，宜式遵旧章，允副群望。臣等请上宋王太后号皇<br /><br />&nbsp;&nbsp;&nbsp;&nbsp;太后。”故有司奏犹称太妃也。<br /><br />&nbsp;&nbsp;&nbsp;&nbsp;上以恭孝为行，奉太后素谨，及即大位，春秋已高，每旦入朝太后，未尝失<br /><br />&nbsp;&nbsp;&nbsp;&nbsp;时刻。<br /><br />&nbsp;&nbsp;&nbsp;&nbsp;少帝即位，加崇曰太皇太后。景平元年，崩于显阳殿，时年八十一。遗令曰：<br /><br />&nbsp;&nbsp;&nbsp;&nbsp;“孝皇背世五十余年，古不y葬。且汉世帝后陵皆异处，今可于茔域之内，别为<br /><br />&nbsp;&nbsp;&nbsp;&nbsp;一圹。孝皇陵坟本用素门之礼，与王者制度奢俭不同，妇人礼有所从，可一遵往<br /><br />&nbsp;&nbsp;&nbsp;&nbsp;式。”乃开别圹，与兴宁陵合坟。初，高祖微时，贫约过甚。孝皇之殂，葬礼多<br /><br />&nbsp;&nbsp;&nbsp;&nbsp;阙；高祖遗旨，太后百岁后不须y葬。至是故称后遗旨施行。<br /><br />&nbsp;&nbsp;&nbsp;&nbsp;卓，初与赵裔俱赠金紫光禄大夫，又追封封阳县侯，妻下邳赵氏封吴郡寿昌<br /><br />&nbsp;&nbsp;&nbsp;&nbsp;县君。卓子源之袭爵，源之见子《思话传》。<br /><br />&nbsp;&nbsp;&nbsp;&nbsp;武敬臧皇后，讳爱亲，东莞人也。祖汪，字山甫，尚书郎。父俊，字宣V，<br /><br />&nbsp;&nbsp;&nbsp;&nbsp;郡功曹。后适高祖，生会稽宣长公主兴弟。高祖以俭正率下，后恭谨不违。及高<br /><br />&nbsp;&nbsp;&nbsp;&nbsp;祖兴复晋室，居上相之重，而后器服粗素，不为亲属请谒。义熙四年正月甲午，<br /><br />&nbsp;&nbsp;&nbsp;&nbsp;殂于东城，时年四十八。追赠豫章公夫人，还葬丹徒。高祖临崩，遗诏留葬京师，<br /><br />&nbsp;&nbsp;&nbsp;&nbsp;于是备法驾，迎梓宫y葬初宁陵。<br /><br />&nbsp;&nbsp;&nbsp;&nbsp;宋初，追赠俊金紫光禄大夫，妻高密叔孙氏封迁陵永平乡君。俊子焘，焘弟<br /><br />&nbsp;&nbsp;&nbsp;&nbsp;熹，熹子质，自有传。<br /><br />&nbsp;&nbsp;&nbsp;&nbsp;武帝张夫人，讳阙，不知何郡县人也。义熙初，得幸高祖，生少帝，又生义<br /><br />&nbsp;&nbsp;&nbsp;&nbsp;兴恭长公主惠媛。永初元年，拜为夫人。少帝即位，有司奏曰：“臣闻严亲敬始，<br /><br />&nbsp;&nbsp;&nbsp;&nbsp;所因者本，充孝之道，由中被外。伏惟夫人德并坤元，徽音光劭，发祥兆庆，诞<br /><br />&nbsp;&nbsp;&nbsp;&nbsp;启圣明。宜崇极徽号，允备盛则。从《春秋》母以子贵之义，遵汉、晋推爱之典，<br /><br />&nbsp;&nbsp;&nbsp;&nbsp;谨上尊号为皇太后，宫曰永乐。”少帝既废，太后还玺绂，随居吴县。太祖元嘉<br /><br />&nbsp;&nbsp;&nbsp;&nbsp;元年，拜营阳王太妃。三年，薨。<br /><br />&nbsp;&nbsp;&nbsp;&nbsp;少帝司马皇后，讳茂英，河内温人，晋恭帝女也。初封海盐公主，少帝以公<br /><br />&nbsp;&nbsp;&nbsp;&nbsp;子尚焉。宋初，拜皇太子妃。少帝即位，立为皇后。元嘉元年，降为营阳王妃，<br /><br />&nbsp;&nbsp;&nbsp;&nbsp;又为南丰王太妃。十六年薨，时年四十七。<br /><br />&nbsp;&nbsp;&nbsp;&nbsp;武帝胡婕妤，讳道安，淮南人。义熙初，为高祖所纳，生文帝。五年，被谴<br /><br />&nbsp;&nbsp;&nbsp;&nbsp;赐死，时年四十二。葬丹徒。高祖践阼，追赠婕妤。太祖即位，有司奏曰：“臣<br /><br />&nbsp;&nbsp;&nbsp;&nbsp;闻德厚者礼尊，庆深者位极。故s宫既构，咏歌先妣；园陵崇卫，聿追来孝。伏<br /><br />&nbsp;&nbsp;&nbsp;&nbsp;惟先婕妤柔明塞渊，光备六列，德昭坤范，训洽母仪。用能启祚圣明，奄宅四海。<br /><br />&nbsp;&nbsp;&nbsp;&nbsp;严亲莫逮，天禄永违。臣等远准《春秋》，近稽汉、晋。谨上尊号曰章皇太后，<br /><br />&nbsp;&nbsp;&nbsp;&nbsp;陵曰熙宁。”立庙于京师。<br /><br />&nbsp;&nbsp;&nbsp;&nbsp;太后兄子元庆，位至奉朝请。<br /><br />&nbsp;&nbsp;&nbsp;&nbsp;文帝袁皇后，讳齐妫，陈郡阳夏人，左光禄大夫敬公湛之庶女也。母本卑贱，<br /><br />&nbsp;&nbsp;&nbsp;&nbsp;后年五六岁，方见举。后适太祖，初拜宜都王妃。生子劭、东阳献公主英娥。上<br /><br />&nbsp;&nbsp;&nbsp;&nbsp;待后恩礼甚笃，袁氏贫薄，后每就上求钱帛以赡与之；上性节俭，所得不过三五<br /><br />&nbsp;&nbsp;&nbsp;&nbsp;万、三五十匹。后潘淑妃有宠，爱倾后宫，咸言所求无不得。后闻之，欲知信否，<br /><br />&nbsp;&nbsp;&nbsp;&nbsp;乃因潘求三十万钱与家，以观上意，信宿便得。因此恚恨甚深，称疾不复见上。<br /><br />&nbsp;&nbsp;&nbsp;&nbsp;上每入，必他处回避。上数掩伺之，不能得。始兴王浚诸庶子问讯，后未尝视也。<br /><br />&nbsp;&nbsp;&nbsp;&nbsp;后遂愤恚成疾。元嘉十七年，疾笃，上执手流涕问所欲言，后视上良久，乃引被<br /><br />&nbsp;&nbsp;&nbsp;&nbsp;覆面。崩于显阳殿，时年三十六。上甚相悼痛，诏前永嘉太守颜延之为哀策，文<br /><br />&nbsp;&nbsp;&nbsp;&nbsp;甚丽。其辞曰：<br /><br />&nbsp;&nbsp;&nbsp;&nbsp;龙\{，容翟结骖。皇涂昭列，神路幽严。皇帝亲临祖馈，躬瞻宵载。<br /><br />&nbsp;&nbsp;&nbsp;&nbsp;饰遗仪于组旒，想徂音乎珩佩。悲黼筵之移御，痛之重晦。降舆客位，撤奠<br /><br />&nbsp;&nbsp;&nbsp;&nbsp;殡阶。乃命史臣，诔德述怀。其辞曰：<br /><br />&nbsp;&nbsp;&nbsp;&nbsp;伦昭俪升，有物有凭。圆精初铄，方只始凝。昭哉世族，祥发庆膺。秘仪景<br /><br />&nbsp;&nbsp;&nbsp;&nbsp;胄，图光玉绳。昌辉在阴，柔明将进。率礼蹈和，称诗纳顺。爰自待年，金声夙<br /><br />&nbsp;&nbsp;&nbsp;&nbsp;振。亦既有行，素章增绚。象服是加，言观惟则。俾我王风，始基嫔德。蕙问川<br /><br />&nbsp;&nbsp;&nbsp;&nbsp;流，芳猷渊塞。方江泳汉，再谣南国。伊昔不造，洪化中微。用集宝命，仰陟天<br /><br />&nbsp;&nbsp;&nbsp;&nbsp;机。释位公宫，登耀紫闱。钦若皇姑，允迪前徽。孝达宁亲，敬行宗祀。进思才<br /><br />&nbsp;&nbsp;&nbsp;&nbsp;淑，傍综图史。发音在咏，动容成纪。壶政穆宣，房乐昭理。坤则顺成，星轩润<br /><br />&nbsp;&nbsp;&nbsp;&nbsp;饰。德之所届，惟深必测。下节震腾，上清I侧。有来斯雍，无思不极。谓道辅<br /><br />&nbsp;&nbsp;&nbsp;&nbsp;仁，司化莫晰。<br /><br />&nbsp;&nbsp;&nbsp;&nbsp;象物方臻，x告l。太和既融，收华委世。兰殿长阴，椒涂弛卫。呜呼<br /><br />&nbsp;&nbsp;&nbsp;&nbsp;哀哉！戒凉在律，杪秋即穸。霜夜流唱，晓月升魄。八神警引，五辂迁迹。<br /><br />&nbsp;&nbsp;&nbsp;&nbsp;储嗣，哀哀列辟。洒零玉墀，雨泗丹掖，抚存悼亡，感今怀昔。呜呼哀哉！<br /><br />&nbsp;&nbsp;&nbsp;&nbsp;南背国门，北首山园。仆人案节，服马顾辕。遥酸紫盖，眇泣素轩。灭彩清都，<br /><br />&nbsp;&nbsp;&nbsp;&nbsp;夷体寿原。邑野沦蔼，戎夏悲V。来芳可述，往驾弗援。呜呼哀哉！<br /><br />&nbsp;&nbsp;&nbsp;&nbsp;策既奏，上自益“抚存悼亡，感今怀昔”八字，以致其意焉。有司奏谥宣皇<br /><br />&nbsp;&nbsp;&nbsp;&nbsp;后，上特诏曰“元”。<br /><br />&nbsp;&nbsp;&nbsp;&nbsp;初，后生劭，自详视之，驰白太祖：“此儿形貌异常，必破国亡家，不可举。”<br /><br />&nbsp;&nbsp;&nbsp;&nbsp;便欲杀之。太祖狼狈至后殿户外，手拨幔禁之，乃止。后亡后，常有小小灵应。<br /><br />&nbsp;&nbsp;&nbsp;&nbsp;沈美人者，太祖所幸也。尝以非罪见责，应赐死。从后昔所住徽音殿前度。此殿<br /><br />&nbsp;&nbsp;&nbsp;&nbsp;有五间，自后崩后常闭。美人至殿前，流涕大言曰：“今日无罪就死，先后若有<br /><br />&nbsp;&nbsp;&nbsp;&nbsp;灵，当知之！”殿诸窗户应声豁然开。职掌遽白太祖，太祖惊往视之。美人乃得<br /><br />&nbsp;&nbsp;&nbsp;&nbsp;释。<br /><br />&nbsp;&nbsp;&nbsp;&nbsp;大明五年，世祖诏曰：“昔汉道既灵，博平辉绝，魏国方安，嘉宪启策，皆<br /><br />&nbsp;&nbsp;&nbsp;&nbsp;因心所弘，酌典沿诰。亡外祖亲王夫人柔德淑范，光启坤载。属内位阙正，摄馈<br /><br />&nbsp;&nbsp;&nbsp;&nbsp;闺庭，仪被芳闱，闻宣戚里。永言感远，思追荣秩，宜式傍鸿则，敬登徽序。”<br /><br />&nbsp;&nbsp;&nbsp;&nbsp;乃追赠豫章郡新淦县平乐乡君。后之所生母也。又诏：“赵、萧、臧光禄、袁敬<br /><br />&nbsp;&nbsp;&nbsp;&nbsp;公、平乐郡君墓，先未给茔户。加世数已远，胤嗣衰陵，外戚尊属，不宜使坟茔<br /><br />&nbsp;&nbsp;&nbsp;&nbsp;芜秽。可各给蛮户三，以供洒扫。”后父湛，自有传。<br /><br />&nbsp;&nbsp;&nbsp;&nbsp;文帝路淑媛，讳惠男，丹阳建康人也。以色貌选入后宫，生孝武帝，拜为淑<br /><br />&nbsp;&nbsp;&nbsp;&nbsp;媛。年既长，无宠，常随世祖出蕃。世祖入讨元凶，淑媛留寻阳。上即位，遣建<br /><br />&nbsp;&nbsp;&nbsp;&nbsp;平王宏奉迎。有司奏曰：“臣闻历集周邦，徽音克嗣，气淳汉国，沙麓发祥。昔<br /><br />&nbsp;&nbsp;&nbsp;&nbsp;在上代，业隆祚远，未有不敷阴教以阐洪基，膺淑庆以载圣哲者也。伏惟淑媛柔<br /><br />&nbsp;&nbsp;&nbsp;&nbsp;明内昭，徽仪外范，合灵初迪，则庶姬仰耀；引训蕃阃，则家邦被德。民应惟和，<br /><br />&nbsp;&nbsp;&nbsp;&nbsp;神属惟祉，故能诞钟睿躬，用集大命，固灵根于既殒，融盛烈乎中兴。载厚化深，<br /><br />&nbsp;&nbsp;&nbsp;&nbsp;声咏允缉，宜式谐旧典，恭享极号。谨奉尊号曰皇太后，宫曰崇宪。”太后居显<br /><br />&nbsp;&nbsp;&nbsp;&nbsp;阳殿。<br /><br />&nbsp;&nbsp;&nbsp;&nbsp;上于闺房之内，礼敬甚寡，有所御幸，或留止太后房内，故民间喧然，咸有<br /><br />&nbsp;&nbsp;&nbsp;&nbsp;丑声。宫掖事秘，莫能辨也。孝建二年，追赠太后父兴之散骑常侍，兴之妻徐氏<br /><br />&nbsp;&nbsp;&nbsp;&nbsp;余杭县广昌乡君。大明四年，太后弟子抚军参军琼之上表曰：“先臣故怀安令道<br /><br />&nbsp;&nbsp;&nbsp;&nbsp;庆赋命乖辰，自违明世。敢缘卫戍请名之典，特乞云雨，微垂洒润。”诏付门下。<br /><br />&nbsp;&nbsp;&nbsp;&nbsp;有司承旨奏赠给事中。琼之及弟休之、茂之并超显职。太后颇豫政事，赐与琼之<br /><br />&nbsp;&nbsp;&nbsp;&nbsp;等财物，家累千金；居处服器，与帝子相侔。<br /><br />&nbsp;&nbsp;&nbsp;&nbsp;琼之宅与太常王僧达并门。尝盛车服卫从造僧达，僧达不为之礼。琼之以诉<br /><br />&nbsp;&nbsp;&nbsp;&nbsp;太后，太后大怒，告上曰：“我尚在，而人皆陵我家；死后，乞食矣！”欲罪僧<br /><br />&nbsp;&nbsp;&nbsp;&nbsp;达。上曰：“琼之年少，自不宜轻造诣。王僧达贵公子，岂可以此事加罪！”<br /><br />&nbsp;&nbsp;&nbsp;&nbsp;大明五年，太后随上巡南豫州，妃主以下并从。废帝即位，号太皇太后。<br /><br />&nbsp;&nbsp;&nbsp;&nbsp;太宗践阼，号崇宪太后。初，太宗少失所生，为太后所摄养，太宗尽心祗事，<br /><br />&nbsp;&nbsp;&nbsp;&nbsp;而太后抚爱亦笃。及上即位，供奉礼仪，不异旧日。有司奏曰：“夫德敷于内，<br /><br />&nbsp;&nbsp;&nbsp;&nbsp;典章必远；化覃于外，徽号宜宣。伏惟皇太后懿圣自天，母仪允著，义明八远，<br /><br />&nbsp;&nbsp;&nbsp;&nbsp;道变九围。圣明登御，景胙攸改，皇太后宜即前号，别居外宫。”诏曰：“朕备<br /><br />&nbsp;&nbsp;&nbsp;&nbsp;丁艰罚，蚤婴孤苦，特蒙崇宪太后圣训抚育。昔在蕃阃，常奉药膳，中迫凶威，<br /><br />&nbsp;&nbsp;&nbsp;&nbsp;抱怀莫遂。今泰运初启，情典获申，方欲亲奉晨昏，尽欢闺禁。不得如所奏。”<br /><br />&nbsp;&nbsp;&nbsp;&nbsp;寻崩，时年五十五。迁殡东宫，门题曰宗宪宫。上又诏曰：“朕幼集荼蓼，夙凭<br /><br />&nbsp;&nbsp;&nbsp;&nbsp;德训，龛定业，实资仁范，恩著屯夷，有兼常慕。夫礼沿情施，义循事立，可<br /><br />&nbsp;&nbsp;&nbsp;&nbsp;特齐衰三月，以申追仰之心。”谥曰昭皇太后，葬世祖陵东南，号曰修宁陵。<br /><br />&nbsp;&nbsp;&nbsp;&nbsp;先是，晋安王子勋未平，巫者谓宜开昭太后陵以为厌胜。修复仓卒，不得如<br /><br />&nbsp;&nbsp;&nbsp;&nbsp;礼。上性忌，虑将来致灾。泰始四年夏，诏有司曰：“崇宪昭太后修宁陵地，大<br /><br />&nbsp;&nbsp;&nbsp;&nbsp;明之世，久所考卜。前岁遭诸蕃之难，礼从权宜。奉营仓卒，未暇营改。而茔隧<br /><br />&nbsp;&nbsp;&nbsp;&nbsp;之所，山原卑陋。顷年颓坏，日有滋甚，恒费修整，终无永固。且详考地形，殊<br /><br />&nbsp;&nbsp;&nbsp;&nbsp;乖相势。朕蚤蒙慈遇，情礼兼常，思使终始之义，载彰幽显。史官可就岩山左右，<br /><br />&nbsp;&nbsp;&nbsp;&nbsp;更宅吉地。明审龟筮，须选令辰，式遵旧典，以礼创制。今中宇虽宁，边虏未息，<br /><br />&nbsp;&nbsp;&nbsp;&nbsp;营就之功，务在从简。举言寻悲，情如切割。”有司奏：“北疆未缉，戎役是务，<br /><br />&nbsp;&nbsp;&nbsp;&nbsp;礼之详略，各沿时宜。臣等参议，修宁陵玄宫补治毁坏，权施油殿，暂出梓宫，<br /><br />&nbsp;&nbsp;&nbsp;&nbsp;事毕即窆，于事为允。”诏可。<br /><br />&nbsp;&nbsp;&nbsp;&nbsp;琼之为衡阳内史，先后卒。废帝景和中，以休之为黄门侍郎，茂之左军将军，<br /><br />&nbsp;&nbsp;&nbsp;&nbsp;并封开国县侯，邑千户。又追赠兴之侍中、金紫光禄大夫，谥曰孝侯；道庆散骑<br /><br />&nbsp;&nbsp;&nbsp;&nbsp;常侍、光禄大夫、开府仪同三司，谥曰敬侯。立道庆女为皇后，以休之为侍中，<br /><br />&nbsp;&nbsp;&nbsp;&nbsp;茂之黄门郎。太宗废幼主，欲说太后之心，乃下令书曰：“太皇太后蚤垂爱遇，<br /><br />&nbsp;&nbsp;&nbsp;&nbsp;沿情即事，同于天属。前车骑谘议参军路休之、前丹阳丞路茂之，崇宪密戚，蚤<br /><br />&nbsp;&nbsp;&nbsp;&nbsp;延荣贯，并怀所勋，宜殊恒饰。休之可黄门侍郎，领步兵校尉；茂之可中书侍郎。”<br /><br />&nbsp;&nbsp;&nbsp;&nbsp;太宗未即位，故称令书。茂之又迁司徒从事中郎，休之桂阳王休范镇北谘议参军。<br /><br />&nbsp;&nbsp;&nbsp;&nbsp;太宗杀世祖诸子，因此陷休之等，宥其诸子。<br /><br />&nbsp;&nbsp;&nbsp;&nbsp;孝武文穆王皇后，讳宪，琅邪临沂人。元嘉二十年，拜武陵王妃。生废<br /><br />&nbsp;&nbsp;&nbsp;&nbsp;帝、豫章王子尚、山阴公主楚玉、临淮康哀公主楚佩、皇女楚L、康乐公主修明。<br /><br />&nbsp;&nbsp;&nbsp;&nbsp;世祖在蕃，后甚有宠。上入伐凶逆，后留寻阳，与太后同还京都，立为皇后。<br /><br />&nbsp;&nbsp;&nbsp;&nbsp;大明四年，后率六宫躬桑于西郊，皇太后观礼。上下诏曰：“朕卜祥大昕，<br /><br />&nbsp;&nbsp;&nbsp;&nbsp;测辰拂羽，爰诏六宫，亲蚕川室。皇太后降銮从御，伫跸观礼。绿蘧既具，玄<br /><br />&nbsp;&nbsp;&nbsp;&nbsp;方修，庶仪发椒，闱化动中。县妃主以下，可量加班锡。”废帝即位，尊曰皇太<br /><br />&nbsp;&nbsp;&nbsp;&nbsp;后，宫曰永训。其年，崩于含章殿，时年三十八。y葬景宁陵。<br /><br />&nbsp;&nbsp;&nbsp;&nbsp;后父偃，字子游，晋丞相导玄孙，尚书嘏之子也。母晋孝武帝女鄱阳公主，<br /><br />&nbsp;&nbsp;&nbsp;&nbsp;宋受禅，封永成君。偃尚高祖第二女吴兴长公主讳荣男，少历显官，黄门侍郎，<br /><br />&nbsp;&nbsp;&nbsp;&nbsp;秘书监，侍中。元嘉末，为散骑常侍、右卫将军。世祖即位，以后父，授金紫光<br /><br />&nbsp;&nbsp;&nbsp;&nbsp;禄大夫，领义阳王师，常侍如故。迁右光禄大夫，常侍、王师如故。偃谦虚恭谨，<br /><br />&nbsp;&nbsp;&nbsp;&nbsp;不以世事关怀。孝建二年卒，时年五十四。追赠开府仪同三司，本官如故，谥曰<br /><br />&nbsp;&nbsp;&nbsp;&nbsp;恭公。<br /><br />&nbsp;&nbsp;&nbsp;&nbsp;长子藻，位至东阳太守。尚太祖第六女临川长公主讳英媛。公主性妒，而藻<br /><br />&nbsp;&nbsp;&nbsp;&nbsp;别爱左右人吴崇祖。前废帝景和中，主谗之于废帝，藻坐下狱死，主与王氏离婚。<br /><br />&nbsp;&nbsp;&nbsp;&nbsp;泰始初，以主适豫章太守庾冲远，未及成礼而冲远卒。<br /><br />&nbsp;&nbsp;&nbsp;&nbsp;宋世诸主，莫不严妒，太宗每疾之。湖熟令袁妻以妒忌赐死，使近臣虞<br /><br />&nbsp;&nbsp;&nbsp;&nbsp;通之撰《妒妇记》。左光禄大夫江湛孙碌鄙惺雷媾，上乃使人为伦鞅砣没椋<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;伏承诏旨，当以临汝公主降嫔，荣出望表，恩加典外。顾审蔽，伏用忧惶。<br /><br />&nbsp;&nbsp;&nbsp;&nbsp;臣寒门x族，人凡质陋，闾阎有对，本隔天姻。如臣素流，室贫业寡，年近将冠，<br /><br />&nbsp;&nbsp;&nbsp;&nbsp;皆已有室，荆钗布裙，足得成礼。每不自解，无偶迄兹，媒访莫寻，素族弗问。<br /><br />&nbsp;&nbsp;&nbsp;&nbsp;自惟门庆，属降公主，天恩所覃，容及丑末。怀忧抱惕，虑不获免，征命所当，<br /><br />&nbsp;&nbsp;&nbsp;&nbsp;果膺兹举。虽门泰宗荣，于臣非幸，仰缘圣贷，冒陈愚实。<br /><br />&nbsp;&nbsp;&nbsp;&nbsp;自晋氏以来，配上王姬者，虽累经美胄，亟有名才，至如王敦慑气，桓温敛<br /><br />&nbsp;&nbsp;&nbsp;&nbsp;威，真长佯愚以求免，子敬灸足以违诏，王偃无仲都之质，而倮露于北阶，何r<br /><br />&nbsp;&nbsp;&nbsp;&nbsp;阙龙工之姿，而投躯于深井，谢庄殆自同于叟，殷冲几不免于强I。彼数人<br /><br />&nbsp;&nbsp;&nbsp;&nbsp;者，非无才意，而势屈于崇贵，事隔于闻览，吞悲茹气，无所逃诉。制勒甚于仆<br /><br />&nbsp;&nbsp;&nbsp;&nbsp;隶，防闲过于婢妾。往来出入，人理之常；当宾待客，朋从之义。而令扫辙息驾，<br /><br />&nbsp;&nbsp;&nbsp;&nbsp;无窥门之期；废筵抽席，绝接对之理。非唯交友离异，乃亦兄弟疏阔。第令受酒<br /><br />&nbsp;&nbsp;&nbsp;&nbsp;肉之赐，制以动静；监子荷钱帛之私，节其言笑。姆争媚，相劝以严；妮媪<br /><br />&nbsp;&nbsp;&nbsp;&nbsp;竞前，相谄以急。第令必凡庸下才，监子皆葭萌愚竖，议举止则未闲是非，听言<br /><br />&nbsp;&nbsp;&nbsp;&nbsp;语则谬于虚实。姆敢恃耆旧，唯赞妒忌；尼媪自倡多知，务检口舌。其间又<br /><br />&nbsp;&nbsp;&nbsp;&nbsp;有应答问讯，卜筮师母，乃至残余饮食，诘辩与谁，衣被故敝，必责头领。又出<br /><br />&nbsp;&nbsp;&nbsp;&nbsp;入之宜，繁省难衷，或进不获前，或入不听出。不入则嫌于欲疏，求出则疑有别<br /><br />&nbsp;&nbsp;&nbsp;&nbsp;意，召必以三晡为期，遣必以日出为限，夕不见晚魄，朝不识曙星。至于夜步月<br /><br />&nbsp;&nbsp;&nbsp;&nbsp;而弄琴，昼拱袂而披卷，一生之内，与此长乖。又声影裁闻，则少婢奔迸；裾袂<br /><br />&nbsp;&nbsp;&nbsp;&nbsp;向席，则老丑丛来。左右整刷，以疑宠见嫌；宾客未冠，以少容致斥。礼则有列<br /><br />&nbsp;&nbsp;&nbsp;&nbsp;媵，象则有贯鱼，本无嫡之嫌，岂有轻妇之诮。况今义绝傍私，虔恭正匹，而<br /><br />&nbsp;&nbsp;&nbsp;&nbsp;每事必言无仪适，设辞辄言轻易我。又窃闻诸主集聚，唯论夫族。缓不足为急者<br /><br />&nbsp;&nbsp;&nbsp;&nbsp;法，急则可为缓者师，更相扇诱，本其恒意，不可贷借，固实常辞。或言野败去，<br /><br />&nbsp;&nbsp;&nbsp;&nbsp;或言人笑我，虽家曰私理，有甚王宪，发口所言，恒同科律。王藻虽复强洌<br /><br />&nbsp;&nbsp;&nbsp;&nbsp;颇经学涉，戏笑之事，遂为冤魂。褚暧忧愤，用致夭绝。伤理害义，难以具闻。<br /><br />&nbsp;&nbsp;&nbsp;&nbsp;夫螽斯之德，实致克昌；专妒之行，有妨繁衍，是以尚主之门，往往绝嗣；<br /><br />&nbsp;&nbsp;&nbsp;&nbsp;驸马之身，通离衅咎。以臣凡弱，何以克堪。必将毁族沦门，岂伊身眚。前后婴<br /><br />&nbsp;&nbsp;&nbsp;&nbsp;此，其人虽众，然皆患彰遐迩，事隔天朝，故吞言咽理，无敢论诉。臣幸属圣明，<br /><br />&nbsp;&nbsp;&nbsp;&nbsp;矜照由道，弘物以典，处亲以公，臣之鄙怀，可得自尽。如臣门分，世荷殊荣，<br /><br />&nbsp;&nbsp;&nbsp;&nbsp;足守前基，便预提拂，清官显宦，或由才升，一叨婚戚，咸成恩假。是以仰冒非<br /><br />&nbsp;&nbsp;&nbsp;&nbsp;宜，披露丹实。非唯止陈一己，规全身愿；实乃广申诸门忧患之切。伏愿天慈照<br /><br />&nbsp;&nbsp;&nbsp;&nbsp;察，特赐蠲停，使燕雀微群，得保丛蔚，蠢物含生，自己弥笃。若恩诏难降，披<br /><br />&nbsp;&nbsp;&nbsp;&nbsp;请不申，便当刊肤剪发，投山窜海。<br /><br />&nbsp;&nbsp;&nbsp;&nbsp;太宗以此表遍示诸主。于是临川长公主上表曰：“妾遭随奇薄，绝于王氏，<br /><br />&nbsp;&nbsp;&nbsp;&nbsp;私庭嚣戾，致此分异。今孤疾茕然，假息朝夕，情寄所钟，唯在一子。契阔荼炭，<br /><br />&nbsp;&nbsp;&nbsp;&nbsp;持兼怜愍，否泰枯荣，系以为命。实愿申其门衅，还为母子。推迁oa，未<br /><br />&nbsp;&nbsp;&nbsp;&nbsp;及自闻。先朝慈爱，鉴妾丹衷。若赐使息彻归第定省，仰揆天旨，或有可寻。今<br /><br />&nbsp;&nbsp;&nbsp;&nbsp;事迫诚切，不顾典宪，敢缘恩焘，触冒披闻。特乞还身王族，守养弱嗣，虽死之<br /><br />&nbsp;&nbsp;&nbsp;&nbsp;日，实甘于生。”许之。<br /><br />&nbsp;&nbsp;&nbsp;&nbsp;藻弟懋，升明末贵达。懋弟攸，太宰从事中郎，蚤卒，追赠黄门侍郎。弟臻，<br /><br />&nbsp;&nbsp;&nbsp;&nbsp;升明末显宦。<br /><br />&nbsp;&nbsp;&nbsp;&nbsp;前废帝何皇后，讳令婉，庐江人也。孝建三年，纳为皇太子妃。大明五年，<br /><br />&nbsp;&nbsp;&nbsp;&nbsp;薨于东宫徽光殿，时年十七。葬囗囗，谥曰献妃。上更为太子置内职二等，曰保<br /><br />&nbsp;&nbsp;&nbsp;&nbsp;林，曰良娣。纳南中郎长史太山羊瞻女为良娣，宜都太守袁僧惠女为保林。废帝<br /><br />&nbsp;&nbsp;&nbsp;&nbsp;即位，追崇献妃曰献皇后。太宗践阼，迁后与废帝合葬龙山北。<br /><br />&nbsp;&nbsp;&nbsp;&nbsp;后父r，字稚玉，晋尚书左仆射澄曾孙也。祖融，大司农。r尚高祖少女豫<br /><br />&nbsp;&nbsp;&nbsp;&nbsp;章康长公主讳欣男。公主先适徐乔，美容色，聪敏有智数。太祖世，礼待特隆。<br /><br />&nbsp;&nbsp;&nbsp;&nbsp;r豪竞于时，与平昌孟灵休、东海何勖等，并以舆马骄奢相尚。公主与r情爱隆<br /><br />&nbsp;&nbsp;&nbsp;&nbsp;密，何氏外姻疏戚，莫不沾被恩纪。r历位清显，至卫将军。大明八年，公主薨，<br /><br />&nbsp;&nbsp;&nbsp;&nbsp;r墓开，世祖追赠金紫光禄大夫，加散骑常侍。<br /><br />&nbsp;&nbsp;&nbsp;&nbsp;子迈，尚太祖第十女新蔡公主讳英媚。迈少以贵戚居显宦，好犬马驰逐，多<br /><br />&nbsp;&nbsp;&nbsp;&nbsp;聚才力之士。有墅在江乘县界，去京师三十里。迈每游履，辄结驷连骑，武士成<br /><br />&nbsp;&nbsp;&nbsp;&nbsp;群。大明末，为豫章王子尚抚军谘议参军，加宁朔将军、南济阴太守。废帝纳公<br /><br />&nbsp;&nbsp;&nbsp;&nbsp;主于后宫，伪言薨殒，杀一婢送出迈第嫔葬行丧礼。常疑迈有异图，迈亦招聚同<br /><br />&nbsp;&nbsp;&nbsp;&nbsp;志，欲因行幸废立。事觉，废帝自出讨迈诛之。太宗即位，追封建宁县侯，食邑<br /><br />&nbsp;&nbsp;&nbsp;&nbsp;五百户。子曼倩嗣，齐受禅，国除。<br /><br />&nbsp;&nbsp;&nbsp;&nbsp;r兄子亮，孝建初，为桂阳太守。丞相南郡王义宣为逆，遣参军王师寿断桂<br /><br />&nbsp;&nbsp;&nbsp;&nbsp;阳道，以防广州刺史宗悫，亮收斩之。官至新安内史。亮弟恢，废帝元徽初，为<br /><br />&nbsp;&nbsp;&nbsp;&nbsp;广州刺史，未之镇，坐国哀期晦不到，免官。复起为都官尚书，未拜，卒。恢弟<br /><br />&nbsp;&nbsp;&nbsp;&nbsp;诞，司徒右长史。诞弟衍，最知名。性躁动。太宗初，为建安王休仁司徒从事中<br /><br />&nbsp;&nbsp;&nbsp;&nbsp;郎，仍除黄门郎，未拜竟，求转司徒司马。得司马，复求太子右率。拜右率一二<br /><br />&nbsp;&nbsp;&nbsp;&nbsp;日，复求侍中。旬日之间，求进无已。不得侍中，以怨詈赐死。<br /><br />&nbsp;&nbsp;&nbsp;&nbsp;文帝沈婕妤，讳容姬，不知何许人也。纳于后宫，为美人。生明帝，拜为婕<br /><br />&nbsp;&nbsp;&nbsp;&nbsp;妤。元嘉三十年卒，时四十。葬建康之莫府山。世祖即位，追赠湘东国太妃。太<br /><br />&nbsp;&nbsp;&nbsp;&nbsp;宗即位，有司奏曰：“昔豳都追远，正邑缠哀，缅慕德义，敬奉园陵。先太妃德<br /><br />&nbsp;&nbsp;&nbsp;&nbsp;履端华，徽景明峻，风光宸掖，训流国闱，鞠圣诞灵，蚤捐鸿祚。臣等远模汉册，<br /><br />&nbsp;&nbsp;&nbsp;&nbsp;近仪晋典，谨上尊号为皇太后。”下礼官议谥，谥曰宣太后，陵号曰崇宁。<br /><br />&nbsp;&nbsp;&nbsp;&nbsp;以太后弟道庆为给事中，泰始三年卒，追赠通直散骑常侍，赐爵县侯。又追<br /><br />&nbsp;&nbsp;&nbsp;&nbsp;赠太后父散骑常侍，母王氏成乐乡君。<br /><br />&nbsp;&nbsp;&nbsp;&nbsp;明恭王皇后，讳贞风，琅邪临沂人也。元嘉二十五年，拜淮阳王妃；太宗改<br /><br />&nbsp;&nbsp;&nbsp;&nbsp;封，又为湘东王妃。生晋陵长公主伯姒、建安长公主伯媛。太宗即位，立为皇后。<br /><br />&nbsp;&nbsp;&nbsp;&nbsp;上常宫内大集，而r妇人观之，以为欢笑。后以扇障面，独无所言。帝怒曰：<br /><br />&nbsp;&nbsp;&nbsp;&nbsp;“外舍家寒乞，今共为笑乐，何独不视？”后曰：“为乐之事，其方自多。岂有<br /><br />&nbsp;&nbsp;&nbsp;&nbsp;姑姊妹集聚，而r妇人形体。以此为乐，外舍之为欢适，实与此不同。”帝大怒，<br /><br />&nbsp;&nbsp;&nbsp;&nbsp;遣后令起。后兄扬州刺史景文以此事语从舅陈郡谢纬曰：“后在家为弱妇人，<br /><br />&nbsp;&nbsp;&nbsp;&nbsp;不知今段遂能刚正如此。”<br /><br />&nbsp;&nbsp;&nbsp;&nbsp;废帝即位，尊为皇太后，宫曰弘训。废帝失德，太后每加勖譬，始者犹见顺<br /><br />&nbsp;&nbsp;&nbsp;&nbsp;从，后狂慝转甚，渐不悦。元徽五年五月五日，太后赐帝玉柄毛扇，帝嫌其毛柄<br /><br />&nbsp;&nbsp;&nbsp;&nbsp;不华，因此欲加鸩害，已令太医煮药，左右人止之曰：“若行此事，官便应作孝<br /><br />&nbsp;&nbsp;&nbsp;&nbsp;子，岂复得出入狡狯。”帝曰：“汝语大有理。”乃止。<br /><br />&nbsp;&nbsp;&nbsp;&nbsp;顺帝即位，齐王秉权，宗室刘晃、刘绰、卜伯兴等有异志，太后颇与相关。<br /><br />&nbsp;&nbsp;&nbsp;&nbsp;顺帝禅位，太后与帝逊于东邸，因迁居丹阳宫，拜汝阴王太妃。顺帝殂于丹阳，<br /><br />&nbsp;&nbsp;&nbsp;&nbsp;更立第京邑。建元元年，薨于第，时年四十四。追加号谥，葬以宋后礼。父僧朗，<br /><br />&nbsp;&nbsp;&nbsp;&nbsp;事别见《景文传》。<br /><br />&nbsp;&nbsp;&nbsp;&nbsp;明帝陈贵妃，讳妙登，丹阳建康人，屠家女也。世祖常使尉司采访民间子女<br /><br />&nbsp;&nbsp;&nbsp;&nbsp;有姿色者。太妃家在建康县界，家贫，有草屋两三间。上出行，问尉曰：“御道<br /><br />&nbsp;&nbsp;&nbsp;&nbsp;边那得此草屋，当由家贫。”赐钱三万，令起瓦屋。尉自送钱与之，家人并不在，<br /><br />&nbsp;&nbsp;&nbsp;&nbsp;唯太妃在家，时年十二三。尉见其容质甚美，即以白世祖，于是迎入宫。在路太<br /><br />&nbsp;&nbsp;&nbsp;&nbsp;后房内，经二三年，再呼，不见幸。太后因言于上，以赐太宗。始有宠，一年许<br /><br />&nbsp;&nbsp;&nbsp;&nbsp;衰歇，以乞李道儿。寻又迎还，生废帝，故民中皆呼废帝为李氏子。废帝后每自<br /><br />&nbsp;&nbsp;&nbsp;&nbsp;称李将军，或自谓李统。<br /><br />&nbsp;&nbsp;&nbsp;&nbsp;太宗即位，拜贵妃，礼秩同皇太子妃。废帝践阼，有司奏曰：“臣闻河龙启<br /><br />&nbsp;&nbsp;&nbsp;&nbsp;圣，理浃民神；郊电基皇，庆烁天地。故资敬之道，粹古铭风；沿贵之谊，眇代<br /><br />&nbsp;&nbsp;&nbsp;&nbsp;凝则。伏惟贵妃含和日晷，表淑星枢，徽音峻古，柔光照世，声华帝掖，轨秀天<br /><br />&nbsp;&nbsp;&nbsp;&nbsp;嫔，景发皇明，祚昌睿命。而备物之章，未焕彝策。远酌前王，允陟鸿典。臣等<br /><br />&nbsp;&nbsp;&nbsp;&nbsp;参议，谨上尊号曰皇太妃。舆服一如晋孝武帝太后故事。置家令一人。改诸国太<br /><br />&nbsp;&nbsp;&nbsp;&nbsp;妃曰太妃（妃音怡）。宫曰弘化。”追赠太妃父金宝散骑常侍，金宝妻王氏永世<br /><br />&nbsp;&nbsp;&nbsp;&nbsp;县成乐乡君。升明初，降为苍梧王太妃。<br /><br />&nbsp;&nbsp;&nbsp;&nbsp;伯父照宗，中书通事舍人。叔佛念，步兵校尉。兄敬元，通直郎，南鲁郡太<br /><br />&nbsp;&nbsp;&nbsp;&nbsp;守。佛念大通货贿，侵乱朝政。升明初，赐死。<br /><br />&nbsp;&nbsp;&nbsp;&nbsp;后废帝江皇后，讳简，济阳考城人，北中郎长史智渊孙女。泰始五年，太<br /><br />&nbsp;&nbsp;&nbsp;&nbsp;宗访求太子妃，而雅信小数，名家女多不合。后弱小，门无强荫，以卜筮最吉，<br /><br />&nbsp;&nbsp;&nbsp;&nbsp;故为太子纳之。讽朝士州郡令献物，多者将直百金。始兴太守孙奉伯止献琴书，<br /><br />&nbsp;&nbsp;&nbsp;&nbsp;其外无余物。上大怒，封药赐死，既而原之。太子即帝位，立为皇后。帝既废，<br /><br />&nbsp;&nbsp;&nbsp;&nbsp;降为苍梧王妃。智渊自有传。<br /><br />&nbsp;&nbsp;&nbsp;&nbsp;明帝陈昭华，讳法容，丹阳建康人也。太宗晚年，痿疾不能内御，诸弟姬人<br /><br />&nbsp;&nbsp;&nbsp;&nbsp;有怀孕者，辄取以入宫；及生男，皆杀其母，而以与六宫所爱者养之。顺帝，桂<br /><br />&nbsp;&nbsp;&nbsp;&nbsp;阳王休范子也，以昭华为母焉。明帝崩，昭华拜安成王太妃。顺帝即位，进为皇<br /><br />&nbsp;&nbsp;&nbsp;&nbsp;太妃。顺帝禅位，去皇太妃之号。<br /><br />&nbsp;&nbsp;&nbsp;&nbsp;顺帝谢皇后，讳梵境，陈郡阳夏人，右光禄大夫庄孙女也。升明二年，立为<br /><br />&nbsp;&nbsp;&nbsp;&nbsp;皇后。顺帝禅位，降为汝阴王妃。庄自有传。<br /><br />&nbsp;&nbsp;&nbsp;&nbsp;史臣曰：饮食男女，人之大欲存焉。故圣人顺民情而为之度，王宫六列，士<br /><br />&nbsp;&nbsp;&nbsp;&nbsp;室二等，皆司事设防，典文曲立。若夫义笃阃闱，化形邦国，古先哲王有以之致<br /><br />&nbsp;&nbsp;&nbsp;&nbsp;治者矣。夫后妃专夕，配以德升；姬嫱并御，进非色幸。欲使情有覃被，爱罔偏<br /><br />&nbsp;&nbsp;&nbsp;&nbsp;流，专贞内表，妖蛊外息。至于降班在四，簪珥成行；同列者三，环佩系响，乃<br /><br />&nbsp;&nbsp;&nbsp;&nbsp;可以燮理阴教，辅佐君德。宋氏藉晋世令典，娉纳有章，教熳髻常必四岳之<br /><br />&nbsp;&nbsp;&nbsp;&nbsp;后。虽正位天闺，礼亢尊极，而衰恹易兆，恩宴难留，一谢属车之尘，永隔青蒲<br /><br />&nbsp;&nbsp;&nbsp;&nbsp;之地。是故元后愤终，良有以也。自元嘉以降，内职稍繁，椒庭绮观，千门万户，<br /><br />&nbsp;&nbsp;&nbsp;&nbsp;而淫妆怪饰，变炫无穷。自汉氏昭阳之轮奂，魏室九华之照曜，曾不能概其万一。<br /><br />&nbsp;&nbsp;&nbsp;&nbsp;徒以所选止于军署之内，征引极乎厮皂之间，非晋氏采择滥及冠冕也。且爱止帷<br /><br />&nbsp;&nbsp;&nbsp;&nbsp;房，权无外授，戚属饩赉，岁时不过肴浆，斯为美矣。及太祖之倾惑潘妪，谋及<br /><br />&nbsp;&nbsp;&nbsp;&nbsp;妇人；大明之沦溺殷姬，并后匹嫡，至使多难起于肌肤，并命行于同产，又况进<br /><br />&nbsp;&nbsp;&nbsp;&nbsp;于此者乎！以斯言之，三代、二汉之亡于淫嬖，非不幸也。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882900);">加入书签</a><a
                        href="882884.html">上一页</a>&larr;<a href="index.html">返回列表</a>&rarr;<a
                            href="882917.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882884.html"; var next_page = "882917.html"; var index_page = "index.html"; var sortid = "9"; var article_id = "13928"; var chapter_id = "882900"; var articlename = "宋书"; var chaptername = " 卷四十一 列传第一"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>