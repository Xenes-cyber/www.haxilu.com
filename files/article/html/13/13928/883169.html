<!DOCTYPE html>
<html>
<head>
<meta charset="gbk" />
<title>宋书- 卷五十三 列传第十三-在线阅读-哈西文学网</title>
<meta name="keywords" content="沈约，宋书， 卷五十三 列传第十三全文， 卷五十三 列传第十三在线阅读 哈西文学网" />
<meta name="description" content="哈西文学网提供沈约的宋书  卷五十三 列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883169.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883169.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 列传第十三</h1>
            <div class="link xb">
                <a href="883154.html">上一页</a>&larr;<a href="index.html">返回列表</a>&rarr;<a
                    href="883188.html">下一页</a></div>			
            <div id="BookText">&nbsp;&nbsp;&nbsp;&nbsp;◎张茂度子永庾登之弟炳之谢方明江夷<br /><br />&nbsp;&nbsp;&nbsp;&nbsp;张茂度，吴郡吴人，张良后也。名与高祖讳同，故称字。良七世孙为长沙太<br /><br />&nbsp;&nbsp;&nbsp;&nbsp;守，始迁于吴。高祖嘉，曾祖澄，晋光禄大夫。祖彭祖，广州刺史。父敞，侍中、<br /><br />&nbsp;&nbsp;&nbsp;&nbsp;尚书、吴国内史。<br /><br />&nbsp;&nbsp;&nbsp;&nbsp;茂度郡上计吏，主簿，功曹，州命从事史，并不就。除琅邪王卫军参军，员<br /><br />&nbsp;&nbsp;&nbsp;&nbsp;外散骑侍郎，尚书度支郎，父忧不拜。服阕，为何无忌镇南参军。顷之，出补晋<br /><br />&nbsp;&nbsp;&nbsp;&nbsp;安太守，卢循为寇，覆没江州，茂度及建安太守孙蚪之并受其符书，供其调役。<br /><br />&nbsp;&nbsp;&nbsp;&nbsp;循走，俱坐免官。复以为始兴相，郡经贼寇，廨宇焚烧，民物凋散，百不存一。<br /><br />&nbsp;&nbsp;&nbsp;&nbsp;茂度创立城寺，吊死抚伤，收集离散，民户渐复。在郡一周，征为太尉参军，寻<br /><br />&nbsp;&nbsp;&nbsp;&nbsp;转主簿、扬州治中从事史。高祖西伐刘毅，茂度居守。留州事悉委之。军还，迁<br /><br />&nbsp;&nbsp;&nbsp;&nbsp;中书侍郎。出为司马休之平西司马、河南太守。高祖将讨休之，茂度闻知，乘轻<br /><br />&nbsp;&nbsp;&nbsp;&nbsp;船逃下，逢高祖于中路，以为录事参军，太守如故。江陵平，骠骑将军道怜为荆<br /><br />&nbsp;&nbsp;&nbsp;&nbsp;州，茂度仍为咨议参军，太守如故。还为扬州别驾从事史。高祖北伐关洛，复任<br /><br />&nbsp;&nbsp;&nbsp;&nbsp;留州事。出为使持节、督广交二州诸军事、建武将军、平越中郎将、广州刺史。<br /><br />&nbsp;&nbsp;&nbsp;&nbsp;绥静百越，岭外安之。以疾求还，复为道怜司马。丁继母忧，服阕，除廷尉，转<br /><br />&nbsp;&nbsp;&nbsp;&nbsp;尚书吏部郎。<br /><br />&nbsp;&nbsp;&nbsp;&nbsp;太祖元嘉元年，出为使持节、督益宁二州梁州之巴西梓潼宕渠南汉中秦州之<br /><br />&nbsp;&nbsp;&nbsp;&nbsp;怀宁安固六郡诸军事、冠军将军、益州刺史。三年，太祖讨荆州刺史谢晦，诏益<br /><br />&nbsp;&nbsp;&nbsp;&nbsp;州遣军袭江陵，晦已平而军始至白帝。茂度与晦素善，议者疑其出军迟留，时茂<br /><br />&nbsp;&nbsp;&nbsp;&nbsp;度弟邵为湘州刺史，起兵应大驾，上以邵诚节，故不加罪，被代还京师。七年，<br /><br />&nbsp;&nbsp;&nbsp;&nbsp;起为廷尉，加奉车都尉，领本州中正。入为五兵尚书，徙太常。以脚疾出为义兴<br /><br />&nbsp;&nbsp;&nbsp;&nbsp;太守，加秩中二千石。上从容谓茂度曰：“勿复以西蜀介怀。”对曰：“臣若不<br /><br />&nbsp;&nbsp;&nbsp;&nbsp;遭陛下之明，墓木拱矣。”顷之，解职还家。征为都官尚书，加散骑常侍，固辞<br /><br />&nbsp;&nbsp;&nbsp;&nbsp;以疾。就拜光禄大夫，加金章紫绶。<br /><br />&nbsp;&nbsp;&nbsp;&nbsp;茂度内足于财，自绝人事，经始本县之华山以为居止，优游野泽，如此者七<br /><br />&nbsp;&nbsp;&nbsp;&nbsp;年。十八年，除会稽太守。素有吏能，在郡县，职事甚理。明年，卒官，时年六<br /><br />&nbsp;&nbsp;&nbsp;&nbsp;十七。谥曰恭子。<br /><br />&nbsp;&nbsp;&nbsp;&nbsp;茂度同郡陆仲元者，晋太尉玩曾孙也。以事用见知，历清资，吏部郎，右卫<br /><br />&nbsp;&nbsp;&nbsp;&nbsp;将军，侍中，吴郡太守。自玩洎仲元，四世为侍中，时人方之金、张二族。弟子<br /><br />&nbsp;&nbsp;&nbsp;&nbsp;真，元嘉十年，为海陵太守。中书舍人狄当为太祖所信委，家在海陵，死还葬，<br /><br />&nbsp;&nbsp;&nbsp;&nbsp;桥路毁坏，不通丧车，县求发民修治，子真不许。司徒彭城王义康闻而善之，召<br /><br />&nbsp;&nbsp;&nbsp;&nbsp;为国子博士，司徒左西掾，州治中，临海东阳太守。<br /><br />&nbsp;&nbsp;&nbsp;&nbsp;茂度子演，太子中舍人；演弟镜，新安太守，皆有盛名，并早卒。镜弟永。<br /><br />&nbsp;&nbsp;&nbsp;&nbsp;永字景云，初为郡主簿，州从事，转司徒士曹参军，出补余姚令，入为尚书中兵<br /><br />&nbsp;&nbsp;&nbsp;&nbsp;郎。先是，尚书中条制繁杂，元嘉十八年，欲加治撰，徙永为删定郎，掌其任。<br /><br />&nbsp;&nbsp;&nbsp;&nbsp;二十二年，除建康令，所居皆有称绩。又除广陵王诞北中郎录事参军。永涉猎书<br /><br />&nbsp;&nbsp;&nbsp;&nbsp;史，能为文章，善隶书，晓音律，骑射杂艺，触类兼善，又有巧思，益为太祖所<br /><br />&nbsp;&nbsp;&nbsp;&nbsp;知。纸及墨皆自营造，上每得永表启，辄执玩咨嗟，自叹供御者了不及也。二十<br /><br />&nbsp;&nbsp;&nbsp;&nbsp;三年，造华林园、玄武湖，并使永监统。凡诸制置，皆受则于永。徙为江夏王义<br /><br />&nbsp;&nbsp;&nbsp;&nbsp;恭太尉中兵参军、越骑校尉、振武将军、广陵南沛二郡太守。二十八年，又除江<br /><br />&nbsp;&nbsp;&nbsp;&nbsp;夏王义恭骠骑中兵参军，沛郡如故。<br /><br />&nbsp;&nbsp;&nbsp;&nbsp;永既有才能，所在每尽心力，太祖谓堪为将。二十九年，以永督冀州青州之<br /><br />&nbsp;&nbsp;&nbsp;&nbsp;济南乐安太原三郡诸军事、扬威将军、冀州刺史，督王玄谟、申坦等诸将，经略<br /><br />&nbsp;&nbsp;&nbsp;&nbsp;河南。攻确x城，累旬不能拔。其年八月七日夜，虏开门烧楼及攻车，士卒烧<br /><br />&nbsp;&nbsp;&nbsp;&nbsp;死及为虏所杀甚众，永即夜撤围退军，不报告诸将，众军惊扰，为虏所乘，死败<br /><br />&nbsp;&nbsp;&nbsp;&nbsp;涂地；永及申坦并为统府抚军将军萧思话所收，系于历城狱。太祖以屡征无功，<br /><br />&nbsp;&nbsp;&nbsp;&nbsp;诸将不可任，责永等与思话诏曰：“虏既乘利，方向盛冬，若脱敢送死，兄弟父<br /><br />&nbsp;&nbsp;&nbsp;&nbsp;子，自共当之耳。言及增愤，可以示张永、申坦。”又与江夏王义恭书曰：“早<br /><br />&nbsp;&nbsp;&nbsp;&nbsp;知诸将辈如此，恨不以白刃驱之，今者悔何所及！”<br /><br />&nbsp;&nbsp;&nbsp;&nbsp;三十年，元凶弑立，起永督青州徐州之东安东莞二郡诸军事、辅国将军、青<br /><br />&nbsp;&nbsp;&nbsp;&nbsp;州刺史。司空南谯王义宣起义，又板永为督冀州青州之济南乐安太原三郡诸军事、<br /><br />&nbsp;&nbsp;&nbsp;&nbsp;辅国将军、冀州刺史。永遣司马崔勋之、中兵参军刘则二军驰赴国难。时萧思话<br /><br />&nbsp;&nbsp;&nbsp;&nbsp;在彭城，义宣虑二人不相谐缉，与思话书，劝与永坦怀。又使永从兄长史张畅与<br /><br />&nbsp;&nbsp;&nbsp;&nbsp;永书曰：“近有都信，具汝刑网之原，可谓虽在缧绁，而腹心无愧矣。萧公平厚，<br /><br />&nbsp;&nbsp;&nbsp;&nbsp;先无嫌隙，见汝翰迹，言不相伤，何其滔滔称人意邪！当今世故艰迫，义旗云起，<br /><br />&nbsp;&nbsp;&nbsp;&nbsp;方藉群贤，共康时难。当远慕廉、蔺在公之德，近效平、勃忘私之美，忽此蒂芥，<br /><br />&nbsp;&nbsp;&nbsp;&nbsp;克申旧情。公亦命萧示以疏达，兼令相报，共遵此旨。”事平，召为江夏王义恭<br /><br />&nbsp;&nbsp;&nbsp;&nbsp;大司马从事中郎，领中兵。<br /><br />&nbsp;&nbsp;&nbsp;&nbsp;时使百僚献谠言，永以为宜立谏官，开不讳之路，讲师旅，示安不忘危。世<br /><br />&nbsp;&nbsp;&nbsp;&nbsp;祖孝建元年，臧质反，遣永辅武昌王浑镇京口。其年，出为扬州别驾从事史。明<br /><br />&nbsp;&nbsp;&nbsp;&nbsp;年，召入为尚书左丞。时将士休假，年开三番，纷纭道路。永建议曰：“臣闻开<br /><br />&nbsp;&nbsp;&nbsp;&nbsp;兵从稼，前王以之兼隙，耕战递劳，先代以之经远。当今化宁万里，文同九服，<br /><br />&nbsp;&nbsp;&nbsp;&nbsp;捐金走骥，于焉自始。伏见将士休假，多蒙三番，程会既促，装赴在早。故一岁<br /><br />&nbsp;&nbsp;&nbsp;&nbsp;之间，四驰遥路，或失遽春耜，或违要秋登，致使公替常储，家阙旧粟，考定利<br /><br />&nbsp;&nbsp;&nbsp;&nbsp;害，宜加详改。愚谓交代之限，以一年为制，使征士之念，劳未及积；游农之望，<br /><br />&nbsp;&nbsp;&nbsp;&nbsp;收功岁成。斯则王度无骞，民业斯植矣。”从之。<br /><br />&nbsp;&nbsp;&nbsp;&nbsp;大明元年，迁黄门侍郎，寻领虎贲中郎将、本郡中正。三年，迁廷尉。上谓<br /><br />&nbsp;&nbsp;&nbsp;&nbsp;之曰：“卿既与释之同姓，欲使天下须无冤民。”加宁朔将军、尚书吏部郎、司<br /><br />&nbsp;&nbsp;&nbsp;&nbsp;徒右长史、寻阳王子房冠军长史。四年，立明堂，永以本官兼将作大匠。事毕，<br /><br />&nbsp;&nbsp;&nbsp;&nbsp;迁太子右卫率。七年，为宣贵妃殷氏立庙，复兼将作大匠。转右卫将军。其年，<br /><br />&nbsp;&nbsp;&nbsp;&nbsp;世祖南巡，自宣城候道东入，使永循行水路。是岁旱，涂迳不通，上大怒，免。<br /><br />&nbsp;&nbsp;&nbsp;&nbsp;时上宠子新安王子鸾为南徐州刺史，割吴郡度属徐州。八年，起永为别驾从事史。<br /><br />&nbsp;&nbsp;&nbsp;&nbsp;其年，召为御史中丞。前废帝永光元年，出为吴兴太守，迁度支尚书。<br /><br />&nbsp;&nbsp;&nbsp;&nbsp;太宗即位，除吏部尚书。未拜，会四方反叛，复以为吴兴太守，加冠军将军。<br /><br />&nbsp;&nbsp;&nbsp;&nbsp;假节。未拜，以将军假节，徙为吴郡太守，率军东讨。又为散骑常侍、太子詹事。<br /><br />&nbsp;&nbsp;&nbsp;&nbsp;未拜，迁使持节、监青冀幽并四州诸军事、前将军，青冀二州刺史，统诸将讨徐<br /><br />&nbsp;&nbsp;&nbsp;&nbsp;州刺史薛安都，累战克捷，破薛索儿等，事在《安都传》。又迁散骑常侍、镇军<br /><br />&nbsp;&nbsp;&nbsp;&nbsp;将军、太子詹事，权领徐州刺史。又都督徐、兖、青、冀四州诸军事，又为使持<br /><br />&nbsp;&nbsp;&nbsp;&nbsp;节、都督南兖徐二州诸军事、南兖州刺史，常侍、将军如故。时薛安都据彭城请<br /><br />&nbsp;&nbsp;&nbsp;&nbsp;降，而诚心不款，太宗遣永与沈攸之以重兵迎之，加督前锋军事，进军彭城。安<br /><br />&nbsp;&nbsp;&nbsp;&nbsp;都招引索虏之兵既至，士卒离散，永狼狈引军还，为虏所追，大败。复值寒雪，<br /><br />&nbsp;&nbsp;&nbsp;&nbsp;士卒离散，永脚指断落，仅以身免，失其第四子。<br /><br />&nbsp;&nbsp;&nbsp;&nbsp;三年，徙都督会稽东阳临海永嘉新安五郡诸军事、会稽太守，将军如故。以<br /><br />&nbsp;&nbsp;&nbsp;&nbsp;北讨失律，固求自贬，降号左将军。永痛悼所失之子，有兼常哀，服制虽除，犹<br /><br />&nbsp;&nbsp;&nbsp;&nbsp;立灵座，饮食衣服，待之如生。每出行，常别具名车好马，号曰侍从，有事辄语<br /><br />&nbsp;&nbsp;&nbsp;&nbsp;左右报郎君。以破薛索儿功，封孝昌县侯，食邑千户。在会稽，宾客有谢方童等，<br /><br />&nbsp;&nbsp;&nbsp;&nbsp;坐赃下狱死，永又降号冠军将军。四年，迁使持节、督雍梁南北秦四州郢州之竟<br /><br />&nbsp;&nbsp;&nbsp;&nbsp;陵随二郡诸军事、右将军、雍州刺史。未拜，停为太子詹事，加散骑常侍、本州<br /><br />&nbsp;&nbsp;&nbsp;&nbsp;大中正。六年，又加护军将军，领石头戍事；给鼓吹一部。七年，迁金紫光禄大<br /><br />&nbsp;&nbsp;&nbsp;&nbsp;夫，寻复领护军。后废帝即位，进右光禄大夫，加侍中，领安成王师，加亲信二<br /><br />&nbsp;&nbsp;&nbsp;&nbsp;十人。又领本州中正，出为吴郡太守，秩中二千石，侍中、右光禄如故。元徽二<br /><br />&nbsp;&nbsp;&nbsp;&nbsp;年，迁使持节、都督南兖徐青冀益五州诸军事、征北将军、南兖州刺史，侍中如<br /><br />&nbsp;&nbsp;&nbsp;&nbsp;故。<br /><br />&nbsp;&nbsp;&nbsp;&nbsp;永少便驱驰，志在宣力，年虽已老，志气未衰，优游闲任，意甚不乐，及有<br /><br />&nbsp;&nbsp;&nbsp;&nbsp;此授，喜悦非常，即日命驾还都。未之镇，值桂阳王休范作乱，永率所领出屯白<br /><br />&nbsp;&nbsp;&nbsp;&nbsp;下。休范至新亭，大桁不守，前锋遂攻南掖门。永遣人觇贼，既返，唱云：“台<br /><br />&nbsp;&nbsp;&nbsp;&nbsp;城陷矣。”永众于此溃散，永亦弃军奔走，还先所住南苑。以永旧臣不加罪，止<br /><br />&nbsp;&nbsp;&nbsp;&nbsp;免官削爵，永亦愧叹发病。三年，卒，时年六十六。顺帝升明二年，追赠侍中、<br /><br />&nbsp;&nbsp;&nbsp;&nbsp;右光禄大夫。子瑰，升明末，达官。永弟辩，太宗亦见任遇，历尚书吏部郎，广<br /><br />&nbsp;&nbsp;&nbsp;&nbsp;州刺史，大司农。辩弟岱，升明末，吏部尚书。<br /><br />&nbsp;&nbsp;&nbsp;&nbsp;庾登之，字元龙，颍川鄢陵人也。曾祖冰，晋司空。祖蕴，广州刺史。父廓，<br /><br />&nbsp;&nbsp;&nbsp;&nbsp;东阳太守。登之少以强济自立，初为晋会稽王道子太傅参军。义旗初，又为高祖<br /><br />&nbsp;&nbsp;&nbsp;&nbsp;镇军参军。以预讨桓玄功，封曲江县五等男。参大司马琅邪王军事，豫州别驾从<br /><br />&nbsp;&nbsp;&nbsp;&nbsp;事史，大司马主簿，司徒左西曹属。登之虽不涉学，善于世事，王弘、谢晦、江<br /><br />&nbsp;&nbsp;&nbsp;&nbsp;夷之徒，皆相知友。转太尉主簿。义熙十二年，高祖北伐，登之击节驱驰，退告<br /><br />&nbsp;&nbsp;&nbsp;&nbsp;刘穆之，以母老求郡。于是士庶咸惮远役，而登之二三其心，高祖大怒，除吏名。<br /><br />&nbsp;&nbsp;&nbsp;&nbsp;大军发后，乃以补镇蛮护军、西阳太守。入为太子庶子，尚书左丞。出为新安太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;谢晦为抚军将军、荆州刺史，请为长史、南郡太守，仍为卫军长史，太守如<br /><br />&nbsp;&nbsp;&nbsp;&nbsp;故。登之与晦俱曹氏婿，名位本同，一旦为之佐，意甚不惬。到厅笺，唯云“即<br /><br />&nbsp;&nbsp;&nbsp;&nbsp;日恭到，”初无感谢之言。每入觐见，备持箱囊几席之属，一物不具不坐。晦常<br /><br />&nbsp;&nbsp;&nbsp;&nbsp;优容之。晦拒王师，欲使登之留守，登之不许，语在《晦传》。晦败，登之以无<br /><br />&nbsp;&nbsp;&nbsp;&nbsp;任免罪，禁锢还家。<br /><br />&nbsp;&nbsp;&nbsp;&nbsp;元嘉五年，起为衡阳王义季征虏长史。义季年少，未亲政，众事一以委之。<br /><br />&nbsp;&nbsp;&nbsp;&nbsp;寻加南东海太守。入为司徒右长史，尚书吏部郎，司徒左长史，南东海太守。府<br /><br />&nbsp;&nbsp;&nbsp;&nbsp;公彭城王义康专览政事，不欲自下厝怀，而登之性刚，每陈己意，义康甚不悦，<br /><br />&nbsp;&nbsp;&nbsp;&nbsp;出为吴郡太守。州郡相临，执意无改，因其莅任赃货，以事免官。弟炳之时为临<br /><br />&nbsp;&nbsp;&nbsp;&nbsp;川内史，登之随弟之郡，优游自适。俄而除豫章太守，便道之官。登之初至临川，<br /><br />&nbsp;&nbsp;&nbsp;&nbsp;吏民咸相轻侮，豫章与临川接境，郡又华大，仪迓光赫，士人并惊叹焉。十八年，<br /><br />&nbsp;&nbsp;&nbsp;&nbsp;迁江州刺史。疾笃，征为中护军。未拜。二十年，卒，时年六十二。即以为赠。<br /><br />&nbsp;&nbsp;&nbsp;&nbsp;子冲远，太宗镇姑孰，为卫军长史，卒于豫章太守，追赠侍中。炳之，字仲<br /><br />&nbsp;&nbsp;&nbsp;&nbsp;文，初为秘书、太子舍人，刘粹征北长史、广平太守。兄登之为谢晦长史，炳之<br /><br />&nbsp;&nbsp;&nbsp;&nbsp;往省之。晦时位高权重，朝士莫不加敬，炳之独与抗礼，时论健之。为尚书度支<br /><br />&nbsp;&nbsp;&nbsp;&nbsp;郎，不拜。出补钱塘令，治民有绩。转彭城王义康骠骑主簿，未就，徙为丹阳丞。<br /><br />&nbsp;&nbsp;&nbsp;&nbsp;炳之既未到府，疑于府公礼敬，下礼官博议。中书侍郎裴松之议曰：“案《春秋》<br /><br />&nbsp;&nbsp;&nbsp;&nbsp;桓八年，祭公逆王后于纪。《公羊传》曰：‘女在国称女，此其称王后何？王者<br /><br />&nbsp;&nbsp;&nbsp;&nbsp;无外，其辞成矣。’推此而言，则炳之为吏之道，定于受命之日矣，其辞已成，<br /><br />&nbsp;&nbsp;&nbsp;&nbsp;在官无外，名器既正，则礼亦从之。且今宰牧之官，拜不之职，未接之民，必有<br /><br />&nbsp;&nbsp;&nbsp;&nbsp;其敬者，以既受王命，则成君民之义故也。吏之被敕，犹除者受拜，民不以未见<br /><br />&nbsp;&nbsp;&nbsp;&nbsp;阙其被礼，吏安可以未到废其节乎？愚怀所见，宜执吏礼。”从之。迁司徒左西<br /><br />&nbsp;&nbsp;&nbsp;&nbsp;属。左将军竟陵王义宣未亲府板炳之为咨议参军，众务悉委焉。后将军长沙王义<br /><br />&nbsp;&nbsp;&nbsp;&nbsp;欣镇寿阳，炳之为长史、南梁郡太守，转镇国长史，太守如故。出为临川内史。<br /><br />&nbsp;&nbsp;&nbsp;&nbsp;后将军始兴王浚镇湘州，以炳之为司马，领长沙内史。浚不之任，除南太山太守，<br /><br />&nbsp;&nbsp;&nbsp;&nbsp;司马如故。<br /><br />&nbsp;&nbsp;&nbsp;&nbsp;于时领军将军刘湛协附大将军彭城王义康，而与仆射殷景仁有隙，凡朝士游<br /><br />&nbsp;&nbsp;&nbsp;&nbsp;殷氏者，不得入刘氏之门，独炳之游二人之间，密尽忠于朝廷。景仁称疾不朝见<br /><br />&nbsp;&nbsp;&nbsp;&nbsp;者历年，太祖常令炳之衔命去来，湛不疑也。义康出藩，湛伏诛，以炳之为尚书<br /><br />&nbsp;&nbsp;&nbsp;&nbsp;吏部郎，与右卫将军沈演之俱参机密。顷之，转侍中，本州大中正。迁吏部尚书，<br /><br />&nbsp;&nbsp;&nbsp;&nbsp;领义阳王师。内外归附，势倾朝野。<br /><br />&nbsp;&nbsp;&nbsp;&nbsp;炳之为人强急而不耐烦，宾客干诉非理者，忿詈形于辞色。素无术学，不为<br /><br />&nbsp;&nbsp;&nbsp;&nbsp;众望所推。性好洁，士大夫造之者，去未出户，辄令人拭席洗床。时陈郡殷冲亦<br /><br />&nbsp;&nbsp;&nbsp;&nbsp;好净，小史非净浴新衣，不得近左右。士大夫小不整洁，每容接之。炳之好洁反<br /><br />&nbsp;&nbsp;&nbsp;&nbsp;是，冲每以此讥焉。领选既不缉众论，又颇通货贿。炳之请急还家，吏部令史钱<br /><br />&nbsp;&nbsp;&nbsp;&nbsp;泰、主客令史周伯齐出炳之宅咨事。泰能弹琵琶，伯齐善歌，炳之因留停宿。尚<br /><br />&nbsp;&nbsp;&nbsp;&nbsp;书旧制，令史咨事，不得宿停外，虽有八座命，亦不许。为有司所奏。上于炳之<br /><br />&nbsp;&nbsp;&nbsp;&nbsp;素厚，将恕之，召问尚书右仆射何尚之，尚之具陈炳之得失。又密奏曰：“夫为<br /><br />&nbsp;&nbsp;&nbsp;&nbsp;国为家，何尝不谨用前典，今苟欲通一人，虑非哲王御世之长术。炳之所行，非<br /><br />&nbsp;&nbsp;&nbsp;&nbsp;暧昧而已。臣所闻既非一旦，又往往眼见，事如丘山，彰彰若此，遂纵而不纠，<br /><br />&nbsp;&nbsp;&nbsp;&nbsp;不知复何以为治。晋武不曰明主，断鬲令事，遂能奋发，华奔待不轻，废锢累<br /><br />&nbsp;&nbsp;&nbsp;&nbsp;年，后起，止作城门校尉耳。若言炳之有诚于国，未知的是何事？政当云与殷景<br /><br />&nbsp;&nbsp;&nbsp;&nbsp;仁不失其旧，与刘湛亦复不疏。且景仁当时事意，岂复可蔑，朝士两边相推，亦<br /><br />&nbsp;&nbsp;&nbsp;&nbsp;复何限，纵有微诚，复何足掩其恶。今贾充勋烈，晋之重臣，虽事业不胜，不闻<br /><br />&nbsp;&nbsp;&nbsp;&nbsp;有大罪，诸臣进说，便远出之。陛下圣睿，反更迟迟于此。炳之身上之衅，既自<br /><br />&nbsp;&nbsp;&nbsp;&nbsp;藉藉，交结朋党，构扇是非，实足乱俗伤风。诸恶纷纭，过于范晔，所少贼一事<br /><br />&nbsp;&nbsp;&nbsp;&nbsp;耳。伏愿深加三思，试以诸声传，普访诸可顾问者。群下见陛下顾遇既重，恐不<br /><br />&nbsp;&nbsp;&nbsp;&nbsp;敢苦相侵伤；顾问之日，宜布嫌责之旨。若不如此，亦当不辩有所得失。臣蠢，<br /><br />&nbsp;&nbsp;&nbsp;&nbsp;既有所启，要欲尽其心，如无可纳，伏愿宥其触忤之罪。”<br /><br />&nbsp;&nbsp;&nbsp;&nbsp;时炳之自理：“不谙台制，令史并言停外非嫌。”太祖以炳之信受失所，小<br /><br />&nbsp;&nbsp;&nbsp;&nbsp;事不足伤大臣。尚之又陈曰：“炳之呼二令史出宿，令史咨都令史骆宰，宰云不<br /><br />&nbsp;&nbsp;&nbsp;&nbsp;通，吏部曹亦咸知不可，令史具向炳之说不得停之意，炳之了不听纳。此非为不<br /><br />&nbsp;&nbsp;&nbsp;&nbsp;解，直是苟相留耳。由外悉知此，而诬于信受，群情岂了，陛下不假为之辞。虽<br /><br />&nbsp;&nbsp;&nbsp;&nbsp;是令史，出乃远亏朝典，又不得谓之小事。谢晦望实，非今者之畴，一事错误，<br /><br />&nbsp;&nbsp;&nbsp;&nbsp;免侍中官。王时贤小失，桓胤春搜之谬，皆白衣领职。况公犯宪制者邪？不审<br /><br />&nbsp;&nbsp;&nbsp;&nbsp;可有同王、桓白衣例不？于任使无损，兼可得以为肃戒。孔万祀居左丞之局，不<br /><br />&nbsp;&nbsp;&nbsp;&nbsp;念相当，语骆宰云：‘炳之贵要，异他尚书身，政可得无言耳。’又云：‘不痴<br /><br />&nbsp;&nbsp;&nbsp;&nbsp;不聋，不成姑公。’敢作此言，亦为异也。”<br /><br />&nbsp;&nbsp;&nbsp;&nbsp;太祖犹优游之，使尚之更陈其意。尚之乃备言炳之愆过，曰：“尚书旧有增<br /><br />&nbsp;&nbsp;&nbsp;&nbsp;置干二十人，以元、凯丞郎干之假疾病，炳之常取十人私使，询处干阙，不得时<br /><br />&nbsp;&nbsp;&nbsp;&nbsp;补。近得王师，犹不遣还，臣令人语之，‘先取人使，意常未安，今既有手力，<br /><br />&nbsp;&nbsp;&nbsp;&nbsp;不宜复留。’得臣此信，方复遣耳。大都为人好率怀行事，有诸纭纭，不悉可晓。<br /><br />&nbsp;&nbsp;&nbsp;&nbsp;臣思张辽之言，关羽虽兄弟，曹公父子，岂得不言。观今人忧国实寡，臣复结舌，<br /><br />&nbsp;&nbsp;&nbsp;&nbsp;日月之明，或有所蔽。然不知臣者，岂不谓臣有争竞之迹，追以怅怅。臣与炳之<br /><br />&nbsp;&nbsp;&nbsp;&nbsp;周旋，俱被恩接，不宜复生厚薄。太尉昨与臣言，说炳之有诸不可，非唯一条，<br /><br />&nbsp;&nbsp;&nbsp;&nbsp;远近相崇畏，震动四海，凡短人办得致此，更复可嘉。虞秀之门生事之，累味珍<br /><br />&nbsp;&nbsp;&nbsp;&nbsp;肴，未尝有乏，其外别贡，岂可具详。炳之门中不问大小，诛求张幼绪，幼绪转<br /><br />&nbsp;&nbsp;&nbsp;&nbsp;无以堪命。炳之先与刘德愿殊恶，德愿自持琵琶甚精丽。遗之，便复款然。市令<br /><br />&nbsp;&nbsp;&nbsp;&nbsp;盛馥进数百口材助营宅，恐人知，作虚买券。刘道锡骤有所输，倾南俸之半。刘<br /><br />&nbsp;&nbsp;&nbsp;&nbsp;雍自谓得其力助，事之如父，夏中送甘庶，若新发于州。国吏运载樵荻，无辍于<br /><br />&nbsp;&nbsp;&nbsp;&nbsp;道。诸见人有物，鲜或不求。闻刘遵考有材；便乞材，见好烛盘，便复乞之。选<br /><br />&nbsp;&nbsp;&nbsp;&nbsp;用不平，不可一二。太尉又云，炳之都无共事之体，凡所选举，悉是其意，政令<br /><br />&nbsp;&nbsp;&nbsp;&nbsp;太尉知耳。论虞秀之作黄门，太尉不正答和，故得停。太尉近与炳之疏，欲用德<br /><br />&nbsp;&nbsp;&nbsp;&nbsp;原儿作州西曹，炳之乃启用为主簿，即语德愿，德愿谢太尉。前后漏泄志恩，亦<br /><br />&nbsp;&nbsp;&nbsp;&nbsp;复何极，纵不加罪，故宜出之。士庶忿疾之，非直项羽楚歌而已也。自从裴、刘<br /><br />&nbsp;&nbsp;&nbsp;&nbsp;刑罚以来，诸将陈力百倍，今日事实好恶可问。若赫然发愤，显明法宪，陛下便<br /><br />&nbsp;&nbsp;&nbsp;&nbsp;可闲卧紫闼，无复一事也。”<br /><br />&nbsp;&nbsp;&nbsp;&nbsp;太祖欲出炳之为丹阳，又以问尚之。尚之答曰：“臣既乏贾生应对之才，又<br /><br />&nbsp;&nbsp;&nbsp;&nbsp;谢汲公犯颜之直，至于侍坐仰酬，每不能尽。昨出伏复深思，o有愚滞，今之事<br /><br />&nbsp;&nbsp;&nbsp;&nbsp;迹，异口同音，便是彰著，政未测得物之数耳。可为蹈罪负恩，无所复少。且居<br /><br />&nbsp;&nbsp;&nbsp;&nbsp;官失和，未有此比。陛下迟迟旧恩，未忍穷法，为弘之大，莫复过此。方复有尹<br /><br />&nbsp;&nbsp;&nbsp;&nbsp;京赫赫之授，恐悉心奉国之人，于此而息；贪狼恣意者，岁月滋甚。非但亏点王<br /><br />&nbsp;&nbsp;&nbsp;&nbsp;化，乃治乱所由。如臣所闻天下论议，炳之常尘累日月，未见一豪增辉。今曲阿<br /><br />&nbsp;&nbsp;&nbsp;&nbsp;在水南，恩宠无异，而协首郡之荣，乃更成其形势，便是老王雅也。古人云：<br /><br />&nbsp;&nbsp;&nbsp;&nbsp;‘无赏罚，虽尧、舜不能为治也。’陛下岂可坐损皇家之重，迷一凡人。事若复<br /><br />&nbsp;&nbsp;&nbsp;&nbsp;在可否之间，亦不敢苟陈穴管。今之枉直，明白灼然，而睿王令王，反更不悟，<br /><br />&nbsp;&nbsp;&nbsp;&nbsp;令贾谊、刘向重生，岂不慷慨流涕于圣世邪！臣昔启范晔，当时亦惧犯触之尤，<br /><br />&nbsp;&nbsp;&nbsp;&nbsp;苟是愚怀所挹，政自不能不舒达，所谓虽九死而不悔者也。谓炳之且外出，若能<br /><br />&nbsp;&nbsp;&nbsp;&nbsp;修改，在职著称，还亦不难，则可得少明国典，粗酬四海之诮。今愆衅如山，荣<br /><br />&nbsp;&nbsp;&nbsp;&nbsp;任不损，炳之若复有彰大之罪，谁复敢以闻述。且自非殊勋异绩，亦何足塞今日<br /><br />&nbsp;&nbsp;&nbsp;&nbsp;之尤。历观古今，未有众过藉藉，受货数百万，更得高官厚禄如今者也。臣每念<br /><br />&nbsp;&nbsp;&nbsp;&nbsp;圣化中有此事，未尝不痛心疾首。设令臣等数人纵横狼藉复如此，不审当复云何<br /><br />&nbsp;&nbsp;&nbsp;&nbsp;处之。近启贾充远镇，今亦何足分，外出恐是策之良者。臣知陛下不能采臣言，<br /><br />&nbsp;&nbsp;&nbsp;&nbsp;故是臣不能尽己之愚至耳。今蒙恩荣者不少，臣何为独恳恳于斯，实是尊主乐治<br /><br />&nbsp;&nbsp;&nbsp;&nbsp;之意。伏愿试更垂察”<br /><br />&nbsp;&nbsp;&nbsp;&nbsp;又曰：“臣见刘伯宠大慷慨炳之所行，云有人送张幼绪，幼绪语人，吾虽得<br /><br />&nbsp;&nbsp;&nbsp;&nbsp;一县，负三十万钱，庾冲远乃当送至新林，见缚束，犹示得解手。荀万秋尝诣炳<br /><br />&nbsp;&nbsp;&nbsp;&nbsp;之，值一客姓夏侯，主人问‘有好牛不？’云：‘无。’问‘有好马不？’又云：<br /><br />&nbsp;&nbsp;&nbsp;&nbsp;‘无。政有佳驴耳。’炳之便答：‘甚是所欲。’客出门，遂与相闻索之。刘道<br /><br />&nbsp;&nbsp;&nbsp;&nbsp;锡云是炳之所举，就道锡索嫁女具及祠器，乃当百万数。犹谓不然。选令史章龙<br /><br />&nbsp;&nbsp;&nbsp;&nbsp;向臣说，亦叹其受纳之过，言‘实得嫁女具，铜炉四人举乃胜，细葛斗帐等物，<br /><br />&nbsp;&nbsp;&nbsp;&nbsp;不可称数。’在尚书中，令奴酤酃酒，利其百十，亦是立台阁所无，不审少简圣<br /><br />&nbsp;&nbsp;&nbsp;&nbsp;听不？恐仰伤日月之明，臣窃为之叹息。”<br /><br />&nbsp;&nbsp;&nbsp;&nbsp;太祖乃可有司之奏，免炳之官。是岁，元嘉二十五年也。二十七年，卒于家，<br /><br />&nbsp;&nbsp;&nbsp;&nbsp;时年六十三。太祖录其宿诚，追复本官。二子季远、弘远。<br /><br />&nbsp;&nbsp;&nbsp;&nbsp;谢方明，陈郡阳夏人，尚书仆射景仁从祖弟也。祖铁，永嘉太守。父冲，中<br /><br />&nbsp;&nbsp;&nbsp;&nbsp;书侍郎。家在会稽，谢病归，除黄门侍郎，不就。为孙恩所杀，追赠散骑常侍。<br /><br />&nbsp;&nbsp;&nbsp;&nbsp;方明随伯父吴兴太守邈在郡，孙恩寇会稽，东土诸郡皆响应，吴兴民胡桀、<br /><br />&nbsp;&nbsp;&nbsp;&nbsp;郜骠破东迁县，方明劝邈避之，不从，贼至被害，方明逃窜遂免。初，邈舅子长<br /><br />&nbsp;&nbsp;&nbsp;&nbsp;乐冯嗣之及北方学士冯翊仇玄达，俱往吴兴投邈，并舍之郡学，礼待甚简。二人<br /><br />&nbsp;&nbsp;&nbsp;&nbsp;并忿愠，遂与恩通谋。恩尝为嗣之等从者，夜入郡，见邈众，遁，不悟。本欲于<br /><br />&nbsp;&nbsp;&nbsp;&nbsp;吴兴起兵，事趣不果，乃迁于会稽。及郜等攻郡，嗣之、玄达并豫其谋。刘牢之、<br /><br />&nbsp;&nbsp;&nbsp;&nbsp;谢琰等讨恩，恩走入海，嗣之等不得同去，方更聚合。方明结邈门生义故得百余<br /><br />&nbsp;&nbsp;&nbsp;&nbsp;人，掩讨嗣之等，悉禽而手刃之。<br /><br />&nbsp;&nbsp;&nbsp;&nbsp;于时荒乱之后，吉凶礼废。方明合门遇祸，资产无遗，而营举凶事，尽其力<br /><br />&nbsp;&nbsp;&nbsp;&nbsp;用；数月之间，葬送并毕，平世备礼，无以加也。顷之，孙恩重没会稽，谢琰见<br /><br />&nbsp;&nbsp;&nbsp;&nbsp;害。恩购求方明甚急。方明于上虞载母妹奔东阳，由黄蘖峤出鄱阳，附载还都，<br /><br />&nbsp;&nbsp;&nbsp;&nbsp;寄居国子学。流离险厄，屯苦备经，而贞立之操，在约无改。元兴元年，桓玄克<br /><br />&nbsp;&nbsp;&nbsp;&nbsp;京邑，丹阳尹卞范之势倾朝野，欲以女嫁方明，使尚书吏部郎王腾譬说备至，方<br /><br />&nbsp;&nbsp;&nbsp;&nbsp;明终不回。桓玄闻而赏之，即除著作佐郎，补司徒王谧主簿。<br /><br />&nbsp;&nbsp;&nbsp;&nbsp;从兄景仁举为高祖中兵主簿。方明事思忠益，知无不为。高祖谓之曰：“愧<br /><br />&nbsp;&nbsp;&nbsp;&nbsp;未有瓜衍之赏，且当与卿共豫章国禄。”屡加赏赐。方明严恪，善自居遇，虽处<br /><br />&nbsp;&nbsp;&nbsp;&nbsp;暗室，未尝有惰容。无他伎能，自然有雅韵。从兄混有重名，唯岁节朝宗而已。<br /><br />&nbsp;&nbsp;&nbsp;&nbsp;丹阳尹刘穆之权重当时，朝野辐辏，不与穆之相识者，唯有混、方明、郗僧施、<br /><br />&nbsp;&nbsp;&nbsp;&nbsp;蔡廓四人而已；穆之甚以为恨。方明、廓后往造之，大悦，白高祖曰：“谢方明<br /><br />&nbsp;&nbsp;&nbsp;&nbsp;可谓名家驹。直置便自是台鼎人，无论复有才用。”顷之，转从事中郎，仍为左<br /><br />&nbsp;&nbsp;&nbsp;&nbsp;将军道怜长史、高祖命府内众事，皆咨决之。随府转中军长史。寻更加晋陵太守，<br /><br />&nbsp;&nbsp;&nbsp;&nbsp;复为骠骑长史、南郡相，委任如初。<br /><br />&nbsp;&nbsp;&nbsp;&nbsp;尝年终，江陵县狱囚事无轻重，悉散听归家，使过正三日还到。罪应入重者<br /><br />&nbsp;&nbsp;&nbsp;&nbsp;有二十余人，纲纪以下，莫不疑惧。时晋陵郡送故主簿弘季盛、徐寿之并随在西，<br /><br />&nbsp;&nbsp;&nbsp;&nbsp;固谏以为：“昔人虽有其事，或是记籍过言。且当今民情伪薄，不可以古义相许。”<br /><br />&nbsp;&nbsp;&nbsp;&nbsp;方明不纳，一时遣之。囚及父兄皆惊喜涕泣，以为就死无恨。至期，有重罪二人<br /><br />&nbsp;&nbsp;&nbsp;&nbsp;不还，方明不听讨捕。其一人醉不能归，逮二日乃反；余一囚十日不至，五官朱<br /><br />&nbsp;&nbsp;&nbsp;&nbsp;千期请见欲白讨之，方明知为囚事，使左右谢五官不须入，囚自当反。囚逡巡墟<br /><br />&nbsp;&nbsp;&nbsp;&nbsp;里，不能自归，乡村责让之，率领将送，遂竟无逃亡者。远近咸叹服焉。遭母忧，<br /><br />&nbsp;&nbsp;&nbsp;&nbsp;去职。服阕，为宋台尚书吏部郎。<br /><br />&nbsp;&nbsp;&nbsp;&nbsp;高祖受命，迁侍中。永初三年，出为丹阳尹，有能名。转会稽太守。江东民<br /><br />&nbsp;&nbsp;&nbsp;&nbsp;户殷盛，风俗峻刻，强弱相陵，奸吏蜂起，符书一下，文摄相续。又罪及比伍，<br /><br />&nbsp;&nbsp;&nbsp;&nbsp;动相连坐，一人犯吏，则一村废业，邑里惊扰，狗吠达旦。方明深达治体，不拘<br /><br />&nbsp;&nbsp;&nbsp;&nbsp;文法，阔略苛细，务存纲领。州台符摄，即时宣下，缓民期会，展其办举；郡县<br /><br />&nbsp;&nbsp;&nbsp;&nbsp;监司，不得妄出，贵族豪士，莫敢犯禁，除比伍之坐，判久系之狱。前后征伐，<br /><br />&nbsp;&nbsp;&nbsp;&nbsp;每兵运不充，悉发倩士庶；事既宁息，皆使还本。而属所刻害，或即以补吏。守<br /><br />&nbsp;&nbsp;&nbsp;&nbsp;宰不明，与夺乖舛，人事不至，必被抑塞。方明简汰精当，各慎所宜，虽服役十<br /><br />&nbsp;&nbsp;&nbsp;&nbsp;载，亦一朝从理，东土至今称咏之。性尤爱惜，未尝有所是非，承代前人，不易<br /><br />&nbsp;&nbsp;&nbsp;&nbsp;其政。有必宜改者，则以渐移变，使无迹可寻。元嘉三年，卒官，年四十七。<br /><br />&nbsp;&nbsp;&nbsp;&nbsp;子惠连，幼而聪敏，年十岁，能属文，族兄灵运深相知赏，事在《灵运传》。<br /><br />&nbsp;&nbsp;&nbsp;&nbsp;本州辟主簿，不就。惠连先爱会稽郡吏杜德灵，及居父忧，赠以五言诗十余首，<br /><br />&nbsp;&nbsp;&nbsp;&nbsp;文行于世。坐被徙废塞，不豫荣伍。尚书仆射殷景仁爱其才，因言次白太祖：<br /><br />&nbsp;&nbsp;&nbsp;&nbsp;“臣小儿时，便见世中有此文，而论者云是谢惠连，其实非也。”太祖曰：“若<br /><br />&nbsp;&nbsp;&nbsp;&nbsp;如此，便应通之。”元嘉七年，方为司徒彭城王义康法曹参军。是时义康治东府<br /><br />&nbsp;&nbsp;&nbsp;&nbsp;城，城堑中得古冢，为之改葬，使惠连为祭文，留信待成，其文甚美。又为《雪<br /><br />&nbsp;&nbsp;&nbsp;&nbsp;赋》，亦以高丽见奇。文章并传于世。十年，卒，时年二十七。既早亡，且轻薄<br /><br />&nbsp;&nbsp;&nbsp;&nbsp;多尤累，故官位不显。无子。弟惠宣，竟陵王诞司徒从事中郎，临川内史。<br /><br />&nbsp;&nbsp;&nbsp;&nbsp;江夷，字茂远，济阳考城人也。祖霖彡，晋护军将军。父岂攵，骠骑咨议参<br /><br />&nbsp;&nbsp;&nbsp;&nbsp;军。夷少自藻厉，为后进之美。州辟主簿，不就。桓玄篡位，以为豫章王文学。<br /><br />&nbsp;&nbsp;&nbsp;&nbsp;义旗建，高祖板为镇军行参军，寻参大司马琅邪王军事，转以公事免。顷之，复<br /><br />&nbsp;&nbsp;&nbsp;&nbsp;补主簿。豫讨桓玄功，封南郡州陵县五等侯。孟昶建威府司马，中书侍郎，中军<br /><br />&nbsp;&nbsp;&nbsp;&nbsp;太尉从事中郎，征西大将军道规长史、南郡太守，寻转太尉咨议参军，领录事，<br /><br />&nbsp;&nbsp;&nbsp;&nbsp;迁长史，入为侍中，大司马，从府公北伐，拜洛阳园陵，进至潼关。还领宁远将<br /><br />&nbsp;&nbsp;&nbsp;&nbsp;军、琅邪内史、本州大中正。高祖命大司马府、琅邪国事，一以委焉。<br /><br />&nbsp;&nbsp;&nbsp;&nbsp;宋台初建，为五兵尚书。高祖受命，转掌度支。出为义兴太守，加秩中二千<br /><br />&nbsp;&nbsp;&nbsp;&nbsp;石，以疾去职。寻拜吏部尚书，为吴郡太守。营阳王于吴县见害，夷临哭尽礼。<br /><br />&nbsp;&nbsp;&nbsp;&nbsp;又以兄疾去官。复为丹阳尹，吏部尚书，加散骑常侍，迁右仆射。夷美风仪，善<br /><br />&nbsp;&nbsp;&nbsp;&nbsp;举止，历任以和简著称。出为湘州刺史，加散骑常侍，未之职，病卒，时年四十<br /><br />&nbsp;&nbsp;&nbsp;&nbsp;八。遗命薄敛蔬奠，务存俭约。追赠前将军，本官如故。子湛，别有传。<br /><br />&nbsp;&nbsp;&nbsp;&nbsp;史臣曰：为国之道，食不如信，立人之要，先质后文。士君子当以体正为基，<br /><br />&nbsp;&nbsp;&nbsp;&nbsp;蹈义为本，然后饰以艺能，文以礼乐，苟或难备，不若文不足而质有余也。是以<br /><br />&nbsp;&nbsp;&nbsp;&nbsp;小心翼翼，可祗事于上帝，啬夫喋喋，终不离于虎圈。江夷、谢方明、谢弘微、<br /><br />&nbsp;&nbsp;&nbsp;&nbsp;王惠、王球，学义之美，未足以成名，而贞心雅体，廷臣所罕及。《诗》云：<br /><br />&nbsp;&nbsp;&nbsp;&nbsp;“温温恭人，惟德之基，”信矣！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883169);">加入书签</a><a
                        href="883154.html">上一页</a>&larr;<a href="index.html">返回列表</a>&rarr;<a
                            href="883188.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883154.html"; var next_page = "883188.html"; var index_page = "index.html"; var sortid = "9"; var article_id = "13928"; var chapter_id = "883169"; var articlename = "宋书"; var chaptername = " 卷五十三 列传第十三"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>