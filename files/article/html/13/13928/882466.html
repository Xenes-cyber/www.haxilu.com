<!DOCTYPE html>
<html>
<head>
<meta charset="gbk" />
<title>宋书- 卷十九 志第九-在线阅读-哈西文学网</title>
<meta name="keywords" content="沈约，宋书， 卷十九 志第九全文， 卷十九 志第九在线阅读 哈西文学网" />
<meta name="description" content="哈西文学网提供沈约的宋书  卷十九 志第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882466.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882466.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九 志第九</h1>
            <div class="link xb">
                <a href="882445.html">上一页</a>&larr;<a href="index.html">返回列表</a>&rarr;<a
                    href="882538.html">下一页</a></div>			
            <div id="BookText">&nbsp;&nbsp;&nbsp;&nbsp;◎乐一<br /><br />&nbsp;&nbsp;&nbsp;&nbsp;《易》曰：“先王作乐崇德，殷荐之上帝，以配祖考。”自黄帝至于三代，<br /><br />&nbsp;&nbsp;&nbsp;&nbsp;名称不同。周衰凋缺，又为郑卫所乱。魏文侯虽好古，然犹昏睡于古乐。于是淫<br /><br />&nbsp;&nbsp;&nbsp;&nbsp;声炽而雅音废矣。及秦焚典籍，《乐经》用亡。汉兴，乐家有制氏，但能记其铿<br /><br />&nbsp;&nbsp;&nbsp;&nbsp;锵鼓舞，而不能言其义。周存六代之乐，至秦唯余《韶》、《武》而已。始皇改<br /><br />&nbsp;&nbsp;&nbsp;&nbsp;周舞曰《五行》，汉高祖改《韶舞》曰《文始》，以示不相袭也。又造《武德舞》，<br /><br />&nbsp;&nbsp;&nbsp;&nbsp;舞人悉执干戚，以象天下乐己行武以除乱也。故高祖庙奏《武德》、《文始》、<br /><br />&nbsp;&nbsp;&nbsp;&nbsp;《五行》之舞。周又有《房中之乐》，秦改曰《寿人》。其声，楚声也，汉高好<br /><br />&nbsp;&nbsp;&nbsp;&nbsp;之；孝惠改曰《安世》。高祖又作《昭容乐》、《礼容乐》。《昭容》生于《武<br /><br />&nbsp;&nbsp;&nbsp;&nbsp;德》，《礼容》生于《文始》、《五行》也。汉初，又有《嘉至乐》，叔孙通因<br /><br />&nbsp;&nbsp;&nbsp;&nbsp;秦乐人制宗庙迎神之乐也。文帝又自造《四时舞》，以明天下之安和。盖乐先王<br /><br />&nbsp;&nbsp;&nbsp;&nbsp;之乐者，明有法也；乐己所自作者，明有制也。孝景采《武德舞》作《昭德舞》，<br /><br />&nbsp;&nbsp;&nbsp;&nbsp;荐之太宗之庙。孝宣采《昭德舞》为《盛德舞》，荐之世宗之庙。汉诸帝奏《文<br /><br />&nbsp;&nbsp;&nbsp;&nbsp;始》、《四时》、《五行》之舞焉。<br /><br />&nbsp;&nbsp;&nbsp;&nbsp;武帝时，河间献王与毛生等共采《周官》及诸子言乐事者，以著《乐记》，<br /><br />&nbsp;&nbsp;&nbsp;&nbsp;献八佾之舞，与制氏不相殊。其内史中丞王定传之，以授常山王禹。禹，成帝时<br /><br />&nbsp;&nbsp;&nbsp;&nbsp;为谒者，数言其义，献记二十四卷。刘向校书，得二十三篇，然竟不用也。至明<br /><br />&nbsp;&nbsp;&nbsp;&nbsp;帝初，东平宪王苍总定公卿之议，曰：“宗庙宜各奏乐，不应相袭，所以明功德<br /><br />&nbsp;&nbsp;&nbsp;&nbsp;也。承《文始》、《五行》、《武德》为《大武》之舞。”又制舞哥一章，荐之<br /><br />&nbsp;&nbsp;&nbsp;&nbsp;光武之庙。<br /><br />&nbsp;&nbsp;&nbsp;&nbsp;汉末大乱，众乐沦缺。魏武平荆州，获杜夔，善八音，常为汉雅乐郎，尤悉<br /><br />&nbsp;&nbsp;&nbsp;&nbsp;乐事，于是以为军谋祭酒，使创定雅乐。时又有邓静、尹商，善训雅乐，哥师尹<br /><br />&nbsp;&nbsp;&nbsp;&nbsp;胡能哥宗庙郊祀之曲，舞师冯肃、服养晓知先代诸舞，夔悉总领之。远考经籍，<br /><br />&nbsp;&nbsp;&nbsp;&nbsp;近采故事，魏复先代古乐，自夔始也。而左延年等，妙善郑声，惟夔好古存正焉。<br /><br />&nbsp;&nbsp;&nbsp;&nbsp;文帝黄初二年，改汉《巴渝舞》曰《昭武舞》，改宗庙《安世乐》曰《正世<br /><br />&nbsp;&nbsp;&nbsp;&nbsp;乐》，《嘉至乐》曰《迎灵乐》，《武德乐》曰《武颂乐》，《昭容乐》曰《昭<br /><br />&nbsp;&nbsp;&nbsp;&nbsp;业乐》，《云翘舞》曰《凤翔舞》，《育命舞》曰《灵应舞》，《武德舞》曰<br /><br />&nbsp;&nbsp;&nbsp;&nbsp;《武颂舞》，《文始武舞》曰《大韶舞》，《五行舞》曰《大武舞》。其众哥诗，<br /><br />&nbsp;&nbsp;&nbsp;&nbsp;多即前代之旧；唯魏国初建，使王粲改作登哥及《安世》、《巴渝》诗而已。<br /><br />&nbsp;&nbsp;&nbsp;&nbsp;明帝太和初，诏曰；“礼乐之作，所以类物表庸而不忘其本者也。凡音乐以<br /><br />&nbsp;&nbsp;&nbsp;&nbsp;舞为主，自黄帝《云门》以下，至于周《大武》，皆太庙舞名也。然则其所司之<br /><br />&nbsp;&nbsp;&nbsp;&nbsp;官，皆曰太乐，所以总领诸物，不可以一物名。武皇帝庙乐未称，其议定庙乐及<br /><br />&nbsp;&nbsp;&nbsp;&nbsp;舞，舞者所执，缀兆之制，声哥之诗，务令详备。乐官自如故为太乐。”太乐，<br /><br />&nbsp;&nbsp;&nbsp;&nbsp;汉旧名，后汉依谶改太予乐官，至是改复旧。于是公卿奏曰：“臣闻德盛而化隆<br /><br />&nbsp;&nbsp;&nbsp;&nbsp;者，则乐舞足以象其形容，音声足以发其哥咏。故荐之郊庙，而鬼神享其和；用<br /><br />&nbsp;&nbsp;&nbsp;&nbsp;之朝廷，则君臣乐其度。使四海之内，遍知至德之盛，而光辉日新者，礼乐之谓<br /><br />&nbsp;&nbsp;&nbsp;&nbsp;也。故先王殷荐上帝，以配祖考，盖当其时而制之矣。周之末世，上去唐、虞几<br /><br />&nbsp;&nbsp;&nbsp;&nbsp;二千年，《韶》、《南》、《龠》、《武》、《象》之乐，风声遗烈，皆可得<br /><br />&nbsp;&nbsp;&nbsp;&nbsp;而论也。由斯言之，礼乐之事，弗可以已。今太祖武皇帝乐，宜曰《武始之乐》。<br /><br />&nbsp;&nbsp;&nbsp;&nbsp;武，神武也；武，又迹也。言神武之始，又王迹所起也。高祖文皇帝乐，宜曰<br /><br />&nbsp;&nbsp;&nbsp;&nbsp;《咸熙之舞》。咸，皆也；熙，兴也。言应受命之运，天下由之皆兴也。至于群<br /><br />&nbsp;&nbsp;&nbsp;&nbsp;臣述德论功，建定烈祖之称，而未制乐舞，非所以昭德纪功。夫哥以咏德，舞以<br /><br />&nbsp;&nbsp;&nbsp;&nbsp;象事。于文，文武为斌，兼秉文武，圣德所以章明也。臣等谨制乐舞名《章斌之<br /><br />&nbsp;&nbsp;&nbsp;&nbsp;舞》。昔《箫韶》九奏，亲于虞帝之庭，《武》、《象》、《大武》，亦振于文、<br /><br />&nbsp;&nbsp;&nbsp;&nbsp;武之阼。特以显其德教，著其成功，天下被服其光辉，习咏其风声者也。自汉高<br /><br />&nbsp;&nbsp;&nbsp;&nbsp;祖、文帝各逮其时，而为《武德》、《四时》之舞，上考前代制作之宜，以当今<br /><br />&nbsp;&nbsp;&nbsp;&nbsp;成业之美，播扬弘烈，莫盛于《章斌》焉。《乐志》曰：‘钟磬干戚，所以祭先<br /><br />&nbsp;&nbsp;&nbsp;&nbsp;王之庙，又所以献酬S酢也。在宗庙之中，君臣莫不致敬；族长之中，长幼无不<br /><br />&nbsp;&nbsp;&nbsp;&nbsp;从和。’故仲尼答宾牟贾之问曰：‘周道四达，礼乐交通。’《传》云：‘鲁有<br /><br />&nbsp;&nbsp;&nbsp;&nbsp;E乐，宾祭用之。’此皆祭礼大享，通用盛乐之明文也。今有事于天地宗庙，则<br /><br />&nbsp;&nbsp;&nbsp;&nbsp;此三舞宜并以为荐享；及临朝大享，亦宜舞之。然后乃合古制事神训民之道，关<br /><br />&nbsp;&nbsp;&nbsp;&nbsp;于万世，其义益明。又臣等思惟，三舞宜有总名，可名《大钧之乐》。钧，平也。<br /><br />&nbsp;&nbsp;&nbsp;&nbsp;言大魏三世同功，以至隆平也。于名为美，于义为当。”尚书奏：“宜如所上。”<br /><br />&nbsp;&nbsp;&nbsp;&nbsp;帝初不许制《章斌之乐》；三请，乃许之。<br /><br />&nbsp;&nbsp;&nbsp;&nbsp;于是尚书又奏：“祀圆丘以下，《武始舞》者，平冕，黑介帻，玄衣裳，白<br /><br />&nbsp;&nbsp;&nbsp;&nbsp;领袖，绛领袖中衣，绛合幅F，绛G，黑韦L。《咸熙舞》者，冠委貌，其余服<br /><br />&nbsp;&nbsp;&nbsp;&nbsp;如前。《章斌舞》者，与《武始》、《咸熙》舞者同服。奏于朝庭，则《武始舞》<br /><br />&nbsp;&nbsp;&nbsp;&nbsp;者，武冠，赤介帻，生绛袍单衣，绛领袖，皂领袖中衣，虎文画合幅F，白布G，<br /><br />&nbsp;&nbsp;&nbsp;&nbsp;黑韦L。《咸熙舞》者，进贤冠，黑介帻，生黄袍单衣，白合幅F，其余服如前。”<br /><br />&nbsp;&nbsp;&nbsp;&nbsp;奏可。史臣案，《武始》、《咸熙》二舞，冠制不同，而云《章斌》与《武始》、<br /><br />&nbsp;&nbsp;&nbsp;&nbsp;《咸熙》同服，不知服何冠也？<br /><br />&nbsp;&nbsp;&nbsp;&nbsp;侍中缪袭又奏：“《安世哥》本汉时哥名。今诗哥非往诗之文，则宜变改。<br /><br />&nbsp;&nbsp;&nbsp;&nbsp;案《周礼》注云：《安世乐》，犹周《房中之乐》也。是以往昔议者，以《房中》<br /><br />&nbsp;&nbsp;&nbsp;&nbsp;哥后妃之德，所以风天下，正夫妇，宜改《安世》之名曰《正始之乐》。自魏国<br /><br />&nbsp;&nbsp;&nbsp;&nbsp;初建，故侍中王粲所作登哥《安世诗》，专以思咏神灵及说神灵鉴享之意。袭后<br /><br />&nbsp;&nbsp;&nbsp;&nbsp;又依哥省读汉《安世哥》咏，亦说‘高张四县，神来燕享，嘉荐令仪，永受厥福’。<br /><br />&nbsp;&nbsp;&nbsp;&nbsp;无有《二南》后妃风化天下之言。今思惟往者谓《房中》为后妃之哥者，恐失其<br /><br />&nbsp;&nbsp;&nbsp;&nbsp;意。方祭祀娱神，登堂哥先祖功德，下堂哥咏燕享，无事哥后妃之化也。自宜依<br /><br />&nbsp;&nbsp;&nbsp;&nbsp;其事以名其乐哥，改《安世哥》曰《享神哥》。”奏可。案文帝已改《安世》为<br /><br />&nbsp;&nbsp;&nbsp;&nbsp;《正始》，而袭至是又改《安世》为《享神》，未详其义。王粲所造《安世诗》，<br /><br />&nbsp;&nbsp;&nbsp;&nbsp;今亡。袭又奏曰：“文昭皇后庙，置四县之乐，当铭显其均奏次第，依太祖庙之<br /><br />&nbsp;&nbsp;&nbsp;&nbsp;名，号曰昭庙之具乐。”尚书奏曰：“礼，妇人继夫之爵，同牢配食者，乐不异<br /><br />&nbsp;&nbsp;&nbsp;&nbsp;文。昭皇后今虽别庙，至于宫县乐器音均，宜如袭议。”奏可。<br /><br />&nbsp;&nbsp;&nbsp;&nbsp;散骑常侍王肃议曰：“王者各以其礼制事天地，今说者据《周官》单文为经<br /><br />&nbsp;&nbsp;&nbsp;&nbsp;国大体，惧其局而不知弘也。汉武帝东巡封禅还，祠太一于甘泉，祭后土于汾阴，<br /><br />&nbsp;&nbsp;&nbsp;&nbsp;皆尽用其乐。言尽用者，为尽用宫县之乐也。天地之性贵质者，盖谓其器之不文<br /><br />&nbsp;&nbsp;&nbsp;&nbsp;尔，不谓庶物当复减之也。礼，天子宫县，舞八佾。今祀圆丘方泽，宜以天子制，<br /><br />&nbsp;&nbsp;&nbsp;&nbsp;设宫县之乐，八佾之舞。”卫臻、缪袭、左延年等咸同肃议。奏可。<br /><br />&nbsp;&nbsp;&nbsp;&nbsp;肃又议曰：“说者以为周家祀天，唯舞《云门》；祭地，唯舞《咸池》；宗<br /><br />&nbsp;&nbsp;&nbsp;&nbsp;庙，唯舞《大武》，似失其义矣。周礼宾客皆作备乐。《左传》：‘王子颓享五<br /><br />&nbsp;&nbsp;&nbsp;&nbsp;大夫，乐及遍舞。’六代之乐也。然则一会之日，具作六代乐矣。天地宗庙，事<br /><br />&nbsp;&nbsp;&nbsp;&nbsp;之大者，宾客燕会，比之为细。《王制》曰：‘庶羞不逾牲，燕衣不逾祭服。’<br /><br />&nbsp;&nbsp;&nbsp;&nbsp;可以燕乐而逾天地宗庙之乐乎？《周官》：‘以六律、六吕、五声、八音、六舞<br /><br />&nbsp;&nbsp;&nbsp;&nbsp;大合乐，以致鬼神，以和邦国，以谐万民，以安宾客，以说远人。’夫六律、六<br /><br />&nbsp;&nbsp;&nbsp;&nbsp;吕、五声、八音，皆一时而作之，至于六舞独分擘而用之，所以不厌人心也。又<br /><br />&nbsp;&nbsp;&nbsp;&nbsp;《周官》：‘i师掌教i乐，祭祀则帅其属而舞之，大享亦如之。’i，东夷之<br /><br />&nbsp;&nbsp;&nbsp;&nbsp;乐也。又：‘LV氏掌四夷之乐与其声哥，祭祀则吹而哥之，燕亦如之。’四<br /><br />&nbsp;&nbsp;&nbsp;&nbsp;夷之乐，乃入宗庙；先代之典，独不得用。大享及燕日如之者，明古今夷、夏之<br /><br />&nbsp;&nbsp;&nbsp;&nbsp;乐，皆主之于宗庙，而后播及其余也。夫作先王乐者，贵能包而用之；纳四夷之<br /><br />&nbsp;&nbsp;&nbsp;&nbsp;乐者，美德广之所及也。高皇帝、太皇帝、太祖、高祖、文昭庙，皆宜兼用先代<br /><br />&nbsp;&nbsp;&nbsp;&nbsp;及《武始》、《太钧》之舞。”有司奏：“宜如肃议。”奏可。肃私造宗庙诗颂<br /><br />&nbsp;&nbsp;&nbsp;&nbsp;十二篇，不被哥。晋武帝泰始二年，改制郊庙哥，其乐舞亦仍旧也。<br /><br />&nbsp;&nbsp;&nbsp;&nbsp;汉光武平陇、蜀，增广郊祀，高皇帝配食，乐奏《青阳》、《朱明》、《西<br /><br />&nbsp;&nbsp;&nbsp;&nbsp;皓》、《玄冥》、《云翘》、《育命》之舞。北郊及祀明堂，并奏乐如南郊。迎<br /><br />&nbsp;&nbsp;&nbsp;&nbsp;时气五郊：春哥《青阳》，夏哥《朱明》，并舞《云翘》之舞；秋哥《西皓》，<br /><br />&nbsp;&nbsp;&nbsp;&nbsp;冬哥《玄冥》，并舞《育命》之舞；季夏哥《朱明》，兼舞二舞。章帝元和二年，<br /><br />&nbsp;&nbsp;&nbsp;&nbsp;宗庙乐，故事，食举有《鹿鸣》、《承元气》二曲。三年，自作诗四篇，一曰<br /><br />&nbsp;&nbsp;&nbsp;&nbsp;《思齐皇姚》，二曰《六骐》，三曰《竭肃雍》，四曰《陟叱根》。合前六曲，<br /><br />&nbsp;&nbsp;&nbsp;&nbsp;以为宗庙食举。加宗庙食举《重来》、《上陵》二曲，合八曲为上陵食举。减宗<br /><br />&nbsp;&nbsp;&nbsp;&nbsp;庙食举《承元气》一曲，加《惟天之命》、《天之历数》二曲，合七曲为殿中御<br /><br />&nbsp;&nbsp;&nbsp;&nbsp;食饭举。又汉太乐食举十三曲：一曰《鹿鸣》，二曰《重来》，三曰《初造》，<br /><br />&nbsp;&nbsp;&nbsp;&nbsp;四曰《侠安》，五曰《归来》，六曰《远期》，七曰《有所思》，八曰《明星》，<br /><br />&nbsp;&nbsp;&nbsp;&nbsp;九曰《清凉》，十曰《涉大海》，十一曰《大置酒》，十二曰《承元气》，十三<br /><br />&nbsp;&nbsp;&nbsp;&nbsp;曰《海淡淡》。魏氏及晋荀勖、傅玄并为哥辞。魏时以《远期》、《承元气》、<br /><br />&nbsp;&nbsp;&nbsp;&nbsp;《海淡淡》三曲多不通利，省之。魏雅乐四曲：一曰《鹿鸣》，后改曰《于赫》，<br /><br />&nbsp;&nbsp;&nbsp;&nbsp;咏武帝；二曰《驺虞》，后改曰《巍巍》，咏文帝；三曰《伐檀》，后省除；四<br /><br />&nbsp;&nbsp;&nbsp;&nbsp;曰《文王》，后改曰《洋洋》，咏明帝。《驺虞》、《伐檀》、《文王》并左延<br /><br />&nbsp;&nbsp;&nbsp;&nbsp;年改其声。正旦大会，太尉奉璧，群后行礼，东厢雅乐郎作者是也。今谓之行礼<br /><br />&nbsp;&nbsp;&nbsp;&nbsp;曲，姑洗厢所奏。按《鹿鸣》本以宴乐为体，无当于朝享，往时之失也。<br /><br />&nbsp;&nbsp;&nbsp;&nbsp;晋武泰始五年，尚书奏使太仆傅玄、中书监荀勖、黄门侍郎张华各造正旦行<br /><br />&nbsp;&nbsp;&nbsp;&nbsp;礼及王公上寿酒食举乐哥诗。诏又使中书郎成公绥亦作。张华表曰：“按魏上寿<br /><br />&nbsp;&nbsp;&nbsp;&nbsp;食举诗及汉氏所施用，其文句长短不齐，未皆合古。盖以依咏弦节，本有因循，<br /><br />&nbsp;&nbsp;&nbsp;&nbsp;而识乐知音，足以制声，度曲法用，率非凡近所能改。二代三京，袭而不变，虽<br /><br />&nbsp;&nbsp;&nbsp;&nbsp;诗章词异，兴废随时，至其韶逗曲折，皆系于旧，有由然也。是以一皆因就，不<br /><br />&nbsp;&nbsp;&nbsp;&nbsp;敢有所改易。”荀勖则曰：“魏氏哥诗，或二言，或三言，或四言，或五言，与<br /><br />&nbsp;&nbsp;&nbsp;&nbsp;古诗不类。”以问司律中郎将陈颀，颀曰：“被之金石，未必皆当。”故勖造晋<br /><br />&nbsp;&nbsp;&nbsp;&nbsp;哥，皆为四言，唯王公上寿酒一篇为三言五言，此则华、勖所明异旨也。九年，<br /><br />&nbsp;&nbsp;&nbsp;&nbsp;荀勖遂典知乐事，使郭琼、宋识等造《正德》、《大豫》之舞，而勖及傅玄、张<br /><br />&nbsp;&nbsp;&nbsp;&nbsp;华又各造此舞哥诗。勖作新律笛十二枚，散骑常侍阮咸讥新律声高，高近哀思，<br /><br />&nbsp;&nbsp;&nbsp;&nbsp;不合中和。勖以其异己，出咸为始平相。晋又改魏《昭武舞》曰《宣武舞》，<br /><br />&nbsp;&nbsp;&nbsp;&nbsp;《羽龠舞》曰《宣文舞》。咸宁元年，诏定祖宗之号，而庙乐同用《正德》、《<br /><br />&nbsp;&nbsp;&nbsp;&nbsp;大豫》之舞。<br /><br />&nbsp;&nbsp;&nbsp;&nbsp;至江左初立宗庙，尚书下太常祭祀所用乐名，太常贺循答云：“魏氏增损汉<br /><br />&nbsp;&nbsp;&nbsp;&nbsp;乐，以为一代之礼，未审大晋乐名所以为异。遭离丧乱，旧典不存，然此诸乐，<br /><br />&nbsp;&nbsp;&nbsp;&nbsp;皆和之以钟律，文之以五声，咏之于哥词，陈之于舞列，宫县在下，琴瑟在堂，<br /><br />&nbsp;&nbsp;&nbsp;&nbsp;八音迭奏，雅乐并作，登哥下管，各有常咏，周人之旧也。自汉氏以来，依放此<br /><br />&nbsp;&nbsp;&nbsp;&nbsp;礼，自造新诗而已。旧京荒废，今既散亡，音韵曲折，又无识者，则于今难以意<br /><br />&nbsp;&nbsp;&nbsp;&nbsp;言。”于时以无雅乐器及伶人，省太乐并鼓吹令。是后颇得登哥，食举之乐，犹<br /><br />&nbsp;&nbsp;&nbsp;&nbsp;有未备。明帝太宁末，又诏阮孚等增益之。成帝咸和中，乃复置太乐官，鸠习遗<br /><br />&nbsp;&nbsp;&nbsp;&nbsp;逸，而尚未有金石也。<br /><br />&nbsp;&nbsp;&nbsp;&nbsp;初，荀勖既以新律造二舞，又更修正钟磬，事未竟而勖薨。惠帝元康三年，<br /><br />&nbsp;&nbsp;&nbsp;&nbsp;诏其子黄门侍郎藩修定金石，以施郊庙。寻值丧乱，遗声旧制，莫有记者。庾亮<br /><br />&nbsp;&nbsp;&nbsp;&nbsp;为荆州，与谢尚共为朝廷修雅乐，亮寻薨。庾翼、桓温专事军旅，乐器在库，遂<br /><br />&nbsp;&nbsp;&nbsp;&nbsp;至朽坏焉。晋氏之乱也，乐人悉没戎虏。及胡亡，邺下乐人，颇有来者。谢尚时<br /><br />&nbsp;&nbsp;&nbsp;&nbsp;为尚书仆射，因之以具钟磬。太元中，破符坚，又获乐工杨蜀等，闲练旧乐，于<br /><br />&nbsp;&nbsp;&nbsp;&nbsp;是四厢金石始备焉。宋文帝元嘉九年，太乐令钟宗之更调金石。十四年，治书令<br /><br />&nbsp;&nbsp;&nbsp;&nbsp;史奚纵又改之。语在《律历志》。晋世曹毗、王等亦增造宗庙哥诗，然郊祀遂<br /><br />&nbsp;&nbsp;&nbsp;&nbsp;不设乐。何承天曰：“世咸传吴朝无雅乐。案孙皓迎父丧明陵，唯云倡伎昼夜不<br /><br />&nbsp;&nbsp;&nbsp;&nbsp;息，则无金石登哥可知矣。”承天曰：“或云今之《神弦》，孙氏以为宗庙登哥<br /><br />&nbsp;&nbsp;&nbsp;&nbsp;也。”史臣案陆机《孙权诔》“《肆夏》在庙，《云翘》承□”，机不容虚设此<br /><br />&nbsp;&nbsp;&nbsp;&nbsp;言。又韦昭孙休世上《鼓吹铙哥》十二曲表曰：“当付乐官善哥者习哥。”然则<br /><br />&nbsp;&nbsp;&nbsp;&nbsp;吴朝非无乐官，善哥者乃能以哥辞被丝管，宁容止以《神弦》为庙乐而已乎？<br /><br />&nbsp;&nbsp;&nbsp;&nbsp;宋武帝永初元年七月，有司奏：“皇朝肇建，庙祀应设雅乐，太常郑鲜之等<br /><br />&nbsp;&nbsp;&nbsp;&nbsp;八十八人各撰立新哥。黄门侍郎王韶之所撰哥辞七首，并合施用。”诏可。十二<br /><br />&nbsp;&nbsp;&nbsp;&nbsp;月，有司又奏：“依旧正旦设乐，参详属三省改太乐诸哥舞诗。黄门侍郎王韶之<br /><br />&nbsp;&nbsp;&nbsp;&nbsp;立三十二章，合用教试，日近，宜逆诵习。辄申摄施行。”诏可。又改《正德舞》<br /><br />&nbsp;&nbsp;&nbsp;&nbsp;曰《前舞》，《大豫舞》曰《后舞》。元嘉十八年九月，有司奏：“二郊宜奏登<br /><br />&nbsp;&nbsp;&nbsp;&nbsp;哥。”又议宗庙舞事，录尚书江夏王义恭等十二人立议同，未及列奏，值军兴，<br /><br />&nbsp;&nbsp;&nbsp;&nbsp;事寝。二十二年，南郊，始设登哥，诏御史中丞颜延之造哥诗，庙舞犹阙。<br /><br />&nbsp;&nbsp;&nbsp;&nbsp;孝建二年九月甲午，有司奏：“前殿中曹郎荀万秋议：按礼，祭天地有乐者，<br /><br />&nbsp;&nbsp;&nbsp;&nbsp;为降神也。故《易》曰：‘雷出地奋豫。先王以作乐崇德，殷荐之上帝，以配祖<br /><br />&nbsp;&nbsp;&nbsp;&nbsp;考。’《周官》曰：‘作乐于圆丘之上，天神皆降。作乐于方泽之中，地o皆出。’<br /><br />&nbsp;&nbsp;&nbsp;&nbsp;又曰：‘乃奏黄钟，哥大吕，舞《云门》，以祀天神。乃奏太簇，哥应钟，舞<br /><br />&nbsp;&nbsp;&nbsp;&nbsp;《咸池》，以祀地o。’由斯而言，以乐祭天地，其来尚矣。今郊享阙乐，窃以<br /><br />&nbsp;&nbsp;&nbsp;&nbsp;为疑。《祭统》曰：‘夫祭有三重焉，献之属莫重于，声莫重于升哥，舞莫重<br /><br />&nbsp;&nbsp;&nbsp;&nbsp;于《武宿夜》，此周道也。’至于秦奏《五行》，魏舞《咸熙》，皆以用享。爰<br /><br />&nbsp;&nbsp;&nbsp;&nbsp;逮晋氏，太始之初，傅玄作晋郊庙哥诗三十二篇。元康中，荀藩受诏成父勖业，<br /><br />&nbsp;&nbsp;&nbsp;&nbsp;金石四县，用之郊庙。是则相承郊庙有乐之证也。今庙祠登哥虽奏，而象舞未陈，<br /><br />&nbsp;&nbsp;&nbsp;&nbsp;惧阙备礼。夫圣王经世，异代同风，虽损益或殊，降杀迭运，未尝不执古御今，<br /><br />&nbsp;&nbsp;&nbsp;&nbsp;同规合矩。方兹休明在辰，文物大备，礼仪遗逸，罔不具举，而况出o降神，辍<br /><br />&nbsp;&nbsp;&nbsp;&nbsp;乐于郊祭，昭德舞功，有阙于庙享。谓郊庙宜设备乐。”<br /><br />&nbsp;&nbsp;&nbsp;&nbsp;于是使内外博议。骠骑大将军竟陵王诞等五十一人并同万秋议。尚书左仆射<br /><br />&nbsp;&nbsp;&nbsp;&nbsp;建平王宏议以为：“圣王之德虽同，创制之礼或异，乐不相沿，礼无因袭。自宝<br /><br />&nbsp;&nbsp;&nbsp;&nbsp;命开基，皇符在运，业富前王，风通振古，朝仪国章，并循先代。自后晋东迁，<br /><br />&nbsp;&nbsp;&nbsp;&nbsp;日不暇给，虽大典略备，遗阙尚多。至于乐号庙礼，未该往正。今帝德再昌，大<br /><br />&nbsp;&nbsp;&nbsp;&nbsp;孝御宇，宜讨定礼本，以昭来叶。寻舜乐称《韶》，汉改《文始》，周乐《大武》，<br /><br />&nbsp;&nbsp;&nbsp;&nbsp;秦革《五行》。眷夫祖有功而宗有德，故汉高祖庙乐称《武德》，太宗庙乐曰<br /><br />&nbsp;&nbsp;&nbsp;&nbsp;《昭德》。魏制《武始》舞武庙，制《咸熙》舞文庙。则祖宗之庙，别有乐名。<br /><br />&nbsp;&nbsp;&nbsp;&nbsp;晋氏之乐，《正德》、《大豫》，及宋不更名，直为《前》《后》二舞，依据昔<br /><br />&nbsp;&nbsp;&nbsp;&nbsp;代，义舛事乖。今宜厘改权称，以《凯容》为《韶舞》，《宣烈》为《武舞》。<br /><br />&nbsp;&nbsp;&nbsp;&nbsp;祖宗庙乐，总以德为名。若庙非不毁，则乐无别称，犹汉高、文、武，咸有嘉号，<br /><br />&nbsp;&nbsp;&nbsp;&nbsp;惠、景二主，乐无余名。章皇太后庙，依诸儒议，唯奏文乐。何休、杜预、范宁<br /><br />&nbsp;&nbsp;&nbsp;&nbsp;注‘初献六羽’，并不言佾者，佾则干在其中，明妇人无武事也。郊祀之乐，无<br /><br />&nbsp;&nbsp;&nbsp;&nbsp;复别名，仍同宗庙而已。寻诸《汉志》，《永至》等乐，各有义况，宜仍旧不改。<br /><br />&nbsp;&nbsp;&nbsp;&nbsp;爰及东晋，太祝唯送神而不迎神。近议者或云庙以居神，恒如在也，不应有迎送<br /><br />&nbsp;&nbsp;&nbsp;&nbsp;之事，意以为并乖其衷。立庙居灵，四时致享，以申孝思之情。夫神升降无常，<br /><br />&nbsp;&nbsp;&nbsp;&nbsp;何必恒安所处？故《祭义》云：‘乐以迎来，哀以送往。’郑注云：‘迎来而乐，<br /><br />&nbsp;&nbsp;&nbsp;&nbsp;乐亲之来；送往而哀，哀其享否，不可知也。’《尚书》曰‘祖考来格’。又<br /><br />&nbsp;&nbsp;&nbsp;&nbsp;《诗》云：‘神保y归。’注曰：‘归于天地也。’此并言神有去来，则有送迎<br /><br />&nbsp;&nbsp;&nbsp;&nbsp;明矣。即周《肆夏》之名，备迎送之乐。古以尸象神，故《仪礼》祝有迎尸送尸，<br /><br />&nbsp;&nbsp;&nbsp;&nbsp;近代虽无尸，岂可阙迎送之礼？又傅玄有迎神送神哥辞，明江左不迎，非旧典也。”<br /><br />&nbsp;&nbsp;&nbsp;&nbsp;散骑常侍、丹阳尹建城县开国侯颜竣议以为：“德业殊称，则干羽异容，时<br /><br />&nbsp;&nbsp;&nbsp;&nbsp;无沿制，故物有损益。至于礼失道愆，称习忘反，中兴厘运，视听所革，先代缪<br /><br />&nbsp;&nbsp;&nbsp;&nbsp;章，宜见刊正。郊之有乐，盖生《周易》、《周官》，历代著议，莫不援准。夫<br /><br />&nbsp;&nbsp;&nbsp;&nbsp;‘扫地而祭，器用陶匏’，唯质与诚，以章天德，文物之备，理固不然。《周官》<br /><br />&nbsp;&nbsp;&nbsp;&nbsp;曰：‘国有故，则旅上帝及四望。’又曰：‘四圭有邸，以祀天旅上帝。两圭有<br /><br />&nbsp;&nbsp;&nbsp;&nbsp;邸，以祀地旅四望。’四望非地，则知上帝非天。《孝经》云：‘郊祀后稷以配<br /><br />&nbsp;&nbsp;&nbsp;&nbsp;天，宗祀文王于明堂，以配上帝。’则《豫》之作乐，非郊天也。大司乐职，<br /><br />&nbsp;&nbsp;&nbsp;&nbsp;‘奏黄钟，哥大吕，舞《云门》，以祀天神’。郑注：‘天神，五帝及日月星辰<br /><br />&nbsp;&nbsp;&nbsp;&nbsp;也。’王者以夏正月祀其所受命之帝于南郊，则二至之祀，又非天地。考之众经，<br /><br />&nbsp;&nbsp;&nbsp;&nbsp;郊祀有乐，未见明证。宗庙之礼，事炳载籍。爰自汉元，迄乎有晋，虽时或更制，<br /><br />&nbsp;&nbsp;&nbsp;&nbsp;大抵相因，为不袭名号而已。今乐曲沦灭，知音世希，改作之事，臣闻其语。<br /><br />&nbsp;&nbsp;&nbsp;&nbsp;《正德》、《大豫》，礼容具存，宜殊其徽号，饰而用之。以《正德》为《宣化》<br /><br />&nbsp;&nbsp;&nbsp;&nbsp;之舞，《大豫》为《兴和》之舞，庶足以光表世烈，悦被后昆。前汉祖宗，庙处<br /><br />&nbsp;&nbsp;&nbsp;&nbsp;各异，主名既革，舞号亦殊。今七庙合食，庭殿共所，舞蹈之容，不得庙有别制。<br /><br />&nbsp;&nbsp;&nbsp;&nbsp;后汉东平王苍已议之矣。又王肃、韩祗以王者德广无外，六代四夷之舞，金石丝<br /><br />&nbsp;&nbsp;&nbsp;&nbsp;竹之乐，宜备奏宗庙。愚谓苍、肃、祗议，合于典礼，适于当今。”<br /><br />&nbsp;&nbsp;&nbsp;&nbsp;左仆射建平王宏又议：“竣据《周礼》、《孝经》，天与上帝，连文重出，<br /><br />&nbsp;&nbsp;&nbsp;&nbsp;故谓上帝非天，则《易》之作乐，非为祭天也。按《易》称‘先王以作乐崇德，<br /><br />&nbsp;&nbsp;&nbsp;&nbsp;殷荐之上帝，以配祖考’。《尚书》云：‘肆类于上帝。’《春秋传》曰：‘告<br /><br />&nbsp;&nbsp;&nbsp;&nbsp;昊天上帝。’凡上帝之言，无非天也。天尊不可以一称，故或谓昊天，或谓上帝，<br /><br />&nbsp;&nbsp;&nbsp;&nbsp;或谓昊天上帝，不得以天有数称，便谓上帝非天。徐邈推《周礼》‘国有故，则<br /><br />&nbsp;&nbsp;&nbsp;&nbsp;旅上帝’，以知礼天，旅上帝，同是祭天。言礼天者，谓常祀也；旅上帝者，有<br /><br />&nbsp;&nbsp;&nbsp;&nbsp;故而祭也。《孝经》称‘严父莫大于配天’，故云‘郊祀后稷以配天，宗祀文王<br /><br />&nbsp;&nbsp;&nbsp;&nbsp;于明堂，以配上帝’。既天为议，则上帝犹天益明也。不欲使二天文同，故变上<br /><br />&nbsp;&nbsp;&nbsp;&nbsp;帝尔。《周礼》祀天之言再见，故郑注以前天神为五帝，后冬至所祭为昊天。竣<br /><br />&nbsp;&nbsp;&nbsp;&nbsp;又云‘二至之祀，又非天地’。未知天地竟应以何时致享？《记》云：‘扫地而<br /><br />&nbsp;&nbsp;&nbsp;&nbsp;祭，器用陶匏。’旨明所用质素，无害以乐降神。万秋谓郊宜有乐，事有典据。<br /><br />&nbsp;&nbsp;&nbsp;&nbsp;竣又云‘东平王苍以为前汉诸祖别庙，是以祖宗之庙可得各有舞乐。至于袷祭始<br /><br />&nbsp;&nbsp;&nbsp;&nbsp;祖之庙，则专用始祖之舞。故谓后汉诸祖，共庙同庭，虽有祖宗，不宜入别舞’。<br /><br />&nbsp;&nbsp;&nbsp;&nbsp;此诚一家之意，而未统适时之变也。后汉从俭，故诸祖共庙，犹以异室存别庙之<br /><br />&nbsp;&nbsp;&nbsp;&nbsp;礼。晋氏以来，登哥诵美，诸室继作。至于祖宗乐舞，何犹不可迭奏。苟所咏者<br /><br />&nbsp;&nbsp;&nbsp;&nbsp;殊，虽复共庭，亦非嫌也。魏三祖各有舞乐，岂复是异庙邪？”众议并同宏：<br /><br />&nbsp;&nbsp;&nbsp;&nbsp;“祠南郊迎神，奏《肆夏》。皇帝初登坛，奏登哥。初献，奏《凯容》、《宣烈》<br /><br />&nbsp;&nbsp;&nbsp;&nbsp;之舞。送神，奏《肆夏》。祠庙迎神，奏《肆夏》。皇帝入庙门，奏《永至》。<br /><br />&nbsp;&nbsp;&nbsp;&nbsp;皇帝诣东壁，奏登哥。初献，奏《凯容》、《宣烈之舞》。终献，奏《永安》。<br /><br />&nbsp;&nbsp;&nbsp;&nbsp;送神奏《肆夏》。”诏可。<br /><br />&nbsp;&nbsp;&nbsp;&nbsp;孝建二年十月辛未，有司又奏：“郊庙舞乐，皇帝亲奉，初登坛及入庙诣东<br /><br />&nbsp;&nbsp;&nbsp;&nbsp;壁，并奏登哥，不及三公行事。”左仆射建平王宏重参议：“公卿行事，亦宜奏<br /><br />&nbsp;&nbsp;&nbsp;&nbsp;登哥。”有司又奏：“元会及二庙斋祠，登哥依旧并于殿庭设作。寻庙祠，依新<br /><br />&nbsp;&nbsp;&nbsp;&nbsp;仪注，登哥人上殿，弦管在下；今元会，登哥人亦上殿，弦管在下。”并诏可。<br /><br />&nbsp;&nbsp;&nbsp;&nbsp;文帝章太后庙未有乐章，孝武大明中使尚书左丞殷淡造新哥，明帝又自造昭太后<br /><br />&nbsp;&nbsp;&nbsp;&nbsp;宣太后哥诗。<br /><br />&nbsp;&nbsp;&nbsp;&nbsp;后汉正月旦，天子临德阳殿受朝贺，舍利从西方来，戏于殿前，激水化成比<br /><br />&nbsp;&nbsp;&nbsp;&nbsp;目鱼，跳跃嗽水，作雾翳日；毕，又化成黄龙，长八九丈，出水游戏，炫耀日光。<br /><br />&nbsp;&nbsp;&nbsp;&nbsp;以两大丝绳系两柱头，相去数丈，两倡女对舞，行于绳上，相逢切肩而不倾。<br /><br />&nbsp;&nbsp;&nbsp;&nbsp;魏晋讫江左，犹有《夏育扛鼎》、《巨象行乳》、《神龟\舞》、《北负灵<br /><br />&nbsp;&nbsp;&nbsp;&nbsp;岳》、《桂树白雪》、《画地成川》之乐焉。<br /><br />&nbsp;&nbsp;&nbsp;&nbsp;晋成帝咸康七年，散骑侍郎顾臻表曰：“臣闻圣王制乐，赞扬治道，养以仁<br /><br />&nbsp;&nbsp;&nbsp;&nbsp;义，防其邪淫，上享宗庙，下训黎民，体五行之正音，协八风以陶气。以宫声正<br /><br />&nbsp;&nbsp;&nbsp;&nbsp;方而好义，角声坚齐而率礼，弦哥钟鼓金石之作备矣。故通神至化，有率舞之感；<br /><br />&nbsp;&nbsp;&nbsp;&nbsp;移风改俗，致和乐之极。末世之伎，设礼外之观，逆行连倒，头足入_之属，皮<br /><br />&nbsp;&nbsp;&nbsp;&nbsp;肤外剥，肝心内摧。敦彼行苇，犹谓勿践，矧伊生民，而不恻怆。加以四海朝觐，<br /><br />&nbsp;&nbsp;&nbsp;&nbsp;言观帝庭，耳聆《雅》《颂》之声，目睹威仪之序，足以蹋天，头以履地，反两<br /><br />&nbsp;&nbsp;&nbsp;&nbsp;仪之顺，伤彝伦之大。方今夷狄对岸，外御为急，兵食七升，忘身赴难，过泰之<br /><br />&nbsp;&nbsp;&nbsp;&nbsp;戏，日禀五斗。方扫神州，经略中甸，若此之事，不可示远。宜下太常，纂备雅<br /><br />&nbsp;&nbsp;&nbsp;&nbsp;乐，《箫韶》九成，惟新于盛运；功德颂声，永著于来叶。此乃《诗》所以‘燕<br /><br />&nbsp;&nbsp;&nbsp;&nbsp;及皇天，克昌厥后’者也。杂伎而伤人者，皆宜除之。流简俭之德，迈康哉之咏，<br /><br />&nbsp;&nbsp;&nbsp;&nbsp;清风既行，民应如草，此之谓也。愚管之诚，唯垂采察。”于是除《高K》、<br /><br />&nbsp;&nbsp;&nbsp;&nbsp;《紫鹿》、《行》、《鳖食》及《齐王卷衣》、《笮儿》等乐。又减其禀。其<br /><br />&nbsp;&nbsp;&nbsp;&nbsp;后复《高K》、《紫鹿》焉。<br /><br />&nbsp;&nbsp;&nbsp;&nbsp;宋文帝元嘉十三年，司徒彭城王义康于东府正会，依旧给伎。总章工冯大列：<br /><br />&nbsp;&nbsp;&nbsp;&nbsp;“相承给诸王伎十四种，其舞伎三十六人。”太常傅隆以为：“未详此人数所由。<br /><br />&nbsp;&nbsp;&nbsp;&nbsp;唯杜预注《左传》佾舞云诸侯六六三十六人，常以为非。夫舞者，所以节八音者<br /><br />&nbsp;&nbsp;&nbsp;&nbsp;也。八音克谐，然后成乐。故必以八八为列，自天子至士，降杀以两，两者，减<br /><br />&nbsp;&nbsp;&nbsp;&nbsp;其二列尔。预以为一列又减二人，至士止余四人，岂复成乐。按服虔注《传》云：<br /><br />&nbsp;&nbsp;&nbsp;&nbsp;‘天子八八，诸侯六八，大夫四八，士二八。’其义甚允。今诸王不复舞佾，其<br /><br />&nbsp;&nbsp;&nbsp;&nbsp;总章舞伎，即古之女乐也。殿庭八八，诸王则应六八，理例坦然。又《春秋》，<br /><br />&nbsp;&nbsp;&nbsp;&nbsp;郑伯纳晋悼公女乐二八，晋以一八赐魏绛，此乐以八人为列之证也。若如议者，<br /><br />&nbsp;&nbsp;&nbsp;&nbsp;唯天子八，则郑应纳晋二六，晋应赐绛一六也。自天子至士，其文物典章，尊卑<br /><br />&nbsp;&nbsp;&nbsp;&nbsp;差级，莫不以两，未有诸侯既降二列，又列辄减二人，近降太半，非唯八音不具，<br /><br />&nbsp;&nbsp;&nbsp;&nbsp;于两义亦乖，杜氏之谬可见矣。国典事大，宜令详正。”事不施行。<br /><br />&nbsp;&nbsp;&nbsp;&nbsp;民之生，莫有知其始也。含灵抱智，以生天地之间。夫喜怒哀乐之情，好得<br /><br />&nbsp;&nbsp;&nbsp;&nbsp;恶失之性，不学而能，不知所以然而然者也。怒则争斗，喜则咏哥。夫哥者，固<br /><br />&nbsp;&nbsp;&nbsp;&nbsp;乐之始也。咏哥不足，乃手之舞之，足之蹈之，然则舞又哥之次也。咏哥舞蹈，<br /><br />&nbsp;&nbsp;&nbsp;&nbsp;所以宣其喜心，喜而无节，则流淫莫反。故圣人以五声和其性，以八音节其流，<br /><br />&nbsp;&nbsp;&nbsp;&nbsp;而谓之乐，故能移风易俗，平心正体焉。昔有皇嫌卸女，居九成之台。天帝使<br /><br />&nbsp;&nbsp;&nbsp;&nbsp;燕夜往，二女覆以玉筐，既而发视之，燕遗二卵，五色，北飞不反。二女作哥，<br /><br />&nbsp;&nbsp;&nbsp;&nbsp;始为北音。禹省南土，纳街女令其妾候禹于纳街阳，女乃作哥，始<br /><br />&nbsp;&nbsp;&nbsp;&nbsp;为南音。夏后孔甲田于东阳i山，天大风晦冥，迷入民室。主人方乳，或曰：<br /><br />&nbsp;&nbsp;&nbsp;&nbsp;“后来是良日也，必大吉。”或曰：“不胜之子，必有殃。”后乃取以归，曰：<br /><br />&nbsp;&nbsp;&nbsp;&nbsp;“以为余子，谁敢殃之？”后析鳎斧破断其足。孔甲曰：“鸣呼！有命矣。”<br /><br />&nbsp;&nbsp;&nbsp;&nbsp;乃作《破斧》之哥，始为东音。周昭王南征，殒于汉中。王右辛余靡长且多力，<br /><br />&nbsp;&nbsp;&nbsp;&nbsp;振王北济，周公乃封之西翟，徙宅西河，追思故处作哥，始为西音。此盖四方之<br /><br />&nbsp;&nbsp;&nbsp;&nbsp;哥也。<br /><br />&nbsp;&nbsp;&nbsp;&nbsp;黄帝、帝尧之世，王化下洽，民乐无事，故因击壤之欢，庆云之瑞，民因以<br /><br />&nbsp;&nbsp;&nbsp;&nbsp;作哥。其后《风》衰《雅》缺，而妖淫靡漫之声起。<br /><br />&nbsp;&nbsp;&nbsp;&nbsp;周衰，有秦青者，善讴，而薛谈学讴于秦青，未穷青之伎而辞归。青饯之于<br /><br />&nbsp;&nbsp;&nbsp;&nbsp;郊，乃抚节悲歌，声震林木，响遏行云。薛谈遂留不去，以卒其业。又有韩娥者，<br /><br />&nbsp;&nbsp;&nbsp;&nbsp;东之齐，至雍门，匮粮，乃鬻哥假食。既而去，余响绕梁，三日不绝。左右谓其<br /><br />&nbsp;&nbsp;&nbsp;&nbsp;人不去也。过逆旅，逆旅人辱之，韩娥因曼声哀哭，一里老幼，悲愁垂涕相对，<br /><br />&nbsp;&nbsp;&nbsp;&nbsp;三日不食。遽而追之，韩娥还，复为曼声长哥，一里老幼，喜跃\舞，不能自禁，<br /><br />&nbsp;&nbsp;&nbsp;&nbsp;忘向之悲也。乃厚赂遣之。故雍门之人善哥哭，效韩娥之遗声。卫人王豹处淇川，<br /><br />&nbsp;&nbsp;&nbsp;&nbsp;善讴，河西之民皆化之。齐人绵驹居高唐，善哥，齐之右地，亦传其业。前汉有<br /><br />&nbsp;&nbsp;&nbsp;&nbsp;虞公者，善哥，能令梁上尘起。若斯之类，并徒哥也。《尔雅》曰：“徒哥曰谣。”<br /><br />&nbsp;&nbsp;&nbsp;&nbsp;凡乐章古词，今之存者，并汉世街陌谣讴，《江南可采莲》、《乌生》、<br /><br />&nbsp;&nbsp;&nbsp;&nbsp;《十五子》、《白头吟》之属是也。吴哥杂曲，并出江东，晋、宋以来，稍有增<br /><br />&nbsp;&nbsp;&nbsp;&nbsp;广。<br /><br />&nbsp;&nbsp;&nbsp;&nbsp;《子夜哥》者，有女子名子夜，造此声。晋孝武太元中，琅邪王轲之家有鬼<br /><br />&nbsp;&nbsp;&nbsp;&nbsp;哥《子夜》。殷允为豫章时，豫章侨人庾僧虔家亦有鬼哥《子夜》。殷允为豫章，<br /><br />&nbsp;&nbsp;&nbsp;&nbsp;亦是太元中，则子夜是此时以前人也。《凤将雏哥》者，旧曲也。应琚《百一诗》<br /><br />&nbsp;&nbsp;&nbsp;&nbsp;云：“为作《陌上桑》，反言《凤将雏》。”然则《凤将雏》其来久矣，将由讹<br /><br />&nbsp;&nbsp;&nbsp;&nbsp;变以至于此乎？<br /><br />&nbsp;&nbsp;&nbsp;&nbsp;《前溪哥》者，晋车骑将军沈玩所制。<br /><br />&nbsp;&nbsp;&nbsp;&nbsp;《阿子》及《欢闻哥》者，晋穆帝升平初，哥毕辄呼“阿子！汝闻不？”语<br /><br />&nbsp;&nbsp;&nbsp;&nbsp;在《五行志》。后人演其声，以为二曲。《团扇哥》者，晋中书令王珉与嫂婢有<br /><br />&nbsp;&nbsp;&nbsp;&nbsp;情，爱好甚笃，嫂捶挞婢过苦，婢素善哥，而珉好捉白团扇，故制此哥。《督护<br /><br />&nbsp;&nbsp;&nbsp;&nbsp;哥》者，彭城内史徐逵之为鲁轨所杀，宋高祖使府内直督护丁J收敛殡埋之。<br /><br />&nbsp;&nbsp;&nbsp;&nbsp;逵之妻，高祖长女也，呼J至阁下，自问敛送之事，每问，辄叹息曰：“丁督<br /><br />&nbsp;&nbsp;&nbsp;&nbsp;护！”其声哀切，后人因其声，广其曲焉。《懊哥》者，晋隆安初，民间讹谣<br /><br />&nbsp;&nbsp;&nbsp;&nbsp;之曲。语在《五行志》。宋少帝更制新哥，太祖常谓之《中朝曲》。《六变》诸<br /><br />&nbsp;&nbsp;&nbsp;&nbsp;曲，皆因事制哥。《长史变》者，司徒左长史王Q临败所制。《读曲哥》者，民<br /><br />&nbsp;&nbsp;&nbsp;&nbsp;间为彭城王义康所作也。其哥云“死罪刘领军，误杀刘第四”是也。凡此诸曲，<br /><br />&nbsp;&nbsp;&nbsp;&nbsp;始皆徒哥，既而被之弦管。又有因弦管金石，造哥以被之，魏世三调哥词之类是<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;古者天子听政，使公卿大夫献诗，耆艾修之，而后王斟酌焉。秦、汉阙采诗<br /><br />&nbsp;&nbsp;&nbsp;&nbsp;之官，哥咏多因前代，与时事既不相应，且无以垂示后昆。汉武帝虽颇造新哥，<br /><br />&nbsp;&nbsp;&nbsp;&nbsp;然不以光扬祖考、崇述正德为先，但多咏祭祀见事及其祥瑞而已。商周《雅颂》<br /><br />&nbsp;&nbsp;&nbsp;&nbsp;之体阙焉。<br /><br />&nbsp;&nbsp;&nbsp;&nbsp;《@舞》，未详所起，然汉代已施于燕享矣。傅毅、张衡所赋，皆其事也。<br /><br />&nbsp;&nbsp;&nbsp;&nbsp;曹植《@舞哥序》曰：“汉灵帝《西园故事》，有李坚者，能《@舞》。遭乱，<br /><br />&nbsp;&nbsp;&nbsp;&nbsp;西随段煨。先帝闻其旧有技，召之。坚既中废，兼古曲多谬误，异代之文，未必<br /><br />&nbsp;&nbsp;&nbsp;&nbsp;相袭，故依前曲改作新哥五篇，不敢充之黄门，近以成下国之陋乐焉。”晋《@<br /><br />&nbsp;&nbsp;&nbsp;&nbsp;舞哥》亦五篇，又《铎舞哥》一篇，《幡舞哥》一篇，《鼓舞伎》六曲，并陈于<br /><br />&nbsp;&nbsp;&nbsp;&nbsp;元会。今《幡》、《鼓》哥词犹存，舞并阙。《@舞》，即今之《@扇舞》也。<br /><br />&nbsp;&nbsp;&nbsp;&nbsp;又云晋初有《杯盘舞》、《公莫舞》。史臣按：杯盘，今之《齐世宁》也。张衡<br /><br />&nbsp;&nbsp;&nbsp;&nbsp;《舞赋》云：“历七盘而纵蹑。”王粲《七释》云：“七盘陈于广庭。”近世文<br /><br />&nbsp;&nbsp;&nbsp;&nbsp;士颜延之云：“递间关于盘扇。”鲍昭云：“七盘起长袖。”皆以七盘为舞也。<br /><br />&nbsp;&nbsp;&nbsp;&nbsp;《搜神记》云：“晋太康中，天下为《晋世宁舞》，矜手以接杯盘反覆之。”此<br /><br />&nbsp;&nbsp;&nbsp;&nbsp;则汉世唯有盘舞，而晋加之以杯，反覆之也。<br /><br />&nbsp;&nbsp;&nbsp;&nbsp;《公莫舞》，今之巾舞也。相传云项庄剑舞，项伯以袖隔之，使不得害汉高<br /><br />&nbsp;&nbsp;&nbsp;&nbsp;祖。且语庄云：“公莫。”古人相呼曰“公”，云莫害汉王也。今之用巾，盖像<br /><br />&nbsp;&nbsp;&nbsp;&nbsp;项伯衣袖之遗式。按《琴操》有《公莫渡河曲》，然则其声所从来已久，欲云项<br /><br />&nbsp;&nbsp;&nbsp;&nbsp;伯，非也。<br /><br />&nbsp;&nbsp;&nbsp;&nbsp;江左初，又有《拂舞》。旧云《拂舞》，吴舞。检其哥，非吴词也，皆陈于<br /><br />&nbsp;&nbsp;&nbsp;&nbsp;殿庭。扬泓《拂舞序》曰：“自到江南，见《白符舞》，或言《白凫鸠舞》，云<br /><br />&nbsp;&nbsp;&nbsp;&nbsp;有此来数十年。察其词旨，乃是吴人患孙皓虐政，思属晋也。”又有《白舞》，<br /><br />&nbsp;&nbsp;&nbsp;&nbsp;按舞词有巾袍之言；本吴地所出，宜是吴舞也。晋《俳歌》又云：“皎皎白绪，<br /><br />&nbsp;&nbsp;&nbsp;&nbsp;节节为双。”吴音呼绪为，疑白即白绪。<br /><br />&nbsp;&nbsp;&nbsp;&nbsp;《@舞》，故二八，桓玄将即真，太乐遣众伎，尚书殿中郎袁明子启增满八<br /><br />&nbsp;&nbsp;&nbsp;&nbsp;佾，相承不复革。宋明帝自改舞曲哥词，并诏近臣虞并作。又有西、伧、羌、<br /><br />&nbsp;&nbsp;&nbsp;&nbsp;胡诸杂舞。随王诞在襄阳，造《襄阳乐》；南平穆王为豫州，造《寿阳乐》；荆<br /><br />&nbsp;&nbsp;&nbsp;&nbsp;州刺史沈攸之又造《西乌飞哥曲》，并列于乐官。哥词多淫哇不典正。<br /><br />&nbsp;&nbsp;&nbsp;&nbsp;前世乐饮，酒酣，必起自舞。《诗》云“屡舞仙仙”是也。宴乐必舞，但不<br /><br />&nbsp;&nbsp;&nbsp;&nbsp;宜屡尔。讥在屡舞，不讥舞也。汉武帝乐饮，长沙定王舞又是也。魏、晋已来，<br /><br />&nbsp;&nbsp;&nbsp;&nbsp;尤重以舞相属。所属者代起舞，犹若饮酒以杯相属也。谢安舞以属桓嗣是也。近<br /><br />&nbsp;&nbsp;&nbsp;&nbsp;世以来，此风绝矣。<br /><br />&nbsp;&nbsp;&nbsp;&nbsp;孝武大明中，以《@》、《拂》、杂舞合之钟石，施于殿庭。顺帝升明二年，<br /><br />&nbsp;&nbsp;&nbsp;&nbsp;尚书令王僧虔上表言之，并论三调哥曰：“臣闻《风》、《雅》之作，由来尚矣。<br /><br />&nbsp;&nbsp;&nbsp;&nbsp;大者系乎兴衰，其次者著于率舞。在于心而木石感，铿锵奏而国俗移。故郑相出<br /><br />&nbsp;&nbsp;&nbsp;&nbsp;郊，辩声知戚；延陵入聘，观乐知风。是则音不妄启，曲岂徒奏。哥倡既设，休<br /><br />&nbsp;&nbsp;&nbsp;&nbsp;戚已征，清浊是均，山琴自应。斯乃天地之灵和，升降之明节。今帝道四达，礼<br /><br />&nbsp;&nbsp;&nbsp;&nbsp;乐交通，诚非寡陋所敢裁酌。伏以三古缺闻，六代潜响，舞咏与日月偕湮，精灵<br /><br />&nbsp;&nbsp;&nbsp;&nbsp;与风云俱灭。追余操而长怀，抚遗器而太息，此则然矣。夫钟县之器，以雅为用，<br /><br />&nbsp;&nbsp;&nbsp;&nbsp;凯容之制，八佾为体。故羽龠击拊，以相谐应，季氏获诮，将在于此。今总章旧<br /><br />&nbsp;&nbsp;&nbsp;&nbsp;佾二八之流，O服既殊，曲律亦异，推今校古，皎然可知。又哥钟一肆，克谐女<br /><br />&nbsp;&nbsp;&nbsp;&nbsp;乐，以哥为称，非雅器也。大明中，即以宫县合和《@》、《拂》，节数虽会，<br /><br />&nbsp;&nbsp;&nbsp;&nbsp;虑乖雅体。将来知音，或讥圣世。若谓钟舞已谐，不欲废罢，别立哥钟，以调羽<br /><br />&nbsp;&nbsp;&nbsp;&nbsp;佾，止于别宴，不关朝享，四县所奏，谨依雅则，斯则旧乐前典，不坠于地。臣<br /><br />&nbsp;&nbsp;&nbsp;&nbsp;昔已制哥磬，犹在乐官，具以副钟，配成一部，即义沿理，如或可安。又今之<br /><br />&nbsp;&nbsp;&nbsp;&nbsp;《清商》，实由铜雀，魏氏三祖，风流可怀，京、洛相高，江左弥重。谅以金县<br /><br />&nbsp;&nbsp;&nbsp;&nbsp;干戚，事绝于斯。而情变听改，稍复零落，十数年间，亡者将半。自顷家竞新哇，<br /><br />&nbsp;&nbsp;&nbsp;&nbsp;人尚谣俗，务在噍危，不顾律纪，流宕无涯，未知所极，排斥典正，崇长烦淫。<br /><br />&nbsp;&nbsp;&nbsp;&nbsp;士有等差，无故不可以去礼；乐有攸序，长幼不可以共闻。故喧丑之制，日盛于<br /><br />&nbsp;&nbsp;&nbsp;&nbsp;廛里；风味之韵，独尽于衣冠。夫川震社亡，同灾异戒，哀思靡漫，异世齐欢。<br /><br />&nbsp;&nbsp;&nbsp;&nbsp;咎征不殊，而欣畏并用，窃所未譬也。方今尘静畿中，波恬海外，《雅》《颂》<br /><br />&nbsp;&nbsp;&nbsp;&nbsp;得所，实在兹辰。臣以为宜命典司，务勤课习，缉理旧声，迭相开晓，凡所遗漏，<br /><br />&nbsp;&nbsp;&nbsp;&nbsp;悉使补拾。曲全者禄厚，艺敏者位优。利以动之，则人思自劝；风以靡之，可不<br /><br />&nbsp;&nbsp;&nbsp;&nbsp;训自革。反本还源，庶可踵。”诏曰：“僧虔表如此。夫钟鼓既陈，《雅》《<br /><br />&nbsp;&nbsp;&nbsp;&nbsp;颂》斯辨，所以惠感人o，化动翔泳。顷自金龠弛韵，羽佾未凝，正俗移风，良<br /><br />&nbsp;&nbsp;&nbsp;&nbsp;在兹日。昔阮咸清识，王度昭奇，乐绪增修，异世同功矣。便可付外遵详。”<br /><br />&nbsp;&nbsp;&nbsp;&nbsp;乐器凡八音：曰金，曰石，曰土，曰革，曰丝，曰木，曰匏，曰竹。<br /><br />&nbsp;&nbsp;&nbsp;&nbsp;八音一曰金。金，钟也，F也，T也，镯也，铙也，铎也。钟者，《世本》<br /><br />&nbsp;&nbsp;&nbsp;&nbsp;云“黄帝工人垂所造”，《尔雅》云“大钟曰镛”，《书》曰“笙镛以间”<br /><br />&nbsp;&nbsp;&nbsp;&nbsp;是也。中者曰剽，剽音瓢。小者曰栈，栈音盏，晋江左初所得栈钟是也。县钟磬<br /><br />&nbsp;&nbsp;&nbsp;&nbsp;者曰笋，横曰笋，从曰。蔡邕曰：“写鸟兽之形，大声有力者以为钟，清<br /><br />&nbsp;&nbsp;&nbsp;&nbsp;声无力者以为磬虚，击其所县，知由其鸣焉。”F如钟而大。史臣案：前代有<br /><br />&nbsp;&nbsp;&nbsp;&nbsp;大钟，若周之无射，非一，皆谓之钟；F之言，近代无闻焉。<br /><br />&nbsp;&nbsp;&nbsp;&nbsp;o，o于也。圆如碓头，大上小下，今民间犹时有其器。《周礼》，“以金<br /><br />&nbsp;&nbsp;&nbsp;&nbsp;o和鼓”。<br /><br />&nbsp;&nbsp;&nbsp;&nbsp;镯，钲也。形如小钟，军行鸣之，以为鼓节。《周礼》，“以金镯节鼓”。<br /><br />&nbsp;&nbsp;&nbsp;&nbsp;铙，如铃而无舌，有柄，执而鸣之。《周礼》，“以金铙止鼓”。汉《鼓吹<br /><br />&nbsp;&nbsp;&nbsp;&nbsp;曲》曰铙哥。<br /><br />&nbsp;&nbsp;&nbsp;&nbsp;铎，大铃也。《周礼》，“以金铎通鼓”。<br /><br />&nbsp;&nbsp;&nbsp;&nbsp;八音二曰石。石，磬也。《世本》云叔所造，不知叔何代人。《尔雅》曰：<br /><br />&nbsp;&nbsp;&nbsp;&nbsp;“形似犁Y，以玉为之。”大曰。音嚣。<br /><br />&nbsp;&nbsp;&nbsp;&nbsp;八音三曰土。土，埙也。《世本》云，暴新公所造，亦不知何代人也。周畿<br /><br />&nbsp;&nbsp;&nbsp;&nbsp;内有暴国，岂其时人乎？烧土为之，大如鹅卵，锐上平底，形似称锤，六孔。<br /><br />&nbsp;&nbsp;&nbsp;&nbsp;《尔雅》云，大者曰o，o音叫。“小者如鸡子”。<br /><br />&nbsp;&nbsp;&nbsp;&nbsp;八音四曰革。革，鼓也，也，节也。大曰鼓，小曰@，又曰应。应劭<br /><br />&nbsp;&nbsp;&nbsp;&nbsp;《风俗通》曰：“不知谁所造。”以桴击之曰鼓，以手摇之曰。鼓及<br /><br />&nbsp;&nbsp;&nbsp;&nbsp;之八面者曰雷鼓、雷；六面者曰灵鼓、灵；四面者曰路鼓、路。<br /><br />&nbsp;&nbsp;&nbsp;&nbsp;《周礼》：“以雷鼓祀天神，以灵鼓鼓社祭，以路鼓致鬼享。”鼓长八尺者曰<br /><br />&nbsp;&nbsp;&nbsp;&nbsp;鼓，以鼓军事。长丈二尺者曰{鼓咎}鼓，凡守备及役事则鼓之。今世谓之<br /><br />&nbsp;&nbsp;&nbsp;&nbsp;下。，《周礼》音戚，今世音切豉反。长六尺六寸者曰晋鼓，金奏<br /><br />&nbsp;&nbsp;&nbsp;&nbsp;则鼓之。应鼓在大鼓侧，《诗》云“应@悬鼓”是也。小鼓有柄曰。大<br /><br />&nbsp;&nbsp;&nbsp;&nbsp;谓之@。《月令》“仲夏修、@”。是也。然则、@即类也。<br /><br />&nbsp;&nbsp;&nbsp;&nbsp;又有鼍鼓焉。<br /><br />&nbsp;&nbsp;&nbsp;&nbsp;节，不知谁所造。傅玄《节赋》云：“黄钟唱哥，《九韶》兴舞。口非节不<br /><br />&nbsp;&nbsp;&nbsp;&nbsp;咏，手非节不拊。”此则所从来亦远矣。<br /><br />&nbsp;&nbsp;&nbsp;&nbsp;八音五曰丝。丝，琴、瑟也，筑也，筝也，琵琶、空侯也。<br /><br />&nbsp;&nbsp;&nbsp;&nbsp;琴，马融《笛赋》云：“宓羲造琴。”《世本》云：“神农所造。”《尔雅》<br /><br />&nbsp;&nbsp;&nbsp;&nbsp;“大琴曰离”，二十弦。今无其器。齐桓曰号钟，楚庄曰绕梁，相如曰魑玻伯<br /><br />&nbsp;&nbsp;&nbsp;&nbsp;喈曰绿绮，事出傅玄《琴赋》。世云魑彩遣喈琴，伯喈传亦云尔。以傅氏言之，<br /><br />&nbsp;&nbsp;&nbsp;&nbsp;则非伯喈也。<br /><br />&nbsp;&nbsp;&nbsp;&nbsp;瑟，马融《笛赋》云“神农造瑟。”世本，“宓羲所造”。《尔雅》云：<br /><br />&nbsp;&nbsp;&nbsp;&nbsp;“瑟二十七弦者曰洒。”今无其器。筑，不知谁所造。史籍唯云高渐离善击筑。<br /><br />&nbsp;&nbsp;&nbsp;&nbsp;筝，秦声也。傅玄《筝赋序》曰：“世以为蒙恬所造。今观其体合法度，节<br /><br />&nbsp;&nbsp;&nbsp;&nbsp;究哀乐，乃仁智之器，岂亡国之臣所能关思哉？”《风俗通》则曰：“筑身而瑟<br /><br />&nbsp;&nbsp;&nbsp;&nbsp;弦。”不知谁所改作也。<br /><br />&nbsp;&nbsp;&nbsp;&nbsp;琵琶，傅玄《琵琶赋》曰：“汉遣乌孙公主嫁昆弥，念其行道思慕，故使工<br /><br />&nbsp;&nbsp;&nbsp;&nbsp;人裁筝、筑，为马上之乐。欲从方俗语，故名曰琵琶，取其易传于外国也。”<br /><br />&nbsp;&nbsp;&nbsp;&nbsp;《风俗通》云：“以手琵琶，因以为名。”杜挚云：“长城之役，弦鼗而鼓之。”<br /><br />&nbsp;&nbsp;&nbsp;&nbsp;并未详孰实。其器不列四厢。<br /><br />&nbsp;&nbsp;&nbsp;&nbsp;空侯，初名坎侯。汉武帝赛灭南越，祠太一后土用乐，令乐人侯晖依琴作坎<br /><br />&nbsp;&nbsp;&nbsp;&nbsp;侯，言其坎坎应节奏也。侯者，因工人姓尔。后言空，音讹也。古施郊庙雅乐，<br /><br />&nbsp;&nbsp;&nbsp;&nbsp;近世来专用于楚声。宋孝武帝大明中，吴兴沈怀远被徙广州，造绕梁，其器与空<br /><br />&nbsp;&nbsp;&nbsp;&nbsp;侯相似。怀远后亡，其器亦绝。<br /><br />&nbsp;&nbsp;&nbsp;&nbsp;八音六曰木。木，且玻也。并不知谁所造。《乐记》曰：“圣人作为控、<br /><br />&nbsp;&nbsp;&nbsp;&nbsp;H、埙、篪。”所起亦远矣。侨缙嵬玻方二尺四寸，深尺八寸，中有椎柄，<br /><br />&nbsp;&nbsp;&nbsp;&nbsp;连底之，令左右击。状如伏虎，背上有二十七I。以竹长尺名曰止，<br /><br />&nbsp;&nbsp;&nbsp;&nbsp;横^之，以节乐终也。<br /><br />&nbsp;&nbsp;&nbsp;&nbsp;八音七曰匏。匏，笙也，竽也。笙，随所造，不知何代人。列管匏内，施簧<br /><br />&nbsp;&nbsp;&nbsp;&nbsp;管端。宫管在中央，三十六簧曰竽；宫管在左傍，十九簧至十三簧曰笙。其它皆<br /><br />&nbsp;&nbsp;&nbsp;&nbsp;相似也。竽今亡。“大笙谓之巢，小者谓之和”。其笙中之簧，女娲所造也。<br /><br />&nbsp;&nbsp;&nbsp;&nbsp;《诗》传云：“吹笙则簧鼓矣。”盖笙中之簧也。《尔雅》曰：“笙十九簧者曰<br /><br />&nbsp;&nbsp;&nbsp;&nbsp;巢。”汉章帝时，零陵文学奚景于舜祠得笙，白玉管。后世易之以竹乎。<br /><br />&nbsp;&nbsp;&nbsp;&nbsp;八音八曰竹。竹，律也，吕也，箫也，管也，篪也，龠也，笛也。律吕在<br /><br />&nbsp;&nbsp;&nbsp;&nbsp;《律历志》。<br /><br />&nbsp;&nbsp;&nbsp;&nbsp;箫，《世本》云：“舜所造。”《尔雅》曰：“编二十三管，尺四寸者曰言；<br /><br />&nbsp;&nbsp;&nbsp;&nbsp;十六管长尺二寸者R。”R者爻。凡箫一名籁。前世有洞箫，其器今亡。蔡邕曰：<br /><br />&nbsp;&nbsp;&nbsp;&nbsp;“箫，编竹有底。”然则邕时无洞箫矣。<br /><br />&nbsp;&nbsp;&nbsp;&nbsp;管，《尔雅》曰：“长尺，围寸，并漆之，有底。”大者曰。<br /><br />&nbsp;&nbsp;&nbsp;&nbsp;音骄；中者曰Q；小者曰F，F音妙。古者以玉为管，舜时西王母<br /><br />&nbsp;&nbsp;&nbsp;&nbsp;献白玉g是也。《月令》：“均琴、瑟、管、箫。”蔡邕章句曰：“管者，形长<br /><br />&nbsp;&nbsp;&nbsp;&nbsp;尺，围寸，有孔无底。”其器今亡。<br /><br />&nbsp;&nbsp;&nbsp;&nbsp;篪，《世本》云：“暴新公所造。”旧志云，一曰管。史臣案：非也。虽不<br /><br />&nbsp;&nbsp;&nbsp;&nbsp;知暴新公何代人，而非舜前人明矣。舜时西王母献管，则是已有其器，新公安得<br /><br />&nbsp;&nbsp;&nbsp;&nbsp;造篪乎？《尔雅》曰：“篪，大者尺四寸，围三寸，曰沂。”沂音银，一名翘。<br /><br />&nbsp;&nbsp;&nbsp;&nbsp;“小者尺二寸”。今有胡篪，出于胡吹，非雅器也。<br /><br />&nbsp;&nbsp;&nbsp;&nbsp;a，不知谁所造。《周礼》有a师，掌教国子秋冬吹a。今《凯容》、《宣<br /><br />&nbsp;&nbsp;&nbsp;&nbsp;烈》舞所执羽a是也。盖《诗》所云“左手执a，右手秉翟”者也。《尔雅》云：<br /><br />&nbsp;&nbsp;&nbsp;&nbsp;“a如笛，三孔而短小。”《广雅》云，七孔。大者曰产，中者曰仲，小者曰<br /><br />&nbsp;&nbsp;&nbsp;&nbsp;。音握。<br /><br />&nbsp;&nbsp;&nbsp;&nbsp;笛，案马融《长笛赋》，此器起近世，出于羌中，京房备其五音。又称丘仲<br /><br />&nbsp;&nbsp;&nbsp;&nbsp;工其事，不言仲所造。《风俗通》则曰：“丘仲造笛，武帝时人。”其后更有羌<br /><br />&nbsp;&nbsp;&nbsp;&nbsp;笛尔。三说不同，未详孰实。<br /><br />&nbsp;&nbsp;&nbsp;&nbsp;s，杜挚《笳赋》云：“李伯阳入西戎所造。”汉旧注曰：“，号曰吹鞭。<br /><br />&nbsp;&nbsp;&nbsp;&nbsp;《晋先蚕注》：“车驾住，吹小；发，吹大。”即s也。又有胡笳。汉旧<br /><br />&nbsp;&nbsp;&nbsp;&nbsp;《筝笛录》有其曲，不记所出本末。<br /><br />&nbsp;&nbsp;&nbsp;&nbsp;鼓吹，盖短箫铙哥。蔡邕曰：“军乐也，黄帝岐伯所作，以扬德建武，劝士<br /><br />&nbsp;&nbsp;&nbsp;&nbsp;讽敌也”《周官》曰：“师有功则恺乐。”《左传》曰，晋文公胜楚，“振旅，<br /><br />&nbsp;&nbsp;&nbsp;&nbsp;凯而入”。《司马法》曰：“得意则恺乐恺哥。”雍门周说孟尝君，“鼓吹于不<br /><br />&nbsp;&nbsp;&nbsp;&nbsp;测之渊”。说者云，鼓自一物，吹自竽、籁之属，非箫、鼓合奏，别为一乐之名<br /><br />&nbsp;&nbsp;&nbsp;&nbsp;也。然则短箫铙哥，此时未名鼓吹矣。应劭汉《卤簿图》，唯有骑执。即笳，<br /><br />&nbsp;&nbsp;&nbsp;&nbsp;不云鼓吹，而汉世有黄门鼓吹。汉享宴食举乐十三曲，与魏世鼓吹长箫同。长箫<br /><br />&nbsp;&nbsp;&nbsp;&nbsp;短箫，《伎录》并云，丝竹合作，执节者哥。又《建初录》云，《务成》、《黄<br /><br />&nbsp;&nbsp;&nbsp;&nbsp;爵》、《玄云》、《远期》，皆骑吹曲，非鼓吹曲。此则列于殿庭者为鼓吹，今<br /><br />&nbsp;&nbsp;&nbsp;&nbsp;之从行鼓吹为骑吹，二曲异也。又孙权观魏武军，作鼓吹而还，此又应是今之鼓<br /><br />&nbsp;&nbsp;&nbsp;&nbsp;吹。魏、晋世，又假诸将帅及牙门曲盖鼓吹，斯则其时谓之鼓吹矣。魏、晋世给<br /><br />&nbsp;&nbsp;&nbsp;&nbsp;鼓吹甚轻，牙门督将五校，悉有鼓吹。晋江左初，临川太守谢っ壳蓿辄梦闻鼓<br /><br />&nbsp;&nbsp;&nbsp;&nbsp;吹。有人为其占之曰：“君不得生鼓吹，当得死鼓吹尔。”せ鞫盆赫矫唬追赠<br /><br />&nbsp;&nbsp;&nbsp;&nbsp;长水校尉，葬给鼓吹焉。谢尚为江夏太守，诣安西将军庾翼于武昌咨事，翼与尚<br /><br />&nbsp;&nbsp;&nbsp;&nbsp;射，曰：“卿若破的，当以鼓吹相赏。”尚射破的，便以其副鼓吹给之。今则甚<br /><br />&nbsp;&nbsp;&nbsp;&nbsp;重矣。<br /><br />&nbsp;&nbsp;&nbsp;&nbsp;角，书记所不载。或云出羌胡，以惊中国马；或云出吴越。旧志云：“古乐<br /><br />&nbsp;&nbsp;&nbsp;&nbsp;有籁、缶。”今并无。史臣按：《尔雅》，籁自是箫之一名耳。《诗》云：“坎<br /><br />&nbsp;&nbsp;&nbsp;&nbsp;其击缶。”毛传曰：“盎谓之缶。”<br /><br />&nbsp;&nbsp;&nbsp;&nbsp;筑城相杵者，出自梁孝王。孝王筑睢阳城，方十二里，造倡声，以小鼓为节，<br /><br />&nbsp;&nbsp;&nbsp;&nbsp;筑者下杵以和之。后世谓此声为《睢阳曲》，至今传之。<br /><br />&nbsp;&nbsp;&nbsp;&nbsp;魏、晋之世，有孙氏善弘旧曲，宋识善击节倡和，陈左善清哥，列和善吹笛，<br /><br />&nbsp;&nbsp;&nbsp;&nbsp;郝索善弹筝，朱生善琵琶，尤发新声。傅玄著书曰：“人若钦所闻而忽所见，不<br /><br />&nbsp;&nbsp;&nbsp;&nbsp;亦惑乎！设此六人生于上世，越古今而无俪，何但夔、牙同契哉！”案此说，则<br /><br />&nbsp;&nbsp;&nbsp;&nbsp;自兹以后，皆孙、朱等之遗则也。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882466);">加入书签</a><a
                        href="882445.html">上一页</a>&larr;<a href="index.html">返回列表</a>&rarr;<a
                            href="882538.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882445.html"; var next_page = "882538.html"; var index_page = "index.html"; var sortid = "9"; var article_id = "13928"; var chapter_id = "882466"; var articlename = "宋书"; var chaptername = " 卷十九 志第九"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>