<!DOCTYPE html>
<html>
<head>
<meta charset="gbk" />
<title>宋书- 卷七 本纪第七-在线阅读-哈西文学网</title>
<meta name="keywords" content="沈约，宋书， 卷七 本纪第七全文， 卷七 本纪第七在线阅读 哈西文学网" />
<meta name="description" content="哈西文学网提供沈约的宋书  卷七 本纪第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882249.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882249.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七 本纪第七</h1>
            <div class="link xb">
                <a href="882227.html">上一页</a>&larr;<a href="index.html">返回列表</a>&rarr;<a
                    href="882267.html">下一页</a></div>			
            <div id="BookText">&nbsp;&nbsp;&nbsp;&nbsp;◎前废帝<br /><br />&nbsp;&nbsp;&nbsp;&nbsp;前废帝讳子业，小字法师，孝武帝长子也。元嘉二十六年正月甲申生。世祖<br /><br />&nbsp;&nbsp;&nbsp;&nbsp;镇寻阳，子业留京邑。三十年，世祖入伐元凶，被囚侍中下省，将见害者数矣，<br /><br />&nbsp;&nbsp;&nbsp;&nbsp;卒得无恙。世祖践祚，立为皇太子。始未之东宫，中庶子、二率并入直永福省。<br /><br />&nbsp;&nbsp;&nbsp;&nbsp;大明二年，出居东宫。四年，讲《孝经》于崇正殿。七年，加元服。八年闰王月<br /><br />&nbsp;&nbsp;&nbsp;&nbsp;庚申，世祖崩，其日，太子即皇帝位。大赦天下。太宰江夏王义恭解尚书令，加<br /><br />&nbsp;&nbsp;&nbsp;&nbsp;中书监，骠骑大将军柳元景加尚书令。甲子，置录尚书，太宰江夏王义恭录尚书<br /><br />&nbsp;&nbsp;&nbsp;&nbsp;事。骠骑大将军柳元景加开府仪同三司。丹阳尹永嘉王子仁为南豫州刺史。<br /><br />&nbsp;&nbsp;&nbsp;&nbsp;六月辛未，诏曰：“朕以眇身，夙绍洪业，敬御天威，钦对灵命。仰遵凝绪，<br /><br />&nbsp;&nbsp;&nbsp;&nbsp;日鉴前图，实可以拱默守成，诒风长世。而宝位告始，万宇改属，惟德弗明，昧<br /><br />&nbsp;&nbsp;&nbsp;&nbsp;于大道。思宣睿范，引兹简恤，可具询执事，详访民隐。凡曲令密文，繁而伤治，<br /><br />&nbsp;&nbsp;&nbsp;&nbsp;关市僦税，事施一时，而奸吏舞文，妄兴威福，加以气纬舛玄，偏颇滋甚。宜其<br /><br />&nbsp;&nbsp;&nbsp;&nbsp;宽徭轻宪，以救民切。御府诸署，事不须广，雕文篆刻，无施于今。悉宜并省，<br /><br />&nbsp;&nbsp;&nbsp;&nbsp;以酬氓愿。藩王贸货，壹皆禁断。外便具条以闻。”戊寅，以豫州之淮南郡复为<br /><br />&nbsp;&nbsp;&nbsp;&nbsp;南梁郡，复分宣城还置淮南郡。庚辰，以南海太守袁昙远为广州刺史。秋七月己<br /><br />&nbsp;&nbsp;&nbsp;&nbsp;亥，镇军将军、雍州刺史晋安王子勋改为江州刺史，中护军宗悫为安西将军、雍<br /><br />&nbsp;&nbsp;&nbsp;&nbsp;州刺史，镇北将军、徐州刺史湘东王讳为护军将军，中军将军义阳王昶为征北将<br /><br />&nbsp;&nbsp;&nbsp;&nbsp;军、徐州刺史。庚戌，婆皇国遣使献方物。崇皇太后曰太皇太后，皇后曰皇太后。<br /><br />&nbsp;&nbsp;&nbsp;&nbsp;乙卯，罢南北二驰道。孝建以来所改制度，还依元嘉。丙辰，追崇献妃为皇后。<br /><br />&nbsp;&nbsp;&nbsp;&nbsp;乙丑，抚军将军、南徐州刺史新安王子鸾解领司徒。八月丁卯，领军将军王玄谟<br /><br />&nbsp;&nbsp;&nbsp;&nbsp;为镇北将军、南徐州刺史。新安王子鸾为青、冀二州刺史。己未，以青、冀二州<br /><br />&nbsp;&nbsp;&nbsp;&nbsp;刺史萧惠开为益州刺史。己丑，皇太后崩。京师雨水。庚子，遣御史与官长随宜<br /><br />&nbsp;&nbsp;&nbsp;&nbsp;赈恤。九月辛丑，护军将军湘东王讳为领军将军。癸卯，以尚书左仆射刘遵考为<br /><br />&nbsp;&nbsp;&nbsp;&nbsp;特进、右光禄大夫。乙卯，文穆皇后y葬景宁陵。冬十月甲戌，太常建安王休仁<br /><br />&nbsp;&nbsp;&nbsp;&nbsp;为护军将军。戊寅，辅国将军宋越为司州刺史。庚辰，原除扬、南徐州大明七年<br /><br />&nbsp;&nbsp;&nbsp;&nbsp;逋租。十二月乙酉，以尚书右仆射颜师伯为尚书左仆射。壬辰，以王畿诸郡为扬<br /><br />&nbsp;&nbsp;&nbsp;&nbsp;州，以扬州为东扬州。癸巳，以车骑将军、扬州刺史豫章王子尚为司徒、扬州刺<br /><br />&nbsp;&nbsp;&nbsp;&nbsp;史。去岁及是岁，东诸郡大旱，甚者米一升数百，京邑亦至百余，饿死者十有六<br /><br />&nbsp;&nbsp;&nbsp;&nbsp;七。孝建以来，又立钱署铸钱，百姓因此盗铸，钱转伪小，商货不行。<br /><br />&nbsp;&nbsp;&nbsp;&nbsp;永光元年春正月乙未朔，改元，大赦天下。乙巳，省诸州台传。戊午，以领<br /><br />&nbsp;&nbsp;&nbsp;&nbsp;军将军湘东王讳为卫将军、南豫州刺史，护军将军建安王休仁为领军将军，秘书<br /><br />&nbsp;&nbsp;&nbsp;&nbsp;监山阳王休v为豫州刺史，左卫将军桂阳王休范为中护军，南豫州刺史寻阳王子<br /><br />&nbsp;&nbsp;&nbsp;&nbsp;房为东扬州刺史。二月丁丑，减州郡县田租之半。庚寅，铸二铢钱。三月甲辰，<br /><br />&nbsp;&nbsp;&nbsp;&nbsp;罢临江郡。五月己亥，割郢州随郡属雍州。丙午，以后军司马张牧为交州刺史。<br /><br />&nbsp;&nbsp;&nbsp;&nbsp;六月己巳，左军长史刘道隆为梁、南秦二州刺史。乙亥，安西将军、雍州刺史宗<br /><br />&nbsp;&nbsp;&nbsp;&nbsp;悫卒。壬午，卫将军、南豫州刺史湘东王讳改为雍州刺史。尚书令、骠骑大将军<br /><br />&nbsp;&nbsp;&nbsp;&nbsp;柳元景加南豫州刺史。秋八月辛酉，越骑校尉戴法兴有罪，赐死。庚午，以尚书<br /><br />&nbsp;&nbsp;&nbsp;&nbsp;左仆射颜师伯为尚书仆射，吏部尚书王景文为尚书右仆射。癸酉，帝自率宿卫兵，<br /><br />&nbsp;&nbsp;&nbsp;&nbsp;诛太宰江夏王义恭、尚书令、骠骑大将军柳元景、尚书仆射颜师伯、廷尉刘德愿。<br /><br />&nbsp;&nbsp;&nbsp;&nbsp;改元为景和元年，文武赐位二等。以领军将军建安王休仁为安西将军、雍州刺史，<br /><br />&nbsp;&nbsp;&nbsp;&nbsp;卫将军湘东王讳还为南豫州刺史。甲戌，司徒、扬州刺史豫章王子尚领尚书令，<br /><br />&nbsp;&nbsp;&nbsp;&nbsp;射声校尉沈文秀为青州刺史，左军司马崔道固为冀州刺史。乙亥，诏曰：“昔凝<br /><br />&nbsp;&nbsp;&nbsp;&nbsp;神伫逸，溪赞道，湛虑思才，傅岩毗化。朕位御三极，风澄万宇，资a电断，<br /><br />&nbsp;&nbsp;&nbsp;&nbsp;正卯斯戮。思所以仰宣遗烈，俯弘景祚，每结梦庖鼎，瞻言板筑，有劬日昃，无<br /><br />&nbsp;&nbsp;&nbsp;&nbsp;忘昧旦。可甄访郡国，招聘闾部：其有孝性忠节，幽居遁栖，信诚义行，廉正表<br /><br />&nbsp;&nbsp;&nbsp;&nbsp;俗，文敏博识，干事治民，务加旌举，随才引擢。庶官克顺，彝伦咸叙。主者精<br /><br />&nbsp;&nbsp;&nbsp;&nbsp;加详括，称朕意焉。”以始兴公沈庆之为太尉，镇北将军、青冀二州刺史王玄谟<br /><br />&nbsp;&nbsp;&nbsp;&nbsp;为领军将军。庚辰，以石头城为长乐宫，东府城为未央宫。罢东扬州并扬州。甲<br /><br />&nbsp;&nbsp;&nbsp;&nbsp;申，以北邸为建章宫，南第为长杨宫。以冠军将军邵陵王子元为湘州刺史。丙戌，<br /><br />&nbsp;&nbsp;&nbsp;&nbsp;原除吴、吴兴、义兴、晋陵、琅邪五郡大明八年以前逋租。己丑，复立南北二驰<br /><br />&nbsp;&nbsp;&nbsp;&nbsp;道。九月癸巳，车驾幸湖熟，奏鼓吹。戊戌，车驾还宫。庚子，以南兖州刺史永<br /><br />&nbsp;&nbsp;&nbsp;&nbsp;嘉王子仁为南徐州刺史，丹阳尹始安王子真为南兖州刺史。辛丑，抚军将军、南<br /><br />&nbsp;&nbsp;&nbsp;&nbsp;徐州刺史新安王子鸾免为庶人，赐死。丙午，以兖州刺史薛安都为平北将军、徐<br /><br />&nbsp;&nbsp;&nbsp;&nbsp;州刺史。丁未，卫将军湘东王讳加开府仪同三司，特进、右光禄大夫刘遵考为安<br /><br />&nbsp;&nbsp;&nbsp;&nbsp;西将军、南豫州刺史，宁朔将军殷孝祖为兖州刺史。戊申，以前梁、南秦二州刺<br /><br />&nbsp;&nbsp;&nbsp;&nbsp;史柳元怙复为梁、南秦二州刺史。己酉，车驾讨征北将军、徐州刺史义阳王昶，<br /><br />&nbsp;&nbsp;&nbsp;&nbsp;内外戒严。昶奔于索虏。辛亥，右将军、豫州刺史山阳王休v进号镇西大将军。<br /><br />&nbsp;&nbsp;&nbsp;&nbsp;甲寅，以安西长史袁T为雍州刺史。戊午，以左民尚书刘思考为益州刺史。是日<br /><br />&nbsp;&nbsp;&nbsp;&nbsp;解严，车驾幸瓜步。开百姓铸钱。冬十月癸亥，曲赦徐州。丙寅，车驾还宫。以<br /><br />&nbsp;&nbsp;&nbsp;&nbsp;建安休仁为护军将军。己卯，东阳太守王藻下狱死。以宫人谢贵嫔为夫人，加虎<br /><br />&nbsp;&nbsp;&nbsp;&nbsp;贲戟，鸾辂龙纾出警入跸，实新蔡公主也。乙酉，以镇北大将军、豫州刺史<br /><br />&nbsp;&nbsp;&nbsp;&nbsp;山阳王休v为镇军大将军、开府仪同三司。十一月壬辰，宁朔将军何迈下狱死。<br /><br />&nbsp;&nbsp;&nbsp;&nbsp;新除太尉沈庆之薨。壬寅，立皇后路氏，四厢奏乐。赦扬、南徐二州。护军将军<br /><br />&nbsp;&nbsp;&nbsp;&nbsp;建王休仁加特进、左光禄大夫。中护军桂阳王休范迁职。丁未，皇子生，少府刘<br /><br />&nbsp;&nbsp;&nbsp;&nbsp;胜之子也。大赦天下，赃污淫盗，悉皆原除。赐为父后者爵一级。壬子，以特进、<br /><br />&nbsp;&nbsp;&nbsp;&nbsp;左光禄大夫、护军将军建安王休仁为骠骑大将军、开府仪同三司。戊午，南平王<br /><br />&nbsp;&nbsp;&nbsp;&nbsp;敬猷、庐陵王敬先、安南侯敬渊并赐死。<br /><br />&nbsp;&nbsp;&nbsp;&nbsp;时帝凶悖日甚，诛杀相继，内外百司，不保首领。先是讹言云：“湘中出天<br /><br />&nbsp;&nbsp;&nbsp;&nbsp;子。”帝将南巡荆、湘二州以厌之。先欲诛诸叔，然后发引。太宗与左右阮佃夫、<br /><br />&nbsp;&nbsp;&nbsp;&nbsp;王道隆、李道儿密结帝左右寿寂之、姜产之等十一人，谋共废帝。戊午夜，帝于<br /><br />&nbsp;&nbsp;&nbsp;&nbsp;华林园竹堂射鬼。时巫觋云：“此堂有鬼。”故帝自射之。寿寂之怀刀直入，姜<br /><br />&nbsp;&nbsp;&nbsp;&nbsp;产之为副。帝欲走，寂之追而殒之，时年十七。太皇太后令曰：<br /><br />&nbsp;&nbsp;&nbsp;&nbsp;司徒领护军八座：子业虽曰嫡长，少禀凶毒，不仁不孝，著自髫龀。孝武弃<br /><br />&nbsp;&nbsp;&nbsp;&nbsp;世，属当辰历。自梓宫在殡，喜容t然，天罚重离，欢恣滋甚。逼以内外维持，<br /><br />&nbsp;&nbsp;&nbsp;&nbsp;忍虐未露，而凶惨难抑，一旦肆祸，遂纵戮上宰，殄害辅臣。子鸾兄弟，先帝钟<br /><br />&nbsp;&nbsp;&nbsp;&nbsp;爱，含怨既往，枉加屠酷。昶茂亲作捍，横相征讨。新蔡公主逼离夫族，幽置深<br /><br />&nbsp;&nbsp;&nbsp;&nbsp;宫，诡云薨殒。襄事甫尔，丧礼顿释，昏酣长夜，庶事倾遗。朝贤旧勋，弃若遗<br /><br />&nbsp;&nbsp;&nbsp;&nbsp;土。管弦不辍，珍羞备膳。詈辱祖考，以为戏谑。行游莫止，淫纵无度。肆宴园<br /><br />&nbsp;&nbsp;&nbsp;&nbsp;陵，规图发掘。诛剪无辜，籍略妇女。建树伪竖，莫知谁息。拜嫔立后，庆过恒<br /><br />&nbsp;&nbsp;&nbsp;&nbsp;典。宗室密戚，遇若婢仆，鞭捶陵曳，无复尊卑。南平一门，特钟其酷。反天灭<br /><br />&nbsp;&nbsp;&nbsp;&nbsp;理，显暴万端。苛罚酷令，终无纪极，夏桀、殷辛，未足以譬。阖朝业业，人不<br /><br />&nbsp;&nbsp;&nbsp;&nbsp;自保；百姓遑遑，手足靡厝。行秽禽兽，罪盈三千。高祖之业将泯，七庙之享几<br /><br />&nbsp;&nbsp;&nbsp;&nbsp;绝。吾老疾沉笃，每规祸鸩，忧煎漏刻，气命无几。开辟以降，所未尝闻。远近<br /><br />&nbsp;&nbsp;&nbsp;&nbsp;思奋，十室而九。<br /><br />&nbsp;&nbsp;&nbsp;&nbsp;卫将军湘东王体自太祖，天纵英圣，文皇钟爱，宠冠列藩。吾早识神睿，特<br /><br />&nbsp;&nbsp;&nbsp;&nbsp;兼常礼。潜运宏规，义士投袂，独夫既殒，悬首白旗，社稷再兴，宗v永固，人<br /><br />&nbsp;&nbsp;&nbsp;&nbsp;鬼属心，大命允集。且勋德高邈，大业攸归，宜遵汉、晋，纂承皇极。主者详旧<br /><br />&nbsp;&nbsp;&nbsp;&nbsp;典以时奉行。<br /><br />&nbsp;&nbsp;&nbsp;&nbsp;未亡人余年不幸婴此百艰，永寻情事，虽存若殒。当复奈何！当复奈何！<br /><br />&nbsp;&nbsp;&nbsp;&nbsp;葬废帝丹阳秣陵县南郊坛西。帝幼而狷急，在东宫每为世祖所责。世祖西巡，<br /><br />&nbsp;&nbsp;&nbsp;&nbsp;子业启参承起居，书迹不谨，上诘让之。子业启事陈谢，上又答曰：“书不长进，<br /><br />&nbsp;&nbsp;&nbsp;&nbsp;此是一条耳。闻汝素都懈怠，狷戾日甚，何以顽固乃尔邪！”初践阼，受玺绂，<br /><br />&nbsp;&nbsp;&nbsp;&nbsp;悖然无哀容。始犹难诸大臣及戴法兴等，既杀法兴，诸大臣莫不震慑。于是又诛<br /><br />&nbsp;&nbsp;&nbsp;&nbsp;群公，元凯以下，皆被殴捶牵曳。内外危惧，殿省骚然。初太后疾笃，遣呼帝。<br /><br />&nbsp;&nbsp;&nbsp;&nbsp;帝曰：“病人间多鬼，可畏，那可往。”太后怒，语侍者：“将刀来，破我腹，<br /><br />&nbsp;&nbsp;&nbsp;&nbsp;那得生如此宁馨儿！”及太后崩后数日，帝梦太后谓之曰：“汝不孝不仁，本无<br /><br />&nbsp;&nbsp;&nbsp;&nbsp;人君之相。子尚愚悖如此，亦非运祚所及。孝武险虐灭道，怨结人神，儿子虽多，<br /><br />&nbsp;&nbsp;&nbsp;&nbsp;并无天命。大运所归，应还文帝之子。”其后湘东王绍位，果文帝子也。故帝聚<br /><br />&nbsp;&nbsp;&nbsp;&nbsp;诸叔京邑，虑在外为患。山阴公主淫恣过度，谓帝曰：“妾与陛下，虽男女有殊，<br /><br />&nbsp;&nbsp;&nbsp;&nbsp;俱托体先帝。陛下六宫万数，而妾唯驸马一人。事不均平，一何至此！”帝乃为<br /><br />&nbsp;&nbsp;&nbsp;&nbsp;主置面首左右三十人；进爵会稽郡长公主，秩同郡王侯，汤沐邑二千户，给鼓吹<br /><br />&nbsp;&nbsp;&nbsp;&nbsp;一部，加班剑二十人。帝每出，与朝臣常共陪辇。主以吏部郎褚渊貌美，就帝请<br /><br />&nbsp;&nbsp;&nbsp;&nbsp;以自侍，帝许之。渊侍主十日，备见逼迫，誓死不回，遂得免。帝所幸阉人华愿<br /><br />&nbsp;&nbsp;&nbsp;&nbsp;儿，官至散骑常侍，加将军带郡。帝少好讲书，颇识古事，自造《世祖诔》及杂<br /><br />&nbsp;&nbsp;&nbsp;&nbsp;篇章，往往有辞采。以魏武帝有发丘中郎将、摸金校尉，乃置此二官。以建安王<br /><br />&nbsp;&nbsp;&nbsp;&nbsp;休v领之。其余事迹，分见诸传。<br /><br />&nbsp;&nbsp;&nbsp;&nbsp;史臣曰：废帝之事行著于篇。若夫武王数殷纣之衅，不能挂其万一；霍光书<br /><br />&nbsp;&nbsp;&nbsp;&nbsp;昌邑之过，未足举其毫厘。假以中才之君，有一于此，足以B社残宗，污宫潴庙，<br /><br />&nbsp;&nbsp;&nbsp;&nbsp;况总斯恶以萃一人之体乎！其得亡，亦为幸矣。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882249);">加入书签</a><a
                        href="882227.html">上一页</a>&larr;<a href="index.html">返回列表</a>&rarr;<a
                            href="882267.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882227.html"; var next_page = "882267.html"; var index_page = "index.html"; var sortid = "9"; var article_id = "13928"; var chapter_id = "882249"; var articlename = "宋书"; var chaptername = " 卷七 本纪第七"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>