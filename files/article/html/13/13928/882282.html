<!DOCTYPE html>
<html>
<head>
<meta charset="gbk" />
<title>宋书- 卷九 本纪第九-在线阅读-哈西文学网</title>
<meta name="keywords" content="沈约，宋书， 卷九 本纪第九全文， 卷九 本纪第九在线阅读 哈西文学网" />
<meta name="description" content="哈西文学网提供沈约的宋书  卷九 本纪第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882282.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882282.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 本纪第九</h1>
            <div class="link xb">
                <a href="882267.html">上一页</a>&larr;<a href="index.html">返回列表</a>&rarr;<a
                    href="882295.html">下一页</a></div>			
            <div id="BookText">&nbsp;&nbsp;&nbsp;&nbsp;◎后废帝<br /><br />&nbsp;&nbsp;&nbsp;&nbsp;废帝讳昱，字德融，小字慧震，明帝长子也。大明七年正月辛丑，生于卫尉<br /><br />&nbsp;&nbsp;&nbsp;&nbsp;府。太宗诸子在孕，皆以《周易》筮之，即以所得之卦为小字，故帝字慧震，其<br /><br />&nbsp;&nbsp;&nbsp;&nbsp;余皇子亦如此。泰始二年，立为皇太子。三年，始制太子改名昱。安车乘象辂。<br /><br />&nbsp;&nbsp;&nbsp;&nbsp;六年，出东宫。又制太子元正朝贺，服衮冕九章衣。<br /><br />&nbsp;&nbsp;&nbsp;&nbsp;泰豫元年四月己亥，太宗崩。庚子，太子即皇帝位，大赦天下。尚书令袁粲、<br /><br />&nbsp;&nbsp;&nbsp;&nbsp;护军将军褚渊共辅朝政。乙巳，以护军将军张永为右光禄大夫，抚军将军安成王<br /><br />&nbsp;&nbsp;&nbsp;&nbsp;为扬州刺史。己酉，特进、右光禄大夫刘遵考改为左光禄大夫。五月丁巳，以吴<br /><br />&nbsp;&nbsp;&nbsp;&nbsp;兴太守张岱为益州刺史。戊辰，缘江戍兵老疾者，悉听还。班剑依旧入殿。六月<br /><br />&nbsp;&nbsp;&nbsp;&nbsp;壬辰，诏曰：“夫兴王经制，实先民隐，方求广教，刑于四维。朕以茕眇，夙膺<br /><br />&nbsp;&nbsp;&nbsp;&nbsp;宝历，永言民政，未接听览，眷言乃顾，无忘鉴寐。可遣大使分行四方，观采风<br /><br />&nbsp;&nbsp;&nbsp;&nbsp;谣，问其疾苦。令有蛎瘢法不便俗者，悉各条奏。若守宰威恩可纪，廉勤允<br /><br />&nbsp;&nbsp;&nbsp;&nbsp;著，依事腾闻；如狱讼诬枉，职事纰缪，惰公存私，害民利己者，无或隐昧。广<br /><br />&nbsp;&nbsp;&nbsp;&nbsp;纳刍舆之议，博求献艺之规。巡省之道，务令精洽，深简行识，俾若朕亲览焉。”<br /><br />&nbsp;&nbsp;&nbsp;&nbsp;又诏曰：“夫寝梦期贤，往诰垂美，物色求良，前书称盛。朕以冲昧，嗣膺宝业，<br /><br />&nbsp;&nbsp;&nbsp;&nbsp;思仰述圣猷，勉弘政道，兴言多士，常想得人。可普下牧守，广加搜采。其有孝<br /><br />&nbsp;&nbsp;&nbsp;&nbsp;友闻族，义让光闾，或匿名屠钓，隐身耕牧，足以整厉浇风，扶益淳化者，凡厥<br /><br />&nbsp;&nbsp;&nbsp;&nbsp;一善，咸无遗逸。虚轮伫帛，俟闻嘉荐。”京师雨水，诏赈恤二县贫民。乙巳，<br /><br />&nbsp;&nbsp;&nbsp;&nbsp;尊皇后曰皇太后，立皇后江氏。秋七月戊辰，崇拜帝所生陈贵妃为皇太妃。闰月<br /><br />&nbsp;&nbsp;&nbsp;&nbsp;丁亥，罢宋安郡还属广兴。己丑，割南豫州南汝阴郡属西豫州，西豫州庐江郡属<br /><br />&nbsp;&nbsp;&nbsp;&nbsp;豫州。甲辰，以新除征西将军、开府仪同三司、荆州刺史蔡兴宗为中书监、光禄<br /><br />&nbsp;&nbsp;&nbsp;&nbsp;大夫，安西将军、郢州刺史沈攸之为镇西将军、荆州刺史，南徐州刺史刘秉为平<br /><br />&nbsp;&nbsp;&nbsp;&nbsp;西将军、郢州刺史，新除太常建平王景素为镇军将军、南徐州刺史。八月戊午，<br /><br />&nbsp;&nbsp;&nbsp;&nbsp;新除中书监、左光禄大夫、开府仪同三司蔡兴宗薨。冬十月辛卯，抚军将军刘韫<br /><br />&nbsp;&nbsp;&nbsp;&nbsp;有罪免官。辛未，护军将军褚渊母忧去职。十一月己亥，新除平西将军、郢州刺<br /><br />&nbsp;&nbsp;&nbsp;&nbsp;史刘秉为左仆射。辛丑，护军将军褚渊还摄本任。芮芮国、高丽国遣使献方物。<br /><br />&nbsp;&nbsp;&nbsp;&nbsp;十二月，索虏寇义阳。丁巳，司州刺史王瞻击破之。<br /><br />&nbsp;&nbsp;&nbsp;&nbsp;元徽元年春正月戊寅朔，改元，大赦天下。壬寅，诏曰：“夫缓法昭恩，裁<br /><br />&nbsp;&nbsp;&nbsp;&nbsp;风茂典，蠲宪贷眚，训俗彝义。朕临驭宸枢，夤制氓宇，式存宽简，思孚矜惠。<br /><br />&nbsp;&nbsp;&nbsp;&nbsp;今开元肆宥，万品惟新，凡兹流斥，宜均弘洗。自元年以前贻罪徙放者，悉听还<br /><br />&nbsp;&nbsp;&nbsp;&nbsp;本。”二月乙亥，以晋熙王燮为郢州刺史。三月丙申，以抚军长史何恢为广州刺<br /><br />&nbsp;&nbsp;&nbsp;&nbsp;史。婆利国遣使献方物。戊戌，以前淮南太守刘灵遗为南豫州刺史。夏五月辛卯，<br /><br />&nbsp;&nbsp;&nbsp;&nbsp;以辅师将军李安民为司州刺史。丙申，河南王遣使献方物。六月壬子，以越州刺<br /><br />&nbsp;&nbsp;&nbsp;&nbsp;史陈伯绍为交州刺史。乙卯，特进、左光禄大夫刘遵考卒。寿阳大水，己未，遣<br /><br />&nbsp;&nbsp;&nbsp;&nbsp;殿中将军赈恤慰劳。丙寅，以左军将军孟次阳为兖州刺史。秋七月丁丑，散骑常<br /><br />&nbsp;&nbsp;&nbsp;&nbsp;侍顾长康、长水校尉何翌之表上所撰《谏林》，上自虞、舜，下及晋武，凡十二<br /><br />&nbsp;&nbsp;&nbsp;&nbsp;卷。八月辛亥，诏曰：“分方正俗，著自虞册，川谷异制，焕乎姬典。故井遂有<br /><br />&nbsp;&nbsp;&nbsp;&nbsp;辨，闾伍无杂，用能七教克宣，八政斯序。虽绵代殊轨，沿革异仪，或民怀迁俗，<br /><br />&nbsp;&nbsp;&nbsp;&nbsp;或国尚兴徙，汉阳列燕、代之豪，关西炽齐、楚之族，并通籍新邑，即居成旧。<br /><br />&nbsp;&nbsp;&nbsp;&nbsp;洎金行委御，礼乐南移，中州黎庶，襁负扬、越。圣武造运，道一闳区，贻长世<br /><br />&nbsp;&nbsp;&nbsp;&nbsp;之规，申土断之制。而夷险相因，盈晦递袭，岁馑凋流，戎役惰散，违乡寓境，<br /><br />&nbsp;&nbsp;&nbsp;&nbsp;渐至繁积。宜式遵鸿轨，以为永宪，庶阜俗昌民，反风定保。夷胥山之险，澄瀚<br /><br />&nbsp;&nbsp;&nbsp;&nbsp;海之波，括《河图》于九服，振玉轫于五都矣。”秘书丞王俭表上所撰《七志》<br /><br />&nbsp;&nbsp;&nbsp;&nbsp;三十卷。京师旱。甲寅，诏曰：“比亢序愆度，留熏耀晷，有伤秋稼，方贻民瘼。<br /><br />&nbsp;&nbsp;&nbsp;&nbsp;朕以眇疚，未弘政道，囹圄尚繁，枉滞犹积，夕厉晨矜，每恻于怀。尚书令可与<br /><br />&nbsp;&nbsp;&nbsp;&nbsp;执法以下，就讯众狱，使冤讼洗遂，困弊昭苏。颁下州郡，咸令无壅。”癸亥，<br /><br />&nbsp;&nbsp;&nbsp;&nbsp;镇军将军、南徐州刺史建平王景素进号镇北将军。庚午，陈留王曹铣薨。九月壬<br /><br />&nbsp;&nbsp;&nbsp;&nbsp;午，诏曰：“国赋氓税，盖有恒品，往属戎难，务先军实，征课之宜，或乖昔准。<br /><br />&nbsp;&nbsp;&nbsp;&nbsp;湘、江二州，粮运偏积，调役既繁，庶徒弥扰。因循权政，容有未革，民单力弊，<br /><br />&nbsp;&nbsp;&nbsp;&nbsp;岁月愈甚。永言矜叹，情兼宵寐。可遣使到所，明加详察。其输违旧令，役非公<br /><br />&nbsp;&nbsp;&nbsp;&nbsp;限者，并即蠲改，具条以闻。”丁亥，立衡阳王嶷子伯玉为南平王。冬十月壬子，<br /><br />&nbsp;&nbsp;&nbsp;&nbsp;以抚军司马王玄载为梁、南秦二州刺史。癸酉，割南兖州之钟离、豫州之马头，<br /><br />&nbsp;&nbsp;&nbsp;&nbsp;又分秦郡、梁郡、历阳置新昌郡，立徐州。十一月丙子，以散骑常侍垣闳为徐州<br /><br />&nbsp;&nbsp;&nbsp;&nbsp;刺史。丁丑，尚书令袁粲母丧去职。十二月癸卯朔，日有蚀之。乙巳，司空、江<br /><br />&nbsp;&nbsp;&nbsp;&nbsp;州刺史桂阳王休范进位太尉，尚书令袁粲还摄本任，加号卫将军。癸亥，立前建<br /><br />&nbsp;&nbsp;&nbsp;&nbsp;安王世子伯融为始安县王。丙寅，河南王遣使献方物。<br /><br />&nbsp;&nbsp;&nbsp;&nbsp;二年春正月庚子，以右光禄大夫张永为征北将军、南兖州刺史。二月己巳，<br /><br />&nbsp;&nbsp;&nbsp;&nbsp;加护军将军褚渊中军将军。三月癸酉，以左卫将军王宽为南豫州刺史。夏四月癸<br /><br />&nbsp;&nbsp;&nbsp;&nbsp;亥，诏曰：“顷列爵叙勋，铨荣酬义，条流积广，又各淹阙。岁往事留，理至逋<br /><br />&nbsp;&nbsp;&nbsp;&nbsp;壅，在所参差，多违甄饬。赏未均洽，每疚厥心。可悉依旧准，并下注职。”五<br /><br />&nbsp;&nbsp;&nbsp;&nbsp;月壬午，太尉、江州刺史桂阳王休范举兵反。庚寅，内外戒严。加中领军刘艺<br /><br />&nbsp;&nbsp;&nbsp;&nbsp;军将军，加右卫将军齐王平南将军，前锋南讨，出屯新亭。征北将军张永屯白下，<br /><br />&nbsp;&nbsp;&nbsp;&nbsp;前南兖州刺史沈怀明戍石头，卫将军袁粲、中军将军褚渊入卫殿省。壬辰，贼奄<br /><br />&nbsp;&nbsp;&nbsp;&nbsp;至，攻新亭垒。齐王拒击，大破之。越骑校尉张敬儿斩休范。贼党杜黑蠡、丁文<br /><br />&nbsp;&nbsp;&nbsp;&nbsp;豪分军向朱雀航，刘揖茉舭芗ǎ力战死之；右军将军王道隆奔走遇害。张永溃<br /><br />&nbsp;&nbsp;&nbsp;&nbsp;于白下，沈怀明自石头奔散。戊午，抚军典签茅恬开东府纳贼，贼入屯中堂。羽<br /><br />&nbsp;&nbsp;&nbsp;&nbsp;林监陈显达击大破之。丙申，张敬儿等破贼于宣阳门、庄严寺、小市，进平东府<br /><br />&nbsp;&nbsp;&nbsp;&nbsp;城，枭擒群贼。赏赐封爵各有差。丁酉，诏京邑二县埋藏所杀贼，并战亡者，复<br /><br />&nbsp;&nbsp;&nbsp;&nbsp;同京城。是日解严，大赦天下，文武赐位一等。戊戌，原除江州逋债，其有课非<br /><br />&nbsp;&nbsp;&nbsp;&nbsp;常调、役为民蠹者，悉皆蠲停。诏曰：“顷国赋多骞，公储罕给。近治戎虽浅，<br /><br />&nbsp;&nbsp;&nbsp;&nbsp;而军费已多，廪藏虚罄，难用驭远。宜矫革淫长，务在节俭。其供奉服御，悉就<br /><br />&nbsp;&nbsp;&nbsp;&nbsp;减撤，雕文靡丽，废而勿修。凡诸游费，一皆禁断，外可详为科格。”荆州刺史<br /><br />&nbsp;&nbsp;&nbsp;&nbsp;沈攸之、南徐州刺史建平王景素、郢州刺史晋熙王燮、湘州刺史王僧虔、雍州刺<br /><br />&nbsp;&nbsp;&nbsp;&nbsp;史张兴世并举义兵赴京师。己亥，以第七皇弟友为江州刺史。芮芮国遣使献方物。<br /><br />&nbsp;&nbsp;&nbsp;&nbsp;六月庚子，以平南将军齐王为中领军、镇军将军、南兖州刺史。癸卯，晋熙王燮<br /><br />&nbsp;&nbsp;&nbsp;&nbsp;遣军克寻阳，江州平。戊申，以淮南太守任农夫为豫州刺史，右将军、南豫州刺<br /><br />&nbsp;&nbsp;&nbsp;&nbsp;史王宽进号平西将军。壬戌，改辅师将军还为辅国。秋七月庚辰，立第七皇弟友<br /><br />&nbsp;&nbsp;&nbsp;&nbsp;为邵陵王。辛巳，以抚军司马孟次阳为兖州刺史。乙酉，镇西将军、荆州刺史沈<br /><br />&nbsp;&nbsp;&nbsp;&nbsp;攸之进号征西大将军，镇北将军、南徐州刺史建平王景素进号征北将军，并开府<br /><br />&nbsp;&nbsp;&nbsp;&nbsp;仪同三司。征虏将军、郢州刺史晋熙王燮进号安西将军，前将军、湘州刺史王僧<br /><br />&nbsp;&nbsp;&nbsp;&nbsp;虔进号平南将军。八月辛酉，以征虏行参军刘延祖为宁州刺史。九月壬辰，以游<br /><br />&nbsp;&nbsp;&nbsp;&nbsp;击将军吕安国为兖州刺史。丁酉，以尚书令、新除卫将军袁粲为中书监，即本号<br /><br />&nbsp;&nbsp;&nbsp;&nbsp;开府仪同三司，领司徒；加护军将军褚渊尚书令；抚军将军、扬州刺史安成王进<br /><br />&nbsp;&nbsp;&nbsp;&nbsp;号车骑将军。冬十月庚申，以新除侍中王蕴为湘州刺史。甲子，以游击将军陈显<br /><br />&nbsp;&nbsp;&nbsp;&nbsp;达为广州刺史。十一月丙戌，御加元服，大赦天下。赐民男子爵一级；为父后及<br /><br />&nbsp;&nbsp;&nbsp;&nbsp;三老孝悌力田者爵二级；鳏寡孤独笃癃不能自存者，谷五斛；年八十以上，加帛<br /><br />&nbsp;&nbsp;&nbsp;&nbsp;一匹。大T五日，赐王公以下各有差。十二月癸亥，立第八皇弟跻为江夏王，第<br /><br />&nbsp;&nbsp;&nbsp;&nbsp;九皇弟赞为武陵王。<br /><br />&nbsp;&nbsp;&nbsp;&nbsp;三年春正月辛巳，车驾亲祠南郊、明堂。三月丙寅，河南王遣使献方物。己<br /><br />&nbsp;&nbsp;&nbsp;&nbsp;巳，以车骑将军张敬儿为雍州刺史。其日，京师大水，遣尚书郎官长检行赈赐。<br /><br />&nbsp;&nbsp;&nbsp;&nbsp;闰月戊戌，诏曰：“顷民俗滋弊，国度未殷，岁时屡骞，编户不给。且边虞尚警，<br /><br />&nbsp;&nbsp;&nbsp;&nbsp;徭费弥繁，永言夕惕，寝兴增疚。思弘丰耗之制，以约素之风，庶佬钫民，<br /><br />&nbsp;&nbsp;&nbsp;&nbsp;以康治道。大官珍膳，御府丽服，诸所供拟，一皆减撤，可详为其格，务从简衷。”<br /><br />&nbsp;&nbsp;&nbsp;&nbsp;夏四月，遣尚书郎到诸州检括民户，穷老尤贫者，蠲除课调；丁壮犹有生业，随<br /><br />&nbsp;&nbsp;&nbsp;&nbsp;宜宽申；赀财足以充限者，督令洗毕。丙戌，车驾幸中堂听讼。六月癸未，北国<br /><br />&nbsp;&nbsp;&nbsp;&nbsp;使至。兼司徒袁粲、尚书令褚渊并固让。秋七月庚戌，以粲为尚书令。壬戌，以<br /><br />&nbsp;&nbsp;&nbsp;&nbsp;给事黄门侍郎刘怀珍为豫州刺史。八月庚子，加护军将军褚渊中书监。九月丙辰，<br /><br />&nbsp;&nbsp;&nbsp;&nbsp;征西大将军河南王吐谷浑拾夤进号车骑大将军。冬十月丙戌，高丽国遣使献方物。<br /><br />&nbsp;&nbsp;&nbsp;&nbsp;十二月乙丑，以冠军将军姚道和为司州刺史。<br /><br />&nbsp;&nbsp;&nbsp;&nbsp;四年春正月己亥，车驾躬耕籍田，大赦天下。赐力田爵一级；贷贫民粮种。<br /><br />&nbsp;&nbsp;&nbsp;&nbsp;壬子，以梁、南秦二州刺史王玄载为益州刺史。二月壬戌，以步兵校尉范柏年为<br /><br />&nbsp;&nbsp;&nbsp;&nbsp;梁、南秦二州刺史。丁卯，加金紫光禄大夫王琨特进。夏五月，以宁朔将军武都<br /><br />&nbsp;&nbsp;&nbsp;&nbsp;王杨文度为北秦州刺史。乙未，尚书右丞虞玩之表陈时事曰：<br /><br />&nbsp;&nbsp;&nbsp;&nbsp;天府虚散，垂三十年。江、荆诸州，税调本少，自顷以来，军募多乏。其谷<br /><br />&nbsp;&nbsp;&nbsp;&nbsp;帛所入，折供文武。豫、兖、司、徐，开口待哺；西北戎将，裸身求衣。委输京<br /><br />&nbsp;&nbsp;&nbsp;&nbsp;都，盖为寡薄。天府所资，唯有淮、海。民荒财单，不及曩日。而国度弘费，四<br /><br />&nbsp;&nbsp;&nbsp;&nbsp;倍元嘉。二卫台坊人力，五不余一；都水材官朽散，十不两存。备豫都库，材竹<br /><br />&nbsp;&nbsp;&nbsp;&nbsp;俱尽；东西二唬砖瓦双匮。敕令给赐，悉仰交市。尚书省舍，日就倾颓，第宅<br /><br />&nbsp;&nbsp;&nbsp;&nbsp;府署，类多穿毁。视不遑救，知不暇及。寻所入定调，用恒不周，既无储畜，理<br /><br />&nbsp;&nbsp;&nbsp;&nbsp;至空尽。积弊累耗，钟于今日。昔岁奉敕，课以扬、徐众逋，凡入米谷六十万斛，<br /><br />&nbsp;&nbsp;&nbsp;&nbsp;钱五千余万，布绢五万匹，杂物在外，赖此相赡，故得推移。即今所悬转多，兴<br /><br />&nbsp;&nbsp;&nbsp;&nbsp;用渐广，深惧供奉顿阙，军器辍功，将士饥怨，百官骞禄。署府谢雕丽之器，土<br /><br />&nbsp;&nbsp;&nbsp;&nbsp;木停缇紫之容，国戚无以赡，勋求无以给。如愚管所虑，不月则岁矣。<br /><br />&nbsp;&nbsp;&nbsp;&nbsp;经国远谋，臣所不敢言，朝夕祗勤，心存于匪懈。起伏震遽，事属冒闻。伏<br /><br />&nbsp;&nbsp;&nbsp;&nbsp;愿陛下留须臾之鉴，垂永代之计，发不世之诏，施必行之典，则氓祗齐欢，高卑<br /><br />&nbsp;&nbsp;&nbsp;&nbsp;同泰。<br /><br />&nbsp;&nbsp;&nbsp;&nbsp;帝优诏答之。庚戌，以骁骑将军曹欣之为徐州刺史。六月乙亥，加镇军将军<br /><br />&nbsp;&nbsp;&nbsp;&nbsp;齐王尚书左仆射。秋七月戊子，征北将军、南徐州刺史建平王景素据京城反。己<br /><br />&nbsp;&nbsp;&nbsp;&nbsp;丑，内外纂严。遣骁骑将军任农夫、领军将军黄回北讨，镇军将军齐王总统众军。<br /><br />&nbsp;&nbsp;&nbsp;&nbsp;曲赦南徐州；始安王伯融、都乡侯伯猷赐死。辛卯，南豫州刺史段佛荣统前锋马<br /><br />&nbsp;&nbsp;&nbsp;&nbsp;步众军。甲午，军主、左军将军张保战败见杀。黄回等至京城，与景素诸军战，<br /><br />&nbsp;&nbsp;&nbsp;&nbsp;连破之。乙未，克京城，斩景素，同逆皆伏诛；其日解严。丙申，大赦天下，封<br /><br />&nbsp;&nbsp;&nbsp;&nbsp;赏各有差。原京邑二县元年以前逋调。辛丑，以武陵王赞为南徐州刺史。八月丁<br /><br />&nbsp;&nbsp;&nbsp;&nbsp;卯，立第十皇弟为南阳王，第十一皇弟嵩为新兴王，第十二皇弟禧为始建王。<br /><br />&nbsp;&nbsp;&nbsp;&nbsp;庚午，以给事黄门侍郎阮佃夫为南豫州刺史。乙酉，以行青、冀二州刺史刘善明<br /><br />&nbsp;&nbsp;&nbsp;&nbsp;为青、冀二州刺史。九月丁亥，割郢州之随郡属司州。戊子，骁骑将军高道庆有<br /><br />&nbsp;&nbsp;&nbsp;&nbsp;罪，赐死。己丑，车骑将军、扬州刺史安成王进号骠骑大将军、开府仪同三司，<br /><br />&nbsp;&nbsp;&nbsp;&nbsp;安西将军、郢州刺史晋熙王燮进号镇西将军。冬十月辛酉，以吏部尚书王僧虔为<br /><br />&nbsp;&nbsp;&nbsp;&nbsp;尚书右仆射。宕昌王梁弥机为安西将军、河凉二州刺史。丙寅，中书监、护军将<br /><br />&nbsp;&nbsp;&nbsp;&nbsp;军褚渊母忧去职。十一月庚戌，诏摄本任。<br /><br />&nbsp;&nbsp;&nbsp;&nbsp;五年春二月壬申，以建宁太守柳和为宁州刺史。四月甲戌，豫州刺史阮佃夫、<br /><br />&nbsp;&nbsp;&nbsp;&nbsp;步兵校尉申伯宗、朱幼谋废立，佃夫、幼下狱死，伯宗伏诛。五月己亥，以左军<br /><br />&nbsp;&nbsp;&nbsp;&nbsp;将军沈景德为交州刺史，骁骑将军全景文为南豫州刺史。丙午，以屯骑校尉孙昙<br /><br />&nbsp;&nbsp;&nbsp;&nbsp;为越州刺史。六月甲戌，诛司徒左长史沈勃、散骑常侍杜幼文、游击将军孙超<br /><br />&nbsp;&nbsp;&nbsp;&nbsp;之、长水校尉杜叔文，大赦天下。<br /><br />&nbsp;&nbsp;&nbsp;&nbsp;七月戊子夜，帝殒于仁寿殿，时年十五。己丑，皇太后令曰：<br /><br />&nbsp;&nbsp;&nbsp;&nbsp;卫将军、领军、中书监、八座：昱以冢嫡，嗣登皇统，庶其体识日弘，社稷<br /><br />&nbsp;&nbsp;&nbsp;&nbsp;有寄。岂意穷凶极悖，自幼而长，善无细而不违，恶有大而必蹈。前后训诱，常<br /><br />&nbsp;&nbsp;&nbsp;&nbsp;加隐蔽，险戾难移，日月滋甚。弃冠毁冕，长袭戎衣，犬马是狎，鹰隼是爱，皂<br /><br />&nbsp;&nbsp;&nbsp;&nbsp;枥轩殿之中，x绁宸之侧。至仍单骑远郊，独宿深野，手挥矛钅延，躬行刳伲<br /><br />&nbsp;&nbsp;&nbsp;&nbsp;白刃为弄器，斩害为恒务。舍交戟之卫，委天毕之仪，趋步X_，酣歌垆肆，宵<br /><br />&nbsp;&nbsp;&nbsp;&nbsp;游忘反，宴寝营舍，夺人子女，掠人财物，方策所不书，振古所未闻。沈勃儒士，<br /><br />&nbsp;&nbsp;&nbsp;&nbsp;孙超功臣，幼文兄弟，并豫勋效，四人无罪，一朝同戮。飞镞鼓剑，孩稚无遗，<br /><br />&nbsp;&nbsp;&nbsp;&nbsp;屠裂肝肠，以为戏谑，投骸江流，以为欢笑。又淫费无度，帑藏空竭，横赋关河，<br /><br />&nbsp;&nbsp;&nbsp;&nbsp;专充别蓄，黔庶嗷嗷，厝生无所。吾与其所生，每厉以义方，遂谋鸩毒，将骋凶<br /><br />&nbsp;&nbsp;&nbsp;&nbsp;忿。沈忧假日，虑不终朝。自昔辛、癸，爰及幽、厉，方之于此，未譬万分。民<br /><br />&nbsp;&nbsp;&nbsp;&nbsp;怨既深，神怒已积，七庙阽危，四海褫气。<br /><br />&nbsp;&nbsp;&nbsp;&nbsp;废昏立明，前代令范，况乃灭义反道，天人所弃，衅深牧野，理绝桐宫。故<br /><br />&nbsp;&nbsp;&nbsp;&nbsp;密令萧领军潜运明略，幽显协规，普天同泰。骠骑大将军安王体自太宗，天挺淹<br /><br />&nbsp;&nbsp;&nbsp;&nbsp;睿，风神凝远，德映在田。地隆亲茂，皇历攸归，亿兆系心，含生属望。宜光奉<br /><br />&nbsp;&nbsp;&nbsp;&nbsp;祖宗，临享万国。便依旧典，以时奉行。未亡人追往伤怀，永言感绝。<br /><br />&nbsp;&nbsp;&nbsp;&nbsp;太后又令曰：“昱穷凶极暴，自取灰灭，虽曰罪招，能无伤悼。弃同品庶，<br /><br />&nbsp;&nbsp;&nbsp;&nbsp;顾所不忍。可特追封苍梧郡王。”葬丹阳秣陵县郊坛西。<br /><br />&nbsp;&nbsp;&nbsp;&nbsp;初，昱在东宫，年五六岁时，始就书学，而惰业好嬉戏，主师不能禁。好缘<br /><br />&nbsp;&nbsp;&nbsp;&nbsp;漆账竿，去地丈余，如此者半食久，乃下。年渐长，喜怒乖节，左右有失旨者，<br /><br />&nbsp;&nbsp;&nbsp;&nbsp;辄手加扑打。徒跣蹲踞，以此为常。主师以白太宗，上辄敕昱所生，严加捶训。<br /><br />&nbsp;&nbsp;&nbsp;&nbsp;及嗣位，内畏太后，外惮诸大臣，犹未得肆志。自加元服，变态转兴，内外稍无<br /><br />&nbsp;&nbsp;&nbsp;&nbsp;以制。三年秋冬间，便好出游行，太妃每乘青篾车，随相检摄。昱渐自放恣，太<br /><br />&nbsp;&nbsp;&nbsp;&nbsp;妃不复能禁。单将左右，弃部伍，或十里、二十里，或入市里，或往营署，日暮<br /><br />&nbsp;&nbsp;&nbsp;&nbsp;乃归。四年春夏，此行弥数。自京城克定，意志转骄，于是无日不出。与左右人<br /><br />&nbsp;&nbsp;&nbsp;&nbsp;解僧智、张五儿恒相驰逐，夜出，开承明门，夕去晨反，晨出暮归。从者并执钅<br /><br />&nbsp;&nbsp;&nbsp;&nbsp;延矛，行人男女，及犬马牛驴，值无免者。民间扰惧，昼日不敢开门，道上行人<br /><br />&nbsp;&nbsp;&nbsp;&nbsp;殆绝。常著小F褶，未尝服衣冠。或有忤意，辄加以虐刑。有白数十枚，各<br /><br />&nbsp;&nbsp;&nbsp;&nbsp;有名号，针椎凿锯之徒，不离左右。尝以铁椎椎人阴破，左右人见之有敛眉者，<br /><br />&nbsp;&nbsp;&nbsp;&nbsp;昱大怒，令此人袒胛正立，以矛刺胛洞过。于耀灵殿上养驴数十头，所自乘马，<br /><br />&nbsp;&nbsp;&nbsp;&nbsp;养于御床侧。先是民间讹言，谓太宗不男，陈太妃本李道儿妾，道路之言，或云<br /><br />&nbsp;&nbsp;&nbsp;&nbsp;道儿子也。昱每出入去来，常自称李统，或自号李将军。与右卫翼辇营女子私通，<br /><br />&nbsp;&nbsp;&nbsp;&nbsp;每从之游，持数千钱，供酒肉之费。阮佃夫腹心人张羊为佃夫所委信。佃夫败，<br /><br />&nbsp;&nbsp;&nbsp;&nbsp;叛走，后捕得，昱自于承明门以车轹杀之。杜延载、沈勃、杜幼文、孙超，皆躬<br /><br />&nbsp;&nbsp;&nbsp;&nbsp;运矛钅延，手自脔割。执幼文兄叔文于玄武湖北，昱驰马执槊，自往刺之。制露<br /><br />&nbsp;&nbsp;&nbsp;&nbsp;车一乘，其上施篷，乘以出入，从者不过数十人。羽仪追之恒不及，又各虑祸，<br /><br />&nbsp;&nbsp;&nbsp;&nbsp;亦不敢追寻，唯整部伍，别在一处瞻望而已。凡诸鄙事，过目则能，锻炼金银，<br /><br />&nbsp;&nbsp;&nbsp;&nbsp;裁衣作帽，莫不精绝。未尝吹篪，执管便韵，天性好杀，以此为欢，一日无事，<br /><br />&nbsp;&nbsp;&nbsp;&nbsp;辄惨惨不乐。内外百司，人不自保，殿省忧遑，夕不及旦。<br /><br />&nbsp;&nbsp;&nbsp;&nbsp;齐王顺天人之心，潜图废立，与直阁将军王敬则谋之。七月七日，昱乘露车，<br /><br />&nbsp;&nbsp;&nbsp;&nbsp;从二百许人，无复卤簿羽仪，往青园尼寺，晚至新安寺就昙度道人饮酒。醉，夕<br /><br />&nbsp;&nbsp;&nbsp;&nbsp;扶还于仁寿殿东阿毡幄中卧。时昱出入无恒，省内诸，夜皆不闭。且群下畏相<br /><br />&nbsp;&nbsp;&nbsp;&nbsp;逢值，无敢出者。宿卫并逃避，内外无相禁摄。王敬则先结昱左右杨玉夫、杨万<br /><br />&nbsp;&nbsp;&nbsp;&nbsp;年、吕欣之、汤成之、陈奉伯、张石留、罗僧智、钟千载、严道福、雷道赐、戴<br /><br />&nbsp;&nbsp;&nbsp;&nbsp;昭祖、许启、戚元宝、盛道泰、钟千秋、王天宝、公上延孙、俞成、钱道宝、马<br /><br />&nbsp;&nbsp;&nbsp;&nbsp;敬之、陈宝直、吴璩之、刘印鲁、唐天宝、俞孙等二十五人，谋共取昱。其夕，<br /><br />&nbsp;&nbsp;&nbsp;&nbsp;敬则出外，玉夫见昱醉熟无所知，乃与万年同入毡幄内，以昱防身刀斩之。奉伯<br /><br />&nbsp;&nbsp;&nbsp;&nbsp;提昱首，依常行法，称敕开承明门出，以首与敬则，驰至领军府，以首呈齐王。<br /><br />&nbsp;&nbsp;&nbsp;&nbsp;王乃戎服，率左右数十人，称行还，开承明门入。昱他夕每开门，门者震慑不敢<br /><br />&nbsp;&nbsp;&nbsp;&nbsp;视，至是弗之疑。齐王既入，晓，乃奉太后令奉迎安成王。<br /><br />&nbsp;&nbsp;&nbsp;&nbsp;史臣曰：丧国亡家之主，虽适末同途，发轸或异也。前废帝卑游亵幸，皆龙<br /><br />&nbsp;&nbsp;&nbsp;&nbsp;驾帝饰，传警清路；苍梧王则藏玺怀绂，鱼服忘反，危冠短服，匹马孤征。至于<br /><br />&nbsp;&nbsp;&nbsp;&nbsp;殒身覆祚，其理若一。姬、夏之隆，质文异尚，亡国之道，其亦然乎！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882282);">加入书签</a><a
                        href="882267.html">上一页</a>&larr;<a href="index.html">返回列表</a>&rarr;<a
                            href="882295.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882267.html"; var next_page = "882295.html"; var index_page = "index.html"; var sortid = "9"; var article_id = "13928"; var chapter_id = "882282"; var articlename = "宋书"; var chaptername = " 卷九 本纪第九"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>