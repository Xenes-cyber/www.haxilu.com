<!DOCTYPE html>
<html>
<head>
<meta charset="gbk" />
<title>宋书- 卷九十六 列传第五十六-在线阅读-哈西文学网</title>
<meta name="keywords" content="沈约，宋书， 卷九十六 列传第五十六全文， 卷九十六 列传第五十六在线阅读 哈西文学网" />
<meta name="description" content="哈西文学网提供沈约的宋书  卷九十六 列传第五十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/884002.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/884002.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十六 列传第五十六</h1>
            <div class="link xb">
                <a href="883975.html">上一页</a>&larr;<a href="index.html">返回列表</a>&rarr;<a
                    href="884098.html">下一页</a></div>			
            <div id="BookText">&nbsp;&nbsp;&nbsp;&nbsp;◎鲜卑吐谷浑<br /><br />&nbsp;&nbsp;&nbsp;&nbsp;阿柴虏吐谷浑，辽东鲜卑也。父弈洛韩，有二子，长曰吐谷浑，少曰若洛@。<br /><br />&nbsp;&nbsp;&nbsp;&nbsp;若洛@别为慕容氏，浑庶长，@正嫡。父在时，分七百户与浑。浑与@二部俱牧<br /><br />&nbsp;&nbsp;&nbsp;&nbsp;马，马斗相伤，@怒，遣信谓浑曰：“先公处分，与兄异部，牧马何不相远，而<br /><br />&nbsp;&nbsp;&nbsp;&nbsp;致斗争相伤？”浑曰：“马是畜生，食草饮水，春气发动，所以致斗。斗在于马，<br /><br />&nbsp;&nbsp;&nbsp;&nbsp;而怒及人邪？乖别甚易，今当去汝万里。”于是拥马西行，日移一顿，顿八十里。<br /><br />&nbsp;&nbsp;&nbsp;&nbsp;经数顿，@悔悟，深自咎责，遣旧父老及长史乙那楼追浑，令还。浑曰：“我乃<br /><br />&nbsp;&nbsp;&nbsp;&nbsp;祖以来，树德辽右，又卜筮之言，先公有二子，福胙并流子孙。我是卑庶，理无<br /><br />&nbsp;&nbsp;&nbsp;&nbsp;并大，今以马致别，殆天所启。诸君试拥马令东，马若还东，我当相随去。”楼<br /><br />&nbsp;&nbsp;&nbsp;&nbsp;喜拜曰：“处可寒。”虏言“处可寒”，宋言尔官家也。即使所从二千骑共遮马<br /><br />&nbsp;&nbsp;&nbsp;&nbsp;令回，不盈三百步，H然悲鸣突走，声若颓山。如是者十余辈，一向一远。楼<br /><br />&nbsp;&nbsp;&nbsp;&nbsp;力屈，又跪曰：“可寒，此非复人事。”浑谓其部落曰：“我兄弟子孙，并应昌<br /><br />&nbsp;&nbsp;&nbsp;&nbsp;盛，@当传子及曾孙玄孙，其间可百余年，我乃玄孙间始当显耳。”于是遂西附<br /><br />&nbsp;&nbsp;&nbsp;&nbsp;阴山。遭晋乱，遂得上陇。后@追思浑，作《阿干之歌》。鲜卑呼兄为“阿干”。<br /><br />&nbsp;&nbsp;&nbsp;&nbsp;@子孙窃号，以此歌为辇后大曲。<br /><br />&nbsp;&nbsp;&nbsp;&nbsp;浑既上陇，出罕开、西零。西零，今之西平郡；罕开，今桴罕县。自桴罕以<br /><br />&nbsp;&nbsp;&nbsp;&nbsp;东千余里，暨甘松，西至河南，南界昂城、龙涸。自洮水西南，极白兰，数千里<br /><br />&nbsp;&nbsp;&nbsp;&nbsp;中，逐水草，庐帐居，以肉酪为粮。西北诸杂种谓之为阿柴虏。<br /><br />&nbsp;&nbsp;&nbsp;&nbsp;浑年七十二死，有子六十人，长吐延嗣。吐延身长七尺八寸，勇力过人，性<br /><br />&nbsp;&nbsp;&nbsp;&nbsp;刻暴，为昂城羌酋姜聪所刺；剑犹在体，呼子叶延，语其大将绝拔渥曰：“吾气<br /><br />&nbsp;&nbsp;&nbsp;&nbsp;绝，棺敛讫，便远去保白兰。白兰地既远，又土俗懦弱，易为控御。叶延小，<br /><br />&nbsp;&nbsp;&nbsp;&nbsp;意乃欲授与余人，恐仓卒终不能相制。今以叶延付汝，汝竭股肱之力以辅之，孺<br /><br />&nbsp;&nbsp;&nbsp;&nbsp;子得立，吾无恨矣！”抽剑而死。嗣位十三年，年三十五，有子十二人。<br /><br />&nbsp;&nbsp;&nbsp;&nbsp;叶延少而勇果，年十岁，缚草为人，号曰姜聪，每旦辄射之，射中则喜，不<br /><br />&nbsp;&nbsp;&nbsp;&nbsp;中则号叫泣涕。其母曰：“仇贼诸将已屠脍之，汝年小，何烦朝朝自苦如此！”<br /><br />&nbsp;&nbsp;&nbsp;&nbsp;叶延呜咽不自胜。答母曰：“诚知无益，然叶延罔极之心，不胜其痛耳。”性至<br /><br />&nbsp;&nbsp;&nbsp;&nbsp;孝，母病，三日不能食，叶延亦不食。颇视书传，自谓曾祖弈洛韩始封昌黎公，<br /><br />&nbsp;&nbsp;&nbsp;&nbsp;曰：“吾为公孙之子，案礼，公孙之子，得氏王父字。”命姓为吐谷浑氏。嗣立<br /><br />&nbsp;&nbsp;&nbsp;&nbsp;二十三年，年三十三。有子四人。<br /><br />&nbsp;&nbsp;&nbsp;&nbsp;长子碎奚立。碎奚性纯谨，三弟专权，碎奚不能制，诸大将共诛之。碎奚忧<br /><br />&nbsp;&nbsp;&nbsp;&nbsp;哀不复摄事，遂立子视连为世子，委之事，号曰：“莫贺郎”。“莫贺”，宋言<br /><br />&nbsp;&nbsp;&nbsp;&nbsp;父也。碎奚遂以忧死。在位二十五年，年四十一。有子六人。子视连以父忧卒，<br /><br />&nbsp;&nbsp;&nbsp;&nbsp;不游娱，不酣宴。在位十五年，年四十二。有子二人，长曰视罴，次乌纥提。视<br /><br />&nbsp;&nbsp;&nbsp;&nbsp;罴嗣立十一年，年四十二；子树洛干等并小，弟乌纥提立。纥提立八年，年三十<br /><br />&nbsp;&nbsp;&nbsp;&nbsp;五。视罴子树洛干立，自称车骑将军，义熙初也。<br /><br />&nbsp;&nbsp;&nbsp;&nbsp;树洛干死，弟阿豺自称骠骑将军。谯纵乱蜀，阿豺遣其从子西强公吐谷浑敕<br /><br />&nbsp;&nbsp;&nbsp;&nbsp;来泥拓土至龙涸、平康。少帝景平中，阿豺遣使上表献方物。诏曰：“吐谷浑阿<br /><br />&nbsp;&nbsp;&nbsp;&nbsp;豺介在遐表，募义可嘉，宜有宠任。今酬其来款，可督塞表诸军事、安西将军、<br /><br />&nbsp;&nbsp;&nbsp;&nbsp;沙州刺史、浇河公。”未及拜受，太祖元嘉三年，又诏加除命。未至而阿逅溃<br /><br />&nbsp;&nbsp;&nbsp;&nbsp;弟慕Y立。六年，表曰：“大宋应运，四海宅心，臣亡兄阿迥揭逄斐，款<br /><br />&nbsp;&nbsp;&nbsp;&nbsp;情素著。去年七月五日，谒者董湛至，宣传明诏，显授荣爵，而臣私门不幸，亡<br /><br />&nbsp;&nbsp;&nbsp;&nbsp;兄见背。臣以懦弱，负荷后任，然天恩所报，本在臣门，若更反覆，惧停信命。<br /><br />&nbsp;&nbsp;&nbsp;&nbsp;辄拜受宠任，奉遵上旨，伏愿详处，更授章策。”七年，诏曰：“吐谷浑慕Y<br /><br />&nbsp;&nbsp;&nbsp;&nbsp;兄弟慕义，至诚可嘉，宜授策爵，以甄忠款。可督塞表诸军事、征西将军、沙州<br /><br />&nbsp;&nbsp;&nbsp;&nbsp;刺史、陇西公。”<br /><br />&nbsp;&nbsp;&nbsp;&nbsp;先是晋末，金城东允街县胡人乞伏乾归拥部众据洮河、罕开，自号陇西公。<br /><br />&nbsp;&nbsp;&nbsp;&nbsp;乾归死，子炽磐立，遣使诣晋朝归顺，以为使持节、都督河西诸军事、平西将军，<br /><br />&nbsp;&nbsp;&nbsp;&nbsp;公如故。高祖即位，进号安西大将军。炽磐死，子茂蔓立。慕Y前后屡遣军击，<br /><br />&nbsp;&nbsp;&nbsp;&nbsp;茂蔓率部落东奔陇右，慕Y据有其地。是岁，赫连定于长安为索虏拓跋焘所攻，<br /><br />&nbsp;&nbsp;&nbsp;&nbsp;拥秦户口十余万西次罕开，欲向凉州。慕Y距击，大破之，生擒定。焘遣使求，<br /><br />&nbsp;&nbsp;&nbsp;&nbsp;慕Y以定与之。九年，慕Y遣司马赵叙奉贡献，并言二万人捷。太祖加其使<br /><br />&nbsp;&nbsp;&nbsp;&nbsp;持节、散骑常侍、都督西秦河沙三州诸军事、征西大将军、西秦河二州刺史、领<br /><br />&nbsp;&nbsp;&nbsp;&nbsp;护羌校尉，进爵陇西王。弟慕延为平东将军，慕Y兄树洛干子拾寅为平北将军，<br /><br />&nbsp;&nbsp;&nbsp;&nbsp;阿豺子炜代镇军将军。诏慕Y南国将士，昔没在佛佛者，并悉致。慕Y遣送<br /><br />&nbsp;&nbsp;&nbsp;&nbsp;朱昕之等五十五户，一百五十四人。<br /><br />&nbsp;&nbsp;&nbsp;&nbsp;慕Y死，弟慕延立，遣使奉表。十五年，除慕延使持节、散骑常侍、都督<br /><br />&nbsp;&nbsp;&nbsp;&nbsp;西秦河沙三州诸军事、征西大将军、领护羌校尉、西秦河二州刺史、陇西王。十<br /><br />&nbsp;&nbsp;&nbsp;&nbsp;六年，改封河南王。其年，以拾虔弟拾寅为平西将军，慕延庶长子繁昵为抚军将<br /><br />&nbsp;&nbsp;&nbsp;&nbsp;军，慕延嫡子~为左将军、河南王世子。十九年，追赠阿豺本号安西、秦沙三<br /><br />&nbsp;&nbsp;&nbsp;&nbsp;州诸军事、沙州刺史、领护羌校尉、陇西王。索虏拓跋焘遣军击慕延，大破之，<br /><br />&nbsp;&nbsp;&nbsp;&nbsp;慕延率部落西奔白兰，攻破于阗国。虑虏复至，二十七年，遣使上表云：“若不<br /><br />&nbsp;&nbsp;&nbsp;&nbsp;自固者，欲率部曲入龙涸越`门。”并求牵车，献乌丸帽、女国金酒器、胡王金<br /><br />&nbsp;&nbsp;&nbsp;&nbsp;钏等物。太祖赐以牵车，若虏至不自立，听入越`。虏竟不至也。<br /><br />&nbsp;&nbsp;&nbsp;&nbsp;慕延死，拾寅自立。二十九年，以拾寅为使持节、督西秦河沙三州诸军事、<br /><br />&nbsp;&nbsp;&nbsp;&nbsp;安西将军、领护羌校尉、西秦河二州刺史、河南王。拾寅东破索虏，加开府仪同<br /><br />&nbsp;&nbsp;&nbsp;&nbsp;三司。世祖大明五年，拾寅遣使献善舞马，四角羊。皇太子、王公以下上《舞马<br /><br />&nbsp;&nbsp;&nbsp;&nbsp;歌》者二十七首。太宗泰始三年，进号征西大将军。五年，拾寅奉表献方物，以<br /><br />&nbsp;&nbsp;&nbsp;&nbsp;弟拾皮为平西将军、金城公。前废帝又进号车骑大将军。其国西有黄沙，南北一<br /><br />&nbsp;&nbsp;&nbsp;&nbsp;百二十里，东西七十里，不生草木，沙州因此为号。屈真川有盐池，甘谷岭北有<br /><br />&nbsp;&nbsp;&nbsp;&nbsp;雀鼠同穴，或在山岭，或在平地，雀色白，鼠色黄，地生黄紫花草，便有雀鼠穴。<br /><br />&nbsp;&nbsp;&nbsp;&nbsp;白兰土出黄金、铜、铁。其国虽随水草，大抵治慕贺川。<br /><br />&nbsp;&nbsp;&nbsp;&nbsp;史臣曰：吐谷浑逐草依泉，擅强塞表，毛衣肉食，取资佃畜，而锦组缯纨，<br /><br />&nbsp;&nbsp;&nbsp;&nbsp;见珍殊俗，徒以商译往来，故礼同北面。自昔哲王，虽存柔远，要荒回隔，礼文<br /><br />&nbsp;&nbsp;&nbsp;&nbsp;弗被，大不过子，义著《春秋》。晋、宋垂典，不修古则，遂爵班上等，秩拟台<br /><br />&nbsp;&nbsp;&nbsp;&nbsp;光。辫发称贺，非尚簪冕，言语不通，宁敷衮职。虽复苞篚岁臻，事惟贾道，金<br /><br />&nbsp;&nbsp;&nbsp;&nbsp;Y毡荆非用斯急，送迓烦扰，获不如亡。若令肃慎年朝，越裳岁飨，固不容以<br /><br />&nbsp;&nbsp;&nbsp;&nbsp;异见书，取高前策。圣人谓之荒服，此言盖有以也。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,884002);">加入书签</a><a
                        href="883975.html">上一页</a>&larr;<a href="index.html">返回列表</a>&rarr;<a
                            href="884098.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883975.html"; var next_page = "884098.html"; var index_page = "index.html"; var sortid = "9"; var article_id = "13928"; var chapter_id = "884002"; var articlename = "宋书"; var chaptername = " 卷九十六 列传第五十六"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>