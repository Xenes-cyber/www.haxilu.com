<!DOCTYPE html>
<html>
<head>
<meta charset="gbk" />
<title>宋书- 卷六十四 列传第二十四-在线阅读-哈西文学网</title>
<meta name="keywords" content="沈约，宋书， 卷六十四 列传第二十四全文， 卷六十四 列传第二十四在线阅读 哈西文学网" />
<meta name="description" content="哈西文学网提供沈约的宋书  卷六十四 列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883390.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883390.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十四 列传第二十四</h1>
            <div class="link xb">
                <a href="883375.html">上一页</a>&larr;<a href="index.html">返回列表</a>&rarr;<a
                    href="883435.html">下一页</a></div>			
            <div id="BookText">&nbsp;&nbsp;&nbsp;&nbsp;◎郑鲜之裴松之何承天<br /><br />&nbsp;&nbsp;&nbsp;&nbsp;郑鲜之，字道子，荥阳开封人也。高祖浑，魏将作大匠。曾祖袭，大司农。<br /><br />&nbsp;&nbsp;&nbsp;&nbsp;父遵，尚书郎。袭初为江乘令，因居县境。鲜之下帷读书，绝交游之务。初为桓<br /><br />&nbsp;&nbsp;&nbsp;&nbsp;伟辅国主簿。先是，兖州刺史滕恬为丁零、翟辽所没，尸丧不反，恬子羡仕宦不<br /><br />&nbsp;&nbsp;&nbsp;&nbsp;废，议者嫌之。桓玄在荆州，使群僚博议，鲜之议曰：<br /><br />&nbsp;&nbsp;&nbsp;&nbsp;名教大极，忠孝而已，至乎变通抑引，每事辄殊，本而寻之，皆是求心而遗<br /><br />&nbsp;&nbsp;&nbsp;&nbsp;迹。迹之所乘，遭遇或异。故圣人或就迹以助教，或因迹以成罪，屈申与夺，难<br /><br />&nbsp;&nbsp;&nbsp;&nbsp;可等齐，举其阡陌，皆可略言矣。天可逃乎？而伊尹废君；君可胁乎？而鬻权见<br /><br />&nbsp;&nbsp;&nbsp;&nbsp;善；忠可愚乎？而箕子同仁。自此以还，殊实而齐声，异誉而等美者，不可胜言。<br /><br />&nbsp;&nbsp;&nbsp;&nbsp;而欲令百代之下，圣典所阙，正斯事于一朝，岂可易哉！<br /><br />&nbsp;&nbsp;&nbsp;&nbsp;然立言明理，以古证今，当使理厌人情。如滕羡情事者，或终身隐处，不关<br /><br />&nbsp;&nbsp;&nbsp;&nbsp;人事；或升朝理务，无讥前哲。通滕者则以无讥为证，塞滕者则以隐处为美。折<br /><br />&nbsp;&nbsp;&nbsp;&nbsp;其两中，则异同之情可见矣。然无讥前哲者，厌情之谓也。若王陵之母，见烹于<br /><br />&nbsp;&nbsp;&nbsp;&nbsp;楚，陵不退身穷居，终为社稷之臣，非为荣也。鲍勋蹇谔魏朝，亡身为效，观其<br /><br />&nbsp;&nbsp;&nbsp;&nbsp;志非贪爵也。凡此二贤，非滕之谕。<br /><br />&nbsp;&nbsp;&nbsp;&nbsp;夫圣人立教，犹云“有礼无时，君子不行”。有礼无时，政以事有变通，不<br /><br />&nbsp;&nbsp;&nbsp;&nbsp;可守一故耳。若滕以此二贤为证，则恐人人自贤矣；若不可人人自贤，何可独许<br /><br />&nbsp;&nbsp;&nbsp;&nbsp;其证。讥者兼在于人，不但独证其事。汉、魏以来，记阙其典，寻而得者无几人。<br /><br />&nbsp;&nbsp;&nbsp;&nbsp;至乎大晋中朝及中兴之后，杨臻则七年不除丧，三十余年不关人事，温公则见逼<br /><br />&nbsp;&nbsp;&nbsp;&nbsp;于王命，庾左丞则终身不著袷，高世远则为王右军、何骠骑所劝割，无有如滕之<br /><br />&nbsp;&nbsp;&nbsp;&nbsp;易者也。若以\麻非为哀之主，无所复言矣。文皇帝以东关之役，尸骸不反者，<br /><br />&nbsp;&nbsp;&nbsp;&nbsp;制其子弟，不废婚宦。明此，孝子已不自同于人伦，有识已审其可否矣。若其不<br /><br />&nbsp;&nbsp;&nbsp;&nbsp;尔，居宗辅物者，但当即圣人之教，何所复明制于其间哉！及至永嘉大乱之后，<br /><br />&nbsp;&nbsp;&nbsp;&nbsp;王敦复申东关之制于中兴，原此是为国之大计，非谓训范人伦，尽于此也。<br /><br />&nbsp;&nbsp;&nbsp;&nbsp;何以言之？父仇明不同戴天日，而为国不可许复仇，此自以法夺情，即是东<br /><br />&nbsp;&nbsp;&nbsp;&nbsp;关、永嘉之喻也。何妨综理王务者，布衣以处之。明教者自谓世非横流，凡士君<br /><br />&nbsp;&nbsp;&nbsp;&nbsp;子之徒，无不可仕之理，而杂以情讥，谓宜在贬裁尔。若多引前事以为通证，则<br /><br />&nbsp;&nbsp;&nbsp;&nbsp;孝子可顾法而不复仇矣。文皇帝无所立制于东关，王敦无所明之于中兴。每至斯<br /><br />&nbsp;&nbsp;&nbsp;&nbsp;会，辄发之于宰物，是心可不喻乎！<br /><br />&nbsp;&nbsp;&nbsp;&nbsp;且夫求理当先以远大，若沧海横流，家国同其沦溺，若不仕也，则人有余力；<br /><br />&nbsp;&nbsp;&nbsp;&nbsp;人有余力，则国可至乎亡，家可至乎灭。当斯时也，匹妇犹亡其身，况大丈夫哉！<br /><br />&nbsp;&nbsp;&nbsp;&nbsp;既其不然，天下之才，将无所理。滕但当尽《陟岵》之哀，拟不仕者之心，何为<br /><br />&nbsp;&nbsp;&nbsp;&nbsp;证喻前人，以自通乎？且名为大才之所假，而小才之所荣，荣与假乘常，已有惭<br /><br />&nbsp;&nbsp;&nbsp;&nbsp;德，无欣工进，何有情事乎？若其不然，则工进无欣，何足贵于千载之上邪！苟<br /><br />&nbsp;&nbsp;&nbsp;&nbsp;许小才荣其位，则滕不当顾常疑以自居乎。所谓柳下惠则可，我则不可也。<br /><br />&nbsp;&nbsp;&nbsp;&nbsp;且有生之所宗者圣人，圣人之为教者礼法，即心而言，则圣人之法，不可改<br /><br />&nbsp;&nbsp;&nbsp;&nbsp;也。而秦以郡县治天下，莫之能变；汉文除肉刑，莫之能复。彼圣人之为法，犹<br /><br />&nbsp;&nbsp;&nbsp;&nbsp;见改于后王，况滕赖前人，而当必通乎？若人皆仕，未知斯事可俟后圣与不？况<br /><br />&nbsp;&nbsp;&nbsp;&nbsp;仕与不仕，各有其人，而不仕之所引，每感三年之下。见议者弘通情纪，每傍中<br /><br />&nbsp;&nbsp;&nbsp;&nbsp;庸，又云若许讥滕，则恐亡身致命之仕，以此而不尽。何斯言之过与！夫忠烈之<br /><br />&nbsp;&nbsp;&nbsp;&nbsp;情，初无计而后动。若计而后动，则惧法不尽命。若有不尽，则国有常法。故古<br /><br />&nbsp;&nbsp;&nbsp;&nbsp;人军败于外，而家诛于内。苟忠发自内，或惧法于外，复有踟蹰顾望之地邪！若<br /><br />&nbsp;&nbsp;&nbsp;&nbsp;有功不赏，有罪不诛，可致斯喻尔。无有名教翼其子弟，而子弟不致力于所天。<br /><br />&nbsp;&nbsp;&nbsp;&nbsp;不致力于所天，则王经忠不能救主，孝不顾其亲，是家国之罪人尔，何所而称乎？<br /><br />&nbsp;&nbsp;&nbsp;&nbsp;夫恩宥十世，非不隆也；功高赏厚，非不报也。若国宪无负于滕恬，则羡之通塞，<br /><br />&nbsp;&nbsp;&nbsp;&nbsp;自是名教之所及，岂是劝沮之本乎？<br /><br />&nbsp;&nbsp;&nbsp;&nbsp;议者又以唐虞邈矣，孰知所归，寻言求意，将所负者多乎。后汉乱而不亡，<br /><br />&nbsp;&nbsp;&nbsp;&nbsp;前史犹谓数公之力。魏国将建，荀令君正色异议，董昭不得枕苏则之膝，贾充受<br /><br />&nbsp;&nbsp;&nbsp;&nbsp;辱于庾纯。以此而推，天下之正义，终自传而不没，何为发斯叹哉！若以时非上<br /><br />&nbsp;&nbsp;&nbsp;&nbsp;皇，便不足复言多者，则夷齐于]、望，子房于四人，亦无所复措其言矣。至于<br /><br />&nbsp;&nbsp;&nbsp;&nbsp;陈平默顺避祸，以权济屈，皆是卫生免害，非为荣也。滕今生无所卫，鞭塞已冥，<br /><br />&nbsp;&nbsp;&nbsp;&nbsp;义安在乎？昔陈寿在丧，使婢丸药，见责乡闾；阮咸居哀，骑驴偷婢，身处王朝。<br /><br />&nbsp;&nbsp;&nbsp;&nbsp;岂可以阮获通于前世，便无疑于后乎！且贤圣抑引，皆是究其始终，定其才行。<br /><br />&nbsp;&nbsp;&nbsp;&nbsp;故虽事有惊俗，而理必获申。郗诜葬母后园，而身登宦，所以免责，以其孝也。<br /><br />&nbsp;&nbsp;&nbsp;&nbsp;日杀儿无讥，以其忠也。今岂可以二事是忠孝之所为，便可许杀儿葬母后园乎？<br /><br />&nbsp;&nbsp;&nbsp;&nbsp;不可明矣。既其不可，便当究定滕之才行，无所多辩也。<br /><br />&nbsp;&nbsp;&nbsp;&nbsp;滕非下官乡亲，又不周旋，才能非所能悉。若以滕谋能决敌，才能周用，此<br /><br />&nbsp;&nbsp;&nbsp;&nbsp;自追踪古人，非议所及。若是士流，故谓宜如子夏受曾参之词，可谓善矣，而子<br /><br />&nbsp;&nbsp;&nbsp;&nbsp;夏无不孝之称也。意之所怀，都尽于此，自非名理，何缘多其往复；如其折中，<br /><br />&nbsp;&nbsp;&nbsp;&nbsp;裁之居宗。<br /><br />&nbsp;&nbsp;&nbsp;&nbsp;桓伟进号安西，转补功曹，举陈郡谢绚自代，曰：“盖闻知贤弗推，臧文所<br /><br />&nbsp;&nbsp;&nbsp;&nbsp;以窃位；宣子能让，晋国以之获宁。鲜之猥承人乏，谬蒙过眷，既恩以义隆，遂<br /><br />&nbsp;&nbsp;&nbsp;&nbsp;再叨非服。知进之难，屡以上请，然自退之志，未获暂申，夙夜怀冰，敢忘其惧。<br /><br />&nbsp;&nbsp;&nbsp;&nbsp;伏见行参军谢绚，清悟审正，理怀通美，居以端右，虽未足舒其采章，升庸以渐，<br /><br />&nbsp;&nbsp;&nbsp;&nbsp;差可以位拟人。请乞愚短，甘充下列，授为贤牧，实副群望。”入为员外散骑侍<br /><br />&nbsp;&nbsp;&nbsp;&nbsp;郎，司徒左西属，大司马琅邪王录事参军，仍迁御史中丞。<br /><br />&nbsp;&nbsp;&nbsp;&nbsp;性刚直，不阿强贵，明宪直绳，甚得司直之体。外甥刘毅，权重当时，朝野<br /><br />&nbsp;&nbsp;&nbsp;&nbsp;莫不归附，鲜之尽心高祖，独不屈意于毅，毅甚恨焉。义熙六年，鲜之使治书侍<br /><br />&nbsp;&nbsp;&nbsp;&nbsp;御史丘洹奏弹毅曰：“上言传诏罗道盛辄开笺，遂盗发密事，依法弃市，奏报行<br /><br />&nbsp;&nbsp;&nbsp;&nbsp;刑，而毅以道盛身有侯爵，辄复停宥。按毅勋德光重，任居次相，既杀之非己，<br /><br />&nbsp;&nbsp;&nbsp;&nbsp;无缘生之自由。又奏之于先，而弗请于后，阃外出疆，非此之谓。中丞鲜之于毅<br /><br />&nbsp;&nbsp;&nbsp;&nbsp;舅甥，制不相纠，臣请免毅官。”诏无所问。<br /><br />&nbsp;&nbsp;&nbsp;&nbsp;时新制长吏以父母疾去官，禁锢三年。山阴令沈叔任父疾去职，鲜之因此上<br /><br />&nbsp;&nbsp;&nbsp;&nbsp;议曰：“夫事有相权，故制有与夺，此有所屈，而彼有所申。未有理无所明，事<br /><br />&nbsp;&nbsp;&nbsp;&nbsp;无所获，而为永制者也。当以去官之人，或容诡托之事。诡托之事，诚或有之，<br /><br />&nbsp;&nbsp;&nbsp;&nbsp;岂可亏天下之大教，以末伤本者乎？且设法盖以众苞寡，而不以寡违众，况防杜<br /><br />&nbsp;&nbsp;&nbsp;&nbsp;去官而塞孝爱之实。且人情趋于荣利，辞官本非所防，所以为其制者，莅官不久，<br /><br />&nbsp;&nbsp;&nbsp;&nbsp;则奔竞互生，故杜其欲速之情，以申考绩之实。省父母之疾，而加以罪名，悖义<br /><br />&nbsp;&nbsp;&nbsp;&nbsp;疾理，莫此为大。谓宜从旧，于义为允。”从之。于是自二品以上父母没者，坟<br /><br />&nbsp;&nbsp;&nbsp;&nbsp;墓崩毁及疾病族属辄去，并不禁锢。<br /><br />&nbsp;&nbsp;&nbsp;&nbsp;刘毅当镇江陵，高祖会于江宁，朝士毕集。毅素好股h，于是会戏。高祖与<br /><br />&nbsp;&nbsp;&nbsp;&nbsp;毅敛局，各得其半，积钱隐人，毅呼高祖并之。先掷得雉，高祖甚不说，良久乃<br /><br />&nbsp;&nbsp;&nbsp;&nbsp;答之。四坐倾瞩，既掷，五子尽黑，毅意色大恶，谓高祖曰：“知公不以大坐席<br /><br />&nbsp;&nbsp;&nbsp;&nbsp;与人！”鲜之大喜，徒跣绕床大叫，声声相续。毅甚不平，谓之曰：“此郑君何<br /><br />&nbsp;&nbsp;&nbsp;&nbsp;为者！”无复甥舅之礼。高祖少事戎旅，不经涉学，及为宰相，颇慕风流，时或<br /><br />&nbsp;&nbsp;&nbsp;&nbsp;言论，人皆依违之，不敢难也。鲜之难必切至，未尝宽假，要须高祖辞穷理屈，<br /><br />&nbsp;&nbsp;&nbsp;&nbsp;然后置之。高祖或有时惭恧，变色动容，既而谓人曰：“我本无术学，言义尤浅。<br /><br />&nbsp;&nbsp;&nbsp;&nbsp;比时言论，诸贤多见宽容，唯郑不尔，独能尽人之意，甚以此感之。”时人谓为<br /><br />&nbsp;&nbsp;&nbsp;&nbsp;“格佞”。<br /><br />&nbsp;&nbsp;&nbsp;&nbsp;自中丞转司徒左长史，太尉咨议参军，俄而补侍中，复为太尉咨议。十二年，<br /><br />&nbsp;&nbsp;&nbsp;&nbsp;高祖北伐，以为右长史。鲜之曾祖墓在开封，相去三百里，乞求拜省，高祖以骑<br /><br />&nbsp;&nbsp;&nbsp;&nbsp;送之。宋国初建，转奉常。<br /><br />&nbsp;&nbsp;&nbsp;&nbsp;佛佛虏陷关中，高祖复欲北讨，行意甚盛。鲜之上表谏曰：“伏思圣略深远，<br /><br />&nbsp;&nbsp;&nbsp;&nbsp;臣之愚管无所措其意。然臣愚见，窃有所怀。虏凶狡情状可见，自关中再败，皆<br /><br />&nbsp;&nbsp;&nbsp;&nbsp;是帅师违律，非是内有事故，致外有败伤。虏闻殿下亲御六军，必谓见伐，当重<br /><br />&nbsp;&nbsp;&nbsp;&nbsp;兵守潼关，其势然也。若陵威长驱，臣实见其未易；若舆驾顿洛，则不足上劳圣<br /><br />&nbsp;&nbsp;&nbsp;&nbsp;躬。如此，则进退之机，宜在熟虑。贼不敢乘胜过陕，远慑大威故也。今尽用兵<br /><br />&nbsp;&nbsp;&nbsp;&nbsp;之算，事从屈申，遣师扑讨，而南夏清晏，贼方惧将来，永不敢动。若舆驾造洛<br /><br />&nbsp;&nbsp;&nbsp;&nbsp;而反，凶丑更生揣量之心，必启边戎之患，此既必然。江南JJ，倾注舆驾，忽<br /><br />&nbsp;&nbsp;&nbsp;&nbsp;闻远伐，不测师之深浅，必以殿下大申威灵，未还，人情恐惧，事又可推。往年<br /><br />&nbsp;&nbsp;&nbsp;&nbsp;西征，刘钟危殆，前年劫盗破广州，人士都尽。三吴心腹之内，诸县屡败，皆由<br /><br />&nbsp;&nbsp;&nbsp;&nbsp;劳役所致。又闻处处大水，加远师民敝，败散，自然之理。殿下在彭城，劫盗破<br /><br />&nbsp;&nbsp;&nbsp;&nbsp;诸县，事非偶尔，皆是无赖凶慝。凡顺而抚之，则百姓思安；违其所愿，必为乱<br /><br />&nbsp;&nbsp;&nbsp;&nbsp;矣。古人所以救其烦秽，正在于斯。汉高身困平城，吕后受匈奴之辱，魏武军败<br /><br />&nbsp;&nbsp;&nbsp;&nbsp;赤壁，宣武丧师枋头，神武之功，一无所损。况偏师失律，无亏于庙堂之上者邪！<br /><br />&nbsp;&nbsp;&nbsp;&nbsp;即之事实，非败之谓，唯龄石等可念尔。若行也，或速其祸。反覆思惟，愚谓不<br /><br />&nbsp;&nbsp;&nbsp;&nbsp;烦殿下亲征小劫。西虏或为河、洛之患，今正宜通好北虏，则河南安。河南安，<br /><br />&nbsp;&nbsp;&nbsp;&nbsp;则济、泗静。伏愿圣鉴察臣愚怀。”<br /><br />&nbsp;&nbsp;&nbsp;&nbsp;高祖践阼，迁太常，都官尚书。鲜之为人通率，在高祖坐，言无所隐，时人<br /><br />&nbsp;&nbsp;&nbsp;&nbsp;甚惮焉。而隐厚笃实，赡恤亲故。性好游行，命驾或不知所适，随御者所之。尤<br /><br />&nbsp;&nbsp;&nbsp;&nbsp;为高祖所狎，上尝于内殿宴饮，朝贵毕至，唯不召鲜之。坐定，谓群臣曰：“郑<br /><br />&nbsp;&nbsp;&nbsp;&nbsp;鲜之必当自来。”俄而外启：“尚书鲜之诣神虎门求启事。”高祖大笑引入，其<br /><br />&nbsp;&nbsp;&nbsp;&nbsp;被亲遇如此。<br /><br />&nbsp;&nbsp;&nbsp;&nbsp;永初二年，出为丹阳尹，复入为都官尚书，加散骑常侍。以从征功，封龙阳<br /><br />&nbsp;&nbsp;&nbsp;&nbsp;县五等子。出为豫章太守，秩中二千石。元嘉三年，王弘入为相，举鲜之为尚书<br /><br />&nbsp;&nbsp;&nbsp;&nbsp;右仆射。四年，卒，时年六十四。追赠散骑常侍、金紫光禄大夫。文集传于世。<br /><br />&nbsp;&nbsp;&nbsp;&nbsp;子郑位至尚书郎，始兴太守。<br /><br />&nbsp;&nbsp;&nbsp;&nbsp;裴松之，字世期，河东闻喜人也。祖昧，光禄大夫。父，正员外郎。松之<br /><br />&nbsp;&nbsp;&nbsp;&nbsp;年八岁，学通《论语》、《毛诗》。博览坟籍，立身简素。年二十，拜殿中将军。<br /><br />&nbsp;&nbsp;&nbsp;&nbsp;此官直卫左右，晋孝武太元中革选名家以参顾问，始用琅邪王茂之、会稽谢，<br /><br />&nbsp;&nbsp;&nbsp;&nbsp;皆南北之望。舅庾楷在江陵，欲得松之西上，除新野太守，以事难不行。拜员外<br /><br />&nbsp;&nbsp;&nbsp;&nbsp;散骑侍郎。义熙初，为吴兴故鄣令，在县有绩。入为尚书祠部郎。<br /><br />&nbsp;&nbsp;&nbsp;&nbsp;松之以世立私碑，有乖事实，上表陈之曰：“碑铭之作，以明示后昆，自非<br /><br />&nbsp;&nbsp;&nbsp;&nbsp;殊功异德，无以允应兹典。大者道勋光远，世所宗推；其次节行高妙，遗烈可纪。<br /><br />&nbsp;&nbsp;&nbsp;&nbsp;若乃亮采登庸，绩用显著，敷化所莅，惠训融远，述咏所寄，有赖镌勒，非斯族<br /><br />&nbsp;&nbsp;&nbsp;&nbsp;也，则几乎c黩矣。俗敝伪兴，华烦已久，是以孔悝之铭，行是人非；蔡邕制文，<br /><br />&nbsp;&nbsp;&nbsp;&nbsp;每有愧色。而自时厥后，其流弥多，预有臣吏，必为建立，勒铭寡取信之实，刊<br /><br />&nbsp;&nbsp;&nbsp;&nbsp;石成虚伪之常，真假相蒙，殆使合美者不贵，但论其功费，又不可称。不加禁裁，<br /><br />&nbsp;&nbsp;&nbsp;&nbsp;其敝无已。”以为“诸欲立碑者，宜悉令言上，为朝议所许，然后听之。庶可以<br /><br />&nbsp;&nbsp;&nbsp;&nbsp;防遏无征，显彰茂实，使百世之下，知其不虚，则义信于仰止，道孚于来叶。”<br /><br />&nbsp;&nbsp;&nbsp;&nbsp;由是并断。<br /><br />&nbsp;&nbsp;&nbsp;&nbsp;高祖北伐，领司州刺史，以松之为州主簿，转治中从事史。既克洛阳，高祖<br /><br />&nbsp;&nbsp;&nbsp;&nbsp;敕之曰：“裴松之廊庙之才，不宜久尸边务，今召为世子洗马，与殷景仁同，可<br /><br />&nbsp;&nbsp;&nbsp;&nbsp;令知之。”于时议立五庙乐，松之以妃臧氏庙乐亦宜与四庙同。除零陵内史，征<br /><br />&nbsp;&nbsp;&nbsp;&nbsp;为国子博士。<br /><br />&nbsp;&nbsp;&nbsp;&nbsp;太祖元嘉三年，诛司徒徐羡之等，分遣大使，巡行天下。通直散骑常侍袁渝、<br /><br />&nbsp;&nbsp;&nbsp;&nbsp;司徒左司掾孔邈使扬州，尚书三公郎陆子真、起部甄法崇使荆州，员外散骑常侍<br /><br />&nbsp;&nbsp;&nbsp;&nbsp;范雍、司徒主簿庞遵使南兖州，前尚书右丞孔默使南北二豫州，抚军参军王歆之<br /><br />&nbsp;&nbsp;&nbsp;&nbsp;使徐州，冗从仆射车宗使青、兖州，松之使湘州，尚书殿中郎阮长之使雍州，前<br /><br />&nbsp;&nbsp;&nbsp;&nbsp;竟陵太守殷道鸾使益州，员外散骑常侍李耽之使广州，郎中殷斌使梁州、南秦州，<br /><br />&nbsp;&nbsp;&nbsp;&nbsp;前员外散骑侍郎阮园客使交州，驸马都尉、奉朝请潘思先使宁州，并兼散骑常侍。<br /><br />&nbsp;&nbsp;&nbsp;&nbsp;班宣诏书曰：“昔王者巡功，群后述职，不然则有存省之礼，聘眺之规。所以观<br /><br />&nbsp;&nbsp;&nbsp;&nbsp;民立政，命事考绩，上下偕通，遐迩咸被，故能功昭长世，道历远年。朕以寡暗，<br /><br />&nbsp;&nbsp;&nbsp;&nbsp;属承洪业，夤畏在位，昧于治道，夕惕惟忧，如临渊谷。惧国俗陵颓，民风凋伪，<br /><br />&nbsp;&nbsp;&nbsp;&nbsp;眚厉违和，水旱伤业。虽躬勤庶事，思弘攸宜，而机务惟殷，顾循多阙，政刑乖<br /><br />&nbsp;&nbsp;&nbsp;&nbsp;谬，未获具闻。岂诚素弗孚，使群心莫尽，纳隍之愧，在予一人。以岁时多难，<br /><br />&nbsp;&nbsp;&nbsp;&nbsp;王道未壹，卜征之礼，废而未修，眷被氓庶，无忘钦恤。今使兼散骑常侍渝等申<br /><br />&nbsp;&nbsp;&nbsp;&nbsp;令四方，周行郡邑，亲见刺史二千石官长，申述至诚，广询治要，观察吏政，访<br /><br />&nbsp;&nbsp;&nbsp;&nbsp;求民隐，旌举操行，存问所疾。礼俗得失，一依周典，每各为书，还具条奏，俾<br /><br />&nbsp;&nbsp;&nbsp;&nbsp;朕昭然，若亲览焉。大夫君子，其各悉心敬事，无惰乃力。其有咨谋远图，谨言<br /><br />&nbsp;&nbsp;&nbsp;&nbsp;中诚，陈之使者，无或隐遗。方将敬纳良规，以补其阙。勉哉勖之，称朕意焉。”<br /><br />&nbsp;&nbsp;&nbsp;&nbsp;松之反使，奏曰：“臣闻天道以下济光明，君德以广运为极。古先哲后，因<br /><br />&nbsp;&nbsp;&nbsp;&nbsp;心溥被，是以文思在躬，则时雍自洽，礼行江汉，而美化斯远。故能垂大哉之休<br /><br />&nbsp;&nbsp;&nbsp;&nbsp;咏，廓造周之盛则。伏惟陛下神睿玄通，道契旷代，冕旒华堂，垂心八表。咨敬<br /><br />&nbsp;&nbsp;&nbsp;&nbsp;敷之未纯，虑明扬之靡畅。清问下民，哀此鳏寡，涣焉大号，周爰四达。远猷形<br /><br />&nbsp;&nbsp;&nbsp;&nbsp;于《雅》、《诰》，惠训播乎遐陬。是故率土仰咏，重译咸说，莫不讴吟踊跃，<br /><br />&nbsp;&nbsp;&nbsp;&nbsp;式铭皇风。或有扶老携幼，称欢路左，诚由亭毒既流，故忘其自至，千载一时，<br /><br />&nbsp;&nbsp;&nbsp;&nbsp;于是乎在。臣谬蒙铨任，忝厕显列，猥以短乏，思纯八表，无以宣畅圣旨，肃明<br /><br />&nbsp;&nbsp;&nbsp;&nbsp;风化，黜陟无序，搜扬寡闻，惭惧屏营，不知所措。奉二十四条，谨随事为牒。<br /><br />&nbsp;&nbsp;&nbsp;&nbsp;伏见癸卯诏书，礼俗得失，一依周典，每各为书，还具条奏。谨依事为书以系之<br /><br />&nbsp;&nbsp;&nbsp;&nbsp;后。”松之甚得奉使之议，论者美之。<br /><br />&nbsp;&nbsp;&nbsp;&nbsp;转中书侍郎、司冀二州大中正。上使注陈寿《三国志》，松之鸠集传记，增<br /><br />&nbsp;&nbsp;&nbsp;&nbsp;广异闻，既成奏上。上善之，曰：“此为不朽矣！”出为永嘉太守，勤恤百姓，<br /><br />&nbsp;&nbsp;&nbsp;&nbsp;吏民便之。入补通直为常侍，复领二州大中正。寻出为南琅邪太守。十四年致仕，<br /><br />&nbsp;&nbsp;&nbsp;&nbsp;拜中散大夫，寻领国子博士。进太中大夫，博士如故。续何承天国史，未及撰述，<br /><br />&nbsp;&nbsp;&nbsp;&nbsp;二十八年，卒，时年八十。子S，南中郎参军。松之所著文论及《晋纪》，S注<br /><br />&nbsp;&nbsp;&nbsp;&nbsp;司马迁《史记》，并行于世。<br /><br />&nbsp;&nbsp;&nbsp;&nbsp;何承天，东海郯人也。从祖伦，晋右卫将军。承天五岁失父，母徐氏，广之<br /><br />&nbsp;&nbsp;&nbsp;&nbsp;姊也，聪明博学，故承天幼渐训议，儒史百家，莫不该览。叔父[为益阳令，<br /><br />&nbsp;&nbsp;&nbsp;&nbsp;随[之官。<br /><br />&nbsp;&nbsp;&nbsp;&nbsp;隆安四年，南蛮校尉桓伟命为参军。时殷仲堪、桓玄等互举兵以向朝廷，承<br /><br />&nbsp;&nbsp;&nbsp;&nbsp;天惧祸难未已，解职还益阳。义旗初，长沙公陶延寿以为其辅国府参军，遣通敬<br /><br />&nbsp;&nbsp;&nbsp;&nbsp;于高祖，因除浏阳令，寻去职还都。抚军将军刘毅镇姑孰，版为行参军。毅尝出<br /><br />&nbsp;&nbsp;&nbsp;&nbsp;行，而鄢陵县史陈满射鸟，箭误中直帅，虽不伤人，处法弃市。承天议曰：“狱<br /><br />&nbsp;&nbsp;&nbsp;&nbsp;贵情断，疑则从轻。昔惊汉文帝乘舆马者，张释之劾以犯跸，罪止罚金。何者？<br /><br />&nbsp;&nbsp;&nbsp;&nbsp;明其无心于惊马也。故不以乘舆之重，加以异制。今满意在射鸟，非有心于中人。<br /><br />&nbsp;&nbsp;&nbsp;&nbsp;按律过误伤人，三岁刑，况不伤乎？微罚可也。”出补宛陵令。赵次宁蛮校<br /><br />&nbsp;&nbsp;&nbsp;&nbsp;尉、寻阳太守，请为司马。寻去职。<br /><br />&nbsp;&nbsp;&nbsp;&nbsp;高祖以为太尉行参军。高祖讨刘毅，留诸葛长民为监军。长民密怀异志，刘<br /><br />&nbsp;&nbsp;&nbsp;&nbsp;穆之屏人问承天曰：“公今行济否云何？”承天曰：“不忧西不时，别有一虑尔。<br /><br />&nbsp;&nbsp;&nbsp;&nbsp;公昔年自左里还入石头，甚脱尔，今还，宜加重复。”穆之曰：“非君不闻此言。<br /><br />&nbsp;&nbsp;&nbsp;&nbsp;顷日愿丹徒刘郎，恐不复可得也。”除太学博士。义熙十一年，为世子征虏参军，<br /><br />&nbsp;&nbsp;&nbsp;&nbsp;转西中郎中军参军，钱唐令。高祖在寿阳，宋台建，召为尚书祠部郎，与傅亮共<br /><br />&nbsp;&nbsp;&nbsp;&nbsp;撰朝仪。永初末，补南台治书侍御史。<br /><br />&nbsp;&nbsp;&nbsp;&nbsp;谢晦镇江陵，请为南蛮长史。时有尹嘉者，家贫，母熊自以身贴钱，为嘉偿<br /><br />&nbsp;&nbsp;&nbsp;&nbsp;责。坐不孝当死。承天议曰：“被府宣令，普议尹嘉大辟事，称法吏葛滕签，母<br /><br />&nbsp;&nbsp;&nbsp;&nbsp;告子不孝，欲杀者许之。法云，谓违犯教令，敬恭有亏，父母欲杀，皆许之。其<br /><br />&nbsp;&nbsp;&nbsp;&nbsp;所告惟取信于所求而许之。谨寻事原心，嘉母辞自求质钱，为子还责。嘉虽亏犯<br /><br />&nbsp;&nbsp;&nbsp;&nbsp;教义，而熊无请杀之辞。熊求所以生之而今杀之，非随所求之谓。始以不孝为劾，<br /><br />&nbsp;&nbsp;&nbsp;&nbsp;终于和卖结刑，倚旁两端，母子俱罪，滕签法文，为非其条。嘉所存者大，理在<br /><br />&nbsp;&nbsp;&nbsp;&nbsp;难申，但明教爰发，矜其愚蔽。夫明德慎罚，文王所以恤下；议狱缓死，《中孚》<br /><br />&nbsp;&nbsp;&nbsp;&nbsp;所以垂化。言情则母为子隐，语敬则礼所不及。今舍乞宥之评，依请杀之条，责<br /><br />&nbsp;&nbsp;&nbsp;&nbsp;敬恭之节，于饥寒之隶，诚非罚疑从轻，宁失有罪之谓也。愚以谓降嘉之死，以<br /><br />&nbsp;&nbsp;&nbsp;&nbsp;普春泽之恩；赦熊之愆，以明子隐之宜。则蒲亭虽陋，可比德于盛明；豚鱼微物，<br /><br />&nbsp;&nbsp;&nbsp;&nbsp;不独遗于今化。”事未判，值赦，并免。<br /><br />&nbsp;&nbsp;&nbsp;&nbsp;晦进号卫将军，转咨议参军，领记室。元嘉三年，晦将见讨，其弟黄门郎<br /><br />&nbsp;&nbsp;&nbsp;&nbsp;爵密信报之，晦问承天曰：“若果尔，卿令我云何？”承天曰：“以王者之重，<br /><br />&nbsp;&nbsp;&nbsp;&nbsp;举天下以攻一州，大小既殊，逆顺又异，境外求全，上计也。其次，以腹心领兵<br /><br />&nbsp;&nbsp;&nbsp;&nbsp;戍于义阳，将军率众于夏口一战，若败，即趋义阳以出北境，其次也。”晦良久<br /><br />&nbsp;&nbsp;&nbsp;&nbsp;曰：“荆楚用武之国，兵力有余，且当决战，走不晚也。”使承天造立表檄。晦<br /><br />&nbsp;&nbsp;&nbsp;&nbsp;以湘州刺史张邵必不同己，欲遣千人袭之；承天以为邵意趋未可知，不宜便讨。<br /><br />&nbsp;&nbsp;&nbsp;&nbsp;时邵兄茂度为益州，与晦素善，故晦止不遣兵。前益州刺史萧摹之、前巴西太守<br /><br />&nbsp;&nbsp;&nbsp;&nbsp;刘道产去职还江陵，晦将杀之，承天尽力营救，皆得全免。晦既下，承天留府不<br /><br />&nbsp;&nbsp;&nbsp;&nbsp;从。及到彦之至马头，承天自诣归罪，彦之以其有诚，宥之，使行南蛮府事。<br /><br />&nbsp;&nbsp;&nbsp;&nbsp;七年，彦之北伐，请为右军录事。及彦之败退，承天以才非军旅，得免刑责。<br /><br />&nbsp;&nbsp;&nbsp;&nbsp;以补尚书殿中郎，兼左丞。吴兴余杭民薄道举为劫。制同籍期亲补兵。道举从弟<br /><br />&nbsp;&nbsp;&nbsp;&nbsp;代公、道生等并为大功亲，非应在补谪之例，法以代公等母存为期亲，则子宜随<br /><br />&nbsp;&nbsp;&nbsp;&nbsp;母补兵。承天议曰：“寻劫制，同籍期亲补兵，大功不在此例。妇人三从，既嫁<br /><br />&nbsp;&nbsp;&nbsp;&nbsp;从夫，夫死从子。今道举为劫，若其叔尚存，制应补谪，妻子营居，固其宜也。<br /><br />&nbsp;&nbsp;&nbsp;&nbsp;但为劫之时，叔父已没，代公、道生并是从弟，大功之亲，不合补谪。今若以叔<br /><br />&nbsp;&nbsp;&nbsp;&nbsp;母为期亲，令代公随母补兵，既违大功不谪之制，又失妇人三从之道。由于主者<br /><br />&nbsp;&nbsp;&nbsp;&nbsp;守期亲之文，不辨男女之异，远嫌畏负，以生此疑，惧非圣朝恤刑之旨。谓代公<br /><br />&nbsp;&nbsp;&nbsp;&nbsp;等母子并宜见原。”故司徒掾孔邈奏事未御，邈已丧殡，议者谓不宜仍用邈名，<br /><br />&nbsp;&nbsp;&nbsp;&nbsp;更以见官奏之。承天又议曰：“既没之名不合奏者，非有它义，正嫌于近不祥耳。<br /><br />&nbsp;&nbsp;&nbsp;&nbsp;奏事一却，动经岁时，盛明之世，事从简易，曲嫌细忌，皆应荡除。”<br /><br />&nbsp;&nbsp;&nbsp;&nbsp;承天为性刚愎，不能屈意朝右，颇以所长侮同列，不为仆射殷景仁所平，出<br /><br />&nbsp;&nbsp;&nbsp;&nbsp;为衡阳内史。昔在西与士人多不协，在郡又不公清，为州司所纠，被收系狱，值<br /><br />&nbsp;&nbsp;&nbsp;&nbsp;赦免。十六年，除著作佐郎，撰国史。承天年已老，而诸佐郎并名家年少，颍川<br /><br />&nbsp;&nbsp;&nbsp;&nbsp;荀伯子嘲之，常呼为奶母。承天曰：“卿当云凤凰将九子，奶母何言邪！”寻转<br /><br />&nbsp;&nbsp;&nbsp;&nbsp;太子率更令，著作如故。<br /><br />&nbsp;&nbsp;&nbsp;&nbsp;时丹阳丁况等久丧不葬，承天议曰：“礼所云还葬，当谓荒俭一时，故许其<br /><br />&nbsp;&nbsp;&nbsp;&nbsp;称财而不求备。丁况三家，数年中，葬辄无棺榇，实由浅情薄恩，同于禽兽者耳。<br /><br />&nbsp;&nbsp;&nbsp;&nbsp;窃以为丁宝等同伍积年，未尝劝之以义，绳之以法。十六年冬，既无新科，又未<br /><br />&nbsp;&nbsp;&nbsp;&nbsp;申明旧制，有何严切，H然相纠。或由邻曲分争，以兴此言。如闻在东诸处，此<br /><br />&nbsp;&nbsp;&nbsp;&nbsp;例既多，江西淮北尤为不少。若但谪此三人，殆无整肃。开其一端，则互相恐动，<br /><br />&nbsp;&nbsp;&nbsp;&nbsp;里伍县司，竞为奸利。财赂既逞，狱讼必繁，惧亏圣明烹鲜之美。臣愚谓况等三<br /><br />&nbsp;&nbsp;&nbsp;&nbsp;家，且可勿问，因此附定制旨，若民人葬不如法，同伍当即纠言，三年除服之后，<br /><br />&nbsp;&nbsp;&nbsp;&nbsp;不得追相告列，于事为宜。”<br /><br />&nbsp;&nbsp;&nbsp;&nbsp;十九年，立国子学，以本官领国子博士。皇太子讲《孝经》，承天与中庶子<br /><br />&nbsp;&nbsp;&nbsp;&nbsp;颜延之同为执经。顷之，迁御史中丞。时索虏侵边，太祖访群臣威戎御远之略，<br /><br />&nbsp;&nbsp;&nbsp;&nbsp;承天上表曰：<br /><br />&nbsp;&nbsp;&nbsp;&nbsp;伏见北藩上事，虏犯青、兖，天慈降鉴，矜此黎元，博逮群策，经纶戎政，<br /><br />&nbsp;&nbsp;&nbsp;&nbsp;臣以愚陋，预闻访及。窃寻猃狁告难，爰自上古，有周之盛，南仲出车，汉氏方<br /><br />&nbsp;&nbsp;&nbsp;&nbsp;隆，卫、霍宣力。虽饮马瀚海，扬炱盍，事难役繁，天下骚动，委兴负海，赀<br /><br />&nbsp;&nbsp;&nbsp;&nbsp;及舟车。凶狡倔强，未肯受弱，得失报复，裁不相补。宣帝末年，值其乖乱，推<br /><br />&nbsp;&nbsp;&nbsp;&nbsp;亡固存，始获稽服。自晋丧中原，戎狄侵扰，百余年间，未暇以北虏为念。大宋<br /><br />&nbsp;&nbsp;&nbsp;&nbsp;启祚，两耀灵武，而怀德畏威，用自款纳。陛下临御以来，羁縻遵养，十余年中，<br /><br />&nbsp;&nbsp;&nbsp;&nbsp;贡译不绝。去岁三王出镇，思振远图，兽心易骇，遂生猜惧，背违信约，深构携<br /><br />&nbsp;&nbsp;&nbsp;&nbsp;隙。贪祸恣毒，无因自反，恐烽燧之警，必自此始。臣素庸懦，才不经武，率其<br /><br />&nbsp;&nbsp;&nbsp;&nbsp;管窥，谨撰《安边论》。意及浅末，惧无可采。若得询之朝列，辨核同异，庶或<br /><br />&nbsp;&nbsp;&nbsp;&nbsp;开引群虑，研尽众谋，短长毕陈，当否可见。其论曰：<br /><br />&nbsp;&nbsp;&nbsp;&nbsp;汉世言备匈奴之策，不过二科，武夫尽征伐之谋，儒生讲和亲之约，课其所<br /><br />&nbsp;&nbsp;&nbsp;&nbsp;言，互有远志。加塞漠之外，胡敌掣肘，必未能摧锋引日，规自开张。当由往年<br /><br />&nbsp;&nbsp;&nbsp;&nbsp;冀土之民，附化者众，二州临境，三王出藩，经略既张，宏图将举，士女延望，<br /><br />&nbsp;&nbsp;&nbsp;&nbsp;华、夷慕义。故昧于小利，且自矜侈，外示余力，内坚伪众。今若务存遵养，许<br /><br />&nbsp;&nbsp;&nbsp;&nbsp;其自新，虽未可羁致北阙，犹足镇静边境。然和亲事重，当尽庙算，诚非愚短，<br /><br />&nbsp;&nbsp;&nbsp;&nbsp;所能究言。若追踪卫、霍瀚海之志，时事不等，致功亦殊。寇虽习战未久，又全<br /><br />&nbsp;&nbsp;&nbsp;&nbsp;据燕、赵，跨带秦、魏，山河之险，终古如一。自非大田淮、泗，内实青、徐，<br /><br />&nbsp;&nbsp;&nbsp;&nbsp;使民有赢储，野有积谷，然后分命方、召，总率虎旅，精卒十万，使一举荡夷，<br /><br />&nbsp;&nbsp;&nbsp;&nbsp;则不足稍勤王师，以劳天下。何以言之？今遗黎习乱，志在偷安，非皆耻为左衽，<br /><br />&nbsp;&nbsp;&nbsp;&nbsp;远慕冠冕，徒以残害剥辱，视息无寄，故H负归国，先后相寻。虏既不能校胜<br /><br />&nbsp;&nbsp;&nbsp;&nbsp;循理，攻城略地，而轻兵掩袭，急在驱残，是其所以速怨召祸，灭亡之日。今若<br /><br />&nbsp;&nbsp;&nbsp;&nbsp;遣军追讨，报其侵暴，大翦幽、冀，屠城破邑，则圣朝爱育黎元，方济之以道。<br /><br />&nbsp;&nbsp;&nbsp;&nbsp;若但欲抚其归附，伐罪吊民，则骏马奔走，不肯来征，徒兴巨费，无损于彼。复<br /><br />&nbsp;&nbsp;&nbsp;&nbsp;奇兵深入，杀敌破军，苟陵患未尽，则困兽思斗，报复之役，将遂无已。斯秦、<br /><br />&nbsp;&nbsp;&nbsp;&nbsp;汉之末策，轮台之所悔也。<br /><br />&nbsp;&nbsp;&nbsp;&nbsp;安边固守，于计为长。臣以安边之计，备在史策，李牧言其端，严尤申其要，<br /><br />&nbsp;&nbsp;&nbsp;&nbsp;大略举矣。曹、孙之霸，才均智敌，江、淮之间，不居各数百里。魏舍合肥，退<br /><br />&nbsp;&nbsp;&nbsp;&nbsp;保新城，江陵移民南澹濡须之戍，家停羡溪。及表陵之屯，民夷散杂，晋宣王<br /><br />&nbsp;&nbsp;&nbsp;&nbsp;以为宜从江南以北岸，曹爽不许，果亡贾校此皆前代之殷鉴也。何者？斥候<br /><br />&nbsp;&nbsp;&nbsp;&nbsp;之郊，非畜牧之地，非耕桑之邑。故坚壁清野，以俟其来，整甲缮兵，以乘其敝。<br /><br />&nbsp;&nbsp;&nbsp;&nbsp;虽时有古今，势有强弱，保民全境，不出此涂。要而归之有四：一曰移远就近；<br /><br />&nbsp;&nbsp;&nbsp;&nbsp;二曰浚复城隍；三曰纂偶车牛；四曰计丁课仗。良守疆其土田，骁帅振其风略。<br /><br />&nbsp;&nbsp;&nbsp;&nbsp;搜猎宣其号令，俎豆训其廉耻。县爵以縻之，设禁以威之。徭税有程，宽猛相济。<br /><br />&nbsp;&nbsp;&nbsp;&nbsp;比及十载，民知义方。然后简将授奇，扬旌云朔，风卷河冀，电扫嵩恒，燕弧折<br /><br />&nbsp;&nbsp;&nbsp;&nbsp;却，代马摧足，秦首斩其右臂，吴蹄绝其左肩，铭功于燕然之阿，飨徒于金微之<br /><br />&nbsp;&nbsp;&nbsp;&nbsp;曲。<br /><br />&nbsp;&nbsp;&nbsp;&nbsp;寇虽乱亡有征，昧弱易取，若天时人事，或未尽符，抑锐俟机，宜审其算。<br /><br />&nbsp;&nbsp;&nbsp;&nbsp;若边戍未增，星居布野，勤惰异教，贫富殊资，疆场之民，多怀彼此，虏在去就，<br /><br />&nbsp;&nbsp;&nbsp;&nbsp;不根本业，难可驱率，易在振荡。又狡虏之性，食肉衣皮，以驰骋为仪容，以游<br /><br />&nbsp;&nbsp;&nbsp;&nbsp;猎为南亩，非有车舆之安，宫室之卫。栉风沐雨，不以为劳；露宿草寝，维其常<br /><br />&nbsp;&nbsp;&nbsp;&nbsp;性；胜则竞利，败不羞走，彼来或骤，而此已奔疲。且今春逾济，既获其利，乘<br /><br />&nbsp;&nbsp;&nbsp;&nbsp;胜忸忄犬，未虞天诛，比及秋末，容更送死。Y骑蚁聚，轻兵鸟集，并践禾稼，<br /><br />&nbsp;&nbsp;&nbsp;&nbsp;焚k闾井，虽边将多略，未审何以御之。若盛师连屯，废农必众，驰车奔R，起<br /><br />&nbsp;&nbsp;&nbsp;&nbsp;役必迟，散金行赏，损费必大，换土客戍，怨旷必繁。孰若因民所居，并修农战，<br /><br />&nbsp;&nbsp;&nbsp;&nbsp;无动众之劳，有捍卫之实，其为利害，优劣相县也。<br /><br />&nbsp;&nbsp;&nbsp;&nbsp;一曰移远就近，以实内地。今青、兖旧民，冀州新附，在界首者二万家，此<br /><br />&nbsp;&nbsp;&nbsp;&nbsp;寇之资也。今悉可内徙，青州民移东莱、平昌、北海诸郡，泰山以南，南至下邳，<br /><br />&nbsp;&nbsp;&nbsp;&nbsp;左沭右沂，田良野沃，西阻兰陵，北扼大岘，四塞之内，其号险固。民性重迁，<br /><br />&nbsp;&nbsp;&nbsp;&nbsp;暗于图始，无虏之时，喜生咨怨。今新被钞掠，余惧未息，若晓示安危，居以乐<br /><br />&nbsp;&nbsp;&nbsp;&nbsp;土，宜其歌\就路，视迁如归。<br /><br />&nbsp;&nbsp;&nbsp;&nbsp;二曰浚复城隍，以增阻防。旧秋冬收敛，民人入保，所以警备暴客，使防卫<br /><br />&nbsp;&nbsp;&nbsp;&nbsp;有素也。古之城池，处处皆有，今虽颓毁，犹可修治。粗计户数，量其所容，新<br /><br />&nbsp;&nbsp;&nbsp;&nbsp;徙之家，悉著城内，假其经用，为之闾伍，纳稼筑场，还在一处。妇子守家，长<br /><br />&nbsp;&nbsp;&nbsp;&nbsp;吏为师，丁夫匹妇，春夏佃牧。寇至之时，一城千室，堪战之士，不下二千，其<br /><br />&nbsp;&nbsp;&nbsp;&nbsp;余羸弱，犹能登陴鼓噪。十则围之，兵家旧说，战士二千，足抗群虏三万矣。<br /><br />&nbsp;&nbsp;&nbsp;&nbsp;三曰纂偶车牛，以饰戎械。计千家之资，不下五百耦牛，为车五百两。参合<br /><br />&nbsp;&nbsp;&nbsp;&nbsp;钩连，以卫其众。设使城不可固，平行趋险，贼所不能干。既已族居，易可检括。<br /><br />&nbsp;&nbsp;&nbsp;&nbsp;号令先明，民知夙戒。有急征发，信宿可聚。<br /><br />&nbsp;&nbsp;&nbsp;&nbsp;四曰计丁课仗，勿使有阙。千家之邑，战士二千，随其便能，各自有仗，素<br /><br />&nbsp;&nbsp;&nbsp;&nbsp;所服习，铭刻由己，还保输之于库，出行请以自卫。弓干利铁，民不办得者，官<br /><br />&nbsp;&nbsp;&nbsp;&nbsp;以渐充之，数年之内，军用粗备矣。<br /><br />&nbsp;&nbsp;&nbsp;&nbsp;臣闻军国异容，施于封畿之内；兵农并修，在于疆场之表。攻守之宜，皆因<br /><br />&nbsp;&nbsp;&nbsp;&nbsp;其习，任其怯勇。山陵川陆之形，寒暑温凉之气，各由本性，易则害生。是故戍<br /><br />&nbsp;&nbsp;&nbsp;&nbsp;申作师，远屯清济，功费既重，嗟怨亦深。以臣料之，未若即用彼众之易也。管<br /><br />&nbsp;&nbsp;&nbsp;&nbsp;子治齐，寄令在民；商君为秦，设以耕战。终申威定霸，行其志业，非苟任强，<br /><br />&nbsp;&nbsp;&nbsp;&nbsp;实由有数。梁用走卒，其邦自灭；齐用技击，厥众亦离。汉、魏以来，兹制渐绝，<br /><br />&nbsp;&nbsp;&nbsp;&nbsp;搜田非复先王之礼，治兵徒逞耳目之欲，有急之日，民不知战，至乃广延赏募，<br /><br />&nbsp;&nbsp;&nbsp;&nbsp;奉以厚秩，发遽奔救，天下骚然。方伯刺史，拱手坐听，自无经略，唯望朝廷遣<br /><br />&nbsp;&nbsp;&nbsp;&nbsp;军，此皆忘战之害，不教之失也。<br /><br />&nbsp;&nbsp;&nbsp;&nbsp;今移民实内，浚治城隍，族居聚处，课其骑射，长吏简试，差品能不，甲科<br /><br />&nbsp;&nbsp;&nbsp;&nbsp;上第，渐就优别，明其勋才，表言州郡。如此则屯部有常，不迁其业。内护老弱，<br /><br />&nbsp;&nbsp;&nbsp;&nbsp;外通官涂，朋曹素定，同忧等乐，情由习亲，艺因事著，昼战见貌足相识，夜战<br /><br />&nbsp;&nbsp;&nbsp;&nbsp;闻声足相救，斯教战之一隅，先哲之遗术。论者必以古城荒毁，难可修复。今不<br /><br />&nbsp;&nbsp;&nbsp;&nbsp;谓顿便加功，整丽如旧，但欲先定民，营其闾术，墉壑存者，因而即之，其有毁<br /><br />&nbsp;&nbsp;&nbsp;&nbsp;缺，权时栅断。足以御彼轻兵，防遏游骑，假以方将，渐就只立。车牛之赋，课<br /><br />&nbsp;&nbsp;&nbsp;&nbsp;仗之宜，攻守所资，军国之要，今因民所利，导而率之。耕农之器，为府库之宝，<br /><br />&nbsp;&nbsp;&nbsp;&nbsp;田蚕之氓，兼城之用，千家总倍旅之兵，万户具全军之众，兵强而敌不戒，国富<br /><br />&nbsp;&nbsp;&nbsp;&nbsp;而民不劳，比于优复队伍，坐食廪粮者，不可同年而校矣。<br /><br />&nbsp;&nbsp;&nbsp;&nbsp;今承平未久，边令弛纵，弓竿利铁，既不都断，往岁弃甲，垂二十年，课其<br /><br />&nbsp;&nbsp;&nbsp;&nbsp;所住，理应消坏。谓宜申明旧科，严加禁塞，诸商贾往来，幢队挟藏者，皆以军<br /><br />&nbsp;&nbsp;&nbsp;&nbsp;法治之。又界上严立关候，杜废间蹊。城保之境，诸所课仗，并加雕镌，别造程<br /><br />&nbsp;&nbsp;&nbsp;&nbsp;式。若有遗镞亡刃，及私为窃盗者，皆可立验，于事为长。又钜野湖泽广大，南<br /><br />&nbsp;&nbsp;&nbsp;&nbsp;通洙、泗，北连青、齐，有旧县城，正在泽内。宜立式修复旧堵，利其埭遏，给<br /><br />&nbsp;&nbsp;&nbsp;&nbsp;轻舰百艘。寇若入境，引舰出战，左右随宜应接，据其师津，毁其航漕。此以利<br /><br />&nbsp;&nbsp;&nbsp;&nbsp;制车，运我所长，亦微彻敌之要也。<br /><br />&nbsp;&nbsp;&nbsp;&nbsp;承天素好弈棋，颇用废事。太祖赐以局子，承天奉表陈谢，上答：“局子之<br /><br />&nbsp;&nbsp;&nbsp;&nbsp;赐，何必非张武之金邪！”承天又能弹筝，上又赐银装筝一面。承天与尚书左丞<br /><br />&nbsp;&nbsp;&nbsp;&nbsp;谢元素不相善，二人竞伺二台之违，累相纠奏。太尉江夏王义恭岁给资费钱三千<br /><br />&nbsp;&nbsp;&nbsp;&nbsp;万，布五万匹，米七万斛。义恭素奢侈，用常不充，二十一年，逆就尚书换明年<br /><br />&nbsp;&nbsp;&nbsp;&nbsp;资费。而旧制出钱二十万，布五百匹以上，并应奏闻，元辄命议以钱二百万给太<br /><br />&nbsp;&nbsp;&nbsp;&nbsp;尉。事发觉，元乃使令史取仆射孟命。元时新除太尉咨议参军，未拜，为承天<br /><br />&nbsp;&nbsp;&nbsp;&nbsp;所纠。上大怒，遣元长归田里，禁锢终身。元时又举承天卖茭四百七十束与官属，<br /><br />&nbsp;&nbsp;&nbsp;&nbsp;求贵价。承天坐白衣领职。元字有宗，陈郡阳夏人，临川内史灵运从祖弟也。以<br /><br />&nbsp;&nbsp;&nbsp;&nbsp;才学见知，卒于禁锢。<br /><br />&nbsp;&nbsp;&nbsp;&nbsp;二十四年，承天迁廷尉，未拜，上欲以为吏部，已受密旨，承天宣漏之，坐<br /><br />&nbsp;&nbsp;&nbsp;&nbsp;免官。卒于家，年七十八。先是，《礼论》有八百卷，承天删减并合，以类相从，<br /><br />&nbsp;&nbsp;&nbsp;&nbsp;凡为三百卷，并《前传》、《杂语》、《纂文》、论并传于世。又改定《元嘉历》<br /><br />&nbsp;&nbsp;&nbsp;&nbsp;，语在《律历志》。<br /><br />&nbsp;&nbsp;&nbsp;&nbsp;史臣曰：治边之术，前世言之详矣。夫戎夷狡黠，飘迅难虞，必宜完其障塞，<br /><br />&nbsp;&nbsp;&nbsp;&nbsp;谨其烽柝，使来径可防，去涂易梗，然后乃能禁暴止奸，养威攘寇。汉世案秦旧<br /><br />&nbsp;&nbsp;&nbsp;&nbsp;迹，严塞以限外夷，吴、魏交战，亦以江、淮为疆场，莫不先凭地险，却保民和，<br /><br />&nbsp;&nbsp;&nbsp;&nbsp;且守且耕，伺隙乘衅。高祖受命，王略未远，虽绵河作守，而兵孤援阔，盛衰既<br /><br />&nbsp;&nbsp;&nbsp;&nbsp;兆，用启戎心。盖由王业始基，经创多阙，先内后外，以至于此乎。自兹以降，<br /><br />&nbsp;&nbsp;&nbsp;&nbsp;分青置境，无围守之宜，阙耕战之略，恃寇不来，遂无其备。周、汉二策，在宋<br /><br />&nbsp;&nbsp;&nbsp;&nbsp;顿亡，遂致胡马横行，曾无藩落之固，使士民R苍天，厚地，系虏俘囚，而无<br /><br />&nbsp;&nbsp;&nbsp;&nbsp;所控告，哀哉！承天《安边论》，博而笃矣，载之云尔。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883390);">加入书签</a><a
                        href="883375.html">上一页</a>&larr;<a href="index.html">返回列表</a>&rarr;<a
                            href="883435.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883375.html"; var next_page = "883435.html"; var index_page = "index.html"; var sortid = "9"; var article_id = "13928"; var chapter_id = "883390"; var articlename = "宋书"; var chaptername = " 卷六十四 列传第二十四"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>