<!DOCTYPE html>
<html>
<head>
<meta charset="gbk" />
<title>宋书- 卷二十六 志第十六-在线阅读-哈西文学网</title>
<meta name="keywords" content="沈约，宋书， 卷二十六 志第十六全文， 卷二十六 志第十六在线阅读 哈西文学网" />
<meta name="description" content="哈西文学网提供沈约的宋书  卷二十六 志第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882671.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882671.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 志第十六</h1>
            <div class="link xb">
                <a href="882648.html">上一页</a>&larr;<a href="index.html">返回列表</a>&rarr;<a
                    href="882685.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文四<br /><br />&nbsp;&nbsp;&nbsp;&nbsp;宋武帝永初元年十月辛丑，荧惑犯进贤。占曰：“进贤官诛。”十一月乙卯，<br /><br />&nbsp;&nbsp;&nbsp;&nbsp;荧惑犯填星于角。占曰：“为丧，大人恶之。”一曰：“兵起。”十二月庚子，<br /><br />&nbsp;&nbsp;&nbsp;&nbsp;月犯荧惑于亢。占曰：“为内乱。”一曰：“贵人忧。角为天门，亢为朝廷。”<br /><br />&nbsp;&nbsp;&nbsp;&nbsp;三年五月，宫车晏驾。七月，太傅长沙景王道怜薨。索头攻略青、司、兖三州。<br /><br />&nbsp;&nbsp;&nbsp;&nbsp;于是禁兵大出，是后司徒徐羡之、尚书令傅亮、领军谢晦等废少帝，内乱之应。<br /><br />&nbsp;&nbsp;&nbsp;&nbsp;永初元年十二月甲辰，月犯南斗。占曰：“大臣忧。”三年七月，长沙王薨。<br /><br />&nbsp;&nbsp;&nbsp;&nbsp;索虏寇青、司二州，大军出救。<br /><br />&nbsp;&nbsp;&nbsp;&nbsp;永初二年六月甲申，太白昼见。占：“为兵丧，为臣强。”三年五月，宫车<br /><br />&nbsp;&nbsp;&nbsp;&nbsp;晏驾。寻遣兵出救青、司。其后徐羡之等秉权，臣强之应也。永初二年六月乙酉，<br /><br />&nbsp;&nbsp;&nbsp;&nbsp;荧惑犯氐。乙巳，犯房。占曰：“氐为宿宫，房为明堂，人主有忧。房又为将相，<br /><br />&nbsp;&nbsp;&nbsp;&nbsp;将相有忧。氐、房又兖、豫分。”三年五月，宫车晏驾。七月，长沙王薨，王领<br /><br />&nbsp;&nbsp;&nbsp;&nbsp;兖州也。景平元年，庐陵王义真废，王领豫州也。永初二年十月，太白犯填星于<br /><br />&nbsp;&nbsp;&nbsp;&nbsp;亢。亢，兖州分，又为郑。占曰：“大星有大兵，金土合为内兵。”三年，索头<br /><br />&nbsp;&nbsp;&nbsp;&nbsp;攻略青、冀、兖三州，禁兵大出，兖州失守，虎牢没。<br /><br />&nbsp;&nbsp;&nbsp;&nbsp;永初三年正月丁卯，月犯南斗，占同元年。一曰：“女主当之。”二月辛卯，<br /><br />&nbsp;&nbsp;&nbsp;&nbsp;有星孛于虚危，向河津，扫河鼓。占曰：“为兵丧。”五月，宫车晏驾。明年，<br /><br />&nbsp;&nbsp;&nbsp;&nbsp;遣军救青、司。二月，太后萧氏崩。永初三年二月壬辰，填星犯亢。占曰：“诸<br /><br />&nbsp;&nbsp;&nbsp;&nbsp;侯有失国者，民多流亡。”一曰：“廷臣为乱。亢，兖州分，又为郑。”其年，<br /><br />&nbsp;&nbsp;&nbsp;&nbsp;索头攻围司、兖，兖州刺史徐琰委守奔败，司州刺史毛德祖距守陷没，缘河吏民，<br /><br />&nbsp;&nbsp;&nbsp;&nbsp;多被侵略。永初三年三月壬戌，月犯南斗，占同正月。五月丙午，犯轩辕。占曰：<br /><br />&nbsp;&nbsp;&nbsp;&nbsp;“女主当之。”六月辛巳，月犯房。占曰：“将相有忧，豫州有灾。”癸巳，犯<br /><br />&nbsp;&nbsp;&nbsp;&nbsp;岁星于昴。占曰：“赵、魏兵饥。”其年，虏攻略青、兖、司三州。庐陵王义真<br /><br />&nbsp;&nbsp;&nbsp;&nbsp;废，王领豫州也。二月，太后萧氏崩。元嘉三年，司徒徐羡之等伏诛。永初三年<br /><br />&nbsp;&nbsp;&nbsp;&nbsp;九月癸卯，荧惑经太微犯左执法。己未，犯右执法，占悉同上。十月癸酉，太白<br /><br />&nbsp;&nbsp;&nbsp;&nbsp;犯南斗。占曰：“国有兵事，大臣有反者。”辛巳，荧惑犯进贤。占曰：“进贤<br /><br />&nbsp;&nbsp;&nbsp;&nbsp;官诛。”明年，师出救青、司。景平二年，徐羡之等废帝徙王。元嘉三年，羡之<br /><br />&nbsp;&nbsp;&nbsp;&nbsp;及傅亮、谢晦悉诛。永初三年十一月戊午，有星孛于室壁。占曰：“为兵丧。”<br /><br />&nbsp;&nbsp;&nbsp;&nbsp;明年，兵救青、司。二月，太后萧氏崩。营室，内宫象也。永初三年十一月癸亥，<br /><br />&nbsp;&nbsp;&nbsp;&nbsp;月犯亢、氐。占曰：“国有忧。”十二月戊戌，荧惑犯房。房为明堂，王者恶之。<br /><br />&nbsp;&nbsp;&nbsp;&nbsp;一曰：“将相忧。”景平二年，羡之等废帝，因害之。元嘉三年，羡之等伏诛。<br /><br />&nbsp;&nbsp;&nbsp;&nbsp;少帝景平元年正月乙卯，有星孛于东壁南，白色，长二丈余，拂天苑，二十<br /><br />&nbsp;&nbsp;&nbsp;&nbsp;日灭。二月，太后萧氏崩。十月戊午，有星孛于氐北，尾长四丈，西北指，贯摄<br /><br />&nbsp;&nbsp;&nbsp;&nbsp;提，向大角，东行，日长六七尺，十余日灭。明年五月，羡之等废帝。<br /><br />&nbsp;&nbsp;&nbsp;&nbsp;文帝元嘉元年十月，荧惑犯心。元嘉三年正月甲寅夜，天东南有黑气，广一<br /><br />&nbsp;&nbsp;&nbsp;&nbsp;丈，长十余丈。元嘉六年五月，太白昼见经天。元嘉七年三月，太白犯岁星于奎。<br /><br />&nbsp;&nbsp;&nbsp;&nbsp;六月，荧惑犯东井舆鬼，入轩辕。月犯岁星。十一月癸未，西南有气，上下赤，<br /><br />&nbsp;&nbsp;&nbsp;&nbsp;中央黑，广三尺，长三十余丈，状如旌旗。十二月丙戌，有流星头如瓮，尾长二<br /><br />&nbsp;&nbsp;&nbsp;&nbsp;十余丈，大如数十斛船，赤色，有光照人面，从西行经奎北大星南过，至东壁止。<br /><br />&nbsp;&nbsp;&nbsp;&nbsp;其年，索虏寇青、司，杀刺史，掠居民。遣征南大将军檀道济讨伐，经岁乃归。<br /><br />&nbsp;&nbsp;&nbsp;&nbsp;元嘉八年四月辛未，太白昼见，在胃。五月，犯天关东井。六月庚午，荧惑<br /><br />&nbsp;&nbsp;&nbsp;&nbsp;入东井。七月壬戌夜，白虹见东方。丁丑，太白犯上将。八月癸未，太白入太微<br /><br />&nbsp;&nbsp;&nbsp;&nbsp;右掖门内，犯左执法。乙未，荧惑犯积尸。九月丙寅，流星大如斗，赤色，发太<br /><br />&nbsp;&nbsp;&nbsp;&nbsp;微西蕃，北行，未至北斗没，余光长三丈许。十月丙辰，金土相犯，在须女，月<br /><br />&nbsp;&nbsp;&nbsp;&nbsp;奄天关东井。十二月，月犯房钩钤。十年，仇池氐寇汉中，梁州失戍。<br /><br />&nbsp;&nbsp;&nbsp;&nbsp;元嘉九年正月庚午，荧惑入舆鬼。三月，月犯轩辕。四月，犯左角，岁星入<br /><br />&nbsp;&nbsp;&nbsp;&nbsp;羽林。月犯房钩钤。己丑，太白入积尸。五月，犯轩辕，月掩南斗第六星。辛酉，<br /><br />&nbsp;&nbsp;&nbsp;&nbsp;荧惑入太微右掖门，犯右执法。七月丙午，月蚀左角。八月癸未，太白犯心前星。<br /><br />&nbsp;&nbsp;&nbsp;&nbsp;乙酉，犯心明堂星。元嘉十年十月，有流星大如瓮，尾长二十余丈。元嘉十一年<br /><br />&nbsp;&nbsp;&nbsp;&nbsp;二月庚子，月犯毕，入毕口而出，因晕昴、毕，西及五车，东及参。三月丙辰，<br /><br />&nbsp;&nbsp;&nbsp;&nbsp;太白昼见，在参。闰月戊寅，太白犯五诸侯。己丑，月入东井，犯太白。于时司<br /><br />&nbsp;&nbsp;&nbsp;&nbsp;徒彭城王义康专权。<br /><br />&nbsp;&nbsp;&nbsp;&nbsp;元嘉十二年五月壬戌，月犯右执法。七月壬戌，荧惑犯积尸，奄上将。十月<br /><br />&nbsp;&nbsp;&nbsp;&nbsp;丙午，月犯右执法。十二月甲申，太白犯羽林。十七年，上将执法皆被诛。<br /><br />&nbsp;&nbsp;&nbsp;&nbsp;元嘉十三年正月庚午，月犯荧惑。二月，月犯太微东蕃第一星。十一月辛亥，<br /><br />&nbsp;&nbsp;&nbsp;&nbsp;岁星犯积尸。十二月戊子，荧惑入羽林。后年，废大将军彭城王义康及其党与；<br /><br />&nbsp;&nbsp;&nbsp;&nbsp;凡所收掩，皆羽林兵出。<br /><br />&nbsp;&nbsp;&nbsp;&nbsp;元嘉十四年正月，有星晡前昼见东北维，在井左右，黄赤色，大如橘。月犯<br /><br />&nbsp;&nbsp;&nbsp;&nbsp;东井。四月丁未，太白犯舆鬼。五月丙子，太白昼见，在太微。七月辛卯，岁星<br /><br />&nbsp;&nbsp;&nbsp;&nbsp;入轩辕。八月庚申，荧惑犯上将。九月丙戌，荧惑犯左执法。其后，皇后袁氏崩，<br /><br />&nbsp;&nbsp;&nbsp;&nbsp;丹阳尹刘湛诛，尚书仆射殷景仁薨。<br /><br />&nbsp;&nbsp;&nbsp;&nbsp;元嘉十五年四月己卯，月犯氐。十月壬戌，流星大如鸭子，出文昌，入紫宫，<br /><br />&nbsp;&nbsp;&nbsp;&nbsp;声如雷。十一月癸未，荧惑入羽林。丁未，月犯东井钺星。其后，诛丹阳尹刘湛<br /><br />&nbsp;&nbsp;&nbsp;&nbsp;等。<br /><br />&nbsp;&nbsp;&nbsp;&nbsp;元嘉十六年二月，岁星逆行犯左执法。五月丁卯，太白昼见胃、昴间。月入<br /><br />&nbsp;&nbsp;&nbsp;&nbsp;羽林，太白犯毕，岁星犯左执法。七月，月会填星。八月，太白犯轩辕。明年，<br /><br />&nbsp;&nbsp;&nbsp;&nbsp;皇后袁氏崩。荧惑犯太微西上将，太白昼见，在翼。九月，荧惑同入太微相犯。<br /><br />&nbsp;&nbsp;&nbsp;&nbsp;太白犯左执法，荧惑犯右执法。十月，岁星荧惑相犯，在亢。十一月，荧惑犯房<br /><br />&nbsp;&nbsp;&nbsp;&nbsp;北第一星。明年，大将军义康出徙豫章，诛其党与。尚书仆射、扬州刺史殷景仁<br /><br />&nbsp;&nbsp;&nbsp;&nbsp;薨。<br /><br />&nbsp;&nbsp;&nbsp;&nbsp;元嘉十九年九月，客星见北斗，渐为彗星，至天苑末灭。元嘉二十年二月二<br /><br />&nbsp;&nbsp;&nbsp;&nbsp;十四日乙未，有流星大如桃，出天津，入紫宫；须臾，有细流星或五或三相续，<br /><br />&nbsp;&nbsp;&nbsp;&nbsp;又有一大流星从紫宫出，入北斗魁；须臾，又一大流星出，贯索中，经天市垣，<br /><br />&nbsp;&nbsp;&nbsp;&nbsp;诸流星并向北行，至晓不可称数。流星占并云：“天子之使。”又曰：“庶民惟<br /><br />&nbsp;&nbsp;&nbsp;&nbsp;星。星流，民散之象。”至二十七年，索虏残破青、冀、徐、兖、南兖、豫六州，<br /><br />&nbsp;&nbsp;&nbsp;&nbsp;民死太半。<br /><br />&nbsp;&nbsp;&nbsp;&nbsp;元嘉二十二年二月，金火木合东井。四月，月犯心，太白入轩辕。七月，太<br /><br />&nbsp;&nbsp;&nbsp;&nbsp;白昼见。其冬，太子詹事范晔谋反伏诛。元嘉二十三年正月，金火相烁。其月，<br /><br />&nbsp;&nbsp;&nbsp;&nbsp;索虏寇青州，驱略民户。元嘉二十四年正月，月犯心大星。天星并西流，多细，<br /><br />&nbsp;&nbsp;&nbsp;&nbsp;大不过如鸡子，尾有长短，当有数百。至旦，日光定乃止，有入北斗紫宫者。占：<br /><br />&nbsp;&nbsp;&nbsp;&nbsp;“流星群趋所之者，兵聚其下，有大急。”又占：“众星并流，将军并举兵。随<br /><br />&nbsp;&nbsp;&nbsp;&nbsp;星所之，以应天气。”又占：“流星入紫宫，有丧，水旱不调。”又占：“流星<br /><br />&nbsp;&nbsp;&nbsp;&nbsp;入北斗，大臣有系者。”又占：“流星为民，大星大臣流，小星小民流。”四月，<br /><br />&nbsp;&nbsp;&nbsp;&nbsp;太白昼见。八月，征北大将军衡阳王义季薨；豫章民胡诞世率其宗族破郡县，杀<br /><br />&nbsp;&nbsp;&nbsp;&nbsp;太守及县令<br /><br />&nbsp;&nbsp;&nbsp;&nbsp;元嘉二十五年正月，火、水入羽林。月犯岁星，太白昼见经天。元嘉二十六<br /><br />&nbsp;&nbsp;&nbsp;&nbsp;年十月，彗星入太微。十一月，白气贯北斗。二十七年夏，太白昼见经天。九月，<br /><br />&nbsp;&nbsp;&nbsp;&nbsp;太白犯岁星。十月，荧惑入太微。元嘉二十八年五月，彗星见卷舌，入太微，逼<br /><br />&nbsp;&nbsp;&nbsp;&nbsp;帝座，犯上相，拂屏，出端门，灭翼、轸。翼、轸，荆州分。太白昼见犯哭星。<br /><br />&nbsp;&nbsp;&nbsp;&nbsp;三十年，太子巫蛊咒诅事觉，遂杀害朝臣。孝建元年，荆、江二州反，皆夷灭。<br /><br />&nbsp;&nbsp;&nbsp;&nbsp;卷舌，咒诅之象。彗之所起，是其应也。元嘉二十九年正月，太白昼见，经天。<br /><br />&nbsp;&nbsp;&nbsp;&nbsp;明年，东宫弑逆。<br /><br />&nbsp;&nbsp;&nbsp;&nbsp;孝武孝建元年二月，有流星大如月，西行。其年，豫州刺史鲁爽反诛。孝建<br /><br />&nbsp;&nbsp;&nbsp;&nbsp;元年九月壬寅，荧惑犯左执法。尚书左仆射建平王宏表解职，不许。孝建元年十<br /><br />&nbsp;&nbsp;&nbsp;&nbsp;月乙丑，荧惑犯进贤星。吏部尚书谢庄表解职，不许。<br /><br />&nbsp;&nbsp;&nbsp;&nbsp;孝建二年五月乙未，荧惑入南斗。十月甲辰，又入南斗。大明元年夏，京师<br /><br />&nbsp;&nbsp;&nbsp;&nbsp;疾疫。<br /><br />&nbsp;&nbsp;&nbsp;&nbsp;孝建三年四月戊戌，太白犯舆鬼。占曰：“民多疾。”明年夏，京邑疫疾。<br /><br />&nbsp;&nbsp;&nbsp;&nbsp;孝建三年八月甲午，太白入心。占曰：“后九年，大饥至。”大明八年，东土大<br /><br />&nbsp;&nbsp;&nbsp;&nbsp;饥，民死十二三。<br /><br />&nbsp;&nbsp;&nbsp;&nbsp;大明元年三月癸亥，太白在奎南，犯岁星。占曰：“有灭诸侯。”三年，司<br /><br />&nbsp;&nbsp;&nbsp;&nbsp;空竟陵王诞反诛。大明元年六月丙申，月在东壁，掩荧惑。占曰：“将军有忧，<br /><br />&nbsp;&nbsp;&nbsp;&nbsp;期不出三年。”至三年，司空竟陵王诞反。<br /><br />&nbsp;&nbsp;&nbsp;&nbsp;大明二年三月辛未，荧惑入东井。四月己亥，荧惑在东井犯北轩辕第二星。<br /><br />&nbsp;&nbsp;&nbsp;&nbsp;井，雍州分。其年四月，海陵王休茂为雍州刺史，五年，休茂反诛。大明二年七<br /><br />&nbsp;&nbsp;&nbsp;&nbsp;月己巳，月掩轩辕第二星。十月辛卯，月掩轩辕。十一月丙戌，月又掩轩辕。轩<br /><br />&nbsp;&nbsp;&nbsp;&nbsp;辕，女主。时民间喧言人主帷薄不修。大明二年十一月庚戌，荧惑犯房及钩钤。<br /><br />&nbsp;&nbsp;&nbsp;&nbsp;壬子，荧惑又犯钩钤。占曰：“有兵。”其年，索虏寇历下，遣羽林军讨破之。<br /><br />&nbsp;&nbsp;&nbsp;&nbsp;大明三年春正月夜，通天薄云，四方生赤气，长三四尺，乍没乍见，寻皆消<br /><br />&nbsp;&nbsp;&nbsp;&nbsp;灭。占名隧星，一曰刀星，天下有兵，战斗流血。月入太微，犯次将。占曰：<br /><br />&nbsp;&nbsp;&nbsp;&nbsp;“有反臣死，将诛。”三月，月在房，犯钩钤，因蚀。占曰：“人主恶之，将军<br /><br />&nbsp;&nbsp;&nbsp;&nbsp;死。”三月，土守牵牛。占曰：“大人忧疾，兵起，大赦，奸臣贼子谋欲杀主。”<br /><br />&nbsp;&nbsp;&nbsp;&nbsp;四月，犯五诸侯。占曰：“诸侯诛。”金、水合西方。占曰：“兵起。”五月，<br /><br />&nbsp;&nbsp;&nbsp;&nbsp;岁星犯东井钺。占曰：“斧钺用，大臣诛。”六月，月入南斗。占曰：“大臣大<br /><br />&nbsp;&nbsp;&nbsp;&nbsp;将军诛。”南兖州刺史竟陵王诞寻据广陵反，遣车骑大将军沈庆之领羽林劲兵及<br /><br />&nbsp;&nbsp;&nbsp;&nbsp;豫州刺史宗悫、徐州刺史刘道隆众军攻战。及屠城，城内男女道俗，枭斩靡遗。<br /><br />&nbsp;&nbsp;&nbsp;&nbsp;将军宗越偏用虐刑，先刳肠决眼，或笞面鞭腹，苦酒灌创，然后方加以刀锯。大<br /><br />&nbsp;&nbsp;&nbsp;&nbsp;兵之应也。八月，月犯太白，太白犯房。占曰：“人君有忧，天子恶之。”荧惑<br /><br />&nbsp;&nbsp;&nbsp;&nbsp;守毕。占曰：“万民饥，有大兵。”九月，太白犯南斗。占曰：“大臣有反者。”<br /><br />&nbsp;&nbsp;&nbsp;&nbsp;九月，月在胃而蚀，既，又于昴犯荧惑。占曰：“兵起，女主当之，人主恶之。”<br /><br />&nbsp;&nbsp;&nbsp;&nbsp;一曰：“女主忧，国王死，民饥。”十月，太白犯哭星。占曰：“人主有哭泣之<br /><br />&nbsp;&nbsp;&nbsp;&nbsp;声。”自后六宫多丧，公主薨亡，天子举哀相系。岁大旱，民饥。<br /><br />&nbsp;&nbsp;&nbsp;&nbsp;大明四年正月，月奄氐。占曰：“大将死。”又犯房北第二星。占曰：“有<br /><br />&nbsp;&nbsp;&nbsp;&nbsp;乱臣谋其主。”二月，有赤气，长一尺余，在太白帝坐北。占曰：“兵起，臣欲<br /><br />&nbsp;&nbsp;&nbsp;&nbsp;谋其君。”五月，月入太微。占曰：“有反臣，大臣死。”六月，太白犯井钺。<br /><br />&nbsp;&nbsp;&nbsp;&nbsp;占曰：“兵起，斧钺用，大臣诛。”月犯心前星。占曰：“有乱臣，太子恶之。”<br /><br />&nbsp;&nbsp;&nbsp;&nbsp;月入南斗魁中。占曰：“大人忧，女主恶之。”七月，岁星犯积尸。占曰：“大<br /><br />&nbsp;&nbsp;&nbsp;&nbsp;臣诛。”十二月，月犯心中央大星。占曰：“大人忧。”十二月，通天有云，西<br /><br />&nbsp;&nbsp;&nbsp;&nbsp;及东北并生，合八所，并长四尺，乍没乍见，寻消尽。占曰：“天下有兵。”十<br /><br />&nbsp;&nbsp;&nbsp;&nbsp;二月，月犯箕东北星，女主恶之。明年，雍州刺史海陵王休茂反。太白犯东井，<br /><br />&nbsp;&nbsp;&nbsp;&nbsp;雍州兵乱之应也。<br /><br />&nbsp;&nbsp;&nbsp;&nbsp;大明五年正月，岁星犯舆鬼积尸。占曰：“大臣诛，主有忧，财宝散。”月<br /><br />&nbsp;&nbsp;&nbsp;&nbsp;入南斗魁中。占曰：“大人忧，天下有兵。”火、土同在须女。占曰：“女主恶<br /><br />&nbsp;&nbsp;&nbsp;&nbsp;之。”三月，月掩轩辕。占曰：“女主恶之。”有流星数千万，或长或短，或大<br /><br />&nbsp;&nbsp;&nbsp;&nbsp;或小，并西行，至晓而止。占曰：“人君恶之，民流亡。”四月，太白犯东井北<br /><br />&nbsp;&nbsp;&nbsp;&nbsp;辕。占曰：“大臣为乱，斧钺用。”太白犯舆鬼。占曰：“大臣诛，斧钺用，人<br /><br />&nbsp;&nbsp;&nbsp;&nbsp;主忧。”六月，有流星白色，大如瓯，出王良，西南行，没天市中，尾长数十丈，<br /><br />&nbsp;&nbsp;&nbsp;&nbsp;没后余光良久。占曰：“天下乱。”八月，荧惑入东井。占曰：“大臣当之。”<br /><br />&nbsp;&nbsp;&nbsp;&nbsp;十月，岁星犯太微上将星。太白入亢，犯南第二星。占曰：“上将有忧，辅臣有<br /><br />&nbsp;&nbsp;&nbsp;&nbsp;诛者，人君恶之。”十月，太白入氐中，荧惑入井中。占曰：“王者亡地，大赦，<br /><br />&nbsp;&nbsp;&nbsp;&nbsp;兵起，为饥。”月入太微，掩西蕃上将，犯岁星。占曰：“有反臣死。”大星大<br /><br />&nbsp;&nbsp;&nbsp;&nbsp;如斗，出柳北行，尾十余丈，入紫宫没，尾后余光良久乃灭。占曰：“天下凶，<br /><br />&nbsp;&nbsp;&nbsp;&nbsp;有兵丧，天下恶之。”十一月，月掩心前星，又犯大星。占曰：“大人忧，兵起，<br /><br />&nbsp;&nbsp;&nbsp;&nbsp;大旱。”十二月，太白犯西建中央星。占曰：“大臣相谮。”月犯左角。占曰：<br /><br />&nbsp;&nbsp;&nbsp;&nbsp;“天子恶之。”后三年，孝武帝、文穆皇后相系崩；嗣主即位一年，诛灭宰辅将<br /><br />&nbsp;&nbsp;&nbsp;&nbsp;相，虐戮朝臣，祸及宗室，因自受害。<br /><br />&nbsp;&nbsp;&nbsp;&nbsp;大明六年正月，月在张，犯岁星。占曰：“民饥流亡。”月犯心后星。占曰：<br /><br />&nbsp;&nbsp;&nbsp;&nbsp;“庶子恶之。”二月，月掩左角。占曰：“天子恶之。”三月，荧惑入舆鬼。占<br /><br />&nbsp;&nbsp;&nbsp;&nbsp;曰：“有兵，大臣诛，天下多疾疫。”五月，月在张，又入太微，犯荧惑。占曰：<br /><br />&nbsp;&nbsp;&nbsp;&nbsp;“国主不安，女主忧。”火犯木在翼。占曰：“为饥，为旱，近臣大臣谋主。”<br /><br />&nbsp;&nbsp;&nbsp;&nbsp;有星前赤后白，大如瓯，尾长十余丈，出东壁北，西行没天市，啾啾有声。占曰：<br /><br />&nbsp;&nbsp;&nbsp;&nbsp;“其下有兵，天下乱。”月掩昴七星。占曰：“贵臣诛，天子破匈奴，胡主死。”<br /><br />&nbsp;&nbsp;&nbsp;&nbsp;岁星犯上将。占曰：“辅臣诛，上将忧。”六月，月入太微，犯右执法。占曰：<br /><br />&nbsp;&nbsp;&nbsp;&nbsp;“人主不安，天下大惊，主不吉，执法诛。”月犯心后星。占曰：“庶子恶之。”<br /><br />&nbsp;&nbsp;&nbsp;&nbsp;七月，月犯箕。占曰：“女主恶之。”八月，月入南斗魁中。占曰：“大臣诛，<br /><br />&nbsp;&nbsp;&nbsp;&nbsp;斧钺用，吴、越有忧。”明年，扬、南徐州大旱，田谷不收，民流死亡。自后三<br /><br />&nbsp;&nbsp;&nbsp;&nbsp;年，帝后仍崩，宰辅及尚书令仆诛戮，索虏主死，新安王兄弟受害，司徒豫章王<br /><br />&nbsp;&nbsp;&nbsp;&nbsp;子尚薨，羽林兵入三吴讨叛逆。<br /><br />&nbsp;&nbsp;&nbsp;&nbsp;大明七年正月夜，通天薄云，四方合有八气，苍白色，长二三丈，乍见乍没，<br /><br />&nbsp;&nbsp;&nbsp;&nbsp;名刀星。占曰：“天下有兵。”三月，月犯心后星。占曰：“庶子恶之。”四月，<br /><br />&nbsp;&nbsp;&nbsp;&nbsp;火犯金，在娄。占曰：“有丧，有兵，大战。”六月，月犯箕。占曰：“女主恶<br /><br />&nbsp;&nbsp;&nbsp;&nbsp;之。”太白入东井。占曰：“大臣当之。”太白犯东井。占曰：“大臣为乱，斧<br /><br />&nbsp;&nbsp;&nbsp;&nbsp;钺用。”七月，荧惑入东井。占曰：“兵起，大将当之。”月入南斗魁，犯第二<br /><br />&nbsp;&nbsp;&nbsp;&nbsp;星。占曰：“大人忧，吴郡当之。”太白犯舆鬼。占曰：“兵起，大将诛，人主<br /><br />&nbsp;&nbsp;&nbsp;&nbsp;忧，财帛出。”八月，月入哭星中间，太白犯轩辕少微星。占曰：“人主忧，哭<br /><br />&nbsp;&nbsp;&nbsp;&nbsp;泣之声，民饥流亡。”太白入太微。占曰：“近臣起兵，国不安。”荧惑犯鬼，<br /><br />&nbsp;&nbsp;&nbsp;&nbsp;太白犯右执法。占曰：“大臣诛。”十月，金水相犯。占曰：“天下饥。”荧惑<br /><br />&nbsp;&nbsp;&nbsp;&nbsp;守轩辕第二星。占曰：“宫中忧，有哀。”十一月，岁星入氐。占曰：“诸侯人<br /><br />&nbsp;&nbsp;&nbsp;&nbsp;君有入宫者。”十二月，月犯五车。占曰：“天库兵动。”后二年，帝后崩，大<br /><br />&nbsp;&nbsp;&nbsp;&nbsp;臣将相诛灭，皇子被害，皇太后崩，四方兵起，分遗诸军推锋外讨。<br /><br />&nbsp;&nbsp;&nbsp;&nbsp;大明八年正月，月掩舆鬼。占曰：“大臣诛。”月入南斗魁中，掩第二星。<br /><br />&nbsp;&nbsp;&nbsp;&nbsp;占曰：“大人忧，女主恶之。”二月，月犯南斗第四星，入魁中。占曰：“大人<br /><br />&nbsp;&nbsp;&nbsp;&nbsp;有忧，女主当之。豫章受灾。”四月，月入南斗魁中，犯第三星。占曰：“大人<br /><br />&nbsp;&nbsp;&nbsp;&nbsp;有忧，女主恶之。丹阳当之。”太白入东井，入太微，犯执法。占曰：“执法诛，<br /><br />&nbsp;&nbsp;&nbsp;&nbsp;近臣起兵，国不安。”六月，岁星犯氐。占曰：“岁大饥。”有流星大如五斗瓯，<br /><br />&nbsp;&nbsp;&nbsp;&nbsp;赤色有光，照见人面，尾长一丈余，从参北东行，直下经东井，过南河，没。占<br /><br />&nbsp;&nbsp;&nbsp;&nbsp;曰：“民饥，吴、越有兵。”七月，岁星入氐。十月，太白守房。占曰：“有兵，<br /><br />&nbsp;&nbsp;&nbsp;&nbsp;大丧。”月掩食房。占曰：“有丧，大饥。”此后国仍有大丧，丹阳尹颜师伯、<br /><br />&nbsp;&nbsp;&nbsp;&nbsp;豫章王子尚死。明年，昭太后崩，四方贼起，王师水陆征伐，义兴晋陵县大战，<br /><br />&nbsp;&nbsp;&nbsp;&nbsp;杀伤千计。<br /><br />&nbsp;&nbsp;&nbsp;&nbsp;前废帝永光元年正月丁酉，太白掩牵牛。牵牛，越分。其月庚申，月在虚宿，<br /><br />&nbsp;&nbsp;&nbsp;&nbsp;犯太白。虚，齐地。二月甲申，月入南斗。南斗，扬州分野，又为贵臣。三月庚<br /><br />&nbsp;&nbsp;&nbsp;&nbsp;子，月入舆鬼，犯积尸。舆鬼，主斩戮。六月庚午，荧惑入东井。东井，雍州分。<br /><br />&nbsp;&nbsp;&nbsp;&nbsp;其月壬午，有大流星，前赤后白，入紫宫。景和元年九月丁酉，荧惑入轩辕，在<br /><br />&nbsp;&nbsp;&nbsp;&nbsp;女主大星北。十月，荧惑入太微，犯西上将。十一月丁未，太白犯哭星。其月乙<br /><br />&nbsp;&nbsp;&nbsp;&nbsp;卯，月犯心，心为天王。其年，太宰江夏王义恭、尚书令柳元景、尚书仆射颜师<br /><br />&nbsp;&nbsp;&nbsp;&nbsp;伯等并诛。太尉沈庆之薨。庐陵王敬先、南平王敬猷、南安侯敬渊并赐死。废帝<br /><br />&nbsp;&nbsp;&nbsp;&nbsp;殒。明年，会稽太守寻阳王子房、广州刺史袁昙远、雍州刺史袁、青州刺史沈<br /><br />&nbsp;&nbsp;&nbsp;&nbsp;文秀并反。昭太后崩。<br /><br />&nbsp;&nbsp;&nbsp;&nbsp;明帝泰始元年十二月己巳，太白入羽林。占曰：“羽林兵动。”乙亥，白气<br /><br />&nbsp;&nbsp;&nbsp;&nbsp;入紫宫。占曰：“有丧事。”明年，羽林兵出讨。昭太后崩。<br /><br />&nbsp;&nbsp;&nbsp;&nbsp;泰始二年正月甲午，荧惑逆行在屏西南。占曰：“有兵在中。”其月丙申，<br /><br />&nbsp;&nbsp;&nbsp;&nbsp;月晕五车，通毕、昴。占曰：“女主恶之。”其月庚子，月犯舆鬼。占曰：“将<br /><br />&nbsp;&nbsp;&nbsp;&nbsp;军死。”其月甲寅，流星从五车出，至紫宫西蕃没。占曰：“有兵。”其月丙辰，<br /><br />&nbsp;&nbsp;&nbsp;&nbsp;黑气贯宿。占曰：“王侯有归骨者。”三月乙未，有流星大小西行，不可称数，<br /><br />&nbsp;&nbsp;&nbsp;&nbsp;至晓乃息。占曰：“民流之象。”四月壬午，荧惑入太微，犯右执法。月在丙子，<br /><br />&nbsp;&nbsp;&nbsp;&nbsp;岁星昼见南斗度中。占曰：“其国有军容，大败。”其月己卯，竟夜有流星百余<br /><br />&nbsp;&nbsp;&nbsp;&nbsp;西南行，一大如瓯，尾长丈余，黑色，从河鼓出。又曰：“有兵。”其月壬午，<br /><br />&nbsp;&nbsp;&nbsp;&nbsp;太白在月南并出东方，为犯。占曰：“有破军死将，王者亡地。”七月甲午，月<br /><br />&nbsp;&nbsp;&nbsp;&nbsp;犯心。心为宋地。其月丙午，月犯南斗。占曰：“大臣诛。”其月乙卯，荧惑犯<br /><br />&nbsp;&nbsp;&nbsp;&nbsp;氐。氐，兖州分野。十月辛巳，太白入氐。占曰：“春谷贵。”十一月癸巳，太<br /><br />&nbsp;&nbsp;&nbsp;&nbsp;白犯房。占曰：“牛多死。”其年，四方反叛，内兵大出，六师亲戎。昭太后崩。<br /><br />&nbsp;&nbsp;&nbsp;&nbsp;大将殷孝祖为南贼所杀。尚书右仆射蔡兴宗以荧惑犯右执法，自解，不许。九月，<br /><br />&nbsp;&nbsp;&nbsp;&nbsp;诸方反者皆平，多有归降者。后失淮北四州地，彭城、兖州并为虏所没，民流之<br /><br />&nbsp;&nbsp;&nbsp;&nbsp;验也。彭城，宋分也。是春，谷贵民饥。明年，牛多疾死，诏太官停宰牛。<br /><br />&nbsp;&nbsp;&nbsp;&nbsp;泰始三年六月甲辰，月犯东井。占曰：“军将死。”荧惑犯舆鬼。占曰：<br /><br />&nbsp;&nbsp;&nbsp;&nbsp;“金钱散。”又曰：“不出六十日，必大赦。”八月癸卯，天子以皇后六宫衣服<br /><br />&nbsp;&nbsp;&nbsp;&nbsp;金钗杂物赐北征将士。明年二月，护军王玄谟薨。<br /><br />&nbsp;&nbsp;&nbsp;&nbsp;泰始四年六月壬寅，太白犯舆鬼。占曰：“民大疾，死不收。”其年，普天<br /><br />&nbsp;&nbsp;&nbsp;&nbsp;大疫。<br /><br />&nbsp;&nbsp;&nbsp;&nbsp;泰始五年二月丙戌，月犯左角。占曰：“三年天子恶之。”三月庚申，月犯<br /><br />&nbsp;&nbsp;&nbsp;&nbsp;建星。占曰：“易相。”十月壬午，月犯毕。占曰：“天子用法，诛罚急，贵人<br /><br />&nbsp;&nbsp;&nbsp;&nbsp;有死者。”其月丙申，太白犯亢。占曰：“收敛国兵以备北方。”其年冬，建安<br /><br />&nbsp;&nbsp;&nbsp;&nbsp;王休仁解扬州，桂阳王休范为扬州。扬州牧前后常宰相居之，易相之验也。七年，<br /><br />&nbsp;&nbsp;&nbsp;&nbsp;晋平王休v、建安王休仁并见杀。时失淮北，立戍以备防北虏。后三年，宫车晏<br /><br />&nbsp;&nbsp;&nbsp;&nbsp;驾。<br /><br />&nbsp;&nbsp;&nbsp;&nbsp;泰始六年正月辛巳，月犯左角，同前占。八月壬辰，荧惑犯南斗。南斗，吴<br /><br />&nbsp;&nbsp;&nbsp;&nbsp;分。十一月乙亥，月犯东北辕。占曰：“大人当之。”又曰：“大臣有诛者。”<br /><br />&nbsp;&nbsp;&nbsp;&nbsp;二年，杀扬州刺史王景文。宫车晏驾。<br /><br />&nbsp;&nbsp;&nbsp;&nbsp;后废帝元徽三年七月丙申，太白入角，犯岁星。占曰：“角为天门，国将有<br /><br />&nbsp;&nbsp;&nbsp;&nbsp;兵事。”占，于角太白与木星会，杀军在外，破军杀将。其月丁巳，太白入氐。<br /><br />&nbsp;&nbsp;&nbsp;&nbsp;氐为天子宿宫，太白兵凶之星。八月己巳，太白犯房北头第二星。占曰：“王失<br /><br />&nbsp;&nbsp;&nbsp;&nbsp;德。”九月癸卯，太白犯南斗第三星。占曰：“大人当之，国易政。”十月丙戌，<br /><br />&nbsp;&nbsp;&nbsp;&nbsp;岁星入氐。占曰：“诸侯人君有来入宫者。”十一月庚戌，月入太微，奄屏西南<br /><br />&nbsp;&nbsp;&nbsp;&nbsp;星。占曰：“贵者失势。”四年七月，建平王景素据京口反。时废主凶慝无度，<br /><br />&nbsp;&nbsp;&nbsp;&nbsp;五年七月殒，安成王入篡皇阼。三年，齐受禅。<br /><br />&nbsp;&nbsp;&nbsp;&nbsp;元徽四年三月乙巳，月犯房北头第一星，进犯键闭星。占曰：“有谋伏甲兵<br /><br />&nbsp;&nbsp;&nbsp;&nbsp;在宗庙中，天子不可出宫下堂，多暴事。”九月甲辰，填星犯太微西蕃。占曰：<br /><br />&nbsp;&nbsp;&nbsp;&nbsp;“立王。”一曰：“徙王。”又曰：“大人忧。”时废帝出入无度，卒以此殒，<br /><br />&nbsp;&nbsp;&nbsp;&nbsp;安成王立。<br /><br />&nbsp;&nbsp;&nbsp;&nbsp;元徽五年正月戊申，月犯南斗第五星。与前同占。四月丁巳，荧惑犯舆鬼西<br /><br />&nbsp;&nbsp;&nbsp;&nbsp;北星。占曰：“大人忧，近期六十日，远期六百日。”又曰：“人君恶之。”其<br /><br />&nbsp;&nbsp;&nbsp;&nbsp;月丙子，太白犯舆鬼西北星。占曰：“大赦。”五月戊申，太白昼见午上，光明<br /><br />&nbsp;&nbsp;&nbsp;&nbsp;异常。占曰：“更姓。”六月壬戌，月犯钩钤星。占曰：“有大令。”其月乙丑，<br /><br />&nbsp;&nbsp;&nbsp;&nbsp;月犯南斗第四星。与前同占。七月，废帝殒，大赦天下。后二年，齐受禅。<br /><br />&nbsp;&nbsp;&nbsp;&nbsp;顺帝升明元年八月庚申，月入南斗，犯第三星，与前同占。九月丁亥，太白<br /><br />&nbsp;&nbsp;&nbsp;&nbsp;在翼，昼见经天。占曰：“更姓。”闰十二月癸卯夜，月奄南斗第四星，与前同<br /><br />&nbsp;&nbsp;&nbsp;&nbsp;占。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882671);">加入书签</a><a
                        href="882648.html">上一页</a>&larr;<a href="index.html">返回列表</a>&rarr;<a
                            href="882685.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882648.html"; var next_page = "882685.html"; var index_page = "index.html"; var sortid = "9"; var article_id = "13928"; var chapter_id = "882671"; var articlename = "宋书"; var chaptername = " 卷二十六 志第十六"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>