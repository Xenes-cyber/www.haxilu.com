<!DOCTYPE html>
<html>
<head>
<meta charset="gbk" />
<title>宋书- 卷三十二 志第二十二-在线阅读-哈西文学网</title>
<meta name="keywords" content="沈约，宋书， 卷三十二 志第二十二全文， 卷三十二 志第二十二在线阅读 哈西文学网" />
<meta name="description" content="哈西文学网提供沈约的宋书  卷三十二 志第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882777.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882777.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 志第二十二</h1>
            <div class="link xb">
                <a href="882758.html">上一页</a>&larr;<a href="index.html">返回列表</a>&rarr;<a
                    href="882789.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行三<br /><br />&nbsp;&nbsp;&nbsp;&nbsp;《五行传》曰：“弃法律，逐功臣，杀太子，以妾为妻，则火不炎上。”谓<br /><br />&nbsp;&nbsp;&nbsp;&nbsp;火失其性而为灾也。又曰：“视之不明，是谓不哲。厥咎舒，厥罚恒燠，厥极疾。<br /><br />&nbsp;&nbsp;&nbsp;&nbsp;时则有草妖，时则有裸虫之孽，时则有羊祸，时则有目疴，时则有赤眚、赤祥。<br /><br />&nbsp;&nbsp;&nbsp;&nbsp;惟水l火。”裸虫，刘歆传以为羽虫。<br /><br />&nbsp;&nbsp;&nbsp;&nbsp;火不炎上：<br /><br />&nbsp;&nbsp;&nbsp;&nbsp;魏明帝太和五年五月，清商殿灾。初，帝为平原王，纳河南虞氏为妃。及即<br /><br />&nbsp;&nbsp;&nbsp;&nbsp;位，不以为后，更立典虞车工卒毛嘉女，是为悼皇后。后本仄微，非所宜升。以<br /><br />&nbsp;&nbsp;&nbsp;&nbsp;妾为妻之罚也。魏明帝青龙元年六月，洛阳宫鞠室灾。二年四月，崇华殿灾，延<br /><br />&nbsp;&nbsp;&nbsp;&nbsp;于南阁。缮复之。至三年七月，此殿又灾。帝问高堂隆：“此何咎也？于礼宁有<br /><br />&nbsp;&nbsp;&nbsp;&nbsp;祈禳之义乎？”对曰：“夫灾变之发，皆所以明教诫也。唯率礼修德，可以胜之。<br /><br />&nbsp;&nbsp;&nbsp;&nbsp;《易传》曰：‘上不俭，下不节，孽火烧其室。’又曰：‘君高其台，天火为灾。’<br /><br />&nbsp;&nbsp;&nbsp;&nbsp;此人君苟饰宫室，不知百姓空竭，故天应之以旱，火从高殿起也。案旧占，灾火<br /><br />&nbsp;&nbsp;&nbsp;&nbsp;之发，皆以台榭宫室为诫。今宜罢散民役，务从节约，清扫所灾之处，不敢于此<br /><br />&nbsp;&nbsp;&nbsp;&nbsp;有所营造。莆嘉禾，必生此地，以报陛下虔恭之德。”不从。遂复崇华殿，改<br /><br />&nbsp;&nbsp;&nbsp;&nbsp;曰九龙。以郡国前后言龙见者九，故以为名。多弃法度，疲民逞欲，以妾为妻之<br /><br />&nbsp;&nbsp;&nbsp;&nbsp;应也。<br /><br />&nbsp;&nbsp;&nbsp;&nbsp;吴孙亮建兴元年十二月，武昌端门灾；改作端门，又灾内殿。案《春秋》鲁<br /><br />&nbsp;&nbsp;&nbsp;&nbsp;雉门及两观灾，董仲舒以为天意欲使定公诛季氏，若曰去其高显而奢c者也。汉<br /><br />&nbsp;&nbsp;&nbsp;&nbsp;武帝世，辽东高庙灾，其说又同。今此与二事颇类也。且门者，号令所出；殿者，<br /><br />&nbsp;&nbsp;&nbsp;&nbsp;听政之所。是时诸恪属秉政，而矜慢放肆；孙峻总禁旅，而险害终著。武昌，孙<br /><br />&nbsp;&nbsp;&nbsp;&nbsp;氏尊号所始，天戒若曰，宜除其贵耍之首者。恪果丧众殄民，峻授政于D，D废<br /><br />&nbsp;&nbsp;&nbsp;&nbsp;亮也。或曰孙权毁彻武昌，以增太初宫，诸葛恪有迁都意，更起门殿，事非时宜，<br /><br />&nbsp;&nbsp;&nbsp;&nbsp;故见灾也。京房《易传》曰：“君不思道，厥妖火烧宫。”吴孙亮太平元年二月<br /><br />&nbsp;&nbsp;&nbsp;&nbsp;朔，建业火。人火之也。是秋，孙D始秉政，矫以亮诏杀吕据、滕胤。明年，又<br /><br />&nbsp;&nbsp;&nbsp;&nbsp;辄杀朱异。弃法律、逐功臣之罚也。<br /><br />&nbsp;&nbsp;&nbsp;&nbsp;吴孙休永安五年二月，白虎门北楼灾。六年十月，石头小城火，烧西南百八<br /><br />&nbsp;&nbsp;&nbsp;&nbsp;十丈。是时嬖人张布专擅国势，多行无礼，而韦昭、盛冲终斥不用，兼遣察战等<br /><br />&nbsp;&nbsp;&nbsp;&nbsp;为使，惊扰州郡，致使交趾反乱。是其咎也。<br /><br />&nbsp;&nbsp;&nbsp;&nbsp;吴孙皓建衡二年三月，大火，烧万余家，死者七百人。案《春秋》，齐火，<br /><br />&nbsp;&nbsp;&nbsp;&nbsp;刘向以为桓公好内，听女口，妻妾数更之罚也。皓制令诡暴，荡弃法度，劳臣名<br /><br />&nbsp;&nbsp;&nbsp;&nbsp;士，诛斥甚众。后宫万余，女谒数行，其中隆宠佩皇后玺者又多矣。故有大火。<br /><br />&nbsp;&nbsp;&nbsp;&nbsp;晋武帝太康八年三月乙丑，震灾西阁、楚王所止坊，及临商观窗。十年四月<br /><br />&nbsp;&nbsp;&nbsp;&nbsp;癸丑，崇贤殿灾。十月庚辰，含章鞠室、修成堂前庑、内坊东屋、辉章殿南阁火。<br /><br />&nbsp;&nbsp;&nbsp;&nbsp;时有上书者曰：“汉王氏五侯兄弟迭任，今杨氏三公并在大位，天变屡见，窃为<br /><br />&nbsp;&nbsp;&nbsp;&nbsp;陛下忧之。”杨珧由是乞退。是时帝纳冯之间，废张华之功；听杨骏之谗，离<br /><br />&nbsp;&nbsp;&nbsp;&nbsp;卫之宠。此逐功臣之罚也。明年，宫车晏驾。其后楚王承窃发之旨，戮害二公，<br /><br />&nbsp;&nbsp;&nbsp;&nbsp;身亦不免。震灾其坊，又天意乎！<br /><br />&nbsp;&nbsp;&nbsp;&nbsp;晋惠帝元康五年闰月庚寅，武库火。张华疑有乱，先固守，然后救灾。是以<br /><br />&nbsp;&nbsp;&nbsp;&nbsp;累代异宝，王莽头，孔子履，汉高断白蛇剑及二百万人器械，一时荡尽。是后愍<br /><br />&nbsp;&nbsp;&nbsp;&nbsp;怀见杀，杀太子之罚也。天戒若曰，夫设险击柝，所以固其国；储积戎器，所以<br /><br />&nbsp;&nbsp;&nbsp;&nbsp;戒不虞。今冢嗣将倾，社稷将泯，禁兵无所复施，皇旅又将谁卫！帝后不悟，终<br /><br />&nbsp;&nbsp;&nbsp;&nbsp;丧四海，是其应也。张华、阎纂皆曰，武库火而氐、羌反，太子见废，则四海可<br /><br />&nbsp;&nbsp;&nbsp;&nbsp;知矣。元康八年十一月，高原陵火。是时贾后凶恣，贾谧擅朝，恶积罪稔，宜见<br /><br />&nbsp;&nbsp;&nbsp;&nbsp;诛绝。天戒若曰，臣妾之不可者，虽亲贵莫比，犹宜忍而诛之，如吾燔高原陵也。<br /><br />&nbsp;&nbsp;&nbsp;&nbsp;帝既g弱，而张华又不纳裴Q、刘卞之谋，故后遂与谧诬杀太子也。干宝云：<br /><br />&nbsp;&nbsp;&nbsp;&nbsp;“高原陵火，太子废，其应也。汉武帝世，高园便殿火，董仲舒对与此占同。”<br /><br />&nbsp;&nbsp;&nbsp;&nbsp;晋惠帝永康元年，帝纳皇后羊氏。后将入宫，衣中忽有火，众咸怪之。太安<br /><br />&nbsp;&nbsp;&nbsp;&nbsp;二年，后父玄之以成都之逼，忧死。永兴元年，成都遂废后，处之金墉城，而杀<br /><br />&nbsp;&nbsp;&nbsp;&nbsp;其叔父同之。是后还立，立而复废者四，又诏赐死，荀藩表全之。虽末还在位，<br /><br />&nbsp;&nbsp;&nbsp;&nbsp;然忧逼折辱，终古未闻。此孽火之应。晋惠帝永兴二年七月甲午，尚书诸曹火，<br /><br />&nbsp;&nbsp;&nbsp;&nbsp;延崇礼闼及阁道。夫百揆王化之本，王者弃法律之应也。清河王覃入为晋嗣，不<br /><br />&nbsp;&nbsp;&nbsp;&nbsp;终于位，又杀太子之罚也。<br /><br />&nbsp;&nbsp;&nbsp;&nbsp;晋孝怀帝永嘉四年十一月，襄阳火，死者三千余人。是时王如自号大将军、<br /><br />&nbsp;&nbsp;&nbsp;&nbsp;司雍二州牧，众四五万，攻略郡县，以为己邑。都督力屈，婴城自守，贼遂攻逼<br /><br />&nbsp;&nbsp;&nbsp;&nbsp;襄阳。此下陵上，阳失节，火灾出也。<br /><br />&nbsp;&nbsp;&nbsp;&nbsp;晋元帝太兴中，王敦镇武昌。武昌火起，兴众救之。救于此而发于彼，东西<br /><br />&nbsp;&nbsp;&nbsp;&nbsp;南北数十处俱应，数日不绝。班固所谓滥炎妄起，虽兴师不能救之之谓也。干宝<br /><br />&nbsp;&nbsp;&nbsp;&nbsp;曰：“此臣而君行，亢阳失节之灾也。”晋元帝永昌二年正月癸巳，京都大火。<br /><br />&nbsp;&nbsp;&nbsp;&nbsp;三月，饶安、东光、安陵三县火，烧七千余家，死者万五千人。<br /><br />&nbsp;&nbsp;&nbsp;&nbsp;晋明帝太宁元年正月，京都火。是时王敦威侮朝廷，多行无礼，内外臣下，<br /><br />&nbsp;&nbsp;&nbsp;&nbsp;咸怀怨毒。极阴生阳，故有火灾。与董仲舒说《春秋》陈火同事也。<br /><br />&nbsp;&nbsp;&nbsp;&nbsp;晋穆帝永和五年六月，震灾石虎太武殿及两厢、端门，光烂照天，金石皆尽，<br /><br />&nbsp;&nbsp;&nbsp;&nbsp;火月余乃灭。是年四月，石虎死矣。其后胡遂灭亡。<br /><br />&nbsp;&nbsp;&nbsp;&nbsp;晋海西太和中，郗治会稽。六月，大旱灾，火烧数千家，延及山阴仓米数<br /><br />&nbsp;&nbsp;&nbsp;&nbsp;百万斛。炎烟蔽天，不可扑灭。<br /><br />&nbsp;&nbsp;&nbsp;&nbsp;晋孝武帝宁康元年三月，京都风，火大起。是时桓温入朝，志在陵上；少主<br /><br />&nbsp;&nbsp;&nbsp;&nbsp;践位，人怀忧恐。此与太宁火同事。晋孝武帝太元十年正月，立国子学。学生多<br /><br />&nbsp;&nbsp;&nbsp;&nbsp;顽ǎ因风放火，焚房百余间。是后考课不厉，赏黜无章，有育才之名，无收贤<br /><br />&nbsp;&nbsp;&nbsp;&nbsp;之实。《书》云：“知人则哲。”此不哲之罚先兆也。太元十三年十二月乙未，<br /><br />&nbsp;&nbsp;&nbsp;&nbsp;延贤堂灾。丙申，螽斯、则百堂及客馆、骠骑库皆灾。于时朝多弊政，衰陵日兆。<br /><br />&nbsp;&nbsp;&nbsp;&nbsp;不哲之罚，皆有象类。主相不悟，终至乱亡云。<br /><br />&nbsp;&nbsp;&nbsp;&nbsp;晋安帝隆安二年三月，龙舟二乘灾。是水l火也。晋安帝元兴元年八月庚子，<br /><br />&nbsp;&nbsp;&nbsp;&nbsp;尚书下舍曹火。元兴三年，卢循攻略广州，刺史吴隐之闭城固守。是年十月壬戌<br /><br />&nbsp;&nbsp;&nbsp;&nbsp;夜，大火起。时民人避寇，盈满城内。隐之惧有应贼，但务严兵，不先救火，由<br /><br />&nbsp;&nbsp;&nbsp;&nbsp;是府舍焚烧荡尽，死者万余人，因遂散溃，悉为贼擒。殆与襄阳火同占也。<br /><br />&nbsp;&nbsp;&nbsp;&nbsp;晋安帝义熙四年七月丁酉，尚书殿中吏部曹火。义熙十一年，京都所在大行<br /><br />&nbsp;&nbsp;&nbsp;&nbsp;火灾，吴界尤甚。火防甚峻，犹自不绝。王弘时为吴郡，白日在听事上，见天上<br /><br />&nbsp;&nbsp;&nbsp;&nbsp;有一赤物下，状如信幡，径集路南人家屋上，火即复大发。弘知天为之灾，不罪<br /><br />&nbsp;&nbsp;&nbsp;&nbsp;火主。<br /><br />&nbsp;&nbsp;&nbsp;&nbsp;宋文帝元嘉五年正月戊子，京邑大火。元嘉七年十二月乙亥，京邑火，延烧<br /><br />&nbsp;&nbsp;&nbsp;&nbsp;太社北墙。元嘉二十九年三月壬午，京邑大火，风雷甚壮。<br /><br />&nbsp;&nbsp;&nbsp;&nbsp;后废帝元徽三年正月己巳，京邑大火。元徽三年三月戊辰，京邑大火，烧二<br /><br />&nbsp;&nbsp;&nbsp;&nbsp;岸数千家。<br /><br />&nbsp;&nbsp;&nbsp;&nbsp;恒燠：<br /><br />&nbsp;&nbsp;&nbsp;&nbsp;庶征之恒燠，刘向、班固以冬亡冰及霜不杀草应之。京房《易传》又曰：<br /><br />&nbsp;&nbsp;&nbsp;&nbsp;“夏则暑杀人，冬则物华实。”<br /><br />&nbsp;&nbsp;&nbsp;&nbsp;吴孙亮建兴元年九月，桃李华。孙权世，政烦赋重，民雕于役。是时诸葛恪<br /><br />&nbsp;&nbsp;&nbsp;&nbsp;始辅政，息校官，原逋责，除关梁，崇宽厚。此舒缓之应也。一说桃李寒华为草<br /><br />&nbsp;&nbsp;&nbsp;&nbsp;妖，或属华孽。<br /><br />&nbsp;&nbsp;&nbsp;&nbsp;魏元帝景元三年十月，桃李华。自高贵弑死之后，晋文王深树恩德，事崇优<br /><br />&nbsp;&nbsp;&nbsp;&nbsp;缓，此其应也。<br /><br />&nbsp;&nbsp;&nbsp;&nbsp;晋穆帝永和九年十二月，桃李华。是时简文辅政，事多弛略，舒缓之应也。<br /><br />&nbsp;&nbsp;&nbsp;&nbsp;宋顺帝升明元年十月，于潜桃、李、柰结实。<br /><br />&nbsp;&nbsp;&nbsp;&nbsp;草妖：<br /><br />&nbsp;&nbsp;&nbsp;&nbsp;汉献帝建安二十五年春正月，魏武帝在洛阳，将起建始殿，伐濯龙祠树而血<br /><br />&nbsp;&nbsp;&nbsp;&nbsp;出；又掘徙梨，根伤亦血出。帝恶之，遂寝疾，是月崩。盖草妖，又赤祥也。是<br /><br />&nbsp;&nbsp;&nbsp;&nbsp;岁，魏文帝黄初元年也。<br /><br />&nbsp;&nbsp;&nbsp;&nbsp;吴孙亮五凤元年六月，交趾稗草化为稻。昔三苗将亡，五谷变种。此草妖也。<br /><br />&nbsp;&nbsp;&nbsp;&nbsp;其后亮废。<br /><br />&nbsp;&nbsp;&nbsp;&nbsp;蜀刘禅景耀五年，宫中大树无故自折。谯周忧之，无所与之言，乃书柱曰：<br /><br />&nbsp;&nbsp;&nbsp;&nbsp;“众而大，其之会，具而授，若何复。”言曹者众也；魏者大也。众而大，天下<br /><br />&nbsp;&nbsp;&nbsp;&nbsp;其当会也；具而授，如何复有立者乎。蜀果亡，如周言。此草妖也。<br /><br />&nbsp;&nbsp;&nbsp;&nbsp;吴孙皓天玺元年，吴郡临平湖自汉末秽塞，是时一夕忽开除无草。长老相传，<br /><br />&nbsp;&nbsp;&nbsp;&nbsp;此湖塞，天下乱；此湖开，天下平。吴寻亡，而九服为一。吴孙皓天纪三年八月，<br /><br />&nbsp;&nbsp;&nbsp;&nbsp;建业有鬼目菜生工黄狗家，依缘枣树，长丈余，茎广四寸，厚三分。又有荬菜生<br /><br />&nbsp;&nbsp;&nbsp;&nbsp;工吴平家，高四尺，如枇杷形，上圆径一尺八寸，下茎广五寸，两边生叶绿色。<br /><br />&nbsp;&nbsp;&nbsp;&nbsp;东观案图，名鬼目作芝草，荬菜作平虑。遂以狗为侍芝郎，平为平虑郎，皆银印<br /><br />&nbsp;&nbsp;&nbsp;&nbsp;青绶。干宝曰：“明年晋平吴，王浚止船，正得平渚，姓名显然，指事之征也。<br /><br />&nbsp;&nbsp;&nbsp;&nbsp;黄狗者，吴以土运承汉，故初有黄龙之瑞，及其季年，而有鬼目之妖，托黄狗之<br /><br />&nbsp;&nbsp;&nbsp;&nbsp;家，黄称不改，而贵贱大殊。天道精微之应也。”<br /><br />&nbsp;&nbsp;&nbsp;&nbsp;晋惠帝元康二年春，巴西郡界竹生花，紫色，结实如麦，外皮青，中赤白，<br /><br />&nbsp;&nbsp;&nbsp;&nbsp;味甘。元康九年六月庚子，有桑生东宫西厢，日长尺余；甲辰，枯死。此与殷太<br /><br />&nbsp;&nbsp;&nbsp;&nbsp;戊同妖。太子不能悟，故至废戮也。班固称“野木生朝而暴长，小人将暴居大臣<br /><br />&nbsp;&nbsp;&nbsp;&nbsp;之位，危亡国家，象朝将为墟也”。是后孙秀、张林寻用事，遂至大乱。<br /><br />&nbsp;&nbsp;&nbsp;&nbsp;晋惠帝永康元年四月丁巳，立皇孙臧为皇太孙。五月甲子，就东宫。桑又生<br /><br />&nbsp;&nbsp;&nbsp;&nbsp;于西厢。明年，赵伦篡位，鸩杀臧。此与愍怀同妖也。永康元年四月，壮武国有<br /><br />&nbsp;&nbsp;&nbsp;&nbsp;桑化为柏。是月，张华遇害。<br /><br />&nbsp;&nbsp;&nbsp;&nbsp;晋孝怀帝永嘉三年冬，项县桑树有声如解材，民谓之桑林哭。案刘向说，桑<br /><br />&nbsp;&nbsp;&nbsp;&nbsp;者丧也，又为哭声，不祥之甚。是时京师虚弱，胡寇交逼，司马越无卫上国之心。<br /><br />&nbsp;&nbsp;&nbsp;&nbsp;四年冬，委而南出，至五年春，薨于此城。石勒邀其众，围而射之，王公以下至<br /><br />&nbsp;&nbsp;&nbsp;&nbsp;庶人，死者十余万人，又剖越棺焚其尸。是败也，中原无所请命，洛京寻没。桑<br /><br />&nbsp;&nbsp;&nbsp;&nbsp;哭之应也。<br /><br />&nbsp;&nbsp;&nbsp;&nbsp;永嘉六年五月，无锡县有四株茱萸树，相投生，状若连理。先是，郭景纯<br /><br />&nbsp;&nbsp;&nbsp;&nbsp;筮延陵偃鼠，遇《临》之《益》，曰：“后当复有妖树生，若瑞而非，辛螫之木<br /><br />&nbsp;&nbsp;&nbsp;&nbsp;也。傥有此，东南数百里必有作逆者。”其后徐馥作乱。此草妖也，郭以为木不<br /><br />&nbsp;&nbsp;&nbsp;&nbsp;曲直。永嘉六年七月，豫章郡有樟树久枯，是月忽更荣茂，与昌邑枯社复生同占。<br /><br />&nbsp;&nbsp;&nbsp;&nbsp;怀帝不终其祚，元帝由支族兴之应也。<br /><br />&nbsp;&nbsp;&nbsp;&nbsp;晋明帝太宁元年九月，会稽剡县木生如人面。是后王敦称兵作逆，祸败无成。<br /><br />&nbsp;&nbsp;&nbsp;&nbsp;汉哀、灵之世，并有此妖，而人貌备具，故其祸亦大。今此但人面而已，故其变<br /><br />&nbsp;&nbsp;&nbsp;&nbsp;亦轻。<br /><br />&nbsp;&nbsp;&nbsp;&nbsp;晋成帝咸和六年五月癸亥，曲阿有柳树倒地六载，是月忽复起生。咸和九年<br /><br />&nbsp;&nbsp;&nbsp;&nbsp;五月甲戌，吴雄家有死榆树，是日因风雨起生。与汉上林断柳起生同象。初，康<br /><br />&nbsp;&nbsp;&nbsp;&nbsp;帝为吴王，于时虽改封琅邪，而犹食吴郡为邑。是帝越正体飨国之象也。曲阿先<br /><br />&nbsp;&nbsp;&nbsp;&nbsp;亦吴地，象见吴邑雄舍，又天意也。<br /><br />&nbsp;&nbsp;&nbsp;&nbsp;晋哀帝兴宁三年五月癸卯，庐陵西昌县修明家有死栗树，是日忽起生。时孝<br /><br />&nbsp;&nbsp;&nbsp;&nbsp;武年四岁，而简文居蕃，四海宅心。及得位垂统，则祚隆孝武。识者窃曰，西昌<br /><br />&nbsp;&nbsp;&nbsp;&nbsp;修明之祥，帝讳实应之矣。是与汉宣帝颇同象也。<br /><br />&nbsp;&nbsp;&nbsp;&nbsp;晋海西太和元年，凉州杨树生松。天戒若曰，松不改柯易叶，杨者柔脆之木，<br /><br />&nbsp;&nbsp;&nbsp;&nbsp;此永久之业，将集危亡之地。是后张天锡降氐。<br /><br />&nbsp;&nbsp;&nbsp;&nbsp;晋孝武太元十四年六月，建宁同乐县枯木断折，忽然自立相属。京房《易传》<br /><br />&nbsp;&nbsp;&nbsp;&nbsp;曰：“弃正作淫，厥妖木断自属。妃后有专，木仆反立。”是时治道方僻，多失<br /><br />&nbsp;&nbsp;&nbsp;&nbsp;其正。其后张夫人专宠，及帝崩，兆庶归咎张氏焉。<br /><br />&nbsp;&nbsp;&nbsp;&nbsp;晋安帝元兴三年，荆、江二界生竹实如麦。晋安帝义熙二年九月，扬州营扬<br /><br />&nbsp;&nbsp;&nbsp;&nbsp;武将军营士陈盖家有苦荬菜，茎高四尺六寸，广三尺二寸。此殆与吴终同象也。<br /><br />&nbsp;&nbsp;&nbsp;&nbsp;义熙中，宫城上御道左右皆生蒺藜，草妖也。蒺藜有刺，不可践而行，生宫墙及<br /><br />&nbsp;&nbsp;&nbsp;&nbsp;驰道，天戒若曰，人君拱默不能听政，虽居宸极，犹若空宫；虽有御道，未尝驰<br /><br />&nbsp;&nbsp;&nbsp;&nbsp;骋，皆生蒺藜若空废也。义熙八年，太社生薰树于坛侧。薰于文尚黑，宋水德将<br /><br />&nbsp;&nbsp;&nbsp;&nbsp;王之符也。<br /><br />&nbsp;&nbsp;&nbsp;&nbsp;羽虫之孽：<br /><br />&nbsp;&nbsp;&nbsp;&nbsp;魏文帝黄初四年五月，有鹈鹕鸟集灵芝池。案刘向说，此羽虫之孽，又青祥<br /><br />&nbsp;&nbsp;&nbsp;&nbsp;也。诏曰：“此诗人所谓污泽者也。《曹诗》刺恭公远君子，近小人。今岂有贤<br /><br />&nbsp;&nbsp;&nbsp;&nbsp;智之士，处于下位，否则斯鸟胡为而至哉？其博举天下俊德茂才，独行君子，以<br /><br />&nbsp;&nbsp;&nbsp;&nbsp;答曹人之刺。”于是杨彪、管宁之徒，咸见荐举。此谓睹妖知惧者也。虽然不能<br /><br />&nbsp;&nbsp;&nbsp;&nbsp;优容亮直，而多溺偏私矣。京房《易传》曰：“辟退有德，厥妖水鸟集于国井。”<br /><br />&nbsp;&nbsp;&nbsp;&nbsp;黄初末，宫中有<燕鸟>生鹰，口爪俱赤。此与商纣、宋隐同象。<br /><br />&nbsp;&nbsp;&nbsp;&nbsp;景初元年，又有<燕鸟>生钜彀于卫国涓桃里李盖家，形若鹰，吻似燕。案刘<br /><br />&nbsp;&nbsp;&nbsp;&nbsp;向说，此羽虫之孽，又赤眚也。高堂隆曰：“此魏室之大异，宜防鹰扬之臣于萧<br /><br />&nbsp;&nbsp;&nbsp;&nbsp;墙之内。”其后晋宣王起，遂有魏室。<br /><br />&nbsp;&nbsp;&nbsp;&nbsp;汉献帝建安二十三年，秃j鸟集邺宫文昌殿后池。明年，魏武王薨。<br /><br />&nbsp;&nbsp;&nbsp;&nbsp;魏文帝黄初三年，又集雒阳芳林园池。七年，又集。其夏，文帝崩。景初末，<br /><br />&nbsp;&nbsp;&nbsp;&nbsp;又集芳林园池。前世再至，辄有大丧，帝恶之。其年，明帝崩。<br /><br />&nbsp;&nbsp;&nbsp;&nbsp;蜀刘禅建兴九年十月，江阳至江州有鸟从江南飞渡江北，不能达，堕水死者<br /><br />&nbsp;&nbsp;&nbsp;&nbsp;以千余。是时诸葛亮连年动众，志吞中夏，而终死渭南，所图不遂。又诸将分争，<br /><br />&nbsp;&nbsp;&nbsp;&nbsp;颇丧徒旅。鸟北飞不能达，堕水死者，皆有其象也。亮竟不能过渭，又其应乎！<br /><br />&nbsp;&nbsp;&nbsp;&nbsp;此与汉、楚国乌斗堕泗水粗类矣。<br /><br />&nbsp;&nbsp;&nbsp;&nbsp;魏明帝青龙三年，戴Q巢钜鹿人张[家。[博学有高节，不应袁绍、高干之<br /><br />&nbsp;&nbsp;&nbsp;&nbsp;命，魏太祖辟亦不至，优游嘉遁，门徒数百，太守王肃雅敬焉。时年百余岁，谓<br /><br />&nbsp;&nbsp;&nbsp;&nbsp;门人曰：“戴Q阳鸟，而巢于门阴，此凶祥也。”乃援琴歌咏，作诗一首，旬日<br /><br />&nbsp;&nbsp;&nbsp;&nbsp;而卒。按占，羽虫之孽也。魏明帝景初元年，陵霄阁始构，有鹊巢其上。鹊体白<br /><br />&nbsp;&nbsp;&nbsp;&nbsp;黑杂色。此羽虫之孽，又白黑祥也。帝以问高堂隆，对曰：“《诗》云：‘惟鹊<br /><br />&nbsp;&nbsp;&nbsp;&nbsp;有巢，惟鸠居之。’今兴起宫室，而鹊来巢，此宫室未成，身不得居之之象。天<br /><br />&nbsp;&nbsp;&nbsp;&nbsp;意若曰，宫室未成，将有它姓制御之，不可不深虑。”于是帝改容动色。<br /><br />&nbsp;&nbsp;&nbsp;&nbsp;吴孙权赤乌十二年四月，有两乌衔鹊堕东馆。权使领丞相朱据燎鹊以祭。案<br /><br />&nbsp;&nbsp;&nbsp;&nbsp;刘歆说，此羽虫之孽，又黑祥也。视不明，听不聪之罚也。是时权意溢德衰，信<br /><br />&nbsp;&nbsp;&nbsp;&nbsp;谗好杀，二子将危，将相俱殆。睹妖不悟，加之以燎，昧道之甚者也。明年，太<br /><br />&nbsp;&nbsp;&nbsp;&nbsp;子和废，鲁王霸赐死，朱据左迁，陆议忧卒，是其应也。东馆，典教之府；鹊堕<br /><br />&nbsp;&nbsp;&nbsp;&nbsp;东馆，又天意乎！<br /><br />&nbsp;&nbsp;&nbsp;&nbsp;吴孙权太元二年正月，封前太子和为南阳王，遣之长沙。有鹊巢其帆樯。和<br /><br />&nbsp;&nbsp;&nbsp;&nbsp;故宫僚闻之，皆忧惨，以为樯末倾危，非久安之象。是后果不得其死。<br /><br />&nbsp;&nbsp;&nbsp;&nbsp;吴孙亮建兴二年十一月，大鸟五见于春申。吴人以为凤凰，明年，改元为五<br /><br />&nbsp;&nbsp;&nbsp;&nbsp;凤。汉桓帝时，有五色大鸟。司马彪云：“政治衰缺，无以致凤，乃羽虫孽耳。”<br /><br />&nbsp;&nbsp;&nbsp;&nbsp;孙亮未有德政，孙峻骄暴方甚，此与桓帝同事也。案《瑞应图》，大鸟似凤而为<br /><br />&nbsp;&nbsp;&nbsp;&nbsp;孽者非一，疑皆是也。吴孙皓建衡三年，西苑言凤凰集，以之改元。义同于亮。<br /><br />&nbsp;&nbsp;&nbsp;&nbsp;晋武帝泰始四年八月，翟雉飞上阊阖门。赵伦既篡，洛阳得异鸟，莫能名。<br /><br />&nbsp;&nbsp;&nbsp;&nbsp;伦使人持出，周旋城邑匝以问人。积日，宫西有小儿见之，逆自言曰：“服留鸟<br /><br />&nbsp;&nbsp;&nbsp;&nbsp;翳。”持者即还白伦。伦使更求小儿。至，又见之，将入宫，密笼鸟，闭儿户中。<br /><br />&nbsp;&nbsp;&nbsp;&nbsp;明日视，悉不见。此羽虫之孽，又妖之甚者也。<br /><br />&nbsp;&nbsp;&nbsp;&nbsp;赵伦篡位，有鹑入太极殿，雉集东堂。按太极、东堂，皆朝享听政之所。而<br /><br />&nbsp;&nbsp;&nbsp;&nbsp;鹑、雉同日集之者，天意若曰，不当居此位也。《诗》云“鹊之疆疆，鹑之奔奔。<br /><br />&nbsp;&nbsp;&nbsp;&nbsp;人之无良，我以为君。”其此之谓乎！昔殷宗感雉g，惧而修德；伦睹二物，曾<br /><br />&nbsp;&nbsp;&nbsp;&nbsp;不知戒，故至灭亡也。<br /><br />&nbsp;&nbsp;&nbsp;&nbsp;晋孝怀帝永嘉元年二月，洛阳东北步广里地陷，有鹅出，苍色者飞翔冲天，<br /><br />&nbsp;&nbsp;&nbsp;&nbsp;白者止焉。此羽虫之孽，又黑白祥也。董养曰：“步广，周之狄泉，盟会地也。<br /><br />&nbsp;&nbsp;&nbsp;&nbsp;白者金色，苍为胡象，其可尽言乎。”是后刘渊、石勒相继擅华，怀、愍二帝沦<br /><br />&nbsp;&nbsp;&nbsp;&nbsp;灭非所。晋孝怀帝世，周^家有鹅在笼中，而头断笼外。^亡后家诛。<br /><br />&nbsp;&nbsp;&nbsp;&nbsp;晋明帝太宁三年八月庚戌，有鸟二，苍黑色，翼广一丈四尺。其一集司徒府，<br /><br />&nbsp;&nbsp;&nbsp;&nbsp;射而杀之；其一集市北家人舍，亦获焉。此羽虫之孽，又黑祥也。闰月戊子，帝<br /><br />&nbsp;&nbsp;&nbsp;&nbsp;崩。后有苏峻、祖约之乱。<br /><br />&nbsp;&nbsp;&nbsp;&nbsp;晋成帝咸和二年正月，有五鸥鸟集殿庭。此又白祥也。是时庾亮苟违众谋，<br /><br />&nbsp;&nbsp;&nbsp;&nbsp;将召苏峻，有言不从之咎，故白祥先见也。三年二月，峻果作乱，宫室焚毁，化<br /><br />&nbsp;&nbsp;&nbsp;&nbsp;为污莱，其应也。晋成帝咸康八年七月，白鹭集殿屋。是时康帝始即位，此不永<br /><br />&nbsp;&nbsp;&nbsp;&nbsp;之祥也。后涉再期而帝崩。刘向曰：“野鸟入处，宫室将空。”张在凉州正朝，<br /><br />&nbsp;&nbsp;&nbsp;&nbsp;放隹雀诸鸟，出手便死；左右放者悉飞去。<br /><br />&nbsp;&nbsp;&nbsp;&nbsp;晋孝武帝太元十六年正月，鹊巢太极东头鸱尾，又巢国子学堂西头。十八年，<br /><br />&nbsp;&nbsp;&nbsp;&nbsp;东宫始成。十九年正月，鹊又巢其西门。此殆与魏景初同占。学堂，风教所聚；<br /><br />&nbsp;&nbsp;&nbsp;&nbsp;西门，金行之祥也。<br /><br />&nbsp;&nbsp;&nbsp;&nbsp;晋安帝义熙三年，龙骧将军朱猗戍寿阳。婢炊饭，忽有群乌集灶，竞来啄啖，<br /><br />&nbsp;&nbsp;&nbsp;&nbsp;婢驱逐不去。有猎狗咋杀乌鹊，余者因共啄狗即死，又啖其肉，唯余骨存。五年<br /><br />&nbsp;&nbsp;&nbsp;&nbsp;六月，猗死。<br /><br />&nbsp;&nbsp;&nbsp;&nbsp;宋武帝永初三年，临轩拜徐羡之为司空，百僚陪位，有二野鹳集太极鸱尾鸣<br /><br />&nbsp;&nbsp;&nbsp;&nbsp;呼。<br /><br />&nbsp;&nbsp;&nbsp;&nbsp;少帝景平二年春，鹳巢太庙西鸱尾，驱去复还。<br /><br />&nbsp;&nbsp;&nbsp;&nbsp;文帝元嘉二年春，有江鸥鸟数百，集太极殿前小阶内。明年，诛徐羡之等。<br /><br />&nbsp;&nbsp;&nbsp;&nbsp;羊祸：<br /><br />&nbsp;&nbsp;&nbsp;&nbsp;晋成帝咸和二年五月，司徒王导厩，羊生无后足。此羊祸也。京房《易传》<br /><br />&nbsp;&nbsp;&nbsp;&nbsp;曰：“足少者，下不胜任也。”明年，苏峻入京都，导与成帝俱幽石头，仅乃免<br /><br />&nbsp;&nbsp;&nbsp;&nbsp;身。是其应也。<br /><br />&nbsp;&nbsp;&nbsp;&nbsp;宋孝武帝大明七年，永平郡献三角羊。羊祸也。<br /><br />&nbsp;&nbsp;&nbsp;&nbsp;赤眚赤祥：<br /><br />&nbsp;&nbsp;&nbsp;&nbsp;公孙渊时，襄平北市生肉，长围各数尺，有头目口喙，无手足，而动摇。此<br /><br />&nbsp;&nbsp;&nbsp;&nbsp;赤眚也。占曰：“有形不成，有体无声，其国灭亡。”渊寻为魏所诛。<br /><br />&nbsp;&nbsp;&nbsp;&nbsp;吴戍将邓嘉杀猪祠神，治毕县之，忽见一人头往食肉。嘉引弓射中之，咋咋<br /><br />&nbsp;&nbsp;&nbsp;&nbsp;作声，绕屋三日。近赤祥也。后人白嘉谋北叛，阖门被诛。京房《易妖》曰：<br /><br />&nbsp;&nbsp;&nbsp;&nbsp;“山见葆，江于邑，邑有兵，状如人头赤色。”吴诸葛恪将见诛，盥洗水血臭；<br /><br />&nbsp;&nbsp;&nbsp;&nbsp;侍者授衣，衣亦臭。此近赤祥也。<br /><br />&nbsp;&nbsp;&nbsp;&nbsp;晋武帝太康七年十一月，河阴有赤雪二顷。此赤祥也。后涉四载而帝崩，王<br /><br />&nbsp;&nbsp;&nbsp;&nbsp;宫遂乱。<br /><br />&nbsp;&nbsp;&nbsp;&nbsp;晋惠帝元康五年三月，吕县有流血，东西百余步。此赤祥也。元康末，穷凶<br /><br />&nbsp;&nbsp;&nbsp;&nbsp;极乱，僵尸流血之应也。干宝以为后八载而封云乱徐州，杀伤数万人，是其应也。<br /><br />&nbsp;&nbsp;&nbsp;&nbsp;晋惠帝永康元年三月，尉氏雨血。夫政刑舒缓，则有常燠赤祥之妖。此岁正月，<br /><br />&nbsp;&nbsp;&nbsp;&nbsp;送愍怀太子幽于许宫。天戒若曰，不宜缓恣奸人，将使太子冤死。惠帝愚g不<br /><br />&nbsp;&nbsp;&nbsp;&nbsp;悟，是月愍怀遂毙。于是王室衅成，祸流天下。淖齿杀齐闵王日，天雨血沾衣，<br /><br />&nbsp;&nbsp;&nbsp;&nbsp;天以告也，此之谓乎？京房《易传》曰：“归狱不解，兹谓追非，厥咎天雨血，<br /><br />&nbsp;&nbsp;&nbsp;&nbsp;兹谓不亲，民有怨心，不出三年，无其宗人。”又曰：“佞人禄，功臣戮，天雨<br /><br />&nbsp;&nbsp;&nbsp;&nbsp;血。”<br /><br />&nbsp;&nbsp;&nbsp;&nbsp;晋愍帝建兴四年十二月丙寅，丞相府斩督运令史淳于伯，血逆流上柱二丈三<br /><br />&nbsp;&nbsp;&nbsp;&nbsp;尺。此赤祥也。是时后将军褚裒镇广陵，丞相扬声北伐，伯以督运稽留及役使臧<br /><br />&nbsp;&nbsp;&nbsp;&nbsp;罪，依征军法戮之。其息诉称：“伯督运事讫，无所稽乏，受赇役使，罪不及死。<br /><br />&nbsp;&nbsp;&nbsp;&nbsp;兵家之势，先声后实，实是屯戍，非为征军。自四年以来，运漕稽停，皆不以军<br /><br />&nbsp;&nbsp;&nbsp;&nbsp;兴法论。”僚佐莫之理。及有此变，司直弹劾众官，元帝又无所问。于是频旱三<br /><br />&nbsp;&nbsp;&nbsp;&nbsp;年。干宝以为冤气之应也。郭景纯曰：“血者水类，同属于《坎》，《坎》为法<br /><br />&nbsp;&nbsp;&nbsp;&nbsp;家。水平润下，不宜逆流。此政有咎失之征也。”</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882777);">加入书签</a><a
                        href="882758.html">上一页</a>&larr;<a href="index.html">返回列表</a>&rarr;<a
                            href="882789.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882758.html"; var next_page = "882789.html"; var index_page = "index.html"; var sortid = "9"; var article_id = "13928"; var chapter_id = "882777"; var articlename = "宋书"; var chaptername = " 卷三十二 志第二十二"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>