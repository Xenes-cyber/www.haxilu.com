<!DOCTYPE html>
<html>
<head>
<meta charset="gbk" />
<title>宋书- 卷九十三 列传第五十三-在线阅读-哈西文学网</title>
<meta name="keywords" content="沈约，宋书， 卷九十三 列传第五十三全文， 卷九十三 列传第五十三在线阅读 哈西文学网" />
<meta name="description" content="哈西文学网提供沈约的宋书  卷九十三 列传第五十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883939.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883939.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十三 列传第五十三</h1>
            <div class="link xb">
                <a href="883924.html">上一页</a>&larr;<a href="index.html">返回列表</a>&rarr;<a
                    href="883956.html">下一页</a></div>			
            <div id="BookText">&nbsp;&nbsp;&nbsp;&nbsp;◎隐逸<br /><br />&nbsp;&nbsp;&nbsp;&nbsp;《易》曰：“天地闭，贤人隐。”又曰：“遁世无闷。”又曰：“高尚其事。”<br /><br />&nbsp;&nbsp;&nbsp;&nbsp;又曰：“幽人贞吉。”《论语》“作者七人”，表以逸民之称。又曰：“子路遇<br /><br />&nbsp;&nbsp;&nbsp;&nbsp;荷丈人，孔子曰：隐者也。”又曰：“贤者避地，其次避言。”又曰：“虞仲，<br /><br />&nbsp;&nbsp;&nbsp;&nbsp;夷逸，隐居放言。”品目参差，称谓非一，请试言之：夫隐之为言，迹不外见，<br /><br />&nbsp;&nbsp;&nbsp;&nbsp;道不可知之谓也。若夫千载寂寥，圣人不出，则大贤自晦，降夷凡品。止于全身<br /><br />&nbsp;&nbsp;&nbsp;&nbsp;远害，非必穴处岩栖，虽藏往得二，邻亚宗极，而举世莫窥，万物不睹。若此人<br /><br />&nbsp;&nbsp;&nbsp;&nbsp;者，岂肯洗耳颍滨，然显出俗之志乎！遁世避言，即贤人也。夫何适非世，<br /><br />&nbsp;&nbsp;&nbsp;&nbsp;而有避世之因，固知义惟晦道，非曰藏身。至于巢父之名，即是见称之号，号曰<br /><br />&nbsp;&nbsp;&nbsp;&nbsp;裘公，由有可传之迹。此盖荷之隐，而非贤人之隐也。贤人之隐，义深于自晦，<br /><br />&nbsp;&nbsp;&nbsp;&nbsp;荷之隐，事止于违人。论迹既殊，原心亦异也。身与运闭，无可知之情，鸡黍<br /><br />&nbsp;&nbsp;&nbsp;&nbsp;宿宾，示高世之美。运闭故隐，为隐之迹不见；违人故隐，用致隐者之目。身隐<br /><br />&nbsp;&nbsp;&nbsp;&nbsp;故称隐者，道隐故曰贤人。或曰：“隐者之异乎隐，既闻其说，贤者之同于贤，<br /><br />&nbsp;&nbsp;&nbsp;&nbsp;未知所异？”应之曰：“隐身之于晦道，名同而义殊，贤人之于贤者，事穷于亚<br /><br />&nbsp;&nbsp;&nbsp;&nbsp;圣，以此为言，如或可辨。若乃高尚之与作者，三避之与幽人，及逸民隐居，皆<br /><br />&nbsp;&nbsp;&nbsp;&nbsp;独往之称，虽复汉阴之氏不传，河上之名不显，莫不激贪厉俗，秉自异之姿，犹<br /><br />&nbsp;&nbsp;&nbsp;&nbsp;负揭日月，鸣建鼓而趋也。”陈郡袁淑集古来无名高士，以为《真隐传》，格以<br /><br />&nbsp;&nbsp;&nbsp;&nbsp;斯谈，去真远矣。贤人在世，事不可诬，今为《隐逸篇》，虚置贤隐之位，其余<br /><br />&nbsp;&nbsp;&nbsp;&nbsp;夷心俗表者，盖逸而非隐云。<br /><br />&nbsp;&nbsp;&nbsp;&nbsp;戴J，字仲若，谯郡人也。父逵，兄勃，并隐遁有高名。J年十六，遭<br /><br />&nbsp;&nbsp;&nbsp;&nbsp;父忧，几于毁灭，因此长抱羸患。以父不仕，复修其业。父善琴书，J并传之，<br /><br />&nbsp;&nbsp;&nbsp;&nbsp;凡诸音律，皆能挥手。会稽剡县多名山，故世居剡下。J及兄勃，并受琴于父。<br /><br />&nbsp;&nbsp;&nbsp;&nbsp;父没，所传之声，不忍复奏，各造新弄，勃五部，J十五部。J又制长弄一部，<br /><br />&nbsp;&nbsp;&nbsp;&nbsp;并传于世。中书令王绥常携宾客造之，勃等方进豆粥，绥曰：“闻卿善琴，试欲<br /><br />&nbsp;&nbsp;&nbsp;&nbsp;一听。”不答，绥恨而去。<br /><br />&nbsp;&nbsp;&nbsp;&nbsp;桐庐县又多名山，兄弟复共游之，因留居止。勃疾患，医药不给。J谓勃曰：<br /><br />&nbsp;&nbsp;&nbsp;&nbsp;“J随兄得闲，非有心于默语。兄今疾笃，无可营疗，J当干禄以自济耳。”乃<br /><br />&nbsp;&nbsp;&nbsp;&nbsp;告时求海虞令，事垂行而勃卒，乃止。桐庐僻远，难以养疾，乃出居吴下。吴下<br /><br />&nbsp;&nbsp;&nbsp;&nbsp;士人共为筑室，聚石引水，植林开涧，少时繁密，有若自然。乃述庄周大旨，著<br /><br />&nbsp;&nbsp;&nbsp;&nbsp;《逍遥论》，注《礼记・中庸》篇。三吴将守及郡内衣冠要其同游野泽，堪行便<br /><br />&nbsp;&nbsp;&nbsp;&nbsp;往，不为矫介，众论以此多之。<br /><br />&nbsp;&nbsp;&nbsp;&nbsp;高祖命为太尉行参军，琅邪王司马属，并不就。宋国初建，令曰：“前太尉<br /><br />&nbsp;&nbsp;&nbsp;&nbsp;参军戴J、辟士韦玄，秉操幽遁，守志不渝，宜加旌引，以弘止退。并可散骑侍<br /><br />&nbsp;&nbsp;&nbsp;&nbsp;郎，在通直。”不起。太祖元嘉二年，诏曰：“新除通直散骑侍郎戴J、太子舍<br /><br />&nbsp;&nbsp;&nbsp;&nbsp;人宗炳，并志托丘园，自求衡荜，恬静之操，久而不渝。J可国子博士，炳可通<br /><br />&nbsp;&nbsp;&nbsp;&nbsp;直散骑侍郎。”东宫初建，又征太子中庶子。十五年，征散骑常侍，并不就。<br /><br />&nbsp;&nbsp;&nbsp;&nbsp;衡阳王义季镇京口，长史张邵与J姻通，迎来止黄鹄山。山北有竹林精舍，<br /><br />&nbsp;&nbsp;&nbsp;&nbsp;林涧甚美。J憩于此涧，义季亟从之游，J服其野服，不改常度。为义季鼓琴，<br /><br />&nbsp;&nbsp;&nbsp;&nbsp;并新声变曲，其三调《游弦》、《广陵》、《止息》之流，皆与世异。太祖每欲<br /><br />&nbsp;&nbsp;&nbsp;&nbsp;见之，尝谓黄门侍郎张敷曰：“吾东巡之日，当晏戴公山也。”以其好音，长给<br /><br />&nbsp;&nbsp;&nbsp;&nbsp;正声伎一部。J合《何尝》、《白鹄》二声，以为一调，号为清旷。自汉世始有<br /><br />&nbsp;&nbsp;&nbsp;&nbsp;佛像，形制未工，逵特善其事，J亦参焉。宋世子铸丈六铜像于瓦官寺，既成，<br /><br />&nbsp;&nbsp;&nbsp;&nbsp;面恨瘦，工人不能治，乃迎J看之。J曰：“非面瘦，乃臂胛肥耳。”既错减臂<br /><br />&nbsp;&nbsp;&nbsp;&nbsp;胛，瘦患即除，无不叹服焉。<br /><br />&nbsp;&nbsp;&nbsp;&nbsp;十八年，卒，时年六十四。无子。景阳山成，J已亡矣。上叹曰：“恨不得<br /><br />&nbsp;&nbsp;&nbsp;&nbsp;使戴J观之。”<br /><br />&nbsp;&nbsp;&nbsp;&nbsp;宗炳，字少文，南阳涅阳人也。祖承，宜都太守。父繇之，湘乡令。母同郡<br /><br />&nbsp;&nbsp;&nbsp;&nbsp;师氏，聪辩有学义，教授诸子。炳居丧过礼，为乡闾所称。刺史殷仲堪、桓玄并<br /><br />&nbsp;&nbsp;&nbsp;&nbsp;辟主簿，举秀才，不就。高祖诛刘毅，领荆州，问毅府咨议参军申永曰：“今日<br /><br />&nbsp;&nbsp;&nbsp;&nbsp;何施而可？”永曰：“除其宿衅，倍其惠泽，贯叙门次，显擢才能，如此而已。”<br /><br />&nbsp;&nbsp;&nbsp;&nbsp;高祖纳之，辟炳为主簿，不起。问其故，答曰：“栖丘饮谷，三十余年。”高祖<br /><br />&nbsp;&nbsp;&nbsp;&nbsp;善其对。妙善琴书，精于言理，每游山水，往辄忘归。征西长史王敬弘每从之，<br /><br />&nbsp;&nbsp;&nbsp;&nbsp;未尝不弥日也。乃下入庐山，就释慧远考寻文义。兄臧为南平太守，逼与俱还，<br /><br />&nbsp;&nbsp;&nbsp;&nbsp;乃于江陵三湖立宅，闲居无事。高祖召为太尉参军，不就。二兄蚤卒，孤累甚多，<br /><br />&nbsp;&nbsp;&nbsp;&nbsp;家贫无以相赡，颇营稼穑。高祖数致饩赉，其后子弟从禄，乃悉不复受。<br /><br />&nbsp;&nbsp;&nbsp;&nbsp;高祖开府辟召，下书曰：“吾忝大宠，思延贤彦，而《兔置》潜处，《考盘》<br /><br />&nbsp;&nbsp;&nbsp;&nbsp;未臻，侧席丘园，良增虚伫。南阳宗炳、雁门周续之，并植操幽栖，无闷巾褐，<br /><br />&nbsp;&nbsp;&nbsp;&nbsp;可下辟召，以礼屈之。”于是并辟太尉掾，皆不起。宋受禅，征为太子舍人；元<br /><br />&nbsp;&nbsp;&nbsp;&nbsp;嘉初，又征通直郎；东宫建，征为太子中舍人，庶子，并不应。妻罗氏，亦有高<br /><br />&nbsp;&nbsp;&nbsp;&nbsp;情，与炳协趣。罗氏没，炳哀之过甚，既而辍哭寻理，悲情顿释。谓沙门释慧坚<br /><br />&nbsp;&nbsp;&nbsp;&nbsp;曰：“死生不分，未易可达，三复至教，方能遣哀。”衡阳王义季在荆州，亲至<br /><br />&nbsp;&nbsp;&nbsp;&nbsp;炳室，与之欢宴，命为咨议参军，不起。<br /><br />&nbsp;&nbsp;&nbsp;&nbsp;好山水，爱远游，西陟荆、巫，南登衡、岳，因而结宇衡山，欲怀尚平之志。<br /><br />&nbsp;&nbsp;&nbsp;&nbsp;有疾还江陵，叹曰：“老疾俱至，名山恐难遍睹，唯当澄怀观道，卧以游之。”<br /><br />&nbsp;&nbsp;&nbsp;&nbsp;凡所游履，皆图之于室，谓人曰：“抚琴动操，欲令众山皆响。”古有《金石弄》<br /><br />&nbsp;&nbsp;&nbsp;&nbsp;，为诸桓所重，桓氏亡，其声遂绝，惟炳传焉。太祖遣乐师杨观就炳受之。<br /><br />&nbsp;&nbsp;&nbsp;&nbsp;炳外弟师觉授亦有素业，以琴书自娱。临川王义庆辟为祭酒，主簿，并不就，<br /><br />&nbsp;&nbsp;&nbsp;&nbsp;乃表荐之，会病卒。元嘉二十年，炳卒，时年六十九。衡阳王义季与司徒江夏王<br /><br />&nbsp;&nbsp;&nbsp;&nbsp;义恭书曰：“宗居士不救所病，其清履肥素，终始可嘉，为之恻怆，不能已已。”<br /><br />&nbsp;&nbsp;&nbsp;&nbsp;子朔，南谯王义宣车骑参军。次绮，江夏王义恭司空主簿。次昭，郢州治中。次<br /><br />&nbsp;&nbsp;&nbsp;&nbsp;说，正员郎。<br /><br />&nbsp;&nbsp;&nbsp;&nbsp;周续之，字道祖，雁门广武人也。其先过江居豫章建昌县。续之年八岁丧母，<br /><br />&nbsp;&nbsp;&nbsp;&nbsp;哀戚过于成人，奉兄如事父。豫章太守范宁于郡立学，招集生徒，远方至者甚众。<br /><br />&nbsp;&nbsp;&nbsp;&nbsp;续之年十二，诣宁受业。居学数年，通《五经》并《纬候》，名冠同门，号曰<br /><br />&nbsp;&nbsp;&nbsp;&nbsp;“颜子”。既而闲居读《老》、《易》，入庐山事沙门释慧远。时彭城刘遗民遁<br /><br />&nbsp;&nbsp;&nbsp;&nbsp;迹庐山，陶渊明亦不应征命，谓之“寻阳三隐。”以为身不可遣，余累宜绝，遂<br /><br />&nbsp;&nbsp;&nbsp;&nbsp;终身不娶妻，布衣蔬食。<br /><br />&nbsp;&nbsp;&nbsp;&nbsp;刘毅镇姑孰，命为抚军参军，征太学博士，并不就。江州刺史每相招请，续<br /><br />&nbsp;&nbsp;&nbsp;&nbsp;之不尚节峻，颇从之游。常以嵇康《高士传》得出处之美，因为之注。高祖之北<br /><br />&nbsp;&nbsp;&nbsp;&nbsp;讨，世子居守，迎续之馆于安乐寺，延入讲礼，月余，复还山。江州刺史刘柳荐<br /><br />&nbsp;&nbsp;&nbsp;&nbsp;之高祖，曰：“臣闻恢耀和肆，必在兼城之宝；翼亮崇本，宜纡高世之逸。是以<br /><br />&nbsp;&nbsp;&nbsp;&nbsp;渭滨佐周，圣德广运，商洛匡汉，英业乃昌。伏惟明公道迈振古，应天继期，游<br /><br />&nbsp;&nbsp;&nbsp;&nbsp;外畅于冥内，体远形于应近，虽汾阳之举，辍驾于时艰；明扬之旨，潜感于穹谷<br /><br />&nbsp;&nbsp;&nbsp;&nbsp;矣。窃见处士雁门周续之，清真贞素，思学钩深，弱冠独往，心无近事，性之所<br /><br />&nbsp;&nbsp;&nbsp;&nbsp;遣；荣华与饥寒俱落，情之所慕，岩泽与琴书共远。加以仁心内发，义怀外亮，<br /><br />&nbsp;&nbsp;&nbsp;&nbsp;留爱昆卉，诚著桃李。若升之宰府，必鼎味斯和；濯缨儒官，亦王猷遐缉。臧文<br /><br />&nbsp;&nbsp;&nbsp;&nbsp;不知，失在降贤；言偃得人，功由升士。愿照其丹款，不以人废言。”俄而辟为<br /><br />&nbsp;&nbsp;&nbsp;&nbsp;太尉掾，不就。<br /><br />&nbsp;&nbsp;&nbsp;&nbsp;高祖北伐，还镇彭城，遣使迎之，礼赐甚厚。每称之曰：“心无偏吝，真高<br /><br />&nbsp;&nbsp;&nbsp;&nbsp;士也。”寻复南还。高祖践阼，复召之，乃尽室俱下。上为开馆东郭外，招集生<br /><br />&nbsp;&nbsp;&nbsp;&nbsp;徒。乘舆降幸，并见诸生，问续之《礼记》“傲不可长”、“与我九龄”、“射<br /><br />&nbsp;&nbsp;&nbsp;&nbsp;于矍圃”三义，辨析精奥，称为该通。续之素患风痹，不复堪讲，乃移病钟山。<br /><br />&nbsp;&nbsp;&nbsp;&nbsp;景平元年卒，时年四十七。通《毛诗》六义及《礼论》、《公羊传》，皆传于世。<br /><br />&nbsp;&nbsp;&nbsp;&nbsp;无子。兄子景远有续之风，太宗泰始中，为晋安内史，未之郡，卒。<br /><br />&nbsp;&nbsp;&nbsp;&nbsp;王弘之，字方平，琅邪临沂人，宣训卫尉镇之弟也。少孤贫，为外祖征士何<br /><br />&nbsp;&nbsp;&nbsp;&nbsp;准所抚育。从叔献之及太原王恭，并贵重之。晋安帝隆安中，为琅邪王中军参军，<br /><br />&nbsp;&nbsp;&nbsp;&nbsp;迁司徒主簿。家贫，而性好山水，求为乌程令，寻以病归。桓玄辅晋，桓谦以为<br /><br />&nbsp;&nbsp;&nbsp;&nbsp;卫军参军。时琅邪殷仲文还姑孰，祖送倾朝，谦要弘之同行，答曰：“凡祖离送<br /><br />&nbsp;&nbsp;&nbsp;&nbsp;别，必在有情，下官与殷风马不接，无缘扈从。”谦贵其言。每随兄镇之之安成<br /><br />&nbsp;&nbsp;&nbsp;&nbsp;郡，弘之解职同行，荆州刺史桓伟请为南蛮长史。<br /><br />&nbsp;&nbsp;&nbsp;&nbsp;义熙初，何无忌又请为右军司马。高祖命为徐州治中从事史，除员外散骑常<br /><br />&nbsp;&nbsp;&nbsp;&nbsp;侍，并不就。家在会稽上虞。从兄敬弘为吏部尚书，奏曰：“圣明司契，载德惟<br /><br />&nbsp;&nbsp;&nbsp;&nbsp;新，垂鉴仄微，表扬隐介，默语仰风，荒遐倾首。前员外散骑常侍琅邪王弘之，<br /><br />&nbsp;&nbsp;&nbsp;&nbsp;恬漠丘园，放心居逸。前卫将军参军武昌郭希林，素履纯洁，嗣徽前武。并击壤<br /><br />&nbsp;&nbsp;&nbsp;&nbsp;圣朝，未蒙表饰，宜加旌聘，贲于丘园，以彰止逊之美，以祛动求之累。臣愚谓<br /><br />&nbsp;&nbsp;&nbsp;&nbsp;弘之可太子庶子，希林可著作郎。”即征弘之为庶子，不就。太祖即位，敬弘为<br /><br />&nbsp;&nbsp;&nbsp;&nbsp;左仆射，又陈：“弘之高行表于初筮，苦节彰于暮年。今内外晏然，当修太平之<br /><br />&nbsp;&nbsp;&nbsp;&nbsp;化，宜招空谷，以敦冲退之美。”元嘉四年，征为通直散骑常侍，又不就。敬弘<br /><br />&nbsp;&nbsp;&nbsp;&nbsp;尝解貂裘与之，即着以采药。<br /><br />&nbsp;&nbsp;&nbsp;&nbsp;性好钓，上虞江有一处名三石头，弘之常垂纶于此。经过者不识之，或问：<br /><br />&nbsp;&nbsp;&nbsp;&nbsp;“渔师得鱼卖不？”弘之曰：“亦自不得，得亦不卖。”日夕载鱼入上虞郭，经<br /><br />&nbsp;&nbsp;&nbsp;&nbsp;亲故门，各以一两头置门内而去。始宁汰川有佳山水，弘之又依岩筑室。谢灵运、<br /><br />&nbsp;&nbsp;&nbsp;&nbsp;颜延之并相钦重，灵运与庐陵王义真笺曰：“会境既丰山水，是以江左嘉遁，并<br /><br />&nbsp;&nbsp;&nbsp;&nbsp;多居之。但季世慕荣，幽栖者寡，或复才为时求，弗获从志。至若王弘之拂衣归<br /><br />&nbsp;&nbsp;&nbsp;&nbsp;耕，逾历三纪；孔淳之隐约穷岫，自始迄今；阮万龄辞事就闲，纂成先业；浙河<br /><br />&nbsp;&nbsp;&nbsp;&nbsp;之外，栖迟山泽，如斯而已。既远同羲、唐，亦激贪厉竞。殿下爱素好古，常若<br /><br />&nbsp;&nbsp;&nbsp;&nbsp;布衣，每忆昔闻，虚想岩穴，若遣一介，有以相存，真可谓千载盛美也。”<br /><br />&nbsp;&nbsp;&nbsp;&nbsp;弘之四年卒，时年六十三。颜延之欲为作诔，书与弘之子昙生曰：“君家高<br /><br />&nbsp;&nbsp;&nbsp;&nbsp;世之节，有识归重，豫染豪翰，所应载述。况仆托慕末风，窃以叙德为事，但恨<br /><br />&nbsp;&nbsp;&nbsp;&nbsp;短笔不足书美。”诔竟不就。昙生好文义，以谦和见称。历显位，吏部尚书，太<br /><br />&nbsp;&nbsp;&nbsp;&nbsp;常卿。大明末，为吴兴太守。太宗初，四方同逆，战败奔会稽，归降被宥，终于<br /><br />&nbsp;&nbsp;&nbsp;&nbsp;中散大夫。<br /><br />&nbsp;&nbsp;&nbsp;&nbsp;阮万龄，陈留尉氏人也。祖思旷，左光禄大夫。父宁，黄门侍郎。万龄少知<br /><br />&nbsp;&nbsp;&nbsp;&nbsp;名，自通直郎为孟昶建威长史。时袁豹、江夷相系为昶司马，时人谓昶府有三素<br /><br />&nbsp;&nbsp;&nbsp;&nbsp;望。万龄家在会稽剡县，颇有素情。永初末，自侍中解职东归，征为秘书监，加<br /><br />&nbsp;&nbsp;&nbsp;&nbsp;给事中，不就。寻除左民尚书，复起应命，迁太常，出为湘州刺史，在州无政绩。<br /><br />&nbsp;&nbsp;&nbsp;&nbsp;还为东阳太守，又被免。复为散骑常侍、金紫光禄大夫。元嘉二十五年卒，时年<br /><br />&nbsp;&nbsp;&nbsp;&nbsp;七十二。<br /><br />&nbsp;&nbsp;&nbsp;&nbsp;孔淳之，字彦深，鲁郡鲁人也。祖矗尚书祠部郎。父粲，秘书监征，不<br /><br />&nbsp;&nbsp;&nbsp;&nbsp;就。淳之少有高尚，爱好坟籍，为太原王恭所称。居会稽剡县，性好山水，每有<br /><br />&nbsp;&nbsp;&nbsp;&nbsp;所游，必穷其幽峻，或旬日忘归。当游山，遇沙门释法崇，因留共止，遂停三载。<br /><br />&nbsp;&nbsp;&nbsp;&nbsp;法崇叹曰：“缅想人外，三十年矣，今乃公倾盖于兹，不觉老之将至也。”及淳<br /><br />&nbsp;&nbsp;&nbsp;&nbsp;之还反，不告以姓。除著作佐郎，太尉参军，并不就。<br /><br />&nbsp;&nbsp;&nbsp;&nbsp;居丧至孝，庐于墓侧。服阕，与征士戴J、王弘之及王敬弘等共为人外之游。<br /><br />&nbsp;&nbsp;&nbsp;&nbsp;敬弘以女适淳之子尚。会稽太守谢方明苦要入郡，终不肯往。茅室蓬户，庭草芜<br /><br />&nbsp;&nbsp;&nbsp;&nbsp;径，唯床上有数卷书。元嘉初，复征为散骑侍郎，乃逃于上虞县界，家人莫知所<br /><br />&nbsp;&nbsp;&nbsp;&nbsp;之。弟默之为广州刺史，出都与别。司徒王弘要淳之集冶城，即日命驾东归，遂<br /><br />&nbsp;&nbsp;&nbsp;&nbsp;不顾也。元嘉七年，卒，时年五十九。默之儒学，注《谷梁春秋》。默之子熙先，<br /><br />&nbsp;&nbsp;&nbsp;&nbsp;事在《范晔传》。<br /><br />&nbsp;&nbsp;&nbsp;&nbsp;刘凝之，字志安，小名长年，南郡枝江人也。父期公，衡阳太守。兄盛公，<br /><br />&nbsp;&nbsp;&nbsp;&nbsp;高尚不仕。凝之慕老莱、严子陵为人，推家财与弟及兄子，立屋于野外，非其力<br /><br />&nbsp;&nbsp;&nbsp;&nbsp;不食，州里重其德行。州三礼辟西曹主簿，举秀才，不就。妻梁州刺史郭铨女也，<br /><br />&nbsp;&nbsp;&nbsp;&nbsp;遣送丰丽，凝之悉散之亲属。妻亦能不慕荣华，与凝之共安俭苦。夫妻共乘薄笨<br /><br />&nbsp;&nbsp;&nbsp;&nbsp;车，出市买易，周用之外，辄以施人。为村里所诬，一年三输公调，求辄与之。<br /><br />&nbsp;&nbsp;&nbsp;&nbsp;有人尝认其所著屐，笑曰：“仆著之已败，今家中觅新者备君也。”此人后田中<br /><br />&nbsp;&nbsp;&nbsp;&nbsp;得所失屐，送还之，不肯复取。<br /><br />&nbsp;&nbsp;&nbsp;&nbsp;元嘉初，征为秘书郎，不就。临川王义庆、衡阳王义季镇江陵，并遣使存问。<br /><br />&nbsp;&nbsp;&nbsp;&nbsp;凝之答书顿首称仆，不修民礼，人或讥焉。凝之曰：“昔老莱向楚王称仆，严陵<br /><br />&nbsp;&nbsp;&nbsp;&nbsp;亦抗礼光武，未闻巢、许称臣尧、舜。”时戴J与衡阳王义季书，亦称仆。荆州<br /><br />&nbsp;&nbsp;&nbsp;&nbsp;年饥，义季虑凝之喂毙，饷钱十万。凝之大喜，将钱至市门，观有饥色者，悉分<br /><br />&nbsp;&nbsp;&nbsp;&nbsp;与之，俄顷立尽。性好山水，一旦携妻子泛江湖，隐居衡山之阳。登高岭，绝人<br /><br />&nbsp;&nbsp;&nbsp;&nbsp;迹，为小屋居之，采药服食，妻子皆从其志。元嘉二十五年，卒，时年五十九。<br /><br />&nbsp;&nbsp;&nbsp;&nbsp;龚祈，字孟道，武陵汉寿人也。从祖玄之，父黎民，并不应征辟。祈年十四，<br /><br />&nbsp;&nbsp;&nbsp;&nbsp;乡党举为州迎西曹，不行。谢晦临州，命为主簿；彭城王义康举秀才，除奉朝请；<br /><br />&nbsp;&nbsp;&nbsp;&nbsp;临川王义庆平西参军，皆不就。风姿端雅，容止可观，中书郎范述见而叹曰：<br /><br />&nbsp;&nbsp;&nbsp;&nbsp;“此荆楚仙人也。”衡阳王义季临荆州，发教以祈及刘凝之、师觉授不应征召，<br /><br />&nbsp;&nbsp;&nbsp;&nbsp;辟其三子。祈又征太子舍人，不起。时或赋诗，言不及世事。元嘉十七年，卒，<br /><br />&nbsp;&nbsp;&nbsp;&nbsp;时年四十二。<br /><br />&nbsp;&nbsp;&nbsp;&nbsp;翟法赐，寻阳柴桑人也。曾祖汤，汤子庄，庄子矫，并高尚不仕，逃避征辟。<br /><br />&nbsp;&nbsp;&nbsp;&nbsp;矫生法赐。少守家业，立屋于庐山顶，丧亲后，便不复还家。不食五谷，以兽皮<br /><br />&nbsp;&nbsp;&nbsp;&nbsp;结草为衣，虽乡亲中表，莫得见也。州辟主簿，举秀才，右参军，著作佐郎，员<br /><br />&nbsp;&nbsp;&nbsp;&nbsp;外散骑侍郎，并不就。后家人至石室寻求，因复远徙，违避征聘，遁迹幽深。寻<br /><br />&nbsp;&nbsp;&nbsp;&nbsp;阳太守邓文子表曰：“奉诏书征郡民新除著作佐郎南阳翟法赐，补员外散骑侍郎。<br /><br />&nbsp;&nbsp;&nbsp;&nbsp;法赐隐迹庐山，于今四世，栖身幽岩，人罕见者。如当逼以王宪，束以严科，驰<br /><br />&nbsp;&nbsp;&nbsp;&nbsp;山猎草，以期禽获，虑致颠殒，有伤盛化。”乃止。后卒于岩石之间，不知年月。<br /><br />&nbsp;&nbsp;&nbsp;&nbsp;陶潜，字渊明，或云渊明，字元亮，寻阳柴桑人也，曾祖侃，晋大司马。潜<br /><br />&nbsp;&nbsp;&nbsp;&nbsp;少有高趣，尝著《五柳先生传》以自况，曰：<br /><br />&nbsp;&nbsp;&nbsp;&nbsp;先生不知何许人，不详姓字，宅边有五柳树，因以为号焉。闲静少言，不慕<br /><br />&nbsp;&nbsp;&nbsp;&nbsp;荣利。好读书，不求甚解，每有会意，欣然忘食。性嗜酒，而家贫不能恒得。亲<br /><br />&nbsp;&nbsp;&nbsp;&nbsp;旧知其如此，或置酒招之。造饮辄尽，期在必醉，既醉而退，曾不吝情去留。环<br /><br />&nbsp;&nbsp;&nbsp;&nbsp;堵萧然，不蔽风日，短褐穿结，箪瓢屡空，晏如也。尝著文章自娱，颇示己志，<br /><br />&nbsp;&nbsp;&nbsp;&nbsp;忘怀得失，以此自终。<br /><br />&nbsp;&nbsp;&nbsp;&nbsp;其自序如此，时人谓之实录。亲老家贫，起为州祭酒，不堪吏职，少日，自<br /><br />&nbsp;&nbsp;&nbsp;&nbsp;解归。州召主簿，不就。躬耕自资，遂抱羸疾，复为镇军、建威参军。谓亲朋曰：<br /><br />&nbsp;&nbsp;&nbsp;&nbsp;“聊欲弦歌，以为三径之资，可乎？”执事者闻之，以为彭泽令。公田悉令吏种<br /><br />&nbsp;&nbsp;&nbsp;&nbsp;秫稻。妻子固请种粳，乃使二顷五十亩种秫，五十亩种粳。郡遣督邮至，县吏白<br /><br />&nbsp;&nbsp;&nbsp;&nbsp;应束带见之。潜叹曰：“我不能为五斗米折腰向乡里小人。”即日解印绶去职。<br /><br />&nbsp;&nbsp;&nbsp;&nbsp;赋《归去来》，其词曰：<br /><br />&nbsp;&nbsp;&nbsp;&nbsp;归去来兮，园田荒芜胡不归。既自以心为形役，奚惆怅而独悲。悟已往之不<br /><br />&nbsp;&nbsp;&nbsp;&nbsp;谏，知来者之可追。实迷途其未远，觉今是而昨非。舟遥遥以轻r，风飘飘而吹<br /><br />&nbsp;&nbsp;&nbsp;&nbsp;衣。问征夫以前路，恨晨光之希微。<br /><br />&nbsp;&nbsp;&nbsp;&nbsp;乃瞻衡宇，载欣载奔。僮仆欢迎，稚子候门。三径就荒，松菊犹存。携幼入<br /><br />&nbsp;&nbsp;&nbsp;&nbsp;室，有酒停尊。引壶觞而自酌，盼庭柯以怡颜。倚南窗而寄傲，审容膝之易安。<br /><br />&nbsp;&nbsp;&nbsp;&nbsp;园日涉而成趣，门虽设而常关。策扶老以流，时矫首而遐观，云无心以出岫，<br /><br />&nbsp;&nbsp;&nbsp;&nbsp;鸟倦飞而知还。景翳翳其将入，抚孤松以盘桓。<br /><br />&nbsp;&nbsp;&nbsp;&nbsp;归去来兮，请息交而绝游，世与我以相遗，复驾言兮焉求。说亲戚之情话，<br /><br />&nbsp;&nbsp;&nbsp;&nbsp;乐琴书以消忧。农人告余以上春，将有事于西畴。或命巾车，或棹扁舟。既窈窕<br /><br />&nbsp;&nbsp;&nbsp;&nbsp;以穷壑，亦崎岖而经丘。木欣欣以向荣，泉涓涓而始流。善万物之得时，感吾生<br /><br />&nbsp;&nbsp;&nbsp;&nbsp;之行休。<br /><br />&nbsp;&nbsp;&nbsp;&nbsp;已矣乎，寓形宇内复几时，奚不委心任去留，胡为遑遑欲何之。富贵非吾愿，<br /><br />&nbsp;&nbsp;&nbsp;&nbsp;帝乡不可期。怀良辰以孤往，或植杖而耘耔。登东皋以舒啸，临清流而赋诗。聊<br /><br />&nbsp;&nbsp;&nbsp;&nbsp;乘化以归尽，乐夫天命复奚疑。<br /><br />&nbsp;&nbsp;&nbsp;&nbsp;义熙末，征著作佐郎，不就。江州刺史王弘欲识之，不能致也。潜尝往庐山，<br /><br />&nbsp;&nbsp;&nbsp;&nbsp;弘令潜故人庞通之赍酒具于半道栗里要之。潜有脚疾，使一门生二儿舆篮舆，既<br /><br />&nbsp;&nbsp;&nbsp;&nbsp;至，欣然便共饮酌，俄顷弘至，亦无忤也。先是，颜延之为刘柳后军功曹，在寻<br /><br />&nbsp;&nbsp;&nbsp;&nbsp;阳，与潜情款。后为始安郡，经过，日日造潜，每往必酣饮致醉。临去，留二万<br /><br />&nbsp;&nbsp;&nbsp;&nbsp;钱与潜，潜悉送酒家，稍就取酒。尝九月九日无酒，出宅边菊丛中坐久，值弘送<br /><br />&nbsp;&nbsp;&nbsp;&nbsp;酒至，即便就酌，醉而后归。潜不解音声，而畜素琴一张，无弦，每有酒适，辄<br /><br />&nbsp;&nbsp;&nbsp;&nbsp;抚弄以寄其意。贵贱造之者，有酒辄设，潜若先醉，便语客：“我醉欲眠，卿可<br /><br />&nbsp;&nbsp;&nbsp;&nbsp;去。”其真率如此。郡将候潜值其酒熟，取头上葛巾漉酒，毕，还复著之。<br /><br />&nbsp;&nbsp;&nbsp;&nbsp;潜弱年薄官，不洁去就之迹。自以曾祖晋世宰辅，耻复屈身后代，自高祖王<br /><br />&nbsp;&nbsp;&nbsp;&nbsp;业渐隆，不复肯仕。所著文章，皆题其年月，义熙以前，则书晋氏年号；自永初<br /><br />&nbsp;&nbsp;&nbsp;&nbsp;以来，唯云甲子而已。与子书以言其志，并为训戒曰：<br /><br />&nbsp;&nbsp;&nbsp;&nbsp;天地赋命，有往必终，自古贤圣，谁能独免。子夏言曰：“死生有命，富贵<br /><br />&nbsp;&nbsp;&nbsp;&nbsp;在天。”四友之人，亲受音旨，发斯谈者，岂非穷达不可妄求，寿夭永无外请故<br /><br />&nbsp;&nbsp;&nbsp;&nbsp;邪。吾年过五十，而穷苦荼毒，家贫弊，东西游走。性刚才拙，与物多忤，自量<br /><br />&nbsp;&nbsp;&nbsp;&nbsp;为己，必贻俗患，oa辞世，使汝幼而饥寒耳。常感孺仲贤妻之言，败絮自<br /><br />&nbsp;&nbsp;&nbsp;&nbsp;拥，何惭儿子。此既一事矣。但恨邻靡二仲，室无莱妇，抱兹苦心，良独罔罔。<br /><br />&nbsp;&nbsp;&nbsp;&nbsp;少年来好书，偶爱闲静，开卷有得，便欣然忘食。见树木交荫，时鸟变声，<br /><br />&nbsp;&nbsp;&nbsp;&nbsp;亦复欢尔有喜。尝言五六月北窗下卧，遇凉风暂至，自谓是羲皇上人。意浅识陋，<br /><br />&nbsp;&nbsp;&nbsp;&nbsp;日月遂往，缅求在昔，眇然如何。疾患以来，渐就衰损，亲旧不遗，每以药石见<br /><br />&nbsp;&nbsp;&nbsp;&nbsp;救，自恐大分将有限也。恨汝辈稚小，家贫无役，柴水之劳，何时可免，念之在<br /><br />&nbsp;&nbsp;&nbsp;&nbsp;心，若何可言。然虽不同生，当思四海皆弟兄之义。鲍叔、敬仲，分财无猜；归<br /><br />&nbsp;&nbsp;&nbsp;&nbsp;生、伍举，班荆道旧，遂能以败为成，因丧立功。他人尚尔，况共父之人哉！颍<br /><br />&nbsp;&nbsp;&nbsp;&nbsp;川韩元长，汉末名士，身处卿佐，八十而终，兄弟同居，至于没齿。济北镏纱海<br /><br />&nbsp;&nbsp;&nbsp;&nbsp;晋时操行人也，七世同财，家人无怨色。《诗》云：“高山仰止，景行行止。”<br /><br />&nbsp;&nbsp;&nbsp;&nbsp;汝其慎哉！吾复何言。<br /><br />&nbsp;&nbsp;&nbsp;&nbsp;又为《命子诗》以贻之曰：<br /><br />&nbsp;&nbsp;&nbsp;&nbsp;悠悠我祖，爰自陶唐。邈为虞宾，历世垂光。御龙勤夏，豕韦翼商。穆穆司<br /><br />&nbsp;&nbsp;&nbsp;&nbsp;徒，厥族以昌。纷纭战国，漠漠衰周。凤隐于林，幽人在丘。逸虬挠云，奔鲸骇<br /><br />&nbsp;&nbsp;&nbsp;&nbsp;流。天集有汉，眷予愍侯。于赫愍侯，运当攀龙。抚剑夙迈，显兹武功。参誓山<br /><br />&nbsp;&nbsp;&nbsp;&nbsp;河，启土开封。丞相，允迪前踪。浑浑长源，蔚蔚洪柯。群川载导，众条载<br /><br />&nbsp;&nbsp;&nbsp;&nbsp;罗。时有默语，运固隆污。在我中晋，业融长沙。桓桓长沙，伊勋伊德。天子畴<br /><br />&nbsp;&nbsp;&nbsp;&nbsp;我，专征南国。功遂辞归，临宠不惑。孰谓斯心，而可近得。肃矣我祖，慎终如<br /><br />&nbsp;&nbsp;&nbsp;&nbsp;始。直方二台，惠和千里。于皇仁考，淡焉虚止。寄迹夙运，冥兹愠喜。嗟余寡<br /><br />&nbsp;&nbsp;&nbsp;&nbsp;陋，瞻望靡及。顾惭华鬓，负景只立。三千之罪，无后其急。我诚念哉，呱闻尔<br /><br />&nbsp;&nbsp;&nbsp;&nbsp;泣。卜云嘉日，占尔良时。名尔曰俨，字尔求思。温恭朝夕，念兹在兹。尚想孔<br /><br />&nbsp;&nbsp;&nbsp;&nbsp;常庶其企而。厉夜生子，遽而求火。凡百有心，奚待于我。既见其生，实欲其<br /><br />&nbsp;&nbsp;&nbsp;&nbsp;可。人亦有言，斯情无假。日居月诸，渐免于孩。福不虚至，祸亦易来。夙兴夜<br /><br />&nbsp;&nbsp;&nbsp;&nbsp;寐，愿尔斯才。尔之不才，亦已焉哉。<br /><br />&nbsp;&nbsp;&nbsp;&nbsp;潜元嘉四年卒，时年六十三。<br /><br />&nbsp;&nbsp;&nbsp;&nbsp;宗之，字叔粲，南阳涅阳人，炳从父弟也。蚤孤，事兄恭谨，家贫好学，<br /><br />&nbsp;&nbsp;&nbsp;&nbsp;虽文义不逮炳，而真澹过之。州辟主簿，举秀才，不就。公私饩遗，一无所受。<br /><br />&nbsp;&nbsp;&nbsp;&nbsp;高祖受禅，征著作佐郎，不至。元嘉初，大使陆子真观采风俗，三诣之，每辞<br /><br />&nbsp;&nbsp;&nbsp;&nbsp;疾不见也。告人曰：“我布衣草莱之人，少长垄亩，何枉轩冕之客。”子真还，<br /><br />&nbsp;&nbsp;&nbsp;&nbsp;表荐之，征员外散骑侍郎，又不就。元嘉八年，卒，时年五十。<br /><br />&nbsp;&nbsp;&nbsp;&nbsp;沈道虔，吴兴武康人也。少仁爱，好《老》、《易》，居县北石山下。孙恩<br /><br />&nbsp;&nbsp;&nbsp;&nbsp;乱后饥荒，县令庾肃之迎出县南废头里，为立小宅，临溪，有山水之玩。时复还<br /><br />&nbsp;&nbsp;&nbsp;&nbsp;石山精庐，与诸孤兄子共釜庾之资，困不改节。受琴于戴逵，王敬弘深敬之。郡<br /><br />&nbsp;&nbsp;&nbsp;&nbsp;州府凡十二命，皆不就。<br /><br />&nbsp;&nbsp;&nbsp;&nbsp;有人窃其园莱者，还见之，乃自逃隐，待窃者取足去后乃出。人拔其屋后笋，<br /><br />&nbsp;&nbsp;&nbsp;&nbsp;令人止之，曰：“惜此笋欲令成林，更有佳者相与。”乃令人买大笋送与之。盗<br /><br />&nbsp;&nbsp;&nbsp;&nbsp;者惭不取，道虔使置其门内而还。常以捃拾自资，同捃者争u，道虔谏之不止，<br /><br />&nbsp;&nbsp;&nbsp;&nbsp;悉以其所得与之，争者愧恧。后每争，辄云：“勿令居士知。”冬月无复衣，戴<br /><br />&nbsp;&nbsp;&nbsp;&nbsp;J闻而迎之，为作衣服，并与钱一万。既还，分身上衣及钱，悉供诸兄弟子无衣<br /><br />&nbsp;&nbsp;&nbsp;&nbsp;者。乡里年少，相率受学。道虔常无食，无以立学徒。武康令孔欣之厚相资给，<br /><br />&nbsp;&nbsp;&nbsp;&nbsp;受业者咸得有成。太祖闻之，遣使存问，赐钱三万，米二百斛，悉以嫁娶孤兄子。<br /><br />&nbsp;&nbsp;&nbsp;&nbsp;征员外散骑侍郎，不就。累世事佛，推父祖旧宅为寺。至四月八日，每请像。请<br /><br />&nbsp;&nbsp;&nbsp;&nbsp;像之日，辄举家感恸焉。道虔年老，菜食，恒无经日之资，而琴书为乐，孜孜不<br /><br />&nbsp;&nbsp;&nbsp;&nbsp;倦。太祖敕郡县令，随时资给。元嘉二十六年，卒，时年八十二。子慧锋，修父<br /><br />&nbsp;&nbsp;&nbsp;&nbsp;业，辟从事，皆不就。<br /><br />&nbsp;&nbsp;&nbsp;&nbsp;郭希林，武昌武昌人也。曾祖翻，晋世高尚不仕。希林少守家业，征州主簿，<br /><br />&nbsp;&nbsp;&nbsp;&nbsp;秀才，卫军参军，并不就。元嘉初，吏部尚书王敬弘举王弘之为太子庶子，希林<br /><br />&nbsp;&nbsp;&nbsp;&nbsp;为著作佐郎。后又征员外散骑侍郎，并不就。十年，卒，时年四十七。子蒙，亦<br /><br />&nbsp;&nbsp;&nbsp;&nbsp;隐居不仕。泰始中，郢州刺史蔡兴宗辟为主簿，不就。<br /><br />&nbsp;&nbsp;&nbsp;&nbsp;雷次宗，字仲伦，豫章南昌人也。少入庐山，事沙门释慧远，笃志好学，尤<br /><br />&nbsp;&nbsp;&nbsp;&nbsp;明《三礼》、《毛诗》，隐退不交世务。本州辟从事，员外散骑侍郎征，并不就。<br /><br />&nbsp;&nbsp;&nbsp;&nbsp;与子侄书以言所守，曰：<br /><br />&nbsp;&nbsp;&nbsp;&nbsp;夫生之修短，咸有定分，定分之外，不可以智力求，但当于所禀之中，顺而<br /><br />&nbsp;&nbsp;&nbsp;&nbsp;勿率耳。吾少婴羸患，事钟养疾，为性好闲，志栖物表，故虽在童稚之年，已怀<br /><br />&nbsp;&nbsp;&nbsp;&nbsp;远迹之意。暨于弱冠，遂托业庐山，逮事释和尚。于时师友渊源，务训弘道，外<br /><br />&nbsp;&nbsp;&nbsp;&nbsp;慕等夷，内怀悱发，于是洗气神明，玩心坟典，勉志勤躬，夜以继日。爰有山水<br /><br />&nbsp;&nbsp;&nbsp;&nbsp;之好，悟言之欢，实足以通理辅性，成夫之业，乐以忘忧，不知朝日之晏矣。<br /><br />&nbsp;&nbsp;&nbsp;&nbsp;自游道餐风，二十余载，渊匠既倾，良朋凋索，续以衅逆违天，备尝荼蓼，畴昔<br /><br />&nbsp;&nbsp;&nbsp;&nbsp;诚愿，顿尽一朝，心虑荒散，情意衰损，故遂与汝曹归耕垄畔，山居谷饮，人理<br /><br />&nbsp;&nbsp;&nbsp;&nbsp;久绝。<br /><br />&nbsp;&nbsp;&nbsp;&nbsp;日月不处，忽复十年，犬马之齿，已逾知命。崦嵫将迫，前涂几何，实远想<br /><br />&nbsp;&nbsp;&nbsp;&nbsp;尚子五岳之举，近谢居室琐琐之勤。及今耄未至福衰不及顿，尚可厉志于所<br /><br />&nbsp;&nbsp;&nbsp;&nbsp;期，纵心于所托，栖诚来生之津梁，专气莫年之摄养，玩岁日于良辰，偷余乐于<br /><br />&nbsp;&nbsp;&nbsp;&nbsp;将除，在心所期，尽于此矣。汝等年各成长，冠娶已毕，修惜衡泌，吾复何忧。<br /><br />&nbsp;&nbsp;&nbsp;&nbsp;但顾守全所志，以保令终耳。自今以往，家事大小，一勿见关，子平之言，可以<br /><br />&nbsp;&nbsp;&nbsp;&nbsp;为法。<br /><br />&nbsp;&nbsp;&nbsp;&nbsp;元嘉十五年，征次宗至京师，开馆于鸡笼山，聚徒教授，置生百余人。会稽<br /><br />&nbsp;&nbsp;&nbsp;&nbsp;朱膺之、颍川庾蔚之并以儒学，监总诸生。时国子学未立，上留心艺术，使丹阳<br /><br />&nbsp;&nbsp;&nbsp;&nbsp;尹何尚之立玄学，太子率更令何承天立史学，司徒参军谢元立文学，凡四学并建。<br /><br />&nbsp;&nbsp;&nbsp;&nbsp;车驾数幸次宗学馆，资给甚厚。又除给事中，不就。久之，还庐山，公卿以下，<br /><br />&nbsp;&nbsp;&nbsp;&nbsp;并设祖道。<br /><br />&nbsp;&nbsp;&nbsp;&nbsp;二十五年，诏曰：“前新除给事中雷次宗，笃尚希古，经行明修，自绝招命，<br /><br />&nbsp;&nbsp;&nbsp;&nbsp;守志隐约。宜加升引，以旌退素。可散骑侍郎。”后又征诣京邑，为筑室于钟山<br /><br />&nbsp;&nbsp;&nbsp;&nbsp;西岩下，谓之招隐馆，使为皇太子诸王讲《丧服》经。次宗不入公门，乃使自华<br /><br />&nbsp;&nbsp;&nbsp;&nbsp;林东门入延贤堂就业。二十五年，卒于钟山，时年六十三。太祖与江夏王义恭书<br /><br />&nbsp;&nbsp;&nbsp;&nbsp;道次宗亡，义恭答曰：“雷次宗不救所疾，甚可痛念。其幽栖穷薮，自宾圣朝，<br /><br />&nbsp;&nbsp;&nbsp;&nbsp;克己复礼，始终若一。伏惟天慈弘被，亦垂矜愍。”子肃之，颇传其业，官至豫<br /><br />&nbsp;&nbsp;&nbsp;&nbsp;章郡丞。<br /><br />&nbsp;&nbsp;&nbsp;&nbsp;朱百年，会稽山阴人也。祖恺之，晋右卫将军。父涛，扬州主簿。百年少有<br /><br />&nbsp;&nbsp;&nbsp;&nbsp;高情，亲亡服阕，携妻孔氏入会稽南山，以伐樵采箬为业。每以樵箬置道头，辄<br /><br />&nbsp;&nbsp;&nbsp;&nbsp;为行人所取，明旦亦复如此。人稍怪之，积久方知是朱隐士所卖，须者随其所堪<br /><br />&nbsp;&nbsp;&nbsp;&nbsp;多少，留钱取樵箬而去。或遇寒雪，樵箬不售，无以自资，辄自s船送妻还孔氏，<br /><br />&nbsp;&nbsp;&nbsp;&nbsp;天晴复迎之。有时出山阴为妻买缯彩三五尺，好饮酒，遇醉或失之。颇能言理，<br /><br />&nbsp;&nbsp;&nbsp;&nbsp;时为诗咏，往往有高胜之言。郡命功曹，州辟从事，举秀才，并不就。隐迹避人，<br /><br />&nbsp;&nbsp;&nbsp;&nbsp;唯与同县孔觊友善。觊亦嗜酒，相得辄酣，对饮尽欢。百年家素贫，母以冬月亡，<br /><br />&nbsp;&nbsp;&nbsp;&nbsp;衣并无絮，自此不衣绵帛。尝寒时就觊宿，衣悉夹布，饮酒醉眠，觊以卧具覆之，<br /><br />&nbsp;&nbsp;&nbsp;&nbsp;百年不觉也。既觉，引卧具去体，谓觊曰：“绵定奇温。”因流涕悲恸，觊亦为<br /><br />&nbsp;&nbsp;&nbsp;&nbsp;之伤感。<br /><br />&nbsp;&nbsp;&nbsp;&nbsp;除太子舍人，不就。颜竣为东扬州，发教饷百年谷五百斛，不受。时山阴又<br /><br />&nbsp;&nbsp;&nbsp;&nbsp;有寒人姚吟，亦有高趣，为衣冠所重。义阳王昶临州，辟为文学从事，不起。竣<br /><br />&nbsp;&nbsp;&nbsp;&nbsp;饷吟米二百斛，吟亦辞之。百年孝建元年卒山中，时年八十七。蔡兴宗为会稽太<br /><br />&nbsp;&nbsp;&nbsp;&nbsp;守，饷百年妻米百斛，百年妻遣婢诣郡门奉辞固让，时人美之，以比梁鸿妻。<br /><br />&nbsp;&nbsp;&nbsp;&nbsp;王素，字休业，琅邪临沂人也。高祖翘之，晋光禄大夫。素少有志行，家贫<br /><br />&nbsp;&nbsp;&nbsp;&nbsp;母老。初为庐陵国侍郎，母忧去职。服阕，庐陵王绍为江州，亲旧劝素修完旧居，<br /><br />&nbsp;&nbsp;&nbsp;&nbsp;素不答，乃轻身往东阳，隐居不仕，颇营田园之资，得以自立。爱好文义，不以<br /><br />&nbsp;&nbsp;&nbsp;&nbsp;人俗累怀。世祖即位，欲搜扬隐退，下诏曰：“济世成务，咸达隐微，轨俗兴让，<br /><br />&nbsp;&nbsp;&nbsp;&nbsp;必表清节。朕昧旦求善，思薄风，琅邪王素、会稽朱百年，并廉约贞远，与物<br /><br />&nbsp;&nbsp;&nbsp;&nbsp;无竞，自足皋亩，志在不移。宜加褒引，以光难进。并可太子舍子。”大明中，<br /><br />&nbsp;&nbsp;&nbsp;&nbsp;太宰江夏王义恭开府辟召，辟素为仓曹属；太宗泰始六年，又召为太子中舍人，<br /><br />&nbsp;&nbsp;&nbsp;&nbsp;并不就。素既屡被征辟，声誉甚高。山中有p虫，声清长，听之使人不厌，而<br /><br />&nbsp;&nbsp;&nbsp;&nbsp;其形甚丑，素乃为《p赋》以自况。七年，卒，时年五十四。<br /><br />&nbsp;&nbsp;&nbsp;&nbsp;时又有宋平刘睦之、汝南州韶、吴郡褚伯玉，亦隐身求志。睦之居交州，除<br /><br />&nbsp;&nbsp;&nbsp;&nbsp;武平太守，不拜。韶字伯和，黄门侍郎文孙也。筑室湖孰之方山，征员外散骑侍<br /><br />&nbsp;&nbsp;&nbsp;&nbsp;郎，征北行参军，不起。伯玉居剡县瀑布山三十余载，扬州辟议曹从事，不就。<br /><br />&nbsp;&nbsp;&nbsp;&nbsp;关康之，字伯愉，河东杨人。世居京口，寓属南平昌。少而笃学，姿状丰伟。<br /><br />&nbsp;&nbsp;&nbsp;&nbsp;下邳赵绎以文义见称，康之与之友善。特进颜延之见而知之。晋陵顾悦之难王弼<br /><br />&nbsp;&nbsp;&nbsp;&nbsp;《易》义四十余条，康之申王难顾，远有情理。又为《毛诗义》，经籍疑滞，多<br /><br />&nbsp;&nbsp;&nbsp;&nbsp;所论释。尝就沙门支僧纳学，妙尽其能。竟陵王义宣自京口迁镇江陵，要康之同<br /><br />&nbsp;&nbsp;&nbsp;&nbsp;行，距不应命。元嘉中，太祖闻康之有学义，除武昌国中军将军，蠲除租税。江<br /><br />&nbsp;&nbsp;&nbsp;&nbsp;夏王义恭、广陵王诞临南徐州，辟为从事、西曹，并不就。弃绝人事，守志闲居。<br /><br />&nbsp;&nbsp;&nbsp;&nbsp;弟双之为臧质车骑参军，与质俱下，至赭圻病卒，瘗于水滨。康之其春得疾困笃，<br /><br />&nbsp;&nbsp;&nbsp;&nbsp;小差，牵以迎丧，因得虚劳病，寝顿二十余年。时有闲日，辄卧论文义。世祖即<br /><br />&nbsp;&nbsp;&nbsp;&nbsp;位，遣大使陆子真巡行天下，使反，荐康之“业履恒贞，操勖清固，行信闾党，<br /><br />&nbsp;&nbsp;&nbsp;&nbsp;誉延邦邑，栖志希古，操不可渝，宜加征聘，以洁风轨。”不见省。太宗泰始初，<br /><br />&nbsp;&nbsp;&nbsp;&nbsp;与平原明僧绍俱征为通直郎，又辞以疾。顺帝升明元年，卒，时年六十三。<br /><br />&nbsp;&nbsp;&nbsp;&nbsp;史臣曰：夫独往之人，皆禀偏介之性，不能摧志屈道，借誉期通。若使值见<br /><br />&nbsp;&nbsp;&nbsp;&nbsp;信之主，逢时来之运，岂其放情江海，取逸丘樊。盖不得已而然故也。且岩壑闲<br /><br />&nbsp;&nbsp;&nbsp;&nbsp;远，水石清华，虽复崇门八袭，高城万雉，莫不蓄壤开泉，仿佛林泽。故知松山<br /><br />&nbsp;&nbsp;&nbsp;&nbsp;桂渚，非止素玩，碧涧清潭，翻成丽瞩。挂冠东都，夫何难之有哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883939);">加入书签</a><a
                        href="883924.html">上一页</a>&larr;<a href="index.html">返回列表</a>&rarr;<a
                            href="883956.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883924.html"; var next_page = "883956.html"; var index_page = "index.html"; var sortid = "9"; var article_id = "13928"; var chapter_id = "883939"; var articlename = "宋书"; var chaptername = " 卷九十三 列传第五十三"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>