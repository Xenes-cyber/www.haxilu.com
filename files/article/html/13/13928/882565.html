<!DOCTYPE html>
<html>
<head>
<meta charset="gbk" />
<title>宋书- 卷二十一 志第十一-在线阅读-哈西文学网</title>
<meta name="keywords" content="沈约，宋书， 卷二十一 志第十一全文， 卷二十一 志第十一在线阅读 哈西文学网" />
<meta name="description" content="哈西文学网提供沈约的宋书  卷二十一 志第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882565.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882565.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 志第十一</h1>
            <div class="link xb">
                <a href="882538.html">上一页</a>&larr;<a href="index.html">返回列表</a>&rarr;<a
                    href="882578.html">下一页</a></div>			
            <div id="BookText">&nbsp;&nbsp;&nbsp;&nbsp;◎乐三<br /><br />&nbsp;&nbsp;&nbsp;&nbsp;《但歌》四曲，出自汉世。无弦节，作伎，最先一人倡，三人和。魏武帝尤<br /><br />&nbsp;&nbsp;&nbsp;&nbsp;好之。时有宋容华者，清彻好声，善唱此曲，当时特妙。自晋以来，不复传，遂<br /><br />&nbsp;&nbsp;&nbsp;&nbsp;绝。《相和》，汉旧歌也。丝竹更相和，执节者歌。本一部，魏明帝分为二，更<br /><br />&nbsp;&nbsp;&nbsp;&nbsp;递夜宿。本十七曲，朱生、宋识、列和等复合之为十三曲。<br /><br />&nbsp;&nbsp;&nbsp;&nbsp;《相和》<br /><br />&nbsp;&nbsp;&nbsp;&nbsp;《驾六龙》、《气出倡》，武帝词：<br /><br />&nbsp;&nbsp;&nbsp;&nbsp;驾六龙乘风而行，行四海外。路下之八邦，历登高山，临溪谷，乘云而行，<br /><br />&nbsp;&nbsp;&nbsp;&nbsp;行四海外，东到泰山。仙人玉女，下来翱游，骖驾六龙，饮玉浆，河水尽，不东<br /><br />&nbsp;&nbsp;&nbsp;&nbsp;流。解愁腹，饮玉浆。奉持行，东到蓬莱山。上至天之门。玉阙下，引见得入，<br /><br />&nbsp;&nbsp;&nbsp;&nbsp;赤松相对，四面顾望，视正j煌。开王心正兴，其气百道至，传告无穷。闭其口，<br /><br />&nbsp;&nbsp;&nbsp;&nbsp;但当爱气，寿万年。东到海，与天连。神仙之道，出窈入冥。常当专之，心恬<br /><br />&nbsp;&nbsp;&nbsp;&nbsp;无所杂，闭门坐自守，天与期气。愿得神之人，乘驾云车，骖驾白鹿，<br /><br />&nbsp;&nbsp;&nbsp;&nbsp;上到天之门，来赐神之药。跪受之，敬神齐。当如此，道自来。<br /><br />&nbsp;&nbsp;&nbsp;&nbsp;华阴山，自以为大，高百丈，浮云为之盖。仙人欲来，出随风，列之雨。吹<br /><br />&nbsp;&nbsp;&nbsp;&nbsp;我洞箫鼓瑟琴，何，酒与歌戏。今日相乐诚为乐，玉女起，起移数时。<br /><br />&nbsp;&nbsp;&nbsp;&nbsp;鼓吹一何嘈嘈，从西北来时，仙道多驾烟，乘云驾龙，郁何々。遨游八极，<br /><br />&nbsp;&nbsp;&nbsp;&nbsp;乃到昆仑之山，西王母侧。神仙金止玉亭，来者为谁？赤松王乔，乃德旋之门。<br /><br />&nbsp;&nbsp;&nbsp;&nbsp;乐共饮食到黄昏，多驾合坐，万岁长宜子孙。<br /><br />&nbsp;&nbsp;&nbsp;&nbsp;游君山，甚为真，j砟硌，尔自为神。乃到王母台，金阶玉为堂，芝<br /><br />&nbsp;&nbsp;&nbsp;&nbsp;草生殿旁。东西厢，客满堂。主人当行觞，坐者长寿遽何央。长乐甫始宜孙子，<br /><br />&nbsp;&nbsp;&nbsp;&nbsp;常愿主人增年，与天相守。<br /><br />&nbsp;&nbsp;&nbsp;&nbsp;《厥初生》、《精列》，武帝词：<br /><br />&nbsp;&nbsp;&nbsp;&nbsp;厥初生，造化之陶物，莫不有终期。莫不有终期，圣贤不能免，何为怀此忧。<br /><br />&nbsp;&nbsp;&nbsp;&nbsp;愿螭龙之驾，思想昆仑居。思想昆仑居，见期于迂怪，志意在蓬莱。志意在蓬莱，<br /><br />&nbsp;&nbsp;&nbsp;&nbsp;周孔圣徂落，会稽以坟丘。会稽以坟丘，陶陶谁能度，君子以弗忧。年之暮，奈<br /><br />&nbsp;&nbsp;&nbsp;&nbsp;何，过时时来微。<br /><br />&nbsp;&nbsp;&nbsp;&nbsp;《江南可采莲》、《江南》，古祠：<br /><br />&nbsp;&nbsp;&nbsp;&nbsp;江南可采莲，莲叶何田田。鱼戏莲叶间，鱼戏莲叶东，鱼戏莲叶西，鱼戏莲<br /><br />&nbsp;&nbsp;&nbsp;&nbsp;叶南，鱼戏莲叶北。<br /><br />&nbsp;&nbsp;&nbsp;&nbsp;《天地间》、《度关山》，武帝词：<br /><br />&nbsp;&nbsp;&nbsp;&nbsp;天地间，人为贵。立君牧民，为之轨则。车辙马迹，经纬四极。绌陟幽明，<br /><br />&nbsp;&nbsp;&nbsp;&nbsp;黎庶繁息。于铄贤圣，总统邦域，封建五爵，井田刑狱。有燔丹书，无普赦赎。<br /><br />&nbsp;&nbsp;&nbsp;&nbsp;皋陶《甫刑》，何有失职。嗟哉后世，改制易律。劳民为君，役赋其力。舜漆食<br /><br />&nbsp;&nbsp;&nbsp;&nbsp;器，畔者十国；不及唐尧，采椽不斫。世叹伯夷，欲以厉俗。侈恶之大，俭为恭<br /><br />&nbsp;&nbsp;&nbsp;&nbsp;德。许由推让，岂有讼曲。兼爱尚同，疏者为戚。<br /><br />&nbsp;&nbsp;&nbsp;&nbsp;《东光乎》、《东光乎》，古词：<br /><br />&nbsp;&nbsp;&nbsp;&nbsp;东光乎！仓梧何不乎！仓梧多腐粟，无益诸军粮。诸军游荡子，蚤行多悲伤。<br /><br />&nbsp;&nbsp;&nbsp;&nbsp;《登山有远望》、《十五》，文帝词：<br /><br />&nbsp;&nbsp;&nbsp;&nbsp;登山而远望，溪谷多所有。F骨в喑撸众草之盛茂。华叶耀人目。五<br /><br />&nbsp;&nbsp;&nbsp;&nbsp;色难可纪。雉g山鸡鸣，虎啸谷风起。号罴当我道，狂顾动牙齿。<br /><br />&nbsp;&nbsp;&nbsp;&nbsp;《惟汉二十二世》、《薤露》，武帝词：<br /><br />&nbsp;&nbsp;&nbsp;&nbsp;惟汉二十二世，所任诚不良。沐猴而冠带，智小而谋强。犹豫不敢断，因狩<br /><br />&nbsp;&nbsp;&nbsp;&nbsp;执君王。白虹为贯日，己亦先受殃。贼臣持国柄，杀主灭宇京。荡覆帝基业，宗<br /><br />&nbsp;&nbsp;&nbsp;&nbsp;庙以燔丧。播越西迁移，号泣而且行。瞻彼洛城郭，微子为哀伤。<br /><br />&nbsp;&nbsp;&nbsp;&nbsp;《关东有义士》、《蒿里行》，武帝词：<br /><br />&nbsp;&nbsp;&nbsp;&nbsp;关东有义士，兴兵讨群凶。初期会孟津，乃心在咸阳。军合力不齐，踌躇而<br /><br />&nbsp;&nbsp;&nbsp;&nbsp;雁行。势利使人争，嗣还自相戕。淮南弟称号，刻玺于北方。铠甲生虮虱，万姓<br /><br />&nbsp;&nbsp;&nbsp;&nbsp;以死亡。白骨露于野，千里无鸡鸣。生民百遗一，念之绝人肠。<br /><br />&nbsp;&nbsp;&nbsp;&nbsp;《对酒歌太平时》、《对酒》，武帝词：<br /><br />&nbsp;&nbsp;&nbsp;&nbsp;对酒歌，太平时，吏不呼门。王者贤且明，宰相股肱皆忠良，咸礼让，民无<br /><br />&nbsp;&nbsp;&nbsp;&nbsp;所争讼。三年耕有九年储，仓谷满盈，斑白不负戴。雨泽如此，五谷用成。却走<br /><br />&nbsp;&nbsp;&nbsp;&nbsp;马以粪其土田。爵公侯伯子男，咸爱其民，以黜陟幽明，子养有若父与兄。犯礼<br /><br />&nbsp;&nbsp;&nbsp;&nbsp;法，轻重随其刑。路无拾遗之私，囹圄空虚，冬节不断人。耄耋皆得以寿终，恩<br /><br />&nbsp;&nbsp;&nbsp;&nbsp;德广及草木昆虫。<br /><br />&nbsp;&nbsp;&nbsp;&nbsp;《鸡鸣高树颠》、《鸡鸣》，古词：<br /><br />&nbsp;&nbsp;&nbsp;&nbsp;鸡鸣高树颠，狗吠深宫中。荡子何所之，天下方太平。刑法非有贷，柔协正<br /><br />&nbsp;&nbsp;&nbsp;&nbsp;乱名。黄金为君门，璧玉为轩阑堂。上有双尊酒，作使邯郸倡。刘玉碧青甓，后<br /><br />&nbsp;&nbsp;&nbsp;&nbsp;出郭门王。舍后有方池，池中双鸳鸯。鸳鸯七十二，罗列自成行。鸣声何啾啾，<br /><br />&nbsp;&nbsp;&nbsp;&nbsp;闻我殿东厢。兄弟四五人，皆为侍中郎。五日一时来，观者满道傍。黄金络马头，<br /><br />&nbsp;&nbsp;&nbsp;&nbsp;何煌煌。桃生露井上，李树生桃傍，虫来啮桃根，李树代桃僵。树木身相代<br /><br />&nbsp;&nbsp;&nbsp;&nbsp;兄弟还相忘！<br /><br />&nbsp;&nbsp;&nbsp;&nbsp;《乌生八九子》、《乌生》，古词：<br /><br />&nbsp;&nbsp;&nbsp;&nbsp;乌生八九子，端坐秦氏桂树间。我秦氏，家有游遨荡子，工用睢阳强苏合<br /><br />&nbsp;&nbsp;&nbsp;&nbsp;弹。左手持强弹，两丸出入乌东西。我一丸即发中乌身，乌死魂魄飞扬上天。<br /><br />&nbsp;&nbsp;&nbsp;&nbsp;阿母生乌子时，乃在南山岩石间。我人民安知乌子处，蹊径窈窕安从通。白鹿<br /><br />&nbsp;&nbsp;&nbsp;&nbsp;乃在上林西苑中，射工尚复得白鹿脯哺。我黄鹄摩天极高飞，后宫尚复得烹煮<br /><br />&nbsp;&nbsp;&nbsp;&nbsp;之。鲤鱼乃在洛水深渊中，钓钩尚得鲤鱼口。我人民生各各有寿命，死生何须<br /><br />&nbsp;&nbsp;&nbsp;&nbsp;复道前后。<br /><br />&nbsp;&nbsp;&nbsp;&nbsp;《平陵东》、《平陵》，古词：<br /><br />&nbsp;&nbsp;&nbsp;&nbsp;平陵东，松柏桐，不知何人劫义公。劫义公在高堂下，交钱百万两走马。两<br /><br />&nbsp;&nbsp;&nbsp;&nbsp;走马，亦诚难，顾见追吏心中恻。心中恻，血出漉，归告我家卖黄犊。<br /><br />&nbsp;&nbsp;&nbsp;&nbsp;《弃故乡》（亦在瑟调《东西门行》）《陌上桑》，文帝词：<br /><br />&nbsp;&nbsp;&nbsp;&nbsp;弃故乡，离室宅，远从军旅万里客。披荆棘，求阡陌，侧足独窘步，路局笮。<br /><br />&nbsp;&nbsp;&nbsp;&nbsp;虎豹嗥动，鸡惊，禽失群，鸣相索。登南山，奈何蹈盘石，树木丛生郁差错。寝<br /><br />&nbsp;&nbsp;&nbsp;&nbsp;蒿草，荫松柏，涕泣雨面沾枕席。伴旅单，稍稍日零落，惆怅窃自怜，相痛惜。<br /><br />&nbsp;&nbsp;&nbsp;&nbsp;《今有人》、《陌上桑》，《楚词》钞：<br /><br />&nbsp;&nbsp;&nbsp;&nbsp;今有人，山之阿，被服薜荔带女萝。既含睇，又宜笑，子恋慕予善窈窕。乘<br /><br />&nbsp;&nbsp;&nbsp;&nbsp;赤豹，从文狸，辛夷车驾结桂旗。被石兰，带杜衡，折芳拔荃遗所思。处幽室，<br /><br />&nbsp;&nbsp;&nbsp;&nbsp;终不见，天路险艰独后来。表独立，山之上，云何容容而在下。杳冥冥，羌昼晦，<br /><br />&nbsp;&nbsp;&nbsp;&nbsp;东风飘迳窳橛辍７缟瑟，木搜搜，思念公子徒以忧。<br /><br />&nbsp;&nbsp;&nbsp;&nbsp;《驾虹霓》、《陌上桑》，武帝词：<br /><br />&nbsp;&nbsp;&nbsp;&nbsp;驾虹霓，乘赤云，登彼九疑历玉门。济天汉，至昆仑，见西王母，谒东君。<br /><br />&nbsp;&nbsp;&nbsp;&nbsp;交赤松，及羡门，受要秘道爱精神。食芝英，饮醴泉，柱杖桂枝佩秋兰。绝人事，<br /><br />&nbsp;&nbsp;&nbsp;&nbsp;游浑元，若疾风游H飘飘。景未移，行数千，寿如南山不忘愆。<br /><br />&nbsp;&nbsp;&nbsp;&nbsp;清商三调歌诗，荀勖撰，旧词施用者，平调。<br /><br />&nbsp;&nbsp;&nbsp;&nbsp;《周西》、《短歌行》，武帝词（六解）：<br /><br />&nbsp;&nbsp;&nbsp;&nbsp;周西伯昌，怀此圣德，参分天下，而有其二。修奉贡献，臣节不坠。崇侯谗<br /><br />&nbsp;&nbsp;&nbsp;&nbsp;之，是以拘系。（一解）后见赦原，赐之斧钺，得使征伐。为仲尼所称，达及德<br /><br />&nbsp;&nbsp;&nbsp;&nbsp;行，犹奉事殷，论叙其美。（二解）齐桓之功，为霸之首，九合诸侯，一匡天下。<br /><br />&nbsp;&nbsp;&nbsp;&nbsp;一匡天下，不以兵车。正而不谲，其德传称。（三解）孔子所叹，并称夷吾，民<br /><br />&nbsp;&nbsp;&nbsp;&nbsp;受其恩。赐与庙胙，命无下拜。小白不敢尔，天威在颜咫尺。（四解）晋文亦霸，<br /><br />&nbsp;&nbsp;&nbsp;&nbsp;躬奉天王。受赐瓒、鬯雕弓、卢弓、矢千，虎贲三百人。（五解）威服诸侯，<br /><br />&nbsp;&nbsp;&nbsp;&nbsp;师之者尊，八方闻之，名亚齐桓。河阳之会，诈称周王，是以其名纷葩。（六解）<br /><br />&nbsp;&nbsp;&nbsp;&nbsp;《秋风》、《燕歌行》，文帝词（七解）：<br /><br />&nbsp;&nbsp;&nbsp;&nbsp;秋风萧瑟天气凉，草木摇落露为霜。（一解）群燕辞归鹄南翔，念君客游多<br /><br />&nbsp;&nbsp;&nbsp;&nbsp;思肠。（二解）慊慊思归恋故乡，君何淹留寄它方。（三解）贱妾茕茕守空房，<br /><br />&nbsp;&nbsp;&nbsp;&nbsp;忧来思君不敢忘。（四解）不觉泪下沾衣裳，援瑟鸣弦发清商。（五解）短歌微<br /><br />&nbsp;&nbsp;&nbsp;&nbsp;吟不能长，明月皎皎照我床。（六解）星汉西流夜未央，牵年织女遥相望，尔独<br /><br />&nbsp;&nbsp;&nbsp;&nbsp;何辜限河梁。（七解）<br /><br />&nbsp;&nbsp;&nbsp;&nbsp;《仰瞻》、《短歌行》，文帝词（六解）：<br /><br />&nbsp;&nbsp;&nbsp;&nbsp;仰瞻帷幕，俯察几筵。其物如故，其人不存。（一解）神灵倏忽，弃我遐迁。<br /><br />&nbsp;&nbsp;&nbsp;&nbsp;靡瞻靡恃，泣涕连连。（二解）呦呦游鹿，衔草鸣。翩翩飞鸟，挟子巢栖。<br /><br />&nbsp;&nbsp;&nbsp;&nbsp;（三解）我独孤茕，怀此百离。忧心孔疚，莫我能知。（四解）人亦有言，忧令<br /><br />&nbsp;&nbsp;&nbsp;&nbsp;人老。嗟我白发，生一何早。（五解）长吟永叹，怀我圣考。曰仁者寿，胡不是<br /><br />&nbsp;&nbsp;&nbsp;&nbsp;保。（六解）<br /><br />&nbsp;&nbsp;&nbsp;&nbsp;《别日》、《燕歌行》，文帝词（六解）：<br /><br />&nbsp;&nbsp;&nbsp;&nbsp;别日何易会日难，山川悠远路漫漫。（一解）郁陶思君未敢言，寄书浮云往<br /><br />&nbsp;&nbsp;&nbsp;&nbsp;不还。（二解）涕零雨面毁形颜，谁能怀忧独不叹。（三解）耿耿伏枕不能眠，<br /><br />&nbsp;&nbsp;&nbsp;&nbsp;披衣出户步东西。（四解）展诗清歌聊自宽，乐往哀来摧心肝。悲风清厉秋气寒，<br /><br />&nbsp;&nbsp;&nbsp;&nbsp;罗帷徐动经秦轩。（五解）仰戴星月观云间，飞鸟晨鸣，声气可怜，留连顾怀不<br /><br />&nbsp;&nbsp;&nbsp;&nbsp;自存。（六解）<br /><br />&nbsp;&nbsp;&nbsp;&nbsp;《对酒》、《短歌行》，武帝词（六解）：<br /><br />&nbsp;&nbsp;&nbsp;&nbsp;对酒当歌，人生几何！譬如朝露，去日苦多。（一解）慨当以慷，忧思难忘。<br /><br />&nbsp;&nbsp;&nbsp;&nbsp;以何解愁，唯有“杜康”。（二解）青青子衿，悠悠我心。但为君故，沈吟至今。<br /><br />&nbsp;&nbsp;&nbsp;&nbsp;（三解）明明如月，何时可掇。忧从中来，不可断绝。（四解）呦呦鹿鸣，食野<br /><br />&nbsp;&nbsp;&nbsp;&nbsp;之苹。我有嘉宾，鼓瑟吹笙。（五解）山不厌高，水不厌深。周公吐哺，天下归<br /><br />&nbsp;&nbsp;&nbsp;&nbsp;心。（六解）<br /><br />&nbsp;&nbsp;&nbsp;&nbsp;清调<br /><br />&nbsp;&nbsp;&nbsp;&nbsp;《晨上》、《秋胡行》，武帝词：<br /><br />&nbsp;&nbsp;&nbsp;&nbsp;晨上散关山，此道当何难！晨上散关山，此道当何难！牛顿不起，车堕谷间。<br /><br />&nbsp;&nbsp;&nbsp;&nbsp;坐盘石之上，弹五弦之琴，作为清角韵，意中述烦。歌以言志，晨上散关山。<br /><br />&nbsp;&nbsp;&nbsp;&nbsp;（一解）有何三老公，卒来在我傍。有何三老公，卒来在我傍。员掩被裘，似非<br /><br />&nbsp;&nbsp;&nbsp;&nbsp;恒人。谓卿云何，困苦以自怨，徨徨所欲，来到此间。歌以言志，有何三老公。<br /><br />&nbsp;&nbsp;&nbsp;&nbsp;（二解）我居昆仑山，所谓者真人。我居昆仑山，所谓者真人。道深有可得。名<br /><br />&nbsp;&nbsp;&nbsp;&nbsp;山历观，遨游八极。枕石漱流饮泉。沈吟不决，遂上升天。歌以言志，我居昆仑<br /><br />&nbsp;&nbsp;&nbsp;&nbsp;山。（三解）去去不可追，长恨相牵攀。去去不可追，长恨相牵攀。夜夜安得寐，<br /><br />&nbsp;&nbsp;&nbsp;&nbsp;惆怅以自怜。正而不谲，辞赋依因。经传所过，西来所传。歌以言志，去去不可<br /><br />&nbsp;&nbsp;&nbsp;&nbsp;追。（四解。又本：晨‖上‖散‖关‖山‖，此‖道‖当‖何‖难。有‖何‖三<br /><br />&nbsp;&nbsp;&nbsp;&nbsp;‖老‖公，卒‖来‖在‖我‖傍‖。我‖居‖我‖昆‖仑‖山‖，所‖谓‖真‖<br /><br />&nbsp;&nbsp;&nbsp;&nbsp;人‖，去‖不‖可‖追‖，长‖相‖牵‖攀‖。）<br /><br />&nbsp;&nbsp;&nbsp;&nbsp;《北上》、《苦寒行》，武帝词（六解）：<br /><br />&nbsp;&nbsp;&nbsp;&nbsp;北上太‖行‖山‖，艰‖哉‖何‖巍‖巍‖。羊肠坂诘屈，车轮为之摧。<br /><br />&nbsp;&nbsp;&nbsp;&nbsp;（一解）树木何萧‖瑟‖，北‖风‖声‖正‖悲‖。熊罴对我蹲，虎豹夹道啼。<br /><br />&nbsp;&nbsp;&nbsp;&nbsp;（二解）溪谷少‖人‖民‖，雪‖落‖何‖霏‖霏‖。延颈长叹息，远行多所怀。<br /><br />&nbsp;&nbsp;&nbsp;&nbsp;（三解）我心何‖佛‖郁‖，思‖欲‖一‖东‖归‖。水深桥梁绝，中道正裴回。<br /><br />&nbsp;&nbsp;&nbsp;&nbsp;（四解）迷惑失‖径‖路‖，暝‖无‖所‖宿‖栖‖。行行日以远，人马同时饥。<br /><br />&nbsp;&nbsp;&nbsp;&nbsp;（五解）担‖囊‖行‖取‖薪‖，斧‖冰‖持‖作‖糜‖。悲彼东山诗，悠悠使<br /><br />&nbsp;&nbsp;&nbsp;&nbsp;我哀。（六解）<br /><br />&nbsp;&nbsp;&nbsp;&nbsp;《愿登》、《秋胡行》，武帝词（五解）：<br /><br />&nbsp;&nbsp;&nbsp;&nbsp;愿‖登‖泰‖华‖山‖，神‖人‖共‖远‖游‖。经历昆仑山，到蓬莱。飘<br /><br />&nbsp;&nbsp;&nbsp;&nbsp;灏思，与神人俱。思得神药，万岁为期。歌以言志，愿登泰华山。（一解）天<br /><br />&nbsp;&nbsp;&nbsp;&nbsp;‖地‖何‖长‖久‖，人‖道‖居‖之‖短‖。世言伯阳，殊不知老，赤松王乔，<br /><br />&nbsp;&nbsp;&nbsp;&nbsp;亦云得道。得之未闻，庶以寿考。歌以言志，天地何长久！（二解）明‖明‖日<br /><br />&nbsp;&nbsp;&nbsp;&nbsp;‖月‖光‖，何‖所‖不‖光‖昭‖。二仪合圣化，贵者独人不。万国率土，莫<br /><br />&nbsp;&nbsp;&nbsp;&nbsp;非王臣。仁义为名，礼乐为荣。歌以言志，明明日月光。（三解）四‖时‖更‖<br /><br />&nbsp;&nbsp;&nbsp;&nbsp;逝‖去‖，昼‖夜‖以‖成‖岁‖。大人先天，而天弗违。不戚年往，世忧不治。<br /><br />&nbsp;&nbsp;&nbsp;&nbsp;存亡有命，虑之为蚩。歌以言志，四时更逝去。（四解）戚‖戚‖欲‖何‖念‖，<br /><br />&nbsp;&nbsp;&nbsp;&nbsp;欢‖笑‖意‖所‖之‖。盛壮智惠，殊不再来。爱时进趣，将以惠谁。泛泛放逸，<br /><br />&nbsp;&nbsp;&nbsp;&nbsp;亦同何为。歌以言志，戚戚欲何念？（五解）<br /><br />&nbsp;&nbsp;&nbsp;&nbsp;《上谒》、《董桃行》，古词（五解）：<br /><br />&nbsp;&nbsp;&nbsp;&nbsp;吾欲上谒从高山，山头危大难。遥望五岳端，黄金为阙，班U。但见芝草，<br /><br />&nbsp;&nbsp;&nbsp;&nbsp;叶落纷纷。（一解）百鸟集，来如烟。山兽纷纶，麟辟邪其端。d鸡声鸣，但见<br /><br />&nbsp;&nbsp;&nbsp;&nbsp;山兽援戏相拘攀。（二解）小复前行玉堂，未心怀流还。传教出门来，门外人何<br /><br />&nbsp;&nbsp;&nbsp;&nbsp;求？所言欲从圣道，求一得命延。（三解）教敕凡吏受言，采取神药若木端。白<br /><br />&nbsp;&nbsp;&nbsp;&nbsp;兔长跪捣药虾蟆丸，奉上陛下一玉，服此药可得即仙。（四解）服尔神药，<br /><br />&nbsp;&nbsp;&nbsp;&nbsp;无不欢喜。陛下长生老寿，四面肃肃稽首，天神拥护左右，陛下长与天相保守。<br /><br />&nbsp;&nbsp;&nbsp;&nbsp;（五解）<br /><br />&nbsp;&nbsp;&nbsp;&nbsp;《蒲生》、《塘上行》，武帝词（五解）：<br /><br />&nbsp;&nbsp;&nbsp;&nbsp;蒲‖生‖我‖池‖中‖，其叶何离离。傍能行仪仪，莫能缕自知。众口铄黄<br /><br />&nbsp;&nbsp;&nbsp;&nbsp;金，使君生别离。（一解）念‖君‖去‖我‖时‖，独愁常苦悲。想见君颜色，<br /><br />&nbsp;&nbsp;&nbsp;&nbsp;感结伤心脾。今悉夜夜愁不寐。（二解）莫‖用‖豪‖贤‖故‖，弃捐素所爱；<br /><br />&nbsp;&nbsp;&nbsp;&nbsp;莫用鱼肉贵，弃捐葱与薤；莫用麻贱，弃捐菅与蒯。（三解）倍‖恩‖者‖苦<br /><br />&nbsp;&nbsp;&nbsp;&nbsp;‖栝‖，蹶船常苦没。教君安息定，慎莫致仓卒。念与君一共离别，亦当何时共<br /><br />&nbsp;&nbsp;&nbsp;&nbsp;坐复相对。（四解）出‖亦‖复‖苦‖愁‖，入亦复苦愁。边地多悲风，树木何<br /><br />&nbsp;&nbsp;&nbsp;&nbsp;萧萧。今日乐相乐，延年寿千秋。（五解）<br /><br />&nbsp;&nbsp;&nbsp;&nbsp;《悠悠》、《苦寒行》，明帝词（五解）：<br /><br />&nbsp;&nbsp;&nbsp;&nbsp;悠‖悠‖发‖洛‖都‖，{艹}‖我‖征‖东‖行‖。征行弥二旬，屯吹龙<br /><br />&nbsp;&nbsp;&nbsp;&nbsp;陂城。（一解）顾观故‖垒‖处‖，皇‖祖‖之‖所‖营‖。屋室若平昔，栋宇<br /><br />&nbsp;&nbsp;&nbsp;&nbsp;无邪倾。（二解）奈何‖我‖皇‖祖‖，潜‖德‖隐‖圣‖形‖。虽没而不朽，<br /><br />&nbsp;&nbsp;&nbsp;&nbsp;书贵垂休名。（三解）光光我‖皇‖祖‖，轩‖耀‖同‖其‖荣‖。遗化布四海，<br /><br />&nbsp;&nbsp;&nbsp;&nbsp;八表以肃清。（四解）虽有吴‖蜀‖寇‖，春‖秋‖足‖耀‖兵。徒悲我皇祖，<br /><br />&nbsp;&nbsp;&nbsp;&nbsp;不永享百龄。赋诗以写怀，伏轼泪沾缨。（五解）<br /><br />&nbsp;&nbsp;&nbsp;&nbsp;瑟调<br /><br />&nbsp;&nbsp;&nbsp;&nbsp;《朝日》、《善哉行》，文帝词。（五解）：<br /><br />&nbsp;&nbsp;&nbsp;&nbsp;朝日乐相乐，酣饮不知醉。悲弦激新声，长笛吐清气。（一解）弦歌感人肠，<br /><br />&nbsp;&nbsp;&nbsp;&nbsp;四坐皆欢说。寥寥高堂上，凉风入我室。（二解）持满如不盈，有得者能卒。君<br /><br />&nbsp;&nbsp;&nbsp;&nbsp;子多苦心，所愁不但一。（三解）慊慊下白屋，吐握不可失。众宾饱满归，主人<br /><br />&nbsp;&nbsp;&nbsp;&nbsp;苦不悉。（四解）比翼翔云汉，罗者安所羁。冲静得自然，荣华何足为。（五解）<br /><br />&nbsp;&nbsp;&nbsp;&nbsp;《上山》、《善哉行》，文帝词（六解）：<br /><br />&nbsp;&nbsp;&nbsp;&nbsp;上山采薇，薄莫苦饥。溪谷多风，霜露沾衣。（一解）野雉群g，猿猴相追。<br /><br />&nbsp;&nbsp;&nbsp;&nbsp;还望故乡，郁何垒垒，（二解）高山有崖，林木有支。忧来无方，人莫之知。<br /><br />&nbsp;&nbsp;&nbsp;&nbsp;（三解）人生若寄，多忧何为。今我不乐，岁月其驰。（四解）汤汤川流，中有<br /><br />&nbsp;&nbsp;&nbsp;&nbsp;行舟。随波转薄，有似客游。（五解）策我良马，被我轻裘。载驰载驱，聊以忘<br /><br />&nbsp;&nbsp;&nbsp;&nbsp;忧。（六解）<br /><br />&nbsp;&nbsp;&nbsp;&nbsp;《朝游》、《善哉行》，文帝词（五解）：<br /><br />&nbsp;&nbsp;&nbsp;&nbsp;朝游高台观，夕宴华池阴。大酋奉甘醪，狩人献嘉禽。（一解）齐倡发东舞，<br /><br />&nbsp;&nbsp;&nbsp;&nbsp;秦筝奏西音。有客从南来，为我弹清琴。（二解）五音纷繁会，拊者激微吟。淫<br /><br />&nbsp;&nbsp;&nbsp;&nbsp;鱼乘波听，踊跃自浮沉。（三解）飞鸟翻翔舞，悲鸣集北林。乐极哀情来，l亮<br /><br />&nbsp;&nbsp;&nbsp;&nbsp;摧肝心。（四解）清角岂不妙，德薄所不任。大哉子野言，弭弦且自禁。（五解）<br /><br />&nbsp;&nbsp;&nbsp;&nbsp;《古公》、《善哉行》，武帝词（七解）：<br /><br />&nbsp;&nbsp;&nbsp;&nbsp;古公甫，积德垂仁。思弘一道，哲王于幽。（一解）太伯仲雍，王德之仁。<br /><br />&nbsp;&nbsp;&nbsp;&nbsp;行施百世，断发文身。（二解）伯夷叔齐，古之遗贤。让国不用，饿殂首山。<br /><br />&nbsp;&nbsp;&nbsp;&nbsp;（三解）智哉山甫，相彼宣王。何用杜伯，累我圣贤。（四解）齐桓之霸，赖得<br /><br />&nbsp;&nbsp;&nbsp;&nbsp;仲父。后任竖刁，虫流出户。（五解）晏子平仲，积德兼仁。与世沈德，未必思<br /><br />&nbsp;&nbsp;&nbsp;&nbsp;命。（六解）仲尼之世，王国为君。随制饮酒，扬波使官。（七解）<br /><br />&nbsp;&nbsp;&nbsp;&nbsp;《自惜》、《善哉行》，武帝词（六解）：<br /><br />&nbsp;&nbsp;&nbsp;&nbsp;自惜身薄祜，夙贱罹孤苦。既无三徙教，不闻过庭语。（一解）其穷如抽裂，<br /><br />&nbsp;&nbsp;&nbsp;&nbsp;自以思所怙。虽怀一介志，是时其能与。（二解）守穷者贫贱，惋叹泪如雨。泣<br /><br />&nbsp;&nbsp;&nbsp;&nbsp;涕于悲夫，乞活安能睹。（三解）我愿于天穷，琅邪倾侧左。虽欲竭忠诚，欣公<br /><br />&nbsp;&nbsp;&nbsp;&nbsp;归其楚。（四解）快人曰为叹，抱情不得叙。显行天教人，谁知莫不绪。（五解）<br /><br />&nbsp;&nbsp;&nbsp;&nbsp;我愿何时随，此叹亦难处。今我将何照于光耀，释衔不如雨。（六解）<br /><br />&nbsp;&nbsp;&nbsp;&nbsp;《我徂》、《善哉行》，明帝词（八解）：<br /><br />&nbsp;&nbsp;&nbsp;&nbsp;我徂我征，伐彼蛮虏。练师简卒，爰正其旅。（一解）轻舟竟川，初鸿依浦。<br /><br />&nbsp;&nbsp;&nbsp;&nbsp;桓桓猛毅，如罴如虎。（二解）发炮若雷，吐气成雨。旄熘各猓进退应矩。<br /><br />&nbsp;&nbsp;&nbsp;&nbsp;（三解）百马齐辔，御由造父。休休六军，咸同斯武。（四解）兼涂星迈，亮兹<br /><br />&nbsp;&nbsp;&nbsp;&nbsp;行阻。行行日远，西背京许。（五解）游弗淹旬，遂届扬土。奔寇震惧，莫敢当<br /><br />&nbsp;&nbsp;&nbsp;&nbsp;御。（六解）虎臣列将，怫郁充怒。淮泗肃清，奋扬微所。（七解）运德耀威，<br /><br />&nbsp;&nbsp;&nbsp;&nbsp;惟镇惟抚。反旆言归，告入皇祖。（八解）<br /><br />&nbsp;&nbsp;&nbsp;&nbsp;《赫赫》、《善哉行》，明帝词（四解）：<br /><br />&nbsp;&nbsp;&nbsp;&nbsp;赫赫大魏，王师徂征。冒暑讨乱，振耀威灵。（一解）泛舟黄河，随波潺。<br /><br />&nbsp;&nbsp;&nbsp;&nbsp;通渠回越，行路绵绵。（二解）采旄蔽日，旗旒翳天。淫鱼，游戏深渊。<br /><br />&nbsp;&nbsp;&nbsp;&nbsp;（三解）唯塘泊，从如流。不为单，握扬楚。心惆怅，歌《采薇》。心绵绵，在<br /><br />&nbsp;&nbsp;&nbsp;&nbsp;淮肥。愿君速捷蚤旋归。（四解）<br /><br />&nbsp;&nbsp;&nbsp;&nbsp;《来日》、《善哉行》，古词（六解）：<br /><br />&nbsp;&nbsp;&nbsp;&nbsp;来日大难，口燥唇干。今日相乐，皆当喜欢。（一解）经历名山，芝草翻翻。<br /><br />&nbsp;&nbsp;&nbsp;&nbsp;仙人王乔，奉药一丸。（二解）自惜袖短，内手知寒。惭无灵辄，以报赵宣。<br /><br />&nbsp;&nbsp;&nbsp;&nbsp;（三解）月没参横，北斗阑干。亲交在门，饥不及餐。（四解）欢日尚少，戚日<br /><br />&nbsp;&nbsp;&nbsp;&nbsp;苦多。以何忘忧，弹筝酒歌。（五解）淮南八公，要道不烦。参驾六龙，游戏云<br /><br />&nbsp;&nbsp;&nbsp;&nbsp;端。（六解）<br /><br />&nbsp;&nbsp;&nbsp;&nbsp;大曲<br /><br />&nbsp;&nbsp;&nbsp;&nbsp;《东门》、《东门行》，古词（四解）：<br /><br />&nbsp;&nbsp;&nbsp;&nbsp;出东门，不愿归；来入门，怅欲悲。盎中无斗储，还视桁上无县衣。（一解）<br /><br />&nbsp;&nbsp;&nbsp;&nbsp;拔剑出门去，儿女牵衣啼。它家但愿富贵，贱妾与君共J糜。（二解）共铺糜，<br /><br />&nbsp;&nbsp;&nbsp;&nbsp;上用仓浪天故，下为黄口小儿。今时清廉，难犯教言，君复自爱莫为非。（三解）<br /><br />&nbsp;&nbsp;&nbsp;&nbsp;今时清廉，难犯教言，君复自爱莫为非。行！吾去为迟，平慎行，望吾归。<br /><br />&nbsp;&nbsp;&nbsp;&nbsp;（四解）<br /><br />&nbsp;&nbsp;&nbsp;&nbsp;《西山》、《折杨柳行》，文帝词（四解）：<br /><br />&nbsp;&nbsp;&nbsp;&nbsp;西山一何高，高高殊无极。上有两仙僮，不饮亦不食。与我一丸药，光耀有<br /><br />&nbsp;&nbsp;&nbsp;&nbsp;五色。（一解）服药四五日，身体生羽翼。轻举乘浮云，倏忽行万亿。流览观四<br /><br />&nbsp;&nbsp;&nbsp;&nbsp;海，芒芒非所识。（二解）彭祖称七百，悠悠安可原。老聃适西戎，于今竟不还。<br /><br />&nbsp;&nbsp;&nbsp;&nbsp;王乔假虚词，赤松垂空言。（三解）达人识真伪，愚夫好妄传。追念往古事，愦<br /><br />&nbsp;&nbsp;&nbsp;&nbsp;愦千万端。百家多迂怪，圣道我所观。（四解）<br /><br />&nbsp;&nbsp;&nbsp;&nbsp;《罗敷》、《艳歌罗敷行》，古词（三解）：<br /><br />&nbsp;&nbsp;&nbsp;&nbsp;日出东南隅，照我秦氏楼。秦氏有好女，自名为罗敷。罗敷喜蚕桑，采桑城<br /><br />&nbsp;&nbsp;&nbsp;&nbsp;南隅。青丝为笼系，桂枝为笼钩。头上倭堕发，耳中明月珠。缃绮为下群，紫绮<br /><br />&nbsp;&nbsp;&nbsp;&nbsp;为上襦。行者见罗敷，下担捋髭须。少年见罗敷，脱帽著头。耕者忘其犁，<br /><br />&nbsp;&nbsp;&nbsp;&nbsp;锄者忘其锄。来归相怒怨，但坐观罗敷。（一解）使君从南来，五马立l躇。<br /><br />&nbsp;&nbsp;&nbsp;&nbsp;使君遣吏往，问是谁家姝？秦氏有好女，自名为罗敷。罗敷年几何？二十尚不足，<br /><br />&nbsp;&nbsp;&nbsp;&nbsp;十五颇有余。使君谢罗敷，宁可共载不？罗敷前置词，使君一何愚！使君自有妇，<br /><br />&nbsp;&nbsp;&nbsp;&nbsp;罗敷自有夫。（二解）东方千余骑，夫婿居上头。何用识夫婿？白马从骊驹。青<br /><br />&nbsp;&nbsp;&nbsp;&nbsp;丝系马尾，黄金络马头。腰中鹿卢剑，可直千万余。十五府小史，二十朝大夫，<br /><br />&nbsp;&nbsp;&nbsp;&nbsp;三十侍中郎，四十专城居。为人洁白，{髟兼}々颇有须。盈盈公府步，冉冉府<br /><br />&nbsp;&nbsp;&nbsp;&nbsp;中趋。坐中数千人，皆言夫婿殊。（三解）（前有艳词曲，后有趋。）<br /><br />&nbsp;&nbsp;&nbsp;&nbsp;《西门》、《西门行》，古词（六解）：<br /><br />&nbsp;&nbsp;&nbsp;&nbsp;出西门，步念之。今日不作乐，当待何时。（一解）夫为乐，为乐当及时。<br /><br />&nbsp;&nbsp;&nbsp;&nbsp;何能坐愁怫郁，当复来兹。（二解）饮醇酒，炙肥牛。请呼心所欢，可用解愁忧。<br /><br />&nbsp;&nbsp;&nbsp;&nbsp;（三解）人生不满百，常怀千岁忧。昼短而夜长，何不秉烛游。（四解）自‖非<br /><br />&nbsp;&nbsp;&nbsp;&nbsp;‖仙‖人‖王‖子‖乔‖，计‖会‖寿‖命‖难‖‖与‖期‖。（五解）人寿非<br /><br />&nbsp;&nbsp;&nbsp;&nbsp;金石，年命安可期；贪财爱惜费，但为后世嗤。（六解）。（一本“烛游”后<br /><br />&nbsp;&nbsp;&nbsp;&nbsp;“行去之，如云除，弊车羸马为自推”，无“自非”以下四十八字。）<br /><br />&nbsp;&nbsp;&nbsp;&nbsp;《默默》、《折杨柳行》，古词（四解）：<br /><br />&nbsp;&nbsp;&nbsp;&nbsp;默默施行违，厥罚随事来，末喜杀龙逢，桀放于鸣条。（一解）祖伊言不用，<br /><br />&nbsp;&nbsp;&nbsp;&nbsp;纣头县白旄。指鹿用为马，胡亥以丧躯。（二解）夫差临命绝，乃云负子胥。戎<br /><br />&nbsp;&nbsp;&nbsp;&nbsp;王纳女乐，以亡其由余。璧马祸及虢，二国俱为墟。（三解）三夫成市虎，慈母<br /><br />&nbsp;&nbsp;&nbsp;&nbsp;投杼趋。卞和之刖足，接予归草庐。（四解）<br /><br />&nbsp;&nbsp;&nbsp;&nbsp;《园桃》、《煌煌京洛行》，文帝词（五解）：<br /><br />&nbsp;&nbsp;&nbsp;&nbsp;夭夭园桃，无子空长。虚美难假，偏轮不行。（一解）淮阴五刑，鸟得弓藏。<br /><br />&nbsp;&nbsp;&nbsp;&nbsp;保身全名，独有子房。大愤不收，褒衣无带；多言寡诚，祗令事败。（二解）苏<br /><br />&nbsp;&nbsp;&nbsp;&nbsp;秦之说，六国以亡。倾侧卖主，车裂固当。贤矣陈轸，忠而有谋，楚怀不从，祸<br /><br />&nbsp;&nbsp;&nbsp;&nbsp;卒不救。（三解）祸夫吴起，智小谋大，西河何健，伏尸何劣。（四解）嗟彼郭<br /><br />&nbsp;&nbsp;&nbsp;&nbsp;生，古之雅人，智矣燕昭，可谓得臣。峨峨仲连，齐之高士；北辞千金，东蹈沧<br /><br />&nbsp;&nbsp;&nbsp;&nbsp;海。（五解）<br /><br />&nbsp;&nbsp;&nbsp;&nbsp;《白鹄》、《艳歌何尝》（一曰《飞鹄行》），古词（四解）：<br /><br />&nbsp;&nbsp;&nbsp;&nbsp;飞来双白鹄，乃从西北来。十十五五，罗列成行。（一解）妻卒被病，行不<br /><br />&nbsp;&nbsp;&nbsp;&nbsp;能相随。五里一反顾，六里一裴回。（二解）吾欲衔汝去，口噤不能开；吾欲负<br /><br />&nbsp;&nbsp;&nbsp;&nbsp;汝去，毛羽何摧颓。（三解）乐哉新相知，忧来生别离。躇踌顾群侣，泪下不自<br /><br />&nbsp;&nbsp;&nbsp;&nbsp;知。（四解）念与君离别，气结不能言。各各重自爱，道远归还难。妾当守空房，<br /><br />&nbsp;&nbsp;&nbsp;&nbsp;闭门下重关。若生当相见，亡者会黄泉。今日乐相乐，延年万岁期。（“念与”<br /><br />&nbsp;&nbsp;&nbsp;&nbsp;下为趋曲，前有艳。）<br /><br />&nbsp;&nbsp;&nbsp;&nbsp;《碣石》、《步出夏门行》，武帝词（四解）：<br /><br />&nbsp;&nbsp;&nbsp;&nbsp;云行雨步，超越九江之皋，临观异同。心意怀游豫，不知当复何从。经过至<br /><br />&nbsp;&nbsp;&nbsp;&nbsp;我碣石，心惆怅我东海。（《云行》至此为艳。）东临碣石，以观沧海。水何淡<br /><br />&nbsp;&nbsp;&nbsp;&nbsp;淡，山岛竦峙。树木丛生，百草丰茂。秋风萧瑟，洪涛涌起。日月之行，若出其<br /><br />&nbsp;&nbsp;&nbsp;&nbsp;中；星汉粲烂，若出其里。幸甚至哉！歌以咏志。（《观沧海》，一解。）<br /><br />&nbsp;&nbsp;&nbsp;&nbsp;孟冬十月，北风裴回。天气肃清，繁霜霏霏。d鸡晨鸣，鸿雁南飞，鸷鸟潜<br /><br />&nbsp;&nbsp;&nbsp;&nbsp;藏，熊罴窟栖。钱F停置，农收积场。逆旅整设，以通贾商。幸甚至哉！歌以咏<br /><br />&nbsp;&nbsp;&nbsp;&nbsp;志。（《冬十月》，二解。）<br /><br />&nbsp;&nbsp;&nbsp;&nbsp;乡土不同，河朔隆寒。流澌浮漂，舟船行难。锥不入地，t`深奥。水竭不<br /><br />&nbsp;&nbsp;&nbsp;&nbsp;流，冰坚可蹈。士隐者贫，勇侠轻非。心常叹怨，戚戚多悲。幸甚至哉！歌以咏<br /><br />&nbsp;&nbsp;&nbsp;&nbsp;志。（《河朔寒》，三解。）<br /><br />&nbsp;&nbsp;&nbsp;&nbsp;神龟虽寿，犹有竟时；腾蛇乘雾，终为土灰。骥老伏枥，志在千里；烈士暮<br /><br />&nbsp;&nbsp;&nbsp;&nbsp;年，壮心不已。盈缩之期，不但在天；养怡之福，可得永年。幸甚至哉！歌以咏<br /><br />&nbsp;&nbsp;&nbsp;&nbsp;志。（《神龟虽寿》，四解。）<br /><br />&nbsp;&nbsp;&nbsp;&nbsp;《何尝》、《艳歌何尝行》，古词（五解）：<br /><br />&nbsp;&nbsp;&nbsp;&nbsp;何尝快独无忧？但当饮醇酒，炙肥牛。（一解）长兄为二千石，中兄被貂裘。<br /><br />&nbsp;&nbsp;&nbsp;&nbsp;（二解）小弟虽无官爵，鞍马<马反><马反>，往来王侯长者游。（三解）但当在王侯<br /><br />&nbsp;&nbsp;&nbsp;&nbsp;殿上，快独蛊蚜博，对坐弹棋。（四解）男儿居世，各当努力；蹙迫日暮，殊<br /><br />&nbsp;&nbsp;&nbsp;&nbsp;不久留。（五解）少小相触抵，寒苦常相随，忿恚安足诤，吾中道与卿共别离。<br /><br />&nbsp;&nbsp;&nbsp;&nbsp;约身奉事君，礼节不可亏。上惭沧浪之天，下顾黄口小儿。奈何复老心皇皇，独<br /><br />&nbsp;&nbsp;&nbsp;&nbsp;悲谁能知！（“少小”下为趋曲，前为艳。）<br /><br />&nbsp;&nbsp;&nbsp;&nbsp;《置酒》、《野田黄雀行》，（《空侯引》亦用此曲。）东阿王词（四解）：<br /><br />&nbsp;&nbsp;&nbsp;&nbsp;置酒高殿上，亲交从我游。中厨办丰膳，烹羊宰肥牛。秦筝何慷慨，齐瑟和<br /><br />&nbsp;&nbsp;&nbsp;&nbsp;且柔。（一解）阳阿奏奇舞，京洛出名讴。乐饮过三爵，缓带倾庶羞，主称千金<br /><br />&nbsp;&nbsp;&nbsp;&nbsp;寿，宾奉万年酬。（二解）久要不可忘，薄终义所尤。谦谦君子德，磬折欲何求。<br /><br />&nbsp;&nbsp;&nbsp;&nbsp;盛时不再来，百年忽我遒。（三解）惊风飘白日，光景驰西流。生存华屋处，零<br /><br />&nbsp;&nbsp;&nbsp;&nbsp;落归山丘。先民谁不死，知命复何忧！（四解）<br /><br />&nbsp;&nbsp;&nbsp;&nbsp;《为乐》、《满歌行》，古词：（四解）：<br /><br />&nbsp;&nbsp;&nbsp;&nbsp;为乐未几时，遭世险d，逢此百离；伶丁荼毒，愁懑难支。遥望辰极，天<br /><br />&nbsp;&nbsp;&nbsp;&nbsp;晓月移。忧来阗心，谁当我知。（一解）戚戚多思虑，耿耿不宁。祸福无形，唯<br /><br />&nbsp;&nbsp;&nbsp;&nbsp;念古人，逊位躬耕。遂我所愿，以兹自宁。自鄙山栖，守此一荣。（二解）莫秋<br /><br />&nbsp;&nbsp;&nbsp;&nbsp;冽风起。西蹈沧海，心不能安。揽衣起瞻夜，北斗阑干。星汉照我，去去自无它。<br /><br />&nbsp;&nbsp;&nbsp;&nbsp;奉事二亲，劳心可言。（三解）穷达天所为，智者不愁，多为少忧。安贫乐正道，<br /><br />&nbsp;&nbsp;&nbsp;&nbsp;师彼庄周。遗名者贵，子熙同d。往者二贤，名垂千秋。（四解）饮酒歌舞，<br /><br />&nbsp;&nbsp;&nbsp;&nbsp;不乐何须！善哉照观日月，日月驰驱。R轲世间，何有何无！贪财惜费，此一何<br /><br />&nbsp;&nbsp;&nbsp;&nbsp;愚！命如凿石见火，居世竟能几时？但当欢乐自娱，尽心极所熙怡。安善养君德<br /><br />&nbsp;&nbsp;&nbsp;&nbsp;性，百年保此期颐。（“饮酒”下为趋。）<br /><br />&nbsp;&nbsp;&nbsp;&nbsp;《夏门》、《步出夏门行》，（一曰《陇西行》）明帝词（二解）：<br /><br />&nbsp;&nbsp;&nbsp;&nbsp;步出夏门，东登首阳山。嗟哉夷叔，仲尼称贤。君子退让，小人争先；惟斯<br /><br />&nbsp;&nbsp;&nbsp;&nbsp;二子，于今称传。林钟受谢，节改时迁。日月不居，谁得久存。善哉殊复善，弦<br /><br />&nbsp;&nbsp;&nbsp;&nbsp;歌乐情。（一解）商风夕起，悲彼秋蝉，变形易色，随风东西。乃眷西顾，云雾<br /><br />&nbsp;&nbsp;&nbsp;&nbsp;相连，丹霞蔽日，采虹带天。弱水潺潺，落叶翩翩，孤禽失群，悲鸣其间。善哉<br /><br />&nbsp;&nbsp;&nbsp;&nbsp;殊复善，悲鸣在其间。（二解）朝游清泠，日莫嗟归。（“朝游”上为艳。）蹙<br /><br />&nbsp;&nbsp;&nbsp;&nbsp;迫日莫，乌鹊南飞。绕树三匝，何枝可依。卒逢风雨，树折枝摧。雄来惊雌，雌<br /><br />&nbsp;&nbsp;&nbsp;&nbsp;独愁栖。夜失群侣，悲鸣裴回。MM荆棘，葛生绵绵。感彼风人，惆怅自怜。月<br /><br />&nbsp;&nbsp;&nbsp;&nbsp;盈则冲，华不再繁；古来之说，嗟哉一言。（“蹙迫”下为趋。）<br /><br />&nbsp;&nbsp;&nbsp;&nbsp;《王者布大化》、《棹歌行》，明帝词（五解）：<br /><br />&nbsp;&nbsp;&nbsp;&nbsp;王者布大化，配乾稽后祗。阳育则阴杀，晷景应度移。（一解）文德以时振，<br /><br />&nbsp;&nbsp;&nbsp;&nbsp;武功伐不随。重华干戚，有苗服从妫。（二解）蠢尔吴蜀虏，冯江栖山阻。<br /><br />&nbsp;&nbsp;&nbsp;&nbsp;哀哀王士民，瞻仰靡依怙。（三解）皇上悼愍斯，宿昔奋天怒。发我许昌宫，列<br /><br />&nbsp;&nbsp;&nbsp;&nbsp;舟于长浦。（四解）翌日乘波扬，棹歌悲且凉。大常拂白日，旗帜纷设张。（五<br /><br />&nbsp;&nbsp;&nbsp;&nbsp;解）将抗旄与钺，耀威于彼方。伐罪以吊民，清我东南疆。（“将抗”下为趋。）<br /><br />&nbsp;&nbsp;&nbsp;&nbsp;《洛阳行》、《雁门太守行》，古词（八解）：<br /><br />&nbsp;&nbsp;&nbsp;&nbsp;孝和帝在时，洛阳令王君，本自益州广汉民，少行宦，学通五经论。（一解）<br /><br />&nbsp;&nbsp;&nbsp;&nbsp;明知法令，历世衣冠。从温补洛阳令，治行致贤，拥护百姓，子养万民。（二解）<br /><br />&nbsp;&nbsp;&nbsp;&nbsp;外行猛政，内怀慈仁。文武备具，料民富贫，移恶子姓名，五篇著里端。（三解），<br /><br />&nbsp;&nbsp;&nbsp;&nbsp;伤杀人，比伍同罪对门。禁镏矛八尺，捕轻薄少年，加笞决罪，诣马市论。（四<br /><br />&nbsp;&nbsp;&nbsp;&nbsp;解）无妄发赋，念在理冤，敕吏正狱，不得苛烦。财用钱三十，买绳礼竿。（五<br /><br />&nbsp;&nbsp;&nbsp;&nbsp;解）贤哉贤哉！我县王君。臣吏衣冠，奉事皇帝。功曹主簿，皆得其人。（六解）<br /><br />&nbsp;&nbsp;&nbsp;&nbsp;临部居职，不敢行恩。清身苦体，夙夜劳勤。治有能名，远近所闻。（七解）天<br /><br />&nbsp;&nbsp;&nbsp;&nbsp;年不遂，蚤就奄昏。为君作祠，安阳亭西。欲令后世，莫不称传。（八解）<br /><br />&nbsp;&nbsp;&nbsp;&nbsp;《白头吟》、与《棹歌》同调，古词（五解）：<br /><br />&nbsp;&nbsp;&nbsp;&nbsp;晴如山上云，皎若云间月。闻君有两意，故来相决绝。（一解）平生共城中，<br /><br />&nbsp;&nbsp;&nbsp;&nbsp;何尝斗酒会。今日斗酒会，明旦沟水头。蹀o御沟上，沟水东西流。（二解）<br /><br />&nbsp;&nbsp;&nbsp;&nbsp;郭东亦有樵，郭西亦有樵。两樵相推与，无亲为谁骄？（三解）凄凄重凄凄，嫁<br /><br />&nbsp;&nbsp;&nbsp;&nbsp;娶亦不啼；愿得一心人，白头不相离。（四解）竹竿何，鱼尾何离k，<br /><br />&nbsp;&nbsp;&nbsp;&nbsp;男儿欲相知，何用钱刀为？<齿立>如五马啖萁，川上高士嬉。今日相对乐，延年<br /><br />&nbsp;&nbsp;&nbsp;&nbsp;万岁期。（五解）（一本云：词曰上有“紫罗咄咄奈何”。）<br /><br />&nbsp;&nbsp;&nbsp;&nbsp;楚调怨诗<br /><br />&nbsp;&nbsp;&nbsp;&nbsp;《明月》，东阿王词（七解）：<br /><br />&nbsp;&nbsp;&nbsp;&nbsp;明月照高楼，流光正裴回。上有愁思妇，悲叹有余哀。（一解）借问叹者谁？<br /><br />&nbsp;&nbsp;&nbsp;&nbsp;自云客子妻。夫行逾十载，贱妾常独栖。（二解）念君过于渴，思君剧于饥。君<br /><br />&nbsp;&nbsp;&nbsp;&nbsp;为高山柏，妾为浊水泥。（三解）北风行萧萧，烈烈入吾耳。心中念故人，泪堕<br /><br />&nbsp;&nbsp;&nbsp;&nbsp;不能止。（四解）沉浮各异路，会合当何谐？愿作东北风，吹我入君怀。（五解）<br /><br />&nbsp;&nbsp;&nbsp;&nbsp;君怀常不开，贱妾当何依。恩情中道绝，流止任东西。（六解）我欲竟此曲，此<br /><br />&nbsp;&nbsp;&nbsp;&nbsp;曲悲且长。今日乐相乐，别后莫相忘！（七解）</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882565);">加入书签</a><a
                        href="882538.html">上一页</a>&larr;<a href="index.html">返回列表</a>&rarr;<a
                            href="882578.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882538.html"; var next_page = "882578.html"; var index_page = "index.html"; var sortid = "9"; var article_id = "13928"; var chapter_id = "882565"; var articlename = "宋书"; var chaptername = " 卷二十一 志第十一"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>