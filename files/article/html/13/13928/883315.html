<!DOCTYPE html>
<html>
<head>
<meta charset="gbk" />
<title>宋书- 卷六十 列传第二十-在线阅读-哈西文学网</title>
<meta name="keywords" content="沈约，宋书， 卷六十 列传第二十全文， 卷六十 列传第二十在线阅读 哈西文学网" />
<meta name="description" content="哈西文学网提供沈约的宋书  卷六十 列传第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883315.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883315.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 列传第二十</h1>
            <div class="link xb">
                <a href="883303.html">上一页</a>&larr;<a href="index.html">返回列表</a>&rarr;<a
                    href="883341.html">下一页</a></div>			
            <div id="BookText">&nbsp;&nbsp;&nbsp;&nbsp;◎范泰王淮之王韶之荀伯子<br /><br />&nbsp;&nbsp;&nbsp;&nbsp;范泰，字伯伦，顺阳山阴人也。祖汪，晋安北将军、徐兖二州刺史。父宁，<br /><br />&nbsp;&nbsp;&nbsp;&nbsp;豫章太守。泰初为太学博士，卫将军谢安、骠骑将军会稽王道子二府参军。荆州<br /><br />&nbsp;&nbsp;&nbsp;&nbsp;刺史王忱，泰外弟也，请为天门太守。忱嗜酒，醉辄累旬，及醒，则俨然端肃。<br /><br />&nbsp;&nbsp;&nbsp;&nbsp;泰谓忱曰：“酒虽会性，亦所以伤生。游处以来，常欲有以相戒，当卿沈湎，措<br /><br />&nbsp;&nbsp;&nbsp;&nbsp;言莫由，及今之遇，又无假陈说。”忱嗟叹久之，曰：“见规者众矣，未有若此<br /><br />&nbsp;&nbsp;&nbsp;&nbsp;者也。”或问忱曰：“范泰何如谢邈？”忱曰：“茂度慢。”又问：“何如殷觊？”<br /><br />&nbsp;&nbsp;&nbsp;&nbsp;忱曰：“伯通易。”忱常有意立功，谓泰曰：“今城池既立，军甲亦充，将欲扫<br /><br />&nbsp;&nbsp;&nbsp;&nbsp;除中原，以申宿昔之志。伯通意锐，当令拥戈前驱。以君持重，欲相委留事，何<br /><br />&nbsp;&nbsp;&nbsp;&nbsp;如？”泰曰：“百年逋寇，前贤挫屈者多矣。功名虽贵，鄙生所不敢谋。”会忱<br /><br />&nbsp;&nbsp;&nbsp;&nbsp;病卒。召泰为骠骑谘议参军，迁中书侍郎。时会稽王世子元显专权，内外百官请<br /><br />&nbsp;&nbsp;&nbsp;&nbsp;假，不复表闻，唯签元显而已。泰建言以为非宜，元显不纳。父忧去职，袭爵阳<br /><br />&nbsp;&nbsp;&nbsp;&nbsp;遂乡侯。桓玄辅晋，使御史中丞祖台之奏泰及前司徒左长史王准之、辅国将军司<br /><br />&nbsp;&nbsp;&nbsp;&nbsp;马之并居丧无礼，泰坐废徙丹徒。<br /><br />&nbsp;&nbsp;&nbsp;&nbsp;义旗建，国子博士。司马休之为冠军将军、荆州刺史，以泰为长史、南郡太<br /><br />&nbsp;&nbsp;&nbsp;&nbsp;守。又除长沙相，散骑常侍，并不拜。入为黄门郎，御史中丞。坐议殷祠事谬，<br /><br />&nbsp;&nbsp;&nbsp;&nbsp;白衣领职。出为东阳太守。卢循之难，泰预发兵千人，开仓给禀，高祖加泰振武<br /><br />&nbsp;&nbsp;&nbsp;&nbsp;将军。明年，迁侍中，寻转度支尚书。时仆射陈郡谢混，后进知名，高祖尝从容<br /><br />&nbsp;&nbsp;&nbsp;&nbsp;问混：“泰名辈可以比谁？”对曰：“王元太一流人也。”徙为太常。<br /><br />&nbsp;&nbsp;&nbsp;&nbsp;初，司徒道规无子，养太祖，及薨，以兄道怜第二子义庆为嗣。高祖以道规<br /><br />&nbsp;&nbsp;&nbsp;&nbsp;素爱太祖，又令居重。道规追封南郡公，应以先华容县公赐太祖。泰议曰：“公<br /><br />&nbsp;&nbsp;&nbsp;&nbsp;之友爱，即心过厚。礼无二嗣，讳宜还本属。”从之。转大司马左长史，右卫将<br /><br />&nbsp;&nbsp;&nbsp;&nbsp;军，加散骑常侍。复为尚书，常侍如故。兼司空，与右仆射袁湛授宋公九锡，随<br /><br />&nbsp;&nbsp;&nbsp;&nbsp;军到洛阳。<br /><br />&nbsp;&nbsp;&nbsp;&nbsp;高祖还彭城，与共登城，泰有足疾，特命乘舆。泰好酒，不拘小节，通率任<br /><br />&nbsp;&nbsp;&nbsp;&nbsp;心，虽在公坐，不异私室，高祖甚赏爱之。然拙于为治，故不得在政事之官。迁<br /><br />&nbsp;&nbsp;&nbsp;&nbsp;护军将军，以公事免。高祖受命，拜金紫光禄大夫，加散骑常侍。明年，议建国<br /><br />&nbsp;&nbsp;&nbsp;&nbsp;学，以泰领国子祭酒。泰上表曰：<br /><br />&nbsp;&nbsp;&nbsp;&nbsp;臣闻风化兴于哲王，教训表于至世。至说莫先讲习，甚乐必寄朋来。古人成<br /><br />&nbsp;&nbsp;&nbsp;&nbsp;童入学，易子而教，寻师无远，负粮忘艰，安亲光国，莫不由此。若能出不由户，<br /><br />&nbsp;&nbsp;&nbsp;&nbsp;则斯道莫从。是以明诏爰发，已成涣汗，学制既下，远近遵承。臣之愚怀，少有<br /><br />&nbsp;&nbsp;&nbsp;&nbsp;未达。<br /><br />&nbsp;&nbsp;&nbsp;&nbsp;今惟新告始，盛业初基，天下改观，有志景慕。而置生之制，取少停多，开<br /><br />&nbsp;&nbsp;&nbsp;&nbsp;不来之端，非一涂而已。臣以家推国，则知所聚不多，恐不足以宣大宋之风，弘<br /><br />&nbsp;&nbsp;&nbsp;&nbsp;济济之美。臣谓合选之家，虽制所未达，父兄欲其入学，理合开通；虽小违晨昏，<br /><br />&nbsp;&nbsp;&nbsp;&nbsp;所以大弘孝道。不知《春秋》，则所陷或大，故赵盾忠而书弑，许子孝而得罪，<br /><br />&nbsp;&nbsp;&nbsp;&nbsp;以斯为戒，可不惧哉！十五志学，诚有其文，若年降无几，而深有志尚者，何必<br /><br />&nbsp;&nbsp;&nbsp;&nbsp;限以一格，而不许其进邪！扬乌豫《玄》，实在弱齿；五十学《易》，乃无大过。<br /><br />&nbsp;&nbsp;&nbsp;&nbsp;昔中朝助教，亦用二品。颍川陈载已辟太保掾，而国子取为助教，即太尉淮<br /><br />&nbsp;&nbsp;&nbsp;&nbsp;之弟。所贵在于得才，无系于定品。教学不明，奖厉不著，今有职闲而学优者，<br /><br />&nbsp;&nbsp;&nbsp;&nbsp;可以本官领之，门地二品，宜以朝请领助教，既可以甄其名品，斯亦敦学之一隅。<br /><br />&nbsp;&nbsp;&nbsp;&nbsp;其二品才堪，自依旧从事。会今生到有期，而学校未立。覆篑实望其速，回辙已<br /><br />&nbsp;&nbsp;&nbsp;&nbsp;淹其迟。事有似赊而宜急者，殆此之谓。古人重寸阴而贱尺璧，其道然也。<br /><br />&nbsp;&nbsp;&nbsp;&nbsp;时学竟不立。时言事者多以钱货减少，国用不足，欲悉市民铜，更造五铢钱。<br /><br />&nbsp;&nbsp;&nbsp;&nbsp;泰又谏曰：<br /><br />&nbsp;&nbsp;&nbsp;&nbsp;流闻将禁私铜，以充官铜。民虽失器，终于获直，国用不足，其利实多。臣<br /><br />&nbsp;&nbsp;&nbsp;&nbsp;愚意异，不宁寝默。臣闻治国若烹小鲜，拯敝莫若务本。百姓不足，君孰与足。<br /><br />&nbsp;&nbsp;&nbsp;&nbsp;未有民贫而国富，本不足而末有余者也。故囊漏贮中，识者不吝；反裘负薪，存<br /><br />&nbsp;&nbsp;&nbsp;&nbsp;毛实难。王者不言有无，诸侯不言多少，食禄之家，不与百姓争利。故拔葵所以<br /><br />&nbsp;&nbsp;&nbsp;&nbsp;明治，织蒲谓之不仁，是以贵贱有章，职分无爽。<br /><br />&nbsp;&nbsp;&nbsp;&nbsp;今之所忧，在农民尚寡，仓廪未充，转运无已，资食者众，家无私积，难以<br /><br />&nbsp;&nbsp;&nbsp;&nbsp;御荒耳。夫货存贸易，不在少多，昔日之贵，今者之贱，彼此共之，其揆一也。<br /><br />&nbsp;&nbsp;&nbsp;&nbsp;但令官民均通，则无患不足。若使必资货广以收国用者，则龟贝之属，自古所行。<br /><br />&nbsp;&nbsp;&nbsp;&nbsp;寻铜之为器，在用也博矣。钟律所通者远，机衡所揆者大。夏鼎负《图》，实冠<br /><br />&nbsp;&nbsp;&nbsp;&nbsp;众瑞，晋铎呈象，亦启休征。器有要用，则贵贱同资；物有适宜，则家国共急。<br /><br />&nbsp;&nbsp;&nbsp;&nbsp;今毁必资之器，而为无施之钱，于货则功不补劳，在用则君民俱困，校之以实，<br /><br />&nbsp;&nbsp;&nbsp;&nbsp;损多益少。陛下劳谦终日，无倦庶务，以身率物，勤素成风，而颂声不作，板、<br /><br />&nbsp;&nbsp;&nbsp;&nbsp;渭不至者，良由基根未固，意在远略。伏愿思可久之道，赊欲速之情，弘山海之<br /><br />&nbsp;&nbsp;&nbsp;&nbsp;纳，择刍收之说，则嘉谋日陈，圣虑可广。其亡存心，然后苞桑可系。愚诚一至，<br /><br />&nbsp;&nbsp;&nbsp;&nbsp;用忘寝食。<br /><br />&nbsp;&nbsp;&nbsp;&nbsp;景平初，加位特进。明年，致仕，解国子祭酒。少帝在位，多诸愆失，上封<br /><br />&nbsp;&nbsp;&nbsp;&nbsp;事极谏，曰：<br /><br />&nbsp;&nbsp;&nbsp;&nbsp;伏闻陛下时在后园，颇习武备，鼓@在宫，声闻于外；黩武掖庭之内，喧哗<br /><br />&nbsp;&nbsp;&nbsp;&nbsp;省闼之间，不闻将帅之臣，统御之主，非徒不足以威四夷，祗生远近之怪。近者<br /><br />&nbsp;&nbsp;&nbsp;&nbsp;东寇纷扰，皆欲伺国瑕隙，今之吴会，宁过二汉关、河，根本既摇，于何不有。<br /><br />&nbsp;&nbsp;&nbsp;&nbsp;如水旱成灾，役夫不息，无寇而戒，为费渐多。河南非复国有，羯虏难以理期，<br /><br />&nbsp;&nbsp;&nbsp;&nbsp;此臣所以用忘寝食，而干非其位者也。<br /><br />&nbsp;&nbsp;&nbsp;&nbsp;陛下践阼，委政宰臣，实同高宗谅暗之美。而更亲狎小人，不免近习，惧非<br /><br />&nbsp;&nbsp;&nbsp;&nbsp;社稷至计，经世之道。王言如丝，其出如纶，下观而化，疾于影响。伏愿陛下思<br /><br />&nbsp;&nbsp;&nbsp;&nbsp;弘古道，式遵遗训，从理无滞，任贤勿疑，如此则天下归德，宗社惟永。《书》<br /><br />&nbsp;&nbsp;&nbsp;&nbsp;云：“一人有庆，兆民赖之。”天高听卑，无幽不察，兴衰在人，成败易晓，未<br /><br />&nbsp;&nbsp;&nbsp;&nbsp;有政治在于上而人乱于下者也。<br /><br />&nbsp;&nbsp;&nbsp;&nbsp;臣蒙先朝过遇，陛下殊私，实欲尽心竭诚，少报万分；而鸽Ｒ鸭埃百疾<br /><br />&nbsp;&nbsp;&nbsp;&nbsp;互生，便为永违圣颜，无复自尽之路，贪及视息，陈其狂瞽。陛下若能哀其所请，<br /><br />&nbsp;&nbsp;&nbsp;&nbsp;留心览察，则臣夕殒于地，无恨九泉。<br /><br />&nbsp;&nbsp;&nbsp;&nbsp;少帝虽不能纳，亦不加谴。徐羡之、傅亮等与泰素不平，及庐陵王义真、少<br /><br />&nbsp;&nbsp;&nbsp;&nbsp;帝见害，泰谓所亲曰：“吾观古今多矣，未有受遗顾托，而嗣君见杀，贤王婴戮<br /><br />&nbsp;&nbsp;&nbsp;&nbsp;者也。”元嘉二年，表贺元正，并陈旱灾，曰：<br /><br />&nbsp;&nbsp;&nbsp;&nbsp;元正改律，品物惟新。陛下藉日新以畜德，仰乾元以履祚，吉祥集室，百福<br /><br />&nbsp;&nbsp;&nbsp;&nbsp;来庭。顷旱魃为虐，亢阳愆度，通川燥流，异井同竭。老弱不堪远汲，贫寡单于<br /><br />&nbsp;&nbsp;&nbsp;&nbsp;负水。租输既重，赋税无降，百姓怨咨。臣年过七十，未见此旱。阴阳并隔，则<br /><br />&nbsp;&nbsp;&nbsp;&nbsp;和气不交，岂惟凶荒，必生疾疫，其为忧虞，不可备序。<br /><br />&nbsp;&nbsp;&nbsp;&nbsp;雩e之典，以诚会事，巫祝常祈，罕能有感，上天之谴，不可不察。汉东海<br /><br />&nbsp;&nbsp;&nbsp;&nbsp;枉杀孝妇，亢旱三年；及祭其墓，澍雨立降，岁以有年。是以卫人伐邢，师兴而<br /><br />&nbsp;&nbsp;&nbsp;&nbsp;雨。伏愿陛下式遵远猷，思隆高构，推忠恕之爱，矜冤枉之狱，游心下民之瘼，<br /><br />&nbsp;&nbsp;&nbsp;&nbsp;厝思幽冥之纪。令谤木竖阙，谏鼓鸣朝，察刍牧之言，总统御之要。如此，则苞<br /><br />&nbsp;&nbsp;&nbsp;&nbsp;桑可系，危几无兆。斯而灾害不消，未之有也。故夏禹引百姓之罪，殷汤甘万方<br /><br />&nbsp;&nbsp;&nbsp;&nbsp;之过，太戊资桑谷以进德，宋景藉荧惑以修善，斯皆因败以转成，往事之昭晰也。<br /><br />&nbsp;&nbsp;&nbsp;&nbsp;循末俗者难为风，就正路者易为雅。臣疾患日笃，夕不谋朝，会及岁庆，得一闻<br /><br />&nbsp;&nbsp;&nbsp;&nbsp;达，微诚少亮，无恨泉壤，永违圣颜，拜表悲咽。<br /><br />&nbsp;&nbsp;&nbsp;&nbsp;遂轻舟游东阳，任心行止，不关朝廷。有司劾奏之，太祖不问也。时太祖虽<br /><br />&nbsp;&nbsp;&nbsp;&nbsp;当阳亲览，而羡之等犹秉重权，复上表曰：“伏承庐陵王已复封爵，犹未加赠。<br /><br />&nbsp;&nbsp;&nbsp;&nbsp;陛下孝慈天至，友于过隆，伏揆圣心，已自有在。但司契以不唱为高，冕旒以因<br /><br />&nbsp;&nbsp;&nbsp;&nbsp;寄成用。臣虽言不足采，诚不亮时，但猥蒙先朝忘丑之眷，复沾庐陵矜顾之末，<br /><br />&nbsp;&nbsp;&nbsp;&nbsp;息晏委质，有兼常款，契阔戎阵，颠狈艰危，厚德无报，授令路绝，此老臣兼不<br /><br />&nbsp;&nbsp;&nbsp;&nbsp;能自已者也。朽谢越局，无所逃刑。”泰诸子禁之，表竟不奏。<br /><br />&nbsp;&nbsp;&nbsp;&nbsp;三年，羡之等伏诛，进位侍中、左光禄大夫、国子祭酒，领江夏王师，特进<br /><br />&nbsp;&nbsp;&nbsp;&nbsp;如故。上以泰先朝旧臣，恩礼甚重，以有脚疾，起居艰难，宴见之日，特听乘舆<br /><br />&nbsp;&nbsp;&nbsp;&nbsp;到坐。累陈时事，上每优容之。其年秋，旱蝗，又上表曰：<br /><br />&nbsp;&nbsp;&nbsp;&nbsp;陛下昧旦丕显，求民之瘼，明断庶狱，无倦政事，理出群心，泽谣民口，百<br /><br />&nbsp;&nbsp;&nbsp;&nbsp;姓翕然，皆自以为遇其时也。灾变虽小，要有以致之。守宰之失，臣所不能究；<br /><br />&nbsp;&nbsp;&nbsp;&nbsp;上天之谴，臣所不敢诬。有蝗之处，县官多课民捕之，无益于枯苗，有伤于杀害。<br /><br />&nbsp;&nbsp;&nbsp;&nbsp;臣闻桑谷时亡，无假斤斧，楚昭仁爱，不e自瘳，卓茂去无知之虫，宋均囚有异<br /><br />&nbsp;&nbsp;&nbsp;&nbsp;之虎，蝗生有由，非所宜杀。石不能言，星不自陨，《春秋》之旨，所宜详察。<br /><br />&nbsp;&nbsp;&nbsp;&nbsp;礼，妇人有三从之义，而无自专之道；《周书》父子兄弟，罪不相及，女人<br /><br />&nbsp;&nbsp;&nbsp;&nbsp;被宥，由来尚矣。谢晦妇女，犹在尚方，始贵后贱，物情之所甚苦，匹妇一至，<br /><br />&nbsp;&nbsp;&nbsp;&nbsp;亦能有所感激。臣于谢氏，不容有情，蒙国重恩，寝处思报，伏度圣心，已当有<br /><br />&nbsp;&nbsp;&nbsp;&nbsp;在。<br /><br />&nbsp;&nbsp;&nbsp;&nbsp;礼春夏教诗，无一而阙也。臣近侍坐，闻立学当在入年。陛下经略粗建，意<br /><br />&nbsp;&nbsp;&nbsp;&nbsp;存民食，入年则农功兴，农功兴则田里辟，入秋治庠序，入冬集远生，二涂并行，<br /><br />&nbsp;&nbsp;&nbsp;&nbsp;事不相害。夫事多以淹稽为戒，不远为患，任臣学官，竟无微绩，徒坠天施，无<br /><br />&nbsp;&nbsp;&nbsp;&nbsp;情自处。臣之区区，不望目睹盛化，窃慕子囊城郢之心，庶免荀偃不瞑之恨。臣<br /><br />&nbsp;&nbsp;&nbsp;&nbsp;比陈愚见，便是都无可采，徒烦天听，愧作反侧。<br /><br />&nbsp;&nbsp;&nbsp;&nbsp;书奏，上乃原谢晦妇女。<br /><br />&nbsp;&nbsp;&nbsp;&nbsp;时司徒王弘辅政，泰谓弘曰：“天下务广，而权要难居；卿兄弟盛满，当深<br /><br />&nbsp;&nbsp;&nbsp;&nbsp;存降挹。彭城王，帝之次弟，宜征还入朝，共参朝政。”弘纳其言。<br /><br />&nbsp;&nbsp;&nbsp;&nbsp;时旱灾未已，加以疾疫，泰又上表曰：“顷亢旱历时，疾疫未已，方之常灾，<br /><br />&nbsp;&nbsp;&nbsp;&nbsp;实为过差，古以为王泽不流之征。陛下昧旦临朝，无懈治道，躬自菲薄，劳心民<br /><br />&nbsp;&nbsp;&nbsp;&nbsp;庶，以理而言，不应致此。意以为上天之于贤君，正自殷勤无已。陛下同规禹、<br /><br />&nbsp;&nbsp;&nbsp;&nbsp;汤引百姓之过，言动于心，道敷自远。桑谷生朝而殒，荧惑犯心而退，非唯消灾<br /><br />&nbsp;&nbsp;&nbsp;&nbsp;弭患，乃所以大启圣明；灵雨立降，百姓改瞻，应感之来，有同影响。陛下近当<br /><br />&nbsp;&nbsp;&nbsp;&nbsp;仰推天意，俯察人谋，升平之化，尚存旧典，顾思与不思，行与不行耳。大宋虽<br /><br />&nbsp;&nbsp;&nbsp;&nbsp;揖让受终，未积有虞之道，先帝登遐之日，便是道消之初。至乃嗣主被杀，哲藩<br /><br />&nbsp;&nbsp;&nbsp;&nbsp;婴祸，九服俳徊，有心丧气，佐命托孤之臣，俄为戎首。天下荡荡，王道已沦，<br /><br />&nbsp;&nbsp;&nbsp;&nbsp;自非神英，拨乱反正，则宗社非复宋有。革命之与随时，其义尤大。是以古今异<br /><br />&nbsp;&nbsp;&nbsp;&nbsp;用，循方必壅，大道隐于小成，欲速或未必达。深根固蒂之术，未洽于愚心，是<br /><br />&nbsp;&nbsp;&nbsp;&nbsp;用猖狂妄作而不能缄默者也。臣既顽且鄙，不达治宜，加之以笃疾，重之以昏耄，<br /><br />&nbsp;&nbsp;&nbsp;&nbsp;言或非言而复不能无言，陛下录其一毫之诚，则臣不知厝身之所。”<br /><br />&nbsp;&nbsp;&nbsp;&nbsp;泰博览篇籍，好为文章，爱奖后生，孜孜无倦。撰《古今善言》二十四篇及<br /><br />&nbsp;&nbsp;&nbsp;&nbsp;文集，传于世。暮年事佛甚精，于宅西立祗洹精舍。五年，卒，时年七十四。追<br /><br />&nbsp;&nbsp;&nbsp;&nbsp;赠车骑将军，侍中、特进、王师如故。谥曰宣侯。<br /><br />&nbsp;&nbsp;&nbsp;&nbsp;长子昂，早卒。次子保宜都太守。次晏，侍中、光禄大夫。次晔，太子詹<br /><br />&nbsp;&nbsp;&nbsp;&nbsp;事，谋反伏诛，自有传。少子广渊，善属文，世祖抚军谘议参军，领记室，坐晔<br /><br />&nbsp;&nbsp;&nbsp;&nbsp;事从诛。<br /><br />&nbsp;&nbsp;&nbsp;&nbsp;王淮之，字元曾，琅邪临沂人。高祖彬，尚书仆射。曾祖彪之，尚书令。祖<br /><br />&nbsp;&nbsp;&nbsp;&nbsp;临之，父纳之，并御史中丞。彪之博闻多识，练悉朝仪，自是家世相传，并谙江<br /><br />&nbsp;&nbsp;&nbsp;&nbsp;左旧事，缄之青箱，世人谓之“王氏青箱学”。<br /><br />&nbsp;&nbsp;&nbsp;&nbsp;淮之兼明《礼传》，赡于文辞。起家为本国右常侍，桓玄大将军行参军。玄<br /><br />&nbsp;&nbsp;&nbsp;&nbsp;篡位，以为尚书祠部郎。义熙初，又为尚书中兵郎，迁参高祖车骑中军军事，丹<br /><br />&nbsp;&nbsp;&nbsp;&nbsp;阳丞，中军太尉主簿，出为山阴令，有能名。预讨卢循功，封都亭侯。又为高祖<br /><br />&nbsp;&nbsp;&nbsp;&nbsp;镇西、平北、太尉参军，尚书左丞，本郡大中正。宋台建，除御史中丞，为僚友<br /><br />&nbsp;&nbsp;&nbsp;&nbsp;所惮。淮之父纳之、祖临之、曾祖彪之至淮之，四世居此职。淮之尝作五言，范<br /><br />&nbsp;&nbsp;&nbsp;&nbsp;泰嘲之曰：“卿唯解弹事耳。”淮之正色答：“犹差卿世载雄狐。”坐世子右卫<br /><br />&nbsp;&nbsp;&nbsp;&nbsp;率谢灵运杀人不举，免官。<br /><br />&nbsp;&nbsp;&nbsp;&nbsp;高祖受命，拜黄门侍郎。永初二年，奏曰：“郑玄注《礼》，三年之丧，二<br /><br />&nbsp;&nbsp;&nbsp;&nbsp;十七月而吉，古今学者多谓得礼之宜。晋初用王肃议，祥衤覃共月，故二十五月<br /><br />&nbsp;&nbsp;&nbsp;&nbsp;而除，遂以为制。江左以来，唯晋朝施用；缙绅之士，多遵玄义。夫先王制礼，<br /><br />&nbsp;&nbsp;&nbsp;&nbsp;以大顺群心。丧也宁戚，著自前训。今大宋开泰，品物遂理。愚谓宜同即物情，<br /><br />&nbsp;&nbsp;&nbsp;&nbsp;以玄义为制，朝野一礼，则家无殊俗。”从之。<br /><br />&nbsp;&nbsp;&nbsp;&nbsp;迁司徒左长史，出为始兴太守。元嘉二年，为江夏王义恭抚军长史、历阳太<br /><br />&nbsp;&nbsp;&nbsp;&nbsp;守，行州府之任，绥怀得理，军民便之。寻入为侍中。明年，徙为都官尚书，改<br /><br />&nbsp;&nbsp;&nbsp;&nbsp;领吏部。性峭急，颇失缙绅之望。出为丹阳尹。淮之究识旧仪，问无不对，时大<br /><br />&nbsp;&nbsp;&nbsp;&nbsp;将军彭城王义康录尚书事，每叹曰：“何须高论玄虚，正得如王淮之两三人，天<br /><br />&nbsp;&nbsp;&nbsp;&nbsp;下便治矣。”然寡乏风素，不为时流所重。撰《仪注》，朝廷至今遵用之。十年，<br /><br />&nbsp;&nbsp;&nbsp;&nbsp;卒，时年五十六。追赠太常。子兴之，征虏主簿。<br /><br />&nbsp;&nbsp;&nbsp;&nbsp;王韶之，字休泰，琅邪临沂人也。曾祖保晋骠骑将军。祖羡之，镇军掾。<br /><br />&nbsp;&nbsp;&nbsp;&nbsp;父伟之，本国郎中令。韶之家贫，父为乌程令，因居县境。好史籍，博涉多闻。<br /><br />&nbsp;&nbsp;&nbsp;&nbsp;初为卫将军谢琰行参军。伟之少有志尚，当世诏命表奏，辄自书写。泰元、隆安<br /><br />&nbsp;&nbsp;&nbsp;&nbsp;时事，小大悉撰录之，韶之因此私撰《晋安帝阳秋》。既成，时人谓宜居史职，<br /><br />&nbsp;&nbsp;&nbsp;&nbsp;即除著作佐郎，使续后事，讫义熙九年。善叙事，辞论可观，为后代佳史。迁尚<br /><br />&nbsp;&nbsp;&nbsp;&nbsp;书祠部郎。晋帝自孝武以来，常居内殿，武官主书于中通呈，以省官一人管司诏<br /><br />&nbsp;&nbsp;&nbsp;&nbsp;诰，任在西省，因谓之西省郎。傅亮、羊徽相代，领西省事。转中书侍郎。安帝<br /><br />&nbsp;&nbsp;&nbsp;&nbsp;之崩也，高祖使韶之与帝左右密加鸩毒。恭帝即位，迁黄门侍郎，领著作郎，西<br /><br />&nbsp;&nbsp;&nbsp;&nbsp;省如故。凡诸诏奏，皆其辞也。<br /><br />&nbsp;&nbsp;&nbsp;&nbsp;高祖受禅，加骁骑将军、本郡中正，黄门如故，西省职解，复掌宋书。有司<br /><br />&nbsp;&nbsp;&nbsp;&nbsp;奏东冶士朱道民禽三叛士，依例放遣，韶之启曰：“尚书金部奏事如右，斯诚检<br /><br />&nbsp;&nbsp;&nbsp;&nbsp;忘一时权制，惧非经国弘本之令典。臣寻旧制，以罪补士，凡有十余条，虽同异<br /><br />&nbsp;&nbsp;&nbsp;&nbsp;不紊，而轻重实殊。至于诈列父母死，诬罔父母淫乱，破义反逆，此四条，实穷<br /><br />&nbsp;&nbsp;&nbsp;&nbsp;乱抵逆，人理必尽。虽复殊刑过制，犹不足以塞莫大之罪。既获全首领，大造已<br /><br />&nbsp;&nbsp;&nbsp;&nbsp;隆，宁可复遂拔徒隶，缓带当年，自同编户，列齿齐民乎？臣惧此制永行，所亏<br /><br />&nbsp;&nbsp;&nbsp;&nbsp;实大。方今圣化惟新，崇本弃末，一切之令，宜加详改。愚谓此四条不合加赎罪<br /><br />&nbsp;&nbsp;&nbsp;&nbsp;之恩。”侍中褚淡之同韶之三条，却宜仍旧。诏可。又驳员外散骑侍郎王实之请<br /><br />&nbsp;&nbsp;&nbsp;&nbsp;假事曰：“伏寻旧制，群臣家有情事，听并急六十日。太元中改制，年赐假百日。<br /><br />&nbsp;&nbsp;&nbsp;&nbsp;又居在千里外，听并请来年限，合为二百日。此盖一时之令，非经通之旨。会稽<br /><br />&nbsp;&nbsp;&nbsp;&nbsp;虽途盈千里，未足为难，百日归休，于事自足。若私理不同，便应自表陈解，岂<br /><br />&nbsp;&nbsp;&nbsp;&nbsp;宜名班朝列，而久淹私门？臣等参议，谓不合开许。或家在河、洛及岭、沔、汉<br /><br />&nbsp;&nbsp;&nbsp;&nbsp;者，道阻且长，犹宜别有条品，请付尚书详为其制。”从之。坐玺封谬误，免黄<br /><br />&nbsp;&nbsp;&nbsp;&nbsp;门，事在《谢晦传》。<br /><br />&nbsp;&nbsp;&nbsp;&nbsp;韶之为晋史，序王货殖，王Q作乱。子弘，Q子华，并贵显，韶之惧为<br /><br />&nbsp;&nbsp;&nbsp;&nbsp;所陷，深结徐羡之、傅亮等。少帝即位，迁侍中，骁骑如故。景平元年，出为吴<br /><br />&nbsp;&nbsp;&nbsp;&nbsp;兴太守。羡之被诛，王弘入为相，领扬州刺史。弘虽与韶之不绝，诸弟未相识者，<br /><br />&nbsp;&nbsp;&nbsp;&nbsp;皆不复往来。韶之在郡，常虑为弘所绳，夙夜勤厉，政绩甚美，弘亦抑其私憾。<br /><br />&nbsp;&nbsp;&nbsp;&nbsp;太祖两嘉之。在任积年，称为良守，加秩中二千石。十年，征为祠部尚书，加给<br /><br />&nbsp;&nbsp;&nbsp;&nbsp;事中。坐去郡长取送故，免官。十二年，又出为吴兴太守。其年卒，时年五十六。<br /><br />&nbsp;&nbsp;&nbsp;&nbsp;七庙歌辞，韶之制也。文集行于世。子晔，尚书驾部外兵郎，临贺太守。<br /><br />&nbsp;&nbsp;&nbsp;&nbsp;荀伯子，颍川颍阴人也。祖羡，骠骑将军。父猗，秘书郎。伯子少好学，博<br /><br />&nbsp;&nbsp;&nbsp;&nbsp;览经传，而通率好为杂戏，遨游闾里，故以此失清涂。解褐为驸马都尉，奉朝请，<br /><br />&nbsp;&nbsp;&nbsp;&nbsp;员外散骑侍郎。著作郎徐广重其才学，举伯子及王韶之并为佐郎，助撰晋史及著<br /><br />&nbsp;&nbsp;&nbsp;&nbsp;桓玄等传。迁尚书祠部郎。<br /><br />&nbsp;&nbsp;&nbsp;&nbsp;义熙九年，上表曰：“臣闻咎由亡后，臧文以为深叹；伯氏夺邑，管仲所以<br /><br />&nbsp;&nbsp;&nbsp;&nbsp;称仁。功高可百世不泯，滥赏无崇朝宜许。故太傅钜平侯祜，明德通贤，宗臣莫<br /><br />&nbsp;&nbsp;&nbsp;&nbsp;二，勋参佐命，功成平吴，而后嗣阙然，A尝莫寄。汉以萧何元功，故绝世辄绍。<br /><br />&nbsp;&nbsp;&nbsp;&nbsp;愚谓钜平之封，宜同国。故太尉广陵公陈淮，党翼孙秀，祸加淮南，窃飨大国，<br /><br />&nbsp;&nbsp;&nbsp;&nbsp;因罪为利。值西朝政刑失裁，中兴复因而不夺。今王道惟新，岂可不大判臧否？<br /><br />&nbsp;&nbsp;&nbsp;&nbsp;谓广陵之国，宜在削除。故太保卫，本爵萧阳县公，既被横祸，及进弟秩，始<br /><br />&nbsp;&nbsp;&nbsp;&nbsp;赠兰陵，又转江夏。中朝公辅，多非理终，功德不殊，亦无缘独受偏赏，宜复<br /><br />&nbsp;&nbsp;&nbsp;&nbsp;本封，以正国章。”诏付门下。<br /><br />&nbsp;&nbsp;&nbsp;&nbsp;前散骑常侍江夏公卫_上表自陈曰：“臣乃祖故太保，于魏咸熙之中，太<br /><br />&nbsp;&nbsp;&nbsp;&nbsp;祖文皇帝为元辅之日，封萧阳侯；大晋受禅，进爵为公。历位太保，总录朝政。<br /><br />&nbsp;&nbsp;&nbsp;&nbsp;于时贾庶人及诸王用事，忌忠节，故楚王玮矫诏致祸。前朝以秉心忠正，加<br /><br />&nbsp;&nbsp;&nbsp;&nbsp;以伐蜀之勋，故追封兰陵郡公。永嘉之中，东海王越食兰陵，换封江夏，户邑如<br /><br />&nbsp;&nbsp;&nbsp;&nbsp;旧。臣高祖散骑侍郎b，囗之嫡孙，纂承封爵。中宗元皇帝以曾祖故右卫将军崇<br /><br />&nbsp;&nbsp;&nbsp;&nbsp;承袭，逮于臣身。伏闻祠部郎荀伯子表，欲贬降复封萧阳。夫赵氏之忠，宠延累<br /><br />&nbsp;&nbsp;&nbsp;&nbsp;叶，汉祖开封，誓以山河。伏愿陛下录既往之勋，垂罔极之施，乞出臣表，付外<br /><br />&nbsp;&nbsp;&nbsp;&nbsp;参详。”颍川陈茂先亦上表曰：“祠部郎荀伯子表臣七世祖太尉淮祸加淮南，不<br /><br />&nbsp;&nbsp;&nbsp;&nbsp;应滥赏。寻先臣以剪除贾谧，封海陵公，事在淮南遇祸之前。后广陵虽在扰攘之<br /><br />&nbsp;&nbsp;&nbsp;&nbsp;际，臣祖乃始蒙殊遇，历位元、凯。后被远外，乃作平州，而犹不至除国。良以<br /><br />&nbsp;&nbsp;&nbsp;&nbsp;先勋深重，百世不泯故也。圣明御世，英辅系兴，曾无疑议，以为滥赏。臣以微<br /><br />&nbsp;&nbsp;&nbsp;&nbsp;弱，未齿人伦，加始勉视息，封爵兼嗣。伏愿陛下远录旧勋，特垂矜察。”诏皆<br /><br />&nbsp;&nbsp;&nbsp;&nbsp;付门下，并不施行。<br /><br />&nbsp;&nbsp;&nbsp;&nbsp;伯子为世子征虏功曹，国子博士。妻弟谢晦荐达之，入为尚书左丞，出补临<br /><br />&nbsp;&nbsp;&nbsp;&nbsp;川内史。车骑将军王弘称之曰：“沈重不华，有平阳侯之风。”伯子常自矜荫藉<br /><br />&nbsp;&nbsp;&nbsp;&nbsp;之美，谓弘曰：“天下膏粱，唯使君与下官耳。宣明之徒，不足数也。”迁散骑<br /><br />&nbsp;&nbsp;&nbsp;&nbsp;常侍，本邑大中正。又上表曰：“伏见百官位次，陈留王在零陵王上，臣愚窃以<br /><br />&nbsp;&nbsp;&nbsp;&nbsp;为疑。昔武王克殷，封神农之后于焦，黄帝之后于祝，帝尧之后于蓟，帝舜之后<br /><br />&nbsp;&nbsp;&nbsp;&nbsp;于陈，夏后于杞，殷后于宋。杞、陈并为列国，而蓟、祝、焦无闻焉。斯则褒<br /><br />&nbsp;&nbsp;&nbsp;&nbsp;崇所承，优于远代之显验也。是以《春秋》次序诸侯，宋居杞、陈之上。考之<br /><br />&nbsp;&nbsp;&nbsp;&nbsp;近世，事亦有征。晋泰始元年，诏赐山阳公刘康子弟一人爵关内侯，卫公姬署、<br /><br />&nbsp;&nbsp;&nbsp;&nbsp;宋侯孔绍子一人驸马都尉。又泰始三年，太常上博士刘等议，称卫公署于大晋<br /><br />&nbsp;&nbsp;&nbsp;&nbsp;在三恪之数，应降称侯。臣以零陵王位宜在陈留之上。”从之。<br /><br />&nbsp;&nbsp;&nbsp;&nbsp;迁太子仆，御史中丞，莅职勤恪，有匪躬之称；立朝正色，外内惮之。凡所<br /><br />&nbsp;&nbsp;&nbsp;&nbsp;奏劾，莫不深相谤毁，或延及祖祢，示其切直；又颇杂嘲戏，故世人以此非之。<br /><br />&nbsp;&nbsp;&nbsp;&nbsp;出补司徒左长史，东阳太守。元嘉十五年，卒官，时年六十一。文集传于世。<br /><br />&nbsp;&nbsp;&nbsp;&nbsp;子赤松，为尚书左丞，以徐湛之党，为元凶所杀。伯子族弟昶，字茂祖，与<br /><br />&nbsp;&nbsp;&nbsp;&nbsp;伯子绝服五世。元嘉初，以文义至中书郎。昶子万秋，字元宝，亦用才学自显。<br /><br />&nbsp;&nbsp;&nbsp;&nbsp;世祖初，为晋陵太守。坐于郡立华林阁，置主书、主衣，下狱免。前废帝末，为<br /><br />&nbsp;&nbsp;&nbsp;&nbsp;御史中丞，卒官。<br /><br />&nbsp;&nbsp;&nbsp;&nbsp;史臣曰：夫令问令望，诗人所以作咏；有礼有法，前谟以之垂美。荀、范、<br /><br />&nbsp;&nbsp;&nbsp;&nbsp;二王，虽以学义自显，而在朝之誉不弘，盖由才有余而智未足也，惜矣哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883315);">加入书签</a><a
                        href="883303.html">上一页</a>&larr;<a href="index.html">返回列表</a>&rarr;<a
                            href="883341.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883303.html"; var next_page = "883341.html"; var index_page = "index.html"; var sortid = "9"; var article_id = "13928"; var chapter_id = "883315"; var articlename = "宋书"; var chaptername = " 卷六十 列传第二十"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>