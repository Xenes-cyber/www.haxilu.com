<!DOCTYPE html>
<html>
<head>
<meta charset="gbk" />
<title>宋书- 卷六 本纪第六-在线阅读-哈西文学网</title>
<meta name="keywords" content="沈约，宋书， 卷六 本纪第六全文， 卷六 本纪第六在线阅读 哈西文学网" />
<meta name="description" content="哈西文学网提供沈约的宋书  卷六 本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882227.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882227.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 本纪第六</h1>
            <div class="link xb">
                <a href="882202.html">上一页</a>&larr;<a href="index.html">返回列表</a>&rarr;<a
                    href="882249.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝武帝<br /><br />&nbsp;&nbsp;&nbsp;&nbsp;世祖孝武皇帝讳骏，字休龙，小字道民，文帝第三子也。元嘉七年秋八月庚<br /><br />&nbsp;&nbsp;&nbsp;&nbsp;午生。十二年，立为武陵王，食邑二千户。十六年，都督湘州诸军事、征虏将军、<br /><br />&nbsp;&nbsp;&nbsp;&nbsp;湘州刺史，领石头戍事。十七年，迁使持节、都督南豫豫司雍并五州诸军事、南<br /><br />&nbsp;&nbsp;&nbsp;&nbsp;豫州刺史，将军如故，犹戍石头。二十一年，加督秦州，进号抚军将军。明年，<br /><br />&nbsp;&nbsp;&nbsp;&nbsp;徙都督雍梁南北秦四州荆州之襄阳竟陵南阳顺阳新野随六郡诸军事、宁蛮校尉、<br /><br />&nbsp;&nbsp;&nbsp;&nbsp;雍州刺史，持节、将军如故。自晋氏江左以来，襄阳未有皇子重镇，时太祖欲经<br /><br />&nbsp;&nbsp;&nbsp;&nbsp;略关、河，故有此授。寻给鼓吹一部。<br /><br />&nbsp;&nbsp;&nbsp;&nbsp;二十五年，改授都督南兖徐兖青冀幽六州豫州之梁郡诸军事、安北将军、徐<br /><br />&nbsp;&nbsp;&nbsp;&nbsp;州刺史，持节如故，北镇彭城。寻领兖州刺史。始兴王浚为南兖州，上解督南兖。<br /><br />&nbsp;&nbsp;&nbsp;&nbsp;二十七年，坐汝阳战败，降号镇军将军。又以索虏南侵，降为北中郎将。二十八<br /><br />&nbsp;&nbsp;&nbsp;&nbsp;年，进督南兖州、南兖州刺史，当镇山阳。寻迁都督江州荆州之江夏豫州之西阳<br /><br />&nbsp;&nbsp;&nbsp;&nbsp;晋熙新蔡四郡诸军事、南中郎将、江州刺史，持节如故。时缘江蛮为寇，太祖遣<br /><br />&nbsp;&nbsp;&nbsp;&nbsp;太子步兵校尉沈庆之等伐之，使上总统众军。<br /><br />&nbsp;&nbsp;&nbsp;&nbsp;三十年正月，上出次西阳之五洲。会元凶弑逆，以上为征南将军，加散骑常<br /><br />&nbsp;&nbsp;&nbsp;&nbsp;侍。上率众入讨，荆州刺史南谯王义宣、雍州刺史臧质并举义兵。四月辛酉，上<br /><br />&nbsp;&nbsp;&nbsp;&nbsp;次溧洲。癸亥，冠军将军柳元景前锋至新亭，修建营垒。甲子，贼劭亲率众攻元<br /><br />&nbsp;&nbsp;&nbsp;&nbsp;景，大败退走。丙寅，上次江宁。丁卯，大将军江夏王义恭来奔，奉表上尊号。<br /><br />&nbsp;&nbsp;&nbsp;&nbsp;戊辰，上至于新亭。己巳，即皇帝位，大赦天下，文武赐爵一等，从军者二等。<br /><br />&nbsp;&nbsp;&nbsp;&nbsp;赃污清议，悉皆荡除。高年、鳏寡、孤幼、六疾不能自存，人赐谷五斛。逋租宿<br /><br />&nbsp;&nbsp;&nbsp;&nbsp;债勿复收。长徒之身，优量降宥。崇改太祖号谥。以大将军江夏王义恭为太尉、<br /><br />&nbsp;&nbsp;&nbsp;&nbsp;录尚书六条事、南徐州刺史。庚午，以荆州刺史南谯王义宣为中书监、丞相、录<br /><br />&nbsp;&nbsp;&nbsp;&nbsp;尚书六条事、扬州刺史；安东将军随王诞为卫将军、开府仪同三司、荆州刺史；<br /><br />&nbsp;&nbsp;&nbsp;&nbsp;雍州刺史臧质为车骑将军、开府仪同三司、江州刺史；征虏将军沈庆之为领军将<br /><br />&nbsp;&nbsp;&nbsp;&nbsp;军；抚军将军、兖冀二州刺史萧思话为尚书左仆射。壬申，以征虏将军王僧达为<br /><br />&nbsp;&nbsp;&nbsp;&nbsp;尚书右仆射。改新亭为中兴亭。五月甲戌，辅国将军申坦克京城。乙亥，辅国将<br /><br />&nbsp;&nbsp;&nbsp;&nbsp;军朱修之克东府。丙申，克定京邑。劭及始兴王浚诸同逆，并伏诛。庚辰，诏曰：<br /><br />&nbsp;&nbsp;&nbsp;&nbsp;“天步艰难，国道用否，虽基构永固，而气数时愆。朕以眇身，奄承皇业，奉寻<br /><br />&nbsp;&nbsp;&nbsp;&nbsp;历命，鉴寐震怀。万邦风政，人治之本，感念陵替，若疚在心。可分遣大使巡省<br /><br />&nbsp;&nbsp;&nbsp;&nbsp;方俗。”是日解严。辛巳，车驾幸东府城。甲申，尊所生路淑媛为皇太后。乙酉，<br /><br />&nbsp;&nbsp;&nbsp;&nbsp;立妃王氏为皇后。戊子，以左卫将军柳元景为雍州刺史。壬辰，以太尉江夏王义<br /><br />&nbsp;&nbsp;&nbsp;&nbsp;恭为太傅，领大司马。甲午，曲赦京邑二百里内，并蠲今年租税。戊戌，以抚军<br /><br />&nbsp;&nbsp;&nbsp;&nbsp;将军南平王铄为司空，建平王宏为尚书左仆射，东海王t为抚军将军，新除尚书<br /><br />&nbsp;&nbsp;&nbsp;&nbsp;左仆射萧思话迁职。六月壬寅，以骠骑参军坦护之为冀州刺史。甲辰，以山阳太<br /><br />&nbsp;&nbsp;&nbsp;&nbsp;守申恬为青州刺史。丙午，车驾还宫，初置殿门及上屯兵。以江夏内史朱修之<br /><br />&nbsp;&nbsp;&nbsp;&nbsp;为平西将军、雍州刺史，御史中丞王昙生为广州刺史。戊申，以新除雍州刺史柳<br /><br />&nbsp;&nbsp;&nbsp;&nbsp;元景为护军将军。己酉，以司州刺史鲁爽为豫州刺史。庚戌，以梁、南秦二州刺<br /><br />&nbsp;&nbsp;&nbsp;&nbsp;史刘秀之为益州刺史；太尉司马庞秀之为梁、南秦二州刺史；卫军司马徐遗宝为<br /><br />&nbsp;&nbsp;&nbsp;&nbsp;兖州刺史；宁朔将军王玄谟为徐州刺史；卫将军随王诞进号骠骑大将军。尚书右<br /><br />&nbsp;&nbsp;&nbsp;&nbsp;仆射王僧达迁职，丹阳尹褚湛之为尚书右仆射。丙辰，以侍中南谯王世子恢为湘<br /><br />&nbsp;&nbsp;&nbsp;&nbsp;州刺史。丁亥，诏曰：“兴王立训，务弘治节，辅臣佐时，勤献政要，仰惟圣规，<br /><br />&nbsp;&nbsp;&nbsp;&nbsp;每存兹道。猥以眇躬，属承景业，阐扬遗泽，无废厥心。夫量入为出，邦有恒典；<br /><br />&nbsp;&nbsp;&nbsp;&nbsp;而经给之宜，多违常度。兵役糜耗，府藏散减，外内众供，未加损约，非所以聿<br /><br />&nbsp;&nbsp;&nbsp;&nbsp;遵先旨，敬奉遗图。自今诸可薄己厚民、去烦从简者，悉宜施行，以称朕意。”<br /><br />&nbsp;&nbsp;&nbsp;&nbsp;庚申，诏有司论功班赏，各有差。辛酉，安西将军、西秦河二州刺史吐谷浑拾寅<br /><br />&nbsp;&nbsp;&nbsp;&nbsp;进号镇西大将军、开府仪同三司。庚午，还分南徐，立南兖州。辛未，改封南谯<br /><br />&nbsp;&nbsp;&nbsp;&nbsp;王义宣为南郡王，随王诞为竟陵王，义宣次子宜阳侯恺为宜阳县王。闰月壬申，<br /><br />&nbsp;&nbsp;&nbsp;&nbsp;以领军将军沈庆之为镇军将军、南兖州刺史。癸酉，以护军将军柳元景为领军将<br /><br />&nbsp;&nbsp;&nbsp;&nbsp;军。丙子，遣兼散骑常侍乐询等十五人巡行风俗。甲申，蠲寻阳、西阳郡租布三<br /><br />&nbsp;&nbsp;&nbsp;&nbsp;年。甲午，丞相南郡王义宣改为荆、湘二州刺史，骠骑大将军、荆州刺史竟陵王<br /><br />&nbsp;&nbsp;&nbsp;&nbsp;诞改为扬州刺史，南蛮校尉王僧达为护军将军。是月，置卫尉官。秋七月辛丑朔，<br /><br />&nbsp;&nbsp;&nbsp;&nbsp;日有蚀之。甲寅，诏曰：“世道未夷，惟忧在国。夫使群善毕举，固非一才所议，<br /><br />&nbsp;&nbsp;&nbsp;&nbsp;况以寡德，属衰薄之期，夙宵寅想，永怀待旦。王公卿士，凡有嘉谋善政，可以<br /><br />&nbsp;&nbsp;&nbsp;&nbsp;维风训俗，咸达乃诚，无或依隐。”辛酉，诏曰：“百姓劳弊，徭赋尚繁，言念<br /><br />&nbsp;&nbsp;&nbsp;&nbsp;未V，宜崇约损。凡用非军国，宜悉停功。可省细作并尚方，雕文靡巧，金银涂<br /><br />&nbsp;&nbsp;&nbsp;&nbsp;饰，事不关实，严为之禁。供御服膳，减除游侈。水陆捕采，各顺时日。官私交<br /><br />&nbsp;&nbsp;&nbsp;&nbsp;市，务令优衷。其江海田池公家规固者，详所开弛。贵戚竞利，悉皆禁绝。”戊<br /><br />&nbsp;&nbsp;&nbsp;&nbsp;戌，以右卫将军宗悫为广州刺史。己巳，司空南平王铄薨。八月辛未，武皇帝旧<br /><br />&nbsp;&nbsp;&nbsp;&nbsp;役军身，尝在斋内，人身犹存者，普赐解户。乙亥，尚书左仆射建平王宏加中书<br /><br />&nbsp;&nbsp;&nbsp;&nbsp;监、中军将军。丁亥，以沛郡太守垣闳为宁州刺史。抚军司马费沈为梁、南秦二<br /><br />&nbsp;&nbsp;&nbsp;&nbsp;州刺史。甲午，护军将军王僧达迁职。九月丁巳，以前尚书刘义綦为中护军。壬<br /><br />&nbsp;&nbsp;&nbsp;&nbsp;戌，新亭战亡者，复同京城。劭党南海太守萧简据广州反。丁卯，辅国将军邓琬<br /><br />&nbsp;&nbsp;&nbsp;&nbsp;讨平之。冬十月癸未，车驾于阅武堂听讼。十一月丙午，以左军将军鲁秀为司州<br /><br />&nbsp;&nbsp;&nbsp;&nbsp;刺史。丙辰，停台省众官朔望问讯。丙寅，高丽国遣使献方物。十二月甲戌，省<br /><br />&nbsp;&nbsp;&nbsp;&nbsp;都水台，罢都水使者官，置水衡令官。癸未，以将置东宫，省太子率更令、步兵、<br /><br />&nbsp;&nbsp;&nbsp;&nbsp;翊军校尉、旅贲中郎将、冗从仆射、左右积弩将军官。中庶子、中舍人、庶子、<br /><br />&nbsp;&nbsp;&nbsp;&nbsp;舍人、洗马，各减旧员之半。<br /><br />&nbsp;&nbsp;&nbsp;&nbsp;孝建元年春正月己亥朔，车驾亲祠南郊，改元，大赦天下。壬寅，以丹阳尹<br /><br />&nbsp;&nbsp;&nbsp;&nbsp;萧思话为安北将军、徐州刺史。甲辰，护军将军刘义綦迁职，以尚书令何尚之为<br /><br />&nbsp;&nbsp;&nbsp;&nbsp;左光禄大夫、护军将军。戊申，诏曰：“首食尚农，经邦本务，贡士察行，宁朝<br /><br />&nbsp;&nbsp;&nbsp;&nbsp;当道。内难甫康，政训未洽；衣食有仍耗之弊，选造无观国之美。昔卫文勤民，<br /><br />&nbsp;&nbsp;&nbsp;&nbsp;高宗恭默，卒能收贤岩穴，大殷季年。朕每侧席疚怀，无忘鉴寐。凡诸守莅亲民<br /><br />&nbsp;&nbsp;&nbsp;&nbsp;之官，可详申旧条，勤尽地利。力田善蓄者，在所具以名闻。褒甄之科，精为其<br /><br />&nbsp;&nbsp;&nbsp;&nbsp;格。四方秀孝，非才勿举，献答允值，即就铨擢。若止无可采，犹赐除署；若有<br /><br />&nbsp;&nbsp;&nbsp;&nbsp;不堪酬奉，虚窃荣荐，遣还田里，加以禁锢。尚书百官之元本，庶绩之枢机，丞<br /><br />&nbsp;&nbsp;&nbsp;&nbsp;郎列曹，局司有在。而顷事无巨细，悉归令仆，非所以众材成构，群能济业者也。<br /><br />&nbsp;&nbsp;&nbsp;&nbsp;可更明体制，咸责厥成，纠核勤惰，严施赏罚。”壬戌，更铸四铢钱。丙寅，立<br /><br />&nbsp;&nbsp;&nbsp;&nbsp;皇子子业为皇太子。赐天下为父后者爵一级。孝子、顺孙、义夫、节妇粟帛各有<br /><br />&nbsp;&nbsp;&nbsp;&nbsp;差。是月，起正光殿。二月庚午，豫州刺史鲁爽、车骑将军江州刺史臧质、丞相<br /><br />&nbsp;&nbsp;&nbsp;&nbsp;荆州刺史南郡王义宣、兖州刺史徐遗宝举兵反。乙亥，抚军将军东海王t迁职。<br /><br />&nbsp;&nbsp;&nbsp;&nbsp;己卯，领军将军柳元景加抚军将军。壬午，曲赦豫州。辛卯，左卫将军王玄谟为<br /><br />&nbsp;&nbsp;&nbsp;&nbsp;豫州刺史。癸巳，玄谟进据梁山。丙申，以安北司马夏侯祖欢为兖州刺史。三月<br /><br />&nbsp;&nbsp;&nbsp;&nbsp;癸亥，内外戒严。辛丑，以安北将军、徐州刺史萧思话为安南将军、江州刺史，<br /><br />&nbsp;&nbsp;&nbsp;&nbsp;抚军将军柳元景即本号为雍州刺史。癸卯，以太子左卫率庞秀之为徐州刺史。徐<br /><br />&nbsp;&nbsp;&nbsp;&nbsp;遗宝为夏侯祖欢所破，弃众走。丙寅，以辅国长史明胤为冀州刺史。夏四月戊辰，<br /><br />&nbsp;&nbsp;&nbsp;&nbsp;以后将军刘义綦为湘州刺史。甲申，以平西将军、雍州刺史朱修之为安西将军、<br /><br />&nbsp;&nbsp;&nbsp;&nbsp;荆州刺史。丙戌，镇军将军、南兖州刺史沈庆之大破鲁爽于历阳之小岘，斩爽。<br /><br />&nbsp;&nbsp;&nbsp;&nbsp;癸巳，进庆之号镇北大将军。封第十六皇弟休倩为东平王。未拜，薨。五月甲寅，<br /><br />&nbsp;&nbsp;&nbsp;&nbsp;义宣等攻梁山，王玄谟大破之。己未，解严。癸亥，以吴兴太守刘延孙为尚书右<br /><br />&nbsp;&nbsp;&nbsp;&nbsp;仆射。六月戊辰，臧质走至武昌，为人所斩，传首京师。甲戌，抚军将军柳元景<br /><br />&nbsp;&nbsp;&nbsp;&nbsp;进号抚军大将军，镇北大将军沈庆之并开府仪同三司。丙子，以征虏将军武昌王<br /><br />&nbsp;&nbsp;&nbsp;&nbsp;浑为雍州刺史。癸未，分扬州立东扬州；分荆、湘、江、豫州立郢州。罢南蛮校<br /><br />&nbsp;&nbsp;&nbsp;&nbsp;尉。戊子，省录尚书事。庚寅，义宣于江陵赐死。秋七月丙申朔，日有蚀之。丙<br /><br />&nbsp;&nbsp;&nbsp;&nbsp;辰，大赦天下。文武赐爵一级；逋租宿债勿复收。辛酉，于雍州立建昌郡。以会<br /><br />&nbsp;&nbsp;&nbsp;&nbsp;稽太守义阳王昶为东扬州刺史。八月庚午，抚军大将军柳元景复为领军将军，本<br /><br />&nbsp;&nbsp;&nbsp;&nbsp;号如故。壬申，以游击将军垣护之为徐州刺史。壬辰，以安西司马梁坦为梁、南<br /><br />&nbsp;&nbsp;&nbsp;&nbsp;秦二州刺史。九月丙申，以强弩将军尹怀顺为宁州刺史。丁酉，左光禄大夫何尚<br /><br />&nbsp;&nbsp;&nbsp;&nbsp;之解护军将军。甲辰，加尚之特进。丙午，以安南将军、江州刺史萧思话为镇西<br /><br />&nbsp;&nbsp;&nbsp;&nbsp;将军、郢州刺史。冬十月戊寅，诏曰：“仲尼体天降德，维周兴汉，经纬三极，<br /><br />&nbsp;&nbsp;&nbsp;&nbsp;冠冕百王。爰自前代，咸加褒述。典司失人，用阙宗祀。先朝远存遗范，有诏缮<br /><br />&nbsp;&nbsp;&nbsp;&nbsp;立，世故妨道，事未克就。国难频深，忠勇奋厉，实凭圣义，大教所敦。永惟兼<br /><br />&nbsp;&nbsp;&nbsp;&nbsp;怀，无忘待旦。可开建庙制，同诸侯之礼。详择爽垲，厚给祭秩。”丁亥，以秘<br /><br />&nbsp;&nbsp;&nbsp;&nbsp;书监东海王t为抚军将军、江州刺史。于郢州立安陆郡。十一月癸卯，复立都水<br /><br />&nbsp;&nbsp;&nbsp;&nbsp;台，置都水使者官。是岁，始课南徐州侨民租。<br /><br />&nbsp;&nbsp;&nbsp;&nbsp;二年正月壬寅，以冠军将军湘东王讳为中护军。二月己丑，婆皇国遣使献方<br /><br />&nbsp;&nbsp;&nbsp;&nbsp;物。丙寅，以镇北大将军、南兖州刺史沈庆之为左光禄大夫、开府仪同三司。辛<br /><br />&nbsp;&nbsp;&nbsp;&nbsp;巳，以尚书右仆射刘延孙为南兖州刺史。三月辛亥，以吴兴太守刘遵考为湘州刺<br /><br />&nbsp;&nbsp;&nbsp;&nbsp;史。壬子，以行征西将军杨文智为征西将军、北秦州刺史。夏四月壬申，河南国<br /><br />&nbsp;&nbsp;&nbsp;&nbsp;遣使献方物。壬午，以豫章太守檀和之为豫州刺史。五月戊戌，以湘州刺史刘遵<br /><br />&nbsp;&nbsp;&nbsp;&nbsp;考为尚书右仆射，前军司马垣闳为交州刺史。庚子，以辅国将军申坦为徐、兖二<br /><br />&nbsp;&nbsp;&nbsp;&nbsp;州刺史。癸卯，以右卫将军顾觊之为湘州刺史。丁未，以金紫光禄大夫王偃为右<br /><br />&nbsp;&nbsp;&nbsp;&nbsp;光禄大夫。六月甲子，以国哀除释，大赦天下。庚辰，以曲江县侯王玄谟为豫州<br /><br />&nbsp;&nbsp;&nbsp;&nbsp;刺史。秋七月癸巳，立第十三皇弟休v为山阳王，第十四皇弟休茂为海陵王，第<br /><br />&nbsp;&nbsp;&nbsp;&nbsp;十五皇弟休业为鄱阳王。戊戌，镇西将军萧思话卒。己酉，以益州刺史刘秀之为<br /><br />&nbsp;&nbsp;&nbsp;&nbsp;郢州刺史。盘盘国遣使献方物。甲寅，以义兴太守到元度为益州刺史。八月庚申，<br /><br />&nbsp;&nbsp;&nbsp;&nbsp;雍州刺史武昌王浑有罪，废为庶人，自杀。辛酉，以南兖州刺史刘延孙为镇军将<br /><br />&nbsp;&nbsp;&nbsp;&nbsp;军、雍州刺史。斤陀利国遣使献方物。三吴民饥，癸酉，诏所在赈贷。丙子，诏<br /><br />&nbsp;&nbsp;&nbsp;&nbsp;曰：“诸苑禁制绵远，有妨肄业。可详所开弛，假与贫民。”壬午，以新除豫州<br /><br />&nbsp;&nbsp;&nbsp;&nbsp;刺史王玄谟为青、冀二州刺史，青州刺史申恬为豫州刺史。甲申，以右卫将军檀<br /><br />&nbsp;&nbsp;&nbsp;&nbsp;和之为南兖州刺史。九月丁亥，车驾于宣武场阅武。庚戌，诏曰：“国道再屯，<br /><br />&nbsp;&nbsp;&nbsp;&nbsp;艰虞毕集。朕虽寡德，终膺鸿庆。惟新之祉，实深百王；而惠宥之令，未殊常渥。<br /><br />&nbsp;&nbsp;&nbsp;&nbsp;永言勤虑，寤寐载怀。在朕受命之前，凡以罪徙放，悉听还本。犯衅之门，尚有<br /><br />&nbsp;&nbsp;&nbsp;&nbsp;存者，子弟可随才署吏。”冬十月壬午，太傅江夏王义恭领扬州刺史，骠骑大将<br /><br />&nbsp;&nbsp;&nbsp;&nbsp;军、扬州刺史竟陵王诞为司空、南徐州刺史，中书监、尚书左仆射、中军将军建<br /><br />&nbsp;&nbsp;&nbsp;&nbsp;平王宏为尚书令，将军如故。十一月戊子，中护军湘东王讳迁职，镇军将军刘延<br /><br />&nbsp;&nbsp;&nbsp;&nbsp;孙为护军将军。青、冀二州刺史王玄谟为雍州刺史。甲午，以大司马垣护之为青、<br /><br />&nbsp;&nbsp;&nbsp;&nbsp;冀二州刺史。辛亥，高丽国遣使献方物。十二月癸亥，以前交州刺史萧景宪为交<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;三年春正月庚寅，立第十八皇弟休范为顺阳王，第十九皇弟休若为巴陵王。<br /><br />&nbsp;&nbsp;&nbsp;&nbsp;戊戌，立第二皇子子尚为西阳王。辛丑，车驾亲祠南郊。壬子，立皇太子妃何氏。<br /><br />&nbsp;&nbsp;&nbsp;&nbsp;甲寅，大赦天下。二月癸亥，右光禄大夫王偃卒。甲子，以广州刺史宗悫为平西<br /><br />&nbsp;&nbsp;&nbsp;&nbsp;将军、豫州刺史。丁卯，以新除御史中丞王翼为广州刺史。丁丑，始制朔望临西<br /><br />&nbsp;&nbsp;&nbsp;&nbsp;堂接群下，受奏事。壬午，内外官有田在近道，听遣所给吏僮附业。三月癸丑，<br /><br />&nbsp;&nbsp;&nbsp;&nbsp;以西阳王子尚为南兖州刺史。闰月戊午，尚书右仆射刘遵考迁职。癸酉，鄱阳王<br /><br />&nbsp;&nbsp;&nbsp;&nbsp;休业薨。庚辰，停元嘉三十年以前兵工考剔。夏五月辛酉，制荆、徐、兖、豫、<br /><br />&nbsp;&nbsp;&nbsp;&nbsp;雍、青、冀七州统内，家有马一匹者，蠲复一丁。壬戌，以右卫将军刘r为益州<br /><br />&nbsp;&nbsp;&nbsp;&nbsp;刺史。六月，上于华林园听讼。秋七月，太傅江夏王义恭解扬州。丙子，以南兖<br /><br />&nbsp;&nbsp;&nbsp;&nbsp;州刺史西阳王子尚为扬州刺史，秘书监建安王休仁为南兖州刺史。八月戊戌，以<br /><br />&nbsp;&nbsp;&nbsp;&nbsp;北军中郎谘议参军费淹为交州刺史。丁未，以尚书吏部王琨为广州刺史。九月壬<br /><br />&nbsp;&nbsp;&nbsp;&nbsp;戌，以丹阳尹刘遵考为尚书左仆射。冬十月癸未，以寻阳太守张悦为益州刺史。<br /><br />&nbsp;&nbsp;&nbsp;&nbsp;丙午，太傅江夏王义恭进位太宰，领司徒。丁未，领军将军柳元景加骠骑将军，<br /><br />&nbsp;&nbsp;&nbsp;&nbsp;尚书令建平王宏加中书监、卫将军，抚军将军、江州刺史东海王t进号平南将军。<br /><br />&nbsp;&nbsp;&nbsp;&nbsp;十一月癸丑，淮南太守袁景有罪弃市。十二月丙午，以侍中孔灵符为郢州刺史。<br /><br />&nbsp;&nbsp;&nbsp;&nbsp;大明元年春正月辛亥朔，改元，大赦天下。赐高年、孤疾粟帛各有差。庚午，<br /><br />&nbsp;&nbsp;&nbsp;&nbsp;护军将军刘延孙迁职，右卫将军湘东王讳为中护军。京邑雨水，辛未，遣使检行，<br /><br />&nbsp;&nbsp;&nbsp;&nbsp;赐以樵米。二月己亥，复亲民职公田。索虏寇兖州。三月壬戌，制大臣加班剑者，<br /><br />&nbsp;&nbsp;&nbsp;&nbsp;不得入宫城门。梁州獠求内属，立怀汉郡。夏四月，京邑疾疫。丙申，遣使按行，<br /><br />&nbsp;&nbsp;&nbsp;&nbsp;赐给医药。死而无收敛者，官为敛埋。庚子，省湘州宋建郡并临贺。五月，吴兴、<br /><br />&nbsp;&nbsp;&nbsp;&nbsp;义兴大水，民饥。乙卯，遣使开仓赈恤。癸酉，于华林园听讼。乙亥，以左卫将<br /><br />&nbsp;&nbsp;&nbsp;&nbsp;军沈昙庆为徐州刺史，辅国将军梁瑾葱为河州刺史、宕昌王。六月己卯，以前太<br /><br />&nbsp;&nbsp;&nbsp;&nbsp;子步兵校尉刘祗子歆继南丰王朗。辛巳，以长水校尉山阳王休v为东扬州刺史。<br /><br />&nbsp;&nbsp;&nbsp;&nbsp;丁亥，休v改为湘州刺史。以丹阳尹颜竣为东扬州刺史。秋七月辛未，土断雍州<br /><br />&nbsp;&nbsp;&nbsp;&nbsp;诸侨郡县。八月戊戌，于兖州立阳平郡。壬寅，于华林园听讼。甲辰，司空、南<br /><br />&nbsp;&nbsp;&nbsp;&nbsp;徐州刺史竟陵王诞改为南兖州刺史，太子詹事刘延孙为镇军将军、南徐州刺史。<br /><br />&nbsp;&nbsp;&nbsp;&nbsp;冬十月丙申，诏曰：“旒纩之道，有孚于结绳，日昃之勤，已切于姬后。况世弊<br /><br />&nbsp;&nbsp;&nbsp;&nbsp;教浅，岁月浇季。朕虽戮力宇内，未明求衣，而识狭前王，务广昔代，永言菲德，<br /><br />&nbsp;&nbsp;&nbsp;&nbsp;其愧良深。朝咨野怨，自达者寡，惠民利公，所昧实众。自今百辟庶尹，下民贱<br /><br />&nbsp;&nbsp;&nbsp;&nbsp;隶，有怀诚抱志，拥郁衡闾，失理负谤，未闻朝听者，皆听躬自申奏，小大以闻。<br /><br />&nbsp;&nbsp;&nbsp;&nbsp;朕因听政之日，亲对览焉。”甲辰，以百济王余庆为镇东大将军。十二月丁亥，<br /><br />&nbsp;&nbsp;&nbsp;&nbsp;顺阳王休范改封桂阳王。戊戌，于华林园听讼。<br /><br />&nbsp;&nbsp;&nbsp;&nbsp;二年春正月辛亥，车驾祀南郊。壬子，诏曰：“去岁东土多经水灾，春务已<br /><br />&nbsp;&nbsp;&nbsp;&nbsp;及，宜加优课。粮种所须，以时贷给。”丙辰，复郡县田秩，并九亲禄俸。壬戌，<br /><br />&nbsp;&nbsp;&nbsp;&nbsp;诏曰：“先帝灵命初兴，龙飞西楚，岁纪浸远，感往缠心。奉迎文武，情深常隶，<br /><br />&nbsp;&nbsp;&nbsp;&nbsp;思弘殊泽，以申永怀。吏身可赐爵一级，军户免为平民。”二月丙子，诏曰：<br /><br />&nbsp;&nbsp;&nbsp;&nbsp;“政道未著，俗弊尚深，豪侈兼并，贫弱困窘，存阙衣裳，没无敛，朕甚伤之。<br /><br />&nbsp;&nbsp;&nbsp;&nbsp;其明敕守宰，勤加存恤。赙赠之科，速为条品。”乙酉，以金紫光禄大夫褚湛之<br /><br />&nbsp;&nbsp;&nbsp;&nbsp;为尚书左仆射。丙戌，中书监、尚书令、卫将军建平王宏以本号开府仪同三司，<br /><br />&nbsp;&nbsp;&nbsp;&nbsp;中书监如故。丁酉，骠骑将军柳元景以本号开府仪同三司。甲辰，散骑常侍义阳<br /><br />&nbsp;&nbsp;&nbsp;&nbsp;王昶为中军将军。三月丁未，中书监、尚书令、卫将军建平王宏薨。乙卯，以田<br /><br />&nbsp;&nbsp;&nbsp;&nbsp;农要月，太官停杀牛。丁卯，上于华林园听讼。癸酉，以宁朔将军刘季之为司州<br /><br />&nbsp;&nbsp;&nbsp;&nbsp;刺史。夏四月甲申，立皇子子绥为安陆王。甲午，以海陵王休茂为雍州刺史。辛<br /><br />&nbsp;&nbsp;&nbsp;&nbsp;丑，地震。五月戊申，复西阳郡。六月戊寅，增置吏部尚书一人，省五兵尚书。<br /><br />&nbsp;&nbsp;&nbsp;&nbsp;丁亥，左光禄大夫何尚之加开府仪同三司。戊子，以金紫光禄大夫羊玄保为右光<br /><br />&nbsp;&nbsp;&nbsp;&nbsp;禄大夫。丙申，诏曰：“往因师旅，多有逋亡。或连山染逆，惧致军宪；或辞役<br /><br />&nbsp;&nbsp;&nbsp;&nbsp;惮劳，苟免刑罚。虽约法从简，务思弘宥，恩令骤下，而逃伏犹多，岂习愚为性，<br /><br />&nbsp;&nbsp;&nbsp;&nbsp;忸恶难反；将在所长吏，宣导乖方。可普加宽申，咸与更始。”秋七月甲辰，彭<br /><br />&nbsp;&nbsp;&nbsp;&nbsp;城民高^等谋反伏诛。癸亥，以右卫将军颜师伯为青、冀二州刺史。八月乙酉，<br /><br />&nbsp;&nbsp;&nbsp;&nbsp;河南王遣使献方物。丙戌，中书令王僧达有罪，下狱死。己丑，以强弩将军杜叔<br /><br />&nbsp;&nbsp;&nbsp;&nbsp;文为宁州刺史，交州刺史费淹为广州刺史，南海太守垣阆为交州刺史。甲午，以<br /><br />&nbsp;&nbsp;&nbsp;&nbsp;宁朔将军沈僧荣为兖州刺史。九月癸卯，于华林园听讼。壬戌，以宁朔将军刘道<br /><br />&nbsp;&nbsp;&nbsp;&nbsp;隆为徐州刺史。襄阳大水，遣使巡行赈赡。庚午，置武卫将军、武骑常侍官。冬<br /><br />&nbsp;&nbsp;&nbsp;&nbsp;十月甲午，以中军将军义阳王昶为江州刺史。乙未，高丽国遣使献方物。十一月<br /><br />&nbsp;&nbsp;&nbsp;&nbsp;壬子，扬州刺史西阳王子尚加抚军将军。十二月己亥，诸王及妃主庶姓位从公者，<br /><br />&nbsp;&nbsp;&nbsp;&nbsp;丧事听设凶门，余悉断。闰月庚子，诏曰：“夫山处岩居，不以鱼鳖为礼。顷岁<br /><br />&nbsp;&nbsp;&nbsp;&nbsp;多虞，军调繁切，违方设赋，本济一时，而主者玩习，遂为常典。~杆瑶琨，<br /><br />&nbsp;&nbsp;&nbsp;&nbsp;任土作贡，积羽群轻，终致深弊。永言弘革，无替朕心。凡寰卫贡职，山渊采捕，<br /><br />&nbsp;&nbsp;&nbsp;&nbsp;皆当详辨产殖，考顺岁时，勿使牵课虚悬，睽忤气序。庶简约之风，有孚于品性；<br /><br />&nbsp;&nbsp;&nbsp;&nbsp;惠敏之训，无漏于幽仄。”庚申，上于华林园听讼。壬戌，林邑国遣使献方物。<br /><br />&nbsp;&nbsp;&nbsp;&nbsp;是冬，索虏寇青州，刺史颜师伯频大破之。<br /><br />&nbsp;&nbsp;&nbsp;&nbsp;三年春正月丁亥，割豫州梁郡属徐州。己丑，以骠骑将军、领军将军柳元景<br /><br />&nbsp;&nbsp;&nbsp;&nbsp;为尚书令，尚书右仆射刘遵考为领军将军。丙申，婆皇国遣使献方物。二月乙卯，<br /><br />&nbsp;&nbsp;&nbsp;&nbsp;以扬州所统六郡为王畿。以东扬州隶扬州。时欲立司隶校尉，以元凶已立乃止。<br /><br />&nbsp;&nbsp;&nbsp;&nbsp;抚军将军、扬州刺史西阳王子尚徙为扬州刺史。甲子，复置廷尉监官。荆州饥，<br /><br />&nbsp;&nbsp;&nbsp;&nbsp;三月甲申，原田租布各有差。庚寅，以义兴太守垣阆为兖州刺史。壬辰，中护军<br /><br />&nbsp;&nbsp;&nbsp;&nbsp;湘东王讳迁职，以中书令东海王t为卫将军、护军将军。癸巳，太宰江夏王义恭<br /><br />&nbsp;&nbsp;&nbsp;&nbsp;加中书监。夏四月癸卯，上于华林园听讼。丙午，以建宁太守苻仲子为宁州刺史。<br /><br />&nbsp;&nbsp;&nbsp;&nbsp;乙卯，司空、南兖州刺史竟陵王诞有罪，贬爵；诞不受命，据广陵城反，杀兖州<br /><br />&nbsp;&nbsp;&nbsp;&nbsp;刺史垣阆。以始兴公沈庆之为车骑大将军、开府仪同三司、南兖州刺史讨诞。甲<br /><br />&nbsp;&nbsp;&nbsp;&nbsp;子，上亲御六师，车驾出顿宣武堂。司州刺史刘季之反叛，徐州刺史刘道隆讨斩<br /><br />&nbsp;&nbsp;&nbsp;&nbsp;之。秋七月己巳，克广陵城，斩诞。悉诛城内男丁，以女口为军赏；是日解严。<br /><br />&nbsp;&nbsp;&nbsp;&nbsp;辛未，大赦天下。尚方长徒、奚官奴婢老疾者原放。孝子、顺孙、义夫、节妇，<br /><br />&nbsp;&nbsp;&nbsp;&nbsp;赐粟帛各有差。王畿下贫之家，与近行顿所由，并蠲租一年。丙子，以丹阳尹刘<br /><br />&nbsp;&nbsp;&nbsp;&nbsp;秀之为尚书右仆射。丙戌，分淮南北复置二豫州。以新除车骑大将军、开府仪同<br /><br />&nbsp;&nbsp;&nbsp;&nbsp;三司、南兖州刺史沈庆之为司空，刺史如故。戊子，以卫将军、护军将军东海王<br /><br />&nbsp;&nbsp;&nbsp;&nbsp;t为南豫州刺史，卫将军如故。江州刺史义阳王昶为护军将军，冠军将军桂阳王<br /><br />&nbsp;&nbsp;&nbsp;&nbsp;休范为江州刺史。癸巳，以前左卫将军王玄谟为郢州刺史。八月丙申，诏曰：<br /><br />&nbsp;&nbsp;&nbsp;&nbsp;“近北讨文武，于军亡没，或殒身矢石，或疠疾死亡，并尽勤王事，而敛卑薄。<br /><br />&nbsp;&nbsp;&nbsp;&nbsp;可普更赙给，务令丰厚。”己酉，以车骑长史庾深之为豫州刺史。甲子，诏曰：<br /><br />&nbsp;&nbsp;&nbsp;&nbsp;“昔姬道方凝，刑法斯厝；汉德初明，犴圄用简。良由上一其道，下淳其性。今<br /><br />&nbsp;&nbsp;&nbsp;&nbsp;民浇俗薄，诚浅伪深，重以寡德，弗能心化。故知方者鲜，趣辟实繁，向因巡览，<br /><br />&nbsp;&nbsp;&nbsp;&nbsp;见二尚方徒隶，婴金屦校，既有矜复。加国庆民和，独隔凯泽，益以惭焉。可详<br /><br />&nbsp;&nbsp;&nbsp;&nbsp;所原宥。”九月己巳，诏曰：“夫五辟三刺，自古所难；巧法深文，在季弥甚。<br /><br />&nbsp;&nbsp;&nbsp;&nbsp;故沿情察讼，鲁师致捷；市狱勿扰，汉史飞声。廷尉远迩疑谳，平决攸归，而一<br /><br />&nbsp;&nbsp;&nbsp;&nbsp;蹈幽圄，动逾时岁。民婴其困，吏容其私。自今囚至辞具，并即以闻，朕当悉详<br /><br />&nbsp;&nbsp;&nbsp;&nbsp;断，庶无留狱。若繁文滞劾，证逮遐广，必须亲察，以尽情状。自后依旧听讼。”<br /><br />&nbsp;&nbsp;&nbsp;&nbsp;壬辰，于玄武湖北立上林苑。冬十月丁酉，诏曰：“古者荐鞠青坛，聿祈多庆，<br /><br />&nbsp;&nbsp;&nbsp;&nbsp;分茧玄郊，以供纯服。来岁，可使六宫妃嫔修亲桑之礼。”庚子，镇军将军、南<br /><br />&nbsp;&nbsp;&nbsp;&nbsp;徐州刺史刘延孙进号车骑将军。戊申，河西国遣使献方物。庚戌，以河西王大沮<br /><br />&nbsp;&nbsp;&nbsp;&nbsp;渠安周为征虏将军、凉州刺史。十一月己巳，高丽国遣使献方物；肃慎国重译献<br /><br />&nbsp;&nbsp;&nbsp;&nbsp;矢、石e；西域献舞马。十二月戊午，上于华林园听讼。辛酉，置谒者仆射<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;四年春正月辛未，四驾祠南郊。甲戌，宕昌王奉表献方物。乙亥，车驾躬耕<br /><br />&nbsp;&nbsp;&nbsp;&nbsp;藉田，大赦天下。尚方徒系及逋租宿债，大明元年以前，一皆原除。力田之民，<br /><br />&nbsp;&nbsp;&nbsp;&nbsp;随才叙用。孝悌义顺，赐爵一级。孤老贫疾，人谷十斛。藉田职司，优沾普赉。<br /><br />&nbsp;&nbsp;&nbsp;&nbsp;百姓乏粮种，随宜贷给。吏宣劝有章者，详加褒进。壬午，以北中郎司马柳叔仁<br /><br />&nbsp;&nbsp;&nbsp;&nbsp;为梁、南秦二州刺史。左将军、荆州刺史朱修之进号镇军将军。庚寅，立第三皇<br /><br />&nbsp;&nbsp;&nbsp;&nbsp;子勋为晋安王，第六皇子房为寻阳王，第七皇子子顼为历阳王，第八皇子子鸾为<br /><br />&nbsp;&nbsp;&nbsp;&nbsp;襄阳王。二月庚子，侍中建安王休仁为湘州刺史。己未，以员外散骑侍郎费景绪<br /><br />&nbsp;&nbsp;&nbsp;&nbsp;为宁州刺史。三月甲子，以冠军将军巴陵王休若为徐州刺史。丁卯，以安陆王子<br /><br />&nbsp;&nbsp;&nbsp;&nbsp;绥为郢州刺史。癸酉，以徐州刺史刘道隆为青、冀二州刺史。索虏寇北阴平孔堤，<br /><br />&nbsp;&nbsp;&nbsp;&nbsp;太守杨归子击破之。甲申，皇后亲桑于西郊。夏四月癸卯，以南琅邪隶王畿。丙<br /><br />&nbsp;&nbsp;&nbsp;&nbsp;午，诏曰：“昔衣御宇，贬甘示节；土簋临天，饬俭昭度。朕绨帛之念，无<br /><br />&nbsp;&nbsp;&nbsp;&nbsp;忘于怀。虽深诏有司，省游务实，而岁用兼积，年量虚广。岂以捐丰从损，允称<br /><br />&nbsp;&nbsp;&nbsp;&nbsp;约心。四时供限，可详减太半。庶裘顺典，有偃民华；纂组伤工，无竞廛市。”<br /><br />&nbsp;&nbsp;&nbsp;&nbsp;辛酉，诏曰：“都邑节气未调，疠疫犹众，言念民瘼，情有矜伤。可遣使存问，<br /><br />&nbsp;&nbsp;&nbsp;&nbsp;并给医药；其死亡者，随宜恤赡。”五月庚辰，于华林园听讼。乙酉，以徐州之<br /><br />&nbsp;&nbsp;&nbsp;&nbsp;梁郡还属豫州。丙戌，尚书左仆射褚湛之卒。以抚军长史刘思考为益州刺史。庚<br /><br />&nbsp;&nbsp;&nbsp;&nbsp;寅，以南下邳并南彭城郡。秋七月甲戌，左光禄大夫、开府仪同三司何尚之薨。<br /><br />&nbsp;&nbsp;&nbsp;&nbsp;八月壬寅，宕昌王遣使献方物。己酉，以晋安王子勋为南兖州刺史。雍州大水，<br /><br />&nbsp;&nbsp;&nbsp;&nbsp;甲寅，遣军部赈给。九月辛未，以冠军将军垣护之为豫州刺史。甲申，上于华林<br /><br />&nbsp;&nbsp;&nbsp;&nbsp;园听讼。丁亥，改封襄阳王子鸾为新安王。冬十月庚寅，遣新除司空沈庆之讨沿<br /><br />&nbsp;&nbsp;&nbsp;&nbsp;江蛮。壬辰，制郡县减禄，并先充公限。十一月戊辰，改细作署令为左右御府令。<br /><br />&nbsp;&nbsp;&nbsp;&nbsp;丙戌，复置大司农官。十二月乙未，上于华林园听讼。辛巳，车驾幸廷尉寺，凡<br /><br />&nbsp;&nbsp;&nbsp;&nbsp;囚系咸悉原遣。索虏遣使请和。丁未，车驾幸建康县，原放狱囚。倭国遣使献方<br /><br />&nbsp;&nbsp;&nbsp;&nbsp;物。<br /><br />&nbsp;&nbsp;&nbsp;&nbsp;五年春正月丁卯，以宕昌王梁唐子为河州刺史。二月癸己，车驾阅武。诏曰：<br /><br />&nbsp;&nbsp;&nbsp;&nbsp;“昔人称人道何先，于兵为首，虽淹纪勿用，忘之必危。朕以听览余闲，因时讲<br /><br />&nbsp;&nbsp;&nbsp;&nbsp;事，坐作有仪，进退无爽。军幢以下，普量班锡。顷化弗能孚，而民未知禁，逭<br /><br />&nbsp;&nbsp;&nbsp;&nbsp;役违调，起触刑网。凡诸逃亡，在今昧爽以前，悉皆原赦；已滞囹圄者，释还本<br /><br />&nbsp;&nbsp;&nbsp;&nbsp;役；其逋负在大明三年以前，一赐原停。自此以还，鳏贫疾老，详所申减，伐蛮<br /><br />&nbsp;&nbsp;&nbsp;&nbsp;之家，蠲租税之半。近籍改新制，在所承用，殊谬实多，可普更符下，听以今为<br /><br />&nbsp;&nbsp;&nbsp;&nbsp;始。若先已犯制，亦同荡然。”甲寅，加右光禄大夫羊玄保特进。夏四月癸巳，<br /><br />&nbsp;&nbsp;&nbsp;&nbsp;改封西阳王子尚为豫章王。丙申，加尚书令柳元景左光禄大夫、开府仪同三司。<br /><br />&nbsp;&nbsp;&nbsp;&nbsp;戊戌，诏曰：“南徐、兖二州去岁水潦伤年，民多困窭。逋租未入者，可申至秋<br /><br />&nbsp;&nbsp;&nbsp;&nbsp;登。”丙午，雍州刺史海陵王休茂杀司马庾深之，举兵反，义成太守薛继考讨斩<br /><br />&nbsp;&nbsp;&nbsp;&nbsp;之。甲寅，以第九皇子子仁为雍州刺史。五月癸亥，制帝室期亲，朝官非禄官者，<br /><br />&nbsp;&nbsp;&nbsp;&nbsp;月给钱十万。丙辰，车驾幸阅武堂听讼。六月丙午，以护军将军义阳王昶为中军<br /><br />&nbsp;&nbsp;&nbsp;&nbsp;将军。壬子，分广陵置沛郡，省东平郡并广陵。秋七月丙辰，诏曰：“雨水猥降，<br /><br />&nbsp;&nbsp;&nbsp;&nbsp;街衢泛溢，可遣使巡行。穷弊之家，赐以薪粟。”丁卯，高丽国遣使献方物。庚<br /><br />&nbsp;&nbsp;&nbsp;&nbsp;午，曲赦雍州。八月戊子，立第九皇子子仁为永嘉王，第十一皇子子真为始安王。<br /><br />&nbsp;&nbsp;&nbsp;&nbsp;以北中郎参军费伯弘为宁州刺史。己丑，诏曰：“自灵命初基，圣图重远。参正<br /><br />&nbsp;&nbsp;&nbsp;&nbsp;乐职，感神明之应；崇殖礼囿，奋至德之光。声实同和，文以均节，化调其俗，<br /><br />&nbsp;&nbsp;&nbsp;&nbsp;物性其情。故临经式奠，焕乎炳发，道丧世屯，学落年永。狱讼微衰息之术，百<br /><br />&nbsp;&nbsp;&nbsp;&nbsp;姓忘退素之方。今息警夷嶂，恬波河渚，栈山航海，向风慕义，化民成俗，兹时<br /><br />&nbsp;&nbsp;&nbsp;&nbsp;笃矣。来岁可修葺庠序，旌延国胄。”庚寅，制方镇所假白板郡县，年限依台除，<br /><br />&nbsp;&nbsp;&nbsp;&nbsp;食禄三分之一，不给送故。卫将军东海王t以本号开府仪同三司。九月甲寅朔，<br /><br />&nbsp;&nbsp;&nbsp;&nbsp;日有食之。丁卯，行幸琅邪郡，囚系悉原遣。甲戌，移南豫州治淮南于湖县。丁<br /><br />&nbsp;&nbsp;&nbsp;&nbsp;丑，以冠军将军寻阳王子房为南豫州刺史。闰月戊子，皇太子妃何氏薨。丙申，<br /><br />&nbsp;&nbsp;&nbsp;&nbsp;初立驰道，自阊阖门至于朱雀门，又自承明门至于玄武湖。壬寅，改封历阳王子<br /><br />&nbsp;&nbsp;&nbsp;&nbsp;顼为临海王。冬十月甲寅，以车骑将军、南徐州刺史刘延孙为尚书左仆射、领护<br /><br />&nbsp;&nbsp;&nbsp;&nbsp;军将军，尚书右仆射刘秀之为安北将军、雍州刺史。以冠军将军临海王子顼为广<br /><br />&nbsp;&nbsp;&nbsp;&nbsp;州刺史。乙卯，以东中郎将新安王子鸾为南徐州刺史。十一月壬辰，诏曰：“王<br /><br />&nbsp;&nbsp;&nbsp;&nbsp;畿内奉京师，外表众夏，民殷务广，宜思简惠。可遣尚书就加详检，并与守宰平<br /><br />&nbsp;&nbsp;&nbsp;&nbsp;治庶狱。其有疑滞，具以状闻。”丁酉，增置少府丞一人。十二月壬申，以领军<br /><br />&nbsp;&nbsp;&nbsp;&nbsp;将军刘遵考为尚书右仆射。甲戌，制天下民户岁输布四匹。庚辰，以太常王玄谟<br /><br />&nbsp;&nbsp;&nbsp;&nbsp;为平北将军、徐州刺史。<br /><br />&nbsp;&nbsp;&nbsp;&nbsp;六年春正月己丑，湘州刺史建安王休仁加平南将军。辛卯，车驾亲祠南郊。<br /><br />&nbsp;&nbsp;&nbsp;&nbsp;是日，又宗祀明堂，大赦天下。孝子、顺孙、义夫、悌弟，赐爵一级；慈姑、节<br /><br />&nbsp;&nbsp;&nbsp;&nbsp;妇及孤老、六疾，赐帛五匹，谷十斛。下四方旌赏茂异，其有怀真抱素，志行清<br /><br />&nbsp;&nbsp;&nbsp;&nbsp;白，恬退自守，不交当世，或识通古今，才经军国，奉公廉直，高誉在民，具以<br /><br />&nbsp;&nbsp;&nbsp;&nbsp;名奏。乙未，置五官中郎将、左右中郎将官。二月乙卯，复百官禄。三月庚寅，<br /><br />&nbsp;&nbsp;&nbsp;&nbsp;立第十三皇子子元为邵陵王。壬寅，以倭国王世子兴为安东将军。乙巳，改豫州<br /><br />&nbsp;&nbsp;&nbsp;&nbsp;南梁郡为淮南郡，旧淮南郡并宣城。丁未，辅国将军、征虏长史、广陵太守沈怀<br /><br />&nbsp;&nbsp;&nbsp;&nbsp;文有罪，下狱死。四月庚申，原除南兖州大明三年以前逋租。新作大航门。五月<br /><br />&nbsp;&nbsp;&nbsp;&nbsp;丙戌，置凌室，修藏冰之礼。壬寅，太宰江夏王义恭解领司徒。六月辛酉，尚书<br /><br />&nbsp;&nbsp;&nbsp;&nbsp;左仆射、护军将军刘延孙卒。秋七月庚辰，以荆州刺史朱修之为领军将军，广州<br /><br />&nbsp;&nbsp;&nbsp;&nbsp;刺史临海王子顼为荆州刺史。甲申，地震。戊子，以辅国将军王翼之为广州刺史。<br /><br />&nbsp;&nbsp;&nbsp;&nbsp;辛卯，以西阳太守檀翼之为交州刺史。乙未，立第十九皇子子云为晋陵王。八月<br /><br />&nbsp;&nbsp;&nbsp;&nbsp;癸亥，原除雍州大明四年以前逋租。乙亥，置清台令。九月戊寅，制沙门致敬人<br /><br />&nbsp;&nbsp;&nbsp;&nbsp;主。戊子，以前金紫光禄大夫宗悫为中护军。乙未，尚书右仆射刘遵考为尚书左<br /><br />&nbsp;&nbsp;&nbsp;&nbsp;仆射，丹阳尹王僧朗为尚书右仆射。冬十月丁巳，以山阳王休v子士弘继鄱阳哀<br /><br />&nbsp;&nbsp;&nbsp;&nbsp;王休业。上林苑内民庶丘墓欲还合葬者，勿禁。十一月己卯，陈留王曹虔秀薨。<br /><br />&nbsp;&nbsp;&nbsp;&nbsp;辛巳，以尚书令柳元景为司空，尚书令如故。<br /><br />&nbsp;&nbsp;&nbsp;&nbsp;七年春正月癸未，诏曰：“春搜之礼，著自周令；讲事之语，书于鲁史。所<br /><br />&nbsp;&nbsp;&nbsp;&nbsp;以昭宣德度，示民轨则。今岁稔气荣，中外宁晏。当因农隙，葺是旧章。可克日<br /><br />&nbsp;&nbsp;&nbsp;&nbsp;于玄武湖大阅水师，并巡江右，讲武校猎。”丁亥，以尚书右仆射王僧朗为太常，<br /><br />&nbsp;&nbsp;&nbsp;&nbsp;卫将军颜师伯为尚书右仆射。己丑，以尚书令柳元景为骠骑大将军、开府仪同三<br /><br />&nbsp;&nbsp;&nbsp;&nbsp;司。庚寅，以南兖州刺史晋安王子勋为江州刺史。癸巳，割吴郡属南徐州。二月<br /><br />&nbsp;&nbsp;&nbsp;&nbsp;甲寅，车驾巡南豫、南兖二州。丙辰，诏曰：“江汉楚望，咸秩周，礼九疑于<br /><br />&nbsp;&nbsp;&nbsp;&nbsp;盛唐，祀蓬莱于渤海，皆前载流训，列圣遗式。霍山是曰南岳，实维国镇，韫灵<br /><br />&nbsp;&nbsp;&nbsp;&nbsp;呈瑞，肇光宋道。朕驻于野，有事岐阳，瞻睇风云，徘徊以想。可遣使奠祭。”<br /><br />&nbsp;&nbsp;&nbsp;&nbsp;丁巳，车驾校猎于历阳之乌江。己未，车驾登乌江县六合山。庚申，割历阳秦<br /><br />&nbsp;&nbsp;&nbsp;&nbsp;郡置临江郡。壬戌，诏曰：“朕受天庆命，十一年于兹矣。凭七庙之灵，获上帝<br /><br />&nbsp;&nbsp;&nbsp;&nbsp;之力，礼横四海，威震八荒。方巡三湘而奠衡岳，次九河而检云、岱。今恢览功<br /><br />&nbsp;&nbsp;&nbsp;&nbsp;成，省风畿表，观民六合，搜校长洲。腾沙飞砾，平岳荡海，晋合序，铙<br /><br />&nbsp;&nbsp;&nbsp;&nbsp;钲协节，献鬯如礼，@兽倾郊，敬举王公之觞，广纳士民之寿。八风循通，卿<br /><br />&nbsp;&nbsp;&nbsp;&nbsp;云丛聚，尽天罄瑞，率宇竭欢。思散太极之泉，以福无方之外。可大赦天下，行<br /><br />&nbsp;&nbsp;&nbsp;&nbsp;幸所经，无出今岁租布。其逋租余债，勿复收。赐民爵一级，女子百户牛酒。刺<br /><br />&nbsp;&nbsp;&nbsp;&nbsp;守邑宰及民夫从搜者，普加洽赉。”又诏曰：“朕弱年操制，出牧司雍，承政宣<br /><br />&nbsp;&nbsp;&nbsp;&nbsp;风，荐历年纪。国步中阻，治戎江甸，难夷情义，实系于怀。今或练搜训旅，涉<br /><br />&nbsp;&nbsp;&nbsp;&nbsp;兹境闾，故邑耆旧，在目罕存。年世未远，歼亡太半，抚迹惟事，倾慨兼著。太<br /><br />&nbsp;&nbsp;&nbsp;&nbsp;宗燕故，晋阳洽恩；世祖流仁，济畿畅泽。永言往猷，思广前赉。可蠲历阳郡租<br /><br />&nbsp;&nbsp;&nbsp;&nbsp;输三年。遣使巡慰，问民疾苦，鳏寡、孤老、六疾不能自存者，厚赐粟帛。高年<br /><br />&nbsp;&nbsp;&nbsp;&nbsp;加以羊酒。凡一介之善，随才铨贯；前国名臣及府州佐吏，量所沾锡。人身已往，<br /><br />&nbsp;&nbsp;&nbsp;&nbsp;施及子孙。”壬申，车驾还宫。夏四月甲寅，以领军将军朱修之为特进。丙辰，<br /><br />&nbsp;&nbsp;&nbsp;&nbsp;以尚书湘东王讳为领军将军。甲子，诏曰：“自非临军战陈，一不得专杀。其罪<br /><br />&nbsp;&nbsp;&nbsp;&nbsp;甚重辟者，皆如旧先上须报，有司严加听察。犯者以杀人罪论。”五月乙亥，抚<br /><br />&nbsp;&nbsp;&nbsp;&nbsp;军将军、扬州刺史豫章王子尚进号车骑将军，辅国将军始安王子真为广州刺史。<br /><br />&nbsp;&nbsp;&nbsp;&nbsp;丙子，诏曰：“自今刺史守宰，动民兴军，皆须手诏施行。唯边隅外警，及奸衅<br /><br />&nbsp;&nbsp;&nbsp;&nbsp;内发，变起仓卒者，不从此例。”六月甲辰，以北中郎司马柳元怙为梁、南秦二<br /><br />&nbsp;&nbsp;&nbsp;&nbsp;州刺史。戊申，芮芮国、高丽国遣使献方物。戊辰，以秦郡太守刘德愿为豫州刺<br /><br />&nbsp;&nbsp;&nbsp;&nbsp;史。七月乙亥，征东大将军高丽王高琏进号车骑大将军、开府仪同三司。秋七月<br /><br />&nbsp;&nbsp;&nbsp;&nbsp;丙申，诏曰：“前诏江海田池，与民共利。历岁未久，浸以弛替。名山大川，往<br /><br />&nbsp;&nbsp;&nbsp;&nbsp;往占固。有司严加检纠，申明旧制。”八月丁巳，诏曰：“昔匹妇含怨，山焦北<br /><br />&nbsp;&nbsp;&nbsp;&nbsp;鄙；孀妻哀恸，台倾东国。良以诚之所动，在微必著；感之所震，虽厚必崩。朕<br /><br />&nbsp;&nbsp;&nbsp;&nbsp;临察九野，志深待旦，弗能使烂然成章，各如其节。遂令炎精损河，阳偏不施，<br /><br />&nbsp;&nbsp;&nbsp;&nbsp;岁云不稔，咎实朕由。大官供膳，宜从贬撤。近道刑狱，当亲料省。其王畿内及<br /><br />&nbsp;&nbsp;&nbsp;&nbsp;神州所统，可遣尚书与所在共详；畿外诸州，委之刺史。并详省律令，思存利民。<br /><br />&nbsp;&nbsp;&nbsp;&nbsp;其考谪贸袭，在大明七年以前，一切勿治；尤弊之家，开仓赈给。”乙丑，立第<br /><br />&nbsp;&nbsp;&nbsp;&nbsp;十六皇子子孟为淮南王，第十八皇子子产为临贺王。车驾幸建康秣陵县，讯狱囚。<br /><br />&nbsp;&nbsp;&nbsp;&nbsp;九月巳卯，诏曰：“近炎精亢序，苗稼多伤。今二麦未晚，甘泽频降，可下东境<br /><br />&nbsp;&nbsp;&nbsp;&nbsp;郡，勤课垦殖。尤弊之家，量贷麦种。”戊子，诏曰：“昔周王骥迹，实穷四溟；<br /><br />&nbsp;&nbsp;&nbsp;&nbsp;汉帝鸾轸，夙遍五岳。皆所以上对幽灵，下理民土。自天昌替驭，临宫创图，礼<br /><br />&nbsp;&nbsp;&nbsp;&nbsp;代夭郁，世贸兴毁。皇家造宋，日月重光，璇玑得序，五星顺命，而戎车岁动，<br /><br />&nbsp;&nbsp;&nbsp;&nbsp;陈诗义阙。朕聿含五光，奄一天下，思尽宝戒之规，以塞谋危之路。当沿时省方，<br /><br />&nbsp;&nbsp;&nbsp;&nbsp;观察风俗。外详考旧典，以副侧席之怀。”庚寅，南徐州刺史新安王子鸾兼司徒。<br /><br />&nbsp;&nbsp;&nbsp;&nbsp;乙未，车驾幸廷尉，讯狱囚。丙申，立第十七皇子子嗣为东平王。冬十月壬寅，<br /><br />&nbsp;&nbsp;&nbsp;&nbsp;太子冠，赐王公以下帛各有差。戊申，车驾巡南豫州。诏曰：“朕巡幸所经，先<br /><br />&nbsp;&nbsp;&nbsp;&nbsp;见百年者，及孤寡老疾，并赐粟帛。狱系刑罪，并亲听讼。其士庶或怨郁危滞，<br /><br />&nbsp;&nbsp;&nbsp;&nbsp;受抑吏司，或隐约洁立，负摈州里，皆听进朕前，面自陈诉。若忠信孝义，力田<br /><br />&nbsp;&nbsp;&nbsp;&nbsp;殖谷，一介之能，一艺之美，悉加旌赏。虽秋泽频降，而夏旱婴弊。可即开行仓，<br /><br />&nbsp;&nbsp;&nbsp;&nbsp;并加赈赐。”癸丑，行幸江宁县，讯狱囚。车骑将军、扬州刺史豫章王子尚加开<br /><br />&nbsp;&nbsp;&nbsp;&nbsp;府仪同三司。癸亥，卫将军、开府仪同三司东海王t为司空，中军将军义阳王昶<br /><br />&nbsp;&nbsp;&nbsp;&nbsp;加开府仪同三司。丙寅，诏曰：“赏庆刑威，奄国彝轨，黜幽升明，辟宇恒宪。<br /><br />&nbsp;&nbsp;&nbsp;&nbsp;故采言聆风，式观侈质，贬爵加地，于是乎在。今类帝宜社，亲巡江甸，因觐岳<br /><br />&nbsp;&nbsp;&nbsp;&nbsp;守，躬求民瘼。思弘明试之典，以申考绩之义。行幸所经，莅民之职，功宣于德，<br /><br />&nbsp;&nbsp;&nbsp;&nbsp;即加甄赏；若废务乱民，随愆议罚，主者详察以闻。”己巳，车驾校猎于姑孰。<br /><br />&nbsp;&nbsp;&nbsp;&nbsp;十一月丙子，曲赦南豫州殊死以下。巡幸所经，详减今岁田租。乙酉，诏遣祭晋<br /><br />&nbsp;&nbsp;&nbsp;&nbsp;大司马桓温、征西将军毛璩墓。上于行所讯溧阳、永世、丹阳县囚。癸巳，车驾<br /><br />&nbsp;&nbsp;&nbsp;&nbsp;习水军于梁山，有白爵二集华盖，有司奏改大明七年为神爵元年，诏不许。乙未，<br /><br />&nbsp;&nbsp;&nbsp;&nbsp;原放行狱徒系。东诸郡大狱，壬寅，遣使开仓贷恤，听受杂物当租。十二月丙午，<br /><br />&nbsp;&nbsp;&nbsp;&nbsp;行幸历阳。甲寅，大赦天下。南豫州别署敕系长徒，一切原散。其兵期考袭谪戍，<br /><br />&nbsp;&nbsp;&nbsp;&nbsp;悉停。历阳郡女子百户牛酒；高年孤疾，赐帛十匹，蠲郡租十年。己未，太宰江<br /><br />&nbsp;&nbsp;&nbsp;&nbsp;夏王义恭加尚书令。于博望梁山立双阙。癸亥，车驾至自历阳。<br /><br />&nbsp;&nbsp;&nbsp;&nbsp;八年春正月甲戌，诏曰：“东境去岁不稔，宜广商货。远近贩鬻米粟者，可<br /><br />&nbsp;&nbsp;&nbsp;&nbsp;停道中杂税。其以仗自防，悉勿禁。”癸未，安北将军、雍州刺史刘秀之卒。戊<br /><br />&nbsp;&nbsp;&nbsp;&nbsp;子，以平南将军、湘州刺史建安王休仁为安南将军、江州刺史，晋安王子勋为镇<br /><br />&nbsp;&nbsp;&nbsp;&nbsp;军将军、雍州刺史，徐州刺史新安王子鸾为抚军将军，领司徒、刺史如故，辅国<br /><br />&nbsp;&nbsp;&nbsp;&nbsp;将军江夏王世子伯禽为湘州刺史。二月辛丑，特进朱修之卒。壬寅，诏曰：“去<br /><br />&nbsp;&nbsp;&nbsp;&nbsp;岁东境偏旱，田亩失收。使命来者，多至乏绝。或下穷流冗，顿伏街巷，朕甚闵<br /><br />&nbsp;&nbsp;&nbsp;&nbsp;之。可出仓米付建康、秣陵二县，随宜赡恤。若济拯不时，以至捐弃者，严加纠<br /><br />&nbsp;&nbsp;&nbsp;&nbsp;劾。”乙巳，以镇军将军湘东王讳为镇北将军、徐州刺史。平北将军、徐州刺史<br /><br />&nbsp;&nbsp;&nbsp;&nbsp;王玄谟为领军将军。夏闰五月辛丑，以前御史中丞萧惠开为青、冀二州刺史。壬<br /><br />&nbsp;&nbsp;&nbsp;&nbsp;寅，太宰江夏王义恭领太尉。特进、右光禄大夫羊玄保卒。庚申，帝崩于玉烛殿，<br /><br />&nbsp;&nbsp;&nbsp;&nbsp;时年三十五。秋七月丙午，葬丹阳秣陵县岩山景宁陵。<br /><br />&nbsp;&nbsp;&nbsp;&nbsp;史臣曰：役己以利天下，尧、舜之心也；利己以及万物，中主之志也；尽民<br /><br />&nbsp;&nbsp;&nbsp;&nbsp;命以自养，桀、纣之行也。观大明之世，其将尽民命乎！虽有周公之才之美，犹<br /><br />&nbsp;&nbsp;&nbsp;&nbsp;终之以乱，何益哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882227);">加入书签</a><a
                        href="882202.html">上一页</a>&larr;<a href="index.html">返回列表</a>&rarr;<a
                            href="882249.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882202.html"; var next_page = "882249.html"; var index_page = "index.html"; var sortid = "9"; var article_id = "13928"; var chapter_id = "882227"; var articlename = "宋书"; var chaptername = " 卷六 本纪第六"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>