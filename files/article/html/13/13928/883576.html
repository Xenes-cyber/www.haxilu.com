<!DOCTYPE html>
<html>
<head>
<meta charset="gbk" />
<title>宋书- 卷七十三 列传第三十三-在线阅读-哈西文学网</title>
<meta name="keywords" content="沈约，宋书， 卷七十三 列传第三十三全文， 卷七十三 列传第三十三在线阅读 哈西文学网" />
<meta name="description" content="哈西文学网提供沈约的宋书  卷七十三 列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883576.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883576.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十三 列传第三十三</h1>
            <div class="link xb">
                <a href="883560.html">上一页</a>&larr;<a href="index.html">返回列表</a>&rarr;<a
                    href="883590.html">下一页</a></div>			
            <div id="BookText">&nbsp;&nbsp;&nbsp;&nbsp;◎颜延之<br /><br />&nbsp;&nbsp;&nbsp;&nbsp;颜延之，字延年，琅邪临沂人也。曾祖含，右光禄大夫。祖约，零陵太守。<br /><br />&nbsp;&nbsp;&nbsp;&nbsp;父显，护军司马。延之少孤贫，居负郭，室巷甚陋。好读书，无所不览，文章之<br /><br />&nbsp;&nbsp;&nbsp;&nbsp;美，冠绝当时。饮酒不护细行，年三十，犹未婚。妹适东莞刘宪之，穆之子也。<br /><br />&nbsp;&nbsp;&nbsp;&nbsp;穆之既与延之通家，又闻其美，将仕之；先欲相见，延之不往也。后将军、吴国<br /><br />&nbsp;&nbsp;&nbsp;&nbsp;内史刘柳以为行参军，因转主簿，豫章公世子中军行参军。<br /><br />&nbsp;&nbsp;&nbsp;&nbsp;义熙十二年，高祖北伐，有宋公之授，府遣一使庆殊命，参起居；延之与同<br /><br />&nbsp;&nbsp;&nbsp;&nbsp;府王参军俱奉使至洛阳，道中作诗二首，文辞藻丽，为谢晦、傅亮所赏。宋国建，<br /><br />&nbsp;&nbsp;&nbsp;&nbsp;奉常郑鲜之举为博士，仍迁世子舍人。高祖受命，补太子舍人。雁门人周续之隐<br /><br />&nbsp;&nbsp;&nbsp;&nbsp;居庐山，儒学著称，永初中，征诣京师，开馆以居之。高祖亲幸，朝彦毕至，延<br /><br />&nbsp;&nbsp;&nbsp;&nbsp;之官列犹卑，引升上席。上使问续之三义，续之雅仗辞辩，延之每折以简要。既<br /><br />&nbsp;&nbsp;&nbsp;&nbsp;连挫续之，上又使还自敷释，言约理畅，莫不称善。徙尚书仪曹郎，太子中舍人。<br /><br />&nbsp;&nbsp;&nbsp;&nbsp;时尚书令傅亮自以文义之美，一时莫及，延之负其才辞，不为之下，亮甚疾<br /><br />&nbsp;&nbsp;&nbsp;&nbsp;焉。庐陵王义真颇好辞义，待接甚厚；徐羡之等疑延之为同异，意甚不悦。少帝<br /><br />&nbsp;&nbsp;&nbsp;&nbsp;即位，以为正员郎，兼中书，寻徙员外常侍，出为始安太守。领军将军谢晦谓延<br /><br />&nbsp;&nbsp;&nbsp;&nbsp;之曰：“昔荀勖忌阮咸，斥为始平郡，今卿又为始安，可谓二始。”黄门郎殷景<br /><br />&nbsp;&nbsp;&nbsp;&nbsp;仁亦谓之曰：“所谓俗恶俊异，世疵文雅。”延之之郡，道经汨潭，为湘州刺史<br /><br />&nbsp;&nbsp;&nbsp;&nbsp;张纪祭屈原文以致其意，曰：<br /><br />&nbsp;&nbsp;&nbsp;&nbsp;恭承帝命，建旧楚。访怀沙之渊，得捐佩之浦。弭节罗潭，舣舟汨渚，<br /><br />&nbsp;&nbsp;&nbsp;&nbsp;敬祭楚三闾大夫屈君之灵：<br /><br />&nbsp;&nbsp;&nbsp;&nbsp;兰薰而摧，玉贞则折。物忌坚芳，人讳明洁。曰若先生，逢辰之缺。温风迨<br /><br />&nbsp;&nbsp;&nbsp;&nbsp;时，飞霜急节。嬴、芊遘纷，昭、怀不端。谋折仪、尚，贞蔑椒、兰。身绝郢阙，<br /><br />&nbsp;&nbsp;&nbsp;&nbsp;迹遍湘干。比物荃荪，连类龙鸾。声溢金石，志华日月。如彼树芬，实颖实发。<br /><br />&nbsp;&nbsp;&nbsp;&nbsp;望汨心欷，瞻罗思越。藉用可尘，昭忠难阙。<br /><br />&nbsp;&nbsp;&nbsp;&nbsp;元嘉三年，羡之等诛，征为中书侍郎，寻转太子中庶子。顷之，领步兵校尉，<br /><br />&nbsp;&nbsp;&nbsp;&nbsp;赏遇甚厚。延之好酒疏诞，不能斟酌当世，见刘湛、殷景仁专当要任，意有不平，<br /><br />&nbsp;&nbsp;&nbsp;&nbsp;常云：“天下之务，当与天下共之，岂一人之智所能独了！”辞甚激扬，每犯权<br /><br />&nbsp;&nbsp;&nbsp;&nbsp;要。谓湛曰：“吾名器不升，当由作卿家吏。”湛深恨焉，言于彭城王义康，出<br /><br />&nbsp;&nbsp;&nbsp;&nbsp;为永嘉太守。延之甚怨愤，乃作《五君咏》以述竹林七贤，山涛、王戎以贵显被<br /><br />&nbsp;&nbsp;&nbsp;&nbsp;黜，咏嵇康曰：“鸾翮有时铩，龙性谁能驯。”咏阮籍曰：“物故可不论，途穷<br /><br />&nbsp;&nbsp;&nbsp;&nbsp;能无恸。”咏阮咸曰：“屡荐不入官，一麾乃出守。”咏刘伶曰：“韬精日沉饮，<br /><br />&nbsp;&nbsp;&nbsp;&nbsp;谁知非荒宴。”此四句，盖自序也。湛及义康以其辞旨不逊，大怒。时延之已拜，<br /><br />&nbsp;&nbsp;&nbsp;&nbsp;欲黜为远郡，太祖与义康诏曰：“降延之为小邦不政，有谓其在都邑，岂动物情，<br /><br />&nbsp;&nbsp;&nbsp;&nbsp;罪过彰著，亦士庶共悉，直欲选代，令思愆里闾。犹复不悛，当驱往东土。乃志<br /><br />&nbsp;&nbsp;&nbsp;&nbsp;难恕，自可随事录治。殷、刘意咸无异也。”乃以光禄勋车仲远代之。<br /><br />&nbsp;&nbsp;&nbsp;&nbsp;延之与仲远世素不协，屏居里巷，不豫人间者七载。中书令王球名公子，遗<br /><br />&nbsp;&nbsp;&nbsp;&nbsp;务事外，延之慕焉；球亦爱其材，情好甚款。延之居常罄匮，球辄赡之。晋恭思<br /><br />&nbsp;&nbsp;&nbsp;&nbsp;皇后葬，应须百官，湛之取义熙元年除身，以延之兼侍中。邑吏送札，延之醉，<br /><br />&nbsp;&nbsp;&nbsp;&nbsp;投札于地曰：“颜延之未能事生，焉能事死！”闲居无事，为《庭诰》之文。今<br /><br />&nbsp;&nbsp;&nbsp;&nbsp;删其繁辞，存其正，著于篇。曰：<br /><br />&nbsp;&nbsp;&nbsp;&nbsp;《庭诰》者，施于闺庭之内，谓不远也。吾年居秋方，虑先草木，故遽以未<br /><br />&nbsp;&nbsp;&nbsp;&nbsp;闻，诰尔在庭。若立履之方，规鉴之明，已列通人之规，不复续论。今所载咸其<br /><br />&nbsp;&nbsp;&nbsp;&nbsp;素畜，本乎性灵，而致之心用。夫选言务一，不尚烦密，而至于备议者，盖以网<br /><br />&nbsp;&nbsp;&nbsp;&nbsp;诸情非。古语曰得鸟者罗之一目，而一目之罗，无时得鸟矣。此其积意之方。<br /><br />&nbsp;&nbsp;&nbsp;&nbsp;道者识之公，情者德之私。公通，可以使神明加向；私塞，不能令妻子移心。<br /><br />&nbsp;&nbsp;&nbsp;&nbsp;是以昔之善为士者，必捐情反道，合公屏私。<br /><br />&nbsp;&nbsp;&nbsp;&nbsp;寻尺之身，而以天地为心；数纪之寿，常以金石为量。观夫古先垂戒，长老<br /><br />&nbsp;&nbsp;&nbsp;&nbsp;余论，虽用细制，每以不朽见铭；缮筑末迹，咸以可久承志。况树德立义，收族<br /><br />&nbsp;&nbsp;&nbsp;&nbsp;长家，而不思经远乎。曰身行不足遗之后人。欲求子孝必先慈，将责弟悌务为友。<br /><br />&nbsp;&nbsp;&nbsp;&nbsp;虽孝不待慈，而慈固植孝；悌非期友，而友亦立悌。<br /><br />&nbsp;&nbsp;&nbsp;&nbsp;夫和之不备，或应以不和；犹信不足焉，必有不信。傥知恩意相生，情理相<br /><br />&nbsp;&nbsp;&nbsp;&nbsp;出，可使家有参、柴，人皆由、损。夫内居德本，外夷民誉，言高一世，处之逾<br /><br />&nbsp;&nbsp;&nbsp;&nbsp;默；器重一时，体之滋冲。不以所能干众，不以所长议物，渊泰入道，与天为人<br /><br />&nbsp;&nbsp;&nbsp;&nbsp;者，士之上也。若不能遗声，欲人出已，知柄在虚求，不可校得，敬慕谦通，畏<br /><br />&nbsp;&nbsp;&nbsp;&nbsp;避矜踞，思广监择，从其远猷，文理精出，而言称未达，论问宣茂，而不以居身，<br /><br />&nbsp;&nbsp;&nbsp;&nbsp;此其亚也。若乃闻实之为贵，以辩画所克，见声之取荣，谓争夺可获，言不出于<br /><br />&nbsp;&nbsp;&nbsp;&nbsp;户牖，自以为道义久立，才未信于仆妾，而曰我有以过人，于是感苟锐之志，驰<br /><br />&nbsp;&nbsp;&nbsp;&nbsp;倾觖之望，岂悟已挂有识之裁，入修家之诫乎！记所云“千人所指，无病自死”<br /><br />&nbsp;&nbsp;&nbsp;&nbsp;者也。行近于此者，吾不愿闻之矣。<br /><br />&nbsp;&nbsp;&nbsp;&nbsp;凡有知能，预有文论，不练之庶士，校之群言，通才所归，前流所与，焉得<br /><br />&nbsp;&nbsp;&nbsp;&nbsp;以成名乎。若呻吟于墙室之内，喧嚣于党辈之间，窃议以迷寡闻，妲语以敌要说，<br /><br />&nbsp;&nbsp;&nbsp;&nbsp;是短算所出，而非长见所上。适值尊朋临座，稠览博论，而言不入于高听，人见<br /><br />&nbsp;&nbsp;&nbsp;&nbsp;弃于众视，则慌若迷涂失偶，d如深夜撤烛，衔声茹气，腆默而归，岂识向之夸<br /><br />&nbsp;&nbsp;&nbsp;&nbsp;慢，祗足以成今之沮丧邪！此固少壮之废，尔其戒之。<br /><br />&nbsp;&nbsp;&nbsp;&nbsp;夫以怨诽为心者，未有达无心救得丧，多见诮耳。此盖臧获之为，岂识量之<br /><br />&nbsp;&nbsp;&nbsp;&nbsp;为事哉！是以德声令气，愈上每高，忿言怼议，每下愈发。有尚于君子者，宁可<br /><br />&nbsp;&nbsp;&nbsp;&nbsp;不务勉邪！虽曰恒人，情不能素尽，故当以远理胜之，么算除之，岂可不务自异，<br /><br />&nbsp;&nbsp;&nbsp;&nbsp;而取陷庸品乎。<br /><br />&nbsp;&nbsp;&nbsp;&nbsp;富厚贫薄，事之悬也。以富厚之身，亲贫薄之人，非可一时同处。然昔有守<br /><br />&nbsp;&nbsp;&nbsp;&nbsp;之无怨，安之不闷者，盖有理存焉。夫既有富厚，必有贫薄，岂其证然，时乃天<br /><br />&nbsp;&nbsp;&nbsp;&nbsp;道。若人皆厚富，是理无贫薄。然乎？必不然也。若谓富厚在我，则宜贫薄在人。<br /><br />&nbsp;&nbsp;&nbsp;&nbsp;可乎？又不可矣。道在不然，义在不可，而横意去就，谬生希幸，以为未达至分。<br /><br />&nbsp;&nbsp;&nbsp;&nbsp;蚕温农饱，民生之本，躬稼难就，止以仆役为资，当施其情愿，庀其衣食，<br /><br />&nbsp;&nbsp;&nbsp;&nbsp;定其当治，递其优剧，出之休飨，后之捶责，虽有劝恤之勤，而无沾曝之苦。务<br /><br />&nbsp;&nbsp;&nbsp;&nbsp;前公税，以远吏让，无急傍费，以息流议，量时发敛，视岁穰俭，省赡以奉己，<br /><br />&nbsp;&nbsp;&nbsp;&nbsp;损散以及人，此用天之善，御生之得也。<br /><br />&nbsp;&nbsp;&nbsp;&nbsp;率下多方，见情为上；立长多术，晦明为懿。虽及仆妾，情见则事通；虽在<br /><br />&nbsp;&nbsp;&nbsp;&nbsp;畎亩，明晦则功博。若夺其常然，役其烦务，使威烈雷霆，犹不禁其欲；虽弃其<br /><br />&nbsp;&nbsp;&nbsp;&nbsp;大用，穷其细瑕，或明灼日月，将不胜其邪。故曰：“孱焉则差，的焉则暗。”<br /><br />&nbsp;&nbsp;&nbsp;&nbsp;是以礼道尚优，法意从刻。优则人自为厚，刻则物相为薄。耕收诚鄙，此用不忒，<br /><br />&nbsp;&nbsp;&nbsp;&nbsp;所谓野陋而不以居心也。<br /><br />&nbsp;&nbsp;&nbsp;&nbsp;含生之氓，同祖一气，等级相倾，遂成差品，遂使业习移其天识，世服没其<br /><br />&nbsp;&nbsp;&nbsp;&nbsp;性灵。至夫愿欲情嗜，宜无间殊，或役人而养给，然是非大意，不可侮也。隅奥<br /><br />&nbsp;&nbsp;&nbsp;&nbsp;有灶，齐侯蔑寒，犬马有秩，管、燕轻饥。若能服温厚而知穿弊之苦，明周之德；<br /><br />&nbsp;&nbsp;&nbsp;&nbsp;厌滋旨而识寡橹急，仁恕之功。岂与夫比肌肤于草石，方手足于飞走者，同<br /><br />&nbsp;&nbsp;&nbsp;&nbsp;其意用哉！罚慎其滥，惠戒其偏。罚滥则无以为罚，惠偏则不如无惠，虽尔眇末，<br /><br />&nbsp;&nbsp;&nbsp;&nbsp;犹扁庸保之上，事思反己，动类念物，则其情得，而人心塞矣。<br /><br />&nbsp;&nbsp;&nbsp;&nbsp;\博h塞，会众之事，谐调哂谑，适坐之方，然失敬致侮，皆此之由。方其<br /><br />&nbsp;&nbsp;&nbsp;&nbsp;克瞻，弥丧端俨，况遭非鄙，虑将丑折。岂若拒其容而简其事，静其气而远其意，<br /><br />&nbsp;&nbsp;&nbsp;&nbsp;使言必诤厌，宾友清耳；笑不倾妩，左右悦目。非鄙无因而生，侵侮何从而入，<br /><br />&nbsp;&nbsp;&nbsp;&nbsp;此亦持德之管龠，尔其谨哉。<br /><br />&nbsp;&nbsp;&nbsp;&nbsp;嫌惑疑心，诚亦难分，岂唯厚貌蔽智之明，深情怯刚之断而已哉。必使猜怨<br /><br />&nbsp;&nbsp;&nbsp;&nbsp;愚贤，则颦笑入戾，期变犬马，则步顾成妖。况动容窃斧，束装滥金，又何足论。<br /><br />&nbsp;&nbsp;&nbsp;&nbsp;是以前王作典，明慎议狱，而c滥易意；朱公论璧，光泽相如，而倍薄异价。此<br /><br />&nbsp;&nbsp;&nbsp;&nbsp;言虽大，可以戒小。<br /><br />&nbsp;&nbsp;&nbsp;&nbsp;游道虽广，交义为长。得在可久，失在轻绝。久由相敬，绝由相狎。爱之勿<br /><br />&nbsp;&nbsp;&nbsp;&nbsp;劳，当扶其正性；忠而勿诲，必藏其枉情。辅以艺业，会以文辞，使亲不可亵，<br /><br />&nbsp;&nbsp;&nbsp;&nbsp;疏不可间，每存大德，无挟小怨。率此往也，足以相终。<br /><br />&nbsp;&nbsp;&nbsp;&nbsp;酒酌之设，可乐而不可嗜，嗜而非病者希，病而遂眚者几。既眚既病，将蔑<br /><br />&nbsp;&nbsp;&nbsp;&nbsp;其正。若存其正性，纾其妄发，其唯善戒乎？声乐之会，可简而不可违，违而不<br /><br />&nbsp;&nbsp;&nbsp;&nbsp;背者鲜矣，背而非弊者反矣。既弊既背，将受其毁。必能通其碍而节其流，意可<br /><br />&nbsp;&nbsp;&nbsp;&nbsp;为和中矣。<br /><br />&nbsp;&nbsp;&nbsp;&nbsp;善施者岂唯发自人心，乃出天则。与不待积，取无谋实，并散千金，诚不可<br /><br />&nbsp;&nbsp;&nbsp;&nbsp;能。赡人之急，虽乏必先，使施如王丹，受如杜林，亦可与言交矣。<br /><br />&nbsp;&nbsp;&nbsp;&nbsp;浮华怪饰，灭质之具；奇服丽食，弃素之方。动人劝慕，倾人顾盼，可以远<br /><br />&nbsp;&nbsp;&nbsp;&nbsp;识夺，难用近欲从。若睹其淫怪，知生之无心，为见奇丽，能致诸非务，则不抑<br /><br />&nbsp;&nbsp;&nbsp;&nbsp;自贵，不禁自止。<br /><br />&nbsp;&nbsp;&nbsp;&nbsp;夫数相者，必有之征，既闻之术人，又验之吾身，理可得而论也。人者兆气<br /><br />&nbsp;&nbsp;&nbsp;&nbsp;二德，禀体五常。二德有奇偶，五常有胜杀，及其为人，宁无叶l。亦犹生有好<br /><br />&nbsp;&nbsp;&nbsp;&nbsp;丑，死有夭寿，人皆知其悬天；至于丁年乖遇，中身迂合者，岂可易地哉！是以<br /><br />&nbsp;&nbsp;&nbsp;&nbsp;君子道命愈难，识道愈坚。<br /><br />&nbsp;&nbsp;&nbsp;&nbsp;古人耻以身为溪壑者，屏欲之谓也。欲者，性之烦浊，气之蒿蒸，故其为害，<br /><br />&nbsp;&nbsp;&nbsp;&nbsp;则熏心智，耗真情，伤人和，犯天性。虽生必有之，而生之德，犹火含烟而妨火，<br /><br />&nbsp;&nbsp;&nbsp;&nbsp;桂怀蠹而残桂，然则火胜则烟灭，蠹壮则桂折。故性明者欲简，嗜繁者气福<br /><br />&nbsp;&nbsp;&nbsp;&nbsp;去明即福难以生矣。其以中外群圣，建言所黜，儒道众智，发论是除。然有<br /><br />&nbsp;&nbsp;&nbsp;&nbsp;之者不患误深，故药之者恒苦术浅，所以毁道多而于义寡。顿尽诚难，每指可易，<br /><br />&nbsp;&nbsp;&nbsp;&nbsp;能易每指，亦明之末。<br /><br />&nbsp;&nbsp;&nbsp;&nbsp;廉嗜之性不同，故畏慕之情或异，从事于人者，无一人我之心，不以己之所<br /><br />&nbsp;&nbsp;&nbsp;&nbsp;善谋人，为有明矣。不以人之所务失我，能有守矣。己所谓然，而彼定不然，弈<br /><br />&nbsp;&nbsp;&nbsp;&nbsp;棋之蔽；悦彼之可，而忘我不可，学颦之蔽。将求去蔽者，念通怍介而已。<br /><br />&nbsp;&nbsp;&nbsp;&nbsp;流言谤议，有道所不免，况在阙薄，难用算防。接应之方，言必出己。或信<br /><br />&nbsp;&nbsp;&nbsp;&nbsp;不素积，嫌间所袭，或性不和物，尤怨所聚，有一于此，何处逃毁。苟能反悔在<br /><br />&nbsp;&nbsp;&nbsp;&nbsp;我，而无责于人，必有达鉴，昭其情远，识迹其事。日省吾躬，月料吾志，宽默<br /><br />&nbsp;&nbsp;&nbsp;&nbsp;以居，洁静以期，神道必在，何恤人言。<br /><br />&nbsp;&nbsp;&nbsp;&nbsp;谚曰，富则盛，贫则病矣。贫之病也，不唯形色粗d，或亦神心沮废；岂但<br /><br />&nbsp;&nbsp;&nbsp;&nbsp;交友疏弃，必有家人诮让。非廉深识远者，何能不移其植。故欲蠲忧患，莫若怀<br /><br />&nbsp;&nbsp;&nbsp;&nbsp;古。怀古之志，当自同古人，见通则忧浅，意远则怨浮，昔有琴歌于编蓬之中者，<br /><br />&nbsp;&nbsp;&nbsp;&nbsp;用此道也。<br /><br />&nbsp;&nbsp;&nbsp;&nbsp;夫信不逆彰，义必出隐，交赖相尽，明有相照。一面见旨，则情固丘岳；一<br /><br />&nbsp;&nbsp;&nbsp;&nbsp;言中志，则意入渊泉。以此事上，水火可蹈，以此托友，金石可弊。岂待充其荣<br /><br />&nbsp;&nbsp;&nbsp;&nbsp;实，乃将议报，厚之篚筐，然后图终。如或与立，茂思无忽。<br /><br />&nbsp;&nbsp;&nbsp;&nbsp;禄利者受之易，易则人之所荣；蚕穑者就之艰，艰则物之所鄙。艰易既有勤<br /><br />&nbsp;&nbsp;&nbsp;&nbsp;倦之情，荣鄙又间向背之意，此二涂所为反也。以劳定国，以功施人，则役徒属<br /><br />&nbsp;&nbsp;&nbsp;&nbsp;而擅丰丽；自埋于民，自事其生，则督妻子而趋耕织。必使陵侮不作，悬企不萌，<br /><br />&nbsp;&nbsp;&nbsp;&nbsp;所谓贤鄙处宜，华野同泰。<br /><br />&nbsp;&nbsp;&nbsp;&nbsp;人以有惜为质，非假严刑；有恒为德，不慕厚贵。有惜者，以理葬；有恒者，<br /><br />&nbsp;&nbsp;&nbsp;&nbsp;与物终。世有位去则情尽，斯无惜矣。又有务谢则心移，斯不恒矣。又非徒若此<br /><br />&nbsp;&nbsp;&nbsp;&nbsp;而已，或见人休事，则勤蕲结纳，及闻否论，则处彰离贰，附会以从风，隐窃以<br /><br />&nbsp;&nbsp;&nbsp;&nbsp;成衅，朝吐面誉，暮行背毁，昔同稽款，今犹叛戾，斯为甚矣。又非唯若此而已，<br /><br />&nbsp;&nbsp;&nbsp;&nbsp;或凭人惠训，藉人成立，与人余论，依人扬声，曲存禀仰，甘赴尘轨。衰没畏远，<br /><br />&nbsp;&nbsp;&nbsp;&nbsp;忌闻影迹，又蒙之，毁之无度，心短彼能，私树己拙，自崇恒辈，罔顾高识，有<br /><br />&nbsp;&nbsp;&nbsp;&nbsp;人至此，实蠹大伦。每思防避，无通闾伍。<br /><br />&nbsp;&nbsp;&nbsp;&nbsp;睹惊异之事，或无涉传；遭卒迫之变，反思安顺。若异从己发，将尸谤人，<br /><br />&nbsp;&nbsp;&nbsp;&nbsp;迫而又迕，愈使失度。能夷异如裴楷，处逼如裴遐，可称深士乎。<br /><br />&nbsp;&nbsp;&nbsp;&nbsp;喜怒者有性所不能无，常起于褊量，而止于弘识。然喜过则不重，怒过则不<br /><br />&nbsp;&nbsp;&nbsp;&nbsp;威，能以恬漠为体，宽愉为器者，大喜荡心，微抑则定，甚怒烦性，小忍即歇。<br /><br />&nbsp;&nbsp;&nbsp;&nbsp;故动无愆容，举无失度，则物将自悬，人将自止。<br /><br />&nbsp;&nbsp;&nbsp;&nbsp;习之所变亦大矣，岂唯蒸性染身，乃将移智易虑。故曰：“与善人居，如入<br /><br />&nbsp;&nbsp;&nbsp;&nbsp;芷兰之室，久而不闻其芬。”与之化矣。“与不善人居，如入鲍鱼之肆，久而不<br /><br />&nbsp;&nbsp;&nbsp;&nbsp;知其臭”。与之变矣。是以古人慎所与处。唯夫金真玉粹者，乃能尽而不污尔。<br /><br />&nbsp;&nbsp;&nbsp;&nbsp;故曰：“丹可灭而不能使无赤，石可毁而不可使无坚。”苟无丹石之性，必慎浸<br /><br />&nbsp;&nbsp;&nbsp;&nbsp;染之由。能以怀道为人，必存从理之心。道可怀而理可从，则不议贫，议所乐尔。<br /><br />&nbsp;&nbsp;&nbsp;&nbsp;或云：“贫何由乐？”此未求道意。道者，瞻富贵同贫贱，理固得而齐。自我丧<br /><br />&nbsp;&nbsp;&nbsp;&nbsp;之，未为通议，苟议不丧，夫何不乐。<br /><br />&nbsp;&nbsp;&nbsp;&nbsp;或曰，温饱之贵，所以荣生，饥寒在躬，空曰从道，取诸其身，将非笃论，<br /><br />&nbsp;&nbsp;&nbsp;&nbsp;此又通理所用。凡养生之具，岂间定实，或以膏腴夭性，有以菽藿登年。中散云，<br /><br />&nbsp;&nbsp;&nbsp;&nbsp;所足与，不由外。是以称体而食，贫岁愈椋涣扛苟炊，丰家余餐。非粒实息<br /><br />&nbsp;&nbsp;&nbsp;&nbsp;耗，意有盈虚尔。况心得复劣，身获仁富，明白入素，气志如神，虽十旬九饭，<br /><br />&nbsp;&nbsp;&nbsp;&nbsp;不能令饥，业席三属，不能为寒。岂不信然！<br /><br />&nbsp;&nbsp;&nbsp;&nbsp;且以己为度者，无以自通彼量。浑四游而干五纬，天道弘也。振河海而载山<br /><br />&nbsp;&nbsp;&nbsp;&nbsp;川，地道厚也。一情纪而合流贯，人灵茂也。昔之通乎此数者，不为剖判之行，<br /><br />&nbsp;&nbsp;&nbsp;&nbsp;必广其风度，无挟私殊，博其交道，无怀曲异。故望尘请友，则义士轻身，一遇<br /><br />&nbsp;&nbsp;&nbsp;&nbsp;拜亲，则仁人投分。此伦序通允，礼俗平一，上获其用，下得其和。<br /><br />&nbsp;&nbsp;&nbsp;&nbsp;世务虽移，前休未远，人之适主，吾将反本。三人至生，暂有之识，幼壮骤<br /><br />&nbsp;&nbsp;&nbsp;&nbsp;过，衰耗骛及。其间夭郁，既难胜言，假获存遂，又云无几。柔丽之身，亟委土<br /><br />&nbsp;&nbsp;&nbsp;&nbsp;木，刚清之才，遽为丘壤，回遑顾慕，虽数纪之中尔。以此持荣，曾不可留，以<br /><br />&nbsp;&nbsp;&nbsp;&nbsp;此服道，亦何能平。进退我生，游观所达，得贵为人，将在含理。含理之贵，惟<br /><br />&nbsp;&nbsp;&nbsp;&nbsp;神与交，幸有心灵，义无自恶，偶信天德，逝不上惭。欲使人沈来化，志符往哲，<br /><br />&nbsp;&nbsp;&nbsp;&nbsp;勿谓是赊，日凿斯密。著通此意，吾将忘老，如固不然，其谁与归。值怀所撰，<br /><br />&nbsp;&nbsp;&nbsp;&nbsp;略布众修；若备举情见，顾未书一。赡身之经，别在田家节政；奉终之纪，自著<br /><br />&nbsp;&nbsp;&nbsp;&nbsp;燕居毕义。<br /><br />&nbsp;&nbsp;&nbsp;&nbsp;刘湛诛，起延之为始兴王浚后军谘议参军，御史中丞。在任纵容，无所举奏。<br /><br />&nbsp;&nbsp;&nbsp;&nbsp;迁国子祭酒、司徒左长史，坐启买人田，不肯还直。尚书左丞荀赤松奏之曰：<br /><br />&nbsp;&nbsp;&nbsp;&nbsp;“求田问舍，前贤所鄙。延之唯利是视，轻冒陈闻，依傍诏恩，拒捍余直，垂及<br /><br />&nbsp;&nbsp;&nbsp;&nbsp;周年，犹不毕了，昧利苟得，无所顾忌。延之昔坐事屏斥，复蒙抽进，而曾不悛<br /><br />&nbsp;&nbsp;&nbsp;&nbsp;革，怨诽无已。交游`茸，沈迷曲蘖，横兴讥谤，诋毁朝士。仰窃过荣，增愤薄<br /><br />&nbsp;&nbsp;&nbsp;&nbsp;之性；私恃顾盼，成强梁之心。外示寡求，内怀奔竞，干禄祈迁，不知极已，预<br /><br />&nbsp;&nbsp;&nbsp;&nbsp;燕班觞，肆骂上席。山海含容，每存遵养，爱兼雕虫，未忍遐弃，而骄放不节，<br /><br />&nbsp;&nbsp;&nbsp;&nbsp;日月弥著。臣闻声问过情，孟轲所耻，况声非外来，问由己出，虽心智薄劣，而<br /><br />&nbsp;&nbsp;&nbsp;&nbsp;高自比拟，客气虚张，曾无愧畏，岂可复弼亮五教，增曜台阶。请以延之讼田不<br /><br />&nbsp;&nbsp;&nbsp;&nbsp;实，妄干天听，以强凌弱，免所居官。”诏可。<br /><br />&nbsp;&nbsp;&nbsp;&nbsp;复为秘书监，光禄勋，太常。时沙门释慧琳，以才学为太祖所赏爱，每召见，<br /><br />&nbsp;&nbsp;&nbsp;&nbsp;常升独榻，延之甚疾焉。因醉白上曰：“昔同子参乘，袁丝正色。此三台之坐，<br /><br />&nbsp;&nbsp;&nbsp;&nbsp;岂可使刑余居之。”上变色。延之性既褊激，兼有酒过，肆意直言，曾无遏隐，<br /><br />&nbsp;&nbsp;&nbsp;&nbsp;故论者多不知云。居身清约，不营财利，布衣蔬食，独酌郊野，当其为适，傍若<br /><br />&nbsp;&nbsp;&nbsp;&nbsp;无人。<br /><br />&nbsp;&nbsp;&nbsp;&nbsp;二十九年，上表自陈曰：“臣闻行百里者半于九十，言其末路之难也。愚心<br /><br />&nbsp;&nbsp;&nbsp;&nbsp;常谓为虚，方今乃知其信。臣延之人薄宠厚，宿尘国言，而雪效无从，荣牒增广，<br /><br />&nbsp;&nbsp;&nbsp;&nbsp;历尽身雕，日叨官次，虽容载有途，而妨秽滋积。早欲启请余算，屏蔽丑老。但<br /><br />&nbsp;&nbsp;&nbsp;&nbsp;时制行及，归慕无赊，是以腆冒愆非，简息干黩耗歇难支，质用有限，自去夏侵<br /><br />&nbsp;&nbsp;&nbsp;&nbsp;暑，入此秋变，头齿眩疼，根痼渐剧，手足冷痹，左胛尤甚。素不能食，顷向减<br /><br />&nbsp;&nbsp;&nbsp;&nbsp;半。本犹赖服，比倦悸晚，年疾所催，顾景引日。臣班叨首卿，位尸封典，肃祗<br /><br />&nbsp;&nbsp;&nbsp;&nbsp;朝校，尚恧匪任，而陵庙众事，有以疾怠，宫府觐慰，转阙躬亲。息庸微，<br /><br />&nbsp;&nbsp;&nbsp;&nbsp;过宰近邑，回泽爰降，实加将监，乞解所职，随就药养。伏愿圣慈，特垂矜许。<br /><br />&nbsp;&nbsp;&nbsp;&nbsp;禀恩明世，负报冥暮，仰企端闱，上恋罔极。”不许。明年致事。元凶弑立，以<br /><br />&nbsp;&nbsp;&nbsp;&nbsp;为光禄大夫。<br /><br />&nbsp;&nbsp;&nbsp;&nbsp;先是，子竣为世祖南中郎谘议参军。及义师入讨，竣参定密谋，兼造书檄。<br /><br />&nbsp;&nbsp;&nbsp;&nbsp;劭召延之，示以檄文，问曰：“此笔谁所造？”延之曰：“竣之笔也。”又问：<br /><br />&nbsp;&nbsp;&nbsp;&nbsp;“何以知之？”延之曰：“竣笔体，臣不容不识。”劭又曰：“言辞何至乃尔。”<br /><br />&nbsp;&nbsp;&nbsp;&nbsp;延之曰：“竣尚不顾老父，何能为陛下。”劭意乃释，由是得免。<br /><br />&nbsp;&nbsp;&nbsp;&nbsp;世祖登阼，以为金紫光禄大夫，领湘东王师。子竣既贵重，权倾一朝，凡所<br /><br />&nbsp;&nbsp;&nbsp;&nbsp;资供，延之一无所受，器服不改，宅宇如旧。常乘羸牛笨车，逢竣卤簿，即屏往<br /><br />&nbsp;&nbsp;&nbsp;&nbsp;道侧。又好骑马，遨游里巷，遇知旧辄据鞍索酒，得酒必颓然自得。常语竣曰：<br /><br />&nbsp;&nbsp;&nbsp;&nbsp;“平生不喜见要人，今不幸见汝。”竣起宅，谓曰：“善为之，无令后人笑汝拙<br /><br />&nbsp;&nbsp;&nbsp;&nbsp;也。”表解师职，加给亲信三十人。<br /><br />&nbsp;&nbsp;&nbsp;&nbsp;孝建三年，卒，时年七十三。追赠散骑常侍、特进，金紫光禄大夫如故。谥<br /><br />&nbsp;&nbsp;&nbsp;&nbsp;曰宪子。延之与陈郡谢灵运俱以词彩齐名，自潘岳、陆机之后，文士莫及也，江<br /><br />&nbsp;&nbsp;&nbsp;&nbsp;左称颜、谢焉。所著并传于世。<br /><br />&nbsp;&nbsp;&nbsp;&nbsp;竣别有传。竣弟测，亦以文章见知，官至江夏王傅义恭大司徒录事参军，蚤<br /><br />&nbsp;&nbsp;&nbsp;&nbsp;卒。太宗即位，诏曰：“延之昔师训朕躬，情契兼款。前记室参军、济阳太守<br /><br />&nbsp;&nbsp;&nbsp;&nbsp;伏勤蕃朝，绸缪恩旧。可擢为中书侍郎。”{大}，延之第三子也。<br /><br />&nbsp;&nbsp;&nbsp;&nbsp;史臣曰：出身事主，虽义在忘私，至于君亲两事，既无同济，为子为臣，各<br /><br />&nbsp;&nbsp;&nbsp;&nbsp;随其时可也。若夫驰文道路，军政恒仪，成败所因，非系乎此。而据笔数罪，陵<br /><br />&nbsp;&nbsp;&nbsp;&nbsp;仇犯逆，余彼慈亲，垂之虎吻，以此为忠，无闻前诰。夫自忍其亲，必将忍人之<br /><br />&nbsp;&nbsp;&nbsp;&nbsp;亲；自忘其孝，期以申人之孝。食子放鹿，断可识矣。《记》云：“八十者一子<br /><br />&nbsp;&nbsp;&nbsp;&nbsp;不从政，九十者家不从政。”岂不以年薄桑榆，忧患将及，虽有职王朝，许以辞<br /><br />&nbsp;&nbsp;&nbsp;&nbsp;事，况颠沛之道，虑在未测者乎！自非延年之辞允而义惬，夫岂或免。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883576);">加入书签</a><a
                        href="883560.html">上一页</a>&larr;<a href="index.html">返回列表</a>&rarr;<a
                            href="883590.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883560.html"; var next_page = "883590.html"; var index_page = "index.html"; var sortid = "9"; var article_id = "13928"; var chapter_id = "883576"; var articlename = "宋书"; var chaptername = " 卷七十三 列传第三十三"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>