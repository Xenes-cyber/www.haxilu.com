<!DOCTYPE html>
<html>
<head>
<meta charset="gbk" />
<title>宋书- 卷十一 志第一-在线阅读-哈西文学网</title>
<meta name="keywords" content="沈约，宋书， 卷十一 志第一全文， 卷十一 志第一在线阅读 哈西文学网" />
<meta name="description" content="哈西文学网提供沈约的宋书  卷十一 志第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882310.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882310.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 志第一</h1>
            <div class="link xb">
                <a href="882295.html">上一页</a>&larr;<a href="index.html">返回列表</a>&rarr;<a
                    href="882337.html">下一页</a></div>			
            <div id="BookText">&nbsp;&nbsp;&nbsp;&nbsp;◎志序历上<br /><br />&nbsp;&nbsp;&nbsp;&nbsp;左史记言，右史记事，事则《春秋》是也，言则《尚书》是也。至于楚《书》、<br /><br />&nbsp;&nbsp;&nbsp;&nbsp;郑《志》、晋《乘》、楚《杌》之篇，皆所以昭述前史，俾不泯于后。司马迁制<br /><br />&nbsp;&nbsp;&nbsp;&nbsp;一家之言，始区别名题。至乎礼仪刑政，有所不尽；乃于纪传之外，创立八书。<br /><br />&nbsp;&nbsp;&nbsp;&nbsp;片文只事，鸿纤备举。班氏因之，靡违前式，网罗一代，条流遂广。《律历》、<br /><br />&nbsp;&nbsp;&nbsp;&nbsp;《礼乐》，其名不变，以《天官》为《天文》，改《封禅》为《郊祀》，易《货<br /><br />&nbsp;&nbsp;&nbsp;&nbsp;殖》、《平准》之称，革《河渠》、《沟洫》之名；缀孙卿之辞，以述《刑法》；<br /><br />&nbsp;&nbsp;&nbsp;&nbsp;采孟轲之书，用序《食货》。刘向《鸿范》，始自《春秋》；刘歆《七略》，儒<br /><br />&nbsp;&nbsp;&nbsp;&nbsp;墨异部，朱赣博采风谣，尤为详洽。固并因仍，以为三志。而《礼乐》疏简，所<br /><br />&nbsp;&nbsp;&nbsp;&nbsp;漏者多，典章事数，百不记一。《天文》虽为该举，而不言天形，致使三天之说，<br /><br />&nbsp;&nbsp;&nbsp;&nbsp;纷然莫辨。是故蔡邕于朔方上书，谓宜载述者也。<br /><br />&nbsp;&nbsp;&nbsp;&nbsp;汉兴，接秦坑儒之后，典坟残缺，耆生硕老，常以亡逸为虑。刘歆《七略》，<br /><br />&nbsp;&nbsp;&nbsp;&nbsp;固之《艺文》，盖为此也。河自龙门东注，横被中国，每漂决所渐，寄重灾深，<br /><br />&nbsp;&nbsp;&nbsp;&nbsp;堤筑之功，劳役天下。且关、洛高垲，地少川源，是故镐、酆、潦、，咸入礼<br /><br />&nbsp;&nbsp;&nbsp;&nbsp;典。漳、滏、郑、白之饶，沟渠沾溉之利，皆民命所祖，国以为天，《沟洫》立<br /><br />&nbsp;&nbsp;&nbsp;&nbsp;志，亦其宜也。世殊事改，于今可得而略。窃以班氏《律历》，前事已详，自杨<br /><br />&nbsp;&nbsp;&nbsp;&nbsp;伟改创《景初》，而《魏书》阙志。及元嘉重造新法，大明博议回改。自魏至宋，<br /><br />&nbsp;&nbsp;&nbsp;&nbsp;宜入今书。<br /><br />&nbsp;&nbsp;&nbsp;&nbsp;班固《礼乐》、《郊祀》，马彪《祭祀》、《礼仪》，蔡邕《朝会》，董巴<br /><br />&nbsp;&nbsp;&nbsp;&nbsp;《舆服》，并各立志。夫礼之所苞，其用非一，郊祭朝飨，匪云别事，旗章服物，<br /><br />&nbsp;&nbsp;&nbsp;&nbsp;非礼而何？今总而裁之，同谓《礼志》。《刑法》、《食货》，前说已该，随流<br /><br />&nbsp;&nbsp;&nbsp;&nbsp;派别，附之纪传。《乐经》残缺，其来已远。班氏所述，止抄举《乐记》；马彪<br /><br />&nbsp;&nbsp;&nbsp;&nbsp;《后书》，又不备续。至于八音众器，并不见书，虽略见《世本》，所阙犹众。<br /><br />&nbsp;&nbsp;&nbsp;&nbsp;爰及《雅》《郑》，讴谣之节，一皆屏落，曾无概见。郊庙乐章，每随世改，雅<br /><br />&nbsp;&nbsp;&nbsp;&nbsp;声旧典，咸有遗文。又案今鼓吹铙歌，虽有章曲，乐人传习，口相师祖，所务者<br /><br />&nbsp;&nbsp;&nbsp;&nbsp;声，不先训以义。今乐府铙歌，校汉、魏旧曲，曲名时同，文字永异，寻文求义，<br /><br />&nbsp;&nbsp;&nbsp;&nbsp;无一可了。不知今之铙章，何代曲也。今《志》自郊庙以下，凡诸乐章，非淫哇<br /><br />&nbsp;&nbsp;&nbsp;&nbsp;之辞，并皆详载。<br /><br />&nbsp;&nbsp;&nbsp;&nbsp;《天文》、《五行》，自马彪以后，无复记录。何书自黄初之始，徐志肇义<br /><br />&nbsp;&nbsp;&nbsp;&nbsp;熙之元。今以魏接汉，式遵何氏。然则自汉高帝五年之首冬，暨宋顺帝升明二年<br /><br />&nbsp;&nbsp;&nbsp;&nbsp;之孟夏，二辰六l，甲子无差。圣帝哲王，咸有瑞命之纪。盖所以神明宝位，幽<br /><br />&nbsp;&nbsp;&nbsp;&nbsp;赞祯符，欲使逐鹿弭谋，窥觊不作，握河括地，绿文赤字之书，言之详矣。爰逮<br /><br />&nbsp;&nbsp;&nbsp;&nbsp;道至天而甘露下，德洞地而醴泉出，金芝玄之祥，朱草白乌之瑞，斯固不可诬<br /><br />&nbsp;&nbsp;&nbsp;&nbsp;也。若夫衰世德爽，而嘉应不息，斯固天道茫昧，难以数推。亦由明主居上，而<br /><br />&nbsp;&nbsp;&nbsp;&nbsp;震蚀之灾不弭；百灵咸顺，而悬象之应独违。今立《符瑞志》，以补前史之阙。<br /><br />&nbsp;&nbsp;&nbsp;&nbsp;地理参差，事难该辨，魏晋以来，迁徙百计，一郡分为四五，一县割成两三，<br /><br />&nbsp;&nbsp;&nbsp;&nbsp;或昨属荆、豫，今隶司、兖，朝为零、桂之士，夕为庐、九之民。去来纷扰，无<br /><br />&nbsp;&nbsp;&nbsp;&nbsp;暂止息，版籍为之浑淆，职方所不能记。自戎狄内侮，有晋东迁，中土遗氓，播<br /><br />&nbsp;&nbsp;&nbsp;&nbsp;徙江外，幽、并、冀、雍、兖、豫、青、徐之境，幽沦寇逆。自扶莫而裹足奉首，<br /><br />&nbsp;&nbsp;&nbsp;&nbsp;免身于荆、越者，百郡千城，流寓比室。人伫鸿雁之歌，士蓄怀本之念，莫不各<br /><br />&nbsp;&nbsp;&nbsp;&nbsp;树邦邑，思复旧井。既而民单户约，不可独建，故魏邦而有韩邑，齐县而有赵民。<br /><br />&nbsp;&nbsp;&nbsp;&nbsp;且省置交加，日回月徙，寄寓迁流，迄无定托，邦名邑号，难或详书。大宋受命，<br /><br />&nbsp;&nbsp;&nbsp;&nbsp;重启边隙，淮北五州，翦为寇境，其或奔亡播迁，复立郡县，斯则元嘉、泰始，<br /><br />&nbsp;&nbsp;&nbsp;&nbsp;同名异实。今以班固、马彪二志，晋、宋《起居》，凡诸记注，悉加推讨，随条<br /><br />&nbsp;&nbsp;&nbsp;&nbsp;辨析，使悉该详。<br /><br />&nbsp;&nbsp;&nbsp;&nbsp;百官置省，备有前说，寻源讨流，于事为易。元嘉中，东海何承天受诏纂<br /><br />&nbsp;&nbsp;&nbsp;&nbsp;《宋书》，其志十五篇，以续马彪《汉志》，其证引该博者，即而因之，亦由班<br /><br />&nbsp;&nbsp;&nbsp;&nbsp;固、马迁共为一家者也。其有漏阙，及何氏后事，备加搜采，随就补缀焉。渊流<br /><br />&nbsp;&nbsp;&nbsp;&nbsp;浩漫，非孤学所尽；足蹇途遥，岂短策能运。虽斟酌前史，备睹姘嗤，而爱嗜异<br /><br />&nbsp;&nbsp;&nbsp;&nbsp;情，取舍殊意，每含豪握简，杼轴忘餐，终亦不足与班、左并驰，董、南齐辔。<br /><br />&nbsp;&nbsp;&nbsp;&nbsp;庶为后之君子，削稿而已焉。<br /><br />&nbsp;&nbsp;&nbsp;&nbsp;黄帝使伶伦自大夏之西，阮之阴，取竹之O谷生，其窍厚均者，断两节<br /><br />&nbsp;&nbsp;&nbsp;&nbsp;间而吹之，以为黄钟之宫。制十二管，以听凤鸣，以定律吕。夫声有清浊，故协<br /><br />&nbsp;&nbsp;&nbsp;&nbsp;以宫商；形有长短，故检以丈尺；器有大小，故定以斛斗；质有累重，故平以钧<br /><br />&nbsp;&nbsp;&nbsp;&nbsp;石。故《虞书》曰：“乃同律、度、量、衡。”然则律吕、宫商之所由生也。夫<br /><br />&nbsp;&nbsp;&nbsp;&nbsp;乐有器有文，有情有官。钟鼓干戚，乐之器也；屈伸舒疾，乐之文也；“论伦无<br /><br />&nbsp;&nbsp;&nbsp;&nbsp;患，乐之情也；欣喜欢爱，乐之官也。”“是以君子反情以和志，广乐以成教，<br /><br />&nbsp;&nbsp;&nbsp;&nbsp;故能情深而文明，气盛而化神，和顺积中，而英华发外。”故曰：“乐者，心之<br /><br />&nbsp;&nbsp;&nbsp;&nbsp;动也；声者，乐之象也。”《周礼》曰：“乃奏黄钟，歌大吕，舞《云门》，以<br /><br />&nbsp;&nbsp;&nbsp;&nbsp;祀天神。乃奏太蔟，歌应钟，舞《咸池》，以祭地o。”四望山川先祖，各有其<br /><br />&nbsp;&nbsp;&nbsp;&nbsp;乐。又曰：“圜钟为宫，黄钟为徵，姑洗为羽，雷鼓雷鼗，孤竹之管，云和之琴<br /><br />&nbsp;&nbsp;&nbsp;&nbsp;瑟，《云门》之舞，冬日至，于地上之圜丘奏之。若乐六变，则天神皆降，可得<br /><br />&nbsp;&nbsp;&nbsp;&nbsp;而礼矣。”地o人鬼，礼亦如之。其可以感物兴化，若此之深也。<br /><br />&nbsp;&nbsp;&nbsp;&nbsp;“道始于一，一生二，二生三，三三而九。故黄钟之数六，分而为雌雄十二<br /><br />&nbsp;&nbsp;&nbsp;&nbsp;钟。钟以三成，故置一而三之，凡积分十七万七千一百四十七，为黄钟之实。故<br /><br />&nbsp;&nbsp;&nbsp;&nbsp;黄钟位子，主十一月，下生林钟。林钟之数五十四，主六月，上生太蔟。太蔟之<br /><br />&nbsp;&nbsp;&nbsp;&nbsp;数七十二，主正月，下生南吕。南吕之数四十八，主八月，上生姑洗。姑洗之数<br /><br />&nbsp;&nbsp;&nbsp;&nbsp;六十四，主三月，下生应钟。应钟之数四十三，主十月，上生蕤宾。蕤宾之数五<br /><br />&nbsp;&nbsp;&nbsp;&nbsp;十七，主五月，上生大吕。大吕之数七十六，主十二月，下生夷则。夷则之数五<br /><br />&nbsp;&nbsp;&nbsp;&nbsp;十，主七月，上生夹钟。夹钟之数六十七，主二月，下生无射。无射之数四十五，<br /><br />&nbsp;&nbsp;&nbsp;&nbsp;主九月，上生中吕。中吕之数六十，主四月，极不生。（极不生，钟律不能复相<br /><br />&nbsp;&nbsp;&nbsp;&nbsp;生。）宫生徵，徵生商，商生羽，羽生角，角生姑洗，姑洗生应钟，不比于正音，<br /><br />&nbsp;&nbsp;&nbsp;&nbsp;故为和。（姑洗三月，应钟十月，不与正音比效为和。和，徙声也。）应钟生蕤<br /><br />&nbsp;&nbsp;&nbsp;&nbsp;宾，蕤宾不比于正音，故为缪。（缪，音相干也。周律故有缪、和，为武王伐纣<br /><br />&nbsp;&nbsp;&nbsp;&nbsp;七音也。）日冬至，音比林钟浸以浊；日夏至，音比黄钟浸以清，以十二月律应<br /><br />&nbsp;&nbsp;&nbsp;&nbsp;二十四时。甲子，中吕之徵也；丙子，夹钟之羽也；戊子，黄钟之宫也；庚子，<br /><br />&nbsp;&nbsp;&nbsp;&nbsp;无射之商也；壬子，夷则之角也。”<br /><br />&nbsp;&nbsp;&nbsp;&nbsp;“古人为度量轻重，皆生乎天道。黄钟之律长九寸，物以三生，三三九，三<br /><br />&nbsp;&nbsp;&nbsp;&nbsp;九二十七，故幅广二尺七寸，古之制也。音以八相生，故人长八尺，寻自倍，故<br /><br />&nbsp;&nbsp;&nbsp;&nbsp;八尺而为寻。有形即有声，音之数五，以五乘八，五八四十尺为匹。匹者，中人<br /><br />&nbsp;&nbsp;&nbsp;&nbsp;之度也，一匹为制。秋分而禾<禾票>定，（<禾票>，禾穗芒也。）<禾票>定而禾孰。律<br /><br />&nbsp;&nbsp;&nbsp;&nbsp;之数十二，故十二<禾票>而当一粟，十粟而当一寸。律以当辰，音以当日。日之数<br /><br />&nbsp;&nbsp;&nbsp;&nbsp;十，故十寸而为尺，十尺为丈。其以为重，十二粟而当一分，十二分而当一铢，<br /><br />&nbsp;&nbsp;&nbsp;&nbsp;十二铢而当半两。衡有左右，因而倍之，故二十四铢而当一两。天有四时，以成<br /><br />&nbsp;&nbsp;&nbsp;&nbsp;一岁，因而四之，四四十六，故十六两而一斤。三月而一时，三十日一月，故三<br /><br />&nbsp;&nbsp;&nbsp;&nbsp;十斤为一钧。四时而一岁，故四钧而一石。”“其为音也，一律而生五音，十二<br /><br />&nbsp;&nbsp;&nbsp;&nbsp;律而为六十音；因而六之，六六三十六，故三百六十音以当一岁之日。故律历之<br /><br />&nbsp;&nbsp;&nbsp;&nbsp;数，天地之道也。下生者倍，以三除之；上生者四，以三除之。”<br /><br />&nbsp;&nbsp;&nbsp;&nbsp;扬子云曰：“声生于日，（谓甲己为角，乙庚为商，丙辛为徵，丁壬为羽，<br /><br />&nbsp;&nbsp;&nbsp;&nbsp;戊癸为宫。）律生于辰，（谓子为黄钟，丑为大吕之属。）声以情质，（质，正<br /><br />&nbsp;&nbsp;&nbsp;&nbsp;也。各以其行本情为正也。）律以和声，（当以律管钟均，和其清浊之声。）声<br /><br />&nbsp;&nbsp;&nbsp;&nbsp;律相协，而八音生。（协，和。）宫、商、角、徵、羽，谓之五声。金、石、匏、<br /><br />&nbsp;&nbsp;&nbsp;&nbsp;革、丝、竹、土、木，谓之八音。声和音谐，是谓五乐。”<br /><br />&nbsp;&nbsp;&nbsp;&nbsp;夫阴阳和则景至，律气应则灰除。是故天子常以冬夏至御前殿，合八能之士，<br /><br />&nbsp;&nbsp;&nbsp;&nbsp;陈八音，听乐均，度晷景，候钟律，权土炭，效阴阳。冬至阳气应，则乐均清，<br /><br />&nbsp;&nbsp;&nbsp;&nbsp;景长极，黄钟通，土炭轻而衡仰。夏至阴气应，则乐均浊，景短极，蕤宾通，土<br /><br />&nbsp;&nbsp;&nbsp;&nbsp;炭重而衡低。进退于先后五日之中，八能各以候状闻。太史令封上。效则和，否<br /><br />&nbsp;&nbsp;&nbsp;&nbsp;则占。候气之法，为室三重，户闭，涂衅周密，布缇幔。室中以木为案，每律各<br /><br />&nbsp;&nbsp;&nbsp;&nbsp;一，内庳外高，从其方位，加律其上。以葭莩灰布其内端，案历而候之。气至者<br /><br />&nbsp;&nbsp;&nbsp;&nbsp;灰动，其为气动者其灰散，人及风所动者，其灰聚。殿中候，用玉律十二。唯二<br /><br />&nbsp;&nbsp;&nbsp;&nbsp;至乃候灵台，用竹律六十。取弘农宜阳县金门山竹为管，河内葭莩为灰。<br /><br />&nbsp;&nbsp;&nbsp;&nbsp;三代陵迟，音律失度。汉兴，北平侯张苍始定律历。孝武之世，置协律之官。<br /><br />&nbsp;&nbsp;&nbsp;&nbsp;元帝时，郎中京房知五音六十律之数，受学于小黄令焦延寿。其下生、上生，终<br /><br />&nbsp;&nbsp;&nbsp;&nbsp;于中吕，而十二律毕矣。中吕上生执始，执始下生去灭，终于南事，而六十律毕<br /><br />&nbsp;&nbsp;&nbsp;&nbsp;矣。夫十二律之变至于六十，犹八卦之变至于六十四也。宓羲作《易》，纪阳气<br /><br />&nbsp;&nbsp;&nbsp;&nbsp;之初，以为律法。建日冬至之声，以黄钟为宫，太蔟为商，姑洗为角，林钟为徵，<br /><br />&nbsp;&nbsp;&nbsp;&nbsp;南吕为羽，应钟为变宫，蕤宾为变徵。此声气之元，五音之正也。故各统一日。<br /><br />&nbsp;&nbsp;&nbsp;&nbsp;其余以次运行，当日者各自为宫，而商角徵羽以类从焉。《礼运篇》曰：“五声、<br /><br />&nbsp;&nbsp;&nbsp;&nbsp;六律、十二管还相为宫。”此之谓也。以六十律分一期之日，黄钟自冬至始，及<br /><br />&nbsp;&nbsp;&nbsp;&nbsp;冬至而复，阴阳寒暖风雨之占于是生焉。房又曰：“竹声不可以度调，故作准以<br /><br />&nbsp;&nbsp;&nbsp;&nbsp;定数。准之状如瑟，长丈而十三弦，隐间九尺，以应黄钟之律九寸；中央一弦，<br /><br />&nbsp;&nbsp;&nbsp;&nbsp;下有画分寸，以为六十律清浊之节。”房言律详，其术施行于史官，候部用之。<br /><br />&nbsp;&nbsp;&nbsp;&nbsp;《续汉志》具载其律准度数。<br /><br />&nbsp;&nbsp;&nbsp;&nbsp;汉章帝元和元年，待诏候钟律殷肜上言：“官无晓六十律以准调音者，故待<br /><br />&nbsp;&nbsp;&nbsp;&nbsp;诏严嵩具以准法教子男宣，愿召宣补学官，主调乐器。”诏曰：“嵩子学审晓律，<br /><br />&nbsp;&nbsp;&nbsp;&nbsp;别其族，协其声者，审试。不得依托父学，以聋为聪。声微妙，独非莫知，独是<br /><br />&nbsp;&nbsp;&nbsp;&nbsp;莫晓，以律错吹，能知命十二律不失一，乃为能传嵩学耳。”试宣十二律，其二<br /><br />&nbsp;&nbsp;&nbsp;&nbsp;中，其四不中，其六不知何律，宣遂罢；自此律家莫能为准。灵帝熹平六年，东<br /><br />&nbsp;&nbsp;&nbsp;&nbsp;观召典律者太子舍人张光等问准意，光等不知。归阅旧藏，乃得其器，形制如房<br /><br />&nbsp;&nbsp;&nbsp;&nbsp;书，犹不能定其弦缓急。音不可书以晓人，知之者欲教而无从，心达者体知而无<br /><br />&nbsp;&nbsp;&nbsp;&nbsp;师，故史官能辨清浊者遂绝。其可以相传者，唯候气而已。<br /><br />&nbsp;&nbsp;&nbsp;&nbsp;（表略）<br /><br />&nbsp;&nbsp;&nbsp;&nbsp;论曰：律吕相生，皆三分而损益之。先儒推十二律，从子至亥，每三之，凡<br /><br />&nbsp;&nbsp;&nbsp;&nbsp;十七万七千一百四十七，而三约之，是为上生。故《汉志》云：三分损一，下生<br /><br />&nbsp;&nbsp;&nbsp;&nbsp;林钟，三分益一，上生太蔟。无射既上生中吕，则中吕又当上生黄钟，然后五声、<br /><br />&nbsp;&nbsp;&nbsp;&nbsp;六律、十二管还相为宫。今上生不及黄钟实二千三百八十四，九约实一千九百六<br /><br />&nbsp;&nbsp;&nbsp;&nbsp;十八为一分，此则不周九分寸之律一分有奇，岂得还为宫乎？凡三分益一为上生，<br /><br />&nbsp;&nbsp;&nbsp;&nbsp;三分损一为下生，此其大略，犹周天斗分四分之一耳。京房不思此意，比十二律<br /><br />&nbsp;&nbsp;&nbsp;&nbsp;微有所增，方引而伸之，中吕上生执始，执始下生去灭，至于南事，为六十律，<br /><br />&nbsp;&nbsp;&nbsp;&nbsp;竟复不合，弥益其疏。班氏所志，未能通律吕本源，徒训角为触，徵为祉，阳气<br /><br />&nbsp;&nbsp;&nbsp;&nbsp;施种于黄钟，如斯之属，空烦其文，而为辞费。又推九六，欲符刘歆三统之数，<br /><br />&nbsp;&nbsp;&nbsp;&nbsp;假托非类，以饰其说，皆孟坚之妄矣。<br /><br />&nbsp;&nbsp;&nbsp;&nbsp;蔡邕从朔方上书，云《前汉志》但载十律，不及六十。六律尺寸相生，司马<br /><br />&nbsp;&nbsp;&nbsp;&nbsp;彪皆已志之。汉末，亡失雅乐。黄初中，铸工柴玉巧有意思，形器之中，多所造<br /><br />&nbsp;&nbsp;&nbsp;&nbsp;作。协律都尉杜夔令玉铸钟，其声清浊，多不如法。数毁改作，玉甚厌之，谓夔<br /><br />&nbsp;&nbsp;&nbsp;&nbsp;清浊任意。更相诉白于魏王。魏王取玉所铸钟，杂错更试，然后知夔为精，于是<br /><br />&nbsp;&nbsp;&nbsp;&nbsp;罪玉及诸子，皆为养马主。<br /><br />&nbsp;&nbsp;&nbsp;&nbsp;晋泰始十年，中书监荀勖、中书令张华，出御府铜竹律二十五具，部太乐郎<br /><br />&nbsp;&nbsp;&nbsp;&nbsp;刘秀等校试，其三具与杜夔及左延年律法同，其二十二具，视其铭题尺寸，是笛<br /><br />&nbsp;&nbsp;&nbsp;&nbsp;律也。问协律中郎将列和，辞：“昔魏明帝时，令和承受笛声，以作此律，欲使<br /><br />&nbsp;&nbsp;&nbsp;&nbsp;学者别居一坊，歌咏讲习，依此律调。至于都合乐时，但识其尺寸之名，则丝竹<br /><br />&nbsp;&nbsp;&nbsp;&nbsp;歌咏，皆得均合。歌声浊者，用长笛长律；歌声清者，用短笛短律。凡弦歌调张<br /><br />&nbsp;&nbsp;&nbsp;&nbsp;清浊之制，不依笛尺寸名之，则不可知也。”<br /><br />&nbsp;&nbsp;&nbsp;&nbsp;勖等奏：“昔先王之作乐也，以振风荡俗，飨神佐贤，必协律吕之和，以节<br /><br />&nbsp;&nbsp;&nbsp;&nbsp;八音之中。是故郊祀朝宴，用之有制，歌奏分叙，清浊有宜。故曰‘五声十二律，<br /><br />&nbsp;&nbsp;&nbsp;&nbsp;还相为宫。’此经传记籍可得而知者也。如和对辞，笛之长短，无所象则，率意<br /><br />&nbsp;&nbsp;&nbsp;&nbsp;而作，不由曲度。考以正律，皆不相应，吹其声均，多不谐合。又辞：‘先师传<br /><br />&nbsp;&nbsp;&nbsp;&nbsp;笛，别其清浊，直以长短，工人裁制，旧不依律。’是为作笛无法。而知写笛造<br /><br />&nbsp;&nbsp;&nbsp;&nbsp;律，又令琴瑟歌咏，从之为正，非所以稽古先哲，垂宪于后者也。谨条牒诸律，<br /><br />&nbsp;&nbsp;&nbsp;&nbsp;问和意状如左。及依典制，用十二律造笛像十二枚，声均调和，器用便利。讲肄<br /><br />&nbsp;&nbsp;&nbsp;&nbsp;弹击，必合律吕，况乎宴飨万国，奏之庙堂者哉！虽伶、夔旷远，至音难精，犹<br /><br />&nbsp;&nbsp;&nbsp;&nbsp;宜刑古昔，以求厥衷，合于经礼，于制为详。若可施用，请更部笛工，选竹造作，<br /><br />&nbsp;&nbsp;&nbsp;&nbsp;太乐、乐府施行。平议诸杜夔、左延年律可皆留。其御府笛正声下徵各一具，皆<br /><br />&nbsp;&nbsp;&nbsp;&nbsp;铭题作者姓名。其余无所施用，还付御府毁。”奏可。<br /><br />&nbsp;&nbsp;&nbsp;&nbsp;勖又问和：“作笛为可依十二律作十二笛，令一孔依一律，然后乃以为乐不？”<br /><br />&nbsp;&nbsp;&nbsp;&nbsp;和辞：“太乐东厢长笛正声已长四尺二寸，令当复取其下徵之声；于法，声浊者<br /><br />&nbsp;&nbsp;&nbsp;&nbsp;笛当长，计其尺寸，乃五尺有余，和昔日作之，不可吹也。又笛诸孔，虽不校试，<br /><br />&nbsp;&nbsp;&nbsp;&nbsp;意谓不能得一孔辄应一律也。”案太乐，四尺二寸笛正声均应蕤宾，以十二律还<br /><br />&nbsp;&nbsp;&nbsp;&nbsp;相为宫，推法下徵之孔，当应律大吕。大吕笛长二尺六寸有奇，不得长五尺余。<br /><br />&nbsp;&nbsp;&nbsp;&nbsp;令太乐郎刘秀、邓昊等依律作大吕笛以示和。又吹七律，一孔一校，声皆相应。<br /><br />&nbsp;&nbsp;&nbsp;&nbsp;然后令郝生鼓筝，宋同吹笛，以为《杂引》、《相和》诸曲。和乃辞曰：“自和<br /><br />&nbsp;&nbsp;&nbsp;&nbsp;父祖汉世以来，笛家相传，不知此法，而令调均与律相应，实非所及也。”郝生、<br /><br />&nbsp;&nbsp;&nbsp;&nbsp;鲁基、种整、朱夏，皆与和同。<br /><br />&nbsp;&nbsp;&nbsp;&nbsp;又问和：“笛有六孔，及其体中之空为七。和为能尽名其宫商角徵不？孔调<br /><br />&nbsp;&nbsp;&nbsp;&nbsp;与不调，以何检知？”和辞：“先师相传，吹笛但以作曲相语，为某曲当举某指，<br /><br />&nbsp;&nbsp;&nbsp;&nbsp;初不知七孔尽应何声也。若当作笛，其仰尚方笛工，依案旧像讫，但吹取鸣者，<br /><br />&nbsp;&nbsp;&nbsp;&nbsp;初不复校其诸孔调与不调也。”案《周礼》调乐金石，有一定之声，是故造钟磬<br /><br />&nbsp;&nbsp;&nbsp;&nbsp;者，先依律调之，然后施于厢悬。作乐之时，诸音皆受钟磬之均，即为悉应律也。<br /><br />&nbsp;&nbsp;&nbsp;&nbsp;至于飨宴殿堂之上，无厢悬钟磬，以笛有一定调，故诸弦歌皆从笛为正。是为笛<br /><br />&nbsp;&nbsp;&nbsp;&nbsp;犹钟磬，宜必合于律吕。如和所对，直以意造，率短一寸，七孔声均，不知其皆<br /><br />&nbsp;&nbsp;&nbsp;&nbsp;应何律？调与不调，无以检正。唯取竹之鸣者，为无法制。辄令部郎刘秀、邓昊、<br /><br />&nbsp;&nbsp;&nbsp;&nbsp;魏邵等与笛工参共作笛。工人造其形，律者定其声，然后器象有制，音均和协。<br /><br />&nbsp;&nbsp;&nbsp;&nbsp;又问和：“若不知律吕之义，作乐音均高下清浊之调，当以何名之？”和辞：<br /><br />&nbsp;&nbsp;&nbsp;&nbsp;“每合乐时，随歌者声之清浊，用笛有长短。假令声浊者用三尺二笛，因名曰此<br /><br />&nbsp;&nbsp;&nbsp;&nbsp;三尺二调也。声清者用二尺九笛，因名曰此二尺九调也。汉、魏相传，施行皆然。”<br /><br />&nbsp;&nbsp;&nbsp;&nbsp;案《周礼》奏六乐，乃奏黄钟；歌大吕，乃奏太蔟，歌应钟，皆以律吕之义，纪<br /><br />&nbsp;&nbsp;&nbsp;&nbsp;歌奏清浊。而和所称以二尺三尺为名，虽汉、魏用之，俗而不典。部郎刘秀、邓<br /><br />&nbsp;&nbsp;&nbsp;&nbsp;昊等以律作笛，三尺二寸者，应无射之律，若宜用长笛，执乐者曰：“请奏无射。”<br /><br />&nbsp;&nbsp;&nbsp;&nbsp;《周语》曰：“无射所以宣布哲人之令德，示民轨仪也。”二尺八寸四分四厘应<br /><br />&nbsp;&nbsp;&nbsp;&nbsp;黄钟之律，若宜用短笛，执乐者曰：“请奏黄钟。”《周语》曰：“黄钟所以宣<br /><br />&nbsp;&nbsp;&nbsp;&nbsp;养六气九德也。”是则歌奏之义，当合经礼，考之古典，于制为雅。<br /><br />&nbsp;&nbsp;&nbsp;&nbsp;《书》曰：“予欲闻六律五声八音，在治忽始。”《周礼》载六律六同。<br /><br />&nbsp;&nbsp;&nbsp;&nbsp;《礼记》又曰：“五声十二律，还相为宫。”刘歆、班固纂《律历志》，亦纪十<br /><br />&nbsp;&nbsp;&nbsp;&nbsp;二律。唯京房始创六十律，至章帝时，其法已亡；蔡邕虽追古作，其言亦曰：<br /><br />&nbsp;&nbsp;&nbsp;&nbsp;“今无能为者。”依案古典及今音家所用六十律者，无施于乐。谨依典记，以五<br /><br />&nbsp;&nbsp;&nbsp;&nbsp;声十二律还相为宫之法，制十二笛象，记注图侧，如别。省图，不如视笛之了，<br /><br />&nbsp;&nbsp;&nbsp;&nbsp;故复重作蕤宾伏孔笛。其制云：<br /><br />&nbsp;&nbsp;&nbsp;&nbsp;黄钟之笛，正声应黄钟，下徵应林钟，长二尺八寸四分四厘有奇。（《周语》<br /><br />&nbsp;&nbsp;&nbsp;&nbsp;曰：“黄钟所以宣养六气九德也。”主声调法，以黄钟为宫，则姑洗为角。翕笛<br /><br />&nbsp;&nbsp;&nbsp;&nbsp;之声应姑洗，故以四角之长为黄钟之笛也。其宫声正而不倍。故曰正声。）正声<br /><br />&nbsp;&nbsp;&nbsp;&nbsp;调法，黄钟为宫，（第一孔。）应钟为变宫，（第二孔。）南吕为羽，（第三孔。）<br /><br />&nbsp;&nbsp;&nbsp;&nbsp;林钟为徵，（第四孔。）蕤宾为变徵，（第五附孔。）姑洗为角，（笛体中声。）<br /><br />&nbsp;&nbsp;&nbsp;&nbsp;太蔟为商。（笛后出孔也。商声浊于角，当在角下，而角声以在体中，故上其商<br /><br />&nbsp;&nbsp;&nbsp;&nbsp;孔，令在宫上，清于宫也。然则宫商正也，余声皆倍也。是故从宫以下，孔转下<br /><br />&nbsp;&nbsp;&nbsp;&nbsp;转浊也。此章说笛孔上下次第之名也。下章说律吕相生，笛之制也。）正声调法，<br /><br />&nbsp;&nbsp;&nbsp;&nbsp;黄钟为宫，（作黄钟之笛，将求宫孔，以姑洗及黄钟律从笛首下度之，尽二律之<br /><br />&nbsp;&nbsp;&nbsp;&nbsp;长而为孔，则得宫声也。）宫生徵，黄钟生林钟也。（以林钟之律从宫孔下度之，<br /><br />&nbsp;&nbsp;&nbsp;&nbsp;尽律作孔，则得徵声也。）徵生商，林钟生太蔟也。（以太蔟律从徵孔上度之，<br /><br />&nbsp;&nbsp;&nbsp;&nbsp;尽律以为孔，则得商声也。）商生羽，太蔟生南吕也。（以南吕律度从角孔下度<br /><br />&nbsp;&nbsp;&nbsp;&nbsp;之，尽律为孔，则得羽声也。）羽生角，南吕生姑洗也。（以姑洗律从羽孔上行<br /><br />&nbsp;&nbsp;&nbsp;&nbsp;度之，尽律而为孔，则得角声也。然则出于商孔之上，吹笛者左手所不及也。从<br /><br />&nbsp;&nbsp;&nbsp;&nbsp;羽孔下行度之，尽律而为孔，亦得角声，出于附商孔之下，则吹者右手所不逮也，<br /><br />&nbsp;&nbsp;&nbsp;&nbsp;故不作角孔。推而下之，复倍其均，是以角声在笛体中，古之制也。音家旧法，<br /><br />&nbsp;&nbsp;&nbsp;&nbsp;虽一部再倍，但令均同。适足为唱和之声，无害于曲均故也。《周语》曰：匏竹<br /><br />&nbsp;&nbsp;&nbsp;&nbsp;利制，议宜，谓便于事用从宜者也。）角生变宫，姑洗生应钟也。（上句所谓当<br /><br />&nbsp;&nbsp;&nbsp;&nbsp;为角孔而出商下者，墨点识之，以应律也。从此点下行度之，为孔则得变宫之声<br /><br />&nbsp;&nbsp;&nbsp;&nbsp;也。）变宫生变徵，应钟生蕤宾也。（以蕤宾律从变宫下度之，尽律为孔，则得<br /><br />&nbsp;&nbsp;&nbsp;&nbsp;变徵之声。十二笛之制，各以其宫为主。相生之法，或倍或半，其便事用，例皆<br /><br />&nbsp;&nbsp;&nbsp;&nbsp;一者也。）下徵调法，林钟为宫，（第四孔也。本正声黄钟之徵。徵清当在宫上，<br /><br />&nbsp;&nbsp;&nbsp;&nbsp;用笛之宜，倍令浊下，故曰下徵。下徵更为宫者，记所谓“五声十二律还相为宫”<br /><br />&nbsp;&nbsp;&nbsp;&nbsp;者。然则正声调清，下徵调浊也。）南吕为商，（第三孔也。本正声黄钟之羽，<br /><br />&nbsp;&nbsp;&nbsp;&nbsp;今为下徵之商。）应钟为角，（第二孔也。本正声黄钟之变宫，今为下徵之角也。）<br /><br />&nbsp;&nbsp;&nbsp;&nbsp;黄钟为变徵，（下徵之调，林钟为宫，大吕当变徵。而黄钟笛本无大吕之声，故<br /><br />&nbsp;&nbsp;&nbsp;&nbsp;假用黄钟以为变徵也。假用之法：当变徵之声，则俱发黄钟及太蔟、应钟三孔。<br /><br />&nbsp;&nbsp;&nbsp;&nbsp;黄钟应浊而太蔟清，大吕律在二律之间，俱发三孔而微}<石^>之，则得大吕变徵<br /><br />&nbsp;&nbsp;&nbsp;&nbsp;之声矣。诸笛下徵调求变徵之法，皆如此。太蔟为徵，（笛后出孔，本正声之商，<br /><br />&nbsp;&nbsp;&nbsp;&nbsp;今为下徵之徵。）姑洗为羽，（笛体中翕声也。本正声之角，今为下徵之羽也。）<br /><br />&nbsp;&nbsp;&nbsp;&nbsp;蕤宾为变宫，（附孔是也。本正声之变徵也，今为下徵之变宫也。然则正声之调，<br /><br />&nbsp;&nbsp;&nbsp;&nbsp;孔转下转浊；下徵之调，孔转上转清也。）清角之调：以姑洗为宫，（即是笛体<br /><br />&nbsp;&nbsp;&nbsp;&nbsp;中翕声也，于正声为角，于下徵为羽。清角之调，乃以为宫，而哨吹令清，故曰<br /><br />&nbsp;&nbsp;&nbsp;&nbsp;清角。唯得为宛诗谣俗之曲，不合雅乐也。）蕤宾为商，（正也。）林钟为角，<br /><br />&nbsp;&nbsp;&nbsp;&nbsp;（非正也。）南吕为变徵，（非正也。）应钟为徵，（正也。）黄钟为羽，（非<br /><br />&nbsp;&nbsp;&nbsp;&nbsp;正也。）太蔟为变宫。（非正也。清角之调，唯宫商及徵，与律相应，余四声非<br /><br />&nbsp;&nbsp;&nbsp;&nbsp;正者皆浊，一律哨吹令清，假而用之，其例一也。）<br /><br />&nbsp;&nbsp;&nbsp;&nbsp;凡笛体用角律，其长者八之，（蕤宾、林钟也。）短者四之，（其余十笛，<br /><br />&nbsp;&nbsp;&nbsp;&nbsp;皆四角也。）空中实容，长者十六，（短笛竹宜受八律之黍也。若长短大小不合<br /><br />&nbsp;&nbsp;&nbsp;&nbsp;于此，或器用不便声均法度之齐等也。然笛竹率上大下小，不能均齐，必不得已，<br /><br />&nbsp;&nbsp;&nbsp;&nbsp;取其声均合。）三宫（一曰正声，二曰下徵，三曰清角。）二十一变也。（宫有<br /><br />&nbsp;&nbsp;&nbsp;&nbsp;七声，错综用之，故二十一变也。诸笛例皆一也。）伏孔四，所以便事用也。<br /><br />&nbsp;&nbsp;&nbsp;&nbsp;（一曰正角，出于商上者也。二曰倍角，近笛下者也。三曰变宫，近于宫孔，倍<br /><br />&nbsp;&nbsp;&nbsp;&nbsp;令下者也。四曰变徵，远于徵孔，倍令高者也，或倍或半，或四分一，取则于琴<br /><br />&nbsp;&nbsp;&nbsp;&nbsp;徵也。四者皆不作其孔而取其度，以应进退上下之法，所以协声均，便事用也。<br /><br />&nbsp;&nbsp;&nbsp;&nbsp;其本孔隐而不见，故曰伏孔。）<br /><br />&nbsp;&nbsp;&nbsp;&nbsp;大吕之笛：正声应大吕，下徵应夷则，长二尺六寸六分三厘有奇。（《周语》<br /><br />&nbsp;&nbsp;&nbsp;&nbsp;曰：“元间大吕，助宣物也。”）<br /><br />&nbsp;&nbsp;&nbsp;&nbsp;太蔟之笛：正声应太蔟，下徵应南吕，长二尺五寸三分一厘有奇。（《周语》<br /><br />&nbsp;&nbsp;&nbsp;&nbsp;曰：“太蔟所以金奏，赞阳出滞也。”）<br /><br />&nbsp;&nbsp;&nbsp;&nbsp;夹钟之笛：正声应夹钟，下徵应无射，长二尺四寸。（《周语》曰：“二间<br /><br />&nbsp;&nbsp;&nbsp;&nbsp;夹钟，出四隙之细也。”）<br /><br />&nbsp;&nbsp;&nbsp;&nbsp;姑洗之笛：正声应姑洗，下徵应应钟，长二尺二寸三分三厘有奇。（《周语》<br /><br />&nbsp;&nbsp;&nbsp;&nbsp;曰：“三间中吕，宣中气也。”）<br /><br />&nbsp;&nbsp;&nbsp;&nbsp;蕤宾之笛，正声应蕤宾，下徵应大吕，长三尺九寸九分五厘有奇。（《周语》<br /><br />&nbsp;&nbsp;&nbsp;&nbsp;曰：“蕤宾所以安静神人，献酬交酢。”变宫近孔，故倍半令下，便于用也。林<br /><br />&nbsp;&nbsp;&nbsp;&nbsp;钟亦如之。）<br /><br />&nbsp;&nbsp;&nbsp;&nbsp;林钟之笛：正声应林钟，下徵应太蔟，长三尺七寸九分二厘有奇。（《周语》<br /><br />&nbsp;&nbsp;&nbsp;&nbsp;曰：“四间林钟，和展百事，俾莫不任肃纯恪。”）<br /><br />&nbsp;&nbsp;&nbsp;&nbsp;夷则之笛：正声应夷则，下徵应夹钟，长三尺六寸。（《周语》曰：“夷则<br /><br />&nbsp;&nbsp;&nbsp;&nbsp;所以咏歌九州，平民无贰也。”变宫之法，亦如蕤宾，体用四角，故四分益一也。）<br /><br />&nbsp;&nbsp;&nbsp;&nbsp;南吕之笛，正声应南吕，下徵应姑洗，长三尺三寸七分。（《周语》曰：<br /><br />&nbsp;&nbsp;&nbsp;&nbsp;“五间南吕，赞阳秀也。”）<br /><br />&nbsp;&nbsp;&nbsp;&nbsp;无射之笛：正声应无射，下徵应中吕，长三尺二寸。（《周语》曰：“无射<br /><br />&nbsp;&nbsp;&nbsp;&nbsp;所以宣布哲人之令德，示民轨仪也。”）<br /><br />&nbsp;&nbsp;&nbsp;&nbsp;应钟之笛：正声应应钟，下徵应蕤宾，长五尺九寸九分六厘有奇。（《周语》<br /><br />&nbsp;&nbsp;&nbsp;&nbsp;曰：“六间应钟，均利器用，俾应复也。”）<br /><br />&nbsp;&nbsp;&nbsp;&nbsp;勖又以魏杜夔所制律吕，检校太乐、总章、鼓吹八音，与律乖错。始知后汉<br /><br />&nbsp;&nbsp;&nbsp;&nbsp;至魏，尺度渐长于古四分有余。夔依为律吕，故致失韵。乃部佐著作郎刘恭依<br /><br />&nbsp;&nbsp;&nbsp;&nbsp;《周礼》更积黍起度，以铸新律。既成，募求古器，得周时玉律，比之不差毫厘。<br /><br />&nbsp;&nbsp;&nbsp;&nbsp;又汉世故钟，以律命之，不叩而自应。初，勖行道，逢赵郡商人县铎于牛，其声<br /><br />&nbsp;&nbsp;&nbsp;&nbsp;甚韵。至是搜得此铎，以调律吕焉。<br /><br />&nbsp;&nbsp;&nbsp;&nbsp;晋武帝以勖律与周、汉器合，乃施用之。散骑侍郎阮咸讥其声高，非兴国之<br /><br />&nbsp;&nbsp;&nbsp;&nbsp;音。咸亡后，掘地得古铜尺，果长勖尺四分，时人咸服其妙。元康中，裴Q以为<br /><br />&nbsp;&nbsp;&nbsp;&nbsp;医方民命之急，而称两不与古同，为害特重，宜因此改治权衡。不见省。<br /><br />&nbsp;&nbsp;&nbsp;&nbsp;黄钟箱笛，晋时三尺八寸。元嘉九年，太乐令钟宗之减为三尺七寸。十四年，<br /><br />&nbsp;&nbsp;&nbsp;&nbsp;治书令吏奚纵又减五分，为三尺六寸五分。（列和云：“东箱长笛四尺二寸也。”）<br /><br />&nbsp;&nbsp;&nbsp;&nbsp;太蔟箱笛，晋时三尺七寸，宗之减为三尺三寸七分，纵又减一寸一分，为三尺二<br /><br />&nbsp;&nbsp;&nbsp;&nbsp;寸六分。姑洗箱笛，晋时三尺五寸，宗之减为二尺九寸七分，纵又减五分，为二<br /><br />&nbsp;&nbsp;&nbsp;&nbsp;尺九寸二分。蕤宾箱笛，晋时二尺九寸，宗之减为二尺六寸，纵又减二分，为二<br /><br />&nbsp;&nbsp;&nbsp;&nbsp;尺五寸八分。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882310);">加入书签</a><a
                        href="882295.html">上一页</a>&larr;<a href="index.html">返回列表</a>&rarr;<a
                            href="882337.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882295.html"; var next_page = "882337.html"; var index_page = "index.html"; var sortid = "9"; var article_id = "13928"; var chapter_id = "882310"; var articlename = "宋书"; var chaptername = " 卷十一 志第一"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>