<!DOCTYPE html>
<html>
<head>
<meta charset="gbk" />
<title>宋书- 卷二十九 志第十九-在线阅读-哈西文学网</title>
<meta name="keywords" content="沈约，宋书， 卷二十九 志第十九全文， 卷二十九 志第十九在线阅读 哈西文学网" />
<meta name="description" content="哈西文学网提供沈约的宋书  卷二十九 志第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882717.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882717.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十九 志第十九</h1>
            <div class="link xb">
                <a href="882701.html">上一页</a>&larr;<a href="index.html">返回列表</a>&rarr;<a
                    href="882741.html">下一页</a></div>			
            <div id="BookText">&nbsp;&nbsp;&nbsp;&nbsp;◎符瑞下<br /><br />&nbsp;&nbsp;&nbsp;&nbsp;嘉禾，五谷之长，王者德盛，则二苗共秀。于周德，三苗共穗；于商德，同<br /><br />&nbsp;&nbsp;&nbsp;&nbsp;本异u；于夏德，异本同秀。<br /><br />&nbsp;&nbsp;&nbsp;&nbsp;汉宣帝元康四年，嘉谷玄稷，降于郡国。<br /><br />&nbsp;&nbsp;&nbsp;&nbsp;汉章帝元和中，嘉禾生郡国。<br /><br />&nbsp;&nbsp;&nbsp;&nbsp;汉安帝延光二年六月，嘉禾生九真，百五十六本，七百六十八穗。<br /><br />&nbsp;&nbsp;&nbsp;&nbsp;汉桓帝建和二年四月，嘉禾生大司农帑。汉桓帝永康元年八月，嘉禾生魏郡。<br /><br />&nbsp;&nbsp;&nbsp;&nbsp;魏文帝黄初元年，郡国三言嘉禾生。<br /><br />&nbsp;&nbsp;&nbsp;&nbsp;吴孙权黄龙三年十月，会稽南始平言嘉禾生。孙权赤乌七年秋，宛陵言嘉禾<br /><br />&nbsp;&nbsp;&nbsp;&nbsp;生。<br /><br />&nbsp;&nbsp;&nbsp;&nbsp;晋武帝泰始八年十月，泸水胡王彭护献嘉禾。晋武帝太康四年十二月，嘉禾<br /><br />&nbsp;&nbsp;&nbsp;&nbsp;生扶风雍。太康五年七月，嘉禾生豫章南昌。太康八年闰三月，嘉禾生东夷校尉<br /><br />&nbsp;&nbsp;&nbsp;&nbsp;园。太康八年九月，嘉禾生东莱掖。<br /><br />&nbsp;&nbsp;&nbsp;&nbsp;晋愍帝建兴元年八月癸亥，嘉禾生襄平县，一茎七穗。建兴二年六月，嘉禾<br /><br />&nbsp;&nbsp;&nbsp;&nbsp;生平州治，三实同蒂。建兴三年七月，嘉禾生襄平县，异体同蒂。<br /><br />&nbsp;&nbsp;&nbsp;&nbsp;宋文帝元嘉二年十月，嘉禾生颍川阳翟，太守垣苗以闻。元嘉九年三月，嘉<br /><br />&nbsp;&nbsp;&nbsp;&nbsp;禾生义阳，豫州刺史长沙王义欣以献。元嘉十年八月，嘉禾生汝南苞信，豫州刺<br /><br />&nbsp;&nbsp;&nbsp;&nbsp;史长沙王义欣以献。元嘉十一年八月，嘉禾一茎九穗生北汝阴，太守王玄谟以献。<br /><br />&nbsp;&nbsp;&nbsp;&nbsp;元嘉二十年六月，嘉禾一茎九穗生上庸新安，梁州刺史刘道以献。元嘉二十一年，<br /><br />&nbsp;&nbsp;&nbsp;&nbsp;嘉禾生新野邓县，雍州刺史萧思话以献。元嘉二十二年六月，嘉禾生籍田，一茎<br /><br />&nbsp;&nbsp;&nbsp;&nbsp;九穗。元嘉二十二年七月癸酉，嘉禾生平虏陵，徐州刺史臧质以献。元嘉二十二<br /><br />&nbsp;&nbsp;&nbsp;&nbsp;年九月，嘉禾生太尉府田，太尉江夏王义恭以闻。元嘉二十二年九月，嘉禾生扬<br /><br />&nbsp;&nbsp;&nbsp;&nbsp;州东耕田，刺史始兴王浚以闻。元嘉二十二年，嘉禾生华林园，百六十穗，园丞<br /><br />&nbsp;&nbsp;&nbsp;&nbsp;陈袭祖以闻。元嘉二十二年，嘉禾生颍川阳白，豫州刺史赵伯符以献。元嘉二十<br /><br />&nbsp;&nbsp;&nbsp;&nbsp;三年七月乙丑，嘉禾旅生藉田，藉田令褚熙伯以闻。元嘉二十三年七月庚午，嘉<br /><br />&nbsp;&nbsp;&nbsp;&nbsp;禾生丹阳椒唐里，扬州刺史始兴王浚以闻。元嘉二十三年七月庚辰，嘉禾生醴湖<br /><br />&nbsp;&nbsp;&nbsp;&nbsp;屯，屯主王世宗以闻。元嘉二十三年八月己酉，嘉禾生华林园，园丞陈袭祖以闻。<br /><br />&nbsp;&nbsp;&nbsp;&nbsp;元嘉二十三年九月庚申，嘉禾生沛郡萧，征北大将军衡阳王义季以闻。元嘉二十<br /><br />&nbsp;&nbsp;&nbsp;&nbsp;三年，嘉禾生江夏汝南，荆州刺史南谯王义宣以闻。<br /><br />&nbsp;&nbsp;&nbsp;&nbsp;元嘉二十四年七月乙卯，嘉禾旅生华林园及景阳山，园丞梅道念以闻。太尉<br /><br />&nbsp;&nbsp;&nbsp;&nbsp;江夏王义恭上表曰：<br /><br />&nbsp;&nbsp;&nbsp;&nbsp;臣闻居高听卑，上帝之功；天且弗违，圣王之德。故能影响二仪，甄陶万有。<br /><br />&nbsp;&nbsp;&nbsp;&nbsp;鉴观今古，采验图纬，未有道阙化亏，而祯物著明者也。自皇运受终，辰曜交和，<br /><br />&nbsp;&nbsp;&nbsp;&nbsp;是以卉木表灵，山渊效宝。伏惟陛下体《乾》统极，休符袭逮。若乃凤仪西郊，<br /><br />&nbsp;&nbsp;&nbsp;&nbsp;龙见东邑，海酋献改缁之羽，河祗开俟清之源。三代象德，不能过也。有幽必阐，<br /><br />&nbsp;&nbsp;&nbsp;&nbsp;无远弗届，重译岁至，休瑞月臻。前者躬藉南亩，嘉谷仍植，神明之应，在斯尤<br /><br />&nbsp;&nbsp;&nbsp;&nbsp;盛。四海既穆，五民乐业，思述汾阳，经始灵囿。兰林甫树，嘉露频流，板筑初<br /><br />&nbsp;&nbsp;&nbsp;&nbsp;就，祥穗如积。太平之符，于是乎在。臣以寡立，承乏槐铉，沐浴芳津，预睹冥<br /><br />&nbsp;&nbsp;&nbsp;&nbsp;庆，不胜\舞之情。谨上《嘉禾甘露颂》一篇，不足称扬美烈，追用悚汗。其颂<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;二象攸分，三灵乐主。齐应合从，在今犹古。天道谁亲，唯仁斯辅。皇功帝<br /><br />&nbsp;&nbsp;&nbsp;&nbsp;绩，理冠区宇。四民均极，我后体兹。惟机惟神，敬昭文思。九族既睦，万邦允<br /><br />&nbsp;&nbsp;&nbsp;&nbsp;厘。德以位叙，道致雍熙。于穆不已，显允东储。生知夙睿，岳茂渊虚。因心则<br /><br />&nbsp;&nbsp;&nbsp;&nbsp;哲，令问弘敷。继徽下武，俪景辰居。轩制合宫，汉兴未央。矧伊圣朝，九有已<br /><br />&nbsp;&nbsp;&nbsp;&nbsp;康。率由旧典，思烛前王。乃造陵霄，遂作景阳。有蔼景阳，天渊之濉Ｇ迨钏<br /><br />&nbsp;&nbsp;&nbsp;&nbsp;立，云堂特起。植类斯育，动类斯止。极望江波，遍对岳峙。化德惟达，休瑞惟<br /><br />&nbsp;&nbsp;&nbsp;&nbsp;懋。诞降嘉种，呈祥初构。甘露春凝，祯u秋秀。于今匪烈，嗣岁仍富。昔在放<br /><br />&nbsp;&nbsp;&nbsp;&nbsp;勋，历荚数朝。降及重华，倚扇清庖。铄矣皇庆，比物竞昭。伦彼典策，被此风<br /><br />&nbsp;&nbsp;&nbsp;&nbsp;谣。资臣六蔽，任兼两司。既恧仲衮，又惭郑缁。岂忘衡泌，乐道明时。敢述休<br /><br />&nbsp;&nbsp;&nbsp;&nbsp;祉，愧阙令辞。<br /><br />&nbsp;&nbsp;&nbsp;&nbsp;中领军吉阳县侯沈演之奏上《嘉禾颂》曰：<br /><br />&nbsp;&nbsp;&nbsp;&nbsp;“焕炳祯图，昭晰瑞典。运倾方矗时亨始显。绨状既章，鸟文斯辨。于皇<br /><br />&nbsp;&nbsp;&nbsp;&nbsp;圣辟，承物纪远。明两辰丽，昌辉天衍。（其一）<br /><br />&nbsp;&nbsp;&nbsp;&nbsp;理妙位崇，事神业盛。渊渥德泽，虚寂道政。协化安心，调乐移性。玉衡从<br /><br />&nbsp;&nbsp;&nbsp;&nbsp;体，瑶光得正。巨星垂采，景云立庆。（其二）<br /><br />&nbsp;&nbsp;&nbsp;&nbsp;极仁所被，罔幽不攘。至和所感，靡况弗彰。鸳出丹穴，鹦起西湘。白鹿逾<br /><br />&nbsp;&nbsp;&nbsp;&nbsp;海，素鸟越江。结响穹阴，仪形钟阳。（其三）<br /><br />&nbsp;&nbsp;&nbsp;&nbsp;治人奉天，乃勤乃格。黛耒m载，高廪已积。嘉禾重c，甘露流液。擢秀<br /><br />&nbsp;&nbsp;&nbsp;&nbsp;辰畦，扬颖角泽。离u合豪，荣区荫斥。（其四）<br /><br />&nbsp;&nbsp;&nbsp;&nbsp;盈箱征殷，贯桑表周。今我大宋，灵贶绸缪。帝终智，绎思勿休。躬荐宗<br /><br />&nbsp;&nbsp;&nbsp;&nbsp;庙，温恭率由。降福以诚，孝享虔羞。（其五）<br /><br />&nbsp;&nbsp;&nbsp;&nbsp;颁趾推功，登徽睿诏。恩覃隐显，赏延荒徼。河呛Ｒ模山华岳耀。憬琛<br /><br />&nbsp;&nbsp;&nbsp;&nbsp;戈幔兼泽委效。日表地外，改服请教。（其六）<br /><br />&nbsp;&nbsp;&nbsp;&nbsp;茂对盛时，绥万屡丰。厌厌归素，秩秩大同。上藏诸用，下知所从。仰式王<br /><br />&nbsp;&nbsp;&nbsp;&nbsp;度，俯歌《南风》。鸿名称首，永保无穷。（其七）。”<br /><br />&nbsp;&nbsp;&nbsp;&nbsp;元嘉二十四年八月乙巳，嘉禾生鱼城内晋陵，南徐州刺史广陵王诞以闻。元<br /><br />&nbsp;&nbsp;&nbsp;&nbsp;嘉二十五年六月壬寅，嘉禾旅生华林园，十株七百穗，园丞梅道念以闻。元嘉二<br /><br />&nbsp;&nbsp;&nbsp;&nbsp;十五年六月壬子，嘉禾生藉田，藉田令褚熙伯以献。元嘉二十五年七月壬辰，嘉<br /><br />&nbsp;&nbsp;&nbsp;&nbsp;禾生北海，青、冀二州刺史杜坦以献。元嘉二十五年八月丙午，嘉禾生太尉江夏<br /><br />&nbsp;&nbsp;&nbsp;&nbsp;王义恭果园，江夏国典书令陈颖以闻。元嘉二十五年八月壬子，嘉禾生建康化义<br /><br />&nbsp;&nbsp;&nbsp;&nbsp;里，令丘珍孙以献。元嘉二十五年八月癸丑，嘉禾生华林园，园丞梅道念以献。<br /><br />&nbsp;&nbsp;&nbsp;&nbsp;元嘉二十五年十一月，嘉禾生巴东，荆州刺史南谯王义宣以闻。元嘉二十六年五<br /><br />&nbsp;&nbsp;&nbsp;&nbsp;月癸酉，嘉禾生建康禁中里，扬州刺史始兴王浚以献。元嘉二十六年六月甲寅，<br /><br />&nbsp;&nbsp;&nbsp;&nbsp;嘉禾生藉田，藉田令褚熙伯以献。元嘉二十六年七月，嘉禾生巴东朐<月忍>，荆州<br /><br />&nbsp;&nbsp;&nbsp;&nbsp;刺史南谯王义宣以献。元嘉二十七年十月己丑，嘉禾生北海，青州刺史杜坦以闻。<br /><br />&nbsp;&nbsp;&nbsp;&nbsp;元嘉二十八年七月戊戌，嘉禾生广陵邵伯埭，兖州刺史江夏王义恭以闻。<br /><br />&nbsp;&nbsp;&nbsp;&nbsp;孝武帝孝建二年六月癸巳，嘉禾二株生江夏王义恭东田。孝建二年九月己丑<br /><br />&nbsp;&nbsp;&nbsp;&nbsp;朔，嘉禾异亩同颖生齐郡广饶县。孝建三年七月庚午，嘉禾生吴兴武康。<br /><br />&nbsp;&nbsp;&nbsp;&nbsp;孝武帝大明元年五月戊午，嘉禾一株五茎生清暑殿鸱尾中。大明元年八月甲<br /><br />&nbsp;&nbsp;&nbsp;&nbsp;申，嘉禾生青州，异根同穗。大明三年九月乙亥，嘉禾生北海都昌县，青州刺史<br /><br />&nbsp;&nbsp;&nbsp;&nbsp;颜师伯以闻。大明六年八月辛未，嘉禾生乐陵，青、冀二州刺史刘道隆以闻。<br /><br />&nbsp;&nbsp;&nbsp;&nbsp;明帝泰始二年七月己酉，嘉禾生会稽永兴，太守巴陵王休若以献。<br /><br />&nbsp;&nbsp;&nbsp;&nbsp;汉章帝元和中，嘉麦生郡国。<br /><br />&nbsp;&nbsp;&nbsp;&nbsp;晋武帝太康十年六月，嘉麦生扶风郡，一茎四穗。是岁收三倍。<br /><br />&nbsp;&nbsp;&nbsp;&nbsp;宋文帝元嘉二十三年，醴湖屯生嘉粟，一茎九穗，屯主王世宗以闻。元嘉二<br /><br />&nbsp;&nbsp;&nbsp;&nbsp;十五年六月壬子，嘉黍生藉田，藉田令褚熙伯以献。<br /><br />&nbsp;&nbsp;&nbsp;&nbsp;吴孙权黄龙三年，由拳野稻生，改由拳为禾兴。吴孙亮五凤元年，交址稗草<br /><br />&nbsp;&nbsp;&nbsp;&nbsp;化为稻。<br /><br />&nbsp;&nbsp;&nbsp;&nbsp;宋文帝元嘉二十三年，吴郡嘉兴盐官县野稻自生三十许种，扬州刺史始兴王<br /><br />&nbsp;&nbsp;&nbsp;&nbsp;浚以闻。元嘉二十八年七月癸卯，寻阳柴桑菽粟旅生，弥漫原野，江州刺史建平<br /><br />&nbsp;&nbsp;&nbsp;&nbsp;王宏以闻。<br /><br />&nbsp;&nbsp;&nbsp;&nbsp;汉章帝元和中，嘉瓜生郡国。<br /><br />&nbsp;&nbsp;&nbsp;&nbsp;汉安帝元初三年三月，东平陵有瓜异处共生，八瓜同蒂。<br /><br />&nbsp;&nbsp;&nbsp;&nbsp;汉桓帝建和二年七月，河东有嘉瓜，两体共蒂。<br /><br />&nbsp;&nbsp;&nbsp;&nbsp;晋武帝太康三年六月，嘉瓜异体同蒂，生河南洛阳辅国大将军王浚园。晋武<br /><br />&nbsp;&nbsp;&nbsp;&nbsp;帝太康元年十二月戊子，嘉瓠生宁州，宁州刺史费统以闻。<br /><br />&nbsp;&nbsp;&nbsp;&nbsp;宋文帝元嘉二十五年四月戊辰，嘉瓠生京邑新园，园丞徐道兴以献。<br /><br />&nbsp;&nbsp;&nbsp;&nbsp;孝武帝大明五年五月，嘉瓜生建康蒋陵里，丹阳尹王僧朗以献。<br /><br />&nbsp;&nbsp;&nbsp;&nbsp;明帝太始二年八月戊午，嘉瓜生南豫州，南豫州刺史山阳王休v以献。<br /><br />&nbsp;&nbsp;&nbsp;&nbsp;文帝元嘉七年七月乙酉，建康P檐湖二莲一蒂。元嘉十六年七月壬申，华林<br /><br />&nbsp;&nbsp;&nbsp;&nbsp;池双莲同干。元嘉十年七月己丑，华林天渊池芙蓉异花同蒂。元嘉十九年八月壬<br /><br />&nbsp;&nbsp;&nbsp;&nbsp;子，扬州后池二莲合华，刺史始兴王浚以献。元嘉二十年五月，庐陵郡池芙蓉二<br /><br />&nbsp;&nbsp;&nbsp;&nbsp;花一蒂，太守王渊以闻。元嘉二十年六月壬寅，华林天渊池芙蓉二花一蒂，园丞<br /><br />&nbsp;&nbsp;&nbsp;&nbsp;陈袭祖以闻。元嘉二十年夏，永嘉郡后池芙蓉二花一蒂，太守臧艺以闻。元嘉二<br /><br />&nbsp;&nbsp;&nbsp;&nbsp;十年七月，吴兴郡后池芙蓉二花一蒂，太守孔山士以闻。元嘉二十年，扬州后池<br /><br />&nbsp;&nbsp;&nbsp;&nbsp;芙蓉二花一蒂，刺史始兴王浚以献。元嘉二十一年六月丙午，华林园天渊池二莲<br /><br />&nbsp;&nbsp;&nbsp;&nbsp;同干，园丞陈袭祖以闻。元嘉二十二年四月，乐游苑池二莲同干，苑丞梅道念以<br /><br />&nbsp;&nbsp;&nbsp;&nbsp;闻。元嘉二十二年七月，东宫玄圃园池二莲同干，内监殿守舍人宫勇民以闻。元<br /><br />&nbsp;&nbsp;&nbsp;&nbsp;嘉二十三年六月壬寅，华林天渊池芙蓉二花一蒂，园丞陈袭祖以闻。元嘉二十三<br /><br />&nbsp;&nbsp;&nbsp;&nbsp;年六月辛丑，太子西池二莲共干，池统胡永祖以闻。元嘉二十三年八月己酉，鱼<br /><br />&nbsp;&nbsp;&nbsp;&nbsp;邑三周池二莲同干，园丞徐道兴以闻。<br /><br />&nbsp;&nbsp;&nbsp;&nbsp;孝武帝孝建二年六月庚寅，玄武湖二莲同干。孝武帝大明五年，藉田芙蓉二<br /><br />&nbsp;&nbsp;&nbsp;&nbsp;花同蒂，大司农萧邃以献。<br /><br />&nbsp;&nbsp;&nbsp;&nbsp;明帝太始二年八月丙辰，五城澳池二莲同干，都水使者罗僧愍以献。太始二<br /><br />&nbsp;&nbsp;&nbsp;&nbsp;年八月己未，豫州刺史山阳王休v献莲，二花一蒂。太始五年六月甲子，嘉莲生<br /><br />&nbsp;&nbsp;&nbsp;&nbsp;湖熟，南台侍御史竺曾度以闻。太始六年六月壬子，嘉莲生东宫玄圃池，皇太子<br /><br />&nbsp;&nbsp;&nbsp;&nbsp;以闻。<br /><br />&nbsp;&nbsp;&nbsp;&nbsp;晋武帝太始二年六月壬申，嘉柰一蒂十实，生酒泉。太始七年六月己亥，东<br /><br />&nbsp;&nbsp;&nbsp;&nbsp;宫玄圃池芙蓉二花一蒂，皇太子以献。<br /><br />&nbsp;&nbsp;&nbsp;&nbsp;晋成帝咸和六年，镇西将军庾亮献嘉橘，一蒂十二实。<br /><br />&nbsp;&nbsp;&nbsp;&nbsp;晋安帝隆安三年，武陵临沅献安石榴，一蒂六实。<br /><br />&nbsp;&nbsp;&nbsp;&nbsp;云有五色，太平之应也，曰庆云。若云非云，若烟非烟，五色纷，谓之庆<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;汉宣帝神爵四年春，斋戒之莫，神光显著。荐鬯之夕，神光交错，或降于天，<br /><br />&nbsp;&nbsp;&nbsp;&nbsp;或登于地，或从四方，来集于坛上。<br /><br />&nbsp;&nbsp;&nbsp;&nbsp;汉章帝元和三年正月，车驾北巡，以太牢祠北岳山，见黄白气。<br /><br />&nbsp;&nbsp;&nbsp;&nbsp;宋孝武帝大明元年五月壬子，紫气从景阳楼上层出，状如烟，回薄良久。<br /><br />&nbsp;&nbsp;&nbsp;&nbsp;明帝泰始二年三月丙午，黄紫云从景阳楼出，随风回，久乃消，华林园令臧<br /><br />&nbsp;&nbsp;&nbsp;&nbsp;延之以闻。泰始二年六月己卯，日入后，有黄白赤白气东西竟天，光明润泽，久<br /><br />&nbsp;&nbsp;&nbsp;&nbsp;乃消。泰始四年十一月辛未，崇宁陵令上书言，自大明八年至今四年二月，宣太<br /><br />&nbsp;&nbsp;&nbsp;&nbsp;后陵明堂前后数有光及五色云，又芳香四满，又五采云在松下，状如车盖。泰始<br /><br />&nbsp;&nbsp;&nbsp;&nbsp;七年四月戊申夜，京邑崇虚馆堂前有黄气，状如宝盖，高十许丈，渐有五色，道<br /><br />&nbsp;&nbsp;&nbsp;&nbsp;士陆修静以闻。<br /><br />&nbsp;&nbsp;&nbsp;&nbsp;白兔，王者敬耆老则见。<br /><br />&nbsp;&nbsp;&nbsp;&nbsp;汉光武建武十三年九月，南越献白兔。<br /><br />&nbsp;&nbsp;&nbsp;&nbsp;章帝元和中，白兔见郡国。<br /><br />&nbsp;&nbsp;&nbsp;&nbsp;魏文帝黄初中，郡国十九言白兔见。<br /><br />&nbsp;&nbsp;&nbsp;&nbsp;晋武泰始五年七月己亥，白兔见北海即墨，即墨长获以献。晋武帝咸宁二年<br /><br />&nbsp;&nbsp;&nbsp;&nbsp;十月癸亥，白兔二见河南阳翟，阳翟令华衍获以献。咸宁四年六月，白兔见天水。<br /><br />&nbsp;&nbsp;&nbsp;&nbsp;晋武帝太康二年八月壬子，白兔见彭城。太康二年十月，白兔见赵国平乡，赵王<br /><br />&nbsp;&nbsp;&nbsp;&nbsp;伦获以献。太康四年十一月癸未，白兔见北地富平。太康八年十二月庚戌，白兔<br /><br />&nbsp;&nbsp;&nbsp;&nbsp;见陈留酸枣，关内侯成公忠获以献。<br /><br />&nbsp;&nbsp;&nbsp;&nbsp;晋穆帝永和十二年九月甲申，白兔见鄱阳，太守王耆之以献，并上颂一篇。<br /><br />&nbsp;&nbsp;&nbsp;&nbsp;晋穆帝升平三年十二月庚申，北中郎将郗昙献白兔。<br /><br />&nbsp;&nbsp;&nbsp;&nbsp;晋海西公太和九年四月，阳谷献白兔。<br /><br />&nbsp;&nbsp;&nbsp;&nbsp;晋孝武帝太元十五年三月，白兔见淮南寿阳。<br /><br />&nbsp;&nbsp;&nbsp;&nbsp;晋安帝义熙二年四月，无锡献白兔。义熙二年四月，寿阳献白兔。<br /><br />&nbsp;&nbsp;&nbsp;&nbsp;宋文帝元嘉六年九月，长广昌阳淳于邈获白兔，青州刺史萧思话以献。元嘉<br /><br />&nbsp;&nbsp;&nbsp;&nbsp;八年闰六月丁亥，司徒府白从伊生于淮南繁昌获白兔以献。元嘉十三年七月甲戌，<br /><br />&nbsp;&nbsp;&nbsp;&nbsp;济南朝阳王道获白兔，青州刺史段宏以献。元嘉十四年正月丙申，白兔见山阳县，<br /><br />&nbsp;&nbsp;&nbsp;&nbsp;山阳太守刘怀之以献。元嘉十五年七月壬申，山阳师齐获白兔，南兖州刺史江夏<br /><br />&nbsp;&nbsp;&nbsp;&nbsp;王义恭以献。元嘉二十二年三月，白兔见东莱当利，青州刺史杜冀以闻。元嘉二<br /><br />&nbsp;&nbsp;&nbsp;&nbsp;十四年七月丁巳，白兔见兖州，刺史徐琼以闻。元嘉二十四年七月己酉，白兔见<br /><br />&nbsp;&nbsp;&nbsp;&nbsp;东莞，太守赵球以献。元嘉二十七年二月壬辰，白兔见竟陵，荆州刺史南谯王义<br /><br />&nbsp;&nbsp;&nbsp;&nbsp;宣以献。元嘉二十七年六月丙午，白兔见南汝阴，豫州刺史南平王铄以献。<br /><br />&nbsp;&nbsp;&nbsp;&nbsp;孝武帝孝建二年正月庚戌，白兔见淮南，太守申坦以闻。孝建三年闰三月乙<br /><br />&nbsp;&nbsp;&nbsp;&nbsp;丑，白兔见平原，获以献。孝武大明元年六月庚子，白兔见即墨，获以献。大明<br /><br />&nbsp;&nbsp;&nbsp;&nbsp;六年八月辛未，白兔见北海，青、冀二州刺史刘道隆以献。大明六年六月乙丑，<br /><br />&nbsp;&nbsp;&nbsp;&nbsp;白兔见，青、冀二州刺史刘道隆以献。<br /><br />&nbsp;&nbsp;&nbsp;&nbsp;斗殒精，王者孝行溢则见。（阙）。<br /><br />&nbsp;&nbsp;&nbsp;&nbsp;赤乌，周武王时衔谷至，兵不血刃而殷服。<br /><br />&nbsp;&nbsp;&nbsp;&nbsp;汉章帝元和中，赤乌见郡国。<br /><br />&nbsp;&nbsp;&nbsp;&nbsp;吴孙权赤乌元年，有赤乌集于殿前。吴孙休永安三年三月，西陵言赤乌见。<br /><br />&nbsp;&nbsp;&nbsp;&nbsp;晋元帝永昌二年正月，赤乌见暨阳。<br /><br />&nbsp;&nbsp;&nbsp;&nbsp;宋武帝永初二年二月，赤乌六见北海都昌。<br /><br />&nbsp;&nbsp;&nbsp;&nbsp;孝武帝大明五年六月戊子，赤乌见蜀郡，益州刺史刘思考以献。<br /><br />&nbsp;&nbsp;&nbsp;&nbsp;白燕者，师旷时，衔丹书来至。<br /><br />&nbsp;&nbsp;&nbsp;&nbsp;汉章帝元和中，白燕见郡国。<br /><br />&nbsp;&nbsp;&nbsp;&nbsp;晋惠帝元康元年七月，白燕二见酒泉S福，太守索靖以闻。<br /><br />&nbsp;&nbsp;&nbsp;&nbsp;宋文帝元嘉元年七月壬戌，白燕集齐郡城，游翔庭宇，经九日乃去，众燕随<br /><br />&nbsp;&nbsp;&nbsp;&nbsp;从无数。元嘉十四年，白燕集荆州府门，刺史临川王义庆以闻。元嘉十八年六月，<br /><br />&nbsp;&nbsp;&nbsp;&nbsp;白燕产丹徒县，南徐州刺史南谯王义宣以闻。元嘉二十年五月，白燕集南平郡府<br /><br />&nbsp;&nbsp;&nbsp;&nbsp;内，内史臧绰以闻。元嘉二十一年，白燕见广陵，南兖州刺史广陵王诞以献。元<br /><br />&nbsp;&nbsp;&nbsp;&nbsp;嘉二十四年五月辛未，白燕集司徒府西园，太尉江夏王义恭以闻。元嘉二十五年<br /><br />&nbsp;&nbsp;&nbsp;&nbsp;八月壬子，白燕见广陵城，南兖州刺史徐湛之以闻。元嘉二十六年五月戊寅，白<br /><br />&nbsp;&nbsp;&nbsp;&nbsp;燕产衡阳王墓亭，郎中令朱旷之获以闻。元嘉二十七年五月甲戌，白燕产京口，<br /><br />&nbsp;&nbsp;&nbsp;&nbsp;南徐州刺史始兴王浚以闻。元嘉二十七年六月壬辰，白燕见秣陵，丹阳尹徐湛之<br /><br />&nbsp;&nbsp;&nbsp;&nbsp;以献。<br /><br />&nbsp;&nbsp;&nbsp;&nbsp;孝武帝大明二年五月乙巳，白燕产南郡江陵民家，荆州刺史朱修之以献。大<br /><br />&nbsp;&nbsp;&nbsp;&nbsp;明二年五月甲子，白燕二产山阳县舍，南兖州刺史竟陵王诞以献。大明二年六月<br /><br />&nbsp;&nbsp;&nbsp;&nbsp;甲戌，白燕产吴郡城内，太守王翼之以献。大明三年五月甲申，白燕产武陵临沅<br /><br />&nbsp;&nbsp;&nbsp;&nbsp;民家，郢州刺史孔灵符以闻。大明四年六月乙卯，白燕见平昌，青州刺史刘道隆<br /><br />&nbsp;&nbsp;&nbsp;&nbsp;以献。<br /><br />&nbsp;&nbsp;&nbsp;&nbsp;明帝泰始二年六月，白燕见零陵，获以献。<br /><br />&nbsp;&nbsp;&nbsp;&nbsp;金车，王者至孝则出。（阙）<br /><br />&nbsp;&nbsp;&nbsp;&nbsp;三足乌，王者慈孝天地则至。<br /><br />&nbsp;&nbsp;&nbsp;&nbsp;汉章帝元和中，三足乌见郡国。<br /><br />&nbsp;&nbsp;&nbsp;&nbsp;象车者，山之精也。王者德泽流洽四境则出。（阙）<br /><br />&nbsp;&nbsp;&nbsp;&nbsp;白乌，王者宗庙肃敬则至。<br /><br />&nbsp;&nbsp;&nbsp;&nbsp;汉桓帝永寿元年四月，白乌见齐国。<br /><br />&nbsp;&nbsp;&nbsp;&nbsp;晋武帝咸宁五年七月戊辰，白乌见济南隰阴，太守获以献。晋武帝太康元年<br /><br />&nbsp;&nbsp;&nbsp;&nbsp;五月庚午，白乌见襄城。太康十年五月丁丑，白乌见京兆长安。<br /><br />&nbsp;&nbsp;&nbsp;&nbsp;晋惠帝元康元年四月，白乌见河南成皋，县令刘机获以闻。元康元年五月戊<br /><br />&nbsp;&nbsp;&nbsp;&nbsp;戌，白乌见梁国睢阳。元康元年七月辛丑，白乌见陈留，获以献。元康四年十月，<br /><br />&nbsp;&nbsp;&nbsp;&nbsp;白乌见鄱阳。<br /><br />&nbsp;&nbsp;&nbsp;&nbsp;晋明帝泰宁二年十一月，白乌见京都。泰宁三年三月，白乌见吴郡海虞，获<br /><br />&nbsp;&nbsp;&nbsp;&nbsp;以献，群官毕贺。<br /><br />&nbsp;&nbsp;&nbsp;&nbsp;晋孝武帝太元十一年八月乙酉，白乌集江州寺庭，群乌翔卫。太元二十一年<br /><br />&nbsp;&nbsp;&nbsp;&nbsp;五月癸卯，白乌见吴国，获以献。<br /><br />&nbsp;&nbsp;&nbsp;&nbsp;宋武帝永初二年六月丁酉，白乌见吴郡娄县，太守孟以献。<br /><br />&nbsp;&nbsp;&nbsp;&nbsp;文帝元嘉二年十一月丙辰，白乌见山阳，太守阮宝以闻。元嘉三年三月甲戌，<br /><br />&nbsp;&nbsp;&nbsp;&nbsp;丹阳湖熟薛爽之获白乌以献。元嘉十一年六月乙巳，吴郡海盐王说获白乌，扬州<br /><br />&nbsp;&nbsp;&nbsp;&nbsp;刺史彭城王义康以献。元嘉十三年三月戊辰，义兴阳羡令获白乌，太守刘祯以献。<br /><br />&nbsp;&nbsp;&nbsp;&nbsp;元嘉十九年五月，海陵王文秀获白乌，南兖州刺史临川王义庆以献。元嘉十九年<br /><br />&nbsp;&nbsp;&nbsp;&nbsp;十月，白乌产晋陵暨阳侨民彭城刘原秀宅树，原秀以闻。元嘉二十年七月，彭城<br /><br />&nbsp;&nbsp;&nbsp;&nbsp;刘原秀又获白乌以献。元嘉二十四年八月乙巳，白乌见晋陵，南徐州刺史广陵王<br /><br />&nbsp;&nbsp;&nbsp;&nbsp;诞以献。<br /><br />&nbsp;&nbsp;&nbsp;&nbsp;孝武帝大明元年四月甲申，白乌见南郡江陵。<br /><br />&nbsp;&nbsp;&nbsp;&nbsp;明帝泰始二年六月丁巳，白乌见吴郡海盐，太守顾觊之以献。泰始二年九月<br /><br />&nbsp;&nbsp;&nbsp;&nbsp;壬寅，白乌见吴兴乌程，太守郄J以献。<br /><br />&nbsp;&nbsp;&nbsp;&nbsp;白雀者，王者爵禄均则至。<br /><br />&nbsp;&nbsp;&nbsp;&nbsp;汉章帝元和初，白雀见郡国。<br /><br />&nbsp;&nbsp;&nbsp;&nbsp;魏文帝初，郡国十九言白雀见。<br /><br />&nbsp;&nbsp;&nbsp;&nbsp;晋武帝咸宁元年，白雀见梁国，梁王肜获以献。晋武帝太康二年六月丁卯，<br /><br />&nbsp;&nbsp;&nbsp;&nbsp;白雀二见河内南阳，太守阮侃获以献。太康二年六月，白雀二见河南，河南尹向<br /><br />&nbsp;&nbsp;&nbsp;&nbsp;雄获以献。太康七年七月庚午，白雀见豫章。太康八年八月，白雀见河南洛阳。<br /><br />&nbsp;&nbsp;&nbsp;&nbsp;太康十年五月丁亥，白雀见宣光北门，华林园令孙邵获以献。<br /><br />&nbsp;&nbsp;&nbsp;&nbsp;晋愍帝建武元年四月，尚书仆射刁协献白雀于晋王。<br /><br />&nbsp;&nbsp;&nbsp;&nbsp;晋孝武帝太元十六年十二月，白雀见南海增城县民吴比屋。<br /><br />&nbsp;&nbsp;&nbsp;&nbsp;晋安帝隆安五年十一月，白雀见宜都。<br /><br />&nbsp;&nbsp;&nbsp;&nbsp;晋安帝元兴三年六月丙申，白雀见豫章新淦，获以献。<br /><br />&nbsp;&nbsp;&nbsp;&nbsp;宋文帝元嘉元年七月己巳，白雀见齐郡昌国。元嘉四年七月乙酉，白雀见北<br /><br />&nbsp;&nbsp;&nbsp;&nbsp;海剧。元嘉八年五月辛丑，白雀集左卫府。元嘉十一年五月丁丑，齐郡西安宗显<br /><br />&nbsp;&nbsp;&nbsp;&nbsp;获白雀，青州刺史段宏以献。元嘉十四年五月甲午，白雀集费县员外散骑侍郎颜<br /><br />&nbsp;&nbsp;&nbsp;&nbsp;敬家，获以献。元嘉十四年，白雀二见荆州府客馆。元嘉十五年五月辛未，白雀<br /><br />&nbsp;&nbsp;&nbsp;&nbsp;集建康都亭里，扬州刺史彭城王义康以闻。元嘉十五年六月，白雀见建康定阴里，<br /><br />&nbsp;&nbsp;&nbsp;&nbsp;彭城王义康以献。元嘉十五年八月，白雀见西阳，江州刺史南谯王义宣以献。元<br /><br />&nbsp;&nbsp;&nbsp;&nbsp;嘉十七年五月壬寅，白雀二集荆州后园，刺史衡阳王义季以闻。元嘉十八年七月，<br /><br />&nbsp;&nbsp;&nbsp;&nbsp;吴郡盐官于玄获白雀，太守刘祯以献。元嘉二十年五月乙卯，秣陵卫猗之获白雀，<br /><br />&nbsp;&nbsp;&nbsp;&nbsp;丹阳尹徐湛之以献。元嘉二十二年四月丙子，白雀见东安郡，徐州刺史臧质以献。<br /><br />&nbsp;&nbsp;&nbsp;&nbsp;元嘉二十二年闰五月丙午，白雀见华林园，员外散骑侍郎长沙王瑾获以献。元嘉<br /><br />&nbsp;&nbsp;&nbsp;&nbsp;二十二年六月庚申，南彭城蕃县时佛护获白雀以献。元嘉二十四年四月，白雀产<br /><br />&nbsp;&nbsp;&nbsp;&nbsp;吴郡盐官民家，太守刘祯以献。元嘉二十四年六月己亥，白雀五集长沙庙，长沙<br /><br />&nbsp;&nbsp;&nbsp;&nbsp;王瑾以闻。元嘉二十五年五月丁丑，白雀二见京都，材官吏黄公欢、军人丁田夫<br /><br />&nbsp;&nbsp;&nbsp;&nbsp;各获以献。元嘉二十七年六月乙卯，白雀见济南郡，薛荣以献。元嘉二十八年八<br /><br />&nbsp;&nbsp;&nbsp;&nbsp;月己巳，崇义军人获白雀一只，太子左率王锡以献。元嘉二十九年四月癸丑，白<br /><br />&nbsp;&nbsp;&nbsp;&nbsp;雀见会稽山阴，太守东海王t获以献。<br /><br />&nbsp;&nbsp;&nbsp;&nbsp;孝武帝孝建元年五月己亥，临沂县鲁尚期于城上得白雀，太傅假黄钺江夏王<br /><br />&nbsp;&nbsp;&nbsp;&nbsp;义恭以献。孝建二年六月丙子，左卫军获白雀以献。孝建三年闰三月辛酉，黄门<br /><br />&nbsp;&nbsp;&nbsp;&nbsp;侍郎庾徽之家获白雀以献。孝建三年五月丁卯，白雀见建康，获以献。<br /><br />&nbsp;&nbsp;&nbsp;&nbsp;孝武帝大明元年四月戊申，白雀见寻阳。大明元年五月甲寅，白雀二见渤海，<br /><br />&nbsp;&nbsp;&nbsp;&nbsp;获以献。大明元年五月甲子，白雀见建康，获以献。大明元年六月丁亥，白雀见<br /><br />&nbsp;&nbsp;&nbsp;&nbsp;零陵祁阳，获以献。大明元年七月辛亥，白雀见南阳宛，获以献。大明二年五月<br /><br />&nbsp;&nbsp;&nbsp;&nbsp;丁未，白雀见建康，扬州刺史西阳王子尚以献。大明二年六月丁亥，白雀见河东<br /><br />&nbsp;&nbsp;&nbsp;&nbsp;定襄县，荆州刺史朱修之以闻。大明三年四月庚戌，白雀见秣陵，丹阳尹刘秀之<br /><br />&nbsp;&nbsp;&nbsp;&nbsp;以献。大明三年五月壬午，太宰府崇艺军人获白雀，太宰江夏王义恭以献。大明<br /><br />&nbsp;&nbsp;&nbsp;&nbsp;四年五月辛巳，白雀见广陵，侍中颜师伯以献。大明五年四月庚戌，白雀见晋陵，<br /><br />&nbsp;&nbsp;&nbsp;&nbsp;太守沈文叔以献。大明五年五月癸未，白雀二见寻阳，江州刺史桂阳王休范以献。<br /><br />&nbsp;&nbsp;&nbsp;&nbsp;大明五年五月癸未，白雀二见济南，青州刺史刘道隆以献。大明五年十月，白雀<br /><br />&nbsp;&nbsp;&nbsp;&nbsp;见太原，青州刺史刘道隆以献。大明六年八月辛巳，白雀见齐郡，青、冀二州刺<br /><br />&nbsp;&nbsp;&nbsp;&nbsp;史刘道隆以献。大明七年四月乙未，白雀集庐陵王第，庐陵王敬先以献。大明七<br /><br />&nbsp;&nbsp;&nbsp;&nbsp;年四月乙丑，白雀见历阳，太守建平王景素以献。大明七年五月辛未，白雀见汝<br /><br />&nbsp;&nbsp;&nbsp;&nbsp;阴，豫州刺史垣护之以献。大明七年六月，白雀见宝城，南豫州刺史寻阳王子房<br /><br />&nbsp;&nbsp;&nbsp;&nbsp;以献。大明七年十月丁卯，白雀见建康，丹阳尹永嘉王子仁以献。大明七年十一<br /><br />&nbsp;&nbsp;&nbsp;&nbsp;月，车驾南巡，肄水师于梁山，中江，白雀二集华盖。<br /><br />&nbsp;&nbsp;&nbsp;&nbsp;前废帝永光元年四月乙亥，白雀见会稽，东扬州刺史寻阳王子房以献。<br /><br />&nbsp;&nbsp;&nbsp;&nbsp;永光元年六月丙子，白雀见彭城，徐州刺史义阳王昶以闻。<br /><br />&nbsp;&nbsp;&nbsp;&nbsp;明帝泰始二年七月戊子，白雀见虎槛洲，都督征讨诸军建安王休仁以闻。泰<br /><br />&nbsp;&nbsp;&nbsp;&nbsp;始六年七月壬午，白雀二见庐陵吉阳，内史江孜以闻。<br /><br />&nbsp;&nbsp;&nbsp;&nbsp;明帝泰豫元年六月辛丑，白雀见广州，刺史孙超以献。<br /><br />&nbsp;&nbsp;&nbsp;&nbsp;后废帝元徽五年四月己巳，白雀二见寻阳柴桑，江州刺史邵陵王友以献。<br /><br />&nbsp;&nbsp;&nbsp;&nbsp;孝武帝大明六年三月丙午，青雀见华林园。<br /><br />&nbsp;&nbsp;&nbsp;&nbsp;明帝泰始二年九月庚寅，青雀见京城内，南徐州刺史桂阳王休范以献。<br /><br />&nbsp;&nbsp;&nbsp;&nbsp;玉马，王者精明，尊贤者则出。（阙）<br /><br />&nbsp;&nbsp;&nbsp;&nbsp;根车者，德及山陵则出。（阙）<br /><br />&nbsp;&nbsp;&nbsp;&nbsp;白鸠，成汤时来至。<br /><br />&nbsp;&nbsp;&nbsp;&nbsp;魏文帝黄初初，郡国十九言白鸠见。<br /><br />&nbsp;&nbsp;&nbsp;&nbsp;吴孙权赤乌十二年八月癸丑，白鸠见章安。<br /><br />&nbsp;&nbsp;&nbsp;&nbsp;晋武帝泰始八年五月甲辰，白鸠二集太庙南门，议郎董胄获以献。<br /><br />&nbsp;&nbsp;&nbsp;&nbsp;晋武帝太康二年七月，白鸠见太仆寺。太康四年十二月，白鸠见安定临泾。<br /><br />&nbsp;&nbsp;&nbsp;&nbsp;太康十年正月乙亥，白鸠见河南新城。<br /><br />&nbsp;&nbsp;&nbsp;&nbsp;宋文帝元嘉十八年八月庚午，会稽山阴商世宝获白鸠，眼足并赤，扬州刺史<br /><br />&nbsp;&nbsp;&nbsp;&nbsp;始兴王浚以献。太子率更令何承天上表曰：<br /><br />&nbsp;&nbsp;&nbsp;&nbsp;谨考寻先典，稽之前志，王德所覃，物以应显。是以玄扈之凤，昭帝轩之鸿<br /><br />&nbsp;&nbsp;&nbsp;&nbsp;烈，酆宫之雀，征姬文之徽祚。伏惟陛下重光嗣服，永言祖武，洽惠和于地络，<br /><br />&nbsp;&nbsp;&nbsp;&nbsp;烛皇明于天区。故能九服混心，万邦含受，员神降祥，方祗荐裕，休珍杂沓，景<br /><br />&nbsp;&nbsp;&nbsp;&nbsp;瑞毕臻。去七月上旬，时在昧旦，黄晖洞照，宇宙开朗，徽风协律，甘液洒津。<br /><br />&nbsp;&nbsp;&nbsp;&nbsp;虽朱晃瑰玮于运衡，荣光图灵于河纪，蔑以尚兹。臣不量卑懵，窃慕击壤有作，<br /><br />&nbsp;&nbsp;&nbsp;&nbsp;相杵成讴。近又豫白鸠之观，目玩奇伟，心欢盛烈。谨献颂一篇。野思古拙，意<br /><br />&nbsp;&nbsp;&nbsp;&nbsp;及庸陋，不足以发挥清英，敷赞幽旨，瞻前顾后，亦各其志。谨冒以闻。其《白<br /><br />&nbsp;&nbsp;&nbsp;&nbsp;鸠颂》曰：<br /><br />&nbsp;&nbsp;&nbsp;&nbsp;三极协情，五灵会性。理感冥符，道实玄圣。于赫有皇，光天配命。朝景升<br /><br />&nbsp;&nbsp;&nbsp;&nbsp;躔，八维同映。休祥载臻，荣光播庆。宇宙照烂，日月光华。陶山练泽，是生柔<br /><br />&nbsp;&nbsp;&nbsp;&nbsp;嘉。回龙表粹，离穗合柯。翩翩者鸠，亦皎其晖。理翮台领，扬鲜帝畿。匪仁莫<br /><br />&nbsp;&nbsp;&nbsp;&nbsp;集（阙四字）匪德莫归。暮从仪凤，栖阁阴闱。A哉明后，昧旦乾乾。惟德之崇，<br /><br />&nbsp;&nbsp;&nbsp;&nbsp;其峻如山。惟泽之瞻，其润如渊。礼乐四达，颂声遐宣。穷发纳贡，九译导言。<br /><br />&nbsp;&nbsp;&nbsp;&nbsp;伊昔唐萌，爱逢庆祚。余生既辰，而年之暮。提心命耋，式歌王度。晨永风，<br /><br />&nbsp;&nbsp;&nbsp;&nbsp;夕漱甘露。思乐灵台，不遐有固。<br /><br />&nbsp;&nbsp;&nbsp;&nbsp;元嘉二十四年九月，白鸠又见。庚戌，中领军沈演之上表曰：<br /><br />&nbsp;&nbsp;&nbsp;&nbsp;臣闻贞裕之美，介于盛王，休瑞之臻，罔违哲后。故鸣凤表垂衣之化，翔鹪<br /><br />&nbsp;&nbsp;&nbsp;&nbsp;征解网之仁。陛下道德嗣基，圣明缵世，教清鸟纪，治昌云官，礼渐同川，泽浃<br /><br />&nbsp;&nbsp;&nbsp;&nbsp;朱徼。天嘉明懿，民乐薰风，星辰以之炳焕，日月以之光华。神图祗纬，盈观<br /><br />&nbsp;&nbsp;&nbsp;&nbsp;序，白质黑章，充灵囿。应感之符毕臻，而因心之祥未属。以素鸠自远，<br /><br />&nbsp;&nbsp;&nbsp;&nbsp;篮补榉桑资性闲淑，羽貌鲜丽，既闻之先说，又亲睹嘉祥，不胜藻\，上<br /><br />&nbsp;&nbsp;&nbsp;&nbsp;颂一首。辞不稽典，分乏采章，愧不足式昭皇庆，崇赞盛美，盖率舆诵，备之篇<br /><br />&nbsp;&nbsp;&nbsp;&nbsp;末。其颂曰：<br /><br />&nbsp;&nbsp;&nbsp;&nbsp;有哲其仪，时惟皓鸠。性勰五教，名编素丘。殷历方昌，婉翘来游。汉录克<br /><br />&nbsp;&nbsp;&nbsp;&nbsp;|，爰降爰休。（其一）于显盛宋，睿庆遐传。圣皇在上，道照鸿轩。称施既平，<br /><br />&nbsp;&nbsp;&nbsp;&nbsp;孝思永言。人和于地，神豫于天。（其二）礼乐孔秩，灵物咸昭。白雀集苞，丹<br /><br />&nbsp;&nbsp;&nbsp;&nbsp;凤栖郊。文驺俪迹，嘉颖擢苗。灼灼缟羽，从化驯朝。（其三）岂伊赴林，必周<br /><br />&nbsp;&nbsp;&nbsp;&nbsp;之栩。岂伊归义，必商之所。惟德是依，惟仁是处。育景阳岳，濯姿帝宇。（其<br /><br />&nbsp;&nbsp;&nbsp;&nbsp;四）刑历颁兴，理感迭通。雉飞越常，鹭起西雍。A然戾止，实兼斯容。壹兹民<br /><br />&nbsp;&nbsp;&nbsp;&nbsp;听，穆是王风。（其五）。<br /><br />&nbsp;&nbsp;&nbsp;&nbsp;玉羊，师旷时来至。（阙）<br /><br />&nbsp;&nbsp;&nbsp;&nbsp;玉鸡，王者至孝则至。（阙）<br /><br />&nbsp;&nbsp;&nbsp;&nbsp;璧流离，王者不隐过则至。（阙）<br /><br />&nbsp;&nbsp;&nbsp;&nbsp;玉英，五常并修则见。（阙）<br /><br />&nbsp;&nbsp;&nbsp;&nbsp;玄圭，水泉流通，四海会同则出。（阙）<br /><br />&nbsp;&nbsp;&nbsp;&nbsp;汉桓帝永兴二年四月，光禄勋府吏舍，夜壁下有青气，得玉钩、i各一。钩<br /><br />&nbsp;&nbsp;&nbsp;&nbsp;长七寸三分，i周五寸四分，身中皆雕镂。<br /><br />&nbsp;&nbsp;&nbsp;&nbsp;晋怀帝永嘉六年二月壬子，玉龟出灞水。<br /><br />&nbsp;&nbsp;&nbsp;&nbsp;晋愍帝建兴二年十月，大将军刘琨掘地得玉玺，使参军郎硕奉之归于京师。<br /><br />&nbsp;&nbsp;&nbsp;&nbsp;建兴二年十二月，凉州刺史张实遣使献行玺一纽，封送玺使关内侯。晋愍帝建武<br /><br />&nbsp;&nbsp;&nbsp;&nbsp;元年三月己酉，丹阳江宁民虞由垦土得白麒麟玺一纽，文曰“长寿万年”。献晋<br /><br />&nbsp;&nbsp;&nbsp;&nbsp;王。<br /><br />&nbsp;&nbsp;&nbsp;&nbsp;晋成帝咸康八年九月，庐江舂谷县留夜见门内有光，取得玉鼎一枚，外围<br /><br />&nbsp;&nbsp;&nbsp;&nbsp;四寸。豫州刺史路永以献。著作郎曹毗上《玉鼎颂》。<br /><br />&nbsp;&nbsp;&nbsp;&nbsp;晋安帝义熙十二年六月，左卫兵陈阳于东府前淮水中得玉玺一枚。<br /><br />&nbsp;&nbsp;&nbsp;&nbsp;宋孝武帝大明元年五月戊寅，江乘县民朱伯地中得玉璧，径五寸八分，以献。<br /><br />&nbsp;&nbsp;&nbsp;&nbsp;大明四年二月乙巳，徐州刺史刘道隆于汴水得白玉戟，以献。<br /><br />&nbsp;&nbsp;&nbsp;&nbsp;明帝泰始五年十月庚辰，郢州获玄璧，广八寸五分，安西将军蔡兴宗以献。<br /><br />&nbsp;&nbsp;&nbsp;&nbsp;后废帝元徽四年十一月乙巳，吴兴乌程余山道人慧获苍玉璧，太守萧惠开以<br /><br />&nbsp;&nbsp;&nbsp;&nbsp;献。<br /><br />&nbsp;&nbsp;&nbsp;&nbsp;金胜，国平盗贼，四夷宾服则出。<br /><br />&nbsp;&nbsp;&nbsp;&nbsp;晋穆帝永和元年二月，舂谷民得金胜一枚，长五寸，状如织胜。明年，桓温<br /><br />&nbsp;&nbsp;&nbsp;&nbsp;平蜀。永和元年三月，庐江太守路永上言，于舂谷城北，见水岸边有紫赤光，取<br /><br />&nbsp;&nbsp;&nbsp;&nbsp;得金状如印，遣主簿李迈表送。<br /><br />&nbsp;&nbsp;&nbsp;&nbsp;吴孙皓天玺元年，吴郡言掘地得银一，长尺，广三分，刻上有年月字。<br /><br />&nbsp;&nbsp;&nbsp;&nbsp;丹甑五谷丰熟则出。（阙）<br /><br />&nbsp;&nbsp;&nbsp;&nbsp;白鱼，武王度孟津，中流入于王舟。<br /><br />&nbsp;&nbsp;&nbsp;&nbsp;宋明帝太始二年十月己巳，幸华林天渊池，白鱼跃入御舟。<br /><br />&nbsp;&nbsp;&nbsp;&nbsp;汉章帝元和三年正月，车驾北巡，以太牢具祠北岳，有神鱼跃出十数。<br /><br />&nbsp;&nbsp;&nbsp;&nbsp;金人，王者有盛德则游后池。（阙）<br /><br />&nbsp;&nbsp;&nbsp;&nbsp;木连理，王者德泽纯洽，八方合为一，则生。<br /><br />&nbsp;&nbsp;&nbsp;&nbsp;汉章帝元和中，木连理生郡国。<br /><br />&nbsp;&nbsp;&nbsp;&nbsp;安帝元初三年正月丁丑，东平陵树连理。汉安帝延光三年七月，左冯翊衙有<br /><br />&nbsp;&nbsp;&nbsp;&nbsp;木连理。延光三年七月，颍川定陵有木连理。<br /><br />&nbsp;&nbsp;&nbsp;&nbsp;汉桓帝建和二年七月，河东有木连理。<br /><br />&nbsp;&nbsp;&nbsp;&nbsp;吴孙权黄武四年六月，皖口言有木连理。<br /><br />&nbsp;&nbsp;&nbsp;&nbsp;魏文帝黄初初，郡国二言木连理。<br /><br />&nbsp;&nbsp;&nbsp;&nbsp;晋武帝泰始元年十二月，木连理生辽东方城。泰始二年八月，木连理生河南<br /><br />&nbsp;&nbsp;&nbsp;&nbsp;成皋。泰始八年正月，木连理生东平范。泰始八年五月甲辰，木连理生东平寿张。<br /><br />&nbsp;&nbsp;&nbsp;&nbsp;泰始八年十月，木连理生建宁。<br /><br />&nbsp;&nbsp;&nbsp;&nbsp;晋武帝咸宁元年正月，木连理生汝阴南顿。咸宁二年四月，木连理生清河灵。<br /><br />&nbsp;&nbsp;&nbsp;&nbsp;咸宁二年六月，木连理生燕国。咸宁三年七月壬辰，木连理生始平。咸宁四年<br /><br />&nbsp;&nbsp;&nbsp;&nbsp;八月，木连理生陈留长垣。咸宁五年，木连理生义阳。咸宁五年，木连理生乐安<br /><br />&nbsp;&nbsp;&nbsp;&nbsp;临济。<br /><br />&nbsp;&nbsp;&nbsp;&nbsp;晋武帝太康元年正月，木连理生涪陵永平。太康元年四月，木连理生顿丘。<br /><br />&nbsp;&nbsp;&nbsp;&nbsp;太康元年五月，木连理二生济阴乘氏，沛国。太康元年七月，木连理生冯翊粟邑。<br /><br />&nbsp;&nbsp;&nbsp;&nbsp;太康二年正月，木连理生荥阳密。太康二年十月，木连理十三生南安~道。太<br /><br />&nbsp;&nbsp;&nbsp;&nbsp;康三年四月，木连理生琅邪华。太康三年六月，木连理生广陵海西。太康四年正<br /><br />&nbsp;&nbsp;&nbsp;&nbsp;月，木连理生冯翊临晋，蜀郡成都。太康四年十二月，木连理生扶风。太康七年<br /><br />&nbsp;&nbsp;&nbsp;&nbsp;三月，木连理生河南新安。太康七年六月，木连理生始兴中宿，南乡范阳。太康<br /><br />&nbsp;&nbsp;&nbsp;&nbsp;八年四月，木连理生庐陵东昌。太康八年九月，木连理生东莱卢乡。太康九年九<br /><br />&nbsp;&nbsp;&nbsp;&nbsp;月，木连理生陈留浚仪。太康十年十一月，木连理生鄱阳阳。<br /><br />&nbsp;&nbsp;&nbsp;&nbsp;晋武帝太熙元年二月，木连理生河南梁。<br /><br />&nbsp;&nbsp;&nbsp;&nbsp;晋惠帝元康元年五月，木连理三生成都临邛。元康元年七月辛丑，梁国内史<br /><br />&nbsp;&nbsp;&nbsp;&nbsp;任式上言，武平界有柞栎二树，合为一体，连理。<br /><br />&nbsp;&nbsp;&nbsp;&nbsp;晋愍帝建兴二年三月庚辰，木连理生朱提。建兴二年三月，木连理二生益州<br /><br />&nbsp;&nbsp;&nbsp;&nbsp;双柏。建兴二年六月，木连理生襄平。<br /><br />&nbsp;&nbsp;&nbsp;&nbsp;晋愍帝建武元年闰月乙丑，木连理生嵩山。建武元年八月甲午，木连理生汝<br /><br />&nbsp;&nbsp;&nbsp;&nbsp;阴。建武元年十一月，木连理生武昌，大将军王敦以闻晋王。建武元年十一月癸<br /><br />&nbsp;&nbsp;&nbsp;&nbsp;酉，木连理生汝阴，太守以闻。<br /><br />&nbsp;&nbsp;&nbsp;&nbsp;晋元帝太兴元年七月戊辰，木连理生武昌，大将军王敦以闻。太兴三年十一<br /><br />&nbsp;&nbsp;&nbsp;&nbsp;月，木连理生零陵永昌。<br /><br />&nbsp;&nbsp;&nbsp;&nbsp;晋成帝咸和八年五月己巳，木连理生昌黎咸和。咸康三年三月庚戌，木连理<br /><br />&nbsp;&nbsp;&nbsp;&nbsp;生平州世子府治故园中。咸康七年十二月，吴国内史王恬上言，木连理生吴县沙<br /><br />&nbsp;&nbsp;&nbsp;&nbsp;里。<br /><br />&nbsp;&nbsp;&nbsp;&nbsp;晋穆帝永和五年二月癸丑，临海太守蓝田侯述言郡界木连理。<br /><br />&nbsp;&nbsp;&nbsp;&nbsp;晋孝武帝宁康三年六月辛卯，江宁县建兴里侨民留康家树，异木连理。晋孝<br /><br />&nbsp;&nbsp;&nbsp;&nbsp;武帝太元十一年四月壬申，琅邪费有榆木，异根连理，相去四尺九寸。太元十八<br /><br />&nbsp;&nbsp;&nbsp;&nbsp;年十月戊午，临川东兴令惠欣之言，县东南溪傍有白银树、芳灵树、李树，并连<br /><br />&nbsp;&nbsp;&nbsp;&nbsp;理。太元十九年正月丁亥，华林园延贤堂西北李树连理。太元二十一年正月丙子，<br /><br />&nbsp;&nbsp;&nbsp;&nbsp;木连理生南康宁都县社后。<br /><br />&nbsp;&nbsp;&nbsp;&nbsp;晋安帝隆安三年十一月，木连理生汝阳，太守垣苗以闻。元兴元年正月，木<br /><br />&nbsp;&nbsp;&nbsp;&nbsp;连理生泰山武阳。<br /><br />&nbsp;&nbsp;&nbsp;&nbsp;宋文帝元嘉八年四月乙亥，东莞莒县松树连理，太守刘玄以闻。元嘉八年八<br /><br />&nbsp;&nbsp;&nbsp;&nbsp;月，木连理生东安新泰县。元嘉九年六月，木连理生营阳冷道，太守展禽以闻。<br /><br />&nbsp;&nbsp;&nbsp;&nbsp;元嘉十二年二月丁卯，南郡江陵庾和园甘树连理，荆州刺史临川王义庆以献。元<br /><br />&nbsp;&nbsp;&nbsp;&nbsp;嘉十二年三月，马头济阳柞树连理，豫州刺史长沙王义欣以闻。元嘉十四年二月，<br /><br />&nbsp;&nbsp;&nbsp;&nbsp;宫内螽斯堂前梨树连理，豫州刺史长沙王义欣以闻。元嘉十四年，南郡江陵光t<br /><br />&nbsp;&nbsp;&nbsp;&nbsp;之园甘李二连理。元嘉十五年二月，太子家令刘征园中林檎树连理，征以闻。元<br /><br />&nbsp;&nbsp;&nbsp;&nbsp;嘉十七年七月，武昌崇让乡程僧爱家候风木连理，江州刺史临川王义庆以闻。元<br /><br />&nbsp;&nbsp;&nbsp;&nbsp;嘉十七年十月，寻阳弘农v几湖芙蓉连理，临川王义庆以闻。元嘉十八年十二月，<br /><br />&nbsp;&nbsp;&nbsp;&nbsp;木连理生历阳刘成之家，南豫州刺史武陵王骏以闻。元嘉二十年七月，盱眙考城<br /><br />&nbsp;&nbsp;&nbsp;&nbsp;县柞树二株连理，南兖州刺史临川王义庆以闻。元嘉二十年八月，木连理生汝阴，<br /><br />&nbsp;&nbsp;&nbsp;&nbsp;豫州刺史刘遵考以闻。元嘉二十一年，木连理生历阳乌江，南豫州刺史武陵王骏<br /><br />&nbsp;&nbsp;&nbsp;&nbsp;以闻。元嘉二十一年，木连理生晋陵无锡，南徐州刺史南谯王义宣以闻。元嘉二<br /><br />&nbsp;&nbsp;&nbsp;&nbsp;十二年七月辛巳，南顿栎连理，豫州刺史赵伯符以闻。元嘉二十二年九月，木连<br /><br />&nbsp;&nbsp;&nbsp;&nbsp;理生建康，建康令张永以闻。元嘉二十二年，木连理生武昌，江州刺史庐陵王绍<br /><br />&nbsp;&nbsp;&nbsp;&nbsp;以闻。元嘉二十三年二月辛亥，木连理生南阴柔县，太守以闻。元嘉二十三年，<br /><br />&nbsp;&nbsp;&nbsp;&nbsp;木连理生淮南当涂，扬州刺史始兴王浚以闻。元嘉二十四年二月壬午，临川王第<br /><br />&nbsp;&nbsp;&nbsp;&nbsp;梨树连理，临川王烨以闻。元嘉二十四年七月壬子，晋陵无锡谷栎树连理，南徐<br /><br />&nbsp;&nbsp;&nbsp;&nbsp;州刺史广陵王诞以闻。元嘉二十四年七月乙卯，木连理生会稽诸暨，扬州刺史始<br /><br />&nbsp;&nbsp;&nbsp;&nbsp;兴王浚以闻。会稽太守羊玄保上改连理所生处康亭村为“木连理”。元嘉二十四<br /><br />&nbsp;&nbsp;&nbsp;&nbsp;年七月乙卯，临川王第梨树连理，临川王烨以闻。元嘉二十五年四月戊辰，木连<br /><br />&nbsp;&nbsp;&nbsp;&nbsp;理生晋陵，南徐州刺史广陵王诞以闻。元嘉二十八十正月戊子，木连理生寻阳柴<br /><br />&nbsp;&nbsp;&nbsp;&nbsp;桑，又生州城内，江州刺史建平王宏以闻。元嘉二十九年十月丁未，木连理生南<br /><br />&nbsp;&nbsp;&nbsp;&nbsp;琅邪，太守刘成以闻。<br /><br />&nbsp;&nbsp;&nbsp;&nbsp;孝武帝孝建二年三月己酉，木连理生南郡江陵，荆州刺史朱修之以闻。孝建<br /><br />&nbsp;&nbsp;&nbsp;&nbsp;三年五月，木连理生北海都昌，冀州刺史垣护之以闻。孝建三年七月癸未，木连<br /><br />&nbsp;&nbsp;&nbsp;&nbsp;理生历阳，历阳太守袁岂攵以闻。<br /><br />&nbsp;&nbsp;&nbsp;&nbsp;孝武帝大明元年正月乙亥，木连理生高平。大明元年二月壬寅，华林园双橘<br /><br />&nbsp;&nbsp;&nbsp;&nbsp;树连理。大明元年九月乙丑，华林园梨树连理。大明元年十月丁丑朔，木连理生<br /><br />&nbsp;&nbsp;&nbsp;&nbsp;豫章南昌。大明二年四月辛丑，木连理生汝南，豫州刺史宗悫以闻。大明三年九<br /><br />&nbsp;&nbsp;&nbsp;&nbsp;月甲午，木连理生丹阳秣陵，材官将军范悦时以闻。大明四年三月丁亥，木连理<br /><br />&nbsp;&nbsp;&nbsp;&nbsp;生华林园曜灵殿北。大明四年四月壬子，木连理生华林园日观台北。大明四年六<br /><br />&nbsp;&nbsp;&nbsp;&nbsp;月戊戌，木连理生会稽山阴，扬州刺史西阳王子尚以闻。大明五年闰九月，木连<br /><br />&nbsp;&nbsp;&nbsp;&nbsp;理生边城，豫州刺史垣护之以闻。大明五年十二月戊寅，淮南松木连理，豫州刺<br /><br />&nbsp;&nbsp;&nbsp;&nbsp;史寻阳王子房以闻。大明六年二月乙丑，木连理生晋陵，南徐州刺史新安王子鸾<br /><br />&nbsp;&nbsp;&nbsp;&nbsp;以闻。大明六年四月戊辰，木连理生营阳，湘州刺史建安王休仁以闻。大明六年<br /><br />&nbsp;&nbsp;&nbsp;&nbsp;八月乙丑，木连理生彭城城内，徐州刺史王玄谟以闻。大明七年正月己酉，珊瑚<br /><br />&nbsp;&nbsp;&nbsp;&nbsp;连理生郁林，安始太守刘乙晕拧<br /><br />&nbsp;&nbsp;&nbsp;&nbsp;明帝泰始二年七月，木连理生丹阳秣陵。泰始四年三月庚戌，太子西池冬生<br /><br />&nbsp;&nbsp;&nbsp;&nbsp;树连理，园丞周犭禽猗以献。泰始六年四月丙午，木连理生会稽永兴，太守蔡兴<br /><br />&nbsp;&nbsp;&nbsp;&nbsp;宗以闻。泰始六年十二月壬辰，木连理生豫章南昌，太守刘种以闻。泰始七年<br /><br />&nbsp;&nbsp;&nbsp;&nbsp;二月戊寅，木连理生吴郡钱唐，太守王延之以闻。<br /><br />&nbsp;&nbsp;&nbsp;&nbsp;升明二年，木连理生豫州界内，刺史刘怀珍以闻。<br /><br />&nbsp;&nbsp;&nbsp;&nbsp;比目鱼，王者德及幽隐则见。（阙）<br /><br />&nbsp;&nbsp;&nbsp;&nbsp;珊瑚钩，王者恭信则见。（阙）<br /><br />&nbsp;&nbsp;&nbsp;&nbsp;芝草，王者慈仁则生。食之令人度世。<br /><br />&nbsp;&nbsp;&nbsp;&nbsp;汉武帝元封二年，甘泉宫内产芝，九茎连叶。<br /><br />&nbsp;&nbsp;&nbsp;&nbsp;汉宣帝元康四年，金芝九茎，产于函德殿铜池中。<br /><br />&nbsp;&nbsp;&nbsp;&nbsp;汉明帝永平十七年春，芝生前殿。<br /><br />&nbsp;&nbsp;&nbsp;&nbsp;汉桓帝建和元年四月，芝草生中黄藏府。<br /><br />&nbsp;&nbsp;&nbsp;&nbsp;宋从帝升明二年，宣城山中生紫芝一株，在所获以献。<br /><br />&nbsp;&nbsp;&nbsp;&nbsp;明月珠，王者不尽介鳞之物则出。<br /><br />&nbsp;&nbsp;&nbsp;&nbsp;汉高后景帝时，会稽人朱仲献三寸四寸珠。<br /><br />&nbsp;&nbsp;&nbsp;&nbsp;汉章帝元和中，郡国献明珠。<br /><br />&nbsp;&nbsp;&nbsp;&nbsp;巨鬯，三禺之禾，一稃二米，王者宗庙修则出。<br /><br />&nbsp;&nbsp;&nbsp;&nbsp;黄帝时，南夷乘白鹿来献鬯。<br /><br />&nbsp;&nbsp;&nbsp;&nbsp;汉章帝元和中，y生郡国。<br /><br />&nbsp;&nbsp;&nbsp;&nbsp;华平，其枝正平，王者有德则生。德刚则仰，德弱则低。<br /><br />&nbsp;&nbsp;&nbsp;&nbsp;汉章帝元和中，华平生郡国。<br /><br />&nbsp;&nbsp;&nbsp;&nbsp;平露，如盖，以察四方之政。其国不平，则随方而倾。（阙）<br /><br />&nbsp;&nbsp;&nbsp;&nbsp;q荚，一名历荚，夹阶而生，一日生一叶，从朔而生，望而止，十六日，日<br /><br />&nbsp;&nbsp;&nbsp;&nbsp;落一叶；若月小，则一叶萎而不落。尧时生阶。（阙）<br /><br />&nbsp;&nbsp;&nbsp;&nbsp;甫，一名倚扇，状如蓬，大枝叶小，根根如丝，转而成风，杀蝇。尧时生<br /><br />&nbsp;&nbsp;&nbsp;&nbsp;于厨。（阙）<br /><br />&nbsp;&nbsp;&nbsp;&nbsp;朱草，草之精也，世有圣人之德则生。<br /><br />&nbsp;&nbsp;&nbsp;&nbsp;汉光武建武中元元年五月，京师有赤草生水涯。<br /><br />&nbsp;&nbsp;&nbsp;&nbsp;汉章帝元和中，朱草生郡国。<br /><br />&nbsp;&nbsp;&nbsp;&nbsp;魏文帝初，朱草生文昌殿侧。<br /><br />&nbsp;&nbsp;&nbsp;&nbsp;宋文帝元嘉十一年，朱草生蜀郡郫县王之家，益州刺史甄法崇以闻。<br /><br />&nbsp;&nbsp;&nbsp;&nbsp;景星，大星也。状如半月，于晦朔助月为明。（阙）<br /><br />&nbsp;&nbsp;&nbsp;&nbsp;宾连阔达，生于房室，王者御后妃有节则生。（阙）<br /><br />&nbsp;&nbsp;&nbsp;&nbsp;渠溲，禹时来献裘。（阙）<br /><br />&nbsp;&nbsp;&nbsp;&nbsp;浪井，不凿自成，王者清静则应。（阙）<br /><br />&nbsp;&nbsp;&nbsp;&nbsp;西王母，舜时来献白环白g。（阙）<br /><br />&nbsp;&nbsp;&nbsp;&nbsp;越常，周公时来献白雉、象牙。（阙）<br /><br />&nbsp;&nbsp;&nbsp;&nbsp;汉平帝元始元年正月，越常重译献白雉一，黑雉二，诏二公荐宗庙。<br /><br />&nbsp;&nbsp;&nbsp;&nbsp;汉光武建武十三年九月，南越献白雉。<br /><br />&nbsp;&nbsp;&nbsp;&nbsp;汉章帝元和中，白雉见郡国。<br /><br />&nbsp;&nbsp;&nbsp;&nbsp;汉桓帝永康元年十一月，白雉见西河。<br /><br />&nbsp;&nbsp;&nbsp;&nbsp;汉献帝延康元年四月丁巳，饶安县言白雉见；又郡国十九言白雉见。<br /><br />&nbsp;&nbsp;&nbsp;&nbsp;晋武帝咸宁元年四月丁巳，白雉见安丰松滋。咸宁元年十二月丙午，白雉见<br /><br />&nbsp;&nbsp;&nbsp;&nbsp;梁国睢阳，梁王肜获以献。咸宁三年十一月，白雉见渤海饶安，相阮温获以献。<br /><br />&nbsp;&nbsp;&nbsp;&nbsp;晋武帝太康元年庚戌，白雉见中山。<br /><br />&nbsp;&nbsp;&nbsp;&nbsp;晋愍帝建兴三年十二月戊午，白雉见襄平。建兴三年十二月戊午，白雉见。<br /><br />&nbsp;&nbsp;&nbsp;&nbsp;安帝义熙七年五月，白雉见豫章南昌。<br /><br />&nbsp;&nbsp;&nbsp;&nbsp;宋文帝元嘉五年五月庚辰，白雉见东莞莒县，太守刘玄以闻。元嘉十六年二<br /><br />&nbsp;&nbsp;&nbsp;&nbsp;月，白雉见陈郡，豫州刺史长沙王义欣以献。元嘉十八年二月癸亥，白雉见南汝<br /><br />&nbsp;&nbsp;&nbsp;&nbsp;阴宋县，太守文道恩以献。元嘉二十年六月，白雉见高平方兴县，徐州刺史臧质<br /><br />&nbsp;&nbsp;&nbsp;&nbsp;以献。元嘉二十六年三月戊寅，白雉见东安、沛郡各一，徐、兖二州刺史武陵王<br /><br />&nbsp;&nbsp;&nbsp;&nbsp;获以献。<br /><br />&nbsp;&nbsp;&nbsp;&nbsp;孝武帝大明二年三月己巳，白雉雌雄各一见海陵，南兖州刺史竟陵王诞以献。<br /><br />&nbsp;&nbsp;&nbsp;&nbsp;大明五年十二月，白雉见秦郡，南兖州刺史晋安王子勋以献。大明八年二月丁卯，<br /><br />&nbsp;&nbsp;&nbsp;&nbsp;白雉见南郡江陵，荆州刺史临海王子顼以献。<br /><br />&nbsp;&nbsp;&nbsp;&nbsp;前废帝永光元年正月丙午，白雉见渤海，青州刺史王玄谟以献。永光元年三<br /><br />&nbsp;&nbsp;&nbsp;&nbsp;月甲午朔，白雉见新蔡，豫州刺史刘德愿以献。<br /><br />&nbsp;&nbsp;&nbsp;&nbsp;黄银紫玉，王者不藏金玉，则黄银紫玉光见深山。<br /><br />&nbsp;&nbsp;&nbsp;&nbsp;宋明帝泰始二年八月，于赭圻城南得紫玉一段，围三尺二寸，长一尺，厚七<br /><br />&nbsp;&nbsp;&nbsp;&nbsp;尺。太宗攻为二爵，以献武、文二庙。<br /><br />&nbsp;&nbsp;&nbsp;&nbsp;玉女，天赐妾也。《礼含文嘉》曰：“禹卑宫室，尽力沟洫，百谷用成，神<br /><br />&nbsp;&nbsp;&nbsp;&nbsp;龙女降。”（阙）<br /><br />&nbsp;&nbsp;&nbsp;&nbsp;地珠，王者不以财为宝则生珠。（阙）<br /><br />&nbsp;&nbsp;&nbsp;&nbsp;天鹿者，纯灵之兽也。五色光耀洞明，王者道备则至。（阙）<br /><br />&nbsp;&nbsp;&nbsp;&nbsp;角端者，日行万八千里，又晓四夷之语，明君圣主在位，明达方外幽远之事，<br /><br />&nbsp;&nbsp;&nbsp;&nbsp;则奉书而至。（阙）<br /><br />&nbsp;&nbsp;&nbsp;&nbsp;周印者，神兽之名也，星宿之变化。王者德盛则至。（阙）<br /><br />&nbsp;&nbsp;&nbsp;&nbsp;飞菟者，神马之名也，日行三万里。禹治水勤劳历年，救民之害，天应其德<br /><br />&nbsp;&nbsp;&nbsp;&nbsp;而至。（阙）<br /><br />&nbsp;&nbsp;&nbsp;&nbsp;泽兽，黄帝时巡狩至于东滨，泽兽出，能言，达知万物之精，以戒于民，为<br /><br />&nbsp;&nbsp;&nbsp;&nbsp;时除害。贤君明德幽远则来。（阙）<br /><br />&nbsp;&nbsp;&nbsp;&nbsp;<鹿余>者，幽隐之兽也，有明王在位则来，为时辟除灾害。（阙）<br /><br />&nbsp;&nbsp;&nbsp;&nbsp;[f者，神马也，与飞菟同，亦各随其方而至，以明君德也。（阙）<br /><br />&nbsp;&nbsp;&nbsp;&nbsp;同心鸟，王者德及遐方，四夷合同则至。（阙）<br /><br />&nbsp;&nbsp;&nbsp;&nbsp;枪蹄者，后土之兽，自能言语。王者仁孝于国则来。禹治水而至。（阙）<br /><br />&nbsp;&nbsp;&nbsp;&nbsp;紫达，王者仁义行则见。（阙）<br /><br />&nbsp;&nbsp;&nbsp;&nbsp;小鸟生大鸟，王者土地开辟则至。（阙）<br /><br />&nbsp;&nbsp;&nbsp;&nbsp;河精者，人头鱼身，师旷时所受谶也。（阙）<br /><br />&nbsp;&nbsp;&nbsp;&nbsp;延嬉，王者孝道行则至。（阙）<br /><br />&nbsp;&nbsp;&nbsp;&nbsp;大贝，王者不贪财宝则出。（阙）<br /><br />&nbsp;&nbsp;&nbsp;&nbsp;威蕤，王者礼备则生于殿前。（阙）<br /><br />&nbsp;&nbsp;&nbsp;&nbsp;醴泉，水之精也，甘美。王者修理则出。<br /><br />&nbsp;&nbsp;&nbsp;&nbsp;汉光武建武中元元年五月，醴泉出京师及郡国。饮醴泉者，痼病皆愈；独眇<br /><br />&nbsp;&nbsp;&nbsp;&nbsp;者蹇者不差。<br /><br />&nbsp;&nbsp;&nbsp;&nbsp;魏文帝初，郡国二言醴泉出。<br /><br />&nbsp;&nbsp;&nbsp;&nbsp;宋文帝元嘉十二年，衡阳湘乡醴泉出县庭，荆州刺史临川王义庆以闻。<br /><br />&nbsp;&nbsp;&nbsp;&nbsp;孝武帝孝建三年九月甲戌，细仗队省井泉春夏深不盈尺，忽至一丈，有五色，<br /><br />&nbsp;&nbsp;&nbsp;&nbsp;水清澄，醴味，汲引不穷。<br /><br />&nbsp;&nbsp;&nbsp;&nbsp;孝武帝大明二年三月壬子，北汝阴楼烦平地出醴泉，豫州刺史宗悫以闻。<br /><br />&nbsp;&nbsp;&nbsp;&nbsp;明帝泰豫元年四月乙酉，会稽山阴思义醴泉出，太守蔡兴宗以闻。<br /><br />&nbsp;&nbsp;&nbsp;&nbsp;日月扬光，日者，人君象也。人君不假臣下之权，则日月扬光明。（阙）<br /><br />&nbsp;&nbsp;&nbsp;&nbsp;芝英者，王者亲近耆老，养有道，则生。<br /><br />&nbsp;&nbsp;&nbsp;&nbsp;汉章帝元和中，芝英生郡国。<br /><br />&nbsp;&nbsp;&nbsp;&nbsp;碧石者，玩好之物弃则至。（阙）<br /><br />&nbsp;&nbsp;&nbsp;&nbsp;玉瓮者，不汲而满，王者清廉则出。（阙）<br /><br />&nbsp;&nbsp;&nbsp;&nbsp;山车者，山藏之精也。不藏金玉，山泽以时，通山海之饶，以给天下，则山<br /><br />&nbsp;&nbsp;&nbsp;&nbsp;成其车。（阙）<br /><br />&nbsp;&nbsp;&nbsp;&nbsp;鸡骇犀，王者贱难得之物则出。（阙）<br /><br />&nbsp;&nbsp;&nbsp;&nbsp;陵出黑丹，王者修至孝则出。（阙）<br /><br />&nbsp;&nbsp;&nbsp;&nbsp;神鼎者，质文之精也。知吉知凶，能重能轻，不炊而沸，五味自生，王者盛<br /><br />&nbsp;&nbsp;&nbsp;&nbsp;德则出。<br /><br />&nbsp;&nbsp;&nbsp;&nbsp;汉武帝元鼎元年五月五日，得鼎汾水上。<br /><br />&nbsp;&nbsp;&nbsp;&nbsp;汉明帝永平六年二月，庐江太守献宝鼎。出王雒山。（雒或作雄）。<br /><br />&nbsp;&nbsp;&nbsp;&nbsp;汉章帝建初七年十月，车驾西巡至槐里，右扶风禁上美阳得铜器于岐山，似<br /><br />&nbsp;&nbsp;&nbsp;&nbsp;酒尊。诏在道晨夕以为百官热酒。<br /><br />&nbsp;&nbsp;&nbsp;&nbsp;汉和帝永元元年，窦宪征匈奴，于漠北酒泉得仲山甫鼎，容五斗。<br /><br />&nbsp;&nbsp;&nbsp;&nbsp;吴孙权赤乌十二年六月戊戌，宝鼎出临平湖。又出东部酃县。<br /><br />&nbsp;&nbsp;&nbsp;&nbsp;吴孙皓宝鼎元年八月，在所言得大鼎。<br /><br />&nbsp;&nbsp;&nbsp;&nbsp;晋愍帝建兴二年十二月，晋陵武进县民陈龙在田中得铜铎五枚。<br /><br />&nbsp;&nbsp;&nbsp;&nbsp;晋成帝咸和元年十月辛卯，宣城舂谷县山岸崩，获石鼎重二斤，受斛余。晋<br /><br />&nbsp;&nbsp;&nbsp;&nbsp;成帝咸康五年，豫章南昌民掘地得铜钟四枚，太守褚裒以献。<br /><br />&nbsp;&nbsp;&nbsp;&nbsp;晋穆帝升平五年二月乙未，南掖门有马足陷地，得铜钟一枚。<br /><br />&nbsp;&nbsp;&nbsp;&nbsp;宋文帝元嘉十三年四月辛丑，武昌县章山水侧自开出神鼎，江州刺史南谯王<br /><br />&nbsp;&nbsp;&nbsp;&nbsp;义宣以献。元嘉十九年九月戊申，广陵肥如石梁涧中出石钟九口，大小行次，引<br /><br />&nbsp;&nbsp;&nbsp;&nbsp;列南向，南兖州刺史临川王义庆以献。元嘉二十一年十二月，新阳获古鼎于水侧，<br /><br />&nbsp;&nbsp;&nbsp;&nbsp;有篆书四十二字，雍州刺史萧思话以献。元嘉二十二年，豫章豫宁县出铜钟，江<br /><br />&nbsp;&nbsp;&nbsp;&nbsp;州刺史广陵王绍以献。<br /><br />&nbsp;&nbsp;&nbsp;&nbsp;孝武帝孝建三年四月丁亥，临川宜黄县民田中得铜钟七口，内史傅徽以献。<br /><br />&nbsp;&nbsp;&nbsp;&nbsp;孝建三年四月甲辰，晋陵延陵得古钟六口，徐州刺史竟陵王诞以献。孝武帝大明<br /><br />&nbsp;&nbsp;&nbsp;&nbsp;七年六月，江夏蒲圻获铜路鼓，四面独足，郢州刺史安陆王子绥以献。<br /><br />&nbsp;&nbsp;&nbsp;&nbsp;明帝泰始四年二月丙申，豫章望蔡获古铜钟，高一尺七寸，围二尺八寸，太<br /><br />&nbsp;&nbsp;&nbsp;&nbsp;守张辩以献。泰始五年五月壬戌，豫章南昌获古铜鼎，容斛七斗，江州刺史王景<br /><br />&nbsp;&nbsp;&nbsp;&nbsp;文以献。泰始七年六月甲寅，义阳郡获铜鼎，受一斛，并盖并隐起镂，豫州刺史<br /><br />&nbsp;&nbsp;&nbsp;&nbsp;段佛荣以献。<br /><br />&nbsp;&nbsp;&nbsp;&nbsp;从帝升明二年九月，建宁万岁山涧中得铜钟，长二尺一寸，豫州刺史刘怀珍<br /><br />&nbsp;&nbsp;&nbsp;&nbsp;以献。<br /><br />&nbsp;&nbsp;&nbsp;&nbsp;汉宣帝元康二年夏，神雀集雍。元康三年春，神雀集泰山。宣帝元康三年春，<br /><br />&nbsp;&nbsp;&nbsp;&nbsp;五色雀以万数，飞过属县。元康四年三月，神雀五采以万数，飞过集长乐、未央、<br /><br />&nbsp;&nbsp;&nbsp;&nbsp;北宫、高寝、甘泉泰殿。元康四年，神雀仍集。汉宣帝五凤三年正月，神雀集<br /><br />&nbsp;&nbsp;&nbsp;&nbsp;京师。<br /><br />&nbsp;&nbsp;&nbsp;&nbsp;汉明帝永平十七年春，神雀五色集京师。<br /><br />&nbsp;&nbsp;&nbsp;&nbsp;汉章帝元和中，神雀见郡国。<br /><br />&nbsp;&nbsp;&nbsp;&nbsp;宋文帝元嘉二十二年，白鹊见新野邓县，雍州刺史萧思话以闻。元嘉二十六<br /><br />&nbsp;&nbsp;&nbsp;&nbsp;年五月癸酉，白鹊见建康崇孝里，扬州刺史始兴王浚以献。<br /><br />&nbsp;&nbsp;&nbsp;&nbsp;孝武帝大明七年三月辛巳，白鹊见汝南安阳，太守申令孙以献。<br /><br />&nbsp;&nbsp;&nbsp;&nbsp;晋惠帝永嘉元年五月，白鼠见东宫，皇太子获以献。<br /><br />&nbsp;&nbsp;&nbsp;&nbsp;宋明帝泰始三年二月壬寅，白鼠见乐安，青州刺史沈文秀以献。<br /><br />&nbsp;&nbsp;&nbsp;&nbsp;汉昭帝始元元年二月，黄鹄下建章宫太液池中。<br /><br />&nbsp;&nbsp;&nbsp;&nbsp;汉章帝元和二年二月，车驾东巡，柴祭岱宗。礼毕，黄鹄三十从西南来，经<br /><br />&nbsp;&nbsp;&nbsp;&nbsp;祠坛上东北过。<br /><br />&nbsp;&nbsp;&nbsp;&nbsp;汉武帝太初三年二月五日，行幸东海，获赤雁。<br /><br />&nbsp;&nbsp;&nbsp;&nbsp;魏文帝初，镬中生赤鱼。<br /><br />&nbsp;&nbsp;&nbsp;&nbsp;孙权时，神雀巢朱雀门。<br /><br />&nbsp;&nbsp;&nbsp;&nbsp;孙皓天玺元年，临海郡吏伍曜在海水际得石树，高三尺余，枝茎紫色，诘屈<br /><br />&nbsp;&nbsp;&nbsp;&nbsp;倾靡，有光采。《山海经》所载玉碧树之类也。<br /><br />&nbsp;&nbsp;&nbsp;&nbsp;晋武帝泰始二年六月壬申，白鸽见酒泉延寿，延寿长王音以献。<br /><br />&nbsp;&nbsp;&nbsp;&nbsp;晋成帝咸和九年五月癸酉，白鹅见吴国钱塘，内史虞潭以献。<br /><br />&nbsp;&nbsp;&nbsp;&nbsp;安帝义熙元年，南康雩都嵩山有金鸡，青黄色，飞集岩间。<br /><br />&nbsp;&nbsp;&nbsp;&nbsp;宋文帝元嘉二十二年，湘州刺史南平王铄献赤鹦鹉。<br /><br />&nbsp;&nbsp;&nbsp;&nbsp;孝武帝大明三年正月丙申，{般女}皇国献赤白鹦鹉各一。<br /><br />&nbsp;&nbsp;&nbsp;&nbsp;宋文帝元嘉二十四年十月甲午，扬州刺史始兴王浚献白鹦鹉。<br /><br />&nbsp;&nbsp;&nbsp;&nbsp;孝武帝大明五年正月丙子，交州刺史垣闳献白孔雀。<br /><br />&nbsp;&nbsp;&nbsp;&nbsp;明帝泰始三年五月乙亥，白鸲鹆见京兆，雍州刺史巴陵王休若以献。<br /><br />&nbsp;&nbsp;&nbsp;&nbsp;汉桓帝延熹九年四月，济阴、东郡、济北、平原河水清。<br /><br />&nbsp;&nbsp;&nbsp;&nbsp;宋文帝元嘉二十四年二月戊戌，河、济俱清，龙骧将军、青冀二州刺史杜坦<br /><br />&nbsp;&nbsp;&nbsp;&nbsp;以闻。文帝元嘉二十五年五月，征北长史、广陵太守范邈上言：“所领舆县，前<br /><br />&nbsp;&nbsp;&nbsp;&nbsp;有大浦，控引潮流，水常淤浊。自比以来，源流清洁，纤鳞呈形。古老相传，以<br /><br />&nbsp;&nbsp;&nbsp;&nbsp;为休瑞。”<br /><br />&nbsp;&nbsp;&nbsp;&nbsp;孝武帝孝建三年九月，济、河清，冀州刺史垣护之以闻。孝武帝大明五年九<br /><br />&nbsp;&nbsp;&nbsp;&nbsp;月庚戌，河、济俱清，平原太守申纂以闻。<br /><br />&nbsp;&nbsp;&nbsp;&nbsp;明帝泰始元年二月丙寅，扬、淮水清洁有异于常，州治中从事史张绪以闻。<br /><br />&nbsp;&nbsp;&nbsp;&nbsp;汉光武建武初，野茧、谷充给百姓。其后耕蚕稍广，二事渐息。<br /><br />&nbsp;&nbsp;&nbsp;&nbsp;吴孙权黄龙三年夏，野蚕茧大如卵。<br /><br />&nbsp;&nbsp;&nbsp;&nbsp;宋文帝元嘉十六年，宣城宛陵广野蚕成茧，大如雉卵，弥漫林谷，年年转盛。<br /><br />&nbsp;&nbsp;&nbsp;&nbsp;孝武帝大明三年五月癸巳，宣城宛陵县石亭山生野蚕，三百余里，太守张辩<br /><br />&nbsp;&nbsp;&nbsp;&nbsp;以闻。孝武帝大明三年十一月己巳，肃慎氏献矢石e，高丽国译而至。大明<br /><br />&nbsp;&nbsp;&nbsp;&nbsp;五年正月戊午元日，花雪降殿庭。时右卫将军谢庄下殿，雪集衣。还白，上以为<br /><br />&nbsp;&nbsp;&nbsp;&nbsp;瑞。于是公卿并作花雪诗。史臣按《诗》云：“先集为霰。”《韩诗》曰：“霰，<br /><br />&nbsp;&nbsp;&nbsp;&nbsp;英也。”花叶谓之英。《离骚》云：“秋菊之落英。”左思云“落英飘濉笔且病<br /><br />&nbsp;&nbsp;&nbsp;&nbsp;然则霰为花雪矣。草木花多五出，花雪独六出。<br /><br />&nbsp;&nbsp;&nbsp;&nbsp;明帝泰始二年五月甲寅，赭中获石柏长三尺二寸，广三尺五寸，扬州刺史建<br /><br />&nbsp;&nbsp;&nbsp;&nbsp;安王休仁以献。泰始三年十一月乙卯，盱眙获石柏，宁朔将军段佛荣以献。<br /><br />&nbsp;&nbsp;&nbsp;&nbsp;汉和帝在位十七年，郡国言瑞应八十余品，帝让而不宣。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882717);">加入书签</a><a
                        href="882701.html">上一页</a>&larr;<a href="index.html">返回列表</a>&rarr;<a
                            href="882741.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882701.html"; var next_page = "882741.html"; var index_page = "index.html"; var sortid = "9"; var article_id = "13928"; var chapter_id = "882717"; var articlename = "宋书"; var chaptername = " 卷二十九 志第十九"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>