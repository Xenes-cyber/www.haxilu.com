<!DOCTYPE html>
<html>
<head>
<meta charset="gbk" />
<title>宋书- 卷四十六 列传第六-在线阅读-哈西文学网</title>
<meta name="keywords" content="沈约，宋书， 卷四十六 列传第六全文， 卷四十六 列传第六在线阅读 哈西文学网" />
<meta name="description" content="哈西文学网提供沈约的宋书  卷四十六 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882997.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882997.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 列传第六</h1>
            <div class="link xb">
                <a href="882983.html">上一页</a>&larr;<a href="index.html">返回列表</a>&rarr;<a
                    href="883029.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵伦之到彦之阙王懿张邵<br /><br />&nbsp;&nbsp;&nbsp;&nbsp;赵伦之，字幼成，下邳僮人也。孝穆皇后之弟。幼孤贫，事母以孝称。武帝<br /><br />&nbsp;&nbsp;&nbsp;&nbsp;起兵，以军功封阆中县五等侯，累迁雍州刺史。武帝北伐，伦之遣顺阳太守傅弘<br /><br />&nbsp;&nbsp;&nbsp;&nbsp;之、扶风太守沈田子出i柳，大破姚泓于蓝田。及武帝受命，以佐命功，封霄城<br /><br />&nbsp;&nbsp;&nbsp;&nbsp;县侯，安北将军，镇襄阳。少帝即位，征拜护军。元嘉三年，拜镇军将军，寻迁<br /><br />&nbsp;&nbsp;&nbsp;&nbsp;左光禄大夫，领军将军。<br /><br />&nbsp;&nbsp;&nbsp;&nbsp;伦之虽外戚贵盛，而以俭素自处。性野拙，人情世务，多所不解。久居方伯，<br /><br />&nbsp;&nbsp;&nbsp;&nbsp;颇觉富盛，入为护军，资力不称，以为见贬。光禄大夫范泰好戏谓曰：“司徒公<br /><br />&nbsp;&nbsp;&nbsp;&nbsp;缺，必用汝老奴。我不言汝资地所任，要是外戚高秩次第所至耳。”伦之大喜，<br /><br />&nbsp;&nbsp;&nbsp;&nbsp;每载酒肴诣泰。五年，卒。子伯符嗣。<br /><br />&nbsp;&nbsp;&nbsp;&nbsp;伯符，字润远。少好弓马。伦之在襄阳，伯符为竟陵太守。时竟陵蛮屡为寇，<br /><br />&nbsp;&nbsp;&nbsp;&nbsp;伯符征讨，悉破之，由是有将帅之称。后为宁远将军，总领义徒，以居宫城北，<br /><br />&nbsp;&nbsp;&nbsp;&nbsp;每有火起及贼盗，辄身贯甲胄，助郡县赴讨，武帝甚嘉之。文帝即位，累迁徐、<br /><br />&nbsp;&nbsp;&nbsp;&nbsp;兖二州刺史。为政苛暴，吏人畏之若豺虎，然而寇盗远窜，无敢犯境。元嘉十八<br /><br />&nbsp;&nbsp;&nbsp;&nbsp;年，征为领军将军。先是，外监不隶领军，宜相统摄者，自有别诏，至此始统领<br /><br />&nbsp;&nbsp;&nbsp;&nbsp;焉。二十一年，转豫州刺史。明年，为护军将军，复为丹阳尹。在郡严酷，吏人<br /><br />&nbsp;&nbsp;&nbsp;&nbsp;苦之，或至委叛被录赴水而死；典笔吏取笔不如意，鞭五十。子倩，尚文帝第四<br /><br />&nbsp;&nbsp;&nbsp;&nbsp;女海盐公主。初，始兴王浚以潘妃之宠，故得出入后宫，遂与公主私通。及适倩，<br /><br />&nbsp;&nbsp;&nbsp;&nbsp;倩入宫而怒，肆詈搏击，引绝帐带。事上闻，有诏离婚，杀主所生蒋美人，伯符<br /><br />&nbsp;&nbsp;&nbsp;&nbsp;惭惧发病卒。谥曰肃。传国至孙勖，齐受禅，国除。<br /><br />&nbsp;&nbsp;&nbsp;&nbsp;王懿，字仲德，太原祁人。自言汉司徒允弟幽州刺史懋七世孙也。祖宏，事<br /><br />&nbsp;&nbsp;&nbsp;&nbsp;石季龙；父苗，事苻坚，皆为二千石。<br /><br />&nbsp;&nbsp;&nbsp;&nbsp;仲坚德少沈审，有意略，通阴阳，解声律。苻氏之败，仲德年十七，与兄睿<br /><br />&nbsp;&nbsp;&nbsp;&nbsp;同起义兵，与慕容垂战，败；仲德被重创走，与家属相失。路经大泽，不能前，<br /><br />&nbsp;&nbsp;&nbsp;&nbsp;困卧林中。忽有青衣童儿骑牛行，见仲德，问曰：“食未？”仲德告饥。儿去，<br /><br />&nbsp;&nbsp;&nbsp;&nbsp;顷之复来，携食与之。仲德食毕欲行，会水潦暴至，莫知所如。有一白狼至前，<br /><br />&nbsp;&nbsp;&nbsp;&nbsp;仰天而号，号讫，衔仲德衣，因渡水；仲德随之，获济，与睿相及。渡河至滑台，<br /><br />&nbsp;&nbsp;&nbsp;&nbsp;复为翟辽所留，使为将帅。积年，仲德欲南归，乃奔太山，辽遣骑追之急，夜行，<br /><br />&nbsp;&nbsp;&nbsp;&nbsp;忽有炬火前导，仲德随之，行百许里，乃免。<br /><br />&nbsp;&nbsp;&nbsp;&nbsp;晋太元末，徙居彭城。兄弟名犯晋宣、元二帝讳，并以字称。睿字元德。北<br /><br />&nbsp;&nbsp;&nbsp;&nbsp;土重同姓，谓之骨肉，有远来相投者，莫不竭力营赡；若不至者，以为不义，不<br /><br />&nbsp;&nbsp;&nbsp;&nbsp;为乡里所容。仲德闻王愉在江南，是太原人，乃往依之；愉礼之甚薄，因至姑孰<br /><br />&nbsp;&nbsp;&nbsp;&nbsp;投桓玄。值玄篡，见辅国将军张畅，言及世事，仲德曰：“自古革命，诚非一族，<br /><br />&nbsp;&nbsp;&nbsp;&nbsp;然今之起者，恐不足以成大事。”<br /><br />&nbsp;&nbsp;&nbsp;&nbsp;元德果敢有智略，武帝甚知之，告以义举，使于都下袭玄。仲德闻其谋，谓<br /><br />&nbsp;&nbsp;&nbsp;&nbsp;元德曰：“天下之事，不可不密，应机务速，不在巧迟。玄每冒夜出入，今若图<br /><br />&nbsp;&nbsp;&nbsp;&nbsp;之，正须一夫力耳。”事泄，元德为玄所诛，仲德奔窜。会义军克建业，仲德抱<br /><br />&nbsp;&nbsp;&nbsp;&nbsp;元德子方回出候武帝，帝于马上抱方回与仲德相对号泣，追赠元德给事中，封安<br /><br />&nbsp;&nbsp;&nbsp;&nbsp;复县侯，以仲德为中兵参军。<br /><br />&nbsp;&nbsp;&nbsp;&nbsp;武帝伐广固，仲德为前锋，大小二十余战，每战辄克。及卢循寇逼，败刘毅<br /><br />&nbsp;&nbsp;&nbsp;&nbsp;于桑落，帝北伐始还，士卒创痍，堪战者可数千人。贼众十万，舳舻百里，奔败<br /><br />&nbsp;&nbsp;&nbsp;&nbsp;而归者，咸称其雄。众议并欲迁都，仲德正色曰：“今天子当阳而治，明公命世<br /><br />&nbsp;&nbsp;&nbsp;&nbsp;作辅，新建大功，威震六合。妖贼豕突，乘我远征，既闻凯入，将自奔散。今自<br /><br />&nbsp;&nbsp;&nbsp;&nbsp;投草间，则同之匹夫；匹夫号令，何以威物？义士英豪，当自求其主尔。此谋若<br /><br />&nbsp;&nbsp;&nbsp;&nbsp;行，请自此辞矣。”帝悦之，以仲德屯越城。及贼自蔡洲南走，遣仲德追之。贼<br /><br />&nbsp;&nbsp;&nbsp;&nbsp;留亲党范崇民五千人，高舰百余，城南陵。仲德攻之，大破崇民，焚其舟舰，收<br /><br />&nbsp;&nbsp;&nbsp;&nbsp;其散卒，功冠诸将，封新淦县侯。义熙十二年北伐，进仲德征虏将军，加冀州刺<br /><br />&nbsp;&nbsp;&nbsp;&nbsp;史，为前锋诸军事。冠军将军檀道济、龙骧将军王镇恶向洛阳，宁朔将军刘遵考、<br /><br />&nbsp;&nbsp;&nbsp;&nbsp;建武将军沈林子出石门，宁朔将军朱超石、胡藩向半城，咸受统于仲德。仲德率<br /><br />&nbsp;&nbsp;&nbsp;&nbsp;龙骧将军朱牧、宁远将军竺灵秀、严纲等开钜野入河，乃总众军，进据潼关。长<br /><br />&nbsp;&nbsp;&nbsp;&nbsp;安平，以仲德为太尉咨议参军。<br /><br />&nbsp;&nbsp;&nbsp;&nbsp;武帝欲迁都洛阳，众议咸以为宜。仲德曰：“非常之事，常人所骇。今暴师<br /><br />&nbsp;&nbsp;&nbsp;&nbsp;日久，士有归心，固当以建业为王基，俟文轨大同，然后议之可也。”帝深纳之，<br /><br />&nbsp;&nbsp;&nbsp;&nbsp;使卫送姚泓先还彭城。武帝受命，累迁徐州刺史，加都督。<br /><br />&nbsp;&nbsp;&nbsp;&nbsp;元嘉三年，进号安北将军，与到彦之北伐，大破虏军。诸军进屯灵昌津。司、<br /><br />&nbsp;&nbsp;&nbsp;&nbsp;兖既定，三军咸喜，仲德独有忧色，曰：“胡虏虽仁义不足，而凶狡有余，今敛<br /><br />&nbsp;&nbsp;&nbsp;&nbsp;戈北归，并力完聚，若河冰冬合，岂不能为三军之忧！”十月，虏于委粟津渡河，<br /><br />&nbsp;&nbsp;&nbsp;&nbsp;进逼金墉，虎牢、洛阳诸军，相继奔走。彦之闻二城不守，欲焚舟步走，仲德曰：<br /><br />&nbsp;&nbsp;&nbsp;&nbsp;“洛阳既陷，则虎牢不能独全，势使然也。今贼去我千里，滑台犹有强兵，若便<br /><br />&nbsp;&nbsp;&nbsp;&nbsp;舍舟奔走，士卒必散。且当入济至马耳谷口，更详所宜。”乃回军沿济南历城步<br /><br />&nbsp;&nbsp;&nbsp;&nbsp;上，焚舟弃甲，还至彭城。仲德与彦之并免官。寻与檀道济救滑台，粮尽而归。<br /><br />&nbsp;&nbsp;&nbsp;&nbsp;九年，又为镇北将军、徐州刺史。明年，加领兖州刺史。仲德三临徐州，威<br /><br />&nbsp;&nbsp;&nbsp;&nbsp;德著于彭城，立佛寺作白狼、童子像于塔中，以河北所遇也。十三年，进号镇北<br /><br />&nbsp;&nbsp;&nbsp;&nbsp;大将军。十五年，卒，谥曰桓侯。亦于庙立白狼、童子坛，每祭必祠之。子正修<br /><br />&nbsp;&nbsp;&nbsp;&nbsp;嗣，为家僮所杀。<br /><br />&nbsp;&nbsp;&nbsp;&nbsp;张邵，字茂宗，会稽太守裕之弟也。初为晋琅邪内史王诞龙骧府功曹，桓玄<br /><br />&nbsp;&nbsp;&nbsp;&nbsp;徙诞于广州，亲故咸离弃之，惟邵情意弥谨，流涕追送。时变乱饥馑，又馈送其<br /><br />&nbsp;&nbsp;&nbsp;&nbsp;妻子。<br /><br />&nbsp;&nbsp;&nbsp;&nbsp;桓玄篡位，父敞先为尚书，以答事微谬，降为廷尉卿。及武帝讨玄，邵白敞<br /><br />&nbsp;&nbsp;&nbsp;&nbsp;表献诚款，帝大说，命署其门曰：“有犯张廷尉者，以军法论。”后以敞为吴郡<br /><br />&nbsp;&nbsp;&nbsp;&nbsp;太守。王谧为扬州，召邵为主簿。刘毅为亚相，爱才好士，当世莫不辐氵奏，独<br /><br />&nbsp;&nbsp;&nbsp;&nbsp;邵不往。或问之，邵曰：“主公命世人杰，何烦多问。”刘穆之闻以白，帝益亲<br /><br />&nbsp;&nbsp;&nbsp;&nbsp;之，转太尉参军，署长流贼曹。卢循寇迫京师，使邵守南城。时百姓临水望贼，<br /><br />&nbsp;&nbsp;&nbsp;&nbsp;帝怪而问邵，邵曰：“若节钺未反，奔散之不暇，亦何能观望。今当无复恐耳。”<br /><br />&nbsp;&nbsp;&nbsp;&nbsp;寻补州主簿。<br /><br />&nbsp;&nbsp;&nbsp;&nbsp;邵悉心政事，精力绝人。及诛刘藩，邵时在西州直庐，即夜诫众曹曰：“大<br /><br />&nbsp;&nbsp;&nbsp;&nbsp;军当大讨，可各修舟船仓库，及晓取办。”旦日，帝求诸簿署，应时即至；怪问<br /><br />&nbsp;&nbsp;&nbsp;&nbsp;其速，诸曹答曰：“昨夜受张主簿处分。”帝曰：“张邵可谓同我忧虑矣。”九<br /><br />&nbsp;&nbsp;&nbsp;&nbsp;年，世子始开征虏府，补邵录事参军，转号中军，迁咨议参军，领记室。十二年，<br /><br />&nbsp;&nbsp;&nbsp;&nbsp;武帝北伐，邵请见，曰：“人生危脆，必当远虑。穆之若邂逅不幸，谁可代之？<br /><br />&nbsp;&nbsp;&nbsp;&nbsp;尊业如此，苟有不讳，事将如何？”帝曰：“此自委穆之及卿耳。”青州刺史檀<br /><br />&nbsp;&nbsp;&nbsp;&nbsp;祗镇广陵，时滁州结聚亡命，祗率众掩之。刘穆之恐以为变，将发军。邵曰：<br /><br />&nbsp;&nbsp;&nbsp;&nbsp;“檀韶据中流，道济为军首，若疑状发露，恐生大变。宜且遣慰劳，以观其意。”<br /><br />&nbsp;&nbsp;&nbsp;&nbsp;既而祗果不动。及穆之卒，朝廷b惧，便欲发诏以司马徐羡之代之，邵对曰：<br /><br />&nbsp;&nbsp;&nbsp;&nbsp;“今诚急病，任终在徐，且世子无专命，宜须北咨。”信反，方使世子出命曰：<br /><br />&nbsp;&nbsp;&nbsp;&nbsp;“朝廷及大府事，悉咨徐司马，其余启还。”武帝重其临事不挠，有大臣体。十<br /><br />&nbsp;&nbsp;&nbsp;&nbsp;四年，以世子镇荆州，邵谏曰：“储贰之重，四海所系，不宜处外，敢以死请。”<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;文帝为中郎将、荆州刺史，以邵为司马，领南郡相，众事悉决于邵。武帝受<br /><br />&nbsp;&nbsp;&nbsp;&nbsp;命，以佐命功，封临沮伯。分荆州立湘州，以邵为刺史。将署府，邵以为长沙内<br /><br />&nbsp;&nbsp;&nbsp;&nbsp;地，非用武之国，置署妨人，乖为政要。帝从之。谢晦反，遗书要邵，邵不发函，<br /><br />&nbsp;&nbsp;&nbsp;&nbsp;驰使呈帝。<br /><br />&nbsp;&nbsp;&nbsp;&nbsp;元嘉五年，转征虏将军，领宁蛮校尉、雍州刺史，加都督。初，王华与邵有<br /><br />&nbsp;&nbsp;&nbsp;&nbsp;隙，及华参要，亲旧为之危心。邵曰：“子陵方弘至公，必不以私仇害正义。”<br /><br />&nbsp;&nbsp;&nbsp;&nbsp;是任也，华实举之。及至襄阳，筑长围，修立堤堰，开田数千顷，郡人赖之富赡。<br /><br />&nbsp;&nbsp;&nbsp;&nbsp;丹、淅二川蛮屡为寇，邵诱其帅，因大会诛之，悉掩其徒党。既失信群蛮，所在<br /><br />&nbsp;&nbsp;&nbsp;&nbsp;并起，水陆断绝。子敷至襄阳定省，当还都，群蛮伺欲取之。会蠕蠕国遣使朝贡，<br /><br />&nbsp;&nbsp;&nbsp;&nbsp;贼以为敷，遂执之，邵坐降号扬烈将军。<br /><br />&nbsp;&nbsp;&nbsp;&nbsp;江夏王义恭镇江陵，以邵为抚军长史，持节、南蛮校尉。坐在雍州营私蓄取<br /><br />&nbsp;&nbsp;&nbsp;&nbsp;赃货二百四十五万，下廷尉，免官，削爵土。后为吴兴太守，卒，追复爵邑，谥<br /><br />&nbsp;&nbsp;&nbsp;&nbsp;曰简伯。邵临终，遗命祭以菜果，苇席为W车，诸子从焉。子敷、演、镜，有<br /><br />&nbsp;&nbsp;&nbsp;&nbsp;名于世。<br /><br />&nbsp;&nbsp;&nbsp;&nbsp;敷字景胤。生而母亡，年数岁，问知之，虽童蒙，便有感慕之色。至十岁许，<br /><br />&nbsp;&nbsp;&nbsp;&nbsp;求母遗物，而散施已尽，唯得一扇，乃缄录之。每至感思，辄开笥流涕。见从母，<br /><br />&nbsp;&nbsp;&nbsp;&nbsp;悲咸呜咽。性整贵，风韵端雅，好玄言，善属文。初，父邵使与南阳宗少文谈<br /><br />&nbsp;&nbsp;&nbsp;&nbsp;《系》、《象》，往复数番，少文每欲屈，握麈尾叹曰：“吾道东矣。”于是名<br /><br />&nbsp;&nbsp;&nbsp;&nbsp;价日重。武帝闻其美，召见奇之，曰：“真千里驹也。”以为世子中军参军，数<br /><br />&nbsp;&nbsp;&nbsp;&nbsp;见接引。累迁江夏王义恭抚军记室参军。义恭就文帝求一学义沙门，会敷赴假江<br /><br />&nbsp;&nbsp;&nbsp;&nbsp;陵，入辞，文帝令以后车载沙门往，谓曰：“道中可得言晤。”敷不奉诏，上甚<br /><br />&nbsp;&nbsp;&nbsp;&nbsp;不说。迁正员中书郎。敷小名查，父邵小名梨，文帝戏之曰：“查何如梨？”敷<br /><br />&nbsp;&nbsp;&nbsp;&nbsp;曰：“梨为百果之宗，查何可比。”<br /><br />&nbsp;&nbsp;&nbsp;&nbsp;中书舍人狄当、周赳并管要务，以敷同省名家，欲诣之。赳曰：“彼恐不相<br /><br />&nbsp;&nbsp;&nbsp;&nbsp;容接，不如勿往。”当曰：“吾等并已员外郎矣，何忧不得共坐。”敷先设二床，<br /><br />&nbsp;&nbsp;&nbsp;&nbsp;去壁三四尺，二客就席，敷呼左右曰：“移我远客！”赳等失色而去。其自标遇<br /><br />&nbsp;&nbsp;&nbsp;&nbsp;如此。善持音仪，尽详缓之致，与人别，执手曰：“念相闻。”余响久之不绝。<br /><br />&nbsp;&nbsp;&nbsp;&nbsp;张氏后进皆慕之，其源起自敷也。迁黄门侍郎、始兴王浚后将军司徒左长史。未<br /><br />&nbsp;&nbsp;&nbsp;&nbsp;拜，父在吴兴亡，成服凡十余日，方进水浆，葬毕，不进盐菜，遂毁瘠成疾。伯<br /><br />&nbsp;&nbsp;&nbsp;&nbsp;父茂度每譬止之，敷益更感恸，绝而复续。茂度曰：“我比止汝，而乃益甚。”<br /><br />&nbsp;&nbsp;&nbsp;&nbsp;自是不复往，未期年而卒。孝武即位，旌其孝道，追赠侍中，改其所居为孝张里。<br /><br />&nbsp;&nbsp;&nbsp;&nbsp;敷弟柬，袭父封，位通直郎。柬有勇力，手格猛兽，元凶以为辅国将军。孝<br /><br />&nbsp;&nbsp;&nbsp;&nbsp;武至新亭，柬出奔，坠淮死。子式嗣。<br /><br />&nbsp;&nbsp;&nbsp;&nbsp;畅字少微，邵兄伟之子也。伟少有操行，为晋琅邪王国郎中令，从王至洛，<br /><br />&nbsp;&nbsp;&nbsp;&nbsp;还京都，武帝封药酒一罂付伟，令密加鸩毒，受命于道，自饮而卒。<br /><br />&nbsp;&nbsp;&nbsp;&nbsp;畅少与从兄敷、演、敬齐名，为后进之秀。起家为太守徐佩之主簿，佩之被<br /><br />&nbsp;&nbsp;&nbsp;&nbsp;诛，畅驰出奔赴，制服尽哀，时论美之。弟牧尝为a犬所伤，医者云食蝮<br /><br />&nbsp;&nbsp;&nbsp;&nbsp;可疗，牧难之。畅含笑先尝，牧因此乃食，由是遂愈。累迁太子中庶子。<br /><br />&nbsp;&nbsp;&nbsp;&nbsp;孝武镇彭城，畅为安北长史、沛郡太守。元嘉二十七年，魏主托跋焘南征，<br /><br />&nbsp;&nbsp;&nbsp;&nbsp;太尉江夏王义恭统诸军出镇彭城。虏众近城数十里，彭城众力虽多，而军食不足，<br /><br />&nbsp;&nbsp;&nbsp;&nbsp;义恭欲弃彭城南归，计议弥日不定。时历城众少食多，安北中兵参军沈庆之议欲<br /><br />&nbsp;&nbsp;&nbsp;&nbsp;以车营为函箱阵，精兵为外翼，奉二王及妃媛直趋历城，分城兵配护军将军萧思<br /><br />&nbsp;&nbsp;&nbsp;&nbsp;话留守。太尉长史何勖不同，欲席卷奔郁洲，自海道还都。二议未决，更集群僚<br /><br />&nbsp;&nbsp;&nbsp;&nbsp;议之。畅曰：“若历城、郁洲可至，下官敢不高赞。今城内乏食，人无固心，但<br /><br />&nbsp;&nbsp;&nbsp;&nbsp;以关扃严密，不获走耳。若一摇动，则溃然奔散，虽欲至所在，其可得乎！今食<br /><br />&nbsp;&nbsp;&nbsp;&nbsp;虽寡，名朝夕未至窘乏，岂可舍万全之术，而即危亡之道。此计必行，下官请以<br /><br />&nbsp;&nbsp;&nbsp;&nbsp;颈血污君马迹！”孝武闻畅议，谓义恭曰：“张长史言，不可违也。”义恭乃止。<br /><br />&nbsp;&nbsp;&nbsp;&nbsp;魏主既至，登城南亚父冢，于戏马台立毡屋。先是，队主蒯应见执，其日晡<br /><br />&nbsp;&nbsp;&nbsp;&nbsp;时，遣送应至小市门，致意求甘蔗及酒。孝武遣送酒二器，甘蔗百挺。求骆驼。<br /><br />&nbsp;&nbsp;&nbsp;&nbsp;明日，魏主又自上戏马台，复遣使至小市门，求与孝武相见，遣送骆驼，并致杂<br /><br />&nbsp;&nbsp;&nbsp;&nbsp;物，使于南门受之。畅于城上与魏尚书李孝伯语，孝伯问：“君何姓？”答曰：<br /><br />&nbsp;&nbsp;&nbsp;&nbsp;“姓张。”孝伯曰：“张长史乎？”畅曰：“君何得见识？”孝伯曰：“君名声<br /><br />&nbsp;&nbsp;&nbsp;&nbsp;远闻，足使我知。”城内有具思者，尝在魏，义恭使视，知是孝伯，乃开门饷物。<br /><br />&nbsp;&nbsp;&nbsp;&nbsp;魏主又求酒及甘橘，孝武又致螺杯杂物，南土所珍。魏主复令孝伯传语曰：“魏<br /><br />&nbsp;&nbsp;&nbsp;&nbsp;主有诏借博具。”畅曰：“博具当为申致，有诏之言，正可施于彼国，何得施之<br /><br />&nbsp;&nbsp;&nbsp;&nbsp;于此？”孝伯曰：“以邻国之臣耳。”孝伯又言：“太尉、镇军，久阙南信，殊<br /><br />&nbsp;&nbsp;&nbsp;&nbsp;当忧邑。若遣信，当为护送。”畅曰：“此中间道甚多，亦不须烦魏。”孝伯曰：<br /><br />&nbsp;&nbsp;&nbsp;&nbsp;“亦知有水路，似为白贼所断。”畅曰：“君著白衣，故号白贼也。”孝伯笑曰：<br /><br />&nbsp;&nbsp;&nbsp;&nbsp;“今之白贼，亦不异黄巾、赤眉，但不在江南耳。”又求博具，俄送与。魏主又<br /><br />&nbsp;&nbsp;&nbsp;&nbsp;遣送毡及九种盐并胡豉，云：“此诸盐，各有宜。白盐是魏主所食；黑者疗腹胀<br /><br />&nbsp;&nbsp;&nbsp;&nbsp;气满，刮取六铢，以酒服之；胡盐疗目痛。柔盐不用食，疗马脊创；赤盐、驳盐、<br /><br />&nbsp;&nbsp;&nbsp;&nbsp;臭盐、马齿盐四种，并不中食。胡豉亦中啖。”又求黄甘，并云：“魏主致意太<br /><br />&nbsp;&nbsp;&nbsp;&nbsp;尉、安北，何不遣人来问，观我仪貌，察我为人。”畅又宣旨答曰：“魏主形状<br /><br />&nbsp;&nbsp;&nbsp;&nbsp;才力，久为来往所见。李尚书亲自衔命，不忍彼此不尽，故不复遣。”又云“魏<br /><br />&nbsp;&nbsp;&nbsp;&nbsp;主恨向所送马殊不称意，安北若须大马，当送之，脱须蜀马，亦有佳者。”畅曰：<br /><br />&nbsp;&nbsp;&nbsp;&nbsp;“安北不乏良驷，送在彼意，此非所求。”义恭又送炬烛十挺，孝武亦致锦一匹。<br /><br />&nbsp;&nbsp;&nbsp;&nbsp;又曰：“知更须黄甘，若给彼军，即不能足；若供魏主，未当乏绝，故不复致。”<br /><br />&nbsp;&nbsp;&nbsp;&nbsp;孝伯又曰：“君南土膏粱，何为著郑烤且如此，将士云何？”畅曰：“膏粱之<br /><br />&nbsp;&nbsp;&nbsp;&nbsp;言，诚以为愧。但以不武，受命统军，戎阵军间，不容缓服。”魏主又遣就二王<br /><br />&nbsp;&nbsp;&nbsp;&nbsp;借箜篌、琵琶等器及棋子，孝伯足词辩，亦北土之美。畅随宜应答，甚为敏捷，<br /><br />&nbsp;&nbsp;&nbsp;&nbsp;音韵详雅，魏人美之。<br /><br />&nbsp;&nbsp;&nbsp;&nbsp;时魏声云当出襄阳，故以畅为南谯王义宣司空长史、南郡太守。元凶弑逆，<br /><br />&nbsp;&nbsp;&nbsp;&nbsp;义宣发哀之日，即便举兵。畅为元佐，举哀毕，改服著黄F褶，出射堂简人，音<br /><br />&nbsp;&nbsp;&nbsp;&nbsp;仪容止，众皆瞩目，见者皆为尽命。事平，征为吏部尚书，封夷道县侯。及义宣<br /><br />&nbsp;&nbsp;&nbsp;&nbsp;有异图，蔡超等以畅人望，劝义宣留之，乃解南蛮校尉以授畅，加冠军将军，领<br /><br />&nbsp;&nbsp;&nbsp;&nbsp;丞相长史。畅遣门生荀僧宝下都，因颜竣陈义宣衅状。僧宝有私货，止巴陵不时<br /><br />&nbsp;&nbsp;&nbsp;&nbsp;下。会义宣起兵，津路断绝，遂不得前。义宣将为逆，使嬖人翟灵宝告畅，畅陈<br /><br />&nbsp;&nbsp;&nbsp;&nbsp;必无此理，请以死保之。灵宝还白义宣，云畅必不可回，请杀以徇众，赖丞相司<br /><br />&nbsp;&nbsp;&nbsp;&nbsp;马竺超民得免。进号抚军，别立军部，以收人望。畅虽署文檄，饮酒常醉，不省<br /><br />&nbsp;&nbsp;&nbsp;&nbsp;其事。及义宣败于梁山，畅为军人所掠，衣服都尽。遇右将军王玄谟乘舆出营，<br /><br />&nbsp;&nbsp;&nbsp;&nbsp;畅已得败衣，遂排玄谟上舆，玄谟甚不悦。诸将请杀之，队主张荣救之得免。执<br /><br />&nbsp;&nbsp;&nbsp;&nbsp;送都下，付廷尉，见原。<br /><br />&nbsp;&nbsp;&nbsp;&nbsp;起为都官尚书，转侍中。孝武宴朝贤，畅亦在坐。何偃因醉曰：“张畅信奇<br /><br />&nbsp;&nbsp;&nbsp;&nbsp;才也，与义宣作贼，而卒无咎。苟非奇才，安能致此！”畅曰：“太初之时，谁<br /><br />&nbsp;&nbsp;&nbsp;&nbsp;黄其阁？”帝曰：“何事相苦。”初，尚之为元凶司空，及义师至新林门，人皆<br /><br />&nbsp;&nbsp;&nbsp;&nbsp;逃，尚之父子共洗黄阁，故畅以此讥之。孝建二年，出为会稽太守。卒，谥曰宣。<br /><br />&nbsp;&nbsp;&nbsp;&nbsp;畅爱弟子辑，临终遗命与辑合坟，时议非之。<br /><br />&nbsp;&nbsp;&nbsp;&nbsp;弟悦，亦有美称，历侍中、临海王子顼前将军长史、南郡太守。晋安王子勋<br /><br />&nbsp;&nbsp;&nbsp;&nbsp;建伪号，召拜为吏部尚书，与邓琬共辅伪政。及事败，悦杀琬归降，复为太子中<br /><br />&nbsp;&nbsp;&nbsp;&nbsp;庶子。后拜雍州刺史。泰始六年，明帝于巴郡置三巴校尉，以悦补之，加持节、<br /><br />&nbsp;&nbsp;&nbsp;&nbsp;辅师将军，领巴郡太守。未拜，卒。<br /><br />&nbsp;&nbsp;&nbsp;&nbsp;畅子浩，官至义阳王昶征北咨议参军。浩弟淹，黄门郎，封广晋县子，太子<br /><br />&nbsp;&nbsp;&nbsp;&nbsp;右卫率，东阳太守。逼郡吏烧臂照佛，百姓有罪，使礼佛赎刑，动至数千拜。免<br /><br />&nbsp;&nbsp;&nbsp;&nbsp;官禁锢。起为光禄勋，与晋安王子勋同逆，军败见杀焉。<br /><br />&nbsp;&nbsp;&nbsp;&nbsp;臣穆等案《高氏小史》，《赵伦之传》下有《到彦之传》，而此书独阙。约<br /><br />&nbsp;&nbsp;&nbsp;&nbsp;之史法，诸帝称庙号，而谓魏为虏。今帝称帝号，魏称魏主，与《南史》体同，<br /><br />&nbsp;&nbsp;&nbsp;&nbsp;而传末又无史臣论，疑非约书。然其辞差与《南史》异，故特存焉。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882997);">加入书签</a><a
                        href="882983.html">上一页</a>&larr;<a href="index.html">返回列表</a>&rarr;<a
                            href="883029.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882983.html"; var next_page = "883029.html"; var index_page = "index.html"; var sortid = "9"; var article_id = "13928"; var chapter_id = "882997"; var articlename = "宋书"; var chaptername = " 卷四十六 列传第六"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>