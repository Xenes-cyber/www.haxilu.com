<!DOCTYPE html>
<html>
<head>
<meta charset="gbk" />
<title>宋书- 卷五十七 列传第十七-在线阅读-哈西文学网</title>
<meta name="keywords" content="沈约，宋书， 卷五十七 列传第十七全文， 卷五十七 列传第十七在线阅读 哈西文学网" />
<meta name="description" content="哈西文学网提供沈约的宋书  卷五十七 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883267.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883267.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十七 列传第十七</h1>
            <div class="link xb">
                <a href="883239.html">上一页</a>&larr;<a href="index.html">返回列表</a>&rarr;<a
                    href="883287.html">下一页</a></div>			
            <div id="BookText">&nbsp;&nbsp;&nbsp;&nbsp;◎蔡廓子兴宗<br /><br />&nbsp;&nbsp;&nbsp;&nbsp;蔡廓，字子度，济阳考城人也。曾祖谟，晋司徒。祖系，抚军长史。父D，<br /><br />&nbsp;&nbsp;&nbsp;&nbsp;司徒左西属。廓博涉群书，言行以礼。起家著作佐郎，时桓玄辅晋，议复肉刑，<br /><br />&nbsp;&nbsp;&nbsp;&nbsp;廓上议曰：“夫建封立法，弘治稽化，必随时置制，德刑兼施。贞一以闲其邪，<br /><br />&nbsp;&nbsp;&nbsp;&nbsp;教禁以检其慢，洒湛露以膏润，厉严霜以肃威，风者陶和而安恬，畏戾者闻宪<br /><br />&nbsp;&nbsp;&nbsp;&nbsp;而警虑。虽复质文迭用，而斯道莫革。肉刑之设，肇自哲王。盖由曩世风淳，民<br /><br />&nbsp;&nbsp;&nbsp;&nbsp;多谨，图像既陈，则机心冥戢，刑人在涂，则不逞改操，故能胜残去杀，化隆<br /><br />&nbsp;&nbsp;&nbsp;&nbsp;无为。季末浇伪，法网弥密，利巧之怀日滋，耻畏之情转寡，终身剧役，不足止<br /><br />&nbsp;&nbsp;&nbsp;&nbsp;其奸，况乎黥劓，岂能反其善！徒有酸惨之声，而无济治之益。至于弃市之条，<br /><br />&nbsp;&nbsp;&nbsp;&nbsp;实非不赦之罪，事非手杀，考律同归，轻重均科，减降路塞，钟、陈以之抗言，<br /><br />&nbsp;&nbsp;&nbsp;&nbsp;元皇所为留愍。今英辅翼赞，道邈伊、周，虽闭否之运甫开，而遐遗之难未已。<br /><br />&nbsp;&nbsp;&nbsp;&nbsp;诚宜明慎用刑，爱民弘育，申哀矜以革滥，移大辟于支体，全性命之至重，恢繁<br /><br />&nbsp;&nbsp;&nbsp;&nbsp;息于将来。使将断之骨，荷更荣于三阳，干时之华，监商飙而知惧。威惠俱宣，<br /><br />&nbsp;&nbsp;&nbsp;&nbsp;感畏偕设，全生拯暴，于是乎在。”<br /><br />&nbsp;&nbsp;&nbsp;&nbsp;迁司徒主簿，尚书度支殿中郎，通直郎，高祖太尉参军，司徒属，中书、黄<br /><br />&nbsp;&nbsp;&nbsp;&nbsp;门郎。以方鲠闲素，为高祖所知。及高祖领兖州，廓为别驾从事史，委以州任。<br /><br />&nbsp;&nbsp;&nbsp;&nbsp;寻除中军咨议参军，太尉从事中郎。未拜，遭母忧。性至孝，三年不栉沐，殆不<br /><br />&nbsp;&nbsp;&nbsp;&nbsp;胜丧。服阕，相国府复板为从事中郎，领记室。宋台建，为侍中，建议以为：<br /><br />&nbsp;&nbsp;&nbsp;&nbsp;“鞫狱不宜令子孙下辞明言父祖之罪，亏教伤情，莫此为大。自今但令家人与囚<br /><br />&nbsp;&nbsp;&nbsp;&nbsp;相见，无乞鞫之诉，使足以明伏罪，不须责家人下辞。”朝议咸以为允，从之。<br /><br />&nbsp;&nbsp;&nbsp;&nbsp;世子左卫率谢灵运辄杀人，御史中丞王准之坐不纠免官，高祖以廓刚直，不<br /><br />&nbsp;&nbsp;&nbsp;&nbsp;容邪枉，补御史中丞。多所纠奏，百僚震肃。时中书令傅亮任寄隆重，学冠当时，<br /><br />&nbsp;&nbsp;&nbsp;&nbsp;朝廷仪典，皆取定于亮，每咨廓然后施行。亮意若有不同，廓终不为屈。时疑扬<br /><br />&nbsp;&nbsp;&nbsp;&nbsp;州刺史庐陵王义真朝堂班次，亮与廓书曰：“扬州自应著刺史服耳。然谓坐起班<br /><br />&nbsp;&nbsp;&nbsp;&nbsp;次，应在朝堂诸官上，不应依官次坐下。足下试更寻之。《诗序》云‘王姬下嫁<br /><br />&nbsp;&nbsp;&nbsp;&nbsp;于诸侯，衣服礼秩，不系其夫，下王后一等。’推王姬下王后一等，则皇子居然<br /><br />&nbsp;&nbsp;&nbsp;&nbsp;在王公之上。陆士衡《起居注》，式乾殿集，诸皇子悉在三司上。今抄疏如别。<br /><br />&nbsp;&nbsp;&nbsp;&nbsp;又海西即位赦文，太宰武陵王第一，抚军将军会稽王第二，大司马第三。大司马<br /><br />&nbsp;&nbsp;&nbsp;&nbsp;位既最高，又都督中外，而次在二王之下，岂非下皇子邪？此文今具在也。永和<br /><br />&nbsp;&nbsp;&nbsp;&nbsp;中，蔡公为司徒，司马简文为抚军开府，对录朝政。蔡为正司，不应反在仪同之<br /><br />&nbsp;&nbsp;&nbsp;&nbsp;下，而于时位次，相王在前，蔡公次之耳。诸例甚多，不能复具疏。扬州反乃居<br /><br />&nbsp;&nbsp;&nbsp;&nbsp;卿君之下，恐此失礼，宜改之邪？”廓答曰：“扬州位居卿君之下，常亦惟疑。<br /><br />&nbsp;&nbsp;&nbsp;&nbsp;然朝廷以位相次，不以本封，复无明文云皇子加殊礼。齐献王为骠骑，孙秀来降，<br /><br />&nbsp;&nbsp;&nbsp;&nbsp;武帝欲优异之，以秀为骠骑，转齐王为镇军，在骠骑上。若如足下言，皇子便在<br /><br />&nbsp;&nbsp;&nbsp;&nbsp;公右，则齐王本次自尊，何改镇军，令在骠骑上，明知故依见位为次也。又齐王<br /><br />&nbsp;&nbsp;&nbsp;&nbsp;为司空，贾充为太尉，俱录尚书署事，常在充后。潘正叔奏《公羊》事，于时三<br /><br />&nbsp;&nbsp;&nbsp;&nbsp;录，梁王肜为卫将军，署在太尉陇西王泰、司徒王玄冲下。近太元初，驾新宫成，<br /><br />&nbsp;&nbsp;&nbsp;&nbsp;司马太傅为中军，而以齐王柔之为贺首。立安帝为太子，上礼，徐邈为郎，位次<br /><br />&nbsp;&nbsp;&nbsp;&nbsp;亦以太傅在诸王下；又谒李太后，宗正尚书符令以高密王为首，时王东亭为仆射。<br /><br />&nbsp;&nbsp;&nbsp;&nbsp;王、徐皆是近世识古今者。足下引式乾公王，吾谓未可为据。其云上出式乾，召<br /><br />&nbsp;&nbsp;&nbsp;&nbsp;侍中彭城王植、荀组、潘岳、嵇绍、杜斌，然后道足下所疏四王，在三司之上，<br /><br />&nbsp;&nbsp;&nbsp;&nbsp;反在黄门郎下，有何义？且四王之下则云大将军梁王肜、车骑赵王伦，然后云司<br /><br />&nbsp;&nbsp;&nbsp;&nbsp;徒王戎耳。梁、赵二王亦是皇子，属尊位齐，在豫章王常侍之下，又复不通。盖<br /><br />&nbsp;&nbsp;&nbsp;&nbsp;书家指疏时事，不必存其班次；式乾亦是私宴，异于朝堂。如今含章西堂，足下<br /><br />&nbsp;&nbsp;&nbsp;&nbsp;在仆射下，侍中在尚书下耳。来示又云曾祖与简文对录，位在简文下。吾家故事<br /><br />&nbsp;&nbsp;&nbsp;&nbsp;则不然，今写如别。王姬身无爵位，故可得不从夫而以王女为尊。皇子出任则有<br /><br />&nbsp;&nbsp;&nbsp;&nbsp;位，有位则依朝，复示之班序。唯引泰和赦文，差可为言。然赦文前后，亦参差<br /><br />&nbsp;&nbsp;&nbsp;&nbsp;不同。太宰上公，自应在大司马前耳。简文虽抚军，时已授丞相殊礼，又中外都<br /><br />&nbsp;&nbsp;&nbsp;&nbsp;督，故以本任为班，不以督中外便在公右也。今护军总方伯，而位次故在持节都<br /><br />&nbsp;&nbsp;&nbsp;&nbsp;督下，足下复思之。”<br /><br />&nbsp;&nbsp;&nbsp;&nbsp;迁司徒左长史，出为豫章太守，征为吏部尚书。廓因北地傅隆问亮：“选事<br /><br />&nbsp;&nbsp;&nbsp;&nbsp;若悉以见付，不论；不然，不能拜也。”亮以语录尚书徐羡之，羡之曰：“黄门<br /><br />&nbsp;&nbsp;&nbsp;&nbsp;郎以下，悉以委蔡，吾徒不复厝怀；自此以上，故宜共参同异。”廓曰：“我不<br /><br />&nbsp;&nbsp;&nbsp;&nbsp;能为徐干木署纸尾也。”遂不拜。干木，羡之小字也。选案黄纸，录尚书与吏部<br /><br />&nbsp;&nbsp;&nbsp;&nbsp;尚书连名，故廓云：“署纸尾”也。羡之亦以廓正直，不欲使居权要。徙为祠部<br /><br />&nbsp;&nbsp;&nbsp;&nbsp;尚书。<br /><br />&nbsp;&nbsp;&nbsp;&nbsp;太祖入奉大统，尚书令傅亮率百僚奉迎，廓亦俱行。至寻阳，遇疾，不堪前。<br /><br />&nbsp;&nbsp;&nbsp;&nbsp;亮将进路，诣廓别，廓谓曰：“营阳在吴，宜厚加供奉。营阳不幸，卿诸人有弑<br /><br />&nbsp;&nbsp;&nbsp;&nbsp;主之名，欲立于世，将可得邪！”亮已与羡之议害少帝，乃驰信止之，信至，已<br /><br />&nbsp;&nbsp;&nbsp;&nbsp;不及。羡之大怒曰：“与人共计议，云何裁转背，便卖恶于人。”及太祖即位，<br /><br />&nbsp;&nbsp;&nbsp;&nbsp;谢晦将之荆州，与廓别，屏人问曰：“吾其免乎？”廓曰：“卿受先帝顾命，任<br /><br />&nbsp;&nbsp;&nbsp;&nbsp;以社稷，废昏立明，义无不可。但杀人二昆，而以之北面，挟震主之威，据上流<br /><br />&nbsp;&nbsp;&nbsp;&nbsp;之重，以古推今，自免为难也。”<br /><br />&nbsp;&nbsp;&nbsp;&nbsp;廓年位并轻，而为时流所推重，每至岁时，皆束带到门。奉兄轨如父，家事<br /><br />&nbsp;&nbsp;&nbsp;&nbsp;小大，皆咨而后行；公禄赏赐，一皆入轨，有所资须，悉就典者请焉。从高祖在<br /><br />&nbsp;&nbsp;&nbsp;&nbsp;彭城，妻郗氏书求夏服，廓答书曰：“知须夏服，计给事自应相供，无容别寄。”<br /><br />&nbsp;&nbsp;&nbsp;&nbsp;时轨为给事中。元嘉二年，廓卒，时年四十七。高祖尝云：“羊徽、蔡廓，可平<br /><br />&nbsp;&nbsp;&nbsp;&nbsp;世三公。”少子兴宗。<br /><br />&nbsp;&nbsp;&nbsp;&nbsp;兴宗年十岁失父，哀毁有异凡童。廓罢豫章郡还，起二宅。先成东宅，与轨；<br /><br />&nbsp;&nbsp;&nbsp;&nbsp;廓亡而馆宇未立，轨罢长沙郡还，送钱五十万以补宅直。兴宗年十岁，白母曰：<br /><br />&nbsp;&nbsp;&nbsp;&nbsp;“一家由来丰俭必共，今日宅价不宜受也。”母悦而从焉。轨有愧色，谓其子淡<br /><br />&nbsp;&nbsp;&nbsp;&nbsp;曰：“我年六十，行事不及十岁小儿。”寻丧母。<br /><br />&nbsp;&nbsp;&nbsp;&nbsp;少好学，以业尚素立见称。初为彭城王义康司徒行参军，太子舍人，南平穆<br /><br />&nbsp;&nbsp;&nbsp;&nbsp;王冠军参军，武昌太守。又为太子洗马，义阳王友，中书侍郎。中书令建平王宏、<br /><br />&nbsp;&nbsp;&nbsp;&nbsp;侍中王僧绰并与兴宗厚善。元凶弑立，僧绰被诛，凶威方盛，亲故莫敢往，兴宗<br /><br />&nbsp;&nbsp;&nbsp;&nbsp;独临哭尽哀。出为司空何尚之长史。又迁太子中庶子。<br /><br />&nbsp;&nbsp;&nbsp;&nbsp;世祖践阼，还先职，迁临海太守，征为黄门郎，太子中庶子，转游击将军，<br /><br />&nbsp;&nbsp;&nbsp;&nbsp;俄迁尚书吏部郎。时尚书何偃疾患，上谓兴宗曰：“卿详练清浊，今以选事相付，<br /><br />&nbsp;&nbsp;&nbsp;&nbsp;便可开门当之，无所让也。”转司徒左长史，复为中庶子，领前军将军，迁侍中。<br /><br />&nbsp;&nbsp;&nbsp;&nbsp;每正言得失，无所顾惮，由是失旨。竟陵王诞据广陵城为逆，事平，兴宗奉旨慰<br /><br />&nbsp;&nbsp;&nbsp;&nbsp;劳。州别驾范义与兴宗素善，在城内同诛。兴宗至广陵，躬自收殡，致丧还豫章<br /><br />&nbsp;&nbsp;&nbsp;&nbsp;旧墓。上闻之，甚不悦。庐陵内史周朗以正言得罪，锁付宁州，亲戚故人，无敢<br /><br />&nbsp;&nbsp;&nbsp;&nbsp;瞻送；兴宗在直，请急，诣朗别。上知尤怒。坐属疾多日，白衣领职。寻左迁司<br /><br />&nbsp;&nbsp;&nbsp;&nbsp;空沈庆之长史，行兖州事，还为廷尉卿。<br /><br />&nbsp;&nbsp;&nbsp;&nbsp;有解士先者，告申坦昔与丞相义宣同谋。时坦已死，子令孙时作山阳郡。自<br /><br />&nbsp;&nbsp;&nbsp;&nbsp;系廷尉。兴宗议曰：“若坦昔为戎首，身今尚存，累经肆眚，犹应蒙宥。令孙天<br /><br />&nbsp;&nbsp;&nbsp;&nbsp;属，理相为隐。况人亡事远，追相诬讦，断以礼律，义不合关。若士先审知逆谋，<br /><br />&nbsp;&nbsp;&nbsp;&nbsp;当时即应闻启，苞藏积年，发因私怨，况称风声路传，实无定主，而千黩欺罔，<br /><br />&nbsp;&nbsp;&nbsp;&nbsp;罪合极法。”又釉讼民严道恩等二十二人，事未洗正，敕以当讯，权系尚方。兴<br /><br />&nbsp;&nbsp;&nbsp;&nbsp;宗以讼民本在求理，故不加械，即若系尚方，于事为苦。又司徒前劾送武康令谢<br /><br />&nbsp;&nbsp;&nbsp;&nbsp;沈及郡县尉还职司十一人，坐仲良铸钱不禽，久已判结。又送郡主簿丘元敬等九<br /><br />&nbsp;&nbsp;&nbsp;&nbsp;人，或下疾假，或去职已久。又加执启，事悉见从。<br /><br />&nbsp;&nbsp;&nbsp;&nbsp;出为东阳太守，迁安陆王子绥后军长史、江夏内史，行郢州事。征还，未拜，<br /><br />&nbsp;&nbsp;&nbsp;&nbsp;留为左民尚书。顷之，转掌吏部。时上方盛淫宴，虐侮群臣，自江夏王义恭以下，<br /><br />&nbsp;&nbsp;&nbsp;&nbsp;咸加秽辱，唯兴宗以方直见惮，不被侵r。尚书仆射颜师伯谓议曹郎王耽之曰：<br /><br />&nbsp;&nbsp;&nbsp;&nbsp;“蔡尚书常免昵戏，去人实远。”耽之曰：“蔡豫章昔在相府，亦以方严不狎，<br /><br />&nbsp;&nbsp;&nbsp;&nbsp;武帝宴私之日，未尝相召，每至官赌，常在胜朋。蔡尚书今日可谓能负荷矣。”<br /><br />&nbsp;&nbsp;&nbsp;&nbsp;大明末，前废帝即位，兴宗告太宰江夏王义恭，应须策文。义恭曰：“建立<br /><br />&nbsp;&nbsp;&nbsp;&nbsp;储副，本为今日，复安用此。”兴宗曰：“累朝故事，莫不皆然。近永初之末，<br /><br />&nbsp;&nbsp;&nbsp;&nbsp;营阳王即位，亦有文策，今在尚书，可检视也。”不从。兴宗时亲奉玺绶，嗣主<br /><br />&nbsp;&nbsp;&nbsp;&nbsp;容色自若，了无哀貌。兴宗出谓亲故曰：“鲁昭在戚而有嘉容，终之以衅结大臣，<br /><br />&nbsp;&nbsp;&nbsp;&nbsp;昭子请死。国家之祸，其在此乎。”时义恭录尚书事，受遗辅政，阿衡幼主，而<br /><br />&nbsp;&nbsp;&nbsp;&nbsp;引身避事，政归近习。越骑校尉戴法兴、中书舍人巢尚之专制朝权，威行近远。<br /><br />&nbsp;&nbsp;&nbsp;&nbsp;兴宗职管九流，铨衡所寄，每至上朝，辄与令录以下，陈欲登贤进士之意，又箴<br /><br />&nbsp;&nbsp;&nbsp;&nbsp;规得失，博论朝政。义恭素性b桡，阿顺法兴，常虑失旨，闻兴宗言，辄战惧<br /><br />&nbsp;&nbsp;&nbsp;&nbsp;无计。先是大明世，奢侈无度，多所造立，赋调烦严，徽役过苦。至是发诏，悉<br /><br />&nbsp;&nbsp;&nbsp;&nbsp;皆削除，由此紫极殿南北驰道之属，皆被毁坏。自孝建以来至大明末，凡诸制度，<br /><br />&nbsp;&nbsp;&nbsp;&nbsp;无或存者。兴宗于都坐慨然谓颜师伯曰：“先帝虽非盛德主，要以道始终。三年<br /><br />&nbsp;&nbsp;&nbsp;&nbsp;无改，古典所贵。今殡宫始彻，山陵未远，而凡诸制度兴造，不论是非，一皆刊<br /><br />&nbsp;&nbsp;&nbsp;&nbsp;削。虽复禅代，亦不至尔。天下有识，当以此窥人。”师伯不能用。<br /><br />&nbsp;&nbsp;&nbsp;&nbsp;兴宗每陈选事，法兴、尚之等辄点定回换，仅有在者。兴宗于朝堂谓义恭及<br /><br />&nbsp;&nbsp;&nbsp;&nbsp;师伯曰：“主上谅暗，不亲万机，而选举密事，多被删改，复非公笔，亦不知是<br /><br />&nbsp;&nbsp;&nbsp;&nbsp;何天子意。”王景文、谢庄等迁授失序，兴宗又欲为美选。时薛安都为散骑常侍、<br /><br />&nbsp;&nbsp;&nbsp;&nbsp;征虏将军、太子左率，殷常为中庶子。兴宗先选安都为左卫将军，常侍如故；殷<br /><br />&nbsp;&nbsp;&nbsp;&nbsp;常为黄门，领校。太宰嫌安都为多，欲单为左卫，兴宗曰：“率卫相去，唯阿之<br /><br />&nbsp;&nbsp;&nbsp;&nbsp;间。且已失征虏，非乃超越，复夺常侍，顿为降贬。若谓安都晚达微人，本宜裁<br /><br />&nbsp;&nbsp;&nbsp;&nbsp;抑，令名器不轻，宜有贯序。谨依选体，非私安都。”义恭曰：“若宫官宜加超<br /><br />&nbsp;&nbsp;&nbsp;&nbsp;授者，殷常便应侍中，那得为黄门而已。”兴宗又曰：“中庶、侍中，相去实远。<br /><br />&nbsp;&nbsp;&nbsp;&nbsp;且安都作率十年，殷恒中庶百日，今又领校，不为少也。”使选令史颜t之、薛<br /><br />&nbsp;&nbsp;&nbsp;&nbsp;庆先等往复论执，义恭然后署案。<br /><br />&nbsp;&nbsp;&nbsp;&nbsp;既中旨以安都为右卫，加给事中，由是大忤义恭及法兴等，出兴宗吴郡太守。<br /><br />&nbsp;&nbsp;&nbsp;&nbsp;固辞郡，执政愈怒，又转为新安王子鸾抚军司马、辅国将军、南东海太守，行南<br /><br />&nbsp;&nbsp;&nbsp;&nbsp;徐州事。又不拜，苦求益州。义恭于是大怒，上表曰：“臣闻慎节言语，《大易》<br /><br />&nbsp;&nbsp;&nbsp;&nbsp;有规，铨序九流，无取裁囗。若乃结党连群，讥诉互起，街谈巷议，罔顾听闻，<br /><br />&nbsp;&nbsp;&nbsp;&nbsp;乃撤实宪制所宜禁经之巨蠹。侍中秘书监臣自表父疾，必求侍养，圣旨矜体，<br /><br />&nbsp;&nbsp;&nbsp;&nbsp;特顺所陈，改授臣府元僚，兼带军郡。虽臣驽劣，府任非轻，准之前人，不为屈<br /><br />&nbsp;&nbsp;&nbsp;&nbsp;后。京郡本以为禄，不计户之少多，遇缺便用，无关高下。抚军长史庄滞府累朝，<br /><br />&nbsp;&nbsp;&nbsp;&nbsp;每陈危苦，内职外守，称未堪依。唯王球昔比，赐以优养，恩慈之厚，不近于薄。<br /><br />&nbsp;&nbsp;&nbsp;&nbsp;前新除吴郡太守兴宗，前居选曹，多不平允，鸿渥含宥，恕其不闲，改任大都，<br /><br />&nbsp;&nbsp;&nbsp;&nbsp;宠均阿辅，仍苦请益州，雅违成命。伏寻扬州刺史子尚、吴兴太守休若，并国之<br /><br />&nbsp;&nbsp;&nbsp;&nbsp;茂戚，鲁、卫攸在，犹牧守东山，竭诚抚莅，而辞择适情，起自庶族，逮佐北藩，<br /><br />&nbsp;&nbsp;&nbsp;&nbsp;尤无欣荷。御史中丞永，昔岁余愆，从恩今授，光禄勋臣淹，虽曰代臣，累经降<br /><br />&nbsp;&nbsp;&nbsp;&nbsp;黜，后效未申，以何取进。司徒左长史孔觊，前除右卫，寻徙今职，回换之宜，<br /><br />&nbsp;&nbsp;&nbsp;&nbsp;不为乃少。窃外谈谓等咸为失分，又闻兴宗躬自怨怼，与尚书右仆射师伯疏，<br /><br />&nbsp;&nbsp;&nbsp;&nbsp;辞旨甚苦。臣虽不见，所闻不虚。臣以凡才，不应机务，谬自幸会，受任三朝，<br /><br />&nbsp;&nbsp;&nbsp;&nbsp;进无古人兴贤之美，退无在下献替之绩，致兹纷纭，伏增惭悚。然此源不塞，此<br /><br />&nbsp;&nbsp;&nbsp;&nbsp;风弗变，将亏正道，尘秽盛猷。伏顾圣德，赐垂览察。”诏曰：“太宰表如此，<br /><br />&nbsp;&nbsp;&nbsp;&nbsp;省以怃然。朕恭承洪绪，思弘盛烈，而在朝竞，驱扇成风，将何以式扬先德，<br /><br />&nbsp;&nbsp;&nbsp;&nbsp;克隆至化。公体国情深，保厘攸托，便可付外详议。”<br /><br />&nbsp;&nbsp;&nbsp;&nbsp;义恭因使尚书令柳元景奏曰：“臣义恭表、诏书如右。摄曹辨核尚书袁愍孙<br /><br />&nbsp;&nbsp;&nbsp;&nbsp;牒：‘此月十七日，诣仆射颜师伯，语次，因及尚书蔡兴宗有书固辞今授，仍出<br /><br />&nbsp;&nbsp;&nbsp;&nbsp;疏见示，乃者数纸，不意悉何所道，缘此因及朝士。当今圣世，不可使人以为少。<br /><br />&nbsp;&nbsp;&nbsp;&nbsp;今牒。’数之，朝廷处之实得所，臣等亦自谓得分，常多在门，袁愍孙无或措多，<br /><br />&nbsp;&nbsp;&nbsp;&nbsp;而愚意欲启更量出内之宜，刍荛管见，愿在闻彻。选令史宣传密事，故因附上闻，<br /><br />&nbsp;&nbsp;&nbsp;&nbsp;亦外人言此。今薛庆先列：‘今月十八日，往尚书袁愍孙论选事。愍孙云，昨诣<br /><br />&nbsp;&nbsp;&nbsp;&nbsp;颜修射，出蔡尚书疏见示，言辞甚苦。又云所得亦少。主上践阼始尔，朝士有此<br /><br />&nbsp;&nbsp;&nbsp;&nbsp;人不多，物议谓应美用，乃更恨少，使咨事便启录公。又谢庄囗时未老，其疾以<br /><br />&nbsp;&nbsp;&nbsp;&nbsp;转差，今居此任，复为非宜，谓宜中书令才望为允。又孔觊南士之美，所历已多，<br /><br />&nbsp;&nbsp;&nbsp;&nbsp;近频授即复回改，于理为屈，门下无人，此是名选。又张永人地可论，其去岁愆<br /><br />&nbsp;&nbsp;&nbsp;&nbsp;戾，非为深罪，依其望复门下一人。张淹昔忝南下，预同休戚，虽屡经愆黜，事<br /><br />&nbsp;&nbsp;&nbsp;&nbsp;亦已久，谓应秘书监。’带授兴宗手迹数纸，文翰炳然，事证明白，不假核辨。<br /><br />&nbsp;&nbsp;&nbsp;&nbsp;愍孙任居官人，职掌铨裁，若有未允，则宜显言，而私加许与，自相选署，托云<br /><br />&nbsp;&nbsp;&nbsp;&nbsp;物论，终成虚诡，隐末出端，还为矛J。臣闻九官成让，虞风垂则，诽主怨时，<br /><br />&nbsp;&nbsp;&nbsp;&nbsp;汉罪夙断。况义为身发，言谤朝序，乱辟害政，混秽大猷，纷纭彰谬，上延诏旨，<br /><br />&nbsp;&nbsp;&nbsp;&nbsp;不有霜准，轨宪斯沦。请解兴宗新附官，须事御，收付廷尉法狱治罪，免愍孙所<br /><br />&nbsp;&nbsp;&nbsp;&nbsp;居官。”诏曰：“兴宗首乱朝典，允当明宪，以其昔经近侍，未忍尽法，可令思<br /><br />&nbsp;&nbsp;&nbsp;&nbsp;愆远封。愍孙窃评自己，委咎物议，可以子领职。”<br /><br />&nbsp;&nbsp;&nbsp;&nbsp;除兴宗新昌太守，郡属交州。朝廷莫不嗟骇。先是，兴宗纳何后寺尼智妃为<br /><br />&nbsp;&nbsp;&nbsp;&nbsp;妾，姿貌甚美，有名京师，迎车已去，而师伯密遣人诱之，潜往载取，兴宗迎人<br /><br />&nbsp;&nbsp;&nbsp;&nbsp;不觉。及兴宗被徙，论者并云由师伯，师伯甚病之。法兴等既不欲以徙大臣为名，<br /><br />&nbsp;&nbsp;&nbsp;&nbsp;师伯又欲止息物议，由此停行。顷之，法兴见杀，尚之被系，义恭、师伯诛，复<br /><br />&nbsp;&nbsp;&nbsp;&nbsp;起兴宗为临海王子顼前军长史、辅国将军、南郡太守，行荆州事，不行。<br /><br />&nbsp;&nbsp;&nbsp;&nbsp;时前废帝凶暴，兴宗外甥袁为雍州刺史，劝兴宗行，曰：“朝廷形势，人<br /><br />&nbsp;&nbsp;&nbsp;&nbsp;所共见，在内大臣，朝夕难保。舅今出居陕西，为八州行事，在襄、沔，地胜<br /><br />&nbsp;&nbsp;&nbsp;&nbsp;兵强，去江陵咫尺，水陆通便。若朝廷有事，可共立桓、文之功，岂与受制凶狂，<br /><br />&nbsp;&nbsp;&nbsp;&nbsp;祸难不测，同年而语乎。今不去虎口，而守此危逼，后求复出，岂得哉！”兴宗<br /><br />&nbsp;&nbsp;&nbsp;&nbsp;曰：“吾素门平进，与主上甚疏，未容有患。宫省内外，人不自保，会应有变。<br /><br />&nbsp;&nbsp;&nbsp;&nbsp;若内难得弭，外衅未必可量。汝欲在外求全，我欲居内免祸，各行所见，不亦善<br /><br />&nbsp;&nbsp;&nbsp;&nbsp;乎。”时京城危惧，衣冠咸欲远徙，后皆流离外难，百不一存。<br /><br />&nbsp;&nbsp;&nbsp;&nbsp;重除吏部尚书。太尉沈庆之深虑危祸，闭门不通宾客，尝遣左右范羡诣兴宗<br /><br />&nbsp;&nbsp;&nbsp;&nbsp;属事。兴宗谓羡曰：“公闭门绝客，以避悠悠请托耳，身非有求，何为见拒。”<br /><br />&nbsp;&nbsp;&nbsp;&nbsp;还造庆之，庆之遣羡报命，要兴宗令往。兴宗因说之曰：“先帝虽无功于天下，<br /><br />&nbsp;&nbsp;&nbsp;&nbsp;要能定平凶逆，在位十一年，以道晏驾。主上绍临，四海清谧，即位正是举止违<br /><br />&nbsp;&nbsp;&nbsp;&nbsp;衷，小小得失耳，亦谓春秋尚富，进德可期。而比者所行，人伦道尽。今所忌惮，<br /><br />&nbsp;&nbsp;&nbsp;&nbsp;唯在于公；百姓喁喁，无复假息之望，所冀正在公一人而已。若复坐视成败者，<br /><br />&nbsp;&nbsp;&nbsp;&nbsp;非唯身祸不测，四海重责，将有所归。公威名素著，天下所服，今举朝遑遑，人<br /><br />&nbsp;&nbsp;&nbsp;&nbsp;人危怖，指麾之日，谁不景从；如其不断，旦暮祸及。仆者昔佐贵府，蒙眷异常，<br /><br />&nbsp;&nbsp;&nbsp;&nbsp;故敢尽言，愿公思为其计。”庆之曰：“仆皆日前，虑不复自保，但尽忠奉国，<br /><br />&nbsp;&nbsp;&nbsp;&nbsp;始终以之，正当委天任命耳。加老罢私门，兵力顿阙，虽有其意，事亦无从。”<br /><br />&nbsp;&nbsp;&nbsp;&nbsp;兴宗曰：“当今怀谋思奋者，非要富贵，求功赏，各欲免死朝夕耳。殿内将帅，<br /><br />&nbsp;&nbsp;&nbsp;&nbsp;正听外间消息，若一人唱首，则俯仰可定。况公威风先著，统戎累朝，诸旧部曲，<br /><br />&nbsp;&nbsp;&nbsp;&nbsp;布在宫省，宋越、谭金之徒，出公宇下，并受生成；攸之、恩仁，公家口子弟耳，<br /><br />&nbsp;&nbsp;&nbsp;&nbsp;谁敢不从。且公门徒义附，并三吴勇士，宅内奴僮，人有数百。陆攸之今入东讨<br /><br />&nbsp;&nbsp;&nbsp;&nbsp;贼，又大送铠仗，在青溪未发。攸之公之乡人，骁勇有胆力，取其器仗，以配衣<br /><br />&nbsp;&nbsp;&nbsp;&nbsp;宇下，使攸之率以前驱，天下之事定矣。仆在尚书中，自当率百僚案前世故事，<br /><br />&nbsp;&nbsp;&nbsp;&nbsp;更简贤明，以奉社稷。昔太甲罪不加民，昌邑虐不及下，伊尹、霍光犹成大事，<br /><br />&nbsp;&nbsp;&nbsp;&nbsp;况今苍生窘急，祸百往代乎。又朝廷诸所行造，民间皆云公悉豫之。今若沈疑不<br /><br />&nbsp;&nbsp;&nbsp;&nbsp;决，当有先公起事者，公亦不免附从之祸。车驾屡幸贵第，醉酣弥留，又闻屏左<br /><br />&nbsp;&nbsp;&nbsp;&nbsp;右独入阁内，此万世一时，机不可失。仆荷眷深重，故吐去梯之言，宜详其祸福。”<br /><br />&nbsp;&nbsp;&nbsp;&nbsp;庆之曰：“深感君无已。意此事大，非仆所能行，事至故当抱忠以没耳。”顷之，<br /><br />&nbsp;&nbsp;&nbsp;&nbsp;庆之果以见忌致祸。<br /><br />&nbsp;&nbsp;&nbsp;&nbsp;时领军王玄谟大将有威名，邑里讹言云已见诛，市道喧扰。玄谟典签包法荣<br /><br />&nbsp;&nbsp;&nbsp;&nbsp;者，家在东阳，兴宗故郡民也，为玄谟所信，见使至，兴宗因胃曰：“领军殊当<br /><br />&nbsp;&nbsp;&nbsp;&nbsp;忧惧。”法荣曰：“领军比日殆不复食，夜亦不眠，常言收已在门，不保俄顷。”<br /><br />&nbsp;&nbsp;&nbsp;&nbsp;兴宗曰：“领军忧惧，当为方略，那得坐待祸至。”初，玄谟旧部曲犹有三千人，<br /><br />&nbsp;&nbsp;&nbsp;&nbsp;废帝颇疑之，彻配监者。玄谟太息深怨，启留五百人岩山营墓，事犹未毕，少帝<br /><br />&nbsp;&nbsp;&nbsp;&nbsp;欲猎，又悉唤还城。岩兵在中堂，兴宗劝以此众举事，曰：“当今以领军威名，<br /><br />&nbsp;&nbsp;&nbsp;&nbsp;率此为朝廷唱始，事便立克。领军虽复失脚，自可乘舆处分。祸殆不测，勿失事<br /><br />&nbsp;&nbsp;&nbsp;&nbsp;机。君还，可白领军如此。”玄谟遣法荣报曰：“此亦未易可行，期当不泄君言。”<br /><br />&nbsp;&nbsp;&nbsp;&nbsp;太宗践祚，玄谟责所亲故吏郭季产、女婿韦希真等曰：“当艰难时，周旋辈无一<br /><br />&nbsp;&nbsp;&nbsp;&nbsp;言相扣发者。”季产曰：“蔡尚书令包法荣所道，非不会机，但大事难行尔，季<br /><br />&nbsp;&nbsp;&nbsp;&nbsp;产言亦何益。”玄谟有惭色。<br /><br />&nbsp;&nbsp;&nbsp;&nbsp;右卫将军刘道隆为帝所宠信，专统禁兵，乘舆尝夜幸著作佐郎江抡，兴宗<br /><br />&nbsp;&nbsp;&nbsp;&nbsp;马车从道隆从车后过，兴宗谓曰：“刘公！比日思一闲写。”道隆深达此旨，掐<br /><br />&nbsp;&nbsp;&nbsp;&nbsp;兴宗手曰：“蔡公！勿多言。”帝每因朝宴，捶殴群臣，自骠骑大将军建安王休<br /><br />&nbsp;&nbsp;&nbsp;&nbsp;仁以下，侍中袁愍孙等，咸见陵曳，唯兴宗得免。顷之，太宗定大事。是夜，废<br /><br />&nbsp;&nbsp;&nbsp;&nbsp;帝横尸在大医阁口，兴宗谓尚书右仆射王景文曰：“此虽凶悖，要是天下之主，<br /><br />&nbsp;&nbsp;&nbsp;&nbsp;宜使丧礼粗足。若直如此，四海必将乘人。”<br /><br />&nbsp;&nbsp;&nbsp;&nbsp;时诸方并举兵反，国家所保，唯丹阳、淮南数郡，其间诸县，或已应贼。东<br /><br />&nbsp;&nbsp;&nbsp;&nbsp;兵已至永世，宫省危惧，上集群臣以谋成败。兴宗曰：“今普天图逆，人有异志，<br /><br />&nbsp;&nbsp;&nbsp;&nbsp;宜镇之以静，以至信侍人。比者逆徒亲戚，布在宫省，若绳之以法，则土崩立至，<br /><br />&nbsp;&nbsp;&nbsp;&nbsp;宜明罪不相及之义。物情既定，人有战心，六军精勇，器甲犀利，以待不习之兵，<br /><br />&nbsp;&nbsp;&nbsp;&nbsp;其势相万耳。愿陛下勿忧。”上从之。<br /><br />&nbsp;&nbsp;&nbsp;&nbsp;加游击将军，未拜，迁尚书右仆射，寻领卫尉，又领兖州大中正。太宗谓兴<br /><br />&nbsp;&nbsp;&nbsp;&nbsp;宗曰：“诸处未定，殷琰已复同逆。顷日人情云何？事当济不？”兴宗曰：“逆<br /><br />&nbsp;&nbsp;&nbsp;&nbsp;之与顺，臣无以辨。今商旅断绝，而米甚丰贱，四方云合，而人情更安，以此卜<br /><br />&nbsp;&nbsp;&nbsp;&nbsp;之，清荡可必。但臣之所忧，更在事后，犹羊公言既平之后，方当劳圣虑耳。”<br /><br />&nbsp;&nbsp;&nbsp;&nbsp;尚书褚渊以手板筑兴宗，兴宗言之不已，上曰：“如卿言。”赭圻平，函送袁<br /><br />&nbsp;&nbsp;&nbsp;&nbsp;首，敕从登南掖门楼观之，兴宗y然流涕，上不悦。事平，封兴宗始昌县伯，食<br /><br />&nbsp;&nbsp;&nbsp;&nbsp;邑五百户；固让不许，封乐安县伯，邑三百户，国秩吏力，终以不受。<br /><br />&nbsp;&nbsp;&nbsp;&nbsp;时殷琰据寿阳为逆，遣辅国将军刘夜ノАＫ姆郊绕剑琰婴城固守，上使中<br /><br />&nbsp;&nbsp;&nbsp;&nbsp;书为诏譬琰，兴宗曰：“天下既定，是琰思过之日，陛下宜赐手诏数行以相私慰。<br /><br />&nbsp;&nbsp;&nbsp;&nbsp;今直中书为诏，彼必疑谓非真，未是所以速清方难也。”不从。琰得诏，谓刘<br /><br />&nbsp;&nbsp;&nbsp;&nbsp;诈造，果不敢降。攻战经时，久乃归顺。<br /><br />&nbsp;&nbsp;&nbsp;&nbsp;先徐州刺史薛安都据彭城反，后遣使归顺。泰始二年冬，遣张永率军迎之。<br /><br />&nbsp;&nbsp;&nbsp;&nbsp;兴宗曰：“安都遣使归顺，此诚不虚。今宜抚之以和，即安所莅，不过须单使及<br /><br />&nbsp;&nbsp;&nbsp;&nbsp;咫尺书耳。若以重兵迎之，势必疑惧，或能招引北虏，为患不测。叛臣衅重，必<br /><br />&nbsp;&nbsp;&nbsp;&nbsp;宜翦戮，则比者所宥，亦已弘矣。况安都外据强地，密迩边关，考之国计，忧宜<br /><br />&nbsp;&nbsp;&nbsp;&nbsp;驯养。如其遂叛，将生旰食之忧。彭城险固，兵强将勇，围之既难，攻不可拔，<br /><br />&nbsp;&nbsp;&nbsp;&nbsp;疆塞之虞，二三宜虑，臣为朝廷忧之。”时张永已行，不见从。安都闻大军过淮，<br /><br />&nbsp;&nbsp;&nbsp;&nbsp;婴城自守，要取索虏。永战大败，又值寒雪，死者十八九，遂失淮北四州。其先<br /><br />&nbsp;&nbsp;&nbsp;&nbsp;见如此。初，永败问至，上在乾明殿，先召司徒建安王休仁，又召兴宗，谓休仁<br /><br />&nbsp;&nbsp;&nbsp;&nbsp;曰：“吾惭蔡仆射。”以败书示兴宗，曰：“我愧卿。”<br /><br />&nbsp;&nbsp;&nbsp;&nbsp;三年春，出为使持节、都督郢州诸军事、安西将军、郢州刺史。坐诣尚书切<br /><br />&nbsp;&nbsp;&nbsp;&nbsp;论以何始真为咨议参军，初不被许，后又重陈，上怒，贬号平西将军，寻又复号。<br /><br />&nbsp;&nbsp;&nbsp;&nbsp;初，吴兴丘珍孙言论常侵兴宗。珍孙子景先，人才甚美，兴宗与之周旋。及景先<br /><br />&nbsp;&nbsp;&nbsp;&nbsp;为鄱阳郡，值晋安王子勋为逆，转在竟陵，为吴喜所杀。母老女稚，流离夏口。<br /><br />&nbsp;&nbsp;&nbsp;&nbsp;兴宗至郢州，亲自临哭，致其丧柩家累，令得东还。在任三年，迁镇东将军、会<br /><br />&nbsp;&nbsp;&nbsp;&nbsp;稽太守，加散骑常侍，寻领兵置佐，加都督会稽、东阳、新安、永嘉、临海五郡<br /><br />&nbsp;&nbsp;&nbsp;&nbsp;诸军事，给鼓吹一部。会稽多诸豪右，不遵王宪。又幸臣近习，参半宫省，封略<br /><br />&nbsp;&nbsp;&nbsp;&nbsp;山湖，妨民害治。兴宗皆以法绳之。会土全实，民物殷阜，王公妃主，邸舍相望，<br /><br />&nbsp;&nbsp;&nbsp;&nbsp;桡乱在所，大为民患，子息滋长，督责无穷。兴宗悉启罢省。又陈原诸逋负，解<br /><br />&nbsp;&nbsp;&nbsp;&nbsp;遣杂役，并见从。三吴旧有乡射礼，久不复修，兴宗行之，礼仪甚整。先是元嘉<br /><br />&nbsp;&nbsp;&nbsp;&nbsp;中，羊玄保为郡，亦行乡射。<br /><br />&nbsp;&nbsp;&nbsp;&nbsp;太宗崩，兴宗与尚书令袁粲、右仆射褚渊、中领军刘摇⒄蚓将军沈攸之同<br /><br />&nbsp;&nbsp;&nbsp;&nbsp;被顾命。以兴宗为使持节、都督荆湘雍益梁宁南北秦八州诸军事、征西将军、开<br /><br />&nbsp;&nbsp;&nbsp;&nbsp;府仪同三司、荆州刺史，加班剑二十人，常侍如故。被征还都。时右军将军王道<br /><br />&nbsp;&nbsp;&nbsp;&nbsp;隆任参内政，权重一时，蹑履到前，不敢就席，良久方去，竟不呼坐。元嘉初，<br /><br />&nbsp;&nbsp;&nbsp;&nbsp;中书舍人秋当诣太子詹事王昙首，不敢坐。其后中书舍人王弘为太祖所爱遇，上<br /><br />&nbsp;&nbsp;&nbsp;&nbsp;谓曰：“卿欲作士人，得就王球坐，乃当判耳。殷、刘并杂，无所知也。若往诣<br /><br />&nbsp;&nbsp;&nbsp;&nbsp;球，可称旨就席。”球举扇曰：“若不得尔。”弘还，依事启闻，帝曰：“我便<br /><br />&nbsp;&nbsp;&nbsp;&nbsp;无如此何。”五十年中，有此三事。道隆等以兴宗强正，不欲使拥兵上流，改为<br /><br />&nbsp;&nbsp;&nbsp;&nbsp;中书监、左光禄大夫，开府仪同三司、常侍如故，固辞不拜。<br /><br />&nbsp;&nbsp;&nbsp;&nbsp;兴宗幼立风概，家行尤谨，奉宗姑，事寡嫂，养孤兄子，有闻于世。太子左<br /><br />&nbsp;&nbsp;&nbsp;&nbsp;率王锡妻范，聪明妇人也，有才藻学见，与锡弟僧达书，诘让之曰：“昔谢太傅<br /><br />&nbsp;&nbsp;&nbsp;&nbsp;奉嫂王夫人如慈母，今蔡兴宗亦有恭和之称。”其为世所重如此。妻刘氏早卒，<br /><br />&nbsp;&nbsp;&nbsp;&nbsp;一女甚幼，外甥袁始生彖而妻刘氏亦亡。兴宗姊，即母也，一孙一侄，躬自<br /><br />&nbsp;&nbsp;&nbsp;&nbsp;抚养，年齿相比，欲为婚姻，每见兴宗，辄言此意。<br /><br />&nbsp;&nbsp;&nbsp;&nbsp;大明初，诏兴宗女与南平王敬猷婚，兴宗以姊生平之怀，屡经陈启，答曰：<br /><br />&nbsp;&nbsp;&nbsp;&nbsp;“卿诸人欲各行己意，则国家何由得婚？且姊言岂是不可违之处邪？”旧意既乖，<br /><br />&nbsp;&nbsp;&nbsp;&nbsp;彖亦他娶。其后彖家好不终，又祸败，彖等沦废当时，孤微理尽。敬猷遇害，<br /><br />&nbsp;&nbsp;&nbsp;&nbsp;兴宗女无子嫠居，名门高胄，多欲结姻，明帝亦敕适谢氏，兴宗并不许，以女适<br /><br />&nbsp;&nbsp;&nbsp;&nbsp;彖。北地傅隆与廓相善，兴宗修父友敬。<br /><br />&nbsp;&nbsp;&nbsp;&nbsp;泰豫元年，薨，时年五十八。遗令薄葬，奏还封爵。追赠后授，子景玄固辞<br /><br />&nbsp;&nbsp;&nbsp;&nbsp;不受，又奏还封，表疏十余上，见许。诏曰：“景玄表如此。故散骑常侍、中书<br /><br />&nbsp;&nbsp;&nbsp;&nbsp;监、左光禄大夫、开府仪同三司、乐安县开国伯兴宗，忠恪立朝，谋猷宣著，往<br /><br />&nbsp;&nbsp;&nbsp;&nbsp;属时难，勋亮帷幄，锡分壤，实允通诰。而恳诚慊诉，备彰存没，廉概素情，<br /><br />&nbsp;&nbsp;&nbsp;&nbsp;有洁声轨。景玄固陈先志，良以恻然。虽彝典宜全，而哀款难夺，可特申不瞑之<br /><br />&nbsp;&nbsp;&nbsp;&nbsp;请，永矜克让之风。”初，兴宗为郢州府参军，彭城颜敬以式卜曰：“亥年当作<br /><br />&nbsp;&nbsp;&nbsp;&nbsp;公，官有大字者，不可受也。”及有开府之授，而太岁在亥，果薨于光禄大夫之<br /><br />&nbsp;&nbsp;&nbsp;&nbsp;号焉。文集传于世。<br /><br />&nbsp;&nbsp;&nbsp;&nbsp;景玄雅有父风，为中书郎，晋陵太守，太尉从事中郎。升明末卒。<br /><br />&nbsp;&nbsp;&nbsp;&nbsp;史臣曰：世重清谈，士推素论，蔡廓虽业力弘正，而年位未高，一世名臣，<br /><br />&nbsp;&nbsp;&nbsp;&nbsp;风格皆出其下。及其固辞铨衡，耻为志屈，岂不知选录同体，义无偏断乎！良以<br /><br />&nbsp;&nbsp;&nbsp;&nbsp;主暗时难，不欲居通塞之任也。远矣哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883267);">加入书签</a><a
                        href="883239.html">上一页</a>&larr;<a href="index.html">返回列表</a>&rarr;<a
                            href="883287.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883239.html"; var next_page = "883287.html"; var index_page = "index.html"; var sortid = "9"; var article_id = "13928"; var chapter_id = "883267"; var articlename = "宋书"; var chaptername = " 卷五十七 列传第十七"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>