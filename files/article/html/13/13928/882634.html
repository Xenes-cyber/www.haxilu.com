<!DOCTYPE html>
<html>
<head>
<meta charset="gbk" />
<title>宋书- 卷二十四 志第十四-在线阅读-哈西文学网</title>
<meta name="keywords" content="沈约，宋书， 卷二十四 志第十四全文， 卷二十四 志第十四在线阅读 哈西文学网" />
<meta name="description" content="哈西文学网提供沈约的宋书  卷二十四 志第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882634.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882634.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 志第十四</h1>
            <div class="link xb">
                <a href="882612.html">上一页</a>&larr;<a href="index.html">返回列表</a>&rarr;<a
                    href="882648.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文二<br /><br />&nbsp;&nbsp;&nbsp;&nbsp;晋惠帝元康二年二月，天西北大裂。按刘向说：“天裂，阳不足；地动，阴<br /><br />&nbsp;&nbsp;&nbsp;&nbsp;有余。”是时人主拱默，妇后专制。<br /><br />&nbsp;&nbsp;&nbsp;&nbsp;元康三年四月，荧惑守太微六十日。占曰：“诸侯三公谋其上，必有斩臣。”<br /><br />&nbsp;&nbsp;&nbsp;&nbsp;一曰：“天子亡国。”是春，太白守毕，至是百余日。占曰：“有急令之忧。”<br /><br />&nbsp;&nbsp;&nbsp;&nbsp;一曰：“相亡。又为边境不安。”是年，镇、岁、太白三星聚于毕昴。占曰：<br /><br />&nbsp;&nbsp;&nbsp;&nbsp;“为兵丧。毕昴，赵地也。”后贾后陷杀太子，赵王废后，又杀之，斩张华、裴<br /><br />&nbsp;&nbsp;&nbsp;&nbsp;Q，遂篡位，废帝为太上皇。天下从此遘乱连祸。<br /><br />&nbsp;&nbsp;&nbsp;&nbsp;元康五年四月，有星孛于奎，至轩辕、太微，经三台、大陵。占曰：“奎为<br /><br />&nbsp;&nbsp;&nbsp;&nbsp;鲁，又为库兵，轩辕为后宫，太微天子廷，三台为三司，大陵有积尸死丧之事。”<br /><br />&nbsp;&nbsp;&nbsp;&nbsp;明年，武库火，西羌反。后五年，司空张华遇祸，贾后废死，鲁公贾谧诛。又明<br /><br />&nbsp;&nbsp;&nbsp;&nbsp;年，赵王俭篡位。于是三王兴兵讨伦，士民战死十余万人。<br /><br />&nbsp;&nbsp;&nbsp;&nbsp;元康六年六月丙午夜，有枉矢自斗魁东南行。按占曰：“以乱伐乱。北斗主<br /><br />&nbsp;&nbsp;&nbsp;&nbsp;执杀，出斗魁，居中执杀者不直象也。”十月，太白昼见。后赵王杀张、裴，废<br /><br />&nbsp;&nbsp;&nbsp;&nbsp;贾后，以理太子之冤，因自篡盗，以至屠灭。以乱伐乱，兵丧臣强之应也。<br /><br />&nbsp;&nbsp;&nbsp;&nbsp;元康九年二月，荧惑守心。占曰：“王者恶之。”八月，荧惑入羽林。占曰：<br /><br />&nbsp;&nbsp;&nbsp;&nbsp;“禁兵大起。”后二年，惠帝见废为太上皇，俄而三王起兵讨伦。伦悉遣中军兵，<br /><br />&nbsp;&nbsp;&nbsp;&nbsp;相距累月。<br /><br />&nbsp;&nbsp;&nbsp;&nbsp;晋惠帝永康元年三月，妖星见南方，中台星坼，太白昼见。占曰：“妖星出，<br /><br />&nbsp;&nbsp;&nbsp;&nbsp;天下大兵将起。台星失常，三公忧。太白昼见为不臣。”是月，贾后杀太子，赵<br /><br />&nbsp;&nbsp;&nbsp;&nbsp;王伦寻废杀后及司空张华，又废帝自立。于是三王并起，迭总大权。永康元年五<br /><br />&nbsp;&nbsp;&nbsp;&nbsp;月，荧惑入南斗。占曰：“宰相死，兵大起。斗又吴分也。”是时赵王伦为相，<br /><br />&nbsp;&nbsp;&nbsp;&nbsp;明年篡位，三王兴师诛之。太安二年，石冰破扬州。永康元年八月，荧惑入箕。<br /><br />&nbsp;&nbsp;&nbsp;&nbsp;占曰：“人主失位，兵起。”十二月，彗出牵牛之西，指天市。占曰：“牛者七<br /><br />&nbsp;&nbsp;&nbsp;&nbsp;政始，彗出之，改元易号之象也。”天市一名天府，一名天子C，帝座在其中。<br /><br />&nbsp;&nbsp;&nbsp;&nbsp;明年，赵王篡位，改元，寻为大兵所灭。<br /><br />&nbsp;&nbsp;&nbsp;&nbsp;永康二年二月，太白出西方，逆行入东井。占曰：“国失政，臣为乱。”四<br /><br />&nbsp;&nbsp;&nbsp;&nbsp;月，彗星见齐分。占曰：“齐有兵丧。”是时齐王灼鸨讨赵王伦。伦灭，子<br /><br />&nbsp;&nbsp;&nbsp;&nbsp;兵不朝，专权淫侈，明年诛死。<br /><br />&nbsp;&nbsp;&nbsp;&nbsp;晋惠帝永宁元年，自正月至于闰月，五星互经天。《星传》曰：“日阳，君<br /><br />&nbsp;&nbsp;&nbsp;&nbsp;道也。星阴，臣道也。日出则星亡，臣不得专也。昼而星见午上者为经天，其占<br /><br />&nbsp;&nbsp;&nbsp;&nbsp;为不臣，为更王。今五星悉经天，天变所未有也。”石氏说曰：“辰星昼见，其<br /><br />&nbsp;&nbsp;&nbsp;&nbsp;国不亡，则大乱。”是后台鼎方伯，互秉大权。二帝流亡，遂至六夷强，迭据华<br /><br />&nbsp;&nbsp;&nbsp;&nbsp;夏，亦载籍所未有也。永宁元年五月，太白昼见。占同前条。七月，岁星守虚危。<br /><br />&nbsp;&nbsp;&nbsp;&nbsp;占曰：“木守虚危，有兵忧。”一曰：“守虚饥；守危徭役烦，下屈竭。”辰星<br /><br />&nbsp;&nbsp;&nbsp;&nbsp;入太微。占曰：“为内乱。”一曰：“群臣相杀。”太白守右掖门。占曰：“为<br /><br />&nbsp;&nbsp;&nbsp;&nbsp;兵，为乱，为贼。”八月戊午，镇星犯左执法，又犯上相。占曰：“上相忧。”<br /><br />&nbsp;&nbsp;&nbsp;&nbsp;荧惑守昴。占曰：“赵、魏有灾。”辰星守舆鬼。占曰：“秦有灾。”九月丁未，<br /><br />&nbsp;&nbsp;&nbsp;&nbsp;月犯左角。占曰：“人主忧。”一曰：“左将军死，天下有兵。”<br /><br />&nbsp;&nbsp;&nbsp;&nbsp;二年四月癸酉，岁星昼见。占曰：“为臣强。”十月，荧惑太白斗于虚危。<br /><br />&nbsp;&nbsp;&nbsp;&nbsp;占曰：“大兵起，破军杀将。虚危，又齐分也。”十二月，荧惑袭太白于营室。<br /><br />&nbsp;&nbsp;&nbsp;&nbsp;占曰：“天下兵起，亡君之戒。”一曰：“易相。”初齐王锥京都，因留辅政，<br /><br />&nbsp;&nbsp;&nbsp;&nbsp;遂专R无君。是月，成都、河间檄长沙王V讨之。住V交战，攻焚宫阙。<br /><br />&nbsp;&nbsp;&nbsp;&nbsp;兵败夷灭，又杀其兄上军将军实以下二十余人。太安二年，成都攻长沙，于是公<br /><br />&nbsp;&nbsp;&nbsp;&nbsp;私饥困，百姓力屈。<br /><br />&nbsp;&nbsp;&nbsp;&nbsp;晋惠帝太安二年二月，太白入昴。占曰：“天下扰，兵大起。”三月，彗星<br /><br />&nbsp;&nbsp;&nbsp;&nbsp;见东方，指三台。占曰：“兵丧之象。三台为三公。”七月，荧惑入东井。占曰：<br /><br />&nbsp;&nbsp;&nbsp;&nbsp;“兵起国乱。”是秋，太白守太微上将。占曰：“上将将以兵亡。”是年冬，成<br /><br />&nbsp;&nbsp;&nbsp;&nbsp;都、河间攻洛阳。三年正月，东海王越执长沙王V，张方又杀之。太安二年八月，<br /><br />&nbsp;&nbsp;&nbsp;&nbsp;长沙王奉帝出距二王，庚午，舍于玄武馆。是日，天中裂为二，有声如雷。三占<br /><br />&nbsp;&nbsp;&nbsp;&nbsp;同元康，臣下专c之象也。是时长沙王擅权，后成都、河间、东海又迭专威命，<br /><br />&nbsp;&nbsp;&nbsp;&nbsp;是其应也。太安二年十一月辛巳，有星昼陨中天，北下有声如雷。按占：“名曰<br /><br />&nbsp;&nbsp;&nbsp;&nbsp;荧首，营首所在，下有大兵流血。”明年，刘渊、石勒攻略并州，多所残灭。王<br /><br />&nbsp;&nbsp;&nbsp;&nbsp;浚起燕、代，引鲜卑攻掠邺中，百姓涂地。有声如雷，怒之象也。<br /><br />&nbsp;&nbsp;&nbsp;&nbsp;太安二年十一月庚辰，岁星入月中。占曰：“国有逐相。”十二月壬寅，太<br /><br />&nbsp;&nbsp;&nbsp;&nbsp;白犯月。占曰：“天下有兵。”太安三年正月己卯，月犯太白，占同青龙。荧惑<br /><br />&nbsp;&nbsp;&nbsp;&nbsp;入南斗，占同永康。是月，荧惑又犯岁星。占曰：“有大战。”七月，左卫将军<br /><br />&nbsp;&nbsp;&nbsp;&nbsp;陈p率众奉帝伐成都，六军败绩，兵逼乘舆。九月，王浚又攻成都于邺，邺溃，<br /><br />&nbsp;&nbsp;&nbsp;&nbsp;成都王由是丧亡。帝还洛，张方胁如长安。是时天下盗贼群起，张昌尤盛。后二<br /><br />&nbsp;&nbsp;&nbsp;&nbsp;年，惠帝崩。<br /><br />&nbsp;&nbsp;&nbsp;&nbsp;晋惠帝永兴元年五月，客星守毕。占曰：“天子绝嗣。”一曰：“大臣有诛。”<br /><br />&nbsp;&nbsp;&nbsp;&nbsp;七月庚申，太白犯角、亢，经房、心，历尾、箕。九月，入南斗。占曰：“犯角，<br /><br />&nbsp;&nbsp;&nbsp;&nbsp;天下大战；犯亢，有大兵，人君忧；入房、心，为兵丧；犯尾，将军与民人为变；<br /><br />&nbsp;&nbsp;&nbsp;&nbsp;犯箕，女主忧。”一曰：“天下乱。入南斗，有兵丧。”一曰：“将军为乱。”<br /><br />&nbsp;&nbsp;&nbsp;&nbsp;其所犯守，又兖、豫、幽、冀、扬州之分也。是年七月，有荡阴之役。九月，王<br /><br />&nbsp;&nbsp;&nbsp;&nbsp;浚杀幽州刺史和演，攻邺，邺溃。于是兖、豫为天下兵冲。陈敏又乱扬土，刘渊、<br /><br />&nbsp;&nbsp;&nbsp;&nbsp;石勒、李雄等并起微贱，跨有州郡。皇后羊氏数被幽废。光熙元年，惠帝崩，终<br /><br />&nbsp;&nbsp;&nbsp;&nbsp;无继嗣。永兴元年七月乙丑，星陨有声。二年十月，星又陨有声。按刘向说，民<br /><br />&nbsp;&nbsp;&nbsp;&nbsp;去其土之象也。是后遂亡中夏。永兴元年十二月壬寅夜，赤气亘天，砰隐有声。<br /><br />&nbsp;&nbsp;&nbsp;&nbsp;二年十月丁丑，赤气见在北方，东西竟天。占曰：“并为大兵。砰隐有声，怒之<br /><br />&nbsp;&nbsp;&nbsp;&nbsp;象也。”是后四海云扰，九服交兵。<br /><br />&nbsp;&nbsp;&nbsp;&nbsp;永兴二年四月丙子，太白犯狼星。占曰：“大兵起。”九月，岁星守东井。<br /><br />&nbsp;&nbsp;&nbsp;&nbsp;占曰：“有兵。井又秦分也。”是年，苟破公师藩，张方破范阳王，关西诸<br /><br />&nbsp;&nbsp;&nbsp;&nbsp;将攻河间王J，J奔走，东海王迎杀之。永兴二年八月，星孛于昴、毕。占曰：<br /><br />&nbsp;&nbsp;&nbsp;&nbsp;“为兵丧。”昴、毕，又赵、魏分也。十月丁丑，有星孛于北斗。占曰：“璇玑<br /><br />&nbsp;&nbsp;&nbsp;&nbsp;更授，天子出走。”又曰：“强国发兵，诸侯争权。”是后皆有其应。明年，惠<br /><br />&nbsp;&nbsp;&nbsp;&nbsp;帝崩。<br /><br />&nbsp;&nbsp;&nbsp;&nbsp;晋惠帝光熙元年四月，太白失行，自翼入尾、箕。占曰：“太白失行而北，<br /><br />&nbsp;&nbsp;&nbsp;&nbsp;是谓返生。不有破军，必有屠城。”五月，汲桑攻邺，魏郡太守冯嵩出战大败，<br /><br />&nbsp;&nbsp;&nbsp;&nbsp;桑遂害东燕王腾，杀万余人，焚烧魏时宫室皆尽。光熙元年五月，枉矢西南流。<br /><br />&nbsp;&nbsp;&nbsp;&nbsp;占曰：“以乱伐乱之象也。”是时司马越西破河间，奉迎大驾。寻收缪胤、何绥<br /><br />&nbsp;&nbsp;&nbsp;&nbsp;等，肆其无君之心，天下恶之。死而石勒焚其尸柩，是其应也。光熙元年九月丁<br /><br />&nbsp;&nbsp;&nbsp;&nbsp;未，荧惑守心。占曰：“王者恶之。”己亥，填星守房、心，又犯岁星。占曰：<br /><br />&nbsp;&nbsp;&nbsp;&nbsp;“土守房，多祸丧。守心，国内乱，天下赦。”又曰：“填与岁合为内乱。”是<br /><br />&nbsp;&nbsp;&nbsp;&nbsp;时司马越秉权，终以无礼破灭，内乱之应也。十一月，惠帝崩，怀帝即位，大赦<br /><br />&nbsp;&nbsp;&nbsp;&nbsp;天下。<br /><br />&nbsp;&nbsp;&nbsp;&nbsp;光熙元年十二月癸未，太白犯填星。占曰：“为内兵，有大战。”是后河间<br /><br />&nbsp;&nbsp;&nbsp;&nbsp;王为东海王越所杀。明年正月，东海王越杀诸葛玫等。五月，汲桑破冯嵩，杀东<br /><br />&nbsp;&nbsp;&nbsp;&nbsp;燕王。八月，苟大破汲桑。光熙元年十二月甲申，有白气若虹，中天北下至地，<br /><br />&nbsp;&nbsp;&nbsp;&nbsp;夜见五日乃灭。占曰：“大兵起。”明年，王弥起青、徐，汲桑乱河北，毒流天<br /><br />&nbsp;&nbsp;&nbsp;&nbsp;下。<br /><br />&nbsp;&nbsp;&nbsp;&nbsp;孝怀帝永嘉元年九月辛亥，有大星自西南流于东北，小者如升相随，天尽赤，<br /><br />&nbsp;&nbsp;&nbsp;&nbsp;声如雷。占曰：“流星为贵使。”是年五月，汲桑杀东燕王腾，遂据河北。十一<br /><br />&nbsp;&nbsp;&nbsp;&nbsp;月，始遣和郁为征北将军镇邺，而田甄等大破汲桑，斩于乐陵。于是以甄为汲郡<br /><br />&nbsp;&nbsp;&nbsp;&nbsp;太守，弟兰钜鹿太守。小星相随，小将别帅之象也。司马越忿魏郡以东，平原南，<br /><br />&nbsp;&nbsp;&nbsp;&nbsp;皆党于桑，悉以赏甄等，于是侵略赤地，有声如雷，怒之象也。永嘉元年十二月<br /><br />&nbsp;&nbsp;&nbsp;&nbsp;丁亥，星流震散。案刘向说：“天官列宿，在位之象，小星无名者，庶民之类。<br /><br />&nbsp;&nbsp;&nbsp;&nbsp;此百官庶民将流散之象也。”是后天下大乱，百官万民，流移转死矣。<br /><br />&nbsp;&nbsp;&nbsp;&nbsp;永嘉二年正月庚午，太白伏不见。二月庚子，始晨见东方。是谓当见不见，<br /><br />&nbsp;&nbsp;&nbsp;&nbsp;占同上条。其后破军杀将，不可胜数。帝崩虏庭，中夏沦覆。<br /><br />&nbsp;&nbsp;&nbsp;&nbsp;永嘉三年正月庚子，荧惑犯紫微。占曰：“当有野死之王。又为火烧宫。”<br /><br />&nbsp;&nbsp;&nbsp;&nbsp;是时太史令高堂冲奏，乘舆宜迁幸，不然必无洛阳。五年六月，刘曜、王弥入京<br /><br />&nbsp;&nbsp;&nbsp;&nbsp;都，烧宫庙，帝崩于平阳。永嘉三年，镇星久守南斗。占曰：“镇星所居者，其<br /><br />&nbsp;&nbsp;&nbsp;&nbsp;国有福。”是时安东琅邪王始有扬土。其年十一月，地动，陈卓以为是地动应也。<br /><br />&nbsp;&nbsp;&nbsp;&nbsp;永嘉三年十二月乙亥，有白气如带出东南北方各二，起地至天，贯参伐。占曰：<br /><br />&nbsp;&nbsp;&nbsp;&nbsp;“天下大兵起。”四年三月，司马越收缪胤、缪播等；又三方云扰，攻战不休。<br /><br />&nbsp;&nbsp;&nbsp;&nbsp;五年三月，司马越死于宁平城，石勒攻破其众，死者十余万人。六月，京都焚灭，<br /><br />&nbsp;&nbsp;&nbsp;&nbsp;帝劫虏庭。<br /><br />&nbsp;&nbsp;&nbsp;&nbsp;永嘉五年十月，荧惑守心。后二年，帝崩于虏庭。<br /><br />&nbsp;&nbsp;&nbsp;&nbsp;永嘉六年七月，荧惑、岁星、镇星、太白聚牛女之间，裴回进退。按占曰：<br /><br />&nbsp;&nbsp;&nbsp;&nbsp;“牛，扬州分。”是后两都倾覆，而元帝中兴扬土，是其应也。愍帝建武元年五<br /><br />&nbsp;&nbsp;&nbsp;&nbsp;月癸未，太白荧惑合于东井。占曰：“金火合曰烁，为丧。”是时帝虽劫于平阳，<br /><br />&nbsp;&nbsp;&nbsp;&nbsp;天下犹未敢居其虚位，灾在帝也。六月丁卯，太白犯太微。占曰：“兵入天子廷，<br /><br />&nbsp;&nbsp;&nbsp;&nbsp;王者恶之。”七月，愍帝崩于寇庭，天下行服大临。<br /><br />&nbsp;&nbsp;&nbsp;&nbsp;晋元帝太兴元年七月，太白犯南斗。占曰：“吴、越有兵，大人忧。”二年<br /><br />&nbsp;&nbsp;&nbsp;&nbsp;二月甲申，荧惑犯东井。占曰：“兵起，贵臣相戮。”八月己卯，太白犯轩辕大<br /><br />&nbsp;&nbsp;&nbsp;&nbsp;星。占曰：“后宫忧。”乙未，太白犯岁星，在翼。占曰：“为兵乱。”三年四<br /><br />&nbsp;&nbsp;&nbsp;&nbsp;月壬辰，枉矢出虚、危，没翼、轸。占曰：“枉矢所触，天下之所伐。翼、轸，<br /><br />&nbsp;&nbsp;&nbsp;&nbsp;荆州之分也。”五月戊子，太白入太微，又犯上将。占曰：“天子自将，上将诛。”<br /><br />&nbsp;&nbsp;&nbsp;&nbsp;六月丙辰，太白与岁星合于房。占曰：“为兵饥。”九月，太白犯南斗，占同元<br /><br />&nbsp;&nbsp;&nbsp;&nbsp;年。十月己亥，荧惑在东井，居五诸侯南，踟蹰留止，积三十日。占曰：“荧惑<br /><br />&nbsp;&nbsp;&nbsp;&nbsp;守井二十日以上，大人忧；守五诸侯，诸侯有诛者。”十二月己未，太白入月，<br /><br />&nbsp;&nbsp;&nbsp;&nbsp;在斗。郭景纯曰：“月属坎，阴府法象也。太白金行而来犯之，天意若曰刑理失<br /><br />&nbsp;&nbsp;&nbsp;&nbsp;中，自毁其法也。”四年十二月丁亥，月犯岁星在房。占曰：“其国兵饥，民流<br /><br />&nbsp;&nbsp;&nbsp;&nbsp;亡。”永昌元年三月，王敦率江、荆之众，来攻京都，六军距战，败绩。于是杀<br /><br />&nbsp;&nbsp;&nbsp;&nbsp;护军将军周、尚书令刁协，骠骑将军刘隗出奔。四月，又杀湘州刺史谯王承、<br /><br />&nbsp;&nbsp;&nbsp;&nbsp;镇南将军甘卓。闰十二月，元帝崩。间一年，敦亦枭夷，枉矢触翼之应也。十月，<br /><br />&nbsp;&nbsp;&nbsp;&nbsp;石他入豫州，略城父、@二县民以北，刺史祖约遣军追之，为其所没，遂退守寿<br /><br />&nbsp;&nbsp;&nbsp;&nbsp;春。<br /><br />&nbsp;&nbsp;&nbsp;&nbsp;明帝太宁三年正月，荧惑逆行入太微。占曰：“为兵丧，王者恶之。”闰八<br /><br />&nbsp;&nbsp;&nbsp;&nbsp;月，帝崩。咸和二年，苏峻反，攻宫室，太后以忧逼崩，天子幽劫于石头，远近<br /><br />&nbsp;&nbsp;&nbsp;&nbsp;兵乱，至四年乃息。<br /><br />&nbsp;&nbsp;&nbsp;&nbsp;成帝咸和四年七月，有星孛于西北，二十三日灭。占曰：“为兵乱。”十二<br /><br />&nbsp;&nbsp;&nbsp;&nbsp;月，郭默杀江州刺史刘胤，荆州刺史陶侃讨默，明年，斩之。是时，石勒又始c<br /><br />&nbsp;&nbsp;&nbsp;&nbsp;号。<br /><br />&nbsp;&nbsp;&nbsp;&nbsp;咸和六年正月丙辰，月入南斗。占曰：“有兵。”一曰：“有大赦。”是月<br /><br />&nbsp;&nbsp;&nbsp;&nbsp;胡贼杀略娄、武进二县民，于是遣戍中洲。明年，胡贼又略南沙、海虞民。是年<br /><br />&nbsp;&nbsp;&nbsp;&nbsp;正月，大赦，伐淮南，讨襄阳，平之。咸和六年十一月，荧惑守胃、昴。占曰：<br /><br />&nbsp;&nbsp;&nbsp;&nbsp;“赵、魏有兵。”八年七月，石勒死，石虎自立，多所残灭。是时虽勒、虎c号，<br /><br />&nbsp;&nbsp;&nbsp;&nbsp;而其强弱常占于昴，不关太微紫宫也。<br /><br />&nbsp;&nbsp;&nbsp;&nbsp;咸和八年三月己巳，月入南斗，与六年占同。其年七月，石勒死，彭彪以谯，<br /><br />&nbsp;&nbsp;&nbsp;&nbsp;石生以长安，郭权以秦州，并归从。于是遣督护高球率众救彪，彪败球退。又石<br /><br />&nbsp;&nbsp;&nbsp;&nbsp;虎、石斌攻灭生、权。咸康元年正月，大赦。咸和八年七月，荧惑入昴。占曰：<br /><br />&nbsp;&nbsp;&nbsp;&nbsp;“胡王死。”石虎多所攻灭。八月，月犯昴。占曰：“胡不安。”九年六月，月<br /><br />&nbsp;&nbsp;&nbsp;&nbsp;又犯昴。是时石弘虽袭勒位，而石虎擅威暴横。十月，废弘自立，遂幽杀之。<br /><br />&nbsp;&nbsp;&nbsp;&nbsp;咸和九年三月己亥，荧惑入舆鬼，犯积尸。占曰：“兵在西北，有没军死将。”<br /><br />&nbsp;&nbsp;&nbsp;&nbsp;四月，镇西将军、雍州刺史郭权始以秦州归从，寻为石斌所灭，徙其众于青、徐。<br /><br />&nbsp;&nbsp;&nbsp;&nbsp;晋成帝咸康元年二月己亥，太白犯昴。占曰：“兵起，岁大旱。”四月，石<br /><br />&nbsp;&nbsp;&nbsp;&nbsp;虎掠骑至历阳。朝廷虑其众也，加司徒王导大司马，治兵动众。又遣慈湖、牛渚、<br /><br />&nbsp;&nbsp;&nbsp;&nbsp;芜湖三戍。五月乃罢。是时胡贼又围襄阳，征西将军庾亮遣宁距退之。六月，旱。<br /><br />&nbsp;&nbsp;&nbsp;&nbsp;咸康元年八月戊戌，荧惑入东井。占曰：“无兵兵起；有兵兵止。”是年夏，发<br /><br />&nbsp;&nbsp;&nbsp;&nbsp;众列戍。加王导大司马，以备胡贼。咸康元年三月丙戌，月入昴。占曰：“胡王<br /><br />&nbsp;&nbsp;&nbsp;&nbsp;死。”十一月，月犯昴。二年八月，月又犯昴。占同。咸和三年，石虎发众七万，<br /><br />&nbsp;&nbsp;&nbsp;&nbsp;四年二月，自袭段辽于蓟，辽奔败。又攻慕容于棘城，不克引退。追之，杀<br /><br />&nbsp;&nbsp;&nbsp;&nbsp;数百人。虎留其将麻秋屯令支，破秋，并虏辽杀之。<br /><br />&nbsp;&nbsp;&nbsp;&nbsp;咸康二年正月辛巳，彗星夕见西方，在奎。占曰：“为兵丧。奎又为边兵。”<br /><br />&nbsp;&nbsp;&nbsp;&nbsp;四年，石虎伐慕容不克，追击之，又破麻秋。时称蕃，边兵之应也。咸康<br /><br />&nbsp;&nbsp;&nbsp;&nbsp;二年正月辛卯，月犯房南第二星。占曰：“将相有忧。”五年七月，丞相王导薨。<br /><br />&nbsp;&nbsp;&nbsp;&nbsp;八月，太尉郗鉴薨。六年正月，征西大将军庾亮薨。咸康二年九月庚寅，太白犯<br /><br />&nbsp;&nbsp;&nbsp;&nbsp;南斗，因昼见。占曰：“斗为宰相，又扬州分，金犯之，死丧象。昼见为不臣，<br /><br />&nbsp;&nbsp;&nbsp;&nbsp;又为兵丧。”三年，石虎c称天王。四年，虎灭段辽而败于慕容。，国蕃臣。<br /><br />&nbsp;&nbsp;&nbsp;&nbsp;五年，王导薨。<br /><br />&nbsp;&nbsp;&nbsp;&nbsp;咸康三年六月辛未，有流星大如二斗魁，色青，赤光耀地，出奎中，没娄北。<br /><br />&nbsp;&nbsp;&nbsp;&nbsp;案占为饥，五谷不藏。是月，大旱。咸康三年八月，荧惑入舆鬼，犯积尸。占曰：<br /><br />&nbsp;&nbsp;&nbsp;&nbsp;“贵人忧。”三年八月甲戌，月犯东井距星。占曰：“国有忧，将死。”三年九<br /><br />&nbsp;&nbsp;&nbsp;&nbsp;月戊子，月犯建星。占曰：“易相。”一曰：“大将死。”五年，丞相王导薨，<br /><br />&nbsp;&nbsp;&nbsp;&nbsp;庾冰代辅政。太尉郗鉴、征西大将军庾亮薨。咸康三年十一月乙丑，太白犯岁星。<br /><br />&nbsp;&nbsp;&nbsp;&nbsp;占曰：“为兵饥。”四年二月，石虎破幽州，迁其人万余家。李寿杀李期。五年，<br /><br />&nbsp;&nbsp;&nbsp;&nbsp;胡众五万寇沔南，略七千余家而去。又骑二万围陷邾城，杀略五千余人。<br /><br />&nbsp;&nbsp;&nbsp;&nbsp;咸康四年四月己巳，太白昼见在柳。占曰：“为兵，为不臣。”七月乙巳，<br /><br />&nbsp;&nbsp;&nbsp;&nbsp;月掩太白。占曰：“王者亡地，大兵起。”明年，胡贼大寇沔南，陷邾城，豫州<br /><br />&nbsp;&nbsp;&nbsp;&nbsp;刺史毛宝、西阳太守樊峻皆弃城投江死。于是内外戒严，左卫桓监、匡术等诸军<br /><br />&nbsp;&nbsp;&nbsp;&nbsp;至武昌，乃退。七年，慕容自称为燕王。咸康四年五月戊午，荧惑犯右执法。<br /><br />&nbsp;&nbsp;&nbsp;&nbsp;占曰：“大臣死，执政者忧。”九月，太白犯右执法。案占，“五星灾同，金火<br /><br />&nbsp;&nbsp;&nbsp;&nbsp;尤甚。”十一月戊子，太白犯房上星。占曰：“上相忧。”五年七月己酉，月犯<br /><br />&nbsp;&nbsp;&nbsp;&nbsp;房上星，亦同占。是月庚申，丞相王导薨。<br /><br />&nbsp;&nbsp;&nbsp;&nbsp;咸康五年四月辛未，月犯岁星，在胃。占曰：“国饥民流。”乙未，月犯毕<br /><br />&nbsp;&nbsp;&nbsp;&nbsp;距星。占曰：“兵起。”是夜，月又犯岁星，在昴。及冬，有沔南、邾城之败，<br /><br />&nbsp;&nbsp;&nbsp;&nbsp;百姓流亡万余家。<br /><br />&nbsp;&nbsp;&nbsp;&nbsp;咸康六年二月庚午朔，流星大如斗，光耀地，出天市，西行入太微。占曰：<br /><br />&nbsp;&nbsp;&nbsp;&nbsp;“大人当之。”乙未，太白入月。占曰：“人主死。”四月甲午，月犯太白。占<br /><br />&nbsp;&nbsp;&nbsp;&nbsp;曰：“人主恶之。”八年六月，成帝崩。咸康六年三月甲寅，荧惑从行犯太微上<br /><br />&nbsp;&nbsp;&nbsp;&nbsp;将星。占曰：“上将忧。”四月丁丑，荧惑犯右执法。占曰：“执法者忧。”六<br /><br />&nbsp;&nbsp;&nbsp;&nbsp;月乙亥，月犯牵牛中央星。占曰：“大将忧。”是时尚书令何充为执法，有谴欲<br /><br />&nbsp;&nbsp;&nbsp;&nbsp;避其咎，明年，求为中书令。建元二年，庾冰薨，皆大将执政之应也。是岁正月，<br /><br />&nbsp;&nbsp;&nbsp;&nbsp;征西将军庾亮薨。三月，而荧惑犯上将。九月，石虎大将夔安死。庾冰后积年方<br /><br />&nbsp;&nbsp;&nbsp;&nbsp;薨。岂冰能修德，移祸于夔安乎？咸康六年四月丙午，太白犯毕距星。占曰：<br /><br />&nbsp;&nbsp;&nbsp;&nbsp;“兵革起。”一曰：“女主忧。”六月乙卯，太白犯轩辕大星。占曰：“女主忧。”<br /><br />&nbsp;&nbsp;&nbsp;&nbsp;七年三月，皇后杜氏崩。<br /><br />&nbsp;&nbsp;&nbsp;&nbsp;咸康七年三月壬午，月犯房。占曰：“将相忧。”八年六月，荧惑犯房上第<br /><br />&nbsp;&nbsp;&nbsp;&nbsp;二星。占曰：“次相忧。”建元二年，车骑将军江州刺史庾冰薨。是时骠骑将军<br /><br />&nbsp;&nbsp;&nbsp;&nbsp;何充居内，冰为次相也。咸康七年四月己丑，太白入舆鬼。占曰：“兵革起。”<br /><br />&nbsp;&nbsp;&nbsp;&nbsp;五月，太白昼见。以晷度推之，非秦、魏，则楚也。占曰：“为臣强，为有兵。”<br /><br />&nbsp;&nbsp;&nbsp;&nbsp;八月辛丑，月犯舆鬼。占曰：“人主忧。”八年六月，成帝崩。<br /><br />&nbsp;&nbsp;&nbsp;&nbsp;咸康八年八月壬寅，月犯毕赤星。占曰：“下犯上，兵革起。”十月，月又<br /><br />&nbsp;&nbsp;&nbsp;&nbsp;掩毕赤星，占同。己酉，太白犯荧惑。占曰：“大兵起。”其后庾翼大发兵谋伐<br /><br />&nbsp;&nbsp;&nbsp;&nbsp;胡，专制上流，朝廷惮之。<br /><br />&nbsp;&nbsp;&nbsp;&nbsp;康帝建元元年正月壬午，太白入昴。占曰：“赵地有兵。”又曰：“天下兵<br /><br />&nbsp;&nbsp;&nbsp;&nbsp;起。”四月乙酉，太白昼见。八月丁未，太白犯岁星。占曰：“有大兵。”是年，<br /><br />&nbsp;&nbsp;&nbsp;&nbsp;石虎杀其太子遂及其妻子徒属二百余人。又遣将刘宁寇没狄道，又使将张举将万<br /><br />&nbsp;&nbsp;&nbsp;&nbsp;余人屯蓟东，谋慕容。建元元年十一月六日，彗星见亢，长七尺，尾白色。占<br /><br />&nbsp;&nbsp;&nbsp;&nbsp;曰：“亢为朝廷，主兵丧。”二年九月，康帝崩。建元元年，岁星犯天关。安西<br /><br />&nbsp;&nbsp;&nbsp;&nbsp;将军庾翼与兄冰书曰：“岁星犯天关，占云：‘关梁当涩。’比来江东无他故，<br /><br />&nbsp;&nbsp;&nbsp;&nbsp;江道亦不艰难；而石虎频年再闭关不通信使，此复是天公愦愦无皂白之征也。”<br /><br />&nbsp;&nbsp;&nbsp;&nbsp;建元二年闰月乙酉，太白犯斗。占曰：“为丧，天下受爵禄。”九月，康帝<br /><br />&nbsp;&nbsp;&nbsp;&nbsp;崩，太子立，大赦赐爵也。<br /><br />&nbsp;&nbsp;&nbsp;&nbsp;晋穆帝永和元年正月丁丑，月入毕。占曰：“兵大起。”戊寅，月犯天关。<br /><br />&nbsp;&nbsp;&nbsp;&nbsp;占曰：“有乱臣更天子之法。”五月辛巳，太白昼见，在东井。占曰：“为臣强，<br /><br />&nbsp;&nbsp;&nbsp;&nbsp;秦有兵。”六月辛丑，入太微，犯屏西南。占曰：“辅臣有免罢者。”七、八月，<br /><br />&nbsp;&nbsp;&nbsp;&nbsp;月皆犯毕。占同正月。己未，月犯舆鬼。占曰：“大臣有诛。”九月庚戌，月又<br /><br />&nbsp;&nbsp;&nbsp;&nbsp;犯毕。是年初，庾翼在襄阳，七月，翼疾将终，辄以子爰之为荆州刺史，代己任；<br /><br />&nbsp;&nbsp;&nbsp;&nbsp;爰之寻被废。明年，桓温又辄率众伐蜀，执李势，送至京都。蜀本秦地也。<br /><br />&nbsp;&nbsp;&nbsp;&nbsp;永和二年二月壬子，月犯房上星。四月丙戌，月又犯房上星。占同前。八月<br /><br />&nbsp;&nbsp;&nbsp;&nbsp;壬申，太白犯左执法。是岁，司徒蔡谟被废。<br /><br />&nbsp;&nbsp;&nbsp;&nbsp;永和三年正月壬午，月犯南斗第五星。占曰：“将军死，近臣去。”五月壬<br /><br />&nbsp;&nbsp;&nbsp;&nbsp;申，月犯南斗第四星，因入魁。占曰：“有兵。”一曰：“有大赦。”六月，月<br /><br />&nbsp;&nbsp;&nbsp;&nbsp;犯东井距星。占曰：“将死，国有忧。”戊戌，月犯五诸侯。占曰：“诸侯有诛。”<br /><br />&nbsp;&nbsp;&nbsp;&nbsp;九月庚寅，太白犯南斗第五星。占曰：“为丧兵。”四年七月丙申，太白犯左执<br /><br />&nbsp;&nbsp;&nbsp;&nbsp;法。甲寅，月犯房。丁巳，月入南斗犯第二星。乙丑，太白犯左执法。占悉同上。<br /><br />&nbsp;&nbsp;&nbsp;&nbsp;十月甲戌，月犯亢。占曰：“兵起，军将死”。十一月戊戌，犯上将星。三年六<br /><br />&nbsp;&nbsp;&nbsp;&nbsp;月，大赦。是月，陈逵征寿春，败而还。七月，氐蜀余寇反乱益土。九月，石虎<br /><br />&nbsp;&nbsp;&nbsp;&nbsp;伐凉州，不克。<br /><br />&nbsp;&nbsp;&nbsp;&nbsp;永和四年四月，太白入昴。五月，荧惑入娄，犯镇星。七月，太白犯轩辕。<br /><br />&nbsp;&nbsp;&nbsp;&nbsp;占在赵，及为兵丧，女主忧。其年八月，石虎太子宣杀弟韬，宣亦死。五年正月，<br /><br />&nbsp;&nbsp;&nbsp;&nbsp;石虎c称皇帝，寻病死。是年，褚裒北伐丧众，又寻薨，太后素服。六年正月，<br /><br />&nbsp;&nbsp;&nbsp;&nbsp;朝会废乐。<br /><br />&nbsp;&nbsp;&nbsp;&nbsp;永和五年四月丁未，太白犯东井。占曰：“秦有兵。九月戊戌，太白犯左角。<br /><br />&nbsp;&nbsp;&nbsp;&nbsp;占曰：“为兵。”十月，月犯昴。占曰：“朝廷有忧，军将死。”十一月乙卯，<br /><br />&nbsp;&nbsp;&nbsp;&nbsp;彗星见于亢，芒西向，色白，长一丈。占曰：“为兵丧。”是年八月，褚裒北征<br /><br />&nbsp;&nbsp;&nbsp;&nbsp;兵败。十月，关中二十余壁举兵归从，石遵攻没南阳。十一月，冉闵杀石遵，又<br /><br />&nbsp;&nbsp;&nbsp;&nbsp;尽杀胡十余万人，于是中土大乱。十二月，褚裒薨。八年，刘显、苻健、慕容俊<br /><br />&nbsp;&nbsp;&nbsp;&nbsp;并c号。殷浩北伐败，见废。<br /><br />&nbsp;&nbsp;&nbsp;&nbsp;永和六年二月辛酉，月犯心大星。占曰：“大人忧。心豫州分也。”丁丑，<br /><br />&nbsp;&nbsp;&nbsp;&nbsp;月犯房。占曰：“将相忧。”三月戊戌，荧惑犯岁星。占曰：“为战。”六月己<br /><br />&nbsp;&nbsp;&nbsp;&nbsp;丑，月犯昴。占同上。乙未，月犯五诸侯。占同三年。七月壬寅，月始出西方，<br /><br />&nbsp;&nbsp;&nbsp;&nbsp;犯左角。占曰：“大将军死。”一曰：“天下有兵。”丁未，月犯箕。占曰：<br /><br />&nbsp;&nbsp;&nbsp;&nbsp;“军将死。”丙寅，荧惑犯钺星。占曰：“大臣有诛。”八月辛卯，月犯左角，<br /><br />&nbsp;&nbsp;&nbsp;&nbsp;太白昼见，在南斗。月犯右执法，占并同上。七年二月，太白犯昴，占同上。乙<br /><br />&nbsp;&nbsp;&nbsp;&nbsp;卯，荧惑舆鬼，犯积尸。占曰：“贵人忧。”五月乙未，荧惑犯轩辕大星。占曰：<br /><br />&nbsp;&nbsp;&nbsp;&nbsp;“女主忧。”太白入毕口，犯左股。占曰：“将相当之。”六月乙亥，月犯箕。<br /><br />&nbsp;&nbsp;&nbsp;&nbsp;丙子，月犯斗。丁丑，荧惑入太微，犯右执法。八月庚午，太白犯轩辕。戊子，<br /><br />&nbsp;&nbsp;&nbsp;&nbsp;太白犯右执法。占悉同上。七年，刘显杀石祗及诸胡帅，中土大乱，戎、晋十万<br /><br />&nbsp;&nbsp;&nbsp;&nbsp;数，各还旧土，互相侵略及疾疫死亡，能达者十二三。是年，桓温辄以大众求浮<br /><br />&nbsp;&nbsp;&nbsp;&nbsp;江入淮北伐，朝廷震惧。八年，豫州刺史谢尚讨张遇，为苻雄所败。殷浩北伐败，<br /><br />&nbsp;&nbsp;&nbsp;&nbsp;被废。十年，桓温伐苻健，不克而还。<br /><br />&nbsp;&nbsp;&nbsp;&nbsp;永和八年三月戊戌，月犯轩辕大星。癸丑，月入南斗犯第二星。五月，月犯<br /><br />&nbsp;&nbsp;&nbsp;&nbsp;心星。四月癸酉，月犯房。六月辛巳，日未入，有流星如三斗魁，从辰巳上东南<br /><br />&nbsp;&nbsp;&nbsp;&nbsp;行。晷度推之，在箕、斗之间，盖燕分也。案占为营首，营首之下，流血滂沲。<br /><br />&nbsp;&nbsp;&nbsp;&nbsp;七月壬子，岁星犯东井距星。占曰：“内乱兵起。”八月戊戌，荧惑入舆鬼。占<br /><br />&nbsp;&nbsp;&nbsp;&nbsp;曰：“忠臣戮死。”丙辰，太白入南斗，犯第四星。占曰：“将为乱。”一曰：<br /><br />&nbsp;&nbsp;&nbsp;&nbsp;“丞相免。”九年二月乙巳，入南斗，犯第三星。三月戊辰，月犯房。八月，岁<br /><br />&nbsp;&nbsp;&nbsp;&nbsp;星犯舆鬼东南星。占：“东南星主兵，兵起”。十二月，月在东井，犯岁星。占<br /><br />&nbsp;&nbsp;&nbsp;&nbsp;曰：“秦饥民流。”是时帝主幼冲，母后称制，将相有隙，兵革连起。慕容俊c<br /><br />&nbsp;&nbsp;&nbsp;&nbsp;称大燕，攻伐无已，故灾异数见，殷浩见废也。<br /><br />&nbsp;&nbsp;&nbsp;&nbsp;永和十年正月乙卯，月食昴。占曰：“赵、魏有兵。”癸酉，填星奄钺星。<br /><br />&nbsp;&nbsp;&nbsp;&nbsp;占曰：“斧钺用。”二月甲申，月犯心大星。占曰：“王者恶之。”四月癸未，<br /><br />&nbsp;&nbsp;&nbsp;&nbsp;流星大如斗，色赤黄，出织女，没造父，有声如雷。占曰：“燕、齐有兵，民流。”<br /><br />&nbsp;&nbsp;&nbsp;&nbsp;戊午，月犯心大星。七月庚午，太白昼见。晷度推之，灾在秦、郑。九月辛酉，<br /><br />&nbsp;&nbsp;&nbsp;&nbsp;太白犯左执法。十一月，月奄填星，在舆鬼。占曰：“秦有兵。”十一年三月辛<br /><br />&nbsp;&nbsp;&nbsp;&nbsp;亥，月奄轩辕。占同上。四月庚寅，月犯牛宿南星。占曰：“国有忧。”八月己<br /><br />&nbsp;&nbsp;&nbsp;&nbsp;未，太白犯天江。占曰：“河津不通。”十二年六月庚子，太白昼见，在东井，<br /><br />&nbsp;&nbsp;&nbsp;&nbsp;占如上。己未，月犯钺星。七月丁卯，太白犯填星，在柳。占曰：“周地有大兵。”<br /><br />&nbsp;&nbsp;&nbsp;&nbsp;八月癸酉，月奄建星。九月戊寅，荧惑入太微，犯西蕃上将星。十一月丁丑，荧<br /><br />&nbsp;&nbsp;&nbsp;&nbsp;惑犯太微东蕃上相。十年四月，桓温伐苻健，破其尧柳众军。健壁长安，温退。<br /><br />&nbsp;&nbsp;&nbsp;&nbsp;十二月，慕容恪攻齐。十二年八月，桓温破姚襄于伊水，定周地。十一月，齐城<br /><br />&nbsp;&nbsp;&nbsp;&nbsp;陷，执段龛，杀三千余人。永和末，鲜卑侵略河、冀，升平元年，慕容俊遂据临<br /><br />&nbsp;&nbsp;&nbsp;&nbsp;漳，尽有幽、并、青、冀之地。缘河诸将渐奔散，河津隔绝矣。三年，会稽王以<br /><br />&nbsp;&nbsp;&nbsp;&nbsp;郗昙、谢万败绩，求自贬三等。是时权在方伯，九服交兵，故谴象仍见。<br /><br />&nbsp;&nbsp;&nbsp;&nbsp;晋穆帝升平元年四月壬子，太白入舆鬼。丁亥，月奄东井南辕西头第二星。<br /><br />&nbsp;&nbsp;&nbsp;&nbsp;占曰：“秦地有兵。”一曰：“将死。”六月戊戌，太白昼见，在轸，占同上。<br /><br />&nbsp;&nbsp;&nbsp;&nbsp;轸，楚分也。壬子，月犯毕。占曰：“为边兵。”七月辛巳，荧惑犯天江。占曰：<br /><br />&nbsp;&nbsp;&nbsp;&nbsp;“河津不通。”十一月，岁星犯房。壬午，月奄岁星，在房。占曰：“民饥。”<br /><br />&nbsp;&nbsp;&nbsp;&nbsp;一曰：“豫州有灾。”二年二月辛卯，填星犯轩辕大星。甲午，月犯东井。闰月<br /><br />&nbsp;&nbsp;&nbsp;&nbsp;乙亥，月犯岁星，在房。占悉同上。五月丁亥，彗出天船，在胃度中。彗为兵丧，<br /><br />&nbsp;&nbsp;&nbsp;&nbsp;除旧布新，出天船，外夷陵。一曰：“为大水。”六月辛酉，月犯房。八月戊午，<br /><br />&nbsp;&nbsp;&nbsp;&nbsp;荧惑犯填星，在张。占曰：“兵大起。张，三河分。”十月己未，太白犯哭星。<br /><br />&nbsp;&nbsp;&nbsp;&nbsp;十二月，枉矢自东南流于西北，其长半天。三年正月壬辰，荧惑犯楗闭。案占：<br /><br />&nbsp;&nbsp;&nbsp;&nbsp;“人主忧。”三月乙酉，荧惑逆行犯钅句钤。案占：“王者恶之。”月犯太白，<br /><br />&nbsp;&nbsp;&nbsp;&nbsp;在昴。占曰：“人君死。”一曰：“赵地有兵，朝廷不安。”六月，太白犯东井。<br /><br />&nbsp;&nbsp;&nbsp;&nbsp;七月乙酉，荧惑犯天江。丙戌，太白犯舆鬼。占悉同上。戊子，月犯牵牛中央大<br /><br />&nbsp;&nbsp;&nbsp;&nbsp;星。占曰：“牵牛，天将也。犯中央星，大将军死。”八月丁未，太白犯轩辕大<br /><br />&nbsp;&nbsp;&nbsp;&nbsp;星。甲子，月犯毕大星。占曰：“为边兵。”一曰：“下犯上。”庚午，太白犯<br /><br />&nbsp;&nbsp;&nbsp;&nbsp;填星，在太微中。占曰：“王者恶之。”二年五月，关中氐帅杀苻生立坚。十二<br /><br />&nbsp;&nbsp;&nbsp;&nbsp;月，慕容俊入屯邺。八月，安西将军、豫州刺史谢奕薨。三年十月，诸葛攸舟军<br /><br />&nbsp;&nbsp;&nbsp;&nbsp;入河，败绩。豫州刺史谢万入颍，众溃而归，除名为民。十一月，司徒会稽王以<br /><br />&nbsp;&nbsp;&nbsp;&nbsp;二镇败，求自贬三等。四年正月，慕容俊死，子ゴ立。慕容恪杀其尚书令阳鹜<br /><br />&nbsp;&nbsp;&nbsp;&nbsp;等。五月，天下大水。五年五月，穆帝崩。<br /><br />&nbsp;&nbsp;&nbsp;&nbsp;升平四年正月乙亥，月犯牵牛中央大星。占曰：“大将死。”六月辛亥，辰<br /><br />&nbsp;&nbsp;&nbsp;&nbsp;星犯轩辕。占曰：“女主忧。”己未，太白入太微右掖门，从端门出。占曰：<br /><br />&nbsp;&nbsp;&nbsp;&nbsp;“贵夺势。”一曰：“有兵。”又曰：“出端门，臣不臣。”八月戊申，太白犯<br /><br />&nbsp;&nbsp;&nbsp;&nbsp;氐。占曰：“国有忧。”丙辰，荧惑犯太微西蕃上将。九月壬午，太白入南斗口，<br /><br />&nbsp;&nbsp;&nbsp;&nbsp;犯第四星。占曰：“为丧，有赦，天下受爵禄。”十月庚戌，天狗见西南。占曰：<br /><br />&nbsp;&nbsp;&nbsp;&nbsp;“有大兵流血。”十二月甲寅，荧惑犯房。丙寅，太白昼见。庚寅，月犯楗闭。<br /><br />&nbsp;&nbsp;&nbsp;&nbsp;占曰：“人君恶之。”五年正月乙巳，填星逆行犯太微。乙丑辰时，月在危宿奄<br /><br />&nbsp;&nbsp;&nbsp;&nbsp;太白。占曰：“天下民靡散。”三月丁未，月犯填星在轸。占曰：“为大丧。”<br /><br />&nbsp;&nbsp;&nbsp;&nbsp;五月壬寅，月犯太微。庚戌，月犯建星。占曰：“大臣相谮。”辛亥，月犯牵牛<br /><br />&nbsp;&nbsp;&nbsp;&nbsp;宿。占曰：“国有忧。”五年正月，北中郎将郗昙薨。五月，穆帝崩，哀帝立，<br /><br />&nbsp;&nbsp;&nbsp;&nbsp;大赦赐爵，褚后失势。七月，慕容恪攻冀州刺史吕护于野王，拔之，护奔荥阳。<br /><br />&nbsp;&nbsp;&nbsp;&nbsp;是时桓温以大众次宛，闻护败乃退。<br /><br />&nbsp;&nbsp;&nbsp;&nbsp;升平五年六月癸酉，月奄氐东北星。占曰：“大将当之。”九月乙酉，奄毕。<br /><br />&nbsp;&nbsp;&nbsp;&nbsp;占曰：“有边兵。”十月丁卯，荧惑犯岁星，在营室。占曰：“大臣有匿谋。”<br /><br />&nbsp;&nbsp;&nbsp;&nbsp;一曰：“卫地有兵。”丁未，月犯毕赤星。占曰：“下犯上。”又曰：“有边兵。”<br /><br />&nbsp;&nbsp;&nbsp;&nbsp;八月，范汪废。隆和元年，慕容デ哺的┎寇河阴，陈佑危逼。<br /><br />&nbsp;&nbsp;&nbsp;&nbsp;晋哀帝兴宁元年八月，星孛大角亢，入天市。按占：“为兵丧”。三年正月，<br /><br />&nbsp;&nbsp;&nbsp;&nbsp;皇后王氏崩。二月，哀帝崩。三月，慕容恪攻洛阳，沈劲等战死。兴宁元年十月<br /><br />&nbsp;&nbsp;&nbsp;&nbsp;丙戌，月奄太白，在须女。占曰：“天下民靡散。”一曰：“灾在扬州。”三年，<br /><br />&nbsp;&nbsp;&nbsp;&nbsp;洛阳没。其后桓温倾扬州资实，讨鲜卑败绩，死亡太半。及征袁真，淮南残破。<br /><br />&nbsp;&nbsp;&nbsp;&nbsp;后氐及东胡侵逼，兵役无已。<br /><br />&nbsp;&nbsp;&nbsp;&nbsp;兴宁三年正月乙卯，月奄岁星，在参。参，益州分也。六月，镇西将军、益<br /><br />&nbsp;&nbsp;&nbsp;&nbsp;州刺史周抚薨。十月，梁州刺史司马勋入益州以叛，朱序率众助刺史周楚讨平之。<br /><br />&nbsp;&nbsp;&nbsp;&nbsp;兴宁三年七月庚戌，月犯南斗。占曰：“女主忧。”岁星犯舆鬼。占曰：“人君<br /><br />&nbsp;&nbsp;&nbsp;&nbsp;忧。”十月，太白昼见，在亢。占曰：“亢为朝廷，有兵丧，为臣强。”哀帝是<br /><br />&nbsp;&nbsp;&nbsp;&nbsp;年二月崩，其灾皆在海西也。明年五月，皇后庾氏崩。<br /><br />&nbsp;&nbsp;&nbsp;&nbsp;晋海西太和元年二月丙子，月奄荧惑，在参。占曰：“为内乱。”一曰：<br /><br />&nbsp;&nbsp;&nbsp;&nbsp;“参，魏地。”二年正月，太白入昴。五年，慕容ノ苻坚所灭，司、冀、幽、<br /><br />&nbsp;&nbsp;&nbsp;&nbsp;并四州并属氐。<br /><br />&nbsp;&nbsp;&nbsp;&nbsp;太和二年八月戊午，太白犯岁星，在太微。三年六月甲寅，太白奄荧惑，在<br /><br />&nbsp;&nbsp;&nbsp;&nbsp;太微端门中。六年，海西公废。<br /><br />&nbsp;&nbsp;&nbsp;&nbsp;太和四年二月，客星见紫宫西垣，至七月乃灭。占曰：“客星守紫宫，臣杀<br /><br />&nbsp;&nbsp;&nbsp;&nbsp;主。”闰月乙亥，月晕轸，复有白晕贯月，北晕斗柄三星。占曰：“王者恶之。”<br /><br />&nbsp;&nbsp;&nbsp;&nbsp;六年，桓温废帝。太和四年十月壬申，有大流星西下，声如雷。按占：“流星为<br /><br />&nbsp;&nbsp;&nbsp;&nbsp;贵使，星大者使大。”明年，遣使免袁真为庶人。桓温征寿春，真病死，息瑾代<br /><br />&nbsp;&nbsp;&nbsp;&nbsp;立，求救于苻坚，温破氐军。六年，寿春城陷，声如雷，将士怒之象也。<br /><br />&nbsp;&nbsp;&nbsp;&nbsp;太和六年闰月，荧惑守太微端门。占曰：“天子亡国。”又曰：“诸侯三公<br /><br />&nbsp;&nbsp;&nbsp;&nbsp;谋其上。”一曰：“有斩臣。”辛卯，月犯心大星。占曰：“王者恶之。”十一<br /><br />&nbsp;&nbsp;&nbsp;&nbsp;月，桓温废帝，并奏诛武陵王，简文不许，温乃徙之新安。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882634);">加入书签</a><a
                        href="882612.html">上一页</a>&larr;<a href="index.html">返回列表</a>&rarr;<a
                            href="882648.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882612.html"; var next_page = "882648.html"; var index_page = "index.html"; var sortid = "9"; var article_id = "13928"; var chapter_id = "882634"; var articlename = "宋书"; var chaptername = " 卷二十四 志第十四"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>