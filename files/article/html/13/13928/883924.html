<!DOCTYPE html>
<html>
<head>
<meta charset="gbk" />
<title>宋书- 卷九十二 列传第五十二-在线阅读-哈西文学网</title>
<meta name="keywords" content="沈约，宋书， 卷九十二 列传第五十二全文， 卷九十二 列传第五十二在线阅读 哈西文学网" />
<meta name="description" content="哈西文学网提供沈约的宋书  卷九十二 列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883924.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883924.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十二 列传第五十二</h1>
            <div class="link xb">
                <a href="883903.html">上一页</a>&larr;<a href="index.html">返回列表</a>&rarr;<a
                    href="883939.html">下一页</a></div>			
            <div id="BookText">&nbsp;&nbsp;&nbsp;&nbsp;◎良吏<br /><br />&nbsp;&nbsp;&nbsp;&nbsp;高祖起自匹庶，知民事艰难，及登庸作宰，留心吏职，而王略外举，未遑内<br /><br />&nbsp;&nbsp;&nbsp;&nbsp;务。奉师之费，日耗千金，播兹宽简，虽所未暇，而绌华屏欲，以俭抑身，左右<br /><br />&nbsp;&nbsp;&nbsp;&nbsp;无幸谒之私，闺房无文绮之饰，故能戎车岁驾，邦甸不忧。太祖幼而宽仁，入纂<br /><br />&nbsp;&nbsp;&nbsp;&nbsp;大业，及难兴陕方，六戎薄伐，命将动师，经略司、兖，费由府实，役不及民。<br /><br />&nbsp;&nbsp;&nbsp;&nbsp;自此区宇宴安，方内无事，三十年间，氓庶蕃息，奉上供徭，止于岁赋，晨出莫<br /><br />&nbsp;&nbsp;&nbsp;&nbsp;归，自事而已。守宰之职，以六期为断，虽没世不徙，未及曩时，而民有所系，<br /><br />&nbsp;&nbsp;&nbsp;&nbsp;吏无苟得。家给人足，即事虽难，转死沟渠，于时可免。凡百户之乡，有市之邑，<br /><br />&nbsp;&nbsp;&nbsp;&nbsp;歌谣舞蹈，触处成群，盖宋世之极盛也。暨元嘉二十七年，北狄南侵，戎役大起，<br /><br />&nbsp;&nbsp;&nbsp;&nbsp;倾资扫蓄，犹有未供，于是深赋厚敛，天下骚动。自兹至于孝建，兵连不息，以<br /><br />&nbsp;&nbsp;&nbsp;&nbsp;区区之江东，地方不至数千里，户不盈百万，荐之以师旅，因之以凶荒，宋氏之<br /><br />&nbsp;&nbsp;&nbsp;&nbsp;盛，自此衰矣。<br /><br />&nbsp;&nbsp;&nbsp;&nbsp;晋世诸帝，多处内房，朝宴所临，东西二堂而已。孝武末年，清暑方构，高<br /><br />&nbsp;&nbsp;&nbsp;&nbsp;祖受命，无所改作，所居唯称西殿，不制嘉名；太祖因之，亦有合殿之称。及世<br /><br />&nbsp;&nbsp;&nbsp;&nbsp;祖承统，制度奢广，犬马余菽粟，土木衣绨绣，追陋前规，更造正光、玉烛、紫<br /><br />&nbsp;&nbsp;&nbsp;&nbsp;极诸殿。雕栾绮节，珠窗网户，嬖女幸臣，赐倾府藏，竭四海不供其欲，单民命<br /><br />&nbsp;&nbsp;&nbsp;&nbsp;未快其心。太宗继阼，弥笃浮侈，恩不恤下，以至横流。莅民之官，迁变岁属，<br /><br />&nbsp;&nbsp;&nbsp;&nbsp;灶不得黔，席未暇暖，蒲、密之化，事未易阶。岂徒吏不及古，民伪于昔，盖由<br /><br />&nbsp;&nbsp;&nbsp;&nbsp;为上所扰，致治莫从。今采其风迹粗著者，以为《良吏篇》云。<br /><br />&nbsp;&nbsp;&nbsp;&nbsp;王镇之，字伯重，琅邪临沂人，征士弘之兄也。曾祖保晋骠骑将军。祖耆<br /><br />&nbsp;&nbsp;&nbsp;&nbsp;之，中书郎。父随之，上虞令。镇之初为琅邪王卫军行参军，出补剡、上虞令，<br /><br />&nbsp;&nbsp;&nbsp;&nbsp;并有能名。内史谢请为山阴令，复有殊绩。迁卫军参军，本国郎中令，加宁朔<br /><br />&nbsp;&nbsp;&nbsp;&nbsp;将军。桓玄辅晋，以为大将军录事参军。时三吴饥荒，遣镇之衔命赈恤，而会稽<br /><br />&nbsp;&nbsp;&nbsp;&nbsp;内史王愉不奉符旨，镇之依事纠奏。愉子绥，玄之外甥，当时贵盛，镇之为所排<br /><br />&nbsp;&nbsp;&nbsp;&nbsp;抑，以母老求补安成太守。及玄败，玄将苻宏寇乱郡境，镇之拒战弥年，子弟五<br /><br />&nbsp;&nbsp;&nbsp;&nbsp;人，并临阵见杀。母忧去职，在官清洁，妻子无以自给，乃弃家致丧还上虞旧基。<br /><br />&nbsp;&nbsp;&nbsp;&nbsp;毕，为子标之求安复令，随子之官。服阕，为征西道规司马、南平太守。徐道覆<br /><br />&nbsp;&nbsp;&nbsp;&nbsp;逼江陵，加镇之建威将军，统檀道济、到彦之等讨道覆，以不经将帅，固辞，不<br /><br />&nbsp;&nbsp;&nbsp;&nbsp;见听。既而前军失利，白衣领职，寻复本官。以讨道覆功，封华容县五等男，征<br /><br />&nbsp;&nbsp;&nbsp;&nbsp;廷尉。晋穆帝何皇后山陵，领将作大匠。迁御史中丞，秉正不挠，百僚惮之。<br /><br />&nbsp;&nbsp;&nbsp;&nbsp;出为使持节、都督交广二州诸军事、建威将军、平越中郎将、广州刺史。高<br /><br />&nbsp;&nbsp;&nbsp;&nbsp;祖谓人曰：“王镇之少著清绩，必将继美吴隐之。岭南之弊，非此不康也。”在<br /><br />&nbsp;&nbsp;&nbsp;&nbsp;镇不受俸禄，萧然无所营。去官之日，不异始至。高祖初建相国府，以为谘议参<br /><br />&nbsp;&nbsp;&nbsp;&nbsp;军，领录事。善于吏职，严而不残。迁宋台祠部尚书。高祖践阼，镇之以脚患自<br /><br />&nbsp;&nbsp;&nbsp;&nbsp;陈，出为辅国将军、琅邪太守，迁宣训卫尉，领本州大中正。永初三年，卒官，<br /><br />&nbsp;&nbsp;&nbsp;&nbsp;时年六十六。弟弘之，在《隐逸传》。<br /><br />&nbsp;&nbsp;&nbsp;&nbsp;杜慧度，交趾朱t人也。本属京兆。曾祖元，为宁浦太守，遂居交趾。父瑗，<br /><br />&nbsp;&nbsp;&nbsp;&nbsp;字道言，仕州府为日南、九德、交趾太守。初，九真太守李逊父子勇壮有权力，<br /><br />&nbsp;&nbsp;&nbsp;&nbsp;威制交土，闻刺史腾遁之当至，分遣二子断遏水陆津要。瑗收众斩逊，州境获宁。<br /><br />&nbsp;&nbsp;&nbsp;&nbsp;除龙骧将军。遁之在州十余年，与林邑累相攻伐。遁之将北还，林邑王范胡达攻<br /><br />&nbsp;&nbsp;&nbsp;&nbsp;破日南、九德、九真三郡，遂围州城。时遁之去已远，瑗与第三子玄之悉力固守，<br /><br />&nbsp;&nbsp;&nbsp;&nbsp;多设权策，累战，大破之。追讨于九真、日南。连捷，故胡达走还林邑。乃以瑗<br /><br />&nbsp;&nbsp;&nbsp;&nbsp;为龙骧将军、交州刺史。义旗进号冠军将军。卢循窃据广州，遣使通好，瑗斩之。<br /><br />&nbsp;&nbsp;&nbsp;&nbsp;义熙六年，年八十四，卒，追赠右将军，本官如故。<br /><br />&nbsp;&nbsp;&nbsp;&nbsp;慧度，瑗第五子也。初为州主簿，流民督护，迁九真太守。瑗卒，府州纲佐<br /><br />&nbsp;&nbsp;&nbsp;&nbsp;以交土接寇，不宜旷职，共推慧度行州府事，辞不就。七年，除使持节、督交州<br /><br />&nbsp;&nbsp;&nbsp;&nbsp;诸军事、广武将军、交州刺史。诏书未至，其年春，卢循袭破合浦，径向交州。<br /><br />&nbsp;&nbsp;&nbsp;&nbsp;慧度乃率文武六千人距循于石J，交战，禽循长史孙建之。循虽败，余党犹有<br /><br />&nbsp;&nbsp;&nbsp;&nbsp;三千人，皆习练兵事。李子逊李弈、李脱等奔窜石J，盘结俚、獠，各有部曲。<br /><br />&nbsp;&nbsp;&nbsp;&nbsp;循知弈等与杜氏有怨，遣使招之，弈等引诸俚帅众五六千人，受循节度。六月庚<br /><br />&nbsp;&nbsp;&nbsp;&nbsp;子，循晨造南津，命三军入城乃食。慧度悉出宗族私财，以充劝赏。弟交趾太守<br /><br />&nbsp;&nbsp;&nbsp;&nbsp;慧期、九真太守章民并督率水步军，慧度自登高舰，合战，放火箭雉尾炬，步军<br /><br />&nbsp;&nbsp;&nbsp;&nbsp;夹两岸射之。循众舰俱然，一时散溃，循中箭赴水死。斩循及父嘏，并循二子，<br /><br />&nbsp;&nbsp;&nbsp;&nbsp;亲属录事参军阮静、中兵参军罗农夫、李脱等，传首京邑。封慧度龙编县侯，食<br /><br />&nbsp;&nbsp;&nbsp;&nbsp;邑千户。<br /><br />&nbsp;&nbsp;&nbsp;&nbsp;高祖践阼，进号辅国将军。其年，率文武万人南讨林邑，所杀过半，前后被<br /><br />&nbsp;&nbsp;&nbsp;&nbsp;抄略，悉得还本。林邑乞降，输生口、大象、金银、古贝等，乃释之。遣长史江<br /><br />&nbsp;&nbsp;&nbsp;&nbsp;悠奉表献捷。慧度布衣蔬食，俭约质素，能弹琴，颇好《庄》、《老》。禁断淫<br /><br />&nbsp;&nbsp;&nbsp;&nbsp;祀，崇修学校。岁荒民饥，则以私禄赈给。为政纤密，有如治家，由是威惠沾洽，<br /><br />&nbsp;&nbsp;&nbsp;&nbsp;奸盗不起，乃至城门不夜闭，道不拾遗。少帝景平元年，卒，时年五十，追赠左<br /><br />&nbsp;&nbsp;&nbsp;&nbsp;将军。<br /><br />&nbsp;&nbsp;&nbsp;&nbsp;以慧度长子员外散骑侍郎弘文为振威将军、刺史。初，高祖北征关、洛，慧<br /><br />&nbsp;&nbsp;&nbsp;&nbsp;度板弘文为鹰扬将军，流民督护，配兵三千，北系大军。行至广州，关、洛已平，<br /><br />&nbsp;&nbsp;&nbsp;&nbsp;乃归。统府板弘文行九真太守。及继父为刺史，亦以宽和得众，袭爵龙编侯。太<br /><br />&nbsp;&nbsp;&nbsp;&nbsp;祖元嘉四年，以廷尉王徽为交州刺史，弘文就征。会得重疾，牵以就路，亲旧见<br /><br />&nbsp;&nbsp;&nbsp;&nbsp;其患笃，劝表待病愈。弘文曰：“吾世荷皇恩，杖节三世，常欲投躯帝庭，以报<br /><br />&nbsp;&nbsp;&nbsp;&nbsp;所荷。况亲被征命，而可宴然者乎！如其颠沛，此乃命也。”弘文母既年老，见<br /><br />&nbsp;&nbsp;&nbsp;&nbsp;弘文舆疾就路，不忍分别，相与俱行。到广州，遂卒。临死，遣弟弘猷诣京，朝<br /><br />&nbsp;&nbsp;&nbsp;&nbsp;廷甚哀之。<br /><br />&nbsp;&nbsp;&nbsp;&nbsp;徐豁，字万同，东莞姑幕人也，中散大夫广兄子。父邈，晋太子左卫率。豁<br /><br />&nbsp;&nbsp;&nbsp;&nbsp;晋安帝隆安末为太学博士。桓玄辅政，为中外都督，豁议：“致敬唯内外武官，<br /><br />&nbsp;&nbsp;&nbsp;&nbsp;太宰、司徒，并非军职，则琅邪王不应加敬。”玄讽中丞免豁官。玄败，以为秘<br /><br />&nbsp;&nbsp;&nbsp;&nbsp;书郎，尚书仓部郎，右军何无忌功曹，仍为镇南参军；又祠部，永世令，建武司<br /><br />&nbsp;&nbsp;&nbsp;&nbsp;马，中军参军，尚书左丞。永初初，为徐羡之镇军司马，尚书左丞，山阴令。历<br /><br />&nbsp;&nbsp;&nbsp;&nbsp;二丞三邑，精练明理，为一世所推。<br /><br />&nbsp;&nbsp;&nbsp;&nbsp;元嘉初，为始兴太守。三年，遣大使巡行四方，并使郡县各言损益。豁因此<br /><br />&nbsp;&nbsp;&nbsp;&nbsp;表陈三事，其一曰：“郡大田，武吏年满十六，便课米六十斛，十五以下至十三，<br /><br />&nbsp;&nbsp;&nbsp;&nbsp;皆课米三十斛，一户内随丁多少，悉皆输米。且十三岁儿，未堪田作，或是单迥，<br /><br />&nbsp;&nbsp;&nbsp;&nbsp;无相兼通，年及应输，便自逃逸，既遏接蛮、俚，去就益易。或乃断截支体，产<br /><br />&nbsp;&nbsp;&nbsp;&nbsp;子不养，户口岁减，实此之由。谓宜更量课限，使得存立。今若减其米课，虽有<br /><br />&nbsp;&nbsp;&nbsp;&nbsp;交损，考之将来，理有深益。”其二曰：“郡领银民三百余户，凿坑采砂，皆二<br /><br />&nbsp;&nbsp;&nbsp;&nbsp;三丈。功役既苦，不顾崩压，一岁之中，每有死者。官司检切，犹致逋违，老少<br /><br />&nbsp;&nbsp;&nbsp;&nbsp;相随，永绝农业；千有余口，皆资他食，岂唯一夫不耕，或受其饥而已。所以岁<br /><br />&nbsp;&nbsp;&nbsp;&nbsp;有不稔，便致甚困。寻台邸用米，不异于银，谓宜准银课米，即事为便。”其三<br /><br />&nbsp;&nbsp;&nbsp;&nbsp;曰：“中宿县俚民课银，一子丁输南称半两。寻此县自不出银，又俚民皆巢居鸟<br /><br />&nbsp;&nbsp;&nbsp;&nbsp;语，不闲货易之宜，每至买银，为损已甚。又称两受入，易生奸巧，山俚愚怯，<br /><br />&nbsp;&nbsp;&nbsp;&nbsp;不辨自申，官所课甚轻，民以所输为剧。今若听计丁课米，公私兼利。”<br /><br />&nbsp;&nbsp;&nbsp;&nbsp;在郡著绩，太祖嘉之。下诏曰：“始兴太守豁，洁己退食，恪居在官，政事<br /><br />&nbsp;&nbsp;&nbsp;&nbsp;修理，惠泽沾被。近岭南荒弊，郡境尤甚，拯恤有方，济厥饥馑，虽古之良守，<br /><br />&nbsp;&nbsp;&nbsp;&nbsp;蔑以尚焉。宜蒙褒贲，以旌清绩，可赐绢二百匹，谷千斛。”五年，以为持节、<br /><br />&nbsp;&nbsp;&nbsp;&nbsp;督广交二州诸军事、宁还将军、平越中郎将、广州刺史。未拜，卒，时年五十一。<br /><br />&nbsp;&nbsp;&nbsp;&nbsp;太祖又下诏曰：“豁廉清勤恪，著称所司，故擢授南服，申其才志。不幸丧殒，<br /><br />&nbsp;&nbsp;&nbsp;&nbsp;朕甚悼之。可赐钱十万，布百匹，以营葬事。”<br /><br />&nbsp;&nbsp;&nbsp;&nbsp;陆徽，字休猷，吴郡吴人也。郡辟命主簿，仍除卫军、车骑二府参军，扬州<br /><br />&nbsp;&nbsp;&nbsp;&nbsp;主簿，王弘卫将军主簿，除尚书都官郎，出补建康令。清平无私，为太祖所善，<br /><br />&nbsp;&nbsp;&nbsp;&nbsp;迁司徒左西掾。元嘉十四年，为始兴太守。明年，仍除使持节、交广二州诸军事、<br /><br />&nbsp;&nbsp;&nbsp;&nbsp;绥远将军、平越中郎将、广州刺史。清名亚王镇之，为士民所爱咏。上表荐士曰：<br /><br />&nbsp;&nbsp;&nbsp;&nbsp;“臣闻陵雪褒颍，贞柯必振；尊风赏流，清原斯挹。是以衣囊挥誉于西京，折辕<br /><br />&nbsp;&nbsp;&nbsp;&nbsp;延高于东帝。伏见广州别驾从事史朱万嗣，年五十三，字少豫，理业冲夷，秉操<br /><br />&nbsp;&nbsp;&nbsp;&nbsp;纯白，行称私庭，能著官政。虽氏非世禄，宦无通资，而随牒南服，位极僚首，<br /><br />&nbsp;&nbsp;&nbsp;&nbsp;九综州纲，三端府职，频掌蕃机，屡绩符守。年暨知命，廉尚愈高，冰心与贪流<br /><br />&nbsp;&nbsp;&nbsp;&nbsp;争激，霜情与晚节弥茂。历宰金山，家无宝镂之饰；连组珠海，室靡珥之珍。<br /><br />&nbsp;&nbsp;&nbsp;&nbsp;确然守志，不求闻达，实足以澄革污吏，洗镜贪氓。臣谬忝司牧，任专万里，虽<br /><br />&nbsp;&nbsp;&nbsp;&nbsp;情祗慎擢，才阙豪露，敢罄愚陋，举其所知。如得提名礼闱，抗迹朝省，抟岭表<br /><br />&nbsp;&nbsp;&nbsp;&nbsp;之清风，负冰宇之洁望，则恩融一臣，而施光万物。敢缘天泽云行，时德雨施，<br /><br />&nbsp;&nbsp;&nbsp;&nbsp;每甄外州，荣加远国。是以献其瞽言，希垂听览。”<br /><br />&nbsp;&nbsp;&nbsp;&nbsp;二十一年，征以为南平王铄冠军司马、长沙内史，行湘州府事。母忧去职。<br /><br />&nbsp;&nbsp;&nbsp;&nbsp;张寻、赵广为乱于益州，兵寇之余，政荒民扰。二十三年，乃追徽为持节、督益<br /><br />&nbsp;&nbsp;&nbsp;&nbsp;宁二州诸军事、宁朔将军、益州刺史。隐恤有方，威惠兼著，寇盗静息，民物殷<br /><br />&nbsp;&nbsp;&nbsp;&nbsp;阜，蜀土安说，至今称之。二十九年，卒，时年六十二。身亡之日，家无余财。<br /><br />&nbsp;&nbsp;&nbsp;&nbsp;太祖甚痛惜之，诏曰：“徽厉志廉洁，历任恪勤，奉公尽诚，克己无倦。褒荣未<br /><br />&nbsp;&nbsp;&nbsp;&nbsp;申，不幸夙殒，言念在怀，以为伤恨。可赠辅国将军，本官如故。”赐钱十万，<br /><br />&nbsp;&nbsp;&nbsp;&nbsp;米二百斛。谥曰简子。子睿，正员外郎。弟展，臧质车骑长史、寻阳太守，质败，<br /><br />&nbsp;&nbsp;&nbsp;&nbsp;从诛。<br /><br />&nbsp;&nbsp;&nbsp;&nbsp;阮长之，字茂景，陈留尉氏人也。祖思旷，金紫光禄大夫。父普，骠骑谘议<br /><br />&nbsp;&nbsp;&nbsp;&nbsp;参军。长之年十五丧父，有孝性，哀感傍人。服除，蔬食者犹积载。闲居笃学，<br /><br />&nbsp;&nbsp;&nbsp;&nbsp;未尝有惰容。初为诸府参军，除员外散骑侍郎。母老，求补襄垣令，督邮无礼，<br /><br />&nbsp;&nbsp;&nbsp;&nbsp;鞭之，去职。寻补庐陵王义真车骑行正参军，平越长史，东莞太守。入为尚书殿<br /><br />&nbsp;&nbsp;&nbsp;&nbsp;中郎，出为武昌太守。时王弘为江州，雅相知重，引为车骑从事中郎。入为太子<br /><br />&nbsp;&nbsp;&nbsp;&nbsp;中舍人，中书侍郎，以母老，固辞朝直，补彭城王义康平北谘议参军。元嘉九年，<br /><br />&nbsp;&nbsp;&nbsp;&nbsp;迁临川内史，以南土卑湿，母年老，非所宜，辞不就。十一年，复除临海太守。<br /><br />&nbsp;&nbsp;&nbsp;&nbsp;至郡少时而母亡，葬毕，不胜忧，十四年，卒，时年五十九。<br /><br />&nbsp;&nbsp;&nbsp;&nbsp;时郡县田禄，芒种为断，此前去官者，则一年秩禄皆入前人；此后去官者，<br /><br />&nbsp;&nbsp;&nbsp;&nbsp;则一年秩禄皆入后人。始以元嘉末改此科，计月分禄。长之去武昌郡，代人未至，<br /><br />&nbsp;&nbsp;&nbsp;&nbsp;以芒种前一日解印绶。初发京师，亲故或以器物赠别，得便缄录，后归，悉以还<br /><br />&nbsp;&nbsp;&nbsp;&nbsp;之。在中书省直，夜往邻省，误著履出阁，依事自列门下；门下以暗夜人不知，<br /><br />&nbsp;&nbsp;&nbsp;&nbsp;不受列。长之固遣送之，曰：“一生不侮暗室。”前后所莅官，皆有风政，为后<br /><br />&nbsp;&nbsp;&nbsp;&nbsp;人所思。宋世言善治者，咸称之。子师门，原乡令。<br /><br />&nbsp;&nbsp;&nbsp;&nbsp;江秉之，字玄叔，济阳考城人也。祖，晋太常。父纂，给事中。秉之少孤，<br /><br />&nbsp;&nbsp;&nbsp;&nbsp;弟妹七人，并皆幼稚，抚育姻娶，罄其心力。初为刘穆之丹阳前军府参军。高祖<br /><br />&nbsp;&nbsp;&nbsp;&nbsp;督徐州，转主簿，仍为世子中军参军。宋受禅，随例为员外散骑侍郎，补太子詹<br /><br />&nbsp;&nbsp;&nbsp;&nbsp;事丞。少帝即位，入为尚书都官郎，出为永世、乌程令，以善政著名东土。征建<br /><br />&nbsp;&nbsp;&nbsp;&nbsp;康令，为治严察，京邑肃然。殷景仁为领军，请为司马。复出为山阴令，民户三<br /><br />&nbsp;&nbsp;&nbsp;&nbsp;万，政事烦扰，讼诉殷积，阶庭常数百人，秉之御繁以简，常得无事。宋世唯顾<br /><br />&nbsp;&nbsp;&nbsp;&nbsp;觊之亦以省务著绩，其余虽复刑政修理，而未能简事。以在县有能，迁补新安太<br /><br />&nbsp;&nbsp;&nbsp;&nbsp;守。<br /><br />&nbsp;&nbsp;&nbsp;&nbsp;元嘉十二年，转在临海，并以简约见称。所得禄秩，悉散之亲故，妻子常饥<br /><br />&nbsp;&nbsp;&nbsp;&nbsp;寒。人有劝其营田者，秉之正色曰：“食禄之家，岂可与农人竞利！”在郡作书<br /><br />&nbsp;&nbsp;&nbsp;&nbsp;案一枚，及去官，留以付库。十七年，卒，时年六十。<br /><br />&nbsp;&nbsp;&nbsp;&nbsp;子徽，尚书都官郎，吴令。元凶杀徐湛之，徽以党与见诛。子谧，升明末为<br /><br />&nbsp;&nbsp;&nbsp;&nbsp;尚书吏部郎。元嘉初，太祖遣大使巡行四方，兼散骑常侍孔默之、王歆之等上言：<br /><br />&nbsp;&nbsp;&nbsp;&nbsp;“宣威将军、陈南顿二郡太守李元德，清勤均平，奸盗止息。彭城内史魏恭子，<br /><br />&nbsp;&nbsp;&nbsp;&nbsp;廉恪修慎，在公忘私，安约守俭，久而弥固。前宋县令成浦，治政宽济，遗咏在<br /><br />&nbsp;&nbsp;&nbsp;&nbsp;民。前j阳令李熙国，在事有方，民思其政。山桑令何道，自少清廉，白首弥厉。<br /><br />&nbsp;&nbsp;&nbsp;&nbsp;应加褒赍，以劝于后。”乃进元德号宁朔将军，恭子赐绢五十匹，谷五百斛；浦、<br /><br />&nbsp;&nbsp;&nbsp;&nbsp;熙国、道各赐绢三十匹，谷二百斛。<br /><br />&nbsp;&nbsp;&nbsp;&nbsp;王歆之，字叔道，河东人也。曾祖愆期，有名晋世，官至南蛮校尉。祖寻之，<br /><br />&nbsp;&nbsp;&nbsp;&nbsp;光禄大夫。父肇之，豫章公相。歆之被遇于太祖，历显官左民尚书，光禄大夫，<br /><br />&nbsp;&nbsp;&nbsp;&nbsp;卒官。元嘉九年，豫州刺史长沙王义欣上言：“所统威远将军、北谯梁二郡太守<br /><br />&nbsp;&nbsp;&nbsp;&nbsp;关中侯申季历，自奉职邦畿，于兹五年，信惠并宣，威化兼著，外清奸暴，内辑<br /><br />&nbsp;&nbsp;&nbsp;&nbsp;民黎，役赋均平，闾井齐肃，绥穆初附，招携荒远，郊境之外，仰泽怀风，爵赏<br /><br />&nbsp;&nbsp;&nbsp;&nbsp;之授，绩能是显，宜升阶秩，以崇奖劝。”进号宁朔将军。<br /><br />&nbsp;&nbsp;&nbsp;&nbsp;其后晋寿太守郭启玄亦有清节，卒官。元嘉二十八年，诏曰：“故绥远将军、<br /><br />&nbsp;&nbsp;&nbsp;&nbsp;晋寿太守郭启玄往衔命虏庭，秉意不屈，受任白水，尽勤靡懈，公奉私饩，纤毫<br /><br />&nbsp;&nbsp;&nbsp;&nbsp;弗纳，布衣蔬食，饬躬惟俭。故超授显邦，以甄廉绩。而介诚苦节，终始匪贰，<br /><br />&nbsp;&nbsp;&nbsp;&nbsp;身死之日，妻子冻馁，志操殊俗，良可哀悼。可赐其家谷五百斛。”<br /><br />&nbsp;&nbsp;&nbsp;&nbsp;时有北地傅僧v、颍川陈珉、高平张v，并以吏才见知。僧v事在《臧焘传》。<br /><br />&nbsp;&nbsp;&nbsp;&nbsp;珉为吴令，善发奸伏，境内以为神明。v祖父湛，晋孝武世，以才学为中书侍郎，<br /><br />&nbsp;&nbsp;&nbsp;&nbsp;光禄勋。v历临安、武康、钱塘令，并著能名，宋世言长吏者，以三人为首。元<br /><br />&nbsp;&nbsp;&nbsp;&nbsp;嘉中，高平太守潘词，有清节。子亮为昌虑令，亦著廉名，大明中，为徐州刺史<br /><br />&nbsp;&nbsp;&nbsp;&nbsp;刘道隆所表。世祖世，吴郡陆法真历官有清节，尝为刘秀之安北录事参军。泰山<br /><br />&nbsp;&nbsp;&nbsp;&nbsp;羊希与安北谘议参军孙诜书曰：“足下同僚似有陆录事者，此生东南名地，又张<br /><br />&nbsp;&nbsp;&nbsp;&nbsp;玄外孙，持身至清，雅有志节。年高官下，秉操不衰，计当日夕相与申意。”太<br /><br />&nbsp;&nbsp;&nbsp;&nbsp;宗初，为南海太守，卒官。<br /><br />&nbsp;&nbsp;&nbsp;&nbsp;太宗世，琅邪王悦，亦莅官清正见知。悦字少明，晋右将军羲之曾孙也。父<br /><br />&nbsp;&nbsp;&nbsp;&nbsp;靖之，官至司徒左长史。靖之为刘穆之所厚，就穆之求侍中，如此非一。穆之曰：<br /><br />&nbsp;&nbsp;&nbsp;&nbsp;“卿若不求，久自得也。”遂不果。悦泰始中，为黄门郎，御史中丞。上以其廉<br /><br />&nbsp;&nbsp;&nbsp;&nbsp;介，赐良田五顷。迁尚书吏部郎，侍中，在门下，尽其心力。五年，卒官，追赠<br /><br />&nbsp;&nbsp;&nbsp;&nbsp;太常。初，悦为侍中，检校御府、太官、太医诸署，得奸巧甚多。及悦死，众咸<br /><br />&nbsp;&nbsp;&nbsp;&nbsp;谓诸署k诅之，上乃收典掌者十余人，桎梏云送淮阴，密令渡瓜步江，投之中<br /><br />&nbsp;&nbsp;&nbsp;&nbsp;流。<br /><br />&nbsp;&nbsp;&nbsp;&nbsp;史臣曰：夫善政之于民，犹良工之于埴也，用功寡而成器多。汉世户口殷盛，<br /><br />&nbsp;&nbsp;&nbsp;&nbsp;刑务简阔，郡县治民，无所横扰，劝赏威刑，事多专断，尺一诏书，希经邦邑，<br /><br />&nbsp;&nbsp;&nbsp;&nbsp;龚、黄之化，易以有成。降及晚代，情伪繁起，民减昔时，务多前世，立绩垂风，<br /><br />&nbsp;&nbsp;&nbsp;&nbsp;艰易百倍。若以上古之化，治此世之民，今吏之良，抚前代之俗，则武城弦歌，<br /><br />&nbsp;&nbsp;&nbsp;&nbsp;将有未暇；淮阳卧治，如或可勉。未必今才陋古，盖化有淳薄也。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883924);">加入书签</a><a
                        href="883903.html">上一页</a>&larr;<a href="index.html">返回列表</a>&rarr;<a
                            href="883939.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883903.html"; var next_page = "883939.html"; var index_page = "index.html"; var sortid = "9"; var article_id = "13928"; var chapter_id = "883924"; var articlename = "宋书"; var chaptername = " 卷九十二 列传第五十二"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>