<!DOCTYPE html>
<html>
<head>
<meta charset="gbk" />
<title>宋书- 卷七十六 列传第三十六-在线阅读-哈西文学网</title>
<meta name="keywords" content="沈约，宋书， 卷七十六 列传第三十六全文， 卷七十六 列传第三十六在线阅读 哈西文学网" />
<meta name="description" content="哈西文学网提供沈约的宋书  卷七十六 列传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883634.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883634.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十六 列传第三十六</h1>
            <div class="link xb">
                <a href="883618.html">上一页</a>&larr;<a href="index.html">返回列表</a>&rarr;<a
                    href="883652.html">下一页</a></div>			
            <div id="BookText">&nbsp;&nbsp;&nbsp;&nbsp;◎朱修之宗悫王玄谟<br /><br />&nbsp;&nbsp;&nbsp;&nbsp;朱修之，字恭祖，义兴平氏人也。曾祖焘，晋平西将军。祖序，豫州刺史。<br /><br />&nbsp;&nbsp;&nbsp;&nbsp;父谌，益州刺史。修之自州主簿迁司徒从事中郎，文帝谓曰：“卿曾祖昔为王导<br /><br />&nbsp;&nbsp;&nbsp;&nbsp;丞相中郎，卿今又为王弘中郎，可谓不忝尔祖矣。”后随到彦之北伐。彦之自河<br /><br />&nbsp;&nbsp;&nbsp;&nbsp;南回，留修之戍滑台，为虏所围，数月粮尽，将士熏鼠食之，遂陷于虏。初，修<br /><br />&nbsp;&nbsp;&nbsp;&nbsp;之母闻其被围既久，常忧之，忽一旦乳汁惊出，母号泣告家人曰：“吾今已老，<br /><br />&nbsp;&nbsp;&nbsp;&nbsp;忽复有乳汁，斯不祥矣。吾儿其不利乎！”后问至，修之果以此日陷没。<br /><br />&nbsp;&nbsp;&nbsp;&nbsp;托跋焘嘉其守节，以为侍中，妻以宗室女。修之潜谋南归，妻疑之，每流涕<br /><br />&nbsp;&nbsp;&nbsp;&nbsp;问其意，修之深嘉其义，竟不告也。后鲜卑冯弘称燕王，治黄龙城，托跋焘伐之，<br /><br />&nbsp;&nbsp;&nbsp;&nbsp;修之与同没人邢怀明并从。又有徐卓者，复欲率南人窃发，事泄被诛。修之、怀<br /><br />&nbsp;&nbsp;&nbsp;&nbsp;明惧奔冯弘，弘不礼。留一年，会宋使传诏至，修之名位素显，传诏见即拜之。<br /><br />&nbsp;&nbsp;&nbsp;&nbsp;彼国敬传诏，谓为“天子边人”，见其致敬于修之，乃始加礼。时魏屡伐弘，或<br /><br />&nbsp;&nbsp;&nbsp;&nbsp;说弘遣人修之归求救，遂遣之。泛海至东莱，遇猛风柁折，垂以长索，船乃复正。<br /><br />&nbsp;&nbsp;&nbsp;&nbsp;海师望见飞鸟，知其近岸，须臾至东莱。<br /><br />&nbsp;&nbsp;&nbsp;&nbsp;元嘉九年，至京邑，以为黄门侍郎，累迁江夏内史。雍州刺史刘道产卒，群<br /><br />&nbsp;&nbsp;&nbsp;&nbsp;蛮大动，修之为征西司马讨蛮，失利。孝武初，为宁蛮校尉、雍州刺史，加都督。<br /><br />&nbsp;&nbsp;&nbsp;&nbsp;修之在政宽简，士众悦附。及荆州刺史南郡王义宣反，檄修之举兵；修之伪与之<br /><br />&nbsp;&nbsp;&nbsp;&nbsp;同，而遣使陈诚于帝。帝嘉之，以为荆州刺史，加都督。义宣闻修之不与己同，<br /><br />&nbsp;&nbsp;&nbsp;&nbsp;乃以鲁秀为雍州刺史，击襄阳。修之命断马鞍山道，秀不得前，乃退。及义宣败<br /><br />&nbsp;&nbsp;&nbsp;&nbsp;于梁山，单舟南走，修之率众南定遗寇。时竺超民执义宣，修之至，乃杀之，以<br /><br />&nbsp;&nbsp;&nbsp;&nbsp;功封南昌县侯。<br /><br />&nbsp;&nbsp;&nbsp;&nbsp;修之治身清约，凡所赠贶，一无所受。有饷，或受之，而旋与佐吏赌之，终<br /><br />&nbsp;&nbsp;&nbsp;&nbsp;不入己，唯以抚纳群蛮为务。征为左民尚书，转领军将军。去镇，秋毫不犯，计<br /><br />&nbsp;&nbsp;&nbsp;&nbsp;在州然油及牛马谷草，以私钱十六万偿之。然性俭克少恩情，姊在乡里，饥寒不<br /><br />&nbsp;&nbsp;&nbsp;&nbsp;立，修之未尝供赡。尝往视姊，姊欲激之，为设菜羹粗饭，修之曰：“此乃贫家<br /><br />&nbsp;&nbsp;&nbsp;&nbsp;好食。”致饱而去。先是，新野庾彦达为益州刺史，携姊之镇，分禄秩之半以供<br /><br />&nbsp;&nbsp;&nbsp;&nbsp;赡之，西土称焉。<br /><br />&nbsp;&nbsp;&nbsp;&nbsp;修之后坠车折脚，辞尚书，领崇宪太仆，仍加特进、金紫光禄大夫。以脚疾<br /><br />&nbsp;&nbsp;&nbsp;&nbsp;不堪独行，特给扶侍。卒，赠侍中，特进如故。谥贞侯。<br /><br />&nbsp;&nbsp;&nbsp;&nbsp;宗悫，字元干，南阳人也。叔父炳，高尚不仕。悫年少时，炳问其志，悫曰：<br /><br />&nbsp;&nbsp;&nbsp;&nbsp;“愿乘长风破万里浪。”炳曰：“汝不富贵，即破我家矣。”兄泌娶妻，始入门，<br /><br />&nbsp;&nbsp;&nbsp;&nbsp;夜被劫。悫年十四，挺身拒贼，贼十余人皆披散，不得入室。<br /><br />&nbsp;&nbsp;&nbsp;&nbsp;时天下无事，士人并以文义为业，炳素高节，诸子群从皆好学，而悫独任气<br /><br />&nbsp;&nbsp;&nbsp;&nbsp;好武，故不为乡曲所称。江夏王义恭为征北将军、南兖州刺史，悫随镇广陵。时<br /><br />&nbsp;&nbsp;&nbsp;&nbsp;从兄绮为征北府主簿，绮尝入直，而给吏牛泰与绮妾私通，悫杀泰，绮壮其意，<br /><br />&nbsp;&nbsp;&nbsp;&nbsp;不责也。<br /><br />&nbsp;&nbsp;&nbsp;&nbsp;元嘉二十二年，伐林邑，悫自奋请行。义恭举悫有胆勇，乃除振武将军，为<br /><br />&nbsp;&nbsp;&nbsp;&nbsp;安西参军萧景宪军副，随交州刺史檀和之围区粟城。林邑遣将范毗沙达来救区粟，<br /><br />&nbsp;&nbsp;&nbsp;&nbsp;和之遣偏军拒之，为贼所败。又遣悫，悫乃分军为数道，偃旗潜进，讨破之，拔<br /><br />&nbsp;&nbsp;&nbsp;&nbsp;区粟，入象浦。林邑王范阳迈倾国来拒，以具装被象，前后无际，士卒不能当。<br /><br />&nbsp;&nbsp;&nbsp;&nbsp;悫曰：“吾闻师子威服百兽。”乃制其形，与象相御，象果惊奔，众因溃散，遂<br /><br />&nbsp;&nbsp;&nbsp;&nbsp;克林邑。收其异宝杂物，不可胜计。悫一无所取，衣栉萧然，文帝甚嘉之。<br /><br />&nbsp;&nbsp;&nbsp;&nbsp;后为随郡太守，雍州蛮屡为寇，建威将军沈庆之率悫及柳元景等诸将，分道<br /><br />&nbsp;&nbsp;&nbsp;&nbsp;攻之，群蛮大溃。又南新郡蛮帅田彦生率部曲反叛，焚烧郡城，屯据白杨山。元<br /><br />&nbsp;&nbsp;&nbsp;&nbsp;景攻之未能下，悫率其所领先登，众军随之，群蛮由是畏服。二十年，孝武伐元<br /><br />&nbsp;&nbsp;&nbsp;&nbsp;凶，以悫为南中郎谘议参军，领中兵。孝武即位，以为左卫将军，封洮阳侯，功<br /><br />&nbsp;&nbsp;&nbsp;&nbsp;次柳元景。孝建中，累迁豫州刺史，监五州诸军事。先是，乡人庾业，家甚富豪，<br /><br />&nbsp;&nbsp;&nbsp;&nbsp;方丈之膳，以待宾客；而悫至，设以菜菹粟饭，谓客曰：“宗军人，惯啖粗食。”<br /><br />&nbsp;&nbsp;&nbsp;&nbsp;悫致饱而去。至是业为悫长史，带梁郡，悫待之甚厚，不以前事为嫌。<br /><br />&nbsp;&nbsp;&nbsp;&nbsp;大明三年，竟陵王诞据广陵反，悫表求赴讨，乘驿诣都，面受节度；上停舆<br /><br />&nbsp;&nbsp;&nbsp;&nbsp;慰勉，悫耸跃数十，左右顾_，上壮之。及行，隶车骑大将军沈庆之。初，诞诳<br /><br />&nbsp;&nbsp;&nbsp;&nbsp;其众云：“宗悫助我。”及悫至，跃马绕城呼曰：“我宗悫也！”事平，入为左<br /><br />&nbsp;&nbsp;&nbsp;&nbsp;卫将军。五年，从猎堕马，脚折不堪朝直，以为光禄大夫，加金紫。悫有佳牛堪<br /><br />&nbsp;&nbsp;&nbsp;&nbsp;进御，官买不肯卖，坐免官。明年，复职。废帝即位，为宁蛮校尉、雍州刺史，<br /><br />&nbsp;&nbsp;&nbsp;&nbsp;加都督。卒，赠征西将军，谥曰肃侯。泰始二年，诏以悫配食孝武庙。子罗云，<br /><br />&nbsp;&nbsp;&nbsp;&nbsp;卒，子元宝嗣。<br /><br />&nbsp;&nbsp;&nbsp;&nbsp;王玄谟，字彦德，太原祁人也。六世祖宏，河东太守，绵竹侯，以从叔司徒<br /><br />&nbsp;&nbsp;&nbsp;&nbsp;允之难，弃官北居新兴，仍为新兴、雁门太守，其自叙云尔。祖牢，仕慕容氏为<br /><br />&nbsp;&nbsp;&nbsp;&nbsp;上谷太守，陷慕容德，居青州。父秀，早卒。<br /><br />&nbsp;&nbsp;&nbsp;&nbsp;玄谟幼而不群，世父蕤有知人鉴，常笑曰：“此儿气概高亮，有太尉彦云之<br /><br />&nbsp;&nbsp;&nbsp;&nbsp;风。”武帝临徐州，辟为从事史，与语异之。少帝末，谢晦为荆州，请为南蛮行<br /><br />&nbsp;&nbsp;&nbsp;&nbsp;参军、武昌太守。晦败，以非大帅见原。元嘉中，补长沙王义欣镇军中兵将军，<br /><br />&nbsp;&nbsp;&nbsp;&nbsp;领汝阴太守。时虏攻陷滑台，执朱修之以归。玄谟上疏曰：“王途始开，随复沦<br /><br />&nbsp;&nbsp;&nbsp;&nbsp;塞，非惟天时，抑亦人事。虎牢、滑台，岂惟将之不良，抑亦本之不固。本之不<br /><br />&nbsp;&nbsp;&nbsp;&nbsp;固，皆由民惮远役。臣请以西阳之鲁阳，襄阳之南乡，发甲卒，分为两道，直趣<br /><br />&nbsp;&nbsp;&nbsp;&nbsp;淆、渑，征士无远徭之思，吏士有屡休之歌。若欲以东国之众，经营牢、洛，道<br /><br />&nbsp;&nbsp;&nbsp;&nbsp;途既远，独克实难。”玄谟每陈北侵之策，上谓殷景仁曰：“闻王玄谟陈说，使<br /><br />&nbsp;&nbsp;&nbsp;&nbsp;人有封狼居意。”后为兴安侯义宾辅国司马、彭城太守。义宾薨，玄谟上表，以<br /><br />&nbsp;&nbsp;&nbsp;&nbsp;彭城要兼水陆，请以皇子抚临州事，乃以孝武出镇。<br /><br />&nbsp;&nbsp;&nbsp;&nbsp;及大举北征，以玄谟为宁朔将军，前锋入河，受辅国将军萧斌节度。玄谟向<br /><br />&nbsp;&nbsp;&nbsp;&nbsp;确x，戍主奔走，遂围滑台，积旬不克。虏主拓跋焘率大众号百万，@鼓之声，<br /><br />&nbsp;&nbsp;&nbsp;&nbsp;震动天地。玄谟军众亦盛，器械甚精，而玄谟专依所见，多行杀戮。初围城，城<br /><br />&nbsp;&nbsp;&nbsp;&nbsp;内多茅屋，众求以火箭烧之，玄谟恐损亡军实，不从。城中即撤坏之，空地以为<br /><br />&nbsp;&nbsp;&nbsp;&nbsp;窟室。及魏救将至，众请发车为营，又不从。将士多离怨，又营货利，一匹布责<br /><br />&nbsp;&nbsp;&nbsp;&nbsp;人八百梨，以此倍失人心。及拓跋焘军至，乃奔退，麾下散亡略尽。萧斌将斩之，<br /><br />&nbsp;&nbsp;&nbsp;&nbsp;沈庆之固谏曰：“佛狸威震天下，控弦百万，岂玄谟所能当。且杀战将以自弱，<br /><br />&nbsp;&nbsp;&nbsp;&nbsp;非良计也。”斌乃止。初，玄谟始将见杀，梦人告曰：“诵《观音经》千遍，则<br /><br />&nbsp;&nbsp;&nbsp;&nbsp;免。”既觉，诵之得千遍，明日将刑，诵之不辍，忽传呼停刑。遣代守确x，<br /><br />&nbsp;&nbsp;&nbsp;&nbsp;江夏王义恭为征讨都督，以为确x不可守，召令还，为魏军所追，大破之，流<br /><br />&nbsp;&nbsp;&nbsp;&nbsp;矢中臂。二十八年正月，还至历城，义恭与玄谟书曰：“闻因败为成，臂上金疮，<br /><br />&nbsp;&nbsp;&nbsp;&nbsp;得非金印之征也。”<br /><br />&nbsp;&nbsp;&nbsp;&nbsp;元凶弑立，玄谟为益州刺史。孝武伐逆，玄谟遣济南太守垣护之将兵赴义。<br /><br />&nbsp;&nbsp;&nbsp;&nbsp;事平，除徐州刺史，加都督。及南郡王义宣与江州刺史臧质反，朝庭假玄谟辅国<br /><br />&nbsp;&nbsp;&nbsp;&nbsp;将军，拜豫州刺史，与柳元景南讨。军屯梁山，夹岸筑偃月垒，水陆待之。义宣<br /><br />&nbsp;&nbsp;&nbsp;&nbsp;遣刘谌之就臧质，陈军城南，玄谟留老弱守城，悉精兵接战，贼遂大溃。加都督、<br /><br />&nbsp;&nbsp;&nbsp;&nbsp;前将军，封曲江县侯。中军司马刘冲之白孝武，言：“玄谟在梁山，与义宣通谋。”<br /><br />&nbsp;&nbsp;&nbsp;&nbsp;上意不能明，使有司奏玄谟多取宝货，虚张战簿，与徐州刺史垣护之并免官。<br /><br />&nbsp;&nbsp;&nbsp;&nbsp;寻复为豫州刺史。淮上亡命司马黑石推立夏侯方进为主，改姓李名弘，以惑<br /><br />&nbsp;&nbsp;&nbsp;&nbsp;众，玄谟讨斩之。迁宁蛮校尉、雍州刺史，加都督。雍土多侨寓，玄谟请土断流<br /><br />&nbsp;&nbsp;&nbsp;&nbsp;民，当时百姓不愿属籍，罢之。其年，玄谟又令九品以上租，使贫富相通，境内<br /><br />&nbsp;&nbsp;&nbsp;&nbsp;莫不嗟怨。民间讹言玄谟欲反，时柳元景当权，元景弟僧景为新城太守，以元景<br /><br />&nbsp;&nbsp;&nbsp;&nbsp;之势，制令南阳、顺阳、上庸、新城诸郡并发兵讨玄谟。玄谟令内外晏然，以解<br /><br />&nbsp;&nbsp;&nbsp;&nbsp;众惑，驰启孝武，具陈本末。帝知其虚，驰遣主书吴喜公抚慰之，又答曰：“梁<br /><br />&nbsp;&nbsp;&nbsp;&nbsp;山风尘，初不介意，君臣之际，过足相保，聊复为笑，伸卿眉头。”玄谟性严，<br /><br />&nbsp;&nbsp;&nbsp;&nbsp;未尝妄笑，时人言玄谟眉头未曾伸，故帝以此戏之。后为金紫光禄大夫，领太常。<br /><br />&nbsp;&nbsp;&nbsp;&nbsp;及建明堂，以本官领起部尚书，又领北选。<br /><br />&nbsp;&nbsp;&nbsp;&nbsp;孝武狎侮群臣，随其状貌，各有比类，多须者谓之羊。颜师伯缺齿，号之曰<br /><br />&nbsp;&nbsp;&nbsp;&nbsp;z。刘秀之俭吝，呼为老a。黄门侍郎宗灵秀体肥，拜起不便，每至集会，<br /><br />&nbsp;&nbsp;&nbsp;&nbsp;多所赐与，欲其瞻谢倾踣，以为欢笑。又刻木作灵秀父光禄勋叔献像，送其家厅<br /><br />&nbsp;&nbsp;&nbsp;&nbsp;事。柳元景、垣护之并北人，而玄谟独受“老伧”之目。凡所称谓，四方书疏亦<br /><br />&nbsp;&nbsp;&nbsp;&nbsp;如之。尝为玄谟作四时诗曰：“堇荼供春膳，粟浆充夏飧。酱调秋菜，白<br /><br />&nbsp;&nbsp;&nbsp;&nbsp;i解冬寒。”又宠一昆仑奴子，名曰主。常在左右，令以杖击群臣，自柳元景<br /><br />&nbsp;&nbsp;&nbsp;&nbsp;以下，皆罹其毒。<br /><br />&nbsp;&nbsp;&nbsp;&nbsp;玄谟寻迁平北将军、徐州刺史，加都督。时北土饥馑，乃散私谷十万斛、牛<br /><br />&nbsp;&nbsp;&nbsp;&nbsp;千头以振之。转领军将军。孝武崩，与柳元景等俱受顾命，以外监事委玄谟。时<br /><br />&nbsp;&nbsp;&nbsp;&nbsp;朝政多门，玄谟以严直不容，徙青、冀二州刺史，加都督。少帝既诛颜师伯、柳<br /><br />&nbsp;&nbsp;&nbsp;&nbsp;元景等，狂悖益甚，以领军征玄谟。子侄咸劝称疾，玄谟曰：“吾受先帝厚恩，<br /><br />&nbsp;&nbsp;&nbsp;&nbsp;岂可畏祸苟免。”遂行。及至，屡表谏诤，又流涕请缓刑去杀，以安元元。少帝<br /><br />&nbsp;&nbsp;&nbsp;&nbsp;大怒。<br /><br />&nbsp;&nbsp;&nbsp;&nbsp;明帝即位，礼遇甚优。时四方反叛，以玄谟为大统，领水军南讨，以脚疾，<br /><br />&nbsp;&nbsp;&nbsp;&nbsp;听乘舆出入。寻除车骑将军、江州刺史，副司徒建安王于赭圻，赐以诸葛亮筒袖<br /><br />&nbsp;&nbsp;&nbsp;&nbsp;铠。顷之，为左光禄大夫、开府仪同三司，领护军。迁南豫州刺史，加都督。玄<br /><br />&nbsp;&nbsp;&nbsp;&nbsp;谟性严克少恩，而将军宗越御下更苛酷，军士谓之语曰：“宁作五年徒，不逢王<br /><br />&nbsp;&nbsp;&nbsp;&nbsp;玄谟。玄谟犹自可，宗越更杀我。”年八十一薨，谥曰庄公。子深早卒，深子缋<br /><br />&nbsp;&nbsp;&nbsp;&nbsp;嗣。<br /><br />&nbsp;&nbsp;&nbsp;&nbsp;史臣曰：修之、宗悫，皆以将帅之材，怀廉洁之操，有足称焉。玄谟虽苛克<br /><br />&nbsp;&nbsp;&nbsp;&nbsp;少恩，然观其大节，亦足为美。当少帝失道，多所杀戮，而能冒履不测，倾心辅<br /><br />&nbsp;&nbsp;&nbsp;&nbsp;弼，斯可谓忘身徇国者欤！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883634);">加入书签</a><a
                        href="883618.html">上一页</a>&larr;<a href="index.html">返回列表</a>&rarr;<a
                            href="883652.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883618.html"; var next_page = "883652.html"; var index_page = "index.html"; var sortid = "9"; var article_id = "13928"; var chapter_id = "883634"; var articlename = "宋书"; var chaptername = " 卷七十六 列传第三十六"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>