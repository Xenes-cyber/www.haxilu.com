<!DOCTYPE html>
<html>
<head>
<meta charset="gbk" />
<title>宋书- 卷一 本纪第一-在线阅读-哈西文学网</title>
<meta name="keywords" content="沈约，宋书， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供沈约的宋书  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882120.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882120.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="882152.html">下一页</a></div>			
            <div id="BookText">&nbsp;&nbsp;&nbsp;&nbsp;◎武帝上<br /><br />&nbsp;&nbsp;&nbsp;&nbsp;高祖武皇帝讳裕，字德舆，小名寄奴，彭城县绥舆里人，汉高帝弟楚元王交<br /><br />&nbsp;&nbsp;&nbsp;&nbsp;之后也。交生红懿侯富，富生宗正辟强，辟强生阳城缪侯德，德生阳城节侯安民，<br /><br />&nbsp;&nbsp;&nbsp;&nbsp;安民生阳城侯庆忌，庆忌生阳城肃侯岑，岑生宗正平，平生东武城令某，某生<br /><br />&nbsp;&nbsp;&nbsp;&nbsp;东莱太守景，景生明经洽，洽生博士弘，弘生琅邪都尉悝，悝生魏定襄太守某，<br /><br />&nbsp;&nbsp;&nbsp;&nbsp;某生邪城令亮，亮生晋北平太守膺，膺生相国掾熙，熙生开封令旭孙，旭孙生混，<br /><br />&nbsp;&nbsp;&nbsp;&nbsp;始过江，居晋陵郡丹徒县之京口里，官至武原令。混生东安太守靖，靖生郡功曹<br /><br />&nbsp;&nbsp;&nbsp;&nbsp;翘，是为皇考。高祖以晋哀帝兴宁元年岁次癸亥三月壬寅夜生。及长，身长七尺<br /><br />&nbsp;&nbsp;&nbsp;&nbsp;六寸，风骨奇特。家贫，有大志，不治廉隅。事继母以孝谨称。<br /><br />&nbsp;&nbsp;&nbsp;&nbsp;初为冠军孙无终司马。安帝隆安三年十一月，妖贼孙恩作乱于会稽，晋朝卫<br /><br />&nbsp;&nbsp;&nbsp;&nbsp;将军谢琰、前将军刘牢之东讨。牢之请高祖参府军事。十二月，牢之至吴，而贼<br /><br />&nbsp;&nbsp;&nbsp;&nbsp;缘道屯结，牢之命高祖与数十人，觇贼远近。会遇贼至，众数千人，高祖便进与<br /><br />&nbsp;&nbsp;&nbsp;&nbsp;战。所将人多死，而战意方厉，手奋长刀，所杀伤甚众。牢之子敬宣疑高祖淹久，<br /><br />&nbsp;&nbsp;&nbsp;&nbsp;恐为贼所困，乃轻骑寻之。既而众骑并至，贼乃奔退，斩获千余人，推锋而进，<br /><br />&nbsp;&nbsp;&nbsp;&nbsp;平山阴，恩遁还入海。四年五月，恩复入会稽，杀卫将军谢琰。十一月，刘牢之<br /><br />&nbsp;&nbsp;&nbsp;&nbsp;复率众东征，恩退走。牢之屯上虞，使高祖戍句章城。句章城既卑小，战士不盈<br /><br />&nbsp;&nbsp;&nbsp;&nbsp;数百人。高祖常被坚执锐，为士卒先，每战辄摧锋陷阵，贼乃退还浃口。于时东<br /><br />&nbsp;&nbsp;&nbsp;&nbsp;伐诸帅，御军无律，士卒暴掠，甚为百姓所苦。唯高祖法令明整，所至莫不亲赖<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;五年春，孙恩频攻句章，高祖屡摧破之，恩复走入海。三月，恩北出海盐，<br /><br />&nbsp;&nbsp;&nbsp;&nbsp;高祖追而翼之，筑城于海盐故治。贼日来攻城，城内兵力甚弱，高祖乃选敢死之<br /><br />&nbsp;&nbsp;&nbsp;&nbsp;士数百人，咸脱甲胄，执短兵，并鼓噪而出。贼震惧夺气，因其惧而奔之，并弃<br /><br />&nbsp;&nbsp;&nbsp;&nbsp;甲散走，斩其大帅姚盛。虽连战克胜，然众寡不敌，高祖独深虑之。一夜，偃旗<br /><br />&nbsp;&nbsp;&nbsp;&nbsp;匿众，若已遁者。明晨开门，使羸疾数人登城。贼遥问刘讳所在，曰：“夜已走<br /><br />&nbsp;&nbsp;&nbsp;&nbsp;矣。”贼信之，乃率众大上。高祖乘其懈怠，奋击，大破之。恩知城不可下，乃<br /><br />&nbsp;&nbsp;&nbsp;&nbsp;进向沪渎。高祖复弃城追之。海盐令鲍陋遣子嗣之以吴兵一千，请为前驱。高祖<br /><br />&nbsp;&nbsp;&nbsp;&nbsp;曰：“贼兵甚精，吴人不习战。若前驱失利，必败我军，可在后为声援。”不从。<br /><br />&nbsp;&nbsp;&nbsp;&nbsp;是夜，高祖多设伏兵，兼置旗鼓，然一处不过数人。明日，贼率众万余迎战。前<br /><br />&nbsp;&nbsp;&nbsp;&nbsp;驱既交，诸伏皆出，举旗鸣鼓。贼谓四面有军，乃退。嗣之追奔，为贼所没。高<br /><br />&nbsp;&nbsp;&nbsp;&nbsp;祖且战且退，贼盛，所领死伤且尽。高祖虑不免，至向伏兵处，乃止，令左右脱<br /><br />&nbsp;&nbsp;&nbsp;&nbsp;取死人衣。贼谓当走反停，疑犹有伏。高祖因呼更战，气色甚猛，贼众以为然，<br /><br />&nbsp;&nbsp;&nbsp;&nbsp;乃引军去。高祖徐归，然后散兵稍集。五月，孙恩破沪渎，杀吴国内史袁山松，<br /><br />&nbsp;&nbsp;&nbsp;&nbsp;死者四千人。是月，高祖复破贼于娄县。六月，恩乘胜浮海，奄至丹徒，战士十<br /><br />&nbsp;&nbsp;&nbsp;&nbsp;余万。刘牢之犹屯山阴，京邑震动。高祖倍道兼行，与贼俱至。于时众力既寡，<br /><br />&nbsp;&nbsp;&nbsp;&nbsp;加以步远疲劳，而丹徒守军莫有斗志。恩率众数万，鼓噪登蒜山，居民皆荷担而<br /><br />&nbsp;&nbsp;&nbsp;&nbsp;立。高祖率所领奔击，大破之，投t赴水死者甚众。恩以彭排自载，仅得还船。<br /><br />&nbsp;&nbsp;&nbsp;&nbsp;虽被摧破，犹恃其众力，径向京师。楼船高大，值风不得进，旬日乃至白石。寻<br /><br />&nbsp;&nbsp;&nbsp;&nbsp;知刘牢之已还，朝廷有备，遂走向郁洲。八月，以高祖为建武将军、下邳太守，<br /><br />&nbsp;&nbsp;&nbsp;&nbsp;领水军追恩至郁洲，复大破恩，恩南走。十一月，高祖追恩于沪渎，及海盐，又<br /><br />&nbsp;&nbsp;&nbsp;&nbsp;破之。三战，并大获，俘馘以万数。恩自是饥馑疾疫，死者太半，自浃口奔临海。<br /><br />&nbsp;&nbsp;&nbsp;&nbsp;元兴元年正月，骠骑将军司马元显西伐荆州刺史桓玄，玄亦率荆楚大众，下<br /><br />&nbsp;&nbsp;&nbsp;&nbsp;讨元显。元显遣镇北将军刘牢之拒之，高祖参其军事，次溧洲。玄至，高祖请击<br /><br />&nbsp;&nbsp;&nbsp;&nbsp;之，不许，将遣子敬宣诣玄请和。高祖与牢之甥东海何无忌并固请，不从。遂遣<br /><br />&nbsp;&nbsp;&nbsp;&nbsp;敬宣诣玄，玄克京邑，杀元显，以牢之为会稽内史。惧而告高祖曰：“便夺我兵，<br /><br />&nbsp;&nbsp;&nbsp;&nbsp;祸其至矣。今当北就高雅于广陵举事，卿能从我去乎？”答曰：“将军以劲卒数<br /><br />&nbsp;&nbsp;&nbsp;&nbsp;万，望风降服。彼新得志，威震天下。三军人情，都已去矣，广陵岂可得至邪！<br /><br />&nbsp;&nbsp;&nbsp;&nbsp;讳当反复还京口耳。”牢之叛走，自缢死。何无忌谓高祖曰：“我将何之？”高<br /><br />&nbsp;&nbsp;&nbsp;&nbsp;祖曰：“镇北去必不免，卿可随我还京口。桓玄必能守节北面，我当与卿事之。<br /><br />&nbsp;&nbsp;&nbsp;&nbsp;不然，与卿图之。今方是玄矫情任算之日，必将用我辈也。”桓玄从兄修以抚军<br /><br />&nbsp;&nbsp;&nbsp;&nbsp;镇丹徒，以高祖为中兵参军，军、郡如故。<br /><br />&nbsp;&nbsp;&nbsp;&nbsp;孙恩自奔败之后，徒旅渐散，惧生见获，乃于临海投水死。余众推恩妹夫卢<br /><br />&nbsp;&nbsp;&nbsp;&nbsp;循为主。桓玄欲且缉宁东土，以循为永嘉太守。循虽受命，而寇暴不已。五月，<br /><br />&nbsp;&nbsp;&nbsp;&nbsp;玄复遣高祖东征。时循自临海入东阳。二年正月，玄复遣高祖破循于东阳。循奔<br /><br />&nbsp;&nbsp;&nbsp;&nbsp;永嘉，复追破之，斩其大帅张士道，追讨至于晋安，循浮海南走。六月，加高祖<br /><br />&nbsp;&nbsp;&nbsp;&nbsp;彭城内史。<br /><br />&nbsp;&nbsp;&nbsp;&nbsp;桓玄为楚王，将谋篡盗。玄从兄卫将军谦屏人问高祖曰：“楚王勋德隆重，<br /><br />&nbsp;&nbsp;&nbsp;&nbsp;四海归怀。朝廷之情，咸谓宜有揖让，卿意以为何如？”高祖既志欲图玄，乃逊<br /><br />&nbsp;&nbsp;&nbsp;&nbsp;辞答曰：“楚王，宣武之子，勋德盖世。晋室微弱，民望久移，乘运禅代，有何<br /><br />&nbsp;&nbsp;&nbsp;&nbsp;不可！”谦喜曰：“卿谓可尔，便当是真可尔。”十二月，桓玄篡帝位，迁天子<br /><br />&nbsp;&nbsp;&nbsp;&nbsp;于寻阳。桓修入朝，高祖从至京邑。玄见高祖，谓司徒王谧曰：“昨见刘讳，风<br /><br />&nbsp;&nbsp;&nbsp;&nbsp;骨不恒，盖人杰也。”每游集，辄引接殷勤，赠赐甚厚。高祖愈恶之。或说玄曰：<br /><br />&nbsp;&nbsp;&nbsp;&nbsp;“刘讳龙行虎步，视瞻不凡，恐不为人下，宜蚤为其所。”玄曰：“我方欲平荡<br /><br />&nbsp;&nbsp;&nbsp;&nbsp;中原，非刘讳莫可付以大事。关陇平定，然后当别议之耳。”玄乃下诏曰：“刘<br /><br />&nbsp;&nbsp;&nbsp;&nbsp;讳以寡制众，屡摧妖锋，泛海穷追，十殄其八。诸将力战，多被重创。自元帅以<br /><br />&nbsp;&nbsp;&nbsp;&nbsp;下至于将士，并宜论赏，以叙勋烈。”<br /><br />&nbsp;&nbsp;&nbsp;&nbsp;先是，高祖东征卢循，何无忌随至山阴，劝于会稽举义。高祖以为玄未据极<br /><br />&nbsp;&nbsp;&nbsp;&nbsp;位，且会稽遥远，事济为难，俟其篡逆事著，徐于京口图之，不忧不克。至是桓<br /><br />&nbsp;&nbsp;&nbsp;&nbsp;修还京，高祖托以金创疾动，不堪步从，乃与无忌同船共还，建兴复之计。于是<br /><br />&nbsp;&nbsp;&nbsp;&nbsp;与弟道规、沛郡刘毅、平昌孟昶、任城魏咏之、高平檀凭之、琅邪诸葛长民、太<br /><br />&nbsp;&nbsp;&nbsp;&nbsp;原王元德、陇西辛扈兴、东莞童厚之，并同义谋。时桓修弟弘为征虏将军、青州<br /><br />&nbsp;&nbsp;&nbsp;&nbsp;刺史，镇广陵。道规为弘中兵参军，昶为州主簿。乃令毅潜往就昶，聚徒于江北，<br /><br />&nbsp;&nbsp;&nbsp;&nbsp;谋起兵杀弘。长民为豫州刺史刁逵左军府参军，谋据历阳相应。元德、厚之谋于<br /><br />&nbsp;&nbsp;&nbsp;&nbsp;京邑，聚众攻玄，并克期齐发。<br /><br />&nbsp;&nbsp;&nbsp;&nbsp;三年二月己丑朔，乙卯，高祖托以游猎，与无忌等收集义徒，凡同谋何无忌、<br /><br />&nbsp;&nbsp;&nbsp;&nbsp;魏咏之、咏之弟欣之、顺之、檀凭之、凭之从子韶、弟祗、隆与叔道济、道济从<br /><br />&nbsp;&nbsp;&nbsp;&nbsp;兄范之、高祖弟道怜、刘毅、毅从弟藩、孟昶、昶族弟怀玉、河内向弥、管义之、<br /><br />&nbsp;&nbsp;&nbsp;&nbsp;陈留周安穆、临淮刘蔚、从弟之、东莞臧熹、从弟宝符、从子穆生、童茂宗、<br /><br />&nbsp;&nbsp;&nbsp;&nbsp;陈郡周道民、渔阳田演、谯国范清等二十七人；愿从者百余人。丙辰，诘旦，城<br /><br />&nbsp;&nbsp;&nbsp;&nbsp;开，无忌服传诏服，称诏居前。义众驰入，齐声大呼，吏士惊散，莫敢动，即斩<br /><br />&nbsp;&nbsp;&nbsp;&nbsp;修以徇。高祖哭甚恸，厚加殡敛。孟昶劝弘其日出猎。未明开门，出猎人，昶、<br /><br />&nbsp;&nbsp;&nbsp;&nbsp;道规、毅等率壮士五六十人因开门直入。弘方啖粥，即斩之，因收众济江。义军<br /><br />&nbsp;&nbsp;&nbsp;&nbsp;初克京城，修司马刁弘率文武佐吏来赴。高祖登城谓之曰：“郭江州已奉乘舆反<br /><br />&nbsp;&nbsp;&nbsp;&nbsp;正于寻阳，我等并被密诏，诛除逆党，同会今日。贼玄之首，已当枭于大航矣。<br /><br />&nbsp;&nbsp;&nbsp;&nbsp;诸君非大晋之臣乎，今来欲何为？”弘等信之，收众而退。毅既至，高祖命诛弘。<br /><br />&nbsp;&nbsp;&nbsp;&nbsp;毅兄迈先在京师，事未发数日，高祖遣同谋周安穆报之，使为内应。迈外虽<br /><br />&nbsp;&nbsp;&nbsp;&nbsp;酬许，内甚震惧。安穆见其惶骇，虑事必泄，乃驰归。时玄以迈为竟陵太守，迈<br /><br />&nbsp;&nbsp;&nbsp;&nbsp;不知所为，便下船欲之郡。是夜，玄与迈书曰：“北府人情云何？卿近见刘讳何<br /><br />&nbsp;&nbsp;&nbsp;&nbsp;所道？”迈谓玄已知其谋，晨起白之。玄惊惧，封迈为重安侯，既而嫌迈不执安<br /><br />&nbsp;&nbsp;&nbsp;&nbsp;穆，使得逃去，乃杀之。诛元德、扈兴、厚之等。召桓谦、卞范之等谋拒高祖。<br /><br />&nbsp;&nbsp;&nbsp;&nbsp;谦等曰：“亟遣兵击之。”玄曰：“不然。彼兵速锐，计出万死。若行遣水军，<br /><br />&nbsp;&nbsp;&nbsp;&nbsp;不足相抗；如有蹉跌，则彼气成而吾事败矣！不如屯大众于覆舟山以待之。彼空<br /><br />&nbsp;&nbsp;&nbsp;&nbsp;行二百里，无所措手，锐气已挫，既至，忽见大军，必惊惧骇愕。我案兵坚阵，<br /><br />&nbsp;&nbsp;&nbsp;&nbsp;勿与交锋。彼求战不得，自然散走。此计之上也。”谦等固请，乃遣顿丘太守吴<br /><br />&nbsp;&nbsp;&nbsp;&nbsp;甫之、右卫将军皇甫敷北拒义军。玄自闻军起，忧惧无复为计。或曰：“刘讳等<br /><br />&nbsp;&nbsp;&nbsp;&nbsp;众力甚弱，岂办之有成，陛下何虑之甚！”玄曰：“刘讳足为一世之雄，刘毅家<br /><br />&nbsp;&nbsp;&nbsp;&nbsp;无担石之储，蛊岩恢腊偻颍缓挝藜桑刘牢之甥，酷似其舅。共举大事，何谓无<br /><br />&nbsp;&nbsp;&nbsp;&nbsp;成。”<br /><br />&nbsp;&nbsp;&nbsp;&nbsp;众推高祖为盟主，移檄京邑，曰：<br /><br />&nbsp;&nbsp;&nbsp;&nbsp;夫治乱相因，理不常泰，狡焉肆虐，或值圣明。自我大晋，阳九屡构。隆安<br /><br />&nbsp;&nbsp;&nbsp;&nbsp;以来，难结皇室。忠臣碎于虎口，贞良弊于豺狼。逆臣桓玄，陵虐人鬼，阻兵荆<br /><br />&nbsp;&nbsp;&nbsp;&nbsp;郢，肆暴都邑。天未亡难，凶力繁兴，逾年之间，遂倾皇祚。主上播越，流幸非<br /><br />&nbsp;&nbsp;&nbsp;&nbsp;所；神器沉沦，七庙毁坠。夏后之罹浞、s，有汉之遭莽、卓，方之于玄，未足<br /><br />&nbsp;&nbsp;&nbsp;&nbsp;为喻。自玄篡逆，于今历年，亢旱弥时，民无生气。加以士庶疲于转输，文武困<br /><br />&nbsp;&nbsp;&nbsp;&nbsp;于造筑，父子乖离，室家分散，岂唯《大东》有杼轴之悲，《棵贰酚星憧鹬<br /><br />&nbsp;&nbsp;&nbsp;&nbsp;怨而已哉！仰观天文，俯察人事，此而能久，孰有可亡！凡在有心，谁不扼腕。<br /><br />&nbsp;&nbsp;&nbsp;&nbsp;讳等所以叩心泣血，不遑启处者也。是故夕寐宵兴，援奖忠烈，潜构崎岖，险过<br /><br />&nbsp;&nbsp;&nbsp;&nbsp;履虎。辅国将军刘毅、广武将军何无忌、镇北主簿孟昶、兖州主簿魏咏之、宁远<br /><br />&nbsp;&nbsp;&nbsp;&nbsp;将军刘道规、龙骧将军刘藩、振威将军檀凭之等，忠烈断金，精贯白日，荷戈奋<br /><br />&nbsp;&nbsp;&nbsp;&nbsp;袂，志在毕命。益州刺史毛璩，万里齐契，扫定荆楚。江州刺史郭昶之，奉迎主<br /><br />&nbsp;&nbsp;&nbsp;&nbsp;上，宫于寻阳。镇北参军王元德等，并率部曲，保据石头。扬武将军诸葛长民，<br /><br />&nbsp;&nbsp;&nbsp;&nbsp;收集义士，已据历阳。征虏参军庾赜之等，潜相连结，以为内应。同力协规，所<br /><br />&nbsp;&nbsp;&nbsp;&nbsp;在蜂起，即日斩伪徐州刺史安城王修、青州刺史弘首。义众既集，文武争先，咸<br /><br />&nbsp;&nbsp;&nbsp;&nbsp;谓不有一统，则事无以辑。讳辞不获已，遂总军要。庶上凭祖宗之灵，下罄义夫<br /><br />&nbsp;&nbsp;&nbsp;&nbsp;之力，翦馘逋逆，荡清京辇。公侯诸君，或世树忠贞，或身荷爵宠，而并俯眉猾<br /><br />&nbsp;&nbsp;&nbsp;&nbsp;竖，自效莫由，顾瞻周道，宁不吊乎！今日之举，良其会也。讳以虚薄，才非古<br /><br />&nbsp;&nbsp;&nbsp;&nbsp;人，接势于已替之机，受任于既颓之运。丹诚未宣，感慨愤跃，望霄汉以永怀，<br /><br />&nbsp;&nbsp;&nbsp;&nbsp;眄山川以增厉。授檄之日，神驰贼廷。<br /><br />&nbsp;&nbsp;&nbsp;&nbsp;以孟昶为长史，总摄后事；檀凭之为司马。百姓愿从者千余人。三月戊午朔，<br /><br />&nbsp;&nbsp;&nbsp;&nbsp;遇吴甫之于江乘。甫之，玄骁将也，其兵甚锐。高祖躬执长刀，大呼以冲之，众<br /><br />&nbsp;&nbsp;&nbsp;&nbsp;皆披靡，即斩甫之。进至罗落桥，皇甫敷率数千人逆战。宁远将军檀凭之与高祖<br /><br />&nbsp;&nbsp;&nbsp;&nbsp;各御一队，凭之战败见杀，其众退散。高祖进战弥厉，前后奋击，应时摧破，即<br /><br />&nbsp;&nbsp;&nbsp;&nbsp;斩敷首。初，高祖与何无忌等共建大谋，有善相者相高祖及无忌等并当大贵，其<br /><br />&nbsp;&nbsp;&nbsp;&nbsp;应甚近，惟云凭之无相。高祖与无忌密相谓曰：“吾等既为同舟，理无偏异。吾<br /><br />&nbsp;&nbsp;&nbsp;&nbsp;徒咸皆富贵，则檀不应独殊。”深不解相者之言。至是而凭之战死，高祖知其事<br /><br />&nbsp;&nbsp;&nbsp;&nbsp;必捷。<br /><br />&nbsp;&nbsp;&nbsp;&nbsp;玄闻敷等并没，愈惧，使桓谦屯东陵口，卞范之屯覆舟山西，众合二万。己<br /><br />&nbsp;&nbsp;&nbsp;&nbsp;未旦，义军食毕，弃其余粮，进至覆舟山东，使丐士张旗帜于山上，以为疑兵；<br /><br />&nbsp;&nbsp;&nbsp;&nbsp;玄又遣武骑将军庾t之，配以精卒利器，助谦等。高祖躬先士卒以奔之，将士皆<br /><br />&nbsp;&nbsp;&nbsp;&nbsp;殊死战，无不一当百，呼声动天地。时东北风急，因命纵火，烟焰张天，鼓噪之<br /><br />&nbsp;&nbsp;&nbsp;&nbsp;音震京邑。谦等诸军，一时土崩。玄始虽遣军置阵，而走意已决，别使领军将军<br /><br />&nbsp;&nbsp;&nbsp;&nbsp;殷仲文具舟于石头，仍将子侄浮江南走。庚申，高祖镇石头城，立留台，总百官，<br /><br />&nbsp;&nbsp;&nbsp;&nbsp;焚桓温神主于宣阳门外，造晋新主，立于太庙。遣诸将帅追玄，尚书王嘏率百官<br /><br />&nbsp;&nbsp;&nbsp;&nbsp;奉迎乘舆。司徒王谧与众议推高祖领扬州，固辞。乃以谧为录尚书事，领扬州刺<br /><br />&nbsp;&nbsp;&nbsp;&nbsp;史。于是推高祖为使持节、都督扬徐兖豫青冀幽并八州诸军事、领军将军、徐州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;先是，朝廷承晋氏乱政，百司纵弛，桓玄虽欲厘整，而众莫从之。高祖以身<br /><br />&nbsp;&nbsp;&nbsp;&nbsp;范物，先以威禁内外，百官皆肃然奉职。二三日间，风俗顿改。且桓玄虽以雄豪<br /><br />&nbsp;&nbsp;&nbsp;&nbsp;见推，而一朝便有极位，晋氏四方牧守及在朝大臣，尽心伏事，臣主之分定矣。<br /><br />&nbsp;&nbsp;&nbsp;&nbsp;高祖位微于朝，众无一旅，奋臂草莱之中，倡大义以复皇祚。由是王谧等诸人时<br /><br />&nbsp;&nbsp;&nbsp;&nbsp;众民望，莫不愧而惮焉。<br /><br />&nbsp;&nbsp;&nbsp;&nbsp;诸葛长民失期不得发，刁逵执送之，未至而玄败。玄经寻阳，江州刺史郭昶<br /><br />&nbsp;&nbsp;&nbsp;&nbsp;之备乘舆法物资之。玄收略得二千余人，挟天子走江陵。冠军将军刘毅、辅国将<br /><br />&nbsp;&nbsp;&nbsp;&nbsp;军何无忌、振武将军刘道规率诸军追讨。尚书左仆射王愉、愉子荆州刺史绥等，<br /><br />&nbsp;&nbsp;&nbsp;&nbsp;江左冠族。绥少有重名，以高祖起自布衣，甚相凌忽。绥，桓氏甥，亦有自疑之<br /><br />&nbsp;&nbsp;&nbsp;&nbsp;志。高祖悉诛之。四月，奉武陵王遵为大将军，承制，大赦天下，唯桓玄一祖后<br /><br />&nbsp;&nbsp;&nbsp;&nbsp;不在赦例。<br /><br />&nbsp;&nbsp;&nbsp;&nbsp;初，高祖家贫，尝负刁逵社钱三万，经时无以还。逵执录甚严，王谧造逵见<br /><br />&nbsp;&nbsp;&nbsp;&nbsp;之，密以钱代还，由是得释。高祖名微位薄，盛流皆不与相知，唯谧交焉。桓玄<br /><br />&nbsp;&nbsp;&nbsp;&nbsp;将篡，谧手解安帝玺绂，为玄佐命功臣。及义旗建，众并谓谧宜诛，唯高祖保持<br /><br />&nbsp;&nbsp;&nbsp;&nbsp;之。刘毅尝因朝会，问谧玺绂所在，谧益惧。及王愉父子诛，谧从弟谌谓谧曰：<br /><br />&nbsp;&nbsp;&nbsp;&nbsp;“王驹无罪，而义旗诛之，此是剪除胜己，以绝民望。兄既桓氏党附，名位如此，<br /><br />&nbsp;&nbsp;&nbsp;&nbsp;欲求免得乎？”驹，愉小字也。谧惧，奔于曲阿。高祖笺白大将军，深相保谧，<br /><br />&nbsp;&nbsp;&nbsp;&nbsp;迎还复位。光禄勋丁承之、左卫将军褚粲、游击将军司马秀役使官人，为御史中<br /><br />&nbsp;&nbsp;&nbsp;&nbsp;丞王祯之所纠察，谢笺言辞怨忿。承之造司宜藏。高祖与大将军笺，白“粲等备<br /><br />&nbsp;&nbsp;&nbsp;&nbsp;位大臣，所怀必尽，执宪不允，自应据理陈诉，而横兴怨忿，归咎有司，宜加裁<br /><br />&nbsp;&nbsp;&nbsp;&nbsp;当，以清风轨”。并免官。<br /><br />&nbsp;&nbsp;&nbsp;&nbsp;桓玄儿子韶，聚众向历阳，高祖命辅国将军诸葛长民击走之。无忌、道规破<br /><br />&nbsp;&nbsp;&nbsp;&nbsp;玄大将郭钤等于桑落洲，众军进据寻阳。加高祖督江州诸军事。玄既还荆郢，大<br /><br />&nbsp;&nbsp;&nbsp;&nbsp;聚兵众，召水军造楼船、器械，率众二万，挟天子发江陵，浮江东下，与冠军将<br /><br />&nbsp;&nbsp;&nbsp;&nbsp;军刘殷等相遇于峥嵘洲，众军下击，大破之。玄弃众，复挟天子还复江陵。玄党<br /><br />&nbsp;&nbsp;&nbsp;&nbsp;殷仲文奉晋二皇后还京师。玄至江陵，因西走。南郡太守王腾之、荆州别驾王康<br /><br />&nbsp;&nbsp;&nbsp;&nbsp;产奉天子入南郡府。初，征虏将军、益州刺史毛璩，遣从孙v之与参军费恬送弟<br /><br />&nbsp;&nbsp;&nbsp;&nbsp;丧下，有众二百。璩弟子修之时为玄屯骑校尉，诱玄以入蜀。至枚回洲，恬与v<br /><br />&nbsp;&nbsp;&nbsp;&nbsp;之迎射之。益州督护冯迁斩玄首，传京师，又斩玄子升于江陵市。<br /><br />&nbsp;&nbsp;&nbsp;&nbsp;初，玄败于峥嵘洲，义军以为大事已定，追蹑不速。玄死几一旬，众军犹不<br /><br />&nbsp;&nbsp;&nbsp;&nbsp;至。玄从子振逃于华容之涌中，招聚逆党数千人，晨袭江陵城，居民竞出赴之。<br /><br />&nbsp;&nbsp;&nbsp;&nbsp;腾之、康产皆被杀。桓谦先匿于沮川，亦聚众以应。振为玄举哀，立丧廷。谦率<br /><br />&nbsp;&nbsp;&nbsp;&nbsp;众官奉玺绶于安帝。无忌、道规既至江陵，与桓振战于灵溪。玄党冯该又设伏于<br /><br />&nbsp;&nbsp;&nbsp;&nbsp;杨林，义军奔败，退还寻阳。兖州刺史辛禺怀贰。会北青州刺史刘该反，禺求征<br /><br />&nbsp;&nbsp;&nbsp;&nbsp;该，次淮阴，又反。禺长史羊穆之斩禺，传首京师。十月，高祖领青州刺史。甲<br /><br />&nbsp;&nbsp;&nbsp;&nbsp;仗百人入殿。<br /><br />&nbsp;&nbsp;&nbsp;&nbsp;刘毅诸军复进至夏口。毅攻鲁城，道规攻偃月垒，皆拔之。十二月，诸军进<br /><br />&nbsp;&nbsp;&nbsp;&nbsp;平巴陵。义熙元年正月，毅等至江津，破桓谦、桓振，江陵平。天子反正。三月，<br /><br />&nbsp;&nbsp;&nbsp;&nbsp;天子至自江陵。诏曰：<br /><br />&nbsp;&nbsp;&nbsp;&nbsp;古称大者天地，其次君臣，所以列贯三辰，神人代序，谅理本于造昧，而运<br /><br />&nbsp;&nbsp;&nbsp;&nbsp;周于万叶。故盈否时袭，四灵通其变；王道或昧，贞贤拯其危。天命所以永固，<br /><br />&nbsp;&nbsp;&nbsp;&nbsp;人心所以攸穆。虽夏、周中倾，赖靡、申之绩，莽、伦载窃，实二代是维，或乘<br /><br />&nbsp;&nbsp;&nbsp;&nbsp;资藉号，或业隆异世，犹诗书以之休咏，记策用为美谈。未有因心抚民，而诚发<br /><br />&nbsp;&nbsp;&nbsp;&nbsp;理应，援神器于已沦，若在今之盛者也。朕以寡昧，遭家不造，越自遘闵，属当<br /><br />&nbsp;&nbsp;&nbsp;&nbsp;屯极。逆臣桓玄，乘衅纵慝，穷凶恣虐，滔天猾夏。遂诬罔人神，肆其篡乱。祖<br /><br />&nbsp;&nbsp;&nbsp;&nbsp;宗之基既湮，七庙之飨胥殄，若坠渊谷，未足斯譬。<br /><br />&nbsp;&nbsp;&nbsp;&nbsp;皇度有晋，天纵英哲，使持节、都督扬徐兖豫青冀幽并江九州诸军事、镇军<br /><br />&nbsp;&nbsp;&nbsp;&nbsp;将军、徐青二州刺史，忠诚天亮，神武命世，用能贞明协契，义夫响臻。故顺声<br /><br />&nbsp;&nbsp;&nbsp;&nbsp;一唱，二溟卷波；英风振路，宸居清翳。暨冠军将军毅、辅国将军无忌、振武将<br /><br />&nbsp;&nbsp;&nbsp;&nbsp;军道规，舟旗遄迈，而元凶传首；回戈叠挥，则荆、汉雾廓。俾宣、元之祚，永<br /><br />&nbsp;&nbsp;&nbsp;&nbsp;固于嵩、岱；倾基重造，再集于朕躬。宗庙歆七百之祜，皇基融载新之命。念功<br /><br />&nbsp;&nbsp;&nbsp;&nbsp;惟德，永言铭怀。固已道冠开辟，独绝终古，书契以来，未之前闻矣。虽则功高<br /><br />&nbsp;&nbsp;&nbsp;&nbsp;靡尚，理至难文，而崇庸命德，哲王攸先者，将以弘道制治，深关盛衰。故伊、<br /><br />&nbsp;&nbsp;&nbsp;&nbsp;望膺殊命之锡，桓、文飨备物之礼，况宏征不世，顾邈百代者，宜极名器之隆，<br /><br />&nbsp;&nbsp;&nbsp;&nbsp;以光大国之盛。而镇军谦虚自衷，诚旨屡显。朕重逆仲父，乃所以愈彰德美也。<br /><br />&nbsp;&nbsp;&nbsp;&nbsp;镇军可进位侍中、车骑将军、都督中外诸军事，使持节、徐青二州刺史如故。显<br /><br />&nbsp;&nbsp;&nbsp;&nbsp;祚大邦，启兹疆宇。<br /><br />&nbsp;&nbsp;&nbsp;&nbsp;高祖固让；加录尚书事，又不受，屡请归藩。天子不许，遣百僚敦劝，又亲<br /><br />&nbsp;&nbsp;&nbsp;&nbsp;幸公第。高祖惶惧，诣阙陈请，天子不能夺。是月，旋镇丹徒。天子重遣大使敦<br /><br />&nbsp;&nbsp;&nbsp;&nbsp;劝，又不受。乃改授都督荆、司、梁、益、宁、雍、凉七州，并前十六州诸军事，<br /><br />&nbsp;&nbsp;&nbsp;&nbsp;本官如故。于是受命解青州，加领兖州刺史。<br /><br />&nbsp;&nbsp;&nbsp;&nbsp;卢循浮海破广州，获刺史吴隐之。即以循为广州刺史，以其同党徐道覆为始<br /><br />&nbsp;&nbsp;&nbsp;&nbsp;兴相。二年三月，督交、广二州。十月，高祖上言曰：“昔天祸皇室，巨狡纵篡，<br /><br />&nbsp;&nbsp;&nbsp;&nbsp;臣等义惟旧隶，豫蒙国恩，仰契信顺之符，俯厉人臣之愤，虽社稷之灵，抑亦事<br /><br />&nbsp;&nbsp;&nbsp;&nbsp;由众济。其翼奖忠勤之佐，文武毕力之士，敷执在己之谦，用亏国体之大，辄申<br /><br />&nbsp;&nbsp;&nbsp;&nbsp;摄众军先上，同谋起义，始平京口、广陵二城。臣及抚军将军毅等二百七十二人，<br /><br />&nbsp;&nbsp;&nbsp;&nbsp;并后赴义出都，缘道大战，所余一千五百六十六人。又辅国将军长民、故给事中<br /><br />&nbsp;&nbsp;&nbsp;&nbsp;王元德等十人，各一千八百四十八人，乞正封赏。其西征众军，须论集续上。”<br /><br />&nbsp;&nbsp;&nbsp;&nbsp;于是尚书奏封唱义谋主镇军将军讳豫章郡公，食邑万户，赐绢三万匹。其余封赏<br /><br />&nbsp;&nbsp;&nbsp;&nbsp;各有差。镇军府佐吏，降故太傅谢安府一等。十一月，天子重申前令，加高祖侍<br /><br />&nbsp;&nbsp;&nbsp;&nbsp;中，进号车骑将军、开府仪同三司。固让。诏遣百僚敦劝。三年二月，高祖还京<br /><br />&nbsp;&nbsp;&nbsp;&nbsp;师，将诣廷尉；天子先诏狱官不得受，诣阙陈让，乃见听。旋于丹徒。<br /><br />&nbsp;&nbsp;&nbsp;&nbsp;闰月，府将骆冰谋作乱，将被执，单骑走，追斩之。诛冰父永嘉太守球。球<br /><br />&nbsp;&nbsp;&nbsp;&nbsp;本东阳郡史，孙恩之乱，起义于长山，故见擢用。初，桓玄之败，以桓冲忠贞，<br /><br />&nbsp;&nbsp;&nbsp;&nbsp;署其孙胤。至是冰谋以胤为主，与东阳太守殷仲文潜相连结。乃诛仲文及仲文二<br /><br />&nbsp;&nbsp;&nbsp;&nbsp;弟。凡桓玄余党，至是皆诛夷。<br /><br />&nbsp;&nbsp;&nbsp;&nbsp;天子遣兼太常葛籍授公策曰：“有扈滔天，夷羿乘衅，乱节干纪，实挠皇极。<br /><br />&nbsp;&nbsp;&nbsp;&nbsp;贼臣桓玄，怙宠肆逆，乃摧倾华、霍，倒拔嵩、岱，五岳既夷，六地易所。公命<br /><br />&nbsp;&nbsp;&nbsp;&nbsp;世英纵，藏器待时，因心资敬，誓雪国耻。慨愤陵夷，诚发宵寐。既而岁月屡迁，<br /><br />&nbsp;&nbsp;&nbsp;&nbsp;神器已远，忠孝幽寄，实贯三灵。尔乃介石胜机，宣契毕举，诉苍天以为正，挥<br /><br />&nbsp;&nbsp;&nbsp;&nbsp;义旅而一驱；奔锋数百，势烈激电，百万不能抗限，制路日直植城。遂使冲鲸溃<br /><br />&nbsp;&nbsp;&nbsp;&nbsp;流，暴鳞奔汉，庙胜远加，重氛载涤，二仪廓清，三光反照，事遂永代，功高开<br /><br />&nbsp;&nbsp;&nbsp;&nbsp;辟，理微称谓，义感朕心。若夫道为身济，犹縻厥爵，况乃诚德俱深，勋冠天人<br /><br />&nbsp;&nbsp;&nbsp;&nbsp;者乎！是用建兹邦国，永祚山河，言念载怀，匪云足报。往钦哉！俾屏余一人，<br /><br />&nbsp;&nbsp;&nbsp;&nbsp;长弼皇晋，流风垂祚，晖烈无穷。其降承嘉策，对扬朕命。”十二月，司徒、录<br /><br />&nbsp;&nbsp;&nbsp;&nbsp;尚书、扬州刺史王谧薨。<br /><br />&nbsp;&nbsp;&nbsp;&nbsp;四年正月，征公入辅，授侍中、车骑将军、开府仪同三司、扬州刺史、录尚<br /><br />&nbsp;&nbsp;&nbsp;&nbsp;书、徐兖二州刺史如故。表解兖州。先是，遣冠军刘敬宣伐蜀贼谯纵，无功而返。<br /><br />&nbsp;&nbsp;&nbsp;&nbsp;九月，以敬宣挫退，逊位，不许。乃降为中军将军，开府如故。<br /><br />&nbsp;&nbsp;&nbsp;&nbsp;初，伪燕王鲜卑慕容德c号于青州，德死，兄子超袭位，前后数为边患。五<br /><br />&nbsp;&nbsp;&nbsp;&nbsp;年二月，大掠淮北，执阳平太守刘千载、济南太守赵元，驱略千余家。三月，公<br /><br />&nbsp;&nbsp;&nbsp;&nbsp;抗表北讨，以丹阳尹孟昶监中军留府事。四月，舟师发京都，溯淮入泗。五月，<br /><br />&nbsp;&nbsp;&nbsp;&nbsp;至下邳，留船舰辎重，步军进琅邪；所过皆筑城留守。鲜卑梁父、莒城二戍并奔<br /><br />&nbsp;&nbsp;&nbsp;&nbsp;走。慕容超闻王师将至，其大将公孙五楼说超：“宜断据大岘，刈除粟苗，坚壁<br /><br />&nbsp;&nbsp;&nbsp;&nbsp;清野以待之。彼侨军无资，求战不得，旬月之间，折棰以笞之耳。”超不从，曰：<br /><br />&nbsp;&nbsp;&nbsp;&nbsp;“彼远来疲劳，势不能久；但当引令过岘，我以铁骑践之，不忧不破也。岂有预<br /><br />&nbsp;&nbsp;&nbsp;&nbsp;芟苗稼，先自蹙弱邪！”初，公将行，议者以为贼闻大军远出，必不敢战。若不<br /><br />&nbsp;&nbsp;&nbsp;&nbsp;断大岘，当坚守广固，刈粟清野，以绝三军之资，非唯难以有功，将不能自反。<br /><br />&nbsp;&nbsp;&nbsp;&nbsp;公曰：“我揣之熟矣。鲜卑贪，不及远计，进利克获，退惜粟苗。谓我孤军远入，<br /><br />&nbsp;&nbsp;&nbsp;&nbsp;不能持久，不过进据临朐，退守广固。我一得入岘，则人无退心，驱必死之众，<br /><br />&nbsp;&nbsp;&nbsp;&nbsp;向怀贰之虏，何忧不克！彼不能清野固守，为诸君保之。”公既入岘，举手指天<br /><br />&nbsp;&nbsp;&nbsp;&nbsp;曰：“吾事济矣！”<br /><br />&nbsp;&nbsp;&nbsp;&nbsp;六月，慕容超遣五楼及广宁王贺赖卢先据临朐城。既闻大军至，留羸老守广<br /><br />&nbsp;&nbsp;&nbsp;&nbsp;固，乃悉出。临朐有巨蔑水，去城四十里，超告五楼曰：“急往据之，晋军得水，<br /><br />&nbsp;&nbsp;&nbsp;&nbsp;则难击也。”五楼驰进。龙骧将军孟龙符领骑居前，奔往争之，五楼乃退。众军<br /><br />&nbsp;&nbsp;&nbsp;&nbsp;步进，有车四千两，分车为两翼，方轨徐行，车悉张幔，御者执槊，又以轻骑为<br /><br />&nbsp;&nbsp;&nbsp;&nbsp;游军。军令严肃，行伍齐整。未及临朐数里，贼铁骑万余，前后交至。公命兖州<br /><br />&nbsp;&nbsp;&nbsp;&nbsp;刺史刘藩、弟并州刺史道怜、谘议参军刘敬宣、陶延寿、参军刘怀玉、慎仲道、<br /><br />&nbsp;&nbsp;&nbsp;&nbsp;索邈等，齐力击之。日向昃，公遣谘议参军檀韶直趋临朐。韶率建威将军向弥、<br /><br />&nbsp;&nbsp;&nbsp;&nbsp;参军胡藩驰往，既日陷城，斩其牙旗，悉虏超辎重。超闻临朐已拔，引众走。公<br /><br />&nbsp;&nbsp;&nbsp;&nbsp;亲鼓之，贼乃大破。超遁还广固。获超马、伪辇、玉玺、豹尾等，送于京师；斩<br /><br />&nbsp;&nbsp;&nbsp;&nbsp;其大将段晖等十余人，其余斩获千计。明日，大军进广固，既屠大城。超退保小<br /><br />&nbsp;&nbsp;&nbsp;&nbsp;城。于是设长围守之，围高三丈，外穿三重堑。停江、淮转输，馆谷于齐土。抚<br /><br />&nbsp;&nbsp;&nbsp;&nbsp;纳降附，华戎欢悦；援才授爵，因而任之。七月，诏加公北青、冀二州刺史。超<br /><br />&nbsp;&nbsp;&nbsp;&nbsp;大将垣遵、遵弟苗并率众归顺。公方治攻具，城上人曰：“汝不得张纲，何能为<br /><br />&nbsp;&nbsp;&nbsp;&nbsp;也。”纲者，超伪尚书郎，其人有巧思。会超遣纲称藩于姚兴，乞师请救。兴伪<br /><br />&nbsp;&nbsp;&nbsp;&nbsp;许之，而实惮公，不敢遣。纲从长安还，泰山太守申宣执送之。乃升纲于楼上，<br /><br />&nbsp;&nbsp;&nbsp;&nbsp;以示城内，城内莫不失色。于是使纲大治攻具。超求救不获，纲反见虏，转忧惧，<br /><br />&nbsp;&nbsp;&nbsp;&nbsp;乃请称藩，求割大岘为界，献马千匹。不听，围之转急。河北居民荷戈负粮至者，<br /><br />&nbsp;&nbsp;&nbsp;&nbsp;日以千数。<br /><br />&nbsp;&nbsp;&nbsp;&nbsp;录事参军刘穆之，有经略才具，公以为谋主，动止必谘焉。时姚兴遣使告公<br /><br />&nbsp;&nbsp;&nbsp;&nbsp;云：“慕容见与邻好，又以穷告急，今当遣铁骑十万，径据洛阳。晋军若不退者，<br /><br />&nbsp;&nbsp;&nbsp;&nbsp;便当遣铁骑长驱而进。”公呼兴使答曰：“语汝姚兴，我定燕之后，息甲三年，<br /><br />&nbsp;&nbsp;&nbsp;&nbsp;当平关、洛。今能自送，便可速来！”穆之闻有羌使，驰入，而公发遣已去。以<br /><br />&nbsp;&nbsp;&nbsp;&nbsp;兴所言并答，具语穆之。穆之尤公曰：“常日事无大小，必赐与谋之。此宜善详<br /><br />&nbsp;&nbsp;&nbsp;&nbsp;之，云何卒尔便答？公所答兴言，未能威敌，正足怒彼耳。若燕未可拔，羌救奄<br /><br />&nbsp;&nbsp;&nbsp;&nbsp;至，不审何以待之？”公笑曰：“此是兵机，非卿所解，故不语耳。夫兵贵神速，<br /><br />&nbsp;&nbsp;&nbsp;&nbsp;彼若审能遣救，必畏我知，宁容先遣信命。此是其见我伐燕，内已怀惧，自张之<br /><br />&nbsp;&nbsp;&nbsp;&nbsp;辞耳。”九月，进公太尉、中书监，固让。伪徐州刺史段宏先奔索虏，十月，自<br /><br />&nbsp;&nbsp;&nbsp;&nbsp;河北归顺。<br /><br />&nbsp;&nbsp;&nbsp;&nbsp;张纲治攻具成，设诸奇巧，飞楼木幔之属，莫不毕备。城上火石弓矢，无所<br /><br />&nbsp;&nbsp;&nbsp;&nbsp;用之。六年二月丁亥，屠广固。超逾城走，征虏贼曹乔胥获之，杀其亡命以下，<br /><br />&nbsp;&nbsp;&nbsp;&nbsp;纳口万余，马二千匹。送超京师，斩于建康市。<br /><br />&nbsp;&nbsp;&nbsp;&nbsp;公之北伐也，徐道覆仍有窥窬之志，劝卢循乘虚而出，循不从。道覆乃至番<br /><br />&nbsp;&nbsp;&nbsp;&nbsp;禺说循曰：“本住岭外，岂以理极于此，正以刘公难与为敌故也。今方顿兵坚城<br /><br />&nbsp;&nbsp;&nbsp;&nbsp;之下，未有旋日。以此思归死士，掩袭何、刘之徒，如反掌耳。不乘此机而保一<br /><br />&nbsp;&nbsp;&nbsp;&nbsp;日之安，若平齐之后，小息甲养众，不过一二年间，必玺书征君。若刘公自率众<br /><br />&nbsp;&nbsp;&nbsp;&nbsp;至豫章，遣锐师过岭，虽复将军神武，恐必不能当也。今日之机，万不可失。既<br /><br />&nbsp;&nbsp;&nbsp;&nbsp;克都邑，倾其根本。刘公虽还，无能为也。”循从之，乃率众过岭。是月，寇南<br /><br />&nbsp;&nbsp;&nbsp;&nbsp;康、庐陵、豫章，诸郡守皆委任奔走。于时平齐问未至，既驰使征公。公之初克<br /><br />&nbsp;&nbsp;&nbsp;&nbsp;齐也，欲停镇下邳，清荡河、洛，既而被征使至，即日班师。<br /><br />&nbsp;&nbsp;&nbsp;&nbsp;镇南将军何无忌与徐道覆战于豫章，败绩，无忌被害，内外震骇。朝廷欲奉<br /><br />&nbsp;&nbsp;&nbsp;&nbsp;乘舆北走就公，寻知贼定未至，人情小安。公至下邳，以船运辎重，自率精锐步<br /><br />&nbsp;&nbsp;&nbsp;&nbsp;归。至山阳，闻无忌被害，则虑京邑失守，乃卷甲兼行，与数十人至淮上，问行<br /><br />&nbsp;&nbsp;&nbsp;&nbsp;旅以朝廷消息。人曰：“贼尚未至，刘公若还，便无所忧也。”公大喜，单船过<br /><br />&nbsp;&nbsp;&nbsp;&nbsp;江，径至京口，众乃大安。四月癸未，公至京师，解严息甲。<br /><br />&nbsp;&nbsp;&nbsp;&nbsp;抚军将军刘毅抗表南征，公与毅书曰：“吾往习击妖贼，晓其变态，新获奸<br /><br />&nbsp;&nbsp;&nbsp;&nbsp;利，其锋不可轻。宜须装严毕，与弟同举。”又遣毅从弟藩往止之。毅不从，舟<br /><br />&nbsp;&nbsp;&nbsp;&nbsp;师二万，发自姑孰。循之初下也，使道覆向寻阳，自寇湘中诸郡。荆州刺史道规<br /><br />&nbsp;&nbsp;&nbsp;&nbsp;遣军至长沙，为循所败。径至巴陵，将向江陵。道覆闻毅上，驰使报循曰：“毅<br /><br />&nbsp;&nbsp;&nbsp;&nbsp;兵众甚盛，成败事系之于此，宜并力摧之。若此克捷，天下无复事矣。根本既定，<br /><br />&nbsp;&nbsp;&nbsp;&nbsp;不忧上面不平也。”循即日发巴陵，与道覆连旗而下。别有八艚舰九枚，起四层，<br /><br />&nbsp;&nbsp;&nbsp;&nbsp;高十二丈。公以南藩覆没，表送章绶，诏不听。五月，刘毅败绩于桑落洲，弃船<br /><br />&nbsp;&nbsp;&nbsp;&nbsp;步走，余众不得去者，皆为贼所擒。初，循至寻阳，闻公已还，不信也。既破毅，<br /><br />&nbsp;&nbsp;&nbsp;&nbsp;乃审凯入之问，并相视失色。循欲退还寻阳，进平江陵，据二州以抗朝廷。道覆<br /><br />&nbsp;&nbsp;&nbsp;&nbsp;谓宜乘胜径进，固争之。疑议多日，乃见从。<br /><br />&nbsp;&nbsp;&nbsp;&nbsp;毅败问至，内外汹扰。于时北师始还，多创痍疾病。京师战士，不盈数千。<br /><br />&nbsp;&nbsp;&nbsp;&nbsp;贼既破江、豫二镇，战士十余万，舟车百里不绝。奔败还者，并声其雄盛。孟昶、<br /><br />&nbsp;&nbsp;&nbsp;&nbsp;诸葛长民惧寇渐逼，欲拥天子过江，公不听，昶固请不止。公曰：“今重镇外倾，<br /><br />&nbsp;&nbsp;&nbsp;&nbsp;强寇内逼，人情危骇，莫有固志。若一旦迁动，便自瓦解土崩，江北亦岂可得至！<br /><br />&nbsp;&nbsp;&nbsp;&nbsp;设令得至，不过延日月耳。今兵士虽少，自足以一战。若其克济，则臣主同休；<br /><br />&nbsp;&nbsp;&nbsp;&nbsp;苟厄运必至，我当以死卫社稷，横尸庙门，遂其由来以身许国之志，不能远窜于<br /><br />&nbsp;&nbsp;&nbsp;&nbsp;草间求活也。我既决矣，卿勿复言！”昶恐其不济，乃为表曰：“臣讳北讨，众<br /><br />&nbsp;&nbsp;&nbsp;&nbsp;并不同，唯臣赞讳行计，致使强贼乘间，社稷危逼，臣之罪也。今谨引分以谢天<br /><br />&nbsp;&nbsp;&nbsp;&nbsp;下。”封表毕，乃仰药而死。<br /><br />&nbsp;&nbsp;&nbsp;&nbsp;于是大开赏募，投身赴义者，一同登京城之科。发居民治石头城，建牙戒严。<br /><br />&nbsp;&nbsp;&nbsp;&nbsp;时议者谓宜分兵守诸津要。公以为：“贼众我寡，若分兵屯，则人测虚实。且一<br /><br />&nbsp;&nbsp;&nbsp;&nbsp;处失利，则沮三军之心。今聚众石头，随宜应赴，既令贼无以测多少，又于众力<br /><br />&nbsp;&nbsp;&nbsp;&nbsp;不分。若徒旅转集，徐更论之耳。”移屯石头，乃栅淮断查浦。既而群贼大至，<br /><br />&nbsp;&nbsp;&nbsp;&nbsp;公策之曰：“贼若于新亭直进，其锋不可当，宜且回避，胜负之事，未可量也；<br /><br />&nbsp;&nbsp;&nbsp;&nbsp;若回泊西岸，此成擒耳。”<br /><br />&nbsp;&nbsp;&nbsp;&nbsp;道覆欲自新亭、白石焚舟而上。循多疑少决，每欲以万全为虑，谓道覆曰：<br /><br />&nbsp;&nbsp;&nbsp;&nbsp;“大军未至，孟昶便望风自裁，大势言之，自当计日溃乱。今决胜负于一朝，既<br /><br />&nbsp;&nbsp;&nbsp;&nbsp;非必定之道，且杀伤士卒，不如按兵待之。”公于时登石头城以望循军，初见引<br /><br />&nbsp;&nbsp;&nbsp;&nbsp;向新亭，公顾左右失色；既而回泊蔡洲。道覆犹欲上，循禁之。自是众军转集，<br /><br />&nbsp;&nbsp;&nbsp;&nbsp;修治越城，筑查浦、药园、廷尉三垒，皆守以实众。冠军将军刘敬宣屯北郊，辅<br /><br />&nbsp;&nbsp;&nbsp;&nbsp;国将军孟怀玉屯丹阳郡西，建武将军王仲德屯越城，广武将军刘默屯建阳门外。<br /><br />&nbsp;&nbsp;&nbsp;&nbsp;使宁朔将军索邈领鲜卑具装虎班突骑千余匹，皆被练五色，自淮北至于新亭。贼<br /><br />&nbsp;&nbsp;&nbsp;&nbsp;并聚观，咸畏惮之；然犹冀京邑及三吴有应之者。遣十余舰来拔石头栅。公命神<br /><br />&nbsp;&nbsp;&nbsp;&nbsp;弩射之，发辄摧陷，循乃止，不复攻栅。设伏兵于南岸，使羸老悉乘舟舰向白石。<br /><br />&nbsp;&nbsp;&nbsp;&nbsp;公忧其从白石步上，乃率刘毅、诸葛长民北出拒之，留参军徐赤特戍南岸，命坚<br /><br />&nbsp;&nbsp;&nbsp;&nbsp;守勿动。公既去，贼焚查浦步上，赤特军战败，死没有百余人。赤特弃余众，单<br /><br />&nbsp;&nbsp;&nbsp;&nbsp;舸济淮，贼遂率数万屯丹阳郡。公率诸军驰归，众忧贼过，咸谓公当径还拒战，<br /><br />&nbsp;&nbsp;&nbsp;&nbsp;公先分军还石头，众莫之晓。解甲息士，洗浴饮食之，乃出列陈于南塘。以赤特<br /><br />&nbsp;&nbsp;&nbsp;&nbsp;违处分，斩之。命参军诸葛叔度、朱龄石率劲勇士千余人过淮。群贼数千，皆长<br /><br />&nbsp;&nbsp;&nbsp;&nbsp;刀矛钅延，精甲曜日，奋跃争进。龄石所领多鲜卑，善步槊，并结陈以待之。贼<br /><br />&nbsp;&nbsp;&nbsp;&nbsp;短兵弗能抗，死伤者数百人，乃退走。会日暮，众亦归。<br /><br />&nbsp;&nbsp;&nbsp;&nbsp;刘毅之败，豫州主簿袁兴国反叛，据历阳以应贼。琅邪内史魏顺之遣将谢宝<br /><br />&nbsp;&nbsp;&nbsp;&nbsp;讨斩之。兴国司马袭宝，顺之不救而退，公怒斩之。顺之，咏之之弟也。于是功<br /><br />&nbsp;&nbsp;&nbsp;&nbsp;臣震慑，莫敢不用命。六月，更授公太尉、中书监，加黄钺。受黄钺，余固辞。<br /><br />&nbsp;&nbsp;&nbsp;&nbsp;以司马庾悦为建威将军、江州刺史，自东阳出豫章。七月庚申，群贼自蔡洲南走，<br /><br />&nbsp;&nbsp;&nbsp;&nbsp;还屯寻阳。遣辅国将军王仲德、广川太守刘钟、河间太守蒯恩追之。公还东府，<br /><br />&nbsp;&nbsp;&nbsp;&nbsp;大治水军，皆大舰重楼，高者十余丈。卢循遣其大将荀林寇江陵，桓谦先于江陵<br /><br />&nbsp;&nbsp;&nbsp;&nbsp;奔羌，又自羌入蜀，伪主谯纵以为荆州刺史。谦及谯道福率军二万，出寇江陵，<br /><br />&nbsp;&nbsp;&nbsp;&nbsp;适与林会，相去百余里。荆州刺史道规斩谦于枝江，破林于江津，追至竹町，斩<br /><br />&nbsp;&nbsp;&nbsp;&nbsp;之。初，循之走也，公知其必寇江陵，登遣淮陵内史索邈领马军步道援荆州；又<br /><br />&nbsp;&nbsp;&nbsp;&nbsp;遣建威将军孙季高率众三千，自海道袭番禺。江州刺史庾悦至五亩峤，贼遣千余<br /><br />&nbsp;&nbsp;&nbsp;&nbsp;人据断峤道，悦前驱鄱阳太守虞丘进攻破之。公治兵大办。十月，率兖州刺史刘<br /><br />&nbsp;&nbsp;&nbsp;&nbsp;藩、宁朔将军檀韶等舟师南伐。以后将军刘毅监太尉留守府，后事皆委焉。是月，<br /><br />&nbsp;&nbsp;&nbsp;&nbsp;徐道覆率众三万寇江陵。荆州刺史道规又大破之，斩首万余级，道覆走还盆口。<br /><br />&nbsp;&nbsp;&nbsp;&nbsp;初，公之遣索邈也，邈在道为贼所断，道覆败后方达。自循东下，江陵断绝京邑<br /><br />&nbsp;&nbsp;&nbsp;&nbsp;之问，传者皆云已没。及邈至，方知循走。<br /><br />&nbsp;&nbsp;&nbsp;&nbsp;循初自蔡洲南走，留其亲党范崇民五千人，高舰百余，戍南陵。王仲德等闻<br /><br />&nbsp;&nbsp;&nbsp;&nbsp;大军且至，乃进攻之。十一月，大破崇民军，焚其舟舰，收其散卒。循广州守兵，<br /><br />&nbsp;&nbsp;&nbsp;&nbsp;不以海道为防。是月，建威将军孙季高乘海奄至，而城池峻整，兵犹数千。季高<br /><br />&nbsp;&nbsp;&nbsp;&nbsp;焚贼舟舰，悉力而上，四面攻之，即日屠其城。循父以轻舟奔始兴。季高抚其旧<br /><br />&nbsp;&nbsp;&nbsp;&nbsp;民，戮其亲党，勒兵谨守。初，公之遣季高也，众咸以海道艰远，必至为难；且<br /><br />&nbsp;&nbsp;&nbsp;&nbsp;分撤见力，二三非要。公不从。敕季高曰：“大军十二月之交，必破妖虏。卿今<br /><br />&nbsp;&nbsp;&nbsp;&nbsp;时当至广州，倾其巢窟，令贼奔走之日，无所归投。”季高受命而行，如期克捷。<br /><br />&nbsp;&nbsp;&nbsp;&nbsp;循方治兵旅舟舰，设诸攻备。公欲御以长算，乃屯军雷池。贼扬声不攻雷池，<br /><br />&nbsp;&nbsp;&nbsp;&nbsp;当乘流径下。公知其欲战，且虑贼战败，或于京江入海，遣王仲德以水舰二百于<br /><br />&nbsp;&nbsp;&nbsp;&nbsp;吉阳下断之。十二月，循、道覆率众数万，方舰而下，前后相抗，莫见舳舻之际。<br /><br />&nbsp;&nbsp;&nbsp;&nbsp;公悉出轻利斗舰，躬提幡鼓，命众军齐力击之；又上步骑于西岸。右军参军庾乐<br /><br />&nbsp;&nbsp;&nbsp;&nbsp;生乘舰不进，斩而徇之，于是众军并踊腾争先。军中多万钧神弩，所至莫不摧陷。<br /><br />&nbsp;&nbsp;&nbsp;&nbsp;公中流蹙之，因风水之势，贼舰悉泊西岸，上军先备火具，乃投火焚之。烟焰张<br /><br />&nbsp;&nbsp;&nbsp;&nbsp;天，贼众大败，追奔至夜乃归。循等还寻阳。初分遣步军，莫不疑怪，及烧贼舰，<br /><br />&nbsp;&nbsp;&nbsp;&nbsp;众乃悦服。召王仲德，请还为前驱，留辅国将军孟怀玉守雷池。循闻有大军上，<br /><br />&nbsp;&nbsp;&nbsp;&nbsp;欲走向豫章，乃悉力栅断左里。大军至左里，将战，公所执麾竿折，折幡沈水，<br /><br />&nbsp;&nbsp;&nbsp;&nbsp;众并怪惧。公欢笑曰：“往年覆舟之战，幡竿亦折；今者复然，贼必破矣。”即<br /><br />&nbsp;&nbsp;&nbsp;&nbsp;攻栅而进。循兵虽殊死战，弗能禁。诸军乘胜奔之，循单舸走。所杀及投水死，<br /><br />&nbsp;&nbsp;&nbsp;&nbsp;凡万余人。纳其降附，宥其逼略。遣刘藩、孟怀玉轻军追之。循收散卒，尚有数<br /><br />&nbsp;&nbsp;&nbsp;&nbsp;千人，径还广州。道覆还保始兴。公旋自左里，天子遣侍中、黄门劳师于行所。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882120);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="882152.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "882152.html"; var index_page = "index.html"; var sortid = "9"; var article_id = "13928"; var chapter_id = "882120"; var articlename = "宋书"; var chaptername = " 卷一 本纪第一"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>