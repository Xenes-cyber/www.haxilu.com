<!DOCTYPE html>
<html>
<head>
<meta charset="gbk" />
<title>宋书- 卷八十五 列传第四十五-在线阅读-哈西文学网</title>
<meta name="keywords" content="沈约，宋书， 卷八十五 列传第四十五全文， 卷八十五 列传第四十五在线阅读 哈西文学网" />
<meta name="description" content="哈西文学网提供沈约的宋书  卷八十五 列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883779.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883779.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十五 列传第四十五</h1>
            <div class="link xb">
                <a href="883757.html">上一页</a>&larr;<a href="index.html">返回列表</a>&rarr;<a
                    href="883789.html">下一页</a></div>			
            <div id="BookText">&nbsp;&nbsp;&nbsp;&nbsp;◎谢庄王景文<br /><br />&nbsp;&nbsp;&nbsp;&nbsp;谢庄，字希逸，陈郡阳夏人，太常弘微子也。年七岁，能属文，通《论语》。<br /><br />&nbsp;&nbsp;&nbsp;&nbsp;及长，韶令美容仪，太祖见而异之，谓尚书仆射殷景仁、领军将军刘湛曰：“蓝<br /><br />&nbsp;&nbsp;&nbsp;&nbsp;田出玉，岂虚也哉！”初为始兴王浚后军法曹行参军，转太子舍人，庐陵王文学，<br /><br />&nbsp;&nbsp;&nbsp;&nbsp;太子洗马，中舍人，庐陵王绍南中郎谘议参军。又转随王诞后军谘议，并领记室。<br /><br />&nbsp;&nbsp;&nbsp;&nbsp;分左氏《经传》，随国立篇，制木方丈，图山川土地，各有分理，离之则州别郡<br /><br />&nbsp;&nbsp;&nbsp;&nbsp;殊，合之则宇内为一。元嘉二十七年，索虏寇彭城，虏遣尚书李孝伯来使，与镇<br /><br />&nbsp;&nbsp;&nbsp;&nbsp;军长史张畅共语，孝伯访问庄及王徽，其名声远布如此。二十九年，除太子中庶<br /><br />&nbsp;&nbsp;&nbsp;&nbsp;子。时南平王铄献赤鹦鹉，普诏群臣为赋。太子左卫率袁淑文冠当时，作赋毕，<br /><br />&nbsp;&nbsp;&nbsp;&nbsp;赍以示庄；庄赋亦竟，淑见而叹曰：“江东无我，卿当独秀。我若无卿，亦一时<br /><br />&nbsp;&nbsp;&nbsp;&nbsp;之杰也。”遂隐其赋。<br /><br />&nbsp;&nbsp;&nbsp;&nbsp;元凶弑立，转司徒左长史。世祖入讨，密送檄书与庄，令加改治宣布。庄遣<br /><br />&nbsp;&nbsp;&nbsp;&nbsp;腹心门生具庆奉启事密诣世祖曰：“贼劭自绝于天，裂冠毁冕，穷弑极逆，开辟<br /><br />&nbsp;&nbsp;&nbsp;&nbsp;未闻，四海泣血，幽明同愤。奉三月二十七日檄，圣迹昭然，伏读感庆。天祚王<br /><br />&nbsp;&nbsp;&nbsp;&nbsp;室，睿哲重光。殿下文明在岳，神武居陕，肃将乾威，龚行天罚，涤社稷之仇，<br /><br />&nbsp;&nbsp;&nbsp;&nbsp;雪华夷之耻，使弛坠之构，更获缔造，垢辱之氓，复得明目。伏承所命，柳元景、<br /><br />&nbsp;&nbsp;&nbsp;&nbsp;司马文恭、宗悫、沈庆之等精甲十万，已次近道。殿下亲董锐旅，授律继进。荆、<br /><br />&nbsp;&nbsp;&nbsp;&nbsp;鄢之师，岷、汉之众，舳舻万里，旌旆亏天，九土冥符，群后毕会。今独夫丑类，<br /><br />&nbsp;&nbsp;&nbsp;&nbsp;曾不盈l，自相暴殄，省闼横流，百僚屏气，道路以目。檄至，辄布之京邑，朝<br /><br />&nbsp;&nbsp;&nbsp;&nbsp;野同欣，里颂途歌，室家相庆，莫不望景耸魂，瞻云伫足。先帝以日月之光，照<br /><br />&nbsp;&nbsp;&nbsp;&nbsp;临区宇，风泽所渐，无幽不洽。况下官世荷宠灵，叨恩逾量，谢病私门，幸免虎<br /><br />&nbsp;&nbsp;&nbsp;&nbsp;口，虽志在投报，其路无由。今大军近次，永清无远，欣悲踊跃，不知所裁。”<br /><br />&nbsp;&nbsp;&nbsp;&nbsp;世祖践阼，除侍中。时索虏求通互市，上诏群臣博议。庄议曰：“臣愚以为<br /><br />&nbsp;&nbsp;&nbsp;&nbsp;獯猃弃义，唯利是视，关市之请，或以觇国，顺之示弱，无明柔远，距而观衅，<br /><br />&nbsp;&nbsp;&nbsp;&nbsp;有足表强。且汉文和亲，岂止彭阳之寇；武帝修约，不废马邑之谋。故有余则经<br /><br />&nbsp;&nbsp;&nbsp;&nbsp;略，不足则闭关。何为屈冠带之邦，通引弓之俗，树无益之轨，招尘点之风。交<br /><br />&nbsp;&nbsp;&nbsp;&nbsp;易爽议，既应深杜；和约诡论，尤宜固绝。臣庸管多蔽，岂识国仪，恩诱降逮，<br /><br />&nbsp;&nbsp;&nbsp;&nbsp;敢不披尽。”时骠骑将军竟陵王诞当为荆州，征丞相、荆州刺史南郡王义宣入辅，<br /><br />&nbsp;&nbsp;&nbsp;&nbsp;义宣固辞不入，而诞便克日下船。庄以：“丞相既无入志，骠骑发便有期，如似<br /><br />&nbsp;&nbsp;&nbsp;&nbsp;欲相逼切，于事不便。”世祖乃申诞发日，义宣竟亦不下。<br /><br />&nbsp;&nbsp;&nbsp;&nbsp;上始践阼，欲宣弘风则，下节俭诏书，事在《孝武本纪》。庄虑此制不行，<br /><br />&nbsp;&nbsp;&nbsp;&nbsp;又言曰：“诏云‘贵戚竞利，兴货廛肆者，悉皆禁制’。此实允惬民听。其中若<br /><br />&nbsp;&nbsp;&nbsp;&nbsp;有犯违，则应依制裁纠；若废法申恩，便为令有所屈。此处分伏愿深思，无缘明<br /><br />&nbsp;&nbsp;&nbsp;&nbsp;诏既下，而声实乖爽。臣愚谓大臣在禄位者，尤不宜与民争利，不审可得在此诏<br /><br />&nbsp;&nbsp;&nbsp;&nbsp;不？拔葵去织，实宜深弘。”<br /><br />&nbsp;&nbsp;&nbsp;&nbsp;孝建元年，迁左卫将军。初，世祖尝赐庄宝剑，庄以与豫州刺史鲁爽送别。<br /><br />&nbsp;&nbsp;&nbsp;&nbsp;爽后反叛，世祖因宴集，问剑所在，答曰：“昔以与鲁爽别，窃为陛下杜邮之赐。”<br /><br />&nbsp;&nbsp;&nbsp;&nbsp;上甚说，当时以为知言。于时搜才路狭，乃上表曰：<br /><br />&nbsp;&nbsp;&nbsp;&nbsp;臣闻功照千里，非特烛车之珍；德柔邻国，岂徒秘璧之贵，故《诗》称殄悴，<br /><br />&nbsp;&nbsp;&nbsp;&nbsp;《誓》述荣怀，用能道臻无积，化至恭己。伏惟陛下膺庆集图，缔宇开县，夕爽<br /><br />&nbsp;&nbsp;&nbsp;&nbsp;选政，昃旦调风，采言厮舆，观谣仄远，斯实辰阶告平，颂声方制。臣窃惟隆陂<br /><br />&nbsp;&nbsp;&nbsp;&nbsp;所渐，治乱之由，何尝不兴资得才，替因失士。故楚书以善人为宝，《虞典》以<br /><br />&nbsp;&nbsp;&nbsp;&nbsp;则哲为难。进选之轨，既弛中代，登造之律，未阐当今。必欲崇本康务，庇民济<br /><br />&nbsp;&nbsp;&nbsp;&nbsp;俗，匪更G{滞心}，奚取九成。升历中阳，英贤起于徐、沛；受白水，茂异出<br /><br />&nbsp;&nbsp;&nbsp;&nbsp;于荆、宛。宁二都智之所产，七N愚之所集，实遇与不遇，用与不用耳。<br /><br />&nbsp;&nbsp;&nbsp;&nbsp;今大道光亨，万务俟德，而九服之旷，九流之艰，提钧悬衡，委之选部。一<br /><br />&nbsp;&nbsp;&nbsp;&nbsp;人之鉴易限，而天下之才难原；以易限之鉴，镜难原之才，使国罔遗授，野无滞<br /><br />&nbsp;&nbsp;&nbsp;&nbsp;器，其可得乎？昔公叔与Q同升，管仲取臣于盗，赵文非亲士疏嗣，祁奚岂谄<br /><br />&nbsp;&nbsp;&nbsp;&nbsp;雠比子，茹茅以汇，作范前经，举尔所知，式昭往牒。且自古任荐，赏罚弘明，<br /><br />&nbsp;&nbsp;&nbsp;&nbsp;成子举三哲而身致魏辅，应侯任二士而已捐秦相，臼季称冀缺而畴以田采，张勃<br /><br />&nbsp;&nbsp;&nbsp;&nbsp;进陈汤而坐以褫爵。此先事之盛准，亦后王之彝鉴。如臣愚见，宜普命大臣，各<br /><br />&nbsp;&nbsp;&nbsp;&nbsp;举所知，以付尚书，依分铨用。若任得其才，举主延赏；有不称职，宜及其坐。<br /><br />&nbsp;&nbsp;&nbsp;&nbsp;重者免黜，轻者左迁，被举之身，加以禁锢，年数多少，随愆议制。若犯大辟，<br /><br />&nbsp;&nbsp;&nbsp;&nbsp;则任者刑论。<br /><br />&nbsp;&nbsp;&nbsp;&nbsp;又政平讼理，莫先亲民，亲民之要，实归守宰。故黄霸治颍川累稔，杜畿居<br /><br />&nbsp;&nbsp;&nbsp;&nbsp;河东历载，或就加恩秩，或入崇辉宠。今莅民之职，自非公私必应代换者，宜遵<br /><br />&nbsp;&nbsp;&nbsp;&nbsp;六年之制，进获章明庸堕，退得民不勤扰。如此则下无浮谬之愆，上靡弃能之累，<br /><br />&nbsp;&nbsp;&nbsp;&nbsp;考绩之风载泰，┬街歌克昌。臣生属亨路，身渐鸿猷，遂得奉诏左右，陈愚<br /><br />&nbsp;&nbsp;&nbsp;&nbsp;于侧，敢露刍言，惧氛恒典。<br /><br />&nbsp;&nbsp;&nbsp;&nbsp;有诏庄表如此，可付外详议，事不行。其年，拜吏部尚书。庄素多疾，不愿<br /><br />&nbsp;&nbsp;&nbsp;&nbsp;居选部，与大司马江夏王义恭笺自陈，曰：<br /><br />&nbsp;&nbsp;&nbsp;&nbsp;下官凡人，非有达概异识，俗外之志，实因羸疾，常恐奄忽，故少来无意于<br /><br />&nbsp;&nbsp;&nbsp;&nbsp;人间，岂当有心于崇达邪。顷年乘事回薄，遂果饕非次，既足贻诮明时，又亦取<br /><br />&nbsp;&nbsp;&nbsp;&nbsp;愧朋友。前以圣道初开，未遑引退，及此诸夏事宁，方陈微请。款志未伸，仍荷<br /><br />&nbsp;&nbsp;&nbsp;&nbsp;今授，被恩之始，具披寸心，非惟在己知尤，实惧尘秽彝序。<br /><br />&nbsp;&nbsp;&nbsp;&nbsp;禀生多病，天下所悉，两胁癖疾，殆与生俱，一月发动，不减两三，每至一<br /><br />&nbsp;&nbsp;&nbsp;&nbsp;恶，痛来逼心，气余如。利患数年，遂成痼疾，吸吸罚常如行尸。<br /><br />&nbsp;&nbsp;&nbsp;&nbsp;恒居死病，而不复道者，岂是疾痊，直以荷恩深重，思答殊施，牵课否，以综<br /><br />&nbsp;&nbsp;&nbsp;&nbsp;所忝。眼患五月来便不复得夜坐，恒闭帷避风日，昼夜愍懵，为此不复得朝谒诸<br /><br />&nbsp;&nbsp;&nbsp;&nbsp;王，庆吊亲旧，唯被敕见，不容停耳。此段不堪见宾，已数十日，持此苦生，而<br /><br />&nbsp;&nbsp;&nbsp;&nbsp;使铨综九流，应对无方之诉，实由圣慈罔已，然当之信自苦剧。若才堪事任，而<br /><br />&nbsp;&nbsp;&nbsp;&nbsp;体气休健，承宠异之遇，处自效之途，岂苟欲思闲辞事邪！家素贫弊，宅舍未立，<br /><br />&nbsp;&nbsp;&nbsp;&nbsp;儿息不免粗粝，而安之若命，宁复是能忘微禄，正以复有切于此处，故无复他愿<br /><br />&nbsp;&nbsp;&nbsp;&nbsp;耳。今之所希，唯在小闲。下官微命，于天下至轻，在己不能不重。屡经披请，<br /><br />&nbsp;&nbsp;&nbsp;&nbsp;未蒙哀恕，良由诚浅辞讷，不足上感。<br /><br />&nbsp;&nbsp;&nbsp;&nbsp;家世无年，亡高祖四十，曾祖三十二，亡祖四十七，下官新岁便三十五，加<br /><br />&nbsp;&nbsp;&nbsp;&nbsp;以疾患如此，当复几时见圣世，就其中煎若此，实在可矜。前时曾启愿三吴，<br /><br />&nbsp;&nbsp;&nbsp;&nbsp;敕旨云“都不须复议外出”。莫非过恩，然亦是下官生运，不应见一闲逸。今不<br /><br />&nbsp;&nbsp;&nbsp;&nbsp;敢复言此，当付之来生耳。但得保余年，无复物务，少得养疴，此便是志愿永毕。<br /><br />&nbsp;&nbsp;&nbsp;&nbsp;在衡门下有所怀，动止必闻，亦无假居职，患于不能裨补万一耳。识浅才常，羸<br /><br />&nbsp;&nbsp;&nbsp;&nbsp;疾如此，孤负主上擢授之恩，私心实自哀愧。入年便当更申前请，以死自固。但<br /><br />&nbsp;&nbsp;&nbsp;&nbsp;庸近所诉，恐未能仰彻。公恩盼弘深，粗照诚恳，愿侍坐言次，赐垂拯助，则苦<br /><br />&nbsp;&nbsp;&nbsp;&nbsp;诚至心，庶获哀允。若不蒙降v，下官当于何希冀邪？仰凭愍察，愿不垂吝。<br /><br />&nbsp;&nbsp;&nbsp;&nbsp;三年，坐辞疾多，免官。大明元年，起为都官尚书，奏改定刑狱，曰：<br /><br />&nbsp;&nbsp;&nbsp;&nbsp;臣闻明慎用刑，厥存姬典；哀矜折狱，实晖吕命。罪疑从轻，既前王之格范；<br /><br />&nbsp;&nbsp;&nbsp;&nbsp;宁失弗经，亦列圣之恒训。用能化致升平，道臻恭己。逮汉文伤不辜之罚，除相<br /><br />&nbsp;&nbsp;&nbsp;&nbsp;坐之令，孝宣倍深文之吏，立鞫讯之法，当是时也，号令刑存。陛下践位，亲临<br /><br />&nbsp;&nbsp;&nbsp;&nbsp;听讼，亿兆相贺，以为无冤民矣。而比囹圄未虚，颂声尚缺。臣窃谓五听之慈，<br /><br />&nbsp;&nbsp;&nbsp;&nbsp;弗宣于宰物；三宥之泽，未洽于民谣。顷年军旅余弊，劫掠犹繁，监司计获，多<br /><br />&nbsp;&nbsp;&nbsp;&nbsp;非其实。或规免咎，不虑国患，楚对之下，鲜不诬滥。身遭a钅质之诛，家婴孥<br /><br />&nbsp;&nbsp;&nbsp;&nbsp;戮之痛，比伍同\，莫不及罪。是则一人罚谬，坐者数十。昔齐女告天，临淄台<br /><br />&nbsp;&nbsp;&nbsp;&nbsp;殒；教妇冤戮，东海愆阳，此皆符变灵祗，初咸景纬。臣近兼讯，见重囚八人，<br /><br />&nbsp;&nbsp;&nbsp;&nbsp;旋观其初，死有余罪，详察其理，实并无辜。恐此等不少，诚可怵惕也。<br /><br />&nbsp;&nbsp;&nbsp;&nbsp;旧官长竟囚毕，郡遣督邮案验，仍就施刑。督邮贱吏，非能异于官长，有案<br /><br />&nbsp;&nbsp;&nbsp;&nbsp;验之名，而无研究之实。愚谓此制宜革。自今入重之囚，县考正毕，以事言郡，<br /><br />&nbsp;&nbsp;&nbsp;&nbsp;并送囚身，委二千石亲临核辩，必收声吞衅，然后就戮。若二千石不能决，乃度<br /><br />&nbsp;&nbsp;&nbsp;&nbsp;廷尉。神州统外，移之刺史；刺史有疑，亦归台狱。必令死者不怨，生者无恨。<br /><br />&nbsp;&nbsp;&nbsp;&nbsp;庶鬻棺之谚，辍叹于终古；两造之察，流咏于方今。臣学暗申、韩，才寡治术，<br /><br />&nbsp;&nbsp;&nbsp;&nbsp;轻陈庸管，惧乖国宪。<br /><br />&nbsp;&nbsp;&nbsp;&nbsp;上时亲览朝政，常虑权移臣下，以吏部尚书选举所由，欲轻其势力。二年，<br /><br />&nbsp;&nbsp;&nbsp;&nbsp;下诏曰：“八柄驭下，以爵为先；九德咸事，政典居首。铨衡治枢，兴替攸寄。<br /><br />&nbsp;&nbsp;&nbsp;&nbsp;顷世以来，转失厥序，徒秉国钧，终贻权谤。今南北多士，勋勤弥积，物情善否，<br /><br />&nbsp;&nbsp;&nbsp;&nbsp;实系斯任。官人之咏，维圣克允；则哲之美，粤帝所难。加浇季在俗，让议成风，<br /><br />&nbsp;&nbsp;&nbsp;&nbsp;以一人之识，当群品之诮，望沈浮自得，庸可致乎！吏部尚书可依郎分置，并详<br /><br />&nbsp;&nbsp;&nbsp;&nbsp;省闲曹。”又别诏太宰江夏王义恭曰：<br /><br />&nbsp;&nbsp;&nbsp;&nbsp;分选诏旦出，在朝论者，亦有同异。诚知循常甚易，改旧生疑。但吏部尚书<br /><br />&nbsp;&nbsp;&nbsp;&nbsp;由来与录共选，良以一人之识，不办洽通，兼与夺威权，不宜专一故也。前述宣<br /><br />&nbsp;&nbsp;&nbsp;&nbsp;先旨，敬从来奏，省录作则，永贻后昆。自此选举之要，唯由元、凯一人。若通<br /><br />&nbsp;&nbsp;&nbsp;&nbsp;塞乖衷，而诉达者鲜，且违令与物，理至隔阂。前王盛主，犹或难之，况在寡暗，<br /><br />&nbsp;&nbsp;&nbsp;&nbsp;尤见其短。又选官裁病，即嗟诮满道，人之四体，会盈有虚，旬日之间，便至怨<br /><br />&nbsp;&nbsp;&nbsp;&nbsp;詈，况实有假托，不由寝顿者邪！一诣不前，贫苦交困，则两边致患，互不相体，<br /><br />&nbsp;&nbsp;&nbsp;&nbsp;校之以实，并有可哀。若职置二人，则无此弊。兼选曹枢要，历代斯重，人经此<br /><br />&nbsp;&nbsp;&nbsp;&nbsp;职，便成贵涂，己心外议，咸不自限，故范晔、鲁爽，举兵灭门。以此言之，实<br /><br />&nbsp;&nbsp;&nbsp;&nbsp;由荣厚势驱，殷繁所至。设可拟议此授，唯有数人，本积岁月，稍加引进，而理<br /><br />&nbsp;&nbsp;&nbsp;&nbsp;无前期，多生虑表；或婴艰抱疾，事至回移。官人之任，决不可阙，一来一去，<br /><br />&nbsp;&nbsp;&nbsp;&nbsp;向人已周，非有黜责，已贵难贱；既成妨长，置之无所，盛衰递袭，便是一段世<br /><br />&nbsp;&nbsp;&nbsp;&nbsp;臣相处之方。臣主生疑，所以弥觉此职，宜在降阶。监令端右，足处时望，无人<br /><br />&nbsp;&nbsp;&nbsp;&nbsp;则阙，异于九流。今但直铨选部，有减前资。物情好猜，横立别解，本旨向意，<br /><br />&nbsp;&nbsp;&nbsp;&nbsp;终不外宣。唯有从郎分置，视听自改。选既轻先，民情已变，有堪其任，大展迁<br /><br />&nbsp;&nbsp;&nbsp;&nbsp;回。兼常之宜，以时稍进，本职非复重官可得，不须带帖数过，居之尽无诒怪。<br /><br />&nbsp;&nbsp;&nbsp;&nbsp;自中分荆、扬，于时便有意于此，正讶改革不少，容生骇惑。尔来多年，欲<br /><br />&nbsp;&nbsp;&nbsp;&nbsp;至岁下处分，会何偃致故，应有亲人，故近因此施行。本意诏文不得委悉，故复<br /><br />&nbsp;&nbsp;&nbsp;&nbsp;纸墨具陈。<br /><br />&nbsp;&nbsp;&nbsp;&nbsp;于是置吏部尚书二人，省五兵尚书，庄及度支尚书顾觊之并补选职。迁右卫<br /><br />&nbsp;&nbsp;&nbsp;&nbsp;将军，加给事中。时河南献舞马，诏群臣为赋，庄所上其词曰：<br /><br />&nbsp;&nbsp;&nbsp;&nbsp;天子驭三光，总万宇，挹云经之留宪，裁河书之遗矩。是以德泽上昭，天下<br /><br />&nbsp;&nbsp;&nbsp;&nbsp;漏泉，符瑞之庆咸属，荣怀之应必躔。月晷呈祥，乾维效气，赋景河房，承灵天<br /><br />&nbsp;&nbsp;&nbsp;&nbsp;驷，陵原郊而渐影，跃采渊而泳质，辞水空而南眩去轮台而东洎，乘玉塞而<br /><br />&nbsp;&nbsp;&nbsp;&nbsp;归宝，奄芝庭而献秘。及其养安骐校，进驾龙涓，辉大驭于国皂，贲上襄于帝闲，<br /><br />&nbsp;&nbsp;&nbsp;&nbsp;超益野而逾绿地，轶兰池而轹紫燕。五王晦其术，十氏懵其玄，东门岂或状，西<br /><br />&nbsp;&nbsp;&nbsp;&nbsp;河不能传。既秣苞以均性，又佩蘅以崇躅，卷雄神于绮文，蓄奔容于帷烛，蕴h<br /><br />&nbsp;&nbsp;&nbsp;&nbsp;云之锐景，戢追电之逸足，方叠熔于丹缟，亦联规于朱驳。观其双璧应范，三封<br /><br />&nbsp;&nbsp;&nbsp;&nbsp;中图，玄骨满，燕室虚，阳理竟，潜策纡，汗飞赭，沫流朱。至于《肆夏》已升，<br /><br />&nbsp;&nbsp;&nbsp;&nbsp;《采齐》既荐，始徘徊而龙俯，终沃若而鸾眄，迎调露于飞钟，赴承云于惊箭，<br /><br />&nbsp;&nbsp;&nbsp;&nbsp;写秦s之弥尘，状吴门之曳练，穷虞庭之蹈蹀，究遗野之环。若夫实之态未<br /><br />&nbsp;&nbsp;&nbsp;&nbsp;卷，凌远之气方摅，历岱野而过碣石，跨沧流而轶姑余，朝送日于西坂，夕归风<br /><br />&nbsp;&nbsp;&nbsp;&nbsp;于北都，寻琼宫于倏瞬，望银台于须臾。<br /><br />&nbsp;&nbsp;&nbsp;&nbsp;若乃日宣重光，德星昭衍，国称梁、岱伫跸，史言坛场望践。z上之瑞彰，<br /><br />&nbsp;&nbsp;&nbsp;&nbsp;江间之祯阐，荣镜之运既臻，会昌之历已辨，感五繇之程符，鉴群后之荐典。圣<br /><br />&nbsp;&nbsp;&nbsp;&nbsp;主将有事于东岳，礼也。于是顺斗极，乘次躔，戒悬日于昭旦，命月题于上年。<br /><br />&nbsp;&nbsp;&nbsp;&nbsp;WW翼翼，泛修风而浮庆烟，肃肃雍雍，引八神而诏九仙。下齐郊而掩配林，集<br /><br />&nbsp;&nbsp;&nbsp;&nbsp;嬴里而降p田，蒲轩次t，u璧承峦，金检兹发，玉牒斯刊，盛节之义洽，升<br /><br />&nbsp;&nbsp;&nbsp;&nbsp;中之礼殚，亿兆悦，精祗欢，聆万岁于曾岫，烛神光于紫坛。是以击辕之蹈，抚<br /><br />&nbsp;&nbsp;&nbsp;&nbsp;埃之舞，相与而歌曰：“耸朝盖兮泛晨霞，灵之来兮云汉华。山有寿兮松有茂，<br /><br />&nbsp;&nbsp;&nbsp;&nbsp;祚神极兮贶皇家。”然后悟圣朝之绩，号庆荣之烈，比盛乎天地，争明乎日月，<br /><br />&nbsp;&nbsp;&nbsp;&nbsp;茂实冠于胥、庭，鸿名迈于勋、发。业底于告成，道臻乎报谒，巍巍乎，荡荡乎，<br /><br />&nbsp;&nbsp;&nbsp;&nbsp;民无得而称焉。<br /><br />&nbsp;&nbsp;&nbsp;&nbsp;又使庄作《舞马歌》，令乐府歌之。五年，又为侍中，领前军将军。于时世<br /><br />&nbsp;&nbsp;&nbsp;&nbsp;祖出行，夜还，敕开门。庄居守，以ば呕蛐椋执不奉旨，须墨诏乃开。上后因<br /><br />&nbsp;&nbsp;&nbsp;&nbsp;酒宴从容曰：“卿欲效郅君章邪？”对曰：“臣闻L巡有度，郊祀有节，盘于游<br /><br />&nbsp;&nbsp;&nbsp;&nbsp;田，著之前诫。陛下今蒙犯尘露，晨往宵归，容恐不逞之徒，妄生矫诈。臣是以<br /><br />&nbsp;&nbsp;&nbsp;&nbsp;伏须神笔，乃敢开门耳。”改领游击将军，又领本州大中正，晋安王子勋征虏长<br /><br />&nbsp;&nbsp;&nbsp;&nbsp;史、广陵太守，加冠军将军。改为江夏王义恭太宰长史，将军如故。六年，又为<br /><br />&nbsp;&nbsp;&nbsp;&nbsp;吏部尚书，领国子博士，坐选公车令张奇免官，事在《颜师伯传》。<br /><br />&nbsp;&nbsp;&nbsp;&nbsp;时北中郎将新安王子鸾有盛宠，欲令招引才望，乃使子鸾板庄为长史，府寻<br /><br />&nbsp;&nbsp;&nbsp;&nbsp;进号抚军，仍除长史、临淮太守。未拜，又除吴郡太守。庄多疾，不乐去京师，<br /><br />&nbsp;&nbsp;&nbsp;&nbsp;复除前职。前废帝即位，以为金紫光禄大夫。初，世祖宠姬殷贵妃薨，庄为诔云：<br /><br />&nbsp;&nbsp;&nbsp;&nbsp;“赞轨尧门。”引汉昭帝母赵婕妤尧母门事，废帝在东宫，衔之。至是遣人诘责<br /><br />&nbsp;&nbsp;&nbsp;&nbsp;庄曰：“卿昔作殷贵妃诔，颇知有东宫不？”将诛之。或说帝曰：“死是人之所<br /><br />&nbsp;&nbsp;&nbsp;&nbsp;同，政复一往之苦，不足为深困。庄少长富贵，今且系之尚方，使知天下苦剧，<br /><br />&nbsp;&nbsp;&nbsp;&nbsp;然后杀之未晚也。”帝然其言，系于左尚方。太宗定乱，得出。及即位，以庄为<br /><br />&nbsp;&nbsp;&nbsp;&nbsp;散骑常侍、光禄大夫，加金章紫绶，领寻阳王师。顷之，转中书令，常侍、王师<br /><br />&nbsp;&nbsp;&nbsp;&nbsp;如故。寻加金紫光禄大夫，给亲信二十人，本官并如故。泰始二年，卒，时年四<br /><br />&nbsp;&nbsp;&nbsp;&nbsp;十六，追赠右光禄大夫，常侍如故，谥曰宪子。所著文章四百余首，行于世。长<br /><br />&nbsp;&nbsp;&nbsp;&nbsp;子r，晋平太守。女为顺帝皇后，追赠金紫光禄大夫。<br /><br />&nbsp;&nbsp;&nbsp;&nbsp;王景文，琅邪临沂人也。名与明帝讳同。祖穆，临海太守。伯父智，少简贵，<br /><br />&nbsp;&nbsp;&nbsp;&nbsp;有高名，高祖甚重之，常云：“见王智，使人思仲祖。”与刘穆之谋讨刘毅，而<br /><br />&nbsp;&nbsp;&nbsp;&nbsp;智在焉。它日，穆之白高祖曰：“伐国，重事也，公云何乃使王智知？”高祖笑<br /><br />&nbsp;&nbsp;&nbsp;&nbsp;曰：“此人高简，岂闻此辈论议。”其见知如此。为太尉谘议参军，从征长安，<br /><br />&nbsp;&nbsp;&nbsp;&nbsp;留为桂阳公义真安西将军司马、天水太守。还为宋国五兵尚书，晋陵太守，加秩<br /><br />&nbsp;&nbsp;&nbsp;&nbsp;中二千石，封建陵县五等子，追赠太常。父僧朗，亦以谨实见知。元嘉中，为侍<br /><br />&nbsp;&nbsp;&nbsp;&nbsp;中，勤于朝直，未尝违惰。太祖嘉之，以为湘州刺史。世祖大明末，为尚书左仆<br /><br />&nbsp;&nbsp;&nbsp;&nbsp;射。太宗初，以后父为特进、左光禄大夫，又进开府仪同三司，固让，乃加侍中、<br /><br />&nbsp;&nbsp;&nbsp;&nbsp;特进。寻薨，追赠开府，谥曰元公。<br /><br />&nbsp;&nbsp;&nbsp;&nbsp;景文出继智，幼为从叔球所知。美风姿，好言理，少与陈郡谢庄齐名。太祖<br /><br />&nbsp;&nbsp;&nbsp;&nbsp;甚相钦重，故为太宗娶景文妹，而以景文名与太宗同。高祖第五女新安公主先适<br /><br />&nbsp;&nbsp;&nbsp;&nbsp;太原王景深，离绝，当以适景文，固辞以疾，故不成婚。起家太子太傅主簿，转<br /><br />&nbsp;&nbsp;&nbsp;&nbsp;太子舍人，袭爵建陵子。出为江夏王义恭、始兴王浚征北后军二府主簿，武陵王<br /><br />&nbsp;&nbsp;&nbsp;&nbsp;文学，世祖抚军记室参军，南广平太守，转谘议参军，仍度安北、镇军府，出为<br /><br />&nbsp;&nbsp;&nbsp;&nbsp;宣城太守。<br /><br />&nbsp;&nbsp;&nbsp;&nbsp;元凶弑立，以为黄门侍郎，未及就，世祖入讨，景文遣间使归款。以父在都<br /><br />&nbsp;&nbsp;&nbsp;&nbsp;邑，不获致身，及事平，颇见嫌责，犹以旧恩，除南平王铄司空长史，不拜。出<br /><br />&nbsp;&nbsp;&nbsp;&nbsp;为东阳太守，入为御史中丞，秘书监，领越骑校尉，不拜，迁司徒左长史。上以<br /><br />&nbsp;&nbsp;&nbsp;&nbsp;散骑常侍旧与侍中俱掌献替，欲高其选，以景文及会稽孔觊俱南北之望，并以补<br /><br />&nbsp;&nbsp;&nbsp;&nbsp;之。寻复为左长史。坐姊墓开不临赴，免官。大明二年，复为秘书监，太子右卫<br /><br />&nbsp;&nbsp;&nbsp;&nbsp;率，侍中。五年，出为安陆王子绥冠军长史、辅国将军、江夏内史，行郢州事。<br /><br />&nbsp;&nbsp;&nbsp;&nbsp;又征为侍中，领射声校尉，右卫将军，加给事中，太子中庶子，右卫如故。坐与<br /><br />&nbsp;&nbsp;&nbsp;&nbsp;奉朝请毛法因h戏，得钱百二十万，白衣领职。寻复为侍中，领中庶子，未拜。<br /><br />&nbsp;&nbsp;&nbsp;&nbsp;前废帝嗣位，徙秘书监，侍中如故。以父老自解，出为江夏王义恭太宰长史，辅<br /><br />&nbsp;&nbsp;&nbsp;&nbsp;国将军、南平太守。永光初，为吏部尚书。景和元年，迁右仆射。<br /><br />&nbsp;&nbsp;&nbsp;&nbsp;太宗即位，加领左卫将军。时六军戒严，景文仗士三十人入六门。诸将咸云：<br /><br />&nbsp;&nbsp;&nbsp;&nbsp;“平殄小贼，易于拾遗。”景文曰：“敌固无小，蜂虿有毒，何可轻乎？诸军当<br /><br />&nbsp;&nbsp;&nbsp;&nbsp;临事而惧，好谋而成，先为不可胜，乃制胜之术耳。”寻迁丹阳尹，仆射如故；<br /><br />&nbsp;&nbsp;&nbsp;&nbsp;遭父忧，起为冠军将军，尚书左仆射，丹阳尹，固辞仆射，改授散骑常侍、中书<br /><br />&nbsp;&nbsp;&nbsp;&nbsp;令、中军将军，尹如故，又辞不拜。仍出为使持节、散骑常侍、都督江州郢州之<br /><br />&nbsp;&nbsp;&nbsp;&nbsp;西阳豫州之新蔡晋熙三郡诸军事、安南将军、江州刺史。让常侍，服阕乃受。<br /><br />&nbsp;&nbsp;&nbsp;&nbsp;太宗翦除暴主，又平四方，欲引朝望以佐大业，乃下诏曰：“夫良图宣国，<br /><br />&nbsp;&nbsp;&nbsp;&nbsp;赏崇彝命；殊绩显朝，策勤王府。安南将军、江州刺史景文，风度淹粹，理怀清<br /><br />&nbsp;&nbsp;&nbsp;&nbsp;畅，体兼望实，诚备夷。宝历方启，密赞义机，妖徒干纪，预毗庙略。宜登茅<br /><br />&nbsp;&nbsp;&nbsp;&nbsp;社，永传厥祚。朕澄氛宁枢，实资多士，疏爵畴庸，实膺徽烈。尚书右仆射、领<br /><br />&nbsp;&nbsp;&nbsp;&nbsp;卫尉兴宗，识怀详正，思局通敏。吏部尚书、领太子左卫率渊，器情闲茂，风业<br /><br />&nbsp;&nbsp;&nbsp;&nbsp;韶远。并谋参军政，绩亮时艰，拓宇开邑，实允勋典。景文可封江安县侯，食邑<br /><br />&nbsp;&nbsp;&nbsp;&nbsp;八百户，兴宗可始昌县伯，渊可南城县伯，食邑五百户。”景文固让，不许，乃<br /><br />&nbsp;&nbsp;&nbsp;&nbsp;受五百户。进号镇南将军，寻给鼓吹一部。后以江州当徙镇南昌，领豫章太守，<br /><br />&nbsp;&nbsp;&nbsp;&nbsp;余如故；州不果迁。顷之，征为尚书左仆射，领吏部，扬州刺史，加太子詹事，<br /><br />&nbsp;&nbsp;&nbsp;&nbsp;常侍如故。不愿还朝，求为湘州刺史，不许。<br /><br />&nbsp;&nbsp;&nbsp;&nbsp;时又谓景文在江州，不能洁己。景文与上幸臣王道龙书曰：“吾虽寡于行己，<br /><br />&nbsp;&nbsp;&nbsp;&nbsp;庶不负心，既愧殊效，誓不上欺明主。窃闻有为其贝锦者，云营生乃至巨万，素<br /><br />&nbsp;&nbsp;&nbsp;&nbsp;无此能，一旦忽致异术，必非平理。唯乞平心精检，若此言不虚，便宜肆诸市朝，<br /><br />&nbsp;&nbsp;&nbsp;&nbsp;以正风俗。脱其妄作，当赐思罔昧之由。吾逾忝转深，足以致谤，念此惊惧，何<br /><br />&nbsp;&nbsp;&nbsp;&nbsp;能自测。区区所怀，不愿望风容贷。吾自了不作偷，犹如不作贼。故以密白，想<br /><br />&nbsp;&nbsp;&nbsp;&nbsp;为申启。”景文屡辞内授，上手诏譬之曰：“尚书左仆射，卿已经此任，东宫詹<br /><br />&nbsp;&nbsp;&nbsp;&nbsp;事，用人虽美，职次正可比中书令耳。庶姓作扬州，徐干木、王休元、殷铁并处<br /><br />&nbsp;&nbsp;&nbsp;&nbsp;之不辞。卿清令才望，何愧休元；毗赞中兴，岂谢干木；绸缪相与，何后殷铁邪？<br /><br />&nbsp;&nbsp;&nbsp;&nbsp;司徒以宰相不应带神州，远遵先旨，京口乡基义重，密迩畿内，又不得不用骠骑，<br /><br />&nbsp;&nbsp;&nbsp;&nbsp;陕西任要，由来用宗室。骠骑既去，巴陵理应居之，中流虽曰闲地，控带三江，<br /><br />&nbsp;&nbsp;&nbsp;&nbsp;通接荆、郢，经涂之要，由来有重镇。如此，则扬州自成阙刺史，卿若有辞，更<br /><br />&nbsp;&nbsp;&nbsp;&nbsp;不知谁应处之。此选大备，与公卿畴怀，非聊尔也。”固辞詹事领选，徙为中书<br /><br />&nbsp;&nbsp;&nbsp;&nbsp;令，常侍、仆射、扬州如故。又进中书监，领太子太傅，常侍、扬州如故。景文<br /><br />&nbsp;&nbsp;&nbsp;&nbsp;固辞太傅，上遣新除尚书右仆射褚渊宣旨，以古来比例六事诘难之，不得已，乃<br /><br />&nbsp;&nbsp;&nbsp;&nbsp;受拜。<br /><br />&nbsp;&nbsp;&nbsp;&nbsp;时太子及诸皇子并小，上稍为身后之计，诸将帅吴喜、寿寂之之徒，虑其不<br /><br />&nbsp;&nbsp;&nbsp;&nbsp;能奉幼主，并杀之；而景文外戚贵盛，张永累经军旅，又疑其将来难信，乃自为<br /><br />&nbsp;&nbsp;&nbsp;&nbsp;谣言曰：“一士不可亲，弓长射杀人。”一士，王字；弓长，张字也。景文弥惧，<br /><br />&nbsp;&nbsp;&nbsp;&nbsp;乃自陈求解扬州，曰：<br /><br />&nbsp;&nbsp;&nbsp;&nbsp;臣凡猥下劣，方圜无算，特逢圣私，频叨不次，乘非其任，理宜覆折。虽加<br /><br />&nbsp;&nbsp;&nbsp;&nbsp;恭谨，无补横至，夙夜髡剑无地容处。六月中，得臣外甥女殷恒妻蔡疏，欲令<br /><br />&nbsp;&nbsp;&nbsp;&nbsp;其儿启闻乞禄，求臣署入，云凡外人通启，先经臣署。于时惊怖，即欲封疏上呈；<br /><br />&nbsp;&nbsp;&nbsp;&nbsp;更思此家落漠，庶非通谤，且广听察，幸无复所闻。比日忽得兖州都送迎西曹解<br /><br />&nbsp;&nbsp;&nbsp;&nbsp;季逊板云是臣属，既不识此人，即问郗J，方知虚托。比十七日晚，得征南参军<br /><br />&nbsp;&nbsp;&nbsp;&nbsp;事谢俨口信，云臣使人略夺其婢。臣遣李武之问俨元由，答云“使人谬误”。误<br /><br />&nbsp;&nbsp;&nbsp;&nbsp;之与实，虽所不知，闻此之日，唯有忧骇。<br /><br />&nbsp;&nbsp;&nbsp;&nbsp;臣之所知，便有此三变，臣所不觉，尤不可思。若守爵散辈，宁当招此，诚<br /><br />&nbsp;&nbsp;&nbsp;&nbsp;由暗拙，非复可防。自窃州任，倏已七月，无德而禄，其殃将至。且傅职清峻，<br /><br />&nbsp;&nbsp;&nbsp;&nbsp;亢礼储极，以臣凡走，岂可暂安。荷恩惧罪，不敢执固，焦魂褫气，忧迫失常。<br /><br />&nbsp;&nbsp;&nbsp;&nbsp;况臣发丑人群，病绝力效，秽朝点列，顾无与等，独息易骇，惭惧难持。伏愿薄<br /><br />&nbsp;&nbsp;&nbsp;&nbsp;回矜愍，全臣身计，大夫之俸，足以自周，久怀欣羡，未敢干请，仰希慈宥，照<br /><br />&nbsp;&nbsp;&nbsp;&nbsp;臣款诚。<br /><br />&nbsp;&nbsp;&nbsp;&nbsp;上诏答曰：<br /><br />&nbsp;&nbsp;&nbsp;&nbsp;去五月中，吾病始差，未堪劳役，使卿等看选牒，署竟，请敕施行。此非密<br /><br />&nbsp;&nbsp;&nbsp;&nbsp;事，外间不容都不闻。然传事好讹，由来常患。殷恒妻，匹妇耳，闺阁之内，传<br /><br />&nbsp;&nbsp;&nbsp;&nbsp;闻事复作一两倍落漠，兼谓卿是亲故，希卿署，不必云选事独关卿也。恒妻虽是<br /><br />&nbsp;&nbsp;&nbsp;&nbsp;传闻之僻，大都非可骇异。且举元荐凯，咸由畴谘，可谓唐尧不明，下干其政邪？<br /><br />&nbsp;&nbsp;&nbsp;&nbsp;悠悠好诈贵人及在事者，属卿偶不悉耳，多是其周旋门生辈，作其属托，贵人及<br /><br />&nbsp;&nbsp;&nbsp;&nbsp;在事者，永无由知。非徒止于京师，乃至州郡县中，或有诈作书疏，灼然有文迹<br /><br />&nbsp;&nbsp;&nbsp;&nbsp;者。诸舍人右丞辈，及亲近驱使人，虑有作其名，载禁物，求停检校，强卖猥物<br /><br />&nbsp;&nbsp;&nbsp;&nbsp;与官，仍求交直，或属人求乞州郡资礼，希蠲呼召及虏发船车，并启班下在所，<br /><br />&nbsp;&nbsp;&nbsp;&nbsp;有即驻录。但卿贵人，不容有此启。由来有是，何故独惊！<br /><br />&nbsp;&nbsp;&nbsp;&nbsp;人居贵要，但问心若为耳。大明之世，巢、徐、二戴，位不过执戟，权亢人<br /><br />&nbsp;&nbsp;&nbsp;&nbsp;主；颜师伯白衣仆射，横行尚书中。令袁粲作仆射领选，而人往往不知有粲。粲<br /><br />&nbsp;&nbsp;&nbsp;&nbsp;迁为令，居之不疑。今既省录，令便居昔之录任，置省事及干童，并依录格。粲<br /><br />&nbsp;&nbsp;&nbsp;&nbsp;作令来，亦不异为仆射。人情向粲，淡淡然亦复不改常。以此居贵位要任，当有<br /><br />&nbsp;&nbsp;&nbsp;&nbsp;致忧兢理不？卿今虽作扬州，太子傅位虽贵，而不关朝政，可安不惧，差于粲也。<br /><br />&nbsp;&nbsp;&nbsp;&nbsp;想卿虚心受荣，而不为累。<br /><br />&nbsp;&nbsp;&nbsp;&nbsp;贵高有危殆之惧，卑贱有沟壑之忧，张、单双灾，木雁两失，有心于避祸，<br /><br />&nbsp;&nbsp;&nbsp;&nbsp;不如无心于任运。夫千仞之木，既摧于斧斤；一寸之草，亦瘁于践蹋。高崖之修<br /><br />&nbsp;&nbsp;&nbsp;&nbsp;干，与深谷之浅条，存亡之要，巨细一揆耳。晋毕万七战皆获，死于牖下；蜀相<br /><br />&nbsp;&nbsp;&nbsp;&nbsp;费t从容坐谈，毙于刺客。故甘心于履危，未必逢祸；纵意于处安，不必全福。<br /><br />&nbsp;&nbsp;&nbsp;&nbsp;但贵者自惜，故每忧其身；贱者自轻，故易忘其己。然为教者，每诫贵不诫贱，<br /><br />&nbsp;&nbsp;&nbsp;&nbsp;言其贵满好自恃也。凡名位贵达，人以在怀，泰则触人改容，不则行路嗟愕。至<br /><br />&nbsp;&nbsp;&nbsp;&nbsp;如贱者，否泰不足以动人，存亡不足以\数，死于沟渎，死于涂路者，天地之<br /><br />&nbsp;&nbsp;&nbsp;&nbsp;间，亦复何限，人不以系意耳。<br /><br />&nbsp;&nbsp;&nbsp;&nbsp;以此而推，贵何必难处，贼何必易安。但人生也自应卑慎为道，行己用心，<br /><br />&nbsp;&nbsp;&nbsp;&nbsp;务思谨惜。若乃吉凶大期，正应委之理运，遭随参差，莫不由命也。既非圣人，<br /><br />&nbsp;&nbsp;&nbsp;&nbsp;不能见吉凶之先，正是依`于理，言可行而为之耳。得吉者是其命吉，遇不吉<br /><br />&nbsp;&nbsp;&nbsp;&nbsp;者是其命凶。以近事论之，景和之世，晋平庶人从寿阳归乱朝，人皆为之战栗，<br /><br />&nbsp;&nbsp;&nbsp;&nbsp;而乃遇中兴之运；袁图避祸于襄阳，当时皆羡之，谓为陵霄驾凤，遂与义嘉同<br /><br />&nbsp;&nbsp;&nbsp;&nbsp;灭。骆宰见幼主，语人云：“越王长颈鸟喙，可与共忧，不可与共乐。范蠡去而<br /><br />&nbsp;&nbsp;&nbsp;&nbsp;全身，文种留而遇祸。今主上口颈，颇有越王之状，我在尚书中久，不去必危。”<br /><br />&nbsp;&nbsp;&nbsp;&nbsp;遂求南江小县。诸都令史住京师者，皆遭中兴之庆，人人蒙爵级；宰值义嘉染罪，<br /><br />&nbsp;&nbsp;&nbsp;&nbsp;金木缠身，性命几绝。卿耳眼所闻见，安危在运，何可预图邪！<br /><br />&nbsp;&nbsp;&nbsp;&nbsp;时上既有疾，而诸弟并已见杀，唯桂阳王休范人才本劣，不见疑，出为江州<br /><br />&nbsp;&nbsp;&nbsp;&nbsp;刺史。虑一旦晏驾，皇后临朝，则景文自然成宰相，门族强盛，藉元舅之重，岁<br /><br />&nbsp;&nbsp;&nbsp;&nbsp;暮不为纯臣。泰豫元年春，上疾笃，乃遣使送药赐景文死，手诏曰：“与卿周旋，<br /><br />&nbsp;&nbsp;&nbsp;&nbsp;欲全卿门户，故有此处分。”死时年六十。追赠车骑将军、开府仪同三司，常侍、<br /><br />&nbsp;&nbsp;&nbsp;&nbsp;中书监、刺史如故，谥曰懿侯。<br /><br />&nbsp;&nbsp;&nbsp;&nbsp;长子绚，字长素。年七岁，读《论语》至“周监于二代”，外祖何尚之戏之<br /><br />&nbsp;&nbsp;&nbsp;&nbsp;曰：“耶耶乎文哉。”绚即答曰：“草蓊风必偃。”少以敏惠见知。及长，笃志<br /><br />&nbsp;&nbsp;&nbsp;&nbsp;好学，官至秘书丞。年二十四，先景文卒，谥曰恭世子。子S袭封，齐受禅，国<br /><br />&nbsp;&nbsp;&nbsp;&nbsp;除。<br /><br />&nbsp;&nbsp;&nbsp;&nbsp;景文兄子蕴，字彦深。父楷，太中大夫，人才凡劣，故蕴不为群从所礼，常<br /><br />&nbsp;&nbsp;&nbsp;&nbsp;怀耻慨。家贫，为广德令，会太宗初即位，四方叛逆，蕴遂感激为将，假宁朔将<br /><br />&nbsp;&nbsp;&nbsp;&nbsp;军，建安王休仁司徒参军，令如故。景文甚不悦，语之曰：“阿益，汝必破我门<br /><br />&nbsp;&nbsp;&nbsp;&nbsp;户。”阿益者，蕴小字也。事宁，封吉阳县男，食邑三百户。为中书、黄门郎，<br /><br />&nbsp;&nbsp;&nbsp;&nbsp;晋陵、义兴太守，所莅并贪纵。在义兴应见收治，以太后故，止免官。<br /><br />&nbsp;&nbsp;&nbsp;&nbsp;废帝元徽初，复为黄门郎，东阳太守。未之郡，值桂阳王休范逼京邑，蕴领<br /><br />&nbsp;&nbsp;&nbsp;&nbsp;兵于朱雀门战败被创，事平，除侍中，出为宁朔将军、湘州刺史。蕴轻躁，薄于<br /><br />&nbsp;&nbsp;&nbsp;&nbsp;行业，时沈攸之为荆州刺史，密有异志，蕴与之结厚。及齐王辅朝政，蕴、攸之<br /><br />&nbsp;&nbsp;&nbsp;&nbsp;便连谋为乱，会遭母忧，还都，停巴陵十余日，更与攸之成谋。时齐王世子为郢<br /><br />&nbsp;&nbsp;&nbsp;&nbsp;州行事，蕴至郢州，谓世子必下慰之，欲因此为变，据夏口，与荆州连横。世子<br /><br />&nbsp;&nbsp;&nbsp;&nbsp;觉其意，称疾不往，又严兵自卫，蕴计不得行，乃下。及攸之为逆，蕴密与司徒<br /><br />&nbsp;&nbsp;&nbsp;&nbsp;袁粲等结谋，事在粲传。事败，走斗场，追禽，斩于秣陵市。<br /><br />&nbsp;&nbsp;&nbsp;&nbsp;景文弟子孚，大明末，为海盐令。泰始初，天下反叛，唯孚独不同逆，官至<br /><br />&nbsp;&nbsp;&nbsp;&nbsp;司徒记室参军。<br /><br />&nbsp;&nbsp;&nbsp;&nbsp;史臣曰：王景文弱年立誉，声芳籍甚，荣贵之来，匪由势至。若泰始之朝，<br /><br />&nbsp;&nbsp;&nbsp;&nbsp;身非外戚，与袁粲群公方骖并路，倾覆之灾，庶几可免。庾元规之让中书令，义<br /><br />&nbsp;&nbsp;&nbsp;&nbsp;在此乎！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883779);">加入书签</a><a
                        href="883757.html">上一页</a>&larr;<a href="index.html">返回列表</a>&rarr;<a
                            href="883789.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883757.html"; var next_page = "883789.html"; var index_page = "index.html"; var sortid = "9"; var article_id = "13928"; var chapter_id = "883779"; var articlename = "宋书"; var chaptername = " 卷八十五 列传第四十五"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>