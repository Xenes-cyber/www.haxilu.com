<!DOCTYPE html>
<html>
<head>
<meta charset="gbk" />
<title>宋书- 卷十七 志第七-在线阅读-哈西文学网</title>
<meta name="keywords" content="沈约，宋书， 卷十七 志第七全文， 卷十七 志第七在线阅读 哈西文学网" />
<meta name="description" content="哈西文学网提供沈约的宋书  卷十七 志第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882429.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882429.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 志第七</h1>
            <div class="link xb">
                <a href="882413.html">上一页</a>&larr;<a href="index.html">返回列表</a>&rarr;<a
                    href="882445.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼四<br /><br />&nbsp;&nbsp;&nbsp;&nbsp;宋文帝元嘉三年五月庚午，以诛徐羡之等，仇耻已雪，币告太庙。元嘉三年<br /><br />&nbsp;&nbsp;&nbsp;&nbsp;十二月甲寅，西征谢晦，告太庙、太社。晦平，车驾旋轸，又告。<br /><br />&nbsp;&nbsp;&nbsp;&nbsp;元嘉六年七月，太学博士徐道娱上议曰：“伏见太庙A尝仪注，皇帝行事毕，<br /><br />&nbsp;&nbsp;&nbsp;&nbsp;出便坐，三公已上献，太祝送神于门，然后至尊还拜，百官赞拜，乃退。谨寻清<br /><br />&nbsp;&nbsp;&nbsp;&nbsp;庙之道，所以肃安神也。《礼》曰，庙者，貌也；神灵所冯依也。事亡如存，若<br /><br />&nbsp;&nbsp;&nbsp;&nbsp;常在也。既不应有送神之文，自陈豆荐俎，车驾至止，并弗奉迎。夫不迎而送，<br /><br />&nbsp;&nbsp;&nbsp;&nbsp;送而后辞，暗短之情，实用未达。按时人私祠，诚皆迎送，由于无庙，庶感降来<br /><br />&nbsp;&nbsp;&nbsp;&nbsp;格。因心立意，非王者之礼也。《仪礼》虽太祝迎尸于门，此乃延尸之仪，岂是<br /><br />&nbsp;&nbsp;&nbsp;&nbsp;敬神之典！恐于礼有疑。谨以议上。”有司奏下礼官详判。<br /><br />&nbsp;&nbsp;&nbsp;&nbsp;博士江邃议：“在始不逆，明在庙也；卒事而送，节孝思也。若不送而辞，<br /><br />&nbsp;&nbsp;&nbsp;&nbsp;是舍亲也；辞而后送，是遣神也。故孝子不忍违其亲，又不忍遣神。是以祝史送<br /><br />&nbsp;&nbsp;&nbsp;&nbsp;神以成A尝之义。”博士贺道期议：“乐以迎来，哀以送往。《祭统》‘迎牲而<br /><br />&nbsp;&nbsp;&nbsp;&nbsp;不迎尸’。《诗》云：‘钟鼓送尸。’郑云：‘尸，神象也。’与今仪注不迎而<br /><br />&nbsp;&nbsp;&nbsp;&nbsp;后送，若合符契。”博士荀万秋议：“古之事尸，与今之事神，其义一也。周礼，<br /><br />&nbsp;&nbsp;&nbsp;&nbsp;尸出，送于庙门，拜，尸不顾。《诗》云：‘钟鼓送尸。’则送神之义，其来久<br /><br />&nbsp;&nbsp;&nbsp;&nbsp;矣。《记》曰：‘迎牲而不迎尸，别嫌也。尸在门外，则疑于臣；入庙中，则全<br /><br />&nbsp;&nbsp;&nbsp;&nbsp;于君。君在门外，则疑于君；入庙，则全于臣。是故不出者，明君臣之义。’”<br /><br />&nbsp;&nbsp;&nbsp;&nbsp;邃等三人谓旧仪为是，唯博士陈珉同道娱议。参详“邃等议虽未尽，然皆依拟经<br /><br />&nbsp;&nbsp;&nbsp;&nbsp;礼。道娱、珉所据难从。今众议不一，宜遵旧体”。诏可。<br /><br />&nbsp;&nbsp;&nbsp;&nbsp;元嘉六年九月，太学博士徐道娱上议曰：“祠部下十月三日殷祠，十二日A<br /><br />&nbsp;&nbsp;&nbsp;&nbsp;祀。谨按E袷之礼，三年一，五年再。《公羊》所谓五年再殷祭也。在四时之间，<br /><br />&nbsp;&nbsp;&nbsp;&nbsp;《周礼》所谓凡四时之间祀也。盖历岁节月无定，天子诸侯，先后弗同。《礼》<br /><br />&nbsp;&nbsp;&nbsp;&nbsp;称‘天子袷尝，诸侯A袷。有田则祭，无田则荐’。郑注：‘天子先袷然后时祭，<br /><br />&nbsp;&nbsp;&nbsp;&nbsp;诸侯先时祭然后。有田者既祭又荐新。祭以首时，荐以仲月。’然则大祭四祀，<br /><br />&nbsp;&nbsp;&nbsp;&nbsp;其月各异。天子以孟月殷，仲月A，诸侯孟月尝，仲月袷也。《春秋》僖公八年<br /><br />&nbsp;&nbsp;&nbsp;&nbsp;秋七月，E。文公二年八月，大事于太庙。《谷梁传》曰：‘著袷尝也。’昭公<br /><br />&nbsp;&nbsp;&nbsp;&nbsp;十五年二月，‘有事于武宫’。《左传》曰：‘礼也。’又《周礼》‘仲冬享A’。<br /><br />&nbsp;&nbsp;&nbsp;&nbsp;《月令》‘季秋尝稻’。晋春A曲沃，齐十月尝太公，此并孟仲区别不共之明文<br /><br />&nbsp;&nbsp;&nbsp;&nbsp;矣。凡祭必先卜，日用丁巳，如不从，进卜远日。卜未吉，岂容二事，推期而往，<br /><br />&nbsp;&nbsp;&nbsp;&nbsp;理尤可知。寻殷A祀重，祭荐礼轻。轻尚异月，重宁反同。且‘祭不欲数，数则<br /><br />&nbsp;&nbsp;&nbsp;&nbsp;渎’。今隔旬频享，恐于礼为烦。自经纬坟诰，都无一月两献。先儒旧说，皆云<br /><br />&nbsp;&nbsp;&nbsp;&nbsp;殊朔。晋代相承，未审其原。国事之重，莫大乎祀。愚管肤浅，窃以惟疑。请详<br /><br />&nbsp;&nbsp;&nbsp;&nbsp;告下议。”寝不报。<br /><br />&nbsp;&nbsp;&nbsp;&nbsp;元嘉七年四月乙丑，有司奏曰：“《礼・丧服》传云：‘有死于宫中者，则<br /><br />&nbsp;&nbsp;&nbsp;&nbsp;为之三月不举祭。’今j祀既戒，而掖庭有故。下太常依礼详正。太学博士江<br /><br />&nbsp;&nbsp;&nbsp;&nbsp;邃、袁朗、徐道娱、陈珉等议，参互不同。殿中曹郎中领祠部谢元议以为：‘遵<br /><br />&nbsp;&nbsp;&nbsp;&nbsp;依《礼》传，使有司行事，于义为安。’辄重参详。宗庙敬重，飨祀精明。虽圣<br /><br />&nbsp;&nbsp;&nbsp;&nbsp;情罔极，必在亲奉。然苟曰有疑，则情以礼屈。无所称述，于义有据。请听如元<br /><br />&nbsp;&nbsp;&nbsp;&nbsp;所上。”诏可。<br /><br />&nbsp;&nbsp;&nbsp;&nbsp;元嘉十年十二月癸酉，太祝令徐闰刺署：“典宗庙社稷祠祀荐五牲，牛羊豕<br /><br />&nbsp;&nbsp;&nbsp;&nbsp;鸡并用雄。其一种市买，由来送雌。窃闻周景王时，宾起见雄鸡自断其尾，曰：<br /><br />&nbsp;&nbsp;&nbsp;&nbsp;‘鸡惮牺，不详。’今何以用雌，求下礼官详正。”勒太学依礼详据。博士徐道<br /><br />&nbsp;&nbsp;&nbsp;&nbsp;娱等议称：“案《礼》孟春之月，‘是月也，牺牲无用牝’。如此，是春月不用<br /><br />&nbsp;&nbsp;&nbsp;&nbsp;雌尔，秋冬无禁。雄鸡断尾，自可是春月。”太常丞司马操议：“寻《月令》孟<br /><br />&nbsp;&nbsp;&nbsp;&nbsp;春‘命祀山林川泽，牺牲无用牝。’若如学议，春祠三牲以下，便应一时俱改，<br /><br />&nbsp;&nbsp;&nbsp;&nbsp;以从《月令》，何以偏在一鸡。”重更勒太学议答。博士徐道娱等又议称：“凡<br /><br />&nbsp;&nbsp;&nbsp;&nbsp;宗祀牲牝不一，前惟《月令》不用牝者，盖明在春必雄，秋冬可雌，非以山林同<br /><br />&nbsp;&nbsp;&nbsp;&nbsp;宗庙也。四牲不改，在鸡偏异，相承来久，义或有由，诚非末学所能详究。求详<br /><br />&nbsp;&nbsp;&nbsp;&nbsp;议告报，如所称令。”参详闰所称粗有证据，宜如所上。自今改用雄鸡。<br /><br />&nbsp;&nbsp;&nbsp;&nbsp;孝武帝孝建三年五月丁巳，诏以第四皇子出绍江夏王太子睿为后。有司奏：<br /><br />&nbsp;&nbsp;&nbsp;&nbsp;“皇子出后，检未有告庙先例，辄勒二学礼官议正，应告与不？告者为告几室？”<br /><br />&nbsp;&nbsp;&nbsp;&nbsp;太学博士傅休议：“礼无皇子出后告庙明文。晋太康四年，封北海王绍广汉殇<br /><br />&nbsp;&nbsp;&nbsp;&nbsp;王后，告于太庙。汉初帝各异庙，故告不必同。自汉明帝以来，乃共堂各室，魏、<br /><br />&nbsp;&nbsp;&nbsp;&nbsp;晋依之。今既共堂，若独告一室，而阙诸室，则于情未安。”太常丞庾亮之议：<br /><br />&nbsp;&nbsp;&nbsp;&nbsp;“案《礼》，‘大事则告祖祢，小事则特告祢’。今皇子出嗣，宜告祢庙。”祠<br /><br />&nbsp;&nbsp;&nbsp;&nbsp;部朱膺之议以为：“有事告庙，盖国之常典。今皇子出绍，事非常均，愚以为宜<br /><br />&nbsp;&nbsp;&nbsp;&nbsp;告。贺循云，古礼异庙，唯谒一室是也。既皆共庙，而阙于诸帝，于情未安。谓<br /><br />&nbsp;&nbsp;&nbsp;&nbsp;循言为允，宜在皆告。”兼右丞殿中郎徐爰议以为：“国之大事，必告祖祢。皇<br /><br />&nbsp;&nbsp;&nbsp;&nbsp;子出嗣，不得谓小。昔第五皇子承统庐陵，备告七庙。”参议以爰议为允，诏可。<br /><br />&nbsp;&nbsp;&nbsp;&nbsp;大明元年六月己卯朔，诏以前太子步兵校尉祗男歆绍南丰王朗。有司奏：<br /><br />&nbsp;&nbsp;&nbsp;&nbsp;“朗先嗣营阳，告庙临轩。检继体为旧，不告庙临轩。”下礼官议正。太学博士<br /><br />&nbsp;&nbsp;&nbsp;&nbsp;王燮之议：“南丰昔别开土宇，以绍营阳，义同始封，故有临轩告庙之礼。今歆<br /><br />&nbsp;&nbsp;&nbsp;&nbsp;奉诏出嗣，则成继体，先爵犹存，事是传袭，不应告庙临轩。”祠部郎朱膺之议：<br /><br />&nbsp;&nbsp;&nbsp;&nbsp;“南丰王嗣爵封已绝，圣恩垂矜，特诏继茅土，复申义同始封，为之告庙临轩。”<br /><br />&nbsp;&nbsp;&nbsp;&nbsp;殿中郎徐爰议：“营阳继体皇基，身亡封绝，恩诏追封，锡以一城。既始启建茅<br /><br />&nbsp;&nbsp;&nbsp;&nbsp;土，故宜临轩告庙。今歆继后南丰，彼此俱为列国，长沙、南丰，自应各告其祖，<br /><br />&nbsp;&nbsp;&nbsp;&nbsp;岂关太庙？事非始封，不合临轩。同博士王燮之议。”参详，爰议为允，诏可。<br /><br />&nbsp;&nbsp;&nbsp;&nbsp;大明三年六月乙丑，有司奏：“来七月十五日，尝祠太庙、章皇太后庙，舆<br /><br />&nbsp;&nbsp;&nbsp;&nbsp;驾亲奉。而乘舆辞庙亲戎，太子合亲祠与不？且今月二十四日，第八皇女夭。案<br /><br />&nbsp;&nbsp;&nbsp;&nbsp;《礼》，‘宫中有故，三月不举祭’。皇太子入住上宫，于事有疑。”下礼官议<br /><br />&nbsp;&nbsp;&nbsp;&nbsp;正。太学博士司马兴之议：“窃惟‘国之大事，在祀与戎’。皇太子有抚军之道，<br /><br />&nbsp;&nbsp;&nbsp;&nbsp;而无专御之义，戎既如之，祀亦宜然。案《祭统》，‘夫祭之道，孙为王父尸’。<br /><br />&nbsp;&nbsp;&nbsp;&nbsp;又云，‘祭有昭穆，所以别父子’。太子监国，虽不摄，至于宗庙，则昭穆实存，<br /><br />&nbsp;&nbsp;&nbsp;&nbsp;谓事不可乱。又云，‘有故则使人’。准此二三，太子无奉祀之道。又皇女夭札，<br /><br />&nbsp;&nbsp;&nbsp;&nbsp;则实同宫一体之哀，理不得异。设令得祀，令犹无亲奉之义。”博士郁议：“案<br /><br />&nbsp;&nbsp;&nbsp;&nbsp;《春秋》，太子奉社稷之粢盛，长子主器，出可守宗庙，以为祭主，《易彖》明<br /><br />&nbsp;&nbsp;&nbsp;&nbsp;文。监国之重，居然亲祭。皇女夭札，时既同宫，三月废祭，于礼宜停。”二议<br /><br />&nbsp;&nbsp;&nbsp;&nbsp;不同。尚书参议，宜以郁议为允。诏可。<br /><br />&nbsp;&nbsp;&nbsp;&nbsp;太明三年十一月乙丑朔，有司奏：“四时庙祠，吉日已定，遇雨及举哀，旧<br /><br />&nbsp;&nbsp;&nbsp;&nbsp;停亲奉，以有司行事。先下使礼官博议，于礼为得迁日与不？”博士江长议：<br /><br />&nbsp;&nbsp;&nbsp;&nbsp;“《礼记・祭统》：‘君之祭也，有故则使人，而君不失其仪。’郑玄云：‘君<br /><br />&nbsp;&nbsp;&nbsp;&nbsp;虽不亲，祭礼无阙，君德不损。’愚以为有故则必使人者，明无迁移之文。苟有<br /><br />&nbsp;&nbsp;&nbsp;&nbsp;司充事，谓不宜改日。”太常丞陆澄议：“案《周礼》宗伯之职，‘若王不与祭<br /><br />&nbsp;&nbsp;&nbsp;&nbsp;祀则摄位’。郑君曰：‘王有故，行其祭事也。’臣以为此谓在致斋，祭事尽备，<br /><br />&nbsp;&nbsp;&nbsp;&nbsp;神不可渎，斋不可久，而王有他故，则使有司摄焉。晋泰始七年四月，世祖将亲<br /><br />&nbsp;&nbsp;&nbsp;&nbsp;祠于太庙。庚戌，车驾夕牲。辛亥，雨，有司行事。此虽非人故，盖亦天v也。<br /><br />&nbsp;&nbsp;&nbsp;&nbsp;求之古礼，未乖周制。案《礼记》，‘孔子答曾子，当祭而日蚀太庙火，如牲至<br /><br />&nbsp;&nbsp;&nbsp;&nbsp;未杀，则废’。然则祭非无可废之道也，但权所为之轻重耳。日蚀庙火，变之甚<br /><br />&nbsp;&nbsp;&nbsp;&nbsp;者，故乃牲至尚犹可废。推此而降，可以理寻。今散斋之内，未及致斋，而有轻<br /><br />&nbsp;&nbsp;&nbsp;&nbsp;哀甚雨，日时展事，可以延敬。不愆义情，无伤正典，改择令日，夫何以疑。愚<br /><br />&nbsp;&nbsp;&nbsp;&nbsp;谓散斋而有举哀若雨，可更迁日。唯入致斋及日月逼晚者，乃使有司行事耳。又<br /><br />&nbsp;&nbsp;&nbsp;&nbsp;前代司空顾和启，南郊车驾已出遇雨，宜迁日更郊，事见施用。郊之与庙，其敬<br /><br />&nbsp;&nbsp;&nbsp;&nbsp;可均，至日犹迁，况散斋邪！”殿中郎殷淡议：“《曾子问》‘日蚀太庙火，牲<br /><br />&nbsp;&nbsp;&nbsp;&nbsp;未杀则废’。纵有故则使人。清庙敬重，郊礼大，故庙焚日蚀，许以可迁；轻<br /><br />&nbsp;&nbsp;&nbsp;&nbsp;哀微故，事不合改。是以鼷鼠食牛，改卜非礼。晋世祖有司行事，顾司空之改郊<br /><br />&nbsp;&nbsp;&nbsp;&nbsp;月，既不见其当时之宜，此不足为准。愚谓日蚀庙火，天谴之变，乃可迁日。至<br /><br />&nbsp;&nbsp;&nbsp;&nbsp;于举哀小故，不宜改辰。”众议不同。参议，既有理据，且晋氏迁郊，宋初迁祠，<br /><br />&nbsp;&nbsp;&nbsp;&nbsp;并有成准。谓孟月散斋之中，遇雨及举轻哀，宜择吉更迁，无定限数。唯入致斋<br /><br />&nbsp;&nbsp;&nbsp;&nbsp;及侵仲月节者，使有司行事。诏可。<br /><br />&nbsp;&nbsp;&nbsp;&nbsp;大明五年十月甲寅，有司奏：“今月八日A祠二庙，公卿行事。有皇太子献<br /><br />&nbsp;&nbsp;&nbsp;&nbsp;妃服。”前太常丞庾蔚之议：“礼所以有丧废祭，由祭必有乐。皇太子以元嫡之<br /><br />&nbsp;&nbsp;&nbsp;&nbsp;重，故主上服妃，不以尊降。既正服大功，愚谓不应祭。有故，三公行事，是得<br /><br />&nbsp;&nbsp;&nbsp;&nbsp;祭之辰，非今之比。卿卒犹不绎，况于太子妃乎？”博士司马兴之议：“夫则<br /><br />&nbsp;&nbsp;&nbsp;&nbsp;不祭，《礼》之大经；卿卒不绎，《春秋》明义。又寻魏代平原公主薨，高堂隆<br /><br />&nbsp;&nbsp;&nbsp;&nbsp;议不应三月废祠，而犹云殡葬之间，权废事改吉，芬馥享祠。寻此语意，非使有<br /><br />&nbsp;&nbsp;&nbsp;&nbsp;司。此无服之丧，尚以未葬为废，况皇太子妃及大功未y者邪？上寻礼文，下准<br /><br />&nbsp;&nbsp;&nbsp;&nbsp;前代，不得A祠。”领军长史周景远议：“案《礼》，‘不祭’。大功废祠，<br /><br />&nbsp;&nbsp;&nbsp;&nbsp;理不俟言。今皇太子故妃既未山茔，未从权制，则应依礼废A尝。至奠以大功之<br /><br />&nbsp;&nbsp;&nbsp;&nbsp;服，于礼不得亲奉，非有故之谓，亦不使公卿行事。”右丞徐爰议以为：“《礼》，<br /><br />&nbsp;&nbsp;&nbsp;&nbsp;‘不祭’，盖惟通议。大夫以尊贵降绝，及其有服，不容复异。《祭统》云<br /><br />&nbsp;&nbsp;&nbsp;&nbsp;‘君有故使人可’者，谓于礼应祭，君不得斋，祭不可阙，故使臣下摄奉。不谓<br /><br />&nbsp;&nbsp;&nbsp;&nbsp;君不应祭，有司行事也。晋咸宁四年，景献皇后崩，晋武帝伯母，宗庙废一时之<br /><br />&nbsp;&nbsp;&nbsp;&nbsp;祀，虽名号尊崇，粗可依准。今太子妃至尊正服大功，非有故之比。既未山茔，<br /><br />&nbsp;&nbsp;&nbsp;&nbsp;谓A祠宜废。寻蔚之等议，指归不殊，阙A为允。过卒哭y庙，一依常典。”诏<br /><br />&nbsp;&nbsp;&nbsp;&nbsp;可。<br /><br />&nbsp;&nbsp;&nbsp;&nbsp;大明七年二月丙辰，有司奏：“銮舆巡搜江左，讲武校猎，获肉先荐太庙、<br /><br />&nbsp;&nbsp;&nbsp;&nbsp;章太后庙，并设醢酒，公卿行事，及献妃阴室，室长行事。”太学博士虞议：<br /><br />&nbsp;&nbsp;&nbsp;&nbsp;“检《周礼》，四时讲武献牲，各有所施。振旅春搜，则以祭社；茇舍夏苗，则<br /><br />&nbsp;&nbsp;&nbsp;&nbsp;以享j；治兵秋A，则以祀p；大阅冬狩，则以享A。案《汉祭祀志》：<br /><br />&nbsp;&nbsp;&nbsp;&nbsp;‘唯立秋之日，白郊事毕，始扬威武，名曰：“刘”。乘舆入囿，躬执弩以射，<br /><br />&nbsp;&nbsp;&nbsp;&nbsp;牲以鹿。太宰令谒者各一人，载获车驰送陵庙。’然则春田荐庙，未有先准。”<br /><br />&nbsp;&nbsp;&nbsp;&nbsp;兼太常丞庾蔚之议：“所言是搜狩不失其时，此礼久废。今时表晏，讲武教<br /><br />&nbsp;&nbsp;&nbsp;&nbsp;人，又虔供乾豆，先荐二庙，礼情俱允。社主土神，司空土官，故祭社使司空行<br /><br />&nbsp;&nbsp;&nbsp;&nbsp;事。太庙宜使上公。参议搜狩之礼，四时异议，礼有损益，时代不同。今既无复<br /><br />&nbsp;&nbsp;&nbsp;&nbsp;四方之祭，三杀之仪，旷废来久，禽获牲物，面伤翦毛，未成禽不献。太宰令谒<br /><br />&nbsp;&nbsp;&nbsp;&nbsp;者择上杀奉送，先荐庙社二庙，依旧以太尉行事。”诏可。<br /><br />&nbsp;&nbsp;&nbsp;&nbsp;明帝泰豫元年七月庚申，有司奏：“七月尝祠，至尊谅之内，为亲奉与不？<br /><br />&nbsp;&nbsp;&nbsp;&nbsp;使下礼官通议。伏寻三年之制，自天子达。汉文愍秦余之弊，于是制为权典。魏、<br /><br />&nbsp;&nbsp;&nbsp;&nbsp;晋以来，卒哭而y则就吉。案《礼记王制》，‘三年不祭，唯祭天地社稷，为越<br /><br />&nbsp;&nbsp;&nbsp;&nbsp;绋而行事。’郑玄云：‘唯不敢以卑废尊也。’范宣难杜预、段畅，所以阙宗庙<br /><br />&nbsp;&nbsp;&nbsp;&nbsp;祭者，皆人理所奉，哀戚之情，同于生者。谯周《祭志》称：‘礼，身有丧，则<br /><br />&nbsp;&nbsp;&nbsp;&nbsp;不为吉祭。Bī橹丧，于祖考有服者，则亦不祭，为神不飨也。’寻宫中有故?<br /><br />&nbsp;&nbsp;&nbsp;&nbsp;虽在无服，亦废祭三月，有丧不祭。如或非若三年之内必宜亲奉者，则应E序昭<br /><br />&nbsp;&nbsp;&nbsp;&nbsp;穆。而今必须免丧，然后E袷，故知未祭之意，当似可思。《起居注》，晋武有<br /><br />&nbsp;&nbsp;&nbsp;&nbsp;二丧，两期之中，并不自祠，亦近代前事也。伏惟至尊孝越姬文，情深明发，公<br /><br />&nbsp;&nbsp;&nbsp;&nbsp;服虽释，纯哀内缠。推访典例，则未应亲奉。有司祗应，祭不为旷。仰思从敬，<br /><br />&nbsp;&nbsp;&nbsp;&nbsp;窃谓为允。臣等参议，甚有明证，宜如所上。”诏可。<br /><br />&nbsp;&nbsp;&nbsp;&nbsp;后废帝元徽二年十月丙寅，有司奏：“至尊亲祠太庙文皇帝太后之日，孝武<br /><br />&nbsp;&nbsp;&nbsp;&nbsp;皇帝及昭皇太后，虽亲非正统，而尝经北面，未详应亲执爵与不？”下礼官议。<br /><br />&nbsp;&nbsp;&nbsp;&nbsp;太学博士周山文议：“案礼，尊者尊统上，卑者尊统下。孝武皇帝于至尊虽亲非<br /><br />&nbsp;&nbsp;&nbsp;&nbsp;正统，而祖宗之号，列于七庙。愚谓亲奉之日，应执觞爵。昭皇太后既亲非礼正，<br /><br />&nbsp;&nbsp;&nbsp;&nbsp;宜使三公行事。”博士颜燮等四人同山文。兼太常丞韩贲议：“晋景帝之于世祖，<br /><br />&nbsp;&nbsp;&nbsp;&nbsp;肃祖之于孝武，皆傍尊也，亲执觞杓。今孝武皇帝于至尊，亲为伯父，功列祖宗，<br /><br />&nbsp;&nbsp;&nbsp;&nbsp;奉祠之日，谓宜亲执。按昭皇太后于主上，亲无名秩，情则疏远，庶母在我，犹<br /><br />&nbsp;&nbsp;&nbsp;&nbsp;子祭孙止，况伯父之庶母。愚谓昭后觞爵，可付之有司。”前左丞孙缅议：“晋<br /><br />&nbsp;&nbsp;&nbsp;&nbsp;世祖宗祠显宗、烈宗、肃祖，并是晋帝之伯，今朝明准，而初无有司行事之礼。<br /><br />&nbsp;&nbsp;&nbsp;&nbsp;愚谓主上亲执孝武皇帝觞爵，有惬情敬。昭皇太后君母之贵，见尊一时，而与章、<br /><br />&nbsp;&nbsp;&nbsp;&nbsp;宣二庙同飨垂，非唯不躬奉，乃宜议其毁替。请且依旧，三公行事。”诏缅议<br /><br />&nbsp;&nbsp;&nbsp;&nbsp;为允。<br /><br />&nbsp;&nbsp;&nbsp;&nbsp;宋孝武帝孝建元年十月戊辰，有司奏章皇太后庙毁置之礼。二品官议者六百<br /><br />&nbsp;&nbsp;&nbsp;&nbsp;六十三人。太傅江夏王义恭以为：“经籍残伪，训传异门，谅言之者罔一，故求<br /><br />&nbsp;&nbsp;&nbsp;&nbsp;之者鲜究。是以六宗之辩，舛于兼儒，迭毁之论，乱于群学。章皇太后诞神启圣，<br /><br />&nbsp;&nbsp;&nbsp;&nbsp;礼备中兴，庆流胙胤，德光义远。宜长代崇芬，奕叶垂则。岂得降侔通伦，反遵<br /><br />&nbsp;&nbsp;&nbsp;&nbsp;常典。夫议者成疑，实傍纪传，知一爽二，莫穷书旨。按《礼记》不代祭，爰及<br /><br />&nbsp;&nbsp;&nbsp;&nbsp;慈母，置辞令有所施。《谷梁》于孙止，别主立祭。则亲执虔祀，事异前志。将<br /><br />&nbsp;&nbsp;&nbsp;&nbsp;由大君之宜，其职弥重，人极之贵，其数特中。且汉代鸿风，遂登配y，晋氏明<br /><br />&nbsp;&nbsp;&nbsp;&nbsp;规，咸留荐祀。远考史策，近因暗见，未应毁之，于义为长。所据《公羊》，o<br /><br />&nbsp;&nbsp;&nbsp;&nbsp;足坚秉。安可以贵等帝王，祭从士庶，缘情访制，颠越滋甚。谓应同七庙，六代<br /><br />&nbsp;&nbsp;&nbsp;&nbsp;乃毁。”六百三十六人同义恭不毁，散骑侍郎王法施等二十七人议应毁。领曹郎<br /><br />&nbsp;&nbsp;&nbsp;&nbsp;中周景远重参议，义恭等不毁议为允。诏可。<br /><br />&nbsp;&nbsp;&nbsp;&nbsp;大明二年二月庚寅，有司奏：“皇代殷祭，无事于章后庙。高堂隆议魏文思<br /><br />&nbsp;&nbsp;&nbsp;&nbsp;后依周姜庙E袷，及徐邈答晋宣太后殷荐旧事，使礼官议正。”博士孙武议：<br /><br />&nbsp;&nbsp;&nbsp;&nbsp;“按《礼记祭法》，‘置都立邑，设庙祧坛N而祭之，乃为亲疏多少之数。是故<br /><br />&nbsp;&nbsp;&nbsp;&nbsp;王立七庙，远庙为祧’。郑云：‘天子迁庙之主，昭穆合藏于二祧之中，袷乃祭<br /><br />&nbsp;&nbsp;&nbsp;&nbsp;之。’《王制》曰：‘袷E。’郑云：‘袷，合也。合先君之主于祖庙而祭之，<br /><br />&nbsp;&nbsp;&nbsp;&nbsp;谓之袷。三年而夏E，五年而秋袷，谓之五年再殷祭。’又‘E，大祭也’。<br /><br />&nbsp;&nbsp;&nbsp;&nbsp;《春秋》文公二年，‘大事于太庙’。《传》曰：‘毁庙之主，陈于太祖；未毁<br /><br />&nbsp;&nbsp;&nbsp;&nbsp;庙之主，皆升合食太祖。’《传》曰：‘合族以食，序以昭穆。’《祭统》曰：<br /><br />&nbsp;&nbsp;&nbsp;&nbsp;‘有事于太庙，则群昭群穆咸在，不失其伦。’今殷祠是合食太祖，而序昭穆。<br /><br />&nbsp;&nbsp;&nbsp;&nbsp;章太后既屈于上，不列正庙。若迎主入太庙，既不敢配列于正序，又未闻于昭穆<br /><br />&nbsp;&nbsp;&nbsp;&nbsp;之外别立为位。若徐邈议，今殷祠就别庙奉荐，则乖E袷大祭合食序昭穆之义。<br /><br />&nbsp;&nbsp;&nbsp;&nbsp;邈云：‘阴室四殇，不同袷就祭。’此亦其义也。《丧服小记》，‘殇与无后，<br /><br />&nbsp;&nbsp;&nbsp;&nbsp;从祖y食’。《祭法》，‘王下祭殇’。郑玄云：‘祭适殇于庙之奥，谓之阴厌。<br /><br />&nbsp;&nbsp;&nbsp;&nbsp;’既从祖食于庙奥，是殇有位于奥，非就祭别宫之谓。今章太后庙，四时飨荐，<br /><br />&nbsp;&nbsp;&nbsp;&nbsp;虽不于孙止，若太庙E袷，独祭别宫，与四时A尝不异，则非E大祭之义，又无<br /><br />&nbsp;&nbsp;&nbsp;&nbsp;取于袷合食之文。谓不宜与太庙同殷祭之礼。高堂隆答魏文思后依姜庙E袷，<br /><br />&nbsp;&nbsp;&nbsp;&nbsp;又不辨袷之义，而改大飨，盖有由而然耳。守文浅学，惧乖礼衷。”博士王燮<br /><br />&nbsp;&nbsp;&nbsp;&nbsp;之议：“按E小袷大，礼无正文，求之情例如有。推寻袷之为名，虽在合食，而<br /><br />&nbsp;&nbsp;&nbsp;&nbsp;祭典之重，于此为大。夫以孝飨亲，尊爱罔极，既殷荐太祖，亦致盛祀于小庙。<br /><br />&nbsp;&nbsp;&nbsp;&nbsp;譬有事于尊者，可以及卑。故高堂隆所谓独以袷故而祭之也。是以魏之文思，晋<br /><br />&nbsp;&nbsp;&nbsp;&nbsp;之宣后，虽并不序于太庙，而犹均E于姜，其意如此。又徐邈所引四殇不袷，<br /><br />&nbsp;&nbsp;&nbsp;&nbsp;就而祭之，以为别飨之例，斯其证矣。愚谓章皇太后庙，亦宜殷荐。”太常丞孙<br /><br />&nbsp;&nbsp;&nbsp;&nbsp;缅议以为：“袷祭之名，义在合食，守经据古，孙武为详。窃寻小庙之礼，肇自<br /><br />&nbsp;&nbsp;&nbsp;&nbsp;近魏，晋之所行，足为前准。高堂隆以袷而祭，有附情敬。徐邈引就祭四殇，以<br /><br />&nbsp;&nbsp;&nbsp;&nbsp;证别飨。孙武据殇y于祖，谓庙有殇位。寻事虽同庙，而祭非合食。且七庙同宫，<br /><br />&nbsp;&nbsp;&nbsp;&nbsp;始自后汉，礼之祭殇，各附厥祖。既豫袷，则必异庙而祭。愚谓章庙殷荐，推此<br /><br />&nbsp;&nbsp;&nbsp;&nbsp;可知。”祠部朱膺之议：“垂之祀，高堂隆、赵怡并云周人袷，岁俱袷祭之。<br /><br />&nbsp;&nbsp;&nbsp;&nbsp;魏、晋二代，取则奉荐，名儒达礼，无相讥非，不愆不忘，率由旧章。愚意同王<br /><br />&nbsp;&nbsp;&nbsp;&nbsp;燮之、孙缅议。”诏曰：“章皇太后追尊极号，礼同七庙，岂容独阙殷荐，隔兹<br /><br />&nbsp;&nbsp;&nbsp;&nbsp;盛祠。垂遥袷，既行有周，魏、晋从飨，式范无替。宜述附前典，以宣情敬。”<br /><br />&nbsp;&nbsp;&nbsp;&nbsp;明帝泰始二年正月，孝武昭太后崩。五月甲寅，有司奏：“晋太元中，始正<br /><br />&nbsp;&nbsp;&nbsp;&nbsp;太后尊号，徐邈议庙制，自是以来，著为通典。今昭皇太后于至尊无亲，上特制<br /><br />&nbsp;&nbsp;&nbsp;&nbsp;义服，y庙之礼，宜下礼官详议。”博士王略、太常丞虞愿议：“正名存义，有<br /><br />&nbsp;&nbsp;&nbsp;&nbsp;国之徽典；臣子一例，史传之明文。今昭皇太后正位母仪，尊号允著，y庙之礼，<br /><br />&nbsp;&nbsp;&nbsp;&nbsp;宜备彝则。母以子贵，事炳圣文。孝武之祀，既百代不毁，则昭后之y，无缘有<br /><br />&nbsp;&nbsp;&nbsp;&nbsp;亏。愚谓神主应入章后庙。又宜依晋元皇帝之于愍帝，安帝之于永安后，祭祀之<br /><br />&nbsp;&nbsp;&nbsp;&nbsp;日，不亲执觞爵，使有司行事。”时太宗宣太后已y章太后庙，长兼仪曹郎虞<br /><br />&nbsp;&nbsp;&nbsp;&nbsp;议以为：“《春秋》之义，庶母虽名同崇号，而实异正嫡。是以犹考别宫，而公<br /><br />&nbsp;&nbsp;&nbsp;&nbsp;子主其祀。今昭皇太后既非所生，益无亲奉之理。《周礼》宗伯职云：‘若王不<br /><br />&nbsp;&nbsp;&nbsp;&nbsp;与祭，则摄位。’然则宜使有司行其礼事。又妇人无常秩，各以夫氏为定，夫亡<br /><br />&nbsp;&nbsp;&nbsp;&nbsp;以子为次。昭皇太后即正位在前，宣太后追尊在后，以从序而言，宜跻新祢于上。”<br /><br />&nbsp;&nbsp;&nbsp;&nbsp;参详，议为允。诏可。<br /><br />&nbsp;&nbsp;&nbsp;&nbsp;泰始二年六月丁丑，有司奏：“来七月尝祀二庙，依旧车驾亲奉。孝武皇帝<br /><br />&nbsp;&nbsp;&nbsp;&nbsp;室至尊亲进觞爵及拜伏。又昭皇太后室应拜，及祝文称皇帝讳。又皇后今月二十<br /><br />&nbsp;&nbsp;&nbsp;&nbsp;五日虔见于祢，拜孝武皇帝、昭皇太后，并无明文，下礼官议正。”太学博士刘<br /><br />&nbsp;&nbsp;&nbsp;&nbsp;绲议；“寻晋元北面称臣于愍帝，A尝奉荐，亦使有司行事。且兄弟不相为后，<br /><br />&nbsp;&nbsp;&nbsp;&nbsp;著于鲁史。以此而推，孝武之室，至尊无容亲进觞爵拜伏。其日亲进章皇太后庙，<br /><br />&nbsp;&nbsp;&nbsp;&nbsp;经昭皇太后室过，前议既使有司行事，谓不应进拜。昭皇太后正号久定，登列庙<br /><br />&nbsp;&nbsp;&nbsp;&nbsp;祀，详寻祝文，宜称皇帝讳。案礼，妇无见兄之典，昭后位居傍尊，致虔之仪，<br /><br />&nbsp;&nbsp;&nbsp;&nbsp;理不容备。孝武、昭后二室，牲荐宜阙。”太常丞虞愿议：“夫A尝之礼，事存<br /><br />&nbsp;&nbsp;&nbsp;&nbsp;继嗣，故傍尊虽近，弟侄弗祀。君道虽高，臣无祭典。按晋景帝之于武帝，属居<br /><br />&nbsp;&nbsp;&nbsp;&nbsp;伯父，武帝至祭之日，犹进觞爵。今上既纂祠文皇，于孝武室谓宜进拜而已，觞<br /><br />&nbsp;&nbsp;&nbsp;&nbsp;爵使有司行事。按《礼》，‘过墓则轼，过祀则下’。凡在神o，尚或致恭；况<br /><br />&nbsp;&nbsp;&nbsp;&nbsp;昭太后母临四海，至尊亲曾北面，兄母有敬，谓宜进拜，祝文宜称皇帝讳。寻皇<br /><br />&nbsp;&nbsp;&nbsp;&nbsp;后庙见之礼，本修虔为义，今于孝武，论其嫂叔，则无通问之典；语其尊卑，亦<br /><br />&nbsp;&nbsp;&nbsp;&nbsp;无相见之义。又皇后登御之初，昭后犹正位在宫，敬谒之道，久已前备。愚谓孝<br /><br />&nbsp;&nbsp;&nbsp;&nbsp;武、昭太后二室，并不复荐告。”参议以愿议为允。诏可。<br /><br />&nbsp;&nbsp;&nbsp;&nbsp;后废帝元徽二年十月壬寅，有司奏昭太后庙毁置，下礼官详议。太常丞韩贲<br /><br />&nbsp;&nbsp;&nbsp;&nbsp;议：“按君母之尊，义发《春秋》，庶后飨荐无间。周典七庙承统，犹亲尽则毁。<br /><br />&nbsp;&nbsp;&nbsp;&nbsp;况伯之所生，而无服代祭，稽之前代，未见其准。”都令史殷匪子议：“昭皇太<br /><br />&nbsp;&nbsp;&nbsp;&nbsp;后不系于祖宗，进退宜毁。议者云，‘妾y于妾祖姑’，y既必告，毁不容异。<br /><br />&nbsp;&nbsp;&nbsp;&nbsp;应告章皇太后一室。按《记》云：‘妾y于妾祖姑，无妾祖姑，则易牲而y于女<br /><br />&nbsp;&nbsp;&nbsp;&nbsp;君可也。’始章太后于昭太后，论昭穆而言，则非妾祖姑，又非女君，于义不当。<br /><br />&nbsp;&nbsp;&nbsp;&nbsp;伏寻昭太后名位允极，昔初y之始，自上y于赵后，即安于西庙，并皆币告诸室。<br /><br />&nbsp;&nbsp;&nbsp;&nbsp;古者大事必告，又云每事必告。礼，牲币杂用。检魏、晋以来，互有不同。元嘉<br /><br />&nbsp;&nbsp;&nbsp;&nbsp;十六年，下礼官辨正。太学博士殷灵祚议称：‘吉事用牲，凶事用币。’自兹而<br /><br />&nbsp;&nbsp;&nbsp;&nbsp;后，吉凶为判，已是一代之成典。今事虽不全凶，亦未近吉，故宜依旧，以币遍<br /><br />&nbsp;&nbsp;&nbsp;&nbsp;告二庙。又寻昭太后毁主，无义陈列于太祖，博士欲依虞主埋于庙两阶之间。按<br /><br />&nbsp;&nbsp;&nbsp;&nbsp;阶间本以埋告币埋虞主之所。昔虞喜云，依五经典议，以毁主附于虞主，埋于庙<br /><br />&nbsp;&nbsp;&nbsp;&nbsp;之北墙，最为可据。昭太后神主毁之埋之后，上室不可不虚置，太后便应上下升<br /><br />&nbsp;&nbsp;&nbsp;&nbsp;之。既升之顷，又应设脯醢以安神。今礼官所议，谬略未周。迁毁事大，请广详<br /><br />&nbsp;&nbsp;&nbsp;&nbsp;访。”左仆射刘秉等七人同匪子。左丞王谌重参议，谓：“以币遍告二庙，埋毁<br /><br />&nbsp;&nbsp;&nbsp;&nbsp;殷主于北墙。宣太后上室，仍设脯醢以安神，匪子议为允。”诏可。<br /><br />&nbsp;&nbsp;&nbsp;&nbsp;魏明帝太和三年，诏曰：“礼，王后无嗣，择建支子以继大宗，则当纂正统<br /><br />&nbsp;&nbsp;&nbsp;&nbsp;而奉公义，何得顾私亲哉！汉宣继昭帝，后加悼考以皇号；哀帝以外蕃援立，而<br /><br />&nbsp;&nbsp;&nbsp;&nbsp;董宏等称引亡秦，或误朝议。遂尊恭皇，立庙京师，又宠蕃妾，使比长信，c差<br /><br />&nbsp;&nbsp;&nbsp;&nbsp;无礼，人神弗佑，非罪师丹忠正之谏，用致丁、傅焚如之祸。自是之后，相踵行<br /><br />&nbsp;&nbsp;&nbsp;&nbsp;之。其令公卿有司，深以前代为诫。后嗣万一有由诸侯入奉大统，则当明为人后<br /><br />&nbsp;&nbsp;&nbsp;&nbsp;之义。敢为佞邪，导谀君上，妄建非正之号，谓考为皇，称妣为后，则股肱大臣，<br /><br />&nbsp;&nbsp;&nbsp;&nbsp;诛之无赦。其书之金策，藏之宗庙，著于令典。”是后高贵、常道援立，皆不外<br /><br />&nbsp;&nbsp;&nbsp;&nbsp;尊也。<br /><br />&nbsp;&nbsp;&nbsp;&nbsp;晋愍帝建兴四年，司徒梁芬议追尊之礼。帝既不从，而左仆射索D等亦称引<br /><br />&nbsp;&nbsp;&nbsp;&nbsp;魏制，以为不可，故追赠吴王为太保而已。元帝太兴二年，有司言琅邪恭王宜称<br /><br />&nbsp;&nbsp;&nbsp;&nbsp;皇考。贺循议云：“礼典之义，子不敢以己爵加其父号。”帝又从之。二汉此典<br /><br />&nbsp;&nbsp;&nbsp;&nbsp;弃矣。<br /><br />&nbsp;&nbsp;&nbsp;&nbsp;魏明帝有爱女曰淑涉，三月而夭，帝痛之甚，追封谥为平原懿公主，葬于南<br /><br />&nbsp;&nbsp;&nbsp;&nbsp;陵，立庙京师。无前典，非礼也。宋孝武帝孝建元年七月辛酉，有司奏：“东平<br /><br />&nbsp;&nbsp;&nbsp;&nbsp;冲王年稚无后，唯殇服五月。虽不殇君，应有主祭，而国是追赠，又无其臣。未<br /><br />&nbsp;&nbsp;&nbsp;&nbsp;详毁灵立庙，为当它y与不？辄下礼官详议。”太学博士臣徐宏议：“王既无后，<br /><br />&nbsp;&nbsp;&nbsp;&nbsp;追赠无臣，殇服既竟，灵便合毁。《记》曰：‘殇与无后者，从祖y食。’又曰：<br /><br />&nbsp;&nbsp;&nbsp;&nbsp;‘士大夫不得y于诸侯，y于祖之为士大夫者。’按诸侯不得y于天子，冲王则<br /><br />&nbsp;&nbsp;&nbsp;&nbsp;宜y诸祖之庙为王者，应y付长沙景王庙。”诏可。<br /><br />&nbsp;&nbsp;&nbsp;&nbsp;大明四年丁巳，有司奏：“安陆国土虽建，而奠酹之所，未及营立，四时荐<br /><br />&nbsp;&nbsp;&nbsp;&nbsp;飨，故y江夏之庙，宣王所生夫人当应祠不？”太学博士傅郁议：“应废祭。”<br /><br />&nbsp;&nbsp;&nbsp;&nbsp;右丞徐爰议：“按《礼》，‘慈母妾母不世祭’。郑玄注：‘以其非正，故传曰<br /><br />&nbsp;&nbsp;&nbsp;&nbsp;子祭孙止。’又云：‘为慈母后者，为祖庶母可也。’注称：‘缘为慈母后之义，<br /><br />&nbsp;&nbsp;&nbsp;&nbsp;父妾无子，亦可命己庶子为之后也。’考寻斯义，父母妾之祭，不必唯子。江夏<br /><br />&nbsp;&nbsp;&nbsp;&nbsp;宣王太子，体自元宰，道戚之胤，遭时不幸，圣上矜悼。降出皇爱，嗣承徽绪，<br /><br />&nbsp;&nbsp;&nbsp;&nbsp;光启大蕃，属国为祖。始王夫人载育明懿，则一国之正，上无所厌，哀敬得申。<br /><br />&nbsp;&nbsp;&nbsp;&nbsp;既未获y享江夏，又不从祭安陆，即事求情，愚以为宜依祖母有为后之义，谓合<br /><br />&nbsp;&nbsp;&nbsp;&nbsp;列祀于庙。”二议不同，参议以爰议为允。诏可。<br /><br />&nbsp;&nbsp;&nbsp;&nbsp;大明六年十月丙寅，有司奏：“故晋陵孝王子云未有嗣，安庙后三日，国臣<br /><br />&nbsp;&nbsp;&nbsp;&nbsp;从权制除释，朔望周忌，应还临与不？祭之日，谁为主？”太常丞庾蔚之议：<br /><br />&nbsp;&nbsp;&nbsp;&nbsp;“既葬三日，国臣从权制除释。而灵筵犹存，朔望及期忌，诸臣宜还临哭，变服<br /><br />&nbsp;&nbsp;&nbsp;&nbsp;衣<巾夹>，使上卿主祭。王既未有后，又无三年服者，期亲服除之，而国尚存，便<br /><br />&nbsp;&nbsp;&nbsp;&nbsp;宜立庙，为国之始祖。服除之日，神主暂y食祖庙。诸王不得祖天子，宜y从祖<br /><br />&nbsp;&nbsp;&nbsp;&nbsp;国庙，还居新庙之室。未有嗣之前，四时飨荐，常使上卿主之。”左丞徐爰参议，<br /><br />&nbsp;&nbsp;&nbsp;&nbsp;以蔚之议为允。诏可。<br /><br />&nbsp;&nbsp;&nbsp;&nbsp;大明七年正月庚子，有司奏：“故宣贵妃加殊礼，未详应立庙与不？”太学<br /><br />&nbsp;&nbsp;&nbsp;&nbsp;博士虞议：“《曲礼》云：‘天子有后，有夫人。’《檀弓》云：‘舜葬苍梧，<br /><br />&nbsp;&nbsp;&nbsp;&nbsp;三妃未之从。’《昏义》云：‘后之立六宫，有三夫人。’然则三妃即三夫人也。<br /><br />&nbsp;&nbsp;&nbsp;&nbsp;后之有三妃，犹天子之有三公也。按《周礼》，三公八命，诸侯七命。三公既尊<br /><br />&nbsp;&nbsp;&nbsp;&nbsp;于列国诸侯，三妃亦贵于庶邦夫人。据《春秋传》，仲子非鲁惠元嫡，尚得考彼<br /><br />&nbsp;&nbsp;&nbsp;&nbsp;别宫。今贵妃是秩，天之崇班，理应立此新庙。”左丞徐爰议：“宣贵妃既加殊<br /><br />&nbsp;&nbsp;&nbsp;&nbsp;命，礼绝五宫，考之古典，显有成据。庙堂克构，宜选将作大匠。”参详以、<br /><br />&nbsp;&nbsp;&nbsp;&nbsp;爰议为允。诏可。<br /><br />&nbsp;&nbsp;&nbsp;&nbsp;大明七年三月戊戌，有司奏：“新安王服宣贵妃齐衰期，十一月练，十三月<br /><br />&nbsp;&nbsp;&nbsp;&nbsp;缟，十五月V，心丧三年。未详宣贵妃y庙，应在何时？入庙之日，当先有y，<br /><br />&nbsp;&nbsp;&nbsp;&nbsp;但入新庙而已？若在大祥及V中入庙者，遇四时便得祭不？新安王在心制中，<br /><br />&nbsp;&nbsp;&nbsp;&nbsp;得亲奉祭不？”太学博士虞议：“《春秋传》云：‘y而作主，A尝E于庙。’<br /><br />&nbsp;&nbsp;&nbsp;&nbsp;尝为吉祭之名，大祥及V，未得入庙，应在V除之后也。新安王心丧之内，<br /><br />&nbsp;&nbsp;&nbsp;&nbsp;若遇时节，便应吉祭于庙，亲奉亦在无嫌。y之为言，以后亡者y于先庙也。<br /><br />&nbsp;&nbsp;&nbsp;&nbsp;《小记》云：‘诸侯不得y于天子。’今贵妃爵视诸侯，居然不得y于先后。又<br /><br />&nbsp;&nbsp;&nbsp;&nbsp;别考新宫，无所宜y。且卒哭之后，益无y理。”左丞徐爰议以：“礼有损益，<br /><br />&nbsp;&nbsp;&nbsp;&nbsp;古今异仪，虽云卒哭而y，y而作主，时之诸侯，皆V终入庙。且麻衣X缘，<br /><br />&nbsp;&nbsp;&nbsp;&nbsp;革服于元嘉，苫变除，申情于皇宋。况宣贵妃诞育睿蕃，葬加殊礼，灵筵庐位，<br /><br />&nbsp;&nbsp;&nbsp;&nbsp;皆主之哲王，考宫创祀，不得关之朝廷。谓V除之后，宜亲执奠爵之礼。若有<br /><br />&nbsp;&nbsp;&nbsp;&nbsp;故，三卿行事。贵妃上厌皇姑，下绝列国，无所应y。”参议，议大体与爰不<br /><br />&nbsp;&nbsp;&nbsp;&nbsp;异，宜以爰议为允。诏可。<br /><br />&nbsp;&nbsp;&nbsp;&nbsp;大明七年十一月癸未，有司奏：“晋陵国刺：孝王庙依庐陵等国例，一岁五<br /><br />&nbsp;&nbsp;&nbsp;&nbsp;祭。二国以三卿主祭。应同有服之例与不？”博士颜僧道议：“《礼记》云：<br /><br />&nbsp;&nbsp;&nbsp;&nbsp;‘所祭者亡服则不祭。’今晋陵王于衡阳小功，宜依二国同废。”太常丞庾蔚之<br /><br />&nbsp;&nbsp;&nbsp;&nbsp;议：“不祭者，据主为言也。晋陵虽未有嗣，宜依有嗣致服，依阙祭之限。衡<br /><br />&nbsp;&nbsp;&nbsp;&nbsp;阳为族伯Bī椋则应祭三月。”兼左丞徐爰议：“嗣王未立，将来承胤未知疏近?<br /><br />&nbsp;&nbsp;&nbsp;&nbsp;岂宜空计服属，以亏祭敬。”参议以爰议为允，诏可。<br /><br />&nbsp;&nbsp;&nbsp;&nbsp;大明八年正月壬辰，有司奏：“故齐敬王子羽将来立后，未详便应作主立庙？<br /><br />&nbsp;&nbsp;&nbsp;&nbsp;为须有后之日？未立庙者，为于何处祭祀？”游击将军徐爰议以为：“国无后，<br /><br />&nbsp;&nbsp;&nbsp;&nbsp;于制除罢。始封之君，宜存继嗣。皇子追赠，则为始祖。臣不殇君，事著前准，<br /><br />&nbsp;&nbsp;&nbsp;&nbsp;岂容虚阙A尝，以俟有后。谓宜立庙作主，三卿主祭依旧。”通关博议，以爰议<br /><br />&nbsp;&nbsp;&nbsp;&nbsp;为允。令便立庙，庙成作主，依晋陵王近例，先暂y庐陵孝献王庙。祭竟，神主<br /><br />&nbsp;&nbsp;&nbsp;&nbsp;即还新庙。未立后之前，常使国上卿主祭。<br /><br />&nbsp;&nbsp;&nbsp;&nbsp;《礼》云：“共工氏之霸九州，其子句龙曰后土，能平九土，故祀以为社。”<br /><br />&nbsp;&nbsp;&nbsp;&nbsp;周以甲日祭之，用日之始也。“社所以神地之道。地载万物，天垂象。取财于地，<br /><br />&nbsp;&nbsp;&nbsp;&nbsp;取法于天。是以尊天而亲地，故教人美报焉。家主中溜而国主社，示本也。”故<br /><br />&nbsp;&nbsp;&nbsp;&nbsp;言报本反始。烈山氏之有天下，其子曰农，能殖百谷。其裔曰柱，佐颛顼为稷官，<br /><br />&nbsp;&nbsp;&nbsp;&nbsp;主农事，周弃系之，法施于人，故祀以为稷。<br /><br />&nbsp;&nbsp;&nbsp;&nbsp;《礼》：“王为群姓立社曰太社，王自为立社曰王社。”故国有二社，而稷<br /><br />&nbsp;&nbsp;&nbsp;&nbsp;亦有二也。汉、魏则有官社，无稷，故常二社一稷也。晋初仍魏，无所增损。至<br /><br />&nbsp;&nbsp;&nbsp;&nbsp;太康九年，改建宗庙，而社稷坛与庙俱徙。乃诏曰：“社实一神，其并二社之礼。”<br /><br />&nbsp;&nbsp;&nbsp;&nbsp;于是车骑司马傅咸表曰：“《祭法》二社各有其义。天子尊事郊庙，故冕而躬耕<br /><br />&nbsp;&nbsp;&nbsp;&nbsp;也者，所以重孝享之粢盛，致殷荐于上帝也。《谷梁传》曰：‘天子亲耕以供粢<br /><br />&nbsp;&nbsp;&nbsp;&nbsp;盛。’亲耕，谓自报，自为立社者，为籍而报也。国以人为本，人以谷为命，故<br /><br />&nbsp;&nbsp;&nbsp;&nbsp;又为百姓立社而祈报焉。事异报殊，此社之所以有二也。王景侯之论王社，亦谓<br /><br />&nbsp;&nbsp;&nbsp;&nbsp;春祈籍田，秋而报之也。其论太社，则曰‘王者布下圻内，为百姓立之，谓之太<br /><br />&nbsp;&nbsp;&nbsp;&nbsp;社，不自立之于京师也’。景侯此论，据《祭法》，‘大夫以下，成群立社，曰<br /><br />&nbsp;&nbsp;&nbsp;&nbsp;置社’。景侯解曰：‘今之里社是也。’景侯解《祭法》，则以置社为人间之社<br /><br />&nbsp;&nbsp;&nbsp;&nbsp;矣。而别论复以太社为人间之社，未晓此旨也。太社，天子为民而祀，故称天子<br /><br />&nbsp;&nbsp;&nbsp;&nbsp;社。《郊特牲》曰：‘天子太社，必受霜露风雨。’夫以群姓之众，王者通为立<br /><br />&nbsp;&nbsp;&nbsp;&nbsp;社，故称太社。若夫置社，其数不一，盖以里所为名。《左氏传》盟于清丘之社<br /><br />&nbsp;&nbsp;&nbsp;&nbsp;是也。人间之社，既已不称太矣。若复不立之京都，当安所立乎？《祭法》又曰：<br /><br />&nbsp;&nbsp;&nbsp;&nbsp;‘王为群姓立七祀。自为立七祀。’言自为者，自为而祀也；为群姓者，为群姓<br /><br />&nbsp;&nbsp;&nbsp;&nbsp;而祀也。太社与七祀，其文正等。说者穷此，因云坟籍但有五祀，无七祀也。按<br /><br />&nbsp;&nbsp;&nbsp;&nbsp;祭五祀，国之大祀，七者小祀。《周礼》所云祭凡小祀，则墨冕之属也。景侯解<br /><br />&nbsp;&nbsp;&nbsp;&nbsp;大厉曰：‘如周杜伯，鬼有所归，乃不为厉。’今云无二社者，称景侯《祭法》<br /><br />&nbsp;&nbsp;&nbsp;&nbsp;不谓无二，则曰口传无其文也。夫以景侯之明，拟议而后为解，而欲以口论除明<br /><br />&nbsp;&nbsp;&nbsp;&nbsp;文。如此，非但二社，当是思惟景侯之后解，亦未易除也。前被敕，《尚书召诰》：<br /><br />&nbsp;&nbsp;&nbsp;&nbsp;‘社于新邑，唯一太牢，’不立二社之明义也。按《郊特牲》曰：‘社稷太牢。’<br /><br />&nbsp;&nbsp;&nbsp;&nbsp;必援一牢之文，以明社之无二，则稷无牲矣。说者则曰，举社以明稷。何独不可<br /><br />&nbsp;&nbsp;&nbsp;&nbsp;举一以明二。‘国之大事，在祀与戎’。若有过而除之，不若过而存之。况存之<br /><br />&nbsp;&nbsp;&nbsp;&nbsp;有义，而除之无据乎。《周礼》封人‘掌设社’。无稷字。今帝社无稷，盖出<br /><br />&nbsp;&nbsp;&nbsp;&nbsp;于此。然国主社稷，故经传动称社稷。《周礼》，王祭稷则冕。此王社有稷之<br /><br />&nbsp;&nbsp;&nbsp;&nbsp;文也。封人设之无稷字，说者以为略文，从可知也。谓宜仍旧立二社，而加立<br /><br />&nbsp;&nbsp;&nbsp;&nbsp;帝社之稷。”<br /><br />&nbsp;&nbsp;&nbsp;&nbsp;时成粲议称：“景侯论太社不立京都，欲破郑氏学。”咸重表以为：“如粲<br /><br />&nbsp;&nbsp;&nbsp;&nbsp;之论，景侯之解文以此坏。《大雅》云：‘乃立冢土。’毛公解曰：‘冢土，太<br /><br />&nbsp;&nbsp;&nbsp;&nbsp;社也。’景侯解《诗》，即用此说。《禹贡》‘惟土五色’。景侯解曰：‘王者<br /><br />&nbsp;&nbsp;&nbsp;&nbsp;取五色土为太社，封四方诸侯。各割其方色土者覆四方也。’如此，太社复为立<br /><br />&nbsp;&nbsp;&nbsp;&nbsp;京都也。不知此论从何出而与解乖。上违经记明文，下坏景侯之解。臣虽顽蔽，<br /><br />&nbsp;&nbsp;&nbsp;&nbsp;少长学问，不能默已，谨复续上。”刘与咸议同。诏曰：“社实一神，而相袭<br /><br />&nbsp;&nbsp;&nbsp;&nbsp;二位，众议不同，何必改作，其使仍旧，一如魏制。”至元帝建武元年，又依洛<br /><br />&nbsp;&nbsp;&nbsp;&nbsp;京立二社一稷。其太社之祝曰：“地德普施，惠存无疆。乃建太社，保佑万邦。<br /><br />&nbsp;&nbsp;&nbsp;&nbsp;悠悠四海，咸赖嘉祥。”其帝社之祝曰：“坤德厚载，王畿是保。乃建帝社，以<br /><br />&nbsp;&nbsp;&nbsp;&nbsp;神地道。明祝惟辰，景福来造。”《礼》，左宗庙，右社稷，历代遵之，故洛京<br /><br />&nbsp;&nbsp;&nbsp;&nbsp;社稷在庙之右，而江左又然也。吴时宫东门雩门，疑吴社亦在宫东，与其庙同所<br /><br />&nbsp;&nbsp;&nbsp;&nbsp;也。宋仍旧，无所改作。<br /><br />&nbsp;&nbsp;&nbsp;&nbsp;魏氏三祖皆亲耕籍，此则先农无废享也。其礼无异闻，宜从汉仪。执事告祠<br /><br />&nbsp;&nbsp;&nbsp;&nbsp;以太牢。晋武、哀帝并欲籍田而不遂，仪注亦阙略。宋文帝元嘉二十一年春，亲<br /><br />&nbsp;&nbsp;&nbsp;&nbsp;耕，乃立先农坛于籍田中阡西陌南，高四尺，方二丈。为四出陛，陛广五尺，外<br /><br />&nbsp;&nbsp;&nbsp;&nbsp;加埒。去阡陌各二十丈。车驾未到，司空、大司农率太祝令及众执事质明以一太<br /><br />&nbsp;&nbsp;&nbsp;&nbsp;牢告祠。祭器用祭社稷器。祠毕，班余胙于奉祠者。旧典先农又常列于郊祭云。<br /><br />&nbsp;&nbsp;&nbsp;&nbsp;汉仪，皇后亲桑东郊苑中。蚕室祭蚕神曰：“苑８救耍寓氏公主。”祠<br /><br />&nbsp;&nbsp;&nbsp;&nbsp;用少牢。晋武帝太康九年，杨皇后躬桑于西郊，祀先蚕。坛高一丈，方二丈；为<br /><br />&nbsp;&nbsp;&nbsp;&nbsp;四出陛，陛广五尺。在采桑坛东南帷宫之外，去帷宫十丈。皇后未到，太祝令质<br /><br />&nbsp;&nbsp;&nbsp;&nbsp;明以一太牢告祠。谒者一人监祠。毕，彻馔，班余胙于从桑及奉祠者。<br /><br />&nbsp;&nbsp;&nbsp;&nbsp;魏文帝黄初二年六月庚子，初礼五岳四渎，咸秩群祀，瘗沈璋。六年七月，<br /><br />&nbsp;&nbsp;&nbsp;&nbsp;帝以舟军入淮。九月壬戌，遣使者沈璧于淮，礼也。<br /><br />&nbsp;&nbsp;&nbsp;&nbsp;魏明帝太和四年八月，帝东巡，遣使者以特牛祠中岳，礼也。魏元帝咸熙元<br /><br />&nbsp;&nbsp;&nbsp;&nbsp;年，帝行幸长安，遣使者以璧币礼华山，礼也。晋穆帝升平中，何琦论修五岳祠<br /><br />&nbsp;&nbsp;&nbsp;&nbsp;曰：“唐、虞之制，天子五载一巡狩，省时之方，柴燎五岳，望于山川，遍于群<br /><br />&nbsp;&nbsp;&nbsp;&nbsp;神。故曰‘因名山升中于天’。所以昭告神o，飨报功德。是以灾厉不作，而风<br /><br />&nbsp;&nbsp;&nbsp;&nbsp;雨寒暑以时。降逮三代，年数虽殊，而其礼不易。五岳视三公，四渎视诸侯，著<br /><br />&nbsp;&nbsp;&nbsp;&nbsp;在经记，所谓有其举之，莫敢废也。及秦、汉都西京，泾、渭长水，虽不在祀典，<br /><br />&nbsp;&nbsp;&nbsp;&nbsp;以近咸阳，故尽得比大川之祠。而正立之礼，可以阙哉！自永嘉之乱，神州倾覆，<br /><br />&nbsp;&nbsp;&nbsp;&nbsp;兹事替矣。唯之天柱，在王略之内，旧台选百石吏卒，以奉其职。中兴之际，<br /><br />&nbsp;&nbsp;&nbsp;&nbsp;未有官守，庐江郡常遣大吏兼假，四时祷赛，春释寒而冬请冰。咸和迄今，已复<br /><br />&nbsp;&nbsp;&nbsp;&nbsp;堕替。计今非典之祠，可谓非一。考其正名，则淫昏之鬼；推其糜费，则四人之<br /><br />&nbsp;&nbsp;&nbsp;&nbsp;蠹。而山川大神，更为简阙，礼俗颓紊，人神杂扰，公私奔蹙，渐以滋繁。良由<br /><br />&nbsp;&nbsp;&nbsp;&nbsp;顷国家多难，日不暇给，草建废滞，事有未遑。今元憝已歼，宜修旧典。岳渎之<br /><br />&nbsp;&nbsp;&nbsp;&nbsp;域，风教所被，来苏之人，咸蒙德泽，而神o祀，未之或甄，巡狩柴燎，其废<br /><br />&nbsp;&nbsp;&nbsp;&nbsp;尚矣。崇明前典，将俟皇舆北旋，稽古宪章，大厘制度。其五岳、四渎宜遵修之<br /><br />&nbsp;&nbsp;&nbsp;&nbsp;处，但俎豆牲牢，祝嘏文辞，旧章靡记。可令礼官作式，归诸诚简，以达明德馨<br /><br />&nbsp;&nbsp;&nbsp;&nbsp;香，如斯而已。其诸妖孽，可俱依法令，先去其甚。俾邪正不渎。”不见省。<br /><br />&nbsp;&nbsp;&nbsp;&nbsp;宋孝武帝大明七年六月丙辰，有司奏；“诏奠祭霍山，未审应奉使何官？用<br /><br />&nbsp;&nbsp;&nbsp;&nbsp;何牲馔？进奠之日，又用何器？”殿中郎丘景先议：“修祀川岳，道光列代；差<br /><br />&nbsp;&nbsp;&nbsp;&nbsp;秩璋，义昭联册。但业旷中叶，仪漏典文。寻姬典事继宗伯，汉载持节侍祠，<br /><br />&nbsp;&nbsp;&nbsp;&nbsp;血祭埋沉，经垂明范，酒脯牢具，悉有详例。又名山著币之异，大冢有尝禾之<br /><br />&nbsp;&nbsp;&nbsp;&nbsp;加。山海祠霍山，以太牢告玉，此准酌记传，其可言者也。今皇风缅畅，辉祀通<br /><br />&nbsp;&nbsp;&nbsp;&nbsp;岳，愚谓宜使以太常持节，牲以太牢之具，羞用酒脯时谷，礼以赤璋c币。又鬯<br /><br />&nbsp;&nbsp;&nbsp;&nbsp;人之职，‘凡山川四方用蜃’，则盛酒当以蠡杯，其余器用，无所取说。按郊望<br /><br />&nbsp;&nbsp;&nbsp;&nbsp;山渎，以质表诚，器尚陶匏，籍以茅席，近可依准。山川以兆，宜为坛域。”参<br /><br />&nbsp;&nbsp;&nbsp;&nbsp;议景先议为允。令以兼太常持节奉使，牲用太牢，加以璋币，器用陶匏，时不复<br /><br />&nbsp;&nbsp;&nbsp;&nbsp;用蜃，宜同郊祀，以爵献。凡肴馔种数，一依社祭为允。诏可。<br /><br />&nbsp;&nbsp;&nbsp;&nbsp;晋武帝咸宁二年春，久旱。四月丁巳，诏曰：“诸旱处广加祈请。”五月庚<br /><br />&nbsp;&nbsp;&nbsp;&nbsp;午，始祈雨于社稷山川。六月戊子，获澍雨。此雩H旧典也。太康三年四月、十<br /><br />&nbsp;&nbsp;&nbsp;&nbsp;年二月，又如之。是后，修之至今。<br /><br />&nbsp;&nbsp;&nbsp;&nbsp;魏文帝黄初二年正月，诏曰；“昔仲尼资大圣之才，怀帝王之器，当衰周之<br /><br />&nbsp;&nbsp;&nbsp;&nbsp;末，无受命之运，乃退考五代之礼，修素王之事，因鲁史而制《春秋》，就太师<br /><br />&nbsp;&nbsp;&nbsp;&nbsp;而正《雅》、《颂》，俾千载之后，莫不宗其文以述作，仰其圣以成谋。兹可谓<br /><br />&nbsp;&nbsp;&nbsp;&nbsp;命世大圣，亿载之师表者也。以遭天下大乱，百祀隳废，旧居之庙，毁而不修，<br /><br />&nbsp;&nbsp;&nbsp;&nbsp;褒成之后，绝而莫继，阙里不闻讲颂之声，四时不睹A尝之位，斯岂所谓崇化报<br /><br />&nbsp;&nbsp;&nbsp;&nbsp;功，盛德百世必祀者哉！其以议郎孔羡为宗圣侯，邑百户，奉孔子祀。命鲁郡修<br /><br />&nbsp;&nbsp;&nbsp;&nbsp;旧庙，置百户吏卒，以守卫之。”晋武帝泰始三年十一月，改封宗圣侯孔震为奉<br /><br />&nbsp;&nbsp;&nbsp;&nbsp;圣亭侯。又昭太学及鲁国四时备三牲，以祀孔子。明帝太宁三年，诏给事奉圣亭<br /><br />&nbsp;&nbsp;&nbsp;&nbsp;侯孔亭四时祠孔子，祭宜如泰始故事。亭五代孙继之博塞无度，常以祭直顾进，<br /><br />&nbsp;&nbsp;&nbsp;&nbsp;替慢不祀。宋文帝元嘉八年，有司奏夺爵。至十九年，又授孔隐之。兄子熙先谋<br /><br />&nbsp;&nbsp;&nbsp;&nbsp;逆，又失爵。二十八年，更以孔惠云为奉圣侯。后有重疾，失爵。孝武大明二年，<br /><br />&nbsp;&nbsp;&nbsp;&nbsp;又以孔迈为奉圣侯。迈卒，子莽嗣，有罪，失爵。<br /><br />&nbsp;&nbsp;&nbsp;&nbsp;魏齐王正始二年三月，帝讲《论语》通；五年五月，讲《尚书》通；七年十<br /><br />&nbsp;&nbsp;&nbsp;&nbsp;二月，讲《礼记》通；并使太常释奠，以太牢祀孔子于辟雍，以颜渊配。晋武帝<br /><br />&nbsp;&nbsp;&nbsp;&nbsp;泰始七年，皇太子讲《孝经》通；咸宁三年，讲《诗》通；太康三年，讲《论语》<br /><br />&nbsp;&nbsp;&nbsp;&nbsp;通。元帝太兴三年，皇太子讲《论语》通，太子并亲释奠，以太牢祠孔子，以颜<br /><br />&nbsp;&nbsp;&nbsp;&nbsp;渊配。成帝咸康元年，帝讲《诗》通，穆帝升平元年三月，帝讲《孝经》通；孝<br /><br />&nbsp;&nbsp;&nbsp;&nbsp;武宁康三年七月，帝讲《孝经》通，并释奠如故事。<br /><br />&nbsp;&nbsp;&nbsp;&nbsp;穆帝、孝武并权以中堂为太学。宋文帝元嘉二十二年四月，皇太子讲《孝经》<br /><br />&nbsp;&nbsp;&nbsp;&nbsp;通，释奠国子学，如晋故事。<br /><br />&nbsp;&nbsp;&nbsp;&nbsp;汉东海恭王薨，明帝出幸津门亭发哀。魏时会丧及使者吊祭，用博士杜希议，<br /><br />&nbsp;&nbsp;&nbsp;&nbsp;皆去玄冠，加以布巾。魏武帝少时，汉太尉桥玄独先礼异焉。故建安中，遣使祠<br /><br />&nbsp;&nbsp;&nbsp;&nbsp;以太牢。文帝黄初六年十二月，过梁郡，又以太牢祠之。黄初二年正月，帝校猎<br /><br />&nbsp;&nbsp;&nbsp;&nbsp;至原陵，遣使者以太牢祠汉世祖。宋文帝元嘉二十五年四月丙辰，车驾行幸江宁，<br /><br />&nbsp;&nbsp;&nbsp;&nbsp;经司徒刘穆之墓，遣使致祭焉。孝武帝大明三年二月戊申，行幸籍田，经左光禄<br /><br />&nbsp;&nbsp;&nbsp;&nbsp;大夫袁湛墓，遣使致祭。大明五年九月庚午，车驾行幸，经司空殷景仁墓，遣使<br /><br />&nbsp;&nbsp;&nbsp;&nbsp;致祭。大明七年十一月，南巡。乙酉，遣使祭晋大司马桓温、征西将军毛璩墓。<br /><br />&nbsp;&nbsp;&nbsp;&nbsp;刘禅景耀六年，诏为丞相诸葛亮立庙于沔阳。先是所居各请立庙，不许，百<br /><br />&nbsp;&nbsp;&nbsp;&nbsp;姓遂私祭之。而言事者或以为可立于京师，乃从人意，皆不纳。步兵校尉习隆、<br /><br />&nbsp;&nbsp;&nbsp;&nbsp;中书侍郎向允等言于禅曰：“昔周人怀邵伯之美，甘棠为之不伐；越王思范蠡之<br /><br />&nbsp;&nbsp;&nbsp;&nbsp;功，铸金以存其象。自汉兴以来，小善小德，而图形立庙者多矣；况亮德范遐迩，<br /><br />&nbsp;&nbsp;&nbsp;&nbsp;勋盖季世，兴王室之不坏，实斯人是赖。而A尝止于私门，庙象阙而莫立，百姓<br /><br />&nbsp;&nbsp;&nbsp;&nbsp;巷祭，戎夷野祀，非所以存德念功，述追在昔也。今若尽从人心，则渎而无典；<br /><br />&nbsp;&nbsp;&nbsp;&nbsp;建之京师，又逼宗庙，此圣怀所以惟疑也。愚以为宜因近其墓，立之于沔阳，使<br /><br />&nbsp;&nbsp;&nbsp;&nbsp;属所以时赐祭。凡其故臣欲奉祠者，皆限至庙。断其私祀，以崇正礼。”于是从<br /><br />&nbsp;&nbsp;&nbsp;&nbsp;之。何承天曰：“《周礼》：‘凡有功者祭于大A。’故后代遵之，以元勋配飨。<br /><br />&nbsp;&nbsp;&nbsp;&nbsp;允等曾不是式，禅又从之，并非礼也。”<br /><br />&nbsp;&nbsp;&nbsp;&nbsp;汉时城阳国人以刘章有功于汉，为之立祠。青州诸郡，转相放效，济南尤盛。<br /><br />&nbsp;&nbsp;&nbsp;&nbsp;至魏武帝为济南相，皆毁绝之。及秉大政，普加除翦，世之淫祀遂绝。至文帝黄<br /><br />&nbsp;&nbsp;&nbsp;&nbsp;初五年十一月，诏曰：“先王制祀，所以昭孝事祖，大则郊社，其次宗庙，三辰<br /><br />&nbsp;&nbsp;&nbsp;&nbsp;五行，名山川泽，非此族也，不在祀典。叔世衰乱，崇信巫史，至乃宫殿之内，<br /><br />&nbsp;&nbsp;&nbsp;&nbsp;户牖之间，无不沃酹，甚矣其惑也。自今其敢设非礼之祭，巫祝之言，皆以执左<br /><br />&nbsp;&nbsp;&nbsp;&nbsp;道论，著于令。”明帝青龙元年，又诏：“郡国山川不在祀典者，勿祠。”<br /><br />&nbsp;&nbsp;&nbsp;&nbsp;晋武帝泰始元年十二月，诏：“昔圣帝明王，修五岳、四渎，名山川泽，各<br /><br />&nbsp;&nbsp;&nbsp;&nbsp;有定制。所以报阴阳之功，而当幽明之道故也。然以道莅天下者，其鬼不神，其<br /><br />&nbsp;&nbsp;&nbsp;&nbsp;神不伤人也。故史荐而无愧词，是以其人敬慎幽冥，而淫祀不作。末代信道不笃，<br /><br />&nbsp;&nbsp;&nbsp;&nbsp;c礼渎神，纵欲祈请，曾不敬而远之，徒偷以求幸，妖妄相扇，舍正为邪，故魏<br /><br />&nbsp;&nbsp;&nbsp;&nbsp;朝疾之。其按旧礼，具为之制，使功著于人者，必有其报，而妖淫之鬼，不乱其<br /><br />&nbsp;&nbsp;&nbsp;&nbsp;间。”二年正月，有司奏：“春分祠厉殃及禳祠。”诏曰：“不在祀典，除之。”<br /><br />&nbsp;&nbsp;&nbsp;&nbsp;宋武帝永初二年，普禁淫祀。由是蒋子文祠以下，普皆毁绝。孝武孝建初，<br /><br />&nbsp;&nbsp;&nbsp;&nbsp;更修起蒋山祠，所在山川，渐皆修复。明帝立九州庙于鸡笼山，大聚群神。蒋侯<br /><br />&nbsp;&nbsp;&nbsp;&nbsp;宋代稍加爵，位至相国、大都督、中外诸军事，加殊礼，钟山王。苏侯骠骑大将<br /><br />&nbsp;&nbsp;&nbsp;&nbsp;军。四方诸神，咸加爵秩。<br /><br />&nbsp;&nbsp;&nbsp;&nbsp;汉安帝元初四年，诏曰：“《月令》，‘仲秋，养衰老，授几杖，行糜鬻’。<br /><br />&nbsp;&nbsp;&nbsp;&nbsp;方今八月按比之时，郡县多不奉行。虽有糜鬻，糠秕泥土相和半，不可饮食。”<br /><br />&nbsp;&nbsp;&nbsp;&nbsp;按此诏，汉时犹依《月令》施政事也。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882429);">加入书签</a><a
                        href="882413.html">上一页</a>&larr;<a href="index.html">返回列表</a>&rarr;<a
                            href="882445.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882413.html"; var next_page = "882445.html"; var index_page = "index.html"; var sortid = "9"; var article_id = "13928"; var chapter_id = "882429"; var articlename = "宋书"; var chaptername = " 卷十七 志第七"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>