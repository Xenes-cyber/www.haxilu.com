<!DOCTYPE html>
<html>
<head>
<meta charset="gbk" />
<title>宋书- 卷三十 志第二十-在线阅读-哈西文学网</title>
<meta name="keywords" content="沈约，宋书， 卷三十 志第二十全文， 卷三十 志第二十在线阅读 哈西文学网" />
<meta name="description" content="哈西文学网提供沈约的宋书  卷三十 志第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882741.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882741.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 志第二十</h1>
            <div class="link xb">
                <a href="882717.html">上一页</a>&larr;<a href="index.html">返回列表</a>&rarr;<a
                    href="882758.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行一<br /><br />&nbsp;&nbsp;&nbsp;&nbsp;昔八卦兆而天人之理著，九畴序而帝王之应明。虽可以知从德获自天之v，<br /><br />&nbsp;&nbsp;&nbsp;&nbsp;违道陷神听之罪，然未详举征效，备考幽明，虽时列鼎雉庭谷之异，然而未究者<br /><br />&nbsp;&nbsp;&nbsp;&nbsp;众矣。至于鉴悟后王，多有所阙。故仲尼作《春秋》，具书祥眚，以验行事。是<br /><br />&nbsp;&nbsp;&nbsp;&nbsp;则九畴陈其义于前，《春秋》列其效于后也。逮至伏生创纪《大传》，五行之体<br /><br />&nbsp;&nbsp;&nbsp;&nbsp;始详；刘向广演《洪范》，休咎之文益备。故班固斟酌《经》、《传》，详纪条<br /><br />&nbsp;&nbsp;&nbsp;&nbsp;流，诚以一王之典，不可独阙故也。夫天道虽无声无臭，然而应若影响，天人之<br /><br />&nbsp;&nbsp;&nbsp;&nbsp;验，理不可诬。司马彪纂集光武以来，以究汉事；王沈《魏书》志篇阙，凡厥灾<br /><br />&nbsp;&nbsp;&nbsp;&nbsp;异，但编帝纪而已。自黄初以降，二百余年，览其灾妖，以考之事，常若重规沓<br /><br />&nbsp;&nbsp;&nbsp;&nbsp;矩，不谬前说。又高堂隆、郭景纯等，据经立辞，终皆显应。阙而不序，史体将<br /><br />&nbsp;&nbsp;&nbsp;&nbsp;亏。今自司马彪以后，皆撰次论序，斯亦班固远采《春秋》，举远明近之例也。<br /><br />&nbsp;&nbsp;&nbsp;&nbsp;又按言之不从，有介虫之孽，刘歆以为毛虫；视之不明，有蠃虫之孽，刘歆以为<br /><br />&nbsp;&nbsp;&nbsp;&nbsp;羽虫。按《月令》，夏虫羽，秋虫毛，宜如歆说，是以旧史从之。五行精微，非<br /><br />&nbsp;&nbsp;&nbsp;&nbsp;末学所究。凡已经前议者，并即其言以释之；未有旧说者，推准事理，以俟来哲。<br /><br />&nbsp;&nbsp;&nbsp;&nbsp;《五行传》曰：“田猎不宿，饮食不享，出入不节，夺民农时，及有奸谋，<br /><br />&nbsp;&nbsp;&nbsp;&nbsp;则木不曲直，谓木失其性而为灾也。”又曰：“貌之不恭，是谓不肃。厥咎狂，<br /><br />&nbsp;&nbsp;&nbsp;&nbsp;厥罚恒雨，厥极恶。时则有服妖，时则有龟孽，时则有鸡祸，时则有下体生上之<br /><br />&nbsp;&nbsp;&nbsp;&nbsp;疴，时则有青眚、青祥。惟金l木。”班固曰：“盖工匠为轮矢者多伤败，及木<br /><br />&nbsp;&nbsp;&nbsp;&nbsp;为变怪。”皆为不曲直也。<br /><br />&nbsp;&nbsp;&nbsp;&nbsp;木不曲直：<br /><br />&nbsp;&nbsp;&nbsp;&nbsp;魏文帝黄初六年正月，雨，木冰。按刘歆说，木不曲直也。刘向曰：“冰者<br /><br />&nbsp;&nbsp;&nbsp;&nbsp;阴之盛，木者少阳，贵臣象也。此人将有害，则阴气胁木，木先寒，故得雨而冰<br /><br />&nbsp;&nbsp;&nbsp;&nbsp;也。”是年六月，利成郡兵蔡方等杀太守徐质，据郡反，多所胁略，并聚亡命。<br /><br />&nbsp;&nbsp;&nbsp;&nbsp;遣二校尉与青州刺史共讨平之。太守，古之诸侯，贵臣有害之应也。一说以木冰<br /><br />&nbsp;&nbsp;&nbsp;&nbsp;为甲兵之象。是岁，既讨蔡方；又八月，天子自将以舟师征吴，戎卒十余万，连<br /><br />&nbsp;&nbsp;&nbsp;&nbsp;焓百里，临江观兵。<br /><br />&nbsp;&nbsp;&nbsp;&nbsp;晋元帝太兴三年二月辛未，雨，木冰。后二年，周、戴渊、刁协、刘隗皆<br /><br />&nbsp;&nbsp;&nbsp;&nbsp;遇害，与《春秋》同事，是其应也。一曰，是后王敦攻京师，又其象也。<br /><br />&nbsp;&nbsp;&nbsp;&nbsp;晋穆帝永和八年正月乙巳，雨，木冰。是年，殷浩北伐；明年，军败；十年，<br /><br />&nbsp;&nbsp;&nbsp;&nbsp;废黜。又曰，荀羡、殷浩北伐，桓温入关之象也。<br /><br />&nbsp;&nbsp;&nbsp;&nbsp;晋孝武帝太元十四年十二月乙巳，雨，木冰。明年二月，王恭为北蕃；八月，<br /><br />&nbsp;&nbsp;&nbsp;&nbsp;庾楷为西蕃；九月，王国宝为中书令，寻加领军将军；十七年，殷仲堪为荆州。<br /><br />&nbsp;&nbsp;&nbsp;&nbsp;虽邪正异规，而终同摧灭，是其应也。一曰，苻坚虽败，关、河未一，丁零鲜卑，<br /><br />&nbsp;&nbsp;&nbsp;&nbsp;侵略司、兖，窦扬胜扇逼梁、雍，兵役不已，又其象也。<br /><br />&nbsp;&nbsp;&nbsp;&nbsp;吴孙亮建兴二年，诸葛恪征淮南，行后，所坐听事栋中折。恪妄兴征役，夺<br /><br />&nbsp;&nbsp;&nbsp;&nbsp;民农时，作为邪谋，伤国财力，故木失其性，致毁折也。及旋师而诛灭，于《周<br /><br />&nbsp;&nbsp;&nbsp;&nbsp;易》又为栋桡之凶也。<br /><br />&nbsp;&nbsp;&nbsp;&nbsp;晋武帝太康五年五月，宣帝庙地陷梁折。八年正月，太庙殿又陷，改作庙，<br /><br />&nbsp;&nbsp;&nbsp;&nbsp;筑基及泉。其年九月，遂更营新庙，远致名材，杂以铜柱。陈勰为匠，作者六万<br /><br />&nbsp;&nbsp;&nbsp;&nbsp;人。十年四月，乃成。十一月庚寅，梁又折。按地陷者，分离之象；梁折者，木<br /><br />&nbsp;&nbsp;&nbsp;&nbsp;不曲直也。孙盛曰：于时后宫殿有孽火，又庙梁无故自折。先是帝多不豫，益恶<br /><br />&nbsp;&nbsp;&nbsp;&nbsp;之。明年，帝崩，而王室频乱，遂亡天下。<br /><br />&nbsp;&nbsp;&nbsp;&nbsp;晋惠帝太安二年，成都王颖使陆机率众向京师，击长沙王V。军始引而牙竿<br /><br />&nbsp;&nbsp;&nbsp;&nbsp;折，俄而战败，机被诛。颖寻奔溃，卒赐死。初，河间王J谋先诛长沙，废太子，<br /><br />&nbsp;&nbsp;&nbsp;&nbsp;立颖。长沙知之，诛其党卞粹等，故颖来伐。机又以颖得遐迩心，将为汉之代王，<br /><br />&nbsp;&nbsp;&nbsp;&nbsp;遂委质于颖，为犯从之将。此皆奸谋之罚，木不曲直也。<br /><br />&nbsp;&nbsp;&nbsp;&nbsp;王敦在武昌，铃下仪仗生华如莲花状，五六日而萎落，此木失其性而为变也。<br /><br />&nbsp;&nbsp;&nbsp;&nbsp;干宝曰：“铃合，尊贵者之仪；铃下，主威仪之官。今狂花生于枯木，又在铃合<br /><br />&nbsp;&nbsp;&nbsp;&nbsp;之间，言威仪之富，荣华之盛，皆如狂花之发，不可久也。”其后终以逆命，没<br /><br />&nbsp;&nbsp;&nbsp;&nbsp;又加戮，是其应也。一说此花孽也，于《周易》为“枯杨生华”。<br /><br />&nbsp;&nbsp;&nbsp;&nbsp;桓玄始篡，龙旗竿折。玄田猎出入，不绝昏夜，饮食恣奢，土水妨农，又多<br /><br />&nbsp;&nbsp;&nbsp;&nbsp;奸谋，故木失其性也。夫旗所以拟三辰，章著明也。旗竿之折，高明去矣。在位<br /><br />&nbsp;&nbsp;&nbsp;&nbsp;八十日而败。<br /><br />&nbsp;&nbsp;&nbsp;&nbsp;宋明帝泰始二年五月丙午，南琅邪临沂黄城山道士盛道度堂屋一柱自然，夜<br /><br />&nbsp;&nbsp;&nbsp;&nbsp;光照室内。此木失其性也。或云木腐自光。废帝升明元年，吴兴余杭舍亭禾蕈树<br /><br />&nbsp;&nbsp;&nbsp;&nbsp;生李实。禾蕈树，民间所谓胡颓树。<br /><br />&nbsp;&nbsp;&nbsp;&nbsp;貌不恭：<br /><br />&nbsp;&nbsp;&nbsp;&nbsp;魏文帝居谅暗之始，便数出游猎，体貌不重，风尚通脱。故戴凌以直谏抵罪，<br /><br />&nbsp;&nbsp;&nbsp;&nbsp;鲍勋以迕旨极刑。天下化之，咸贱守节，此貌之不恭也。是以享国不永，后祚短<br /><br />&nbsp;&nbsp;&nbsp;&nbsp;促。《春秋》鲁君居丧不哀，在戚而有嘉容，穆叔谓之不度，后终出奔。盖同事<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;魏尚书邓r，行步弛纵，筋不束体，坐起倾倚，若无手足。此貌之不恭也。<br /><br />&nbsp;&nbsp;&nbsp;&nbsp;管辂谓之鬼躁。鬼躁者，凶终之征。后卒诛死。<br /><br />&nbsp;&nbsp;&nbsp;&nbsp;晋惠帝元康中，贵游子弟相与为散发倮身之饮，对弄婢妾。逆之者伤好，非<br /><br />&nbsp;&nbsp;&nbsp;&nbsp;之者负讥。希世之士，耻不与焉。盖胡、翟侵中国之萌也。岂徒伊川之民，一被<br /><br />&nbsp;&nbsp;&nbsp;&nbsp;发而祭者乎？晋惠帝元康中，贾谧亲贵，数入二宫，与储君游戏，无降下心。又<br /><br />&nbsp;&nbsp;&nbsp;&nbsp;尝同弈棋争道，成都王颖厉色曰：“皇太子，国之储贰，贾谧何敢无礼！”谧犹<br /><br />&nbsp;&nbsp;&nbsp;&nbsp;不悛，故及于祸。<br /><br />&nbsp;&nbsp;&nbsp;&nbsp;齐王准戎镎月祝因留辅政，坐拜百官，符敕台府，淫专骄，不一朝觐。<br /><br />&nbsp;&nbsp;&nbsp;&nbsp;此狂恣不肃之容也。天下莫不高其功，而虑其亡也。字崭ジ模遂至夷灭。<br /><br />&nbsp;&nbsp;&nbsp;&nbsp;太元中，人不复著头。头者，元首；者，令发不垂，助元首为仪饰<br /><br />&nbsp;&nbsp;&nbsp;&nbsp;者也。今忽废之，若人君独立无辅，以至危亡也。其后桓玄篡位。旧为屐者，齿<br /><br />&nbsp;&nbsp;&nbsp;&nbsp;皆达枭希名曰“露卯”。太元中，忽不彻，名曰：“阴卯”。其后多阴谋，<br /><br />&nbsp;&nbsp;&nbsp;&nbsp;遂致大乱。<br /><br />&nbsp;&nbsp;&nbsp;&nbsp;晋安帝义熙七年，晋朝拜授刘毅世子。毅以王命之重，当设飨宴亲，请吏佐<br /><br />&nbsp;&nbsp;&nbsp;&nbsp;临视。至日，国僚不重白，默拜于厩中。王人将反命，毅方知，大以为恨，免郎<br /><br />&nbsp;&nbsp;&nbsp;&nbsp;中令刘敬叔官。识者怪焉。此堕略嘉礼，不肃之妖也。<br /><br />&nbsp;&nbsp;&nbsp;&nbsp;陈郡谢灵运有逸才，每出入，自扶接者常数人。民间谣曰“四人挈衣裙，三<br /><br />&nbsp;&nbsp;&nbsp;&nbsp;人捉坐席”是也。此盖不肃之咎，后坐诛。<br /><br />&nbsp;&nbsp;&nbsp;&nbsp;宋明帝泰始中，幸臣阮佃夫势倾朝廷，室宇豪丽，车服鲜明，乘车常偏向一<br /><br />&nbsp;&nbsp;&nbsp;&nbsp;边，违正立执绥之体。时人多慕效。此亦貌不恭之失也。时偏左之化行，方正之<br /><br />&nbsp;&nbsp;&nbsp;&nbsp;道废矣。<br /><br />&nbsp;&nbsp;&nbsp;&nbsp;后废帝常单骑游遨，出入市里营寺，未尝御辇。终以殒灭。<br /><br />&nbsp;&nbsp;&nbsp;&nbsp;恒雨：<br /><br />&nbsp;&nbsp;&nbsp;&nbsp;魏明帝太和元年秋，数大雨，多暴雷电，非常，至杀鸟雀。案杨阜上疏，此<br /><br />&nbsp;&nbsp;&nbsp;&nbsp;恒雨之罚也。时帝居丧不哀，出入弋猎无度，奢侈繁兴，夺民农时，故木失其性<br /><br />&nbsp;&nbsp;&nbsp;&nbsp;而恒雨为灾也。太和四年八月，大雨霖三十余日，伊、洛、河、汉皆溢，岁以凶<br /><br />&nbsp;&nbsp;&nbsp;&nbsp;饥。<br /><br />&nbsp;&nbsp;&nbsp;&nbsp;孙亮太平二年二月甲寅，大雨震电；乙卯，雪，大寒。案刘歆说，此时当雨<br /><br />&nbsp;&nbsp;&nbsp;&nbsp;而不当大，大雨，恒雨之罚也。于始震电之明日而雪大寒，又恒寒之罚也。刘向<br /><br />&nbsp;&nbsp;&nbsp;&nbsp;以为既已震电，则雪不当复降，皆失时之异也。天戒若曰，为君失时，贼臣将起。<br /><br />&nbsp;&nbsp;&nbsp;&nbsp;先震电而后雪者，阴见间隙，起而胜阳，逆杀之祸将及也。亮不悟，寻见废。此<br /><br />&nbsp;&nbsp;&nbsp;&nbsp;与《春秋》鲁隐同也。<br /><br />&nbsp;&nbsp;&nbsp;&nbsp;晋武帝泰始六年六月，大雨霖；甲辰，河、洛、沁水同时并溢，流四千九百<br /><br />&nbsp;&nbsp;&nbsp;&nbsp;余家，杀二百余人，没秋稼千三百六十余顷。晋武太康五年七月，任城、梁国暴<br /><br />&nbsp;&nbsp;&nbsp;&nbsp;雨，害豆麦。太康五年九月，南安霖雨暴雪，折树木，害秋稼；魏郡、淮南、平<br /><br />&nbsp;&nbsp;&nbsp;&nbsp;原雨水，伤秋稼。是秋，魏郡、西平郡九县霖雨暴水，霜伤秋稼。<br /><br />&nbsp;&nbsp;&nbsp;&nbsp;晋惠帝永宁元年十月，义阳、南阳、东海霖雨，淹害秋麦。<br /><br />&nbsp;&nbsp;&nbsp;&nbsp;晋成帝咸康元年八月乙丑，荆州之长沙攸、醴陵、武陵之龙阳三县，雨水浮<br /><br />&nbsp;&nbsp;&nbsp;&nbsp;漂屋室，杀人，伤损秋稼。<br /><br />&nbsp;&nbsp;&nbsp;&nbsp;宋文帝元嘉二十一年六月，京邑连雨百余日，大水。<br /><br />&nbsp;&nbsp;&nbsp;&nbsp;孝武帝大明元年正月，京邑雨水。大明五年七月，京邑雨水。大明八年八月，<br /><br />&nbsp;&nbsp;&nbsp;&nbsp;京邑雨水。<br /><br />&nbsp;&nbsp;&nbsp;&nbsp;明帝太始二年六月，京邑雨水。<br /><br />&nbsp;&nbsp;&nbsp;&nbsp;顺帝升明三年四月乙亥，吴郡桐庐县暴风雷电，扬砂折木，水平地二丈，流<br /><br />&nbsp;&nbsp;&nbsp;&nbsp;漂居民。<br /><br />&nbsp;&nbsp;&nbsp;&nbsp;服妖：<br /><br />&nbsp;&nbsp;&nbsp;&nbsp;魏武帝以天下凶荒，资财乏匮，始拟古皮弁，裁缣帛为白，以易旧服。<br /><br />&nbsp;&nbsp;&nbsp;&nbsp;傅玄曰：“白乃军容，非国容也。”干宝以为缟素，凶丧之象；，毁辱之言<br /><br />&nbsp;&nbsp;&nbsp;&nbsp;也。盖革代之后，攻杀之妖也。初为白，横缝其前以别后，名之曰“颜”，<br /><br />&nbsp;&nbsp;&nbsp;&nbsp;俗传行之。至晋永嘉之间，稍去其缝，名“无颜”。而妇人束发，其缓弥甚，<br /><br />&nbsp;&nbsp;&nbsp;&nbsp;之坚不能自立，发被于额，目出而已。无颜者，愧之言也；覆额者，惭之貌；<br /><br />&nbsp;&nbsp;&nbsp;&nbsp;其缓弥甚，言天下忘礼与义，放纵情性，及其终极，至乎大耻也。永嘉之后，二<br /><br />&nbsp;&nbsp;&nbsp;&nbsp;帝不反，天下愧焉。魏明帝著绣帽，被缥纨半袖，尝以见直臣杨阜。阜谏曰：<br /><br />&nbsp;&nbsp;&nbsp;&nbsp;“此于礼何法服邪？”帝默然。近服妖也。缥，非礼之色，亵服不贰。今之人主，<br /><br />&nbsp;&nbsp;&nbsp;&nbsp;亲御非法之章，所谓自作孽不可禳也。帝既不享永年，身没而禄去王室，后嗣不<br /><br />&nbsp;&nbsp;&nbsp;&nbsp;终，遂亡天下。<br /><br />&nbsp;&nbsp;&nbsp;&nbsp;魏明帝景初元年，发铜铸为巨人二，号曰“翁仲”，置之司马门外。案古长<br /><br />&nbsp;&nbsp;&nbsp;&nbsp;人见，为国亡；长狄见临洮，为秦亡之祸。始皇不悟，反以为嘉祥，铸铜人以象<br /><br />&nbsp;&nbsp;&nbsp;&nbsp;之。魏法亡国之器，而于义竟无取焉。盖服妖也。<br /><br />&nbsp;&nbsp;&nbsp;&nbsp;魏尚书何晏，好服妇人之服。傅玄曰：“此服妖也。”夫衣裳之制，所以定<br /><br />&nbsp;&nbsp;&nbsp;&nbsp;上下，殊内外也。《大雅》云：“玄衮赤舄，钩膺镂锡。”歌其文也。《小雅》<br /><br />&nbsp;&nbsp;&nbsp;&nbsp;云：“有严有翼，共武之服。”咏其武也。若内外不殊，王制失叙，服妖既作，<br /><br />&nbsp;&nbsp;&nbsp;&nbsp;身随之亡。末喜冠男子之冠，桀亡天下；何晏服妇人之服，亦亡其家。其咎均也。<br /><br />&nbsp;&nbsp;&nbsp;&nbsp;吴妇人之修容者，急束其发，而角过于耳。盖其俗自操束大急，而廉隅<br /><br />&nbsp;&nbsp;&nbsp;&nbsp;失中之谓也。故吴之风俗，相驱以急，言论弹射，以刻薄相尚。居三年之丧者，<br /><br />&nbsp;&nbsp;&nbsp;&nbsp;往往有致毁以死。诸葛患之，著《正交论》，虽不可以经训整乱，盖亦救时之作<br /><br />&nbsp;&nbsp;&nbsp;&nbsp;也。孙休后，衣服之制，上长下短，又积领五六而裳居一二。干宝曰：“上饶奢，<br /><br />&nbsp;&nbsp;&nbsp;&nbsp;下俭逼，上有余下不足之妖也。”至孙皓，果奢暴恣情于上，而百姓雕困于下，<br /><br />&nbsp;&nbsp;&nbsp;&nbsp;卒以亡国。是其应也。<br /><br />&nbsp;&nbsp;&nbsp;&nbsp;晋兴后，衣服上俭下丰，著衣者皆厌腰盖裙。君衰弱，臣放纵，下掩上之象<br /><br />&nbsp;&nbsp;&nbsp;&nbsp;也。陵迟至元康末，妇人出两裆，加乎胫之上，此内出外也。为车乘者，苟贵轻<br /><br />&nbsp;&nbsp;&nbsp;&nbsp;细，又数变易其形，皆以白蔑为纯，古丧车之遗象。乘者，君子之器，盖君子立<br /><br />&nbsp;&nbsp;&nbsp;&nbsp;心无恒，事不崇实也。干宝曰：“及晋之祸，天子失柄，权制宠臣，下掩上之应<br /><br />&nbsp;&nbsp;&nbsp;&nbsp;也。永嘉末，六宫才人，流徙戎、翟，内出外之应也。及天下乱扰，宰辅方伯，<br /><br />&nbsp;&nbsp;&nbsp;&nbsp;多负其任，又数改易，不崇实之应也。”<br /><br />&nbsp;&nbsp;&nbsp;&nbsp;晋武帝泰始后，中国相尚用胡床、貊盘，及为羌煮、貊炙。贵人富室，必置<br /><br />&nbsp;&nbsp;&nbsp;&nbsp;其器，吉享嘉会，皆此为先。太康中，天下又以毡为Q头及络带、衿口，百姓<br /><br />&nbsp;&nbsp;&nbsp;&nbsp;相戏曰，中国必为胡所破也。毡产于胡，而天下以为Q头带身、衿口，胡既三<br /><br />&nbsp;&nbsp;&nbsp;&nbsp;制之矣，能无败乎。干宝曰：“元康中，氐、羌反，至于永嘉，刘渊、石勒遂有<br /><br />&nbsp;&nbsp;&nbsp;&nbsp;中都。自后四夷迭据华土，是其应也。”<br /><br />&nbsp;&nbsp;&nbsp;&nbsp;晋武帝太康后，天下为家者，移妇人于东方，空莱北庭，以为园囿。干宝曰：<br /><br />&nbsp;&nbsp;&nbsp;&nbsp;“夫王朝南向，正阳也；后北宫，位太阴也；世子居东宫，位少阳也。今居内于<br /><br />&nbsp;&nbsp;&nbsp;&nbsp;东，是与外俱南面也。亢阳无阴，妇人失位而干少阳之象也。贾后谗戮愍怀，俄<br /><br />&nbsp;&nbsp;&nbsp;&nbsp;而祸败亦及。”<br /><br />&nbsp;&nbsp;&nbsp;&nbsp;昔初作履者，妇人圆头，男子方头。圆者，顺从之义，所以别男女也。晋太<br /><br />&nbsp;&nbsp;&nbsp;&nbsp;康初，妇人皆履方头，此去其圆从，与男无别也。太康之中，天下为《晋世宁》<br /><br />&nbsp;&nbsp;&nbsp;&nbsp;之舞，手接杯盘反覆之，歌曰：“晋世宁，舞杯盘。”夫乐生人心，所以观事。<br /><br />&nbsp;&nbsp;&nbsp;&nbsp;故《记》曰：“总干山立，武王之事也；发扬蹈厉，太公之志也；《武》乱皆坐，<br /><br />&nbsp;&nbsp;&nbsp;&nbsp;周、召之治也。”又曰：“其治民劳者，舞行缀远；其治民逸者，舞行缀近。今<br /><br />&nbsp;&nbsp;&nbsp;&nbsp;接杯盘于手上而反覆之，至危也。杯盘者，酒食之器也。而名曰《晋世宁》者，<br /><br />&nbsp;&nbsp;&nbsp;&nbsp;言晋世之士，偷苟于酒食之间，而其知不及远，晋世之宁，犹杯盘之在手也。”<br /><br />&nbsp;&nbsp;&nbsp;&nbsp;晋惠帝元康中，妇人之饰有五兵佩，又以金、银、玳瑁之属为斧、钺、戈、<br /><br />&nbsp;&nbsp;&nbsp;&nbsp;戟，以当笄囗。干宝曰：“男女之别，国之大节，故服物异等，贽币不同。今妇<br /><br />&nbsp;&nbsp;&nbsp;&nbsp;人而以兵器为饰，又妖之大也。遂有贾后之事，终以兵亡天下。”<br /><br />&nbsp;&nbsp;&nbsp;&nbsp;元康中，妇人结发者，既成，以缯急束其环，名曰撷子。始自中宫，天下<br /><br />&nbsp;&nbsp;&nbsp;&nbsp;化之。其后贾后果害太子。元康中，天下始相仿为<木乌>杖，以柱掖其后，稍施其<br /><br />&nbsp;&nbsp;&nbsp;&nbsp;T，住则植之。夫木，东方之行，金之臣也。杖者，扶体之器，<木乌>其头者，<br /><br />&nbsp;&nbsp;&nbsp;&nbsp;尤便用也。必傍柱掖者，傍救之象也。王室多故，而元帝以蕃臣树德东方，维持<br /><br />&nbsp;&nbsp;&nbsp;&nbsp;天下，柱掖之应也。至社稷无主，海内归之，遂承天命，建都江外，独立之应也。<br /><br />&nbsp;&nbsp;&nbsp;&nbsp;元康末至太安间，江、淮之域，有败编自聚于道，多者或至四五十量。干宝<br /><br />&nbsp;&nbsp;&nbsp;&nbsp;尝使人散而去之，或投林草，或投坑谷。明日视之，悉复如故。民或云见狸衔而<br /><br />&nbsp;&nbsp;&nbsp;&nbsp;聚之，亦未察也。宝说曰：“夫编者，人之贱服，最处于下，而当劳辱，下民之<br /><br />&nbsp;&nbsp;&nbsp;&nbsp;象也。败者，疲毙之象也。道者，地理四方，所以交通王命所由往来也。故今败<br /><br />&nbsp;&nbsp;&nbsp;&nbsp;编聚于道者，象下民罢病，将相聚为乱，绝四方而壅王命之象也。在位者莫察。<br /><br />&nbsp;&nbsp;&nbsp;&nbsp;太安中，发壬午兵，百姓嗟怨。江夏男子张昌遂首乱荆楚，从之者如流。于是兵<br /><br />&nbsp;&nbsp;&nbsp;&nbsp;革岁起，天下因之，遂大破坏。此近服妖也。”<br /><br />&nbsp;&nbsp;&nbsp;&nbsp;晋孝怀永嘉以来，士大夫竟服生笺单衣。远识者怪之，窃指摘曰：“此则古<br /><br />&nbsp;&nbsp;&nbsp;&nbsp;者衰之布，诸侯大夫所以服天子也。今无故毕服之，殆有应乎？”其后愍、怀<br /><br />&nbsp;&nbsp;&nbsp;&nbsp;晏驾，不获厥所。<br /><br />&nbsp;&nbsp;&nbsp;&nbsp;晋元帝太兴以来，兵士以绛囊缚。在首，莫上焉。《周易》《乾》为首，<br /><br />&nbsp;&nbsp;&nbsp;&nbsp;《坤》为囊。《坤》，臣道也。晋金行，赤火色，金之贼也。以朱囊缚，臣道<br /><br />&nbsp;&nbsp;&nbsp;&nbsp;上侵之象也。到永昌元年，大将军王敦举兵内攻，六军散溃。<br /><br />&nbsp;&nbsp;&nbsp;&nbsp;旧为羽扇，柄刻木，象其骨形，羽用十，取全数也。晋中兴初，王敦南征，<br /><br />&nbsp;&nbsp;&nbsp;&nbsp;始改为长柄下出，可捉，而减其羽用八。识者尤之曰：“夫羽扇，翼之名也。创<br /><br />&nbsp;&nbsp;&nbsp;&nbsp;为长柄者，执其柄制羽翼也。以十改八者，将以未备夺已备也。”是时为衣者，<br /><br />&nbsp;&nbsp;&nbsp;&nbsp;又上短，带至于掖；著帽者，以带缚项。下逼上，上无地也。下裤者，直幅为口<br /><br />&nbsp;&nbsp;&nbsp;&nbsp;无杀，下大失裁也。寻有兵乱，三年而再攻京师。晋海西初嗣位，迎官忘设豹尾。<br /><br />&nbsp;&nbsp;&nbsp;&nbsp;识者以为不终之象，近服妖也。<br /><br />&nbsp;&nbsp;&nbsp;&nbsp;晋司马道子于府北园内为酒钅卢列肆，使姬人酤鬻酒肴，如裨贩者，数游其<br /><br />&nbsp;&nbsp;&nbsp;&nbsp;中，身自t易，因醉寓寝，动连日夜。汉灵帝尝若此。干宝以为：“君将失位，<br /><br />&nbsp;&nbsp;&nbsp;&nbsp;降在皂隶之象也。”道子卒见废徙，以庶人终。<br /><br />&nbsp;&nbsp;&nbsp;&nbsp;桓玄篡立，殿上施绛绫帐，镂黄金为颜，四角金龙，衔五色羽葆流苏。群下<br /><br />&nbsp;&nbsp;&nbsp;&nbsp;窃相谓曰：“颇类L车。”此服妖也。<br /><br />&nbsp;&nbsp;&nbsp;&nbsp;晋末皆冠小冠，而衣裳博大，风流相仿，舆台成俗，识者曰：“此禅代之象<br /><br />&nbsp;&nbsp;&nbsp;&nbsp;也。”永初以后，冠还大云。<br /><br />&nbsp;&nbsp;&nbsp;&nbsp;宋文帝元嘉六年，民间妇人结发者，三分发，抽其鬟直向上，谓之“飞天”。<br /><br />&nbsp;&nbsp;&nbsp;&nbsp;始自东府，流被民庶。时司徒彭城王义康居东府，其后卒以陵上徙废。<br /><br />&nbsp;&nbsp;&nbsp;&nbsp;孝武帝世，豫州刺史刘德愿善御车，世祖尝使之御画轮，幸太宰江夏王义恭<br /><br />&nbsp;&nbsp;&nbsp;&nbsp;第。德愿挟牛杖催世祖云：“日暮宜归！”又求益僦车。世祖甚欢。此事与汉灵<br /><br />&nbsp;&nbsp;&nbsp;&nbsp;帝西园蓄私钱同也。孝武世，幸臣戴法兴权亚人主，造圆头履，世人莫不效之。<br /><br />&nbsp;&nbsp;&nbsp;&nbsp;其时圆进之俗大行，方格之风尽矣。<br /><br />&nbsp;&nbsp;&nbsp;&nbsp;明帝初，司徒建安王休仁统军赭圻，制乌纱帽，反抽帽裙，民间谓之“司徒<br /><br />&nbsp;&nbsp;&nbsp;&nbsp;状”，京邑翕然相尚。休仁后果以疑逼致祸。<br /><br />&nbsp;&nbsp;&nbsp;&nbsp;龟孽：<br /><br />&nbsp;&nbsp;&nbsp;&nbsp;晋惠帝永熙初，卫家人炊饭，堕地，尽化为螺，出足起行。螺，龟类，近<br /><br />&nbsp;&nbsp;&nbsp;&nbsp;龟孽也。干宝曰：“螺被甲，兵象也。于《周易》为《离》，《离》为戈兵。”<br /><br />&nbsp;&nbsp;&nbsp;&nbsp;明年，诛。<br /><br />&nbsp;&nbsp;&nbsp;&nbsp;鸡祸：<br /><br />&nbsp;&nbsp;&nbsp;&nbsp;魏明帝景初二年，廷尉府中有雌鸡变为雄，不鸣不将。干宝曰：“是岁，晋<br /><br />&nbsp;&nbsp;&nbsp;&nbsp;宣帝平辽东，百姓始有与能之义，此其象也。”然晋三后并以人臣终，不鸣不将，<br /><br />&nbsp;&nbsp;&nbsp;&nbsp;又天意也。<br /><br />&nbsp;&nbsp;&nbsp;&nbsp;晋惠帝元康六年，陈国有鸡生雄鸡无翅，既大，坠坑而死。王隐曰：“雄，<br /><br />&nbsp;&nbsp;&nbsp;&nbsp;胤嗣象，坑地事为母象，贾后诬杀愍怀，殆其应也。”晋惠帝太安中，周^家有<br /><br />&nbsp;&nbsp;&nbsp;&nbsp;雌鸡逃承溜中，六七日而下，奋翼鸣将，独毛羽不变。其后有陈敏之事。敏虽控<br /><br />&nbsp;&nbsp;&nbsp;&nbsp;制江表，终无纲纪文章，殆其象也。卒为^所灭。鸡祸见^家，又天意也。<br /><br />&nbsp;&nbsp;&nbsp;&nbsp;晋元帝太兴中，王敦镇武昌，有雌鸡化为雄。天戒若曰：“雌化为雄，臣陵<br /><br />&nbsp;&nbsp;&nbsp;&nbsp;基上。”其后王敦再攻京师。<br /><br />&nbsp;&nbsp;&nbsp;&nbsp;晋孝武太元十三年四月，广陵高平阎嵩家雄鸡，生无右翅；彭城到象之家鸡，<br /><br />&nbsp;&nbsp;&nbsp;&nbsp;无右足。京房《易传》曰：“君用妇人言，则生鸡妖。”<br /><br />&nbsp;&nbsp;&nbsp;&nbsp;晋安帝隆安元年八月，琅邪王道子家青雌鸡化为赤雄，不鸣不将。后有桓玄<br /><br />&nbsp;&nbsp;&nbsp;&nbsp;之事，具如其象。隆安四年，荆州有鸡生角，角寻堕落。是时桓玄始擅西夏，狂<br /><br />&nbsp;&nbsp;&nbsp;&nbsp;慢不肃，故有鸡祸。角，兵象；寻堕落者，暂起不终之妖也。晋安帝元兴二年，<br /><br />&nbsp;&nbsp;&nbsp;&nbsp;衡阳有雌鸡化为雄，八十日而冠萎。衡阳，桓玄楚国封略也。后篡位八十日而败，<br /><br />&nbsp;&nbsp;&nbsp;&nbsp;徐广以为玄之象也。<br /><br />&nbsp;&nbsp;&nbsp;&nbsp;宋文帝元嘉十二年，华林园雌鸡渐化为雄。后孝武即位，皇太后令行于外，<br /><br />&nbsp;&nbsp;&nbsp;&nbsp;亦犹汉宣帝时，雌鸡为雄，至哀帝时，元后与政也。<br /><br />&nbsp;&nbsp;&nbsp;&nbsp;明帝泰始中，吴兴东迁沈法符家鸡有四距。<br /><br />&nbsp;&nbsp;&nbsp;&nbsp;青眚青祥：<br /><br />&nbsp;&nbsp;&nbsp;&nbsp;晋武帝咸宁元年八月丁酉，大风折太社树，有青气出焉；此青祥也。占曰：<br /><br />&nbsp;&nbsp;&nbsp;&nbsp;“东莞当有帝者。”明年，元帝生。是时，帝大父武王封东莞，由是徙封琅邪。<br /><br />&nbsp;&nbsp;&nbsp;&nbsp;孙盛以为中兴之表。晋室之乱，武帝子孙无孑遗，社树折之应，又恒风之罚也。<br /><br />&nbsp;&nbsp;&nbsp;&nbsp;晋惠帝元康中，洛阳南山有虻作声曰：“韩尸尸。”识者曰：“韩氏将死也。<br /><br />&nbsp;&nbsp;&nbsp;&nbsp;言尸尸者，尽死意也。”其后韩谧诛而韩族歼焉。此青祥也。<br /><br />&nbsp;&nbsp;&nbsp;&nbsp;金l木：<br /><br />&nbsp;&nbsp;&nbsp;&nbsp;魏文帝黄初七年正月，幸许昌。许昌城南门无故自崩，帝心恶之，遂不入，<br /><br />&nbsp;&nbsp;&nbsp;&nbsp;还洛阳。此金l木，木动也。五月，宫车晏驾。京房《易传》曰：“上下咸悖，<br /><br />&nbsp;&nbsp;&nbsp;&nbsp;厥妖城门坏。”<br /><br />&nbsp;&nbsp;&nbsp;&nbsp;晋元帝太兴二年六月，吴郡米廪无故自坏。是岁大饥，死者数千。<br /><br />&nbsp;&nbsp;&nbsp;&nbsp;晋明帝太宁元年，周延自归王敦，既立宅宇，而所起五间六架，一时跃出堕<br /><br />&nbsp;&nbsp;&nbsp;&nbsp;地，余桁犹亘柱头。此金l木也。明年五月，钱凤谋乱，遂族灭筵，而湖熟寻亦<br /><br />&nbsp;&nbsp;&nbsp;&nbsp;为墟矣。<br /><br />&nbsp;&nbsp;&nbsp;&nbsp;晋安帝元兴元年正月丙子，司马元显将西讨桓玄，建牙扬州南门，其东者难<br /><br />&nbsp;&nbsp;&nbsp;&nbsp;立，良久乃正。近l妖也。寻为桓玄所禽。元兴三年五月，乐贤堂坏。天意若曰，<br /><br />&nbsp;&nbsp;&nbsp;&nbsp;安帝嚣g，不及有乐贤之心，故此堂见l也。晋安帝义熙九年五月乙酉，国子<br /><br />&nbsp;&nbsp;&nbsp;&nbsp;圣堂坏。<br /><br />&nbsp;&nbsp;&nbsp;&nbsp;宋文帝元嘉十七年，刘斌为吴郡，郡堂屋西头鸱尾无故落地，治之未毕，东<br /><br />&nbsp;&nbsp;&nbsp;&nbsp;头鸱尾复落。顷之，斌诛。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882741);">加入书签</a><a
                        href="882717.html">上一页</a>&larr;<a href="index.html">返回列表</a>&rarr;<a
                            href="882758.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882717.html"; var next_page = "882758.html"; var index_page = "index.html"; var sortid = "9"; var article_id = "13928"; var chapter_id = "882741"; var articlename = "宋书"; var chaptername = " 卷三十 志第二十"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>