<!DOCTYPE html>
<html>
<head>
<meta charset="gbk" />
<title>宋书- 卷五十 列传第十-在线阅读-哈西文学网</title>
<meta name="keywords" content="沈约，宋书， 卷五十 列传第十全文， 卷五十 列传第十在线阅读 哈西文学网" />
<meta name="description" content="哈西文学网提供沈约的宋书  卷五十 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883095.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883095.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十 列传第十</h1>
            <div class="link xb">
                <a href="883075.html">上一页</a>&larr;<a href="index.html">返回列表</a>&rarr;<a
                    href="883132.html">下一页</a></div>			
            <div id="BookText">&nbsp;&nbsp;&nbsp;&nbsp;◎胡藩刘康祖垣护之张兴世<br /><br />&nbsp;&nbsp;&nbsp;&nbsp;胡藩，字道序，豫章南昌人也。祖随，散骑常侍。父仲任，治书侍御史。藩<br /><br />&nbsp;&nbsp;&nbsp;&nbsp;少孤，居丧以毁称。太守韩伯见之，谓藩叔尚书少广曰：“卿此侄当以义烈成名。”<br /><br />&nbsp;&nbsp;&nbsp;&nbsp;州府辟召，不就。须二弟冠婚毕，乃参郗恢征虏军事。时殷仲堪为荆州刺史，藩<br /><br />&nbsp;&nbsp;&nbsp;&nbsp;外兄罗企生为仲堪参军，藩请假还，过江陵省企生。仲堪要藩相见，接待甚厚。<br /><br />&nbsp;&nbsp;&nbsp;&nbsp;藩因说仲堪曰：“桓玄意趣不常，每怏怏于失职。节下崇待太过，非将来之计也。”<br /><br />&nbsp;&nbsp;&nbsp;&nbsp;仲堪色不悦。藩退而谓企生曰：“倒戈授人，必至之祸。若不早规去就，后悔无<br /><br />&nbsp;&nbsp;&nbsp;&nbsp;及。”玄自夏口袭仲堪，藩参玄后军军事。仲堪败，企生果以附从及祸。藩转参<br /><br />&nbsp;&nbsp;&nbsp;&nbsp;太尉、大将军、相国军事。<br /><br />&nbsp;&nbsp;&nbsp;&nbsp;义旗起，玄战败将出奔，藩于南掖门捉玄马控，曰：“今羽林射手犹有八百，<br /><br />&nbsp;&nbsp;&nbsp;&nbsp;皆是义故西人，一旦舍此，欲归可复得乎？”玄直以马鞭指天而已，于是奔散相<br /><br />&nbsp;&nbsp;&nbsp;&nbsp;失。追及玄于芜湖，玄见藩，喜谓张须无曰：“卿州故为多士，今乃复见王叔治。”<br /><br />&nbsp;&nbsp;&nbsp;&nbsp;桑落之战，藩舰被烧，全铠入水潜行三十许步，方得登岸。义军既迫，不复得西，<br /><br />&nbsp;&nbsp;&nbsp;&nbsp;乃还家。<br /><br />&nbsp;&nbsp;&nbsp;&nbsp;高祖素闻藩直言于殷氏，又为玄尽节，召为员外散骑侍郎，参军军事。从征<br /><br />&nbsp;&nbsp;&nbsp;&nbsp;鲜卑，贼屯聚临朐，藩言于高祖曰：“贼屯军城外，留守必寡，今往取其城，而<br /><br />&nbsp;&nbsp;&nbsp;&nbsp;斩其旗帜，此韩信所以克赵也。”高祖乃遣檀韶与藩等潜往，既至，即克其城。<br /><br />&nbsp;&nbsp;&nbsp;&nbsp;贼见城陷，一时奔走，还保广固累月。将拔之夜，佐史并集，忽有鸟大如鹅，苍<br /><br />&nbsp;&nbsp;&nbsp;&nbsp;黑色，飞入高祖帐里，众皆骇愕，以为不祥。藩起贺曰：“苍黑者，胡虏之色，<br /><br />&nbsp;&nbsp;&nbsp;&nbsp;胡虏归我，大吉之祥也。”明旦，攻城，陷之。从讨卢循于左里，频战有功，封<br /><br />&nbsp;&nbsp;&nbsp;&nbsp;吴平县五等子，除正员郎。寻转宁远将军、鄱阳太守。<br /><br />&nbsp;&nbsp;&nbsp;&nbsp;从伐刘毅。毅初当之荆州，表求东道还京辞墓，去都数十里，不过拜阙。高<br /><br />&nbsp;&nbsp;&nbsp;&nbsp;祖出倪塘会之。藩劝于坐杀毅，高祖不从。至是谓藩曰：“昔从卿倪塘之谋，无<br /><br />&nbsp;&nbsp;&nbsp;&nbsp;今举也。”又从征司马休之。复为参军，加建武将军，领游军于江津。徐逵之败<br /><br />&nbsp;&nbsp;&nbsp;&nbsp;没，高祖怒甚，即日于马头岸渡江，而江津岸峭，壁立数丈，休之临岸置阵，无<br /><br />&nbsp;&nbsp;&nbsp;&nbsp;由可登。高祖呼藩令上，藩有疑色，高祖奋怒，命左右录来，欲斩之。藩不受命，<br /><br />&nbsp;&nbsp;&nbsp;&nbsp;顾曰：“藩宁前死耳！”以刀头穿岸，少容脚指，于是径上，随之者稍多。既得<br /><br />&nbsp;&nbsp;&nbsp;&nbsp;登岸，殊死战，贼不能当，引退。因而乘之，一时奔散。<br /><br />&nbsp;&nbsp;&nbsp;&nbsp;高祖伐羌，假藩宁朔将军，参太尉军事，统别军。至河东，暴风漂藩重舰渡<br /><br />&nbsp;&nbsp;&nbsp;&nbsp;北岸，索虏牵得此舰，取其器物。藩气厉心愤，率左右十二人，乘小船径往河北。<br /><br />&nbsp;&nbsp;&nbsp;&nbsp;贼骑五六百见藩来，并笑之。藩素善射，登岸射，贼应弦而倒者十许人，贼皆奔<br /><br />&nbsp;&nbsp;&nbsp;&nbsp;退，悉收所失而反。又遣藩及朱超石等追索虏于半城，虏骑数重，藩及超石所领<br /><br />&nbsp;&nbsp;&nbsp;&nbsp;皆割配新军，不盈五千，率厉力战，大破之。又与超石等击姚业于蒲坂，超石失<br /><br />&nbsp;&nbsp;&nbsp;&nbsp;利退还，藩收超石成舍资实，徐行而反，业不敢追。高祖还彭城，参相国军事。<br /><br />&nbsp;&nbsp;&nbsp;&nbsp;时卢循余党与苏淫贼大相聚结，以为始兴相。论平司马休之及广固功，封阳山县<br /><br />&nbsp;&nbsp;&nbsp;&nbsp;男，食邑五百户。<br /><br />&nbsp;&nbsp;&nbsp;&nbsp;少帝景平元年，坐守东府，开掖门，免官，寻复其职。元嘉四年，迁建武将<br /><br />&nbsp;&nbsp;&nbsp;&nbsp;军、江夏内史。七年，征为游击将军。到彦之北伐，南兖州刺史长沙王义欣进据<br /><br />&nbsp;&nbsp;&nbsp;&nbsp;彭城，藩出戍广陵，行府州事。转太子左卫率。十年，卒，时年六十二，谥曰壮<br /><br />&nbsp;&nbsp;&nbsp;&nbsp;侯。<br /><br />&nbsp;&nbsp;&nbsp;&nbsp;子隆世嗣，官至西阳太守。隆世卒，子乾秀嗣。藩庶子六十人，多不遵法度。<br /><br />&nbsp;&nbsp;&nbsp;&nbsp;藩第十四子遵世，为臧质宁远参军，去职还家，与孔熙先同逆谋，高祖以藩功臣，<br /><br />&nbsp;&nbsp;&nbsp;&nbsp;不欲显其事，使江州以他事收杀之。二十四年，藩第十六子诞世、第十七子茂世<br /><br />&nbsp;&nbsp;&nbsp;&nbsp;率群从二百余人攻破郡县，杀太守桓隆之、令诸葛和之，欲奉庶人义康。值交州<br /><br />&nbsp;&nbsp;&nbsp;&nbsp;刺史檀和之至豫章，讨平之。诞世兄车骑参军新兴太守景世、景世弟宝世，诣廷<br /><br />&nbsp;&nbsp;&nbsp;&nbsp;尉归罪，并徙远州。乾秀夺国。世祖初，徙者并得还。<br /><br />&nbsp;&nbsp;&nbsp;&nbsp;刘康祖，彭城吕人，世居京口。伯父简之，有志干，为高祖所知。高祖将谋<br /><br />&nbsp;&nbsp;&nbsp;&nbsp;兴复，收集才力之士，尝再造简之，值有宾客。简之悟其意，谓弟虔之曰：“刘<br /><br />&nbsp;&nbsp;&nbsp;&nbsp;下邳频再来，必当有意。既不得共语，汝可试往见之。”既至，高祖已克京城，<br /><br />&nbsp;&nbsp;&nbsp;&nbsp;虔之即便投义。简之闻之，杀耕牛，会聚徒众，率以赴高祖。简之历官至通直常<br /><br />&nbsp;&nbsp;&nbsp;&nbsp;侍，少府，太尉咨议参军。简之弟谦之，好学，撰《晋纪》二十卷；义熙末，为<br /><br />&nbsp;&nbsp;&nbsp;&nbsp;始兴相。东海人徐道期流寓广州，无士行，为侨旧所陵侮。因刺史谢欣死，合率<br /><br />&nbsp;&nbsp;&nbsp;&nbsp;群不逞之徒作乱，攻没州城，杀士庶素憾者百余，倾府军、招集亡命，出攻始兴。<br /><br />&nbsp;&nbsp;&nbsp;&nbsp;谦之破走之，进平广州，诛其党与，仍行州事。即以为振威将军、广州刺史。后<br /><br />&nbsp;&nbsp;&nbsp;&nbsp;为太中大夫。虔之诞节，不营产业，轻财好施。高祖西征司马休之、鲁宗之等，<br /><br />&nbsp;&nbsp;&nbsp;&nbsp;遣参军檀道济、朱超石步骑出襄阳，虔之时为江夏相，率府郡兵力出槌牵屯三<br /><br />&nbsp;&nbsp;&nbsp;&nbsp;连，立桥聚粮以待。道济等积日不至，为宗之子轨所袭，众寡不敌。参军孙长庸<br /><br />&nbsp;&nbsp;&nbsp;&nbsp;流涕劝还军，虔之厉色曰：“我仗顺伐罪，理无不克。如其不幸，命也。”战败<br /><br />&nbsp;&nbsp;&nbsp;&nbsp;见杀，追赠梁、秦二州刺史，封新康县男，食邑五百户。<br /><br />&nbsp;&nbsp;&nbsp;&nbsp;康祖，虔之子也，袭封，为长沙王义欣镇军参军，转员外散骑侍郎。便弓马，<br /><br />&nbsp;&nbsp;&nbsp;&nbsp;膂力绝人，在闾里不治士业，以浮荡扌莆酒为事。每犯法，为郡县所录，辄越屋<br /><br />&nbsp;&nbsp;&nbsp;&nbsp;逾墙，莫之能禽。夜入人家，为有司所围守，康祖突围而去，并莫敢追。因夜还<br /><br />&nbsp;&nbsp;&nbsp;&nbsp;京口，半夕便至。明旦，守门诣府州要职。俄而建康移书录之，府州执事者并证<br /><br />&nbsp;&nbsp;&nbsp;&nbsp;康祖其夕在京口，遂见无恙。前后屡被纠劾，太祖以勋臣子，每原贷之。为员外<br /><br />&nbsp;&nbsp;&nbsp;&nbsp;郎十年，再坐罐衅蜗访狻<br /><br />&nbsp;&nbsp;&nbsp;&nbsp;转太子左积弩将军，随射声校尉裴方明西征仇池，与方明同下廷尉，康祖免<br /><br />&nbsp;&nbsp;&nbsp;&nbsp;官。顷之，世祖为豫州刺史，镇历阳，以康祖为征虏中兵参军，既被委任，折节<br /><br />&nbsp;&nbsp;&nbsp;&nbsp;自修。转太子翊军校尉。久之，迁南平王铄安蛮府司马。元嘉二十七年春，索虏<br /><br />&nbsp;&nbsp;&nbsp;&nbsp;托拔焘亲率大众攻围汝南，太祖遣诸军救援，康祖总统为前驱。军次新蔡，与虏<br /><br />&nbsp;&nbsp;&nbsp;&nbsp;战，俱前百余里，济融水。虏众大至，奋击破之，斩伪殿中尚书任城公乞地真，<br /><br />&nbsp;&nbsp;&nbsp;&nbsp;去县瓠四十里，焘烧营退走。转左军将军。<br /><br />&nbsp;&nbsp;&nbsp;&nbsp;太祖欲大举北伐，康祖以岁月已晚，请待明年。上以河北义徒并起，若顿兵<br /><br />&nbsp;&nbsp;&nbsp;&nbsp;一周，沮向义之志，不许。其年秋，萧斌、王玄谟、沈庆之等入河，康祖率豫州<br /><br />&nbsp;&nbsp;&nbsp;&nbsp;军出许、洛。玄谟等败归，虏引大众南度。南平王铄在寿阳，上虑为所围，召康<br /><br />&nbsp;&nbsp;&nbsp;&nbsp;祖速反。康祖回军，未至寿阳数十里，会虏永昌王库仁真以长安之众八万骑，与<br /><br />&nbsp;&nbsp;&nbsp;&nbsp;康祖相及于尉武。康祖凡有八千人，军副胡盛之欲附山依险，间行取至。康祖怒<br /><br />&nbsp;&nbsp;&nbsp;&nbsp;曰：“吾受命本朝，清荡河洛。寇今自送，不复远劳王师，犬羊虽多，实易摧灭。<br /><br />&nbsp;&nbsp;&nbsp;&nbsp;吾兵精器练，去寿阳裁数十里，援军寻至，亦何患乎！”乃结车营而进。虏四面<br /><br />&nbsp;&nbsp;&nbsp;&nbsp;来攻，大战一日一夜，杀虏填积。虏分众为三，且休且战，以骑负草烧车营。康<br /><br />&nbsp;&nbsp;&nbsp;&nbsp;祖率厉将士，无不一当百，虏死者太半。会矢中颈死，于是大败，举营沦覆，为<br /><br />&nbsp;&nbsp;&nbsp;&nbsp;虏所杀尽，自免者裁数十人。虏传康祖首示彭城，面如生。<br /><br />&nbsp;&nbsp;&nbsp;&nbsp;胡盛之为虏生禽，托跋焘宠之，常在左右。盛之有勇力，初为长沙王义欣镇<br /><br />&nbsp;&nbsp;&nbsp;&nbsp;军参军督护，讨劫谯郡，县西劫有马步七十，逃隐深榛，盛之挺身独进，手斩五<br /><br />&nbsp;&nbsp;&nbsp;&nbsp;十八级。<br /><br />&nbsp;&nbsp;&nbsp;&nbsp;二十八年，诏曰：“康祖班师尉武，戎律靡忒。对众以寡，歼殄太半。猛气<br /><br />&nbsp;&nbsp;&nbsp;&nbsp;云腾，志申力屈，没世徇节，良可嘉悼。宜加甄宠，以旌忠烈。可赠益州刺史，<br /><br />&nbsp;&nbsp;&nbsp;&nbsp;谥曰壮男。”传国至齐受禅，国除。<br /><br />&nbsp;&nbsp;&nbsp;&nbsp;垣护之，字彦宗，略阳桓道人也。祖敞，仕苻氏，为长乐国郎中令。慕容德<br /><br />&nbsp;&nbsp;&nbsp;&nbsp;入青州，以敞为车骑长史。德兄子超袭伪位，伯父遵、父苗复见委任。遵为尚书，<br /><br />&nbsp;&nbsp;&nbsp;&nbsp;苗京兆太守。高祖围广固，遵、苗逾城归降，并以为太尉行参军。太祖元嘉中，<br /><br />&nbsp;&nbsp;&nbsp;&nbsp;遵为员外散骑常侍，苗屯骑校尉。<br /><br />&nbsp;&nbsp;&nbsp;&nbsp;护之少倜傥，不拘小节，形状短陋，而气干强果。从高祖征司马休之，为世<br /><br />&nbsp;&nbsp;&nbsp;&nbsp;子中军府长史，兼行参军。永初中，补奉朝请。元嘉初，为殿中将军。随到彦之<br /><br />&nbsp;&nbsp;&nbsp;&nbsp;北伐，彦之将回师，护之为书谏曰：“外闻节下欲回师反旆，窃所不同。何者？<br /><br />&nbsp;&nbsp;&nbsp;&nbsp;残虏畏威，望风奔迸，八载侵地，不战克复。方当长驱朔漠，穷扫遗丑，况乃自<br /><br />&nbsp;&nbsp;&nbsp;&nbsp;送，无假远劳。宜使竺灵秀速进滑台助朱修之固守，节下大军进拟河北，则牢、<br /><br />&nbsp;&nbsp;&nbsp;&nbsp;洛游魂，自然奔退。且昔人有连年攻战，失众乏粮者，犹张胆争前，莫肯轻退。<br /><br />&nbsp;&nbsp;&nbsp;&nbsp;况今青州丰穰，济漕流通，士马饱逸，威力无损。若空弃滑台，坐丧成业，岂是<br /><br />&nbsp;&nbsp;&nbsp;&nbsp;朝廷受任之旨。”彦之不纳，散败而归。太祖闻而善之，以补江夏王义恭征北行<br /><br />&nbsp;&nbsp;&nbsp;&nbsp;参军、北高平太守。以载禁物系尚方，久之蒙宥。又补衡阳王义季征北长流参军，<br /><br />&nbsp;&nbsp;&nbsp;&nbsp;迁宣威将军、钟离太守。<br /><br />&nbsp;&nbsp;&nbsp;&nbsp;随王玄谟入河，玄谟攻滑台，护之百舸为前锋，进据石济；石济在滑台西南<br /><br />&nbsp;&nbsp;&nbsp;&nbsp;百二十里。及虏救至，又驰书劝玄谟急攻，曰：“昔武皇攻广固，死没者亦众。<br /><br />&nbsp;&nbsp;&nbsp;&nbsp;况事殊曩日，岂得计士众伤疲，愿以屠城为急。”不从。玄谟败退，不暇报护之。<br /><br />&nbsp;&nbsp;&nbsp;&nbsp;护之闻知，而虏悉已牵玄谟水军大艚，连以铁锁三重断河，欲以绝护之还路。河<br /><br />&nbsp;&nbsp;&nbsp;&nbsp;水迅急，护之中流而下，每至铁锁，以长柯斧断之，虏不能禁。唯失一舸，余舸<br /><br />&nbsp;&nbsp;&nbsp;&nbsp;并全。留戍靡沟城。还为江夏王义恭骠骑户曹参军，戍淮阴。加建武将军，领济<br /><br />&nbsp;&nbsp;&nbsp;&nbsp;北太守。率二千人复随张永攻确x，先据委栗津。虏杜道俊与伪尚书伏连来援<br /><br />&nbsp;&nbsp;&nbsp;&nbsp;确x，护之拒之，贼因引军东去。萧思话遣护之迎军至梁山，伪尚书韩元兴率<br /><br />&nbsp;&nbsp;&nbsp;&nbsp;精骑卒至，护之依险拒战，斩其都军长史，甲首数十，贼乃退。思话将引还，诳<br /><br />&nbsp;&nbsp;&nbsp;&nbsp;护之云：“沈庆之救军垂至，可急于济口立桥。”护之揣知其意，即分遣白丁。<br /><br />&nbsp;&nbsp;&nbsp;&nbsp;思话复令度河戍乞活堡以防追军。<br /><br />&nbsp;&nbsp;&nbsp;&nbsp;三十年春，太祖崩，迁屯历下。闻世祖入讨，率所领驰赴，上嘉之，以为督<br /><br />&nbsp;&nbsp;&nbsp;&nbsp;冀州青州之济南乐安太原三郡诸军事、宁远将军、冀州刺史。孝建元年，南郡王<br /><br />&nbsp;&nbsp;&nbsp;&nbsp;义宣反，兖州刺史徐遗宝，护之妻弟也。远相连结，与护之书，劝使同逆。护之<br /><br />&nbsp;&nbsp;&nbsp;&nbsp;驰使以闻。遗宝时戍湖陆，护之留子恭祖守历城，自率步骑袭遗宝。道经邹山，<br /><br />&nbsp;&nbsp;&nbsp;&nbsp;破其别戍。未至湖陆六十里，遗宝焚城西走。衮土既定，征为游击将军。<br /><br />&nbsp;&nbsp;&nbsp;&nbsp;随沈庆之等击鲁爽，加辅国将军。义宣率大众至梁山，与王玄谟相持。柳元<br /><br />&nbsp;&nbsp;&nbsp;&nbsp;景率护之及护之弟询之、柳叔仁、郑琨等诸军，出镇新亭。玄谟见贼强盛，遣司<br /><br />&nbsp;&nbsp;&nbsp;&nbsp;马管法济求救甚急。上遣元景等进据南州，护之水军先发。贼遣将庞法起率众袭<br /><br />&nbsp;&nbsp;&nbsp;&nbsp;姑孰，适值护之、郑琨等至，奋击，大破之，斩获及投水死略尽。玄谟驰信告元<br /><br />&nbsp;&nbsp;&nbsp;&nbsp;景曰：“西城不守，唯余东城，众寡相悬，请退还姑孰，更议进取。”元景不许，<br /><br />&nbsp;&nbsp;&nbsp;&nbsp;将悉众赴救，护之劝分军援之。元景然其计，乃以精兵配护之赴梁山。及战，护<br /><br />&nbsp;&nbsp;&nbsp;&nbsp;之见贼舟舰累沓，谓玄谟曰：“今当以火平之。”即使队主张谈等烧贼舰，风猛<br /><br />&nbsp;&nbsp;&nbsp;&nbsp;水急，贼军以此奔散。梁山平，护之率军追讨，会朱修之已平江陵，至寻阳而还。<br /><br />&nbsp;&nbsp;&nbsp;&nbsp;迁督徐衮二州豫州之梁郡诸军事、宁朔将军、徐州刺史，封益阳县侯。食邑千户。<br /><br />&nbsp;&nbsp;&nbsp;&nbsp;弟询之，骁敢有气力，元凶夙闻其名，以副辅国将军张柬。时张超首行大逆，<br /><br />&nbsp;&nbsp;&nbsp;&nbsp;亦领军隶柬。询之规杀之，虑柬不同，柬宿有此志，又未测询之同否，互相观察。<br /><br />&nbsp;&nbsp;&nbsp;&nbsp;会超来论事，柬色动，询之觉之，即共定谋，遣信召超。超疑之不至，改宿他所。<br /><br />&nbsp;&nbsp;&nbsp;&nbsp;询之不知其移，径斫之，杀其仆于床，因与柬南奔。柬溺淮死，询之得至。时世<br /><br />&nbsp;&nbsp;&nbsp;&nbsp;祖已即位，以为积弩将军。梁山之役力战，为流矢所中。死，追赠冀州刺史。<br /><br />&nbsp;&nbsp;&nbsp;&nbsp;二年，护之坐论功挟私，免官。复为游击将军。俄迁大司马，辅国将军，领<br /><br />&nbsp;&nbsp;&nbsp;&nbsp;南东海太守。未拜，复督青冀二州诸军事、宁远将军、青冀二州刺史，镇历城。<br /><br />&nbsp;&nbsp;&nbsp;&nbsp;明年，进号宁朔将军。进督徐州之东莞东安二郡军事。世祖以历下要害，欲移青<br /><br />&nbsp;&nbsp;&nbsp;&nbsp;州并镇历城。议者多异。护之曰：“青州北有河、济，又多陂泽，非虏所向。每<br /><br />&nbsp;&nbsp;&nbsp;&nbsp;来寇掠，必由历城，二州并镇，此经远之略也。北又近河，归顺者易，近息民患，<br /><br />&nbsp;&nbsp;&nbsp;&nbsp;远申王威，安边之上计也。”由是遂定。<br /><br />&nbsp;&nbsp;&nbsp;&nbsp;大明三年，征为右卫将军，还，于道闻司空竟陵王诞于广陵反叛，护之即率<br /><br />&nbsp;&nbsp;&nbsp;&nbsp;部曲受车骑大将军沈庆之节度。事平，转西阳王子尚抚军司马、临淮太守。明年，<br /><br />&nbsp;&nbsp;&nbsp;&nbsp;出为使持节、督豫司二州诸军事、辅国将军、豫州刺史、淮南太守。复隶沈庆之<br /><br />&nbsp;&nbsp;&nbsp;&nbsp;伐西阳蛮。护之所莅多聚敛，贿货充积。七年，坐下狱，免官。明年，复起为太<br /><br />&nbsp;&nbsp;&nbsp;&nbsp;中大夫。未拜，其年卒，时年七十，谥曰壮侯。前废帝永光元年，追赠冠军将军、<br /><br />&nbsp;&nbsp;&nbsp;&nbsp;豫州刺史。<br /><br />&nbsp;&nbsp;&nbsp;&nbsp;子承祖嗣。承祖卒，子显宗嗣。齐受禅，国除。护之次子恭祖，勇果有父风。<br /><br />&nbsp;&nbsp;&nbsp;&nbsp;太宗泰始初，以军功为梁、南秦二州刺史。<br /><br />&nbsp;&nbsp;&nbsp;&nbsp;遵子阆，元嘉中，为员外散骑侍郎。母墓为东阿寺道人昙洛等所发，阆与弟<br /><br />&nbsp;&nbsp;&nbsp;&nbsp;殿中将军闳共杀昙洛等五人，诣官归罪，见原。阆，大明三年，自义兴太守为宁<br /><br />&nbsp;&nbsp;&nbsp;&nbsp;朔将军、兖州刺史，为竟陵王诞所杀。追赠征虏将军，刺史如故。闳，顺帝升明<br /><br />&nbsp;&nbsp;&nbsp;&nbsp;末，右卫将军。<br /><br />&nbsp;&nbsp;&nbsp;&nbsp;张兴世，字文德，竟陵竟陵人也。本单名世，太宗益为兴世。少时家贫，南<br /><br />&nbsp;&nbsp;&nbsp;&nbsp;郡宗珍之为竟陵郡，兴世依之为客。竟陵旧置军府，以补参军督护，不就。白衣<br /><br />&nbsp;&nbsp;&nbsp;&nbsp;随王玄谟伐蛮，每战，辄有禽获，玄谟旧部曲诸将不及也，甚奇之。兴世还都，<br /><br />&nbsp;&nbsp;&nbsp;&nbsp;白太祖，称其胆力。后随世祖镇寻阳，以补南中参军督护。入讨元凶，隶柳元景<br /><br />&nbsp;&nbsp;&nbsp;&nbsp;为前锋。事定，转员外将军，领从队。南郡王义宣反，又随玄谟出梁山，有战功。<br /><br />&nbsp;&nbsp;&nbsp;&nbsp;除建平王宏中军行参军，领长刀。又隶西平王子尚为直卫。坐从子尚入台，弃仗<br /><br />&nbsp;&nbsp;&nbsp;&nbsp;游走，下狱，免官。复以白衣充直卫。<br /><br />&nbsp;&nbsp;&nbsp;&nbsp;大明末，除员外散骑侍郎，仍除宣威将军、随郡太守。未行，太宗即位，四<br /><br />&nbsp;&nbsp;&nbsp;&nbsp;方反叛。进兴世号龙骧将军，领水军，距南贼于赭圻。筑二城于湖口，伪龙骧将<br /><br />&nbsp;&nbsp;&nbsp;&nbsp;军陈庆领舸于前为游军。兴世率龙骧将军佼长生、董凯之攻克二城，因击庆，庆<br /><br />&nbsp;&nbsp;&nbsp;&nbsp;战大败，投水死者数千人。时台军据赭圻，南贼屯鹊尾，相持久不决。兴世建议<br /><br />&nbsp;&nbsp;&nbsp;&nbsp;曰：“贼据上流，兵强地胜。我今虽相持有余，而制敌不足。今若以兵数千，潜<br /><br />&nbsp;&nbsp;&nbsp;&nbsp;出其上，因险自固，随宜断截，使其首尾周遑，进退疑沮，中流一梗，粮运自艰。<br /><br />&nbsp;&nbsp;&nbsp;&nbsp;制贼之奇，莫过于此。”沈攸之、吴喜并赞其计。时豫州刺史殷琰之据寿阳同逆，<br /><br />&nbsp;&nbsp;&nbsp;&nbsp;为刘宜攻，南贼遣庞孟虬率军助琰，刘仪残徘笤甚急。建安王休仁欲遣兴世<br /><br />&nbsp;&nbsp;&nbsp;&nbsp;救之，问沈攸之。攸之曰：“孟虬蚁寇，必无能为。遣别将马步数千，足以相制。<br /><br />&nbsp;&nbsp;&nbsp;&nbsp;若有意外，且以江西饵之。上流若捷，不忧不殄。兴世之行，是安危大机，必不<br /><br />&nbsp;&nbsp;&nbsp;&nbsp;可辍。”乃遣段佛荣等援摇<br /><br />&nbsp;&nbsp;&nbsp;&nbsp;兴世欲率所领直取大雷，而军旅未集，不足分张。会薛索儿平定，太宗使张<br /><br />&nbsp;&nbsp;&nbsp;&nbsp;永以步骑五千留戍盱眙，余众二万人悉遣南讨。山阳又寻平。征阮佃夫所领诸军，<br /><br />&nbsp;&nbsp;&nbsp;&nbsp;悉还南伐，众军大集。乃分战士七千配兴世，兴世乃令轻舸溯流而上，旋复回还，<br /><br />&nbsp;&nbsp;&nbsp;&nbsp;一二日中，辄复如此，使贼不为之备。刘胡闻兴世欲上，笑之曰：“我尚不敢越<br /><br />&nbsp;&nbsp;&nbsp;&nbsp;彼下取扬州，张兴世何物人，欲轻据我上！”兴世谓攸之等曰：“上流唯有钱溪<br /><br />&nbsp;&nbsp;&nbsp;&nbsp;可据，地既险要，江又甚狭，去大众不远，应赴无难。江有洄，船下必来泊，<br /><br />&nbsp;&nbsp;&nbsp;&nbsp;岸有横浦，可以藏船舸，二三为宜。”乃夜渡湖口，至鹊头，因复回下疑之。其<br /><br />&nbsp;&nbsp;&nbsp;&nbsp;夜四更，值风，仍举c直前。贼亦遣胡灵秀诸军，于东岸相翼而上。兴世夕住<br /><br />&nbsp;&nbsp;&nbsp;&nbsp;景江浦宿，贼亦不进。夜潜遣黄道标领七十舸，径据钱溪，营立城柴。明旦，兴<br /><br />&nbsp;&nbsp;&nbsp;&nbsp;世与军齐集。停一宿，刘胡自领水步二十六军平旦来攻。将士欲迎击之，兴世禁<br /><br />&nbsp;&nbsp;&nbsp;&nbsp;曰：“贼来尚远，而气盛矢骤，骤既力尽，盛亦易衰，此曹刿之所以破齐也。”<br /><br />&nbsp;&nbsp;&nbsp;&nbsp;令将士不得妄动，治城如故。俄而贼来转近，舫入洄，兴世乃命寿寂之、任农<br /><br />&nbsp;&nbsp;&nbsp;&nbsp;夫率壮士数百击之，众军相继进，胡于是败走。斩级数百，投水者甚众，胡收军<br /><br />&nbsp;&nbsp;&nbsp;&nbsp;而下。<br /><br />&nbsp;&nbsp;&nbsp;&nbsp;时兴世城垒未固，司徒建安王休仁虑贼并力更攻钱溪，欲分其形势，命沈攸<br /><br />&nbsp;&nbsp;&nbsp;&nbsp;之、吴喜、佼长生、刘灵遗等以皮舰二十，攻贼浓湖，苦战连日，斩获千数。是<br /><br />&nbsp;&nbsp;&nbsp;&nbsp;日，刘胡果率众军，欲更攻兴世。未至钱溪数十里，袁以浓湖之急遽追之，钱<br /><br />&nbsp;&nbsp;&nbsp;&nbsp;溪城柴由此得立。贼连战转败，兴世又遏其粮道，寻阳遣运至南陵，不敢下，贼<br /><br />&nbsp;&nbsp;&nbsp;&nbsp;众渐饥。刘胡乃遣安北府司马、伪右军沈仲玉领千人步取南陵，迎接粮运。仲<br /><br />&nbsp;&nbsp;&nbsp;&nbsp;玉至南陵，领米三十万斛，钱布数十舫，竖榜为城，规欲突过。行至贵口，不敢<br /><br />&nbsp;&nbsp;&nbsp;&nbsp;进，遣间信报胡，令遣重军援接。兴世、寿寂之、任农夫、李安民等三千人至贵<br /><br />&nbsp;&nbsp;&nbsp;&nbsp;口击之，与仲玉相值。交战尽日，仲玉走还营，悉虏其资实；贼众大败，胡弃<br /><br />&nbsp;&nbsp;&nbsp;&nbsp;军遁走，仍亦奔散。兴世率军追讨，与吴喜共平江陵。迁左军将军，寻为督豫<br /><br />&nbsp;&nbsp;&nbsp;&nbsp;司二州南豫州之梁郡诸军事，封作唐县侯，食邑千户。征为游击将军。<br /><br />&nbsp;&nbsp;&nbsp;&nbsp;海道北伐，假辅国将军，加节置佐，无功而还。四年，迁太子右卫率，又以<br /><br />&nbsp;&nbsp;&nbsp;&nbsp;本官领骁骑将军，与左卫将军沈攸之参员置。五年，转左卫将军。六年，中领军<br /><br />&nbsp;&nbsp;&nbsp;&nbsp;刘业闭蚬懔辏兴世权兼领军。泰豫元年，为持节、督雍梁南北秦郢州之竟陵随<br /><br />&nbsp;&nbsp;&nbsp;&nbsp;二郡诸军事、冠军将军、雍州刺史，寻加宁蛮校尉。桂阳王休范反，兴世遣军赴<br /><br />&nbsp;&nbsp;&nbsp;&nbsp;朝廷，未发而事平。进号征虏将军。废帝元徽三年，征为通直散骑常侍、左卫将<br /><br />&nbsp;&nbsp;&nbsp;&nbsp;军。五年，以疾病，徙光禄大夫，常侍如故。顺帝升明二年，卒，时年五十九。<br /><br />&nbsp;&nbsp;&nbsp;&nbsp;追赠本官。<br /><br />&nbsp;&nbsp;&nbsp;&nbsp;兴世居临沔水，沔水自襄阳以下，至于九江，二千里中，先无洲屿。兴世初<br /><br />&nbsp;&nbsp;&nbsp;&nbsp;生，当其门前水中，一旦忽生洲，年年渐大，及至兴世为方伯，而洲上遂十余顷。<br /><br />&nbsp;&nbsp;&nbsp;&nbsp;父仲子，由兴世致位给事中。兴世欲将往襄阳，爱恋乡里，不肯去。尝谓兴世：<br /><br />&nbsp;&nbsp;&nbsp;&nbsp;“我虽田舍老公，乐闻鼓角，可送一部，行田时吹之。”兴世素恭谨畏法宪，譬<br /><br />&nbsp;&nbsp;&nbsp;&nbsp;之曰：“此是天子鼓角，非田舍老公所吹。”兴世欲拜墓，仲子谓曰：“汝卫从<br /><br />&nbsp;&nbsp;&nbsp;&nbsp;太多，先人必当惊怖。”兴世减撤而后行。<br /><br />&nbsp;&nbsp;&nbsp;&nbsp;兴世子欣业，当嗣封，会齐受禅，国除。<br /><br />&nbsp;&nbsp;&nbsp;&nbsp;史臣曰：兵固诡道，胜在用奇。当二帝争雄，天人之分未决，南北连兵，相<br /><br />&nbsp;&nbsp;&nbsp;&nbsp;厄而不得进者，半岁矣。盖乃赵壁拔帜之机，官渡媸χ日，至于鹊浦投戈，<br /><br />&nbsp;&nbsp;&nbsp;&nbsp;实兴世用奇之力也。建旆垂组，岂徒然哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883095);">加入书签</a><a
                        href="883075.html">上一页</a>&larr;<a href="index.html">返回列表</a>&rarr;<a
                            href="883132.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883075.html"; var next_page = "883132.html"; var index_page = "index.html"; var sortid = "9"; var article_id = "13928"; var chapter_id = "883095"; var articlename = "宋书"; var chaptername = " 卷五十 列传第十"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>