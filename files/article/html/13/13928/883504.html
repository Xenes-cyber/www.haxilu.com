<!DOCTYPE html>
<html>
<head>
<meta charset="gbk" />
<title>宋书- 卷六十九 列传第二十九-在线阅读-哈西文学网</title>
<meta name="keywords" content="沈约，宋书， 卷六十九 列传第二十九全文， 卷六十九 列传第二十九在线阅读 哈西文学网" />
<meta name="description" content="哈西文学网提供沈约的宋书  卷六十九 列传第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883504.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883504.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九 列传第二十九</h1>
            <div class="link xb">
                <a href="883492.html">上一页</a>&larr;<a href="index.html">返回列表</a>&rarr;<a
                    href="883520.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘湛范晔<br /><br />&nbsp;&nbsp;&nbsp;&nbsp;刘湛，字弘仁，南阳涅阳人也。祖耽，父柳，并晋左光禄大夫、开府仪同三<br /><br />&nbsp;&nbsp;&nbsp;&nbsp;司。<br /><br />&nbsp;&nbsp;&nbsp;&nbsp;湛出继伯父淡，袭封安众县五等男。少有局力，不尚浮华。博涉史传，谙前<br /><br />&nbsp;&nbsp;&nbsp;&nbsp;世旧典，弱年便有宰世情，常自比管夷吾、诸葛亮，不为文章，不喜谈议。本州<br /><br />&nbsp;&nbsp;&nbsp;&nbsp;辟主簿，不就。除著作佐郎，又不拜。高祖以为太尉行参军，赏遇甚厚。高祖领<br /><br />&nbsp;&nbsp;&nbsp;&nbsp;镇西将军、荆州刺史，以湛为功曹，仍补治中别驾从事史，复为太尉参军，世子<br /><br />&nbsp;&nbsp;&nbsp;&nbsp;征虏西中郎主簿。父柳亡于江州，州府送故甚丰，一无所受，时论称之。服终，<br /><br />&nbsp;&nbsp;&nbsp;&nbsp;除秘书丞，出为相国参军。谢晦、王弘并称其有器干。<br /><br />&nbsp;&nbsp;&nbsp;&nbsp;高祖入受晋命，以第四子义康为冠军将军、豫州刺史，留镇寿阳。以湛为长<br /><br />&nbsp;&nbsp;&nbsp;&nbsp;史、梁郡太守。义康弱年未亲政，府州军事悉委湛。府进号右将军，仍随府转。<br /><br />&nbsp;&nbsp;&nbsp;&nbsp;义康以本号徙为南豫州，湛改领历阳太守。为人刚严用法，奸吏犯赃百钱以上，<br /><br />&nbsp;&nbsp;&nbsp;&nbsp;皆杀之，自下莫不震肃。庐陵王义真出为车骑将军、南豫州刺史，湛又为长史，<br /><br />&nbsp;&nbsp;&nbsp;&nbsp;太守如故。义真时居高祖忧，使帐下备膳，湛禁之，义真乃使左右索鱼肉珍羞，<br /><br />&nbsp;&nbsp;&nbsp;&nbsp;于斋内别立厨帐。会湛入，因命酒炙车螯，湛正色曰：“公当今不宜有此设。”<br /><br />&nbsp;&nbsp;&nbsp;&nbsp;义真曰：“旦甚寒，一碗酒亦何伤！长史事同一家，望不为异。”酒既至，湛因<br /><br />&nbsp;&nbsp;&nbsp;&nbsp;起曰：“既不能以礼自处，又不能以礼处人。”<br /><br />&nbsp;&nbsp;&nbsp;&nbsp;景平元年，召入，拜尚书吏部郎，迁右卫将军。出督广、交二州诸军事、建<br /><br />&nbsp;&nbsp;&nbsp;&nbsp;威将军、平越中郎将、广州刺史。嫡母忧去职。服阕，为侍中。抚军将军江夏王<br /><br />&nbsp;&nbsp;&nbsp;&nbsp;义恭镇江陵，以湛为使持节、南蛮校尉、领抚军长史，行府州事。时王弘辅政，<br /><br />&nbsp;&nbsp;&nbsp;&nbsp;而王华、王昙首任事居中，湛自谓才能不后之，不愿外出；是行也，谓为弘等所<br /><br />&nbsp;&nbsp;&nbsp;&nbsp;斥，意甚不平，常曰：“二王若非代邸之旧，无以至此，可谓遭遇风云。”<br /><br />&nbsp;&nbsp;&nbsp;&nbsp;湛负其志气，常慕汲黯、崔琰为人，故名长子曰黯字长孺，第二子曰琰字季<br /><br />&nbsp;&nbsp;&nbsp;&nbsp;圭。琰于江陵病卒，湛求自送丧还都，义恭亦为之陈请。太祖答义恭曰：“吾亦<br /><br />&nbsp;&nbsp;&nbsp;&nbsp;得湛启事，为之酸怀，乃不欲苟违所请。但汝弱年，新涉庶务，八州殷旷，专断<br /><br />&nbsp;&nbsp;&nbsp;&nbsp;事重，畴谘委仗，不可不得其人，量算二三，未获便相顺许。今答湛启，权停彼<br /><br />&nbsp;&nbsp;&nbsp;&nbsp;葬。顷朝臣零落相系，寄怀转寡，湛实国器，吾乃欲引其令还，直以西夏任重，<br /><br />&nbsp;&nbsp;&nbsp;&nbsp;要且停此事耳。汝庆赏黜罚，豫关失得者，必宜悉相委寄。”<br /><br />&nbsp;&nbsp;&nbsp;&nbsp;义恭性甚狷隘，年又渐长，欲专政事，每为湛所裁，主佐之间，嫌隙遂构。<br /><br />&nbsp;&nbsp;&nbsp;&nbsp;太祖闻之，密遣使诘让义恭，并使深加谐缉。义恭具陈湛无居下之礼，又自以年<br /><br />&nbsp;&nbsp;&nbsp;&nbsp;长，未得行意，虽奉诏旨，颇有怨言。上友于素笃，欲加酬顺，乃诏之曰：“事<br /><br />&nbsp;&nbsp;&nbsp;&nbsp;至于此，甚为可叹。当今乏才，委授已尔，宜尽相弥缝，取其可取，弃其可弃。<br /><br />&nbsp;&nbsp;&nbsp;&nbsp;汝疏云‘泯然无际’，如此甚佳。彼多猜，不可令万一觉也。汝年已长，渐更事<br /><br />&nbsp;&nbsp;&nbsp;&nbsp;物，且群情瞩望，不以幼昧相期，何由故如十岁时，动止谘问。但当今所专，必<br /><br />&nbsp;&nbsp;&nbsp;&nbsp;是小事耳。亦恐量此轻重，未必尽得，彼之疑怨，兼或由此邪。”<br /><br />&nbsp;&nbsp;&nbsp;&nbsp;先是，王华既亡，昙首又卒，领军将军殷景仁以时贤零落，白太祖征湛。八<br /><br />&nbsp;&nbsp;&nbsp;&nbsp;年，召为太子詹事，加给事中、本州大中正，与景仁并被任遇。湛常云：“今世<br /><br />&nbsp;&nbsp;&nbsp;&nbsp;宰相何难，此政可当我南阳郡汉世功曹耳。”明年，景仁转尚书仆射、领选、护<br /><br />&nbsp;&nbsp;&nbsp;&nbsp;军将军，湛代为领军将军。十二年，又领詹事。湛与景仁素款，又以其建议征之，<br /><br />&nbsp;&nbsp;&nbsp;&nbsp;甚相感说。及俱被时遇，猜隙渐生，以景仁专管内任，谓为间己。<br /><br />&nbsp;&nbsp;&nbsp;&nbsp;时彭城王义康专秉朝权，而湛昔为上佐，遂以旧情委心自结，欲因宰相之力<br /><br />&nbsp;&nbsp;&nbsp;&nbsp;以回主心，倾黜景仁，独当时务。义康屡构之于太祖，其事不行。义康僚属及湛<br /><br />&nbsp;&nbsp;&nbsp;&nbsp;诸附隶潜相约勒，无敢历殷氏门者。湛党刘敬文父成未悟其机，诣景仁求郡，敬<br /><br />&nbsp;&nbsp;&nbsp;&nbsp;文遽往谢湛曰：“老父悖耄，遂就殷铁干禄。由敬文暗浅，上负生成，合门惭惧，<br /><br />&nbsp;&nbsp;&nbsp;&nbsp;无地自处。”敬文之奸谄无愧如此。<br /><br />&nbsp;&nbsp;&nbsp;&nbsp;义康擅势专朝，威倾内外，湛愈推崇之，无复人臣之礼，上稍不能平。湛初<br /><br />&nbsp;&nbsp;&nbsp;&nbsp;入朝，委任甚重，日夕引接，恩礼绸缪。善论治道，并谙前世故事，叙致铨理，<br /><br />&nbsp;&nbsp;&nbsp;&nbsp;听者忘疲。每入云龙门，御者便解驾，左右及羽仪随意分散，不夕不出，以此为<br /><br />&nbsp;&nbsp;&nbsp;&nbsp;常。及至晚节，驱煽义康，凌轹朝廷，上意虽内离，而接遇不改。上尝谓所亲曰：<br /><br />&nbsp;&nbsp;&nbsp;&nbsp;“刘班初自西还，吾与语，常看日早晚，虑其当去。比入，吾亦看日早晚，虑其<br /><br />&nbsp;&nbsp;&nbsp;&nbsp;不去。”湛小字班虎，故云班也。迁丹阳尹，金紫光禄大夫，加散骑常侍，詹事<br /><br />&nbsp;&nbsp;&nbsp;&nbsp;如故。<br /><br />&nbsp;&nbsp;&nbsp;&nbsp;十七年，所生母亡。时上与义康形迹既乖，衅难将结，湛亦知无复全地。及<br /><br />&nbsp;&nbsp;&nbsp;&nbsp;至丁艰，谓所亲曰：“今年必败。常日正赖口舌争之，故得推迁耳。今既穷毒，<br /><br />&nbsp;&nbsp;&nbsp;&nbsp;无复此望，祸至其能久乎！”十月，诏曰：“刘湛阶藉门荫，少叨荣位，往佐历<br /><br />&nbsp;&nbsp;&nbsp;&nbsp;阳，奸夙著。谢晦之难，潜使密告，求心即事，久宜诛屏。朕所以弃罪略瑕，<br /><br />&nbsp;&nbsp;&nbsp;&nbsp;庶收后效，宠秩优忝，逾越伦匹。而凶忍忌克，刚愎靡厌，无君之心，触遇斯发。<br /><br />&nbsp;&nbsp;&nbsp;&nbsp;遂乃合党连群，构扇同异，附下蔽上，专弄威权，荐子树亲，互为表里，邪附者<br /><br />&nbsp;&nbsp;&nbsp;&nbsp;荣曜九族，乘理者推陷必至。旋观奸慝，为日已久，犹欲弘纳遵养，冀或悛革。<br /><br />&nbsp;&nbsp;&nbsp;&nbsp;自迩以来，凌纵滋甚，悖言怼容，罔所顾忌，险谋潜计，睥睨两宫。岂唯彰暴国<br /><br />&nbsp;&nbsp;&nbsp;&nbsp;都，固亦达于四海。比年七曜违度，震蚀表灾，侵阳之征，事符幽显。|绅含愤，<br /><br />&nbsp;&nbsp;&nbsp;&nbsp;义夫兴叹。昔齐、鲁不纲，祸顷邦国；昭、宣电断，汉祚方延。便收付廷尉，肃<br /><br />&nbsp;&nbsp;&nbsp;&nbsp;明刑典。”于狱伏诛，时年四十九。<br /><br />&nbsp;&nbsp;&nbsp;&nbsp;子黯，大将军从事中郎。黯及二弟亮、俨并从诛。湛弟素，黄门侍郎，徙广<br /><br />&nbsp;&nbsp;&nbsp;&nbsp;州。湛初被收，叹曰：“便是乱邪。”仍又曰：“不言无我应乱，杀我自是乱法<br /><br />&nbsp;&nbsp;&nbsp;&nbsp;耳。”入狱见素，曰：“乃复及汝邪？相劝为恶，恶不可为；相劝为善，正见今<br /><br />&nbsp;&nbsp;&nbsp;&nbsp;日。如何！”湛生女辄杀之，为士流所怪。<br /><br />&nbsp;&nbsp;&nbsp;&nbsp;范晔，字蔚宗，顺阳人，车骑将军泰少子也。母如厕产之，额为砖所伤，故<br /><br />&nbsp;&nbsp;&nbsp;&nbsp;以砖为小字。出继从伯弘之，袭封武兴县五等侯。少好学，博涉经史，善为文章，<br /><br />&nbsp;&nbsp;&nbsp;&nbsp;能隶书，晓音律。年十七，州辟主簿，不就。高祖相国掾，彭城王义康冠军参军，<br /><br />&nbsp;&nbsp;&nbsp;&nbsp;随府转右军参军，入补尚书外兵郎，出为荆州别驾从事史。寻召为秘书丞，父忧<br /><br />&nbsp;&nbsp;&nbsp;&nbsp;去职。服终，为征南大将军檀道济司马，领新蔡太守。道济北征，晔惮行，辞以<br /><br />&nbsp;&nbsp;&nbsp;&nbsp;脚疾，上不许，使由水道统载器仗部伍。军还，为司徒从事中郎。倾之，迁尚书<br /><br />&nbsp;&nbsp;&nbsp;&nbsp;吏部郎。<br /><br />&nbsp;&nbsp;&nbsp;&nbsp;元嘉元年冬，彭城太妃薨，将葬，祖夕，僚故并集东府。晔弟广渊，时为司<br /><br />&nbsp;&nbsp;&nbsp;&nbsp;徒祭酒，其日在直。晔与司徒左西属王深宿广渊许，夜中酣饮，开北牖听挽歌为<br /><br />&nbsp;&nbsp;&nbsp;&nbsp;乐。义康大怒，左迁晔宣城太守。不得志，乃删众家《后汉书》为一家之作。在<br /><br />&nbsp;&nbsp;&nbsp;&nbsp;郡数年，迁长沙王义欣镇军长史，加宁朔将军。兄皓为宜都太守，嫡母随皓在官。<br /><br />&nbsp;&nbsp;&nbsp;&nbsp;十六年，母亡，报之以疾，晔不时奔赴；及行，又携妓妾自随，为御史中丞刘损<br /><br />&nbsp;&nbsp;&nbsp;&nbsp;所奏。太祖爱其才，不罪也。服阕，为始兴王浚后军长史，领南下邳太守。及浚<br /><br />&nbsp;&nbsp;&nbsp;&nbsp;为扬州，未亲政事，悉以委晔。寻迁左卫将军、太子詹事。<br /><br />&nbsp;&nbsp;&nbsp;&nbsp;晔长不满七尺，肥黑，秃眉须。善弹琵琶，能为新声。上欲闻之，屡讽以微<br /><br />&nbsp;&nbsp;&nbsp;&nbsp;旨，晔伪若不晓，终不肯为上弹。上尝宴饮欢适，谓晔曰：“我欲歌，卿可弹。”<br /><br />&nbsp;&nbsp;&nbsp;&nbsp;晔乃奉旨。上歌既毕，晔亦止弦。<br /><br />&nbsp;&nbsp;&nbsp;&nbsp;初，鲁国孔熙先博学有纵横才志，文史星算，无不兼善。为员外散骑侍郎，<br /><br />&nbsp;&nbsp;&nbsp;&nbsp;不为时所知，久不得调。初熙先父默之为广州刺史，以赃货得罪下廷尉，大将军<br /><br />&nbsp;&nbsp;&nbsp;&nbsp;彭城王义康保持之，故得免。及义康被黜，熙先密怀报效，欲要朝廷大臣，未知<br /><br />&nbsp;&nbsp;&nbsp;&nbsp;谁可动者，以晔意志不满，欲引之。而熙先素不为晔所重，无因进说。晔外甥谢<br /><br />&nbsp;&nbsp;&nbsp;&nbsp;综，雅为晔所知，熙先尝经相识，乃倾身事综，与之结厚。熙先藉岭南遗财，家<br /><br />&nbsp;&nbsp;&nbsp;&nbsp;甚富足，始与综诸弟共博，故为拙行，以物输之。综等诸年少，既屡得物，遂日<br /><br />&nbsp;&nbsp;&nbsp;&nbsp;夕往来，情意稍款。综乃引熙先与晔为数，晔又与戏，熙先故为不敌，前后输晔<br /><br />&nbsp;&nbsp;&nbsp;&nbsp;物甚多。晔既利其财宝，又爱其文艺。熙先素有词辩，尽心事之，晔遂相与异常，<br /><br />&nbsp;&nbsp;&nbsp;&nbsp;申莫逆之好。始以微言动晔，晔不回，熙先乃极辞譬说。晔素有闺庭论议，朝野<br /><br />&nbsp;&nbsp;&nbsp;&nbsp;所知，故门胄虽华，而国家不与姻娶。熙先因以此激之曰：“丈人若谓朝廷相待<br /><br />&nbsp;&nbsp;&nbsp;&nbsp;厚者，何故不与丈人婚，为是门户不得邪？人作犬豕相遇，而丈人欲为之死，不<br /><br />&nbsp;&nbsp;&nbsp;&nbsp;亦惑乎？”晔默然不答，其意乃定。<br /><br />&nbsp;&nbsp;&nbsp;&nbsp;时晔与沈演之并为上所知待，每被见多同。晔若先至，必待演之俱入；演之<br /><br />&nbsp;&nbsp;&nbsp;&nbsp;先至，尝独被引，晔又以此为怨。晔累经义康府佐，见待素厚。及宣城之授，意<br /><br />&nbsp;&nbsp;&nbsp;&nbsp;好乖离。综为义康大将军记室参军，随镇豫章。综还，申义康意于晔，求解晚隙，<br /><br />&nbsp;&nbsp;&nbsp;&nbsp;复敦往好。晔既有逆谋，欲探时旨，乃言于上曰：“臣历观前史二汉故事，诸蕃<br /><br />&nbsp;&nbsp;&nbsp;&nbsp;王政以@诅幸灾，便正大逆之罚。况义康奸心衅迹，彰著遐迩，而至今无恙，<br /><br />&nbsp;&nbsp;&nbsp;&nbsp;臣窃惑焉。且大梗常存，将重阶乱，骨肉之际，人所难言。臣受恩深重，故冒犯<br /><br />&nbsp;&nbsp;&nbsp;&nbsp;披露。”上不纳。<br /><br />&nbsp;&nbsp;&nbsp;&nbsp;熙先素善天文，云：“太祖必以非道晏驾，当由骨肉相残。江州应出天子。”<br /><br />&nbsp;&nbsp;&nbsp;&nbsp;以为义康当之。综父述亦为义康所遇，综弟约又是义康女夫，故太祖使综随从南<br /><br />&nbsp;&nbsp;&nbsp;&nbsp;上，既为熙先所奖说，亦有酬报之心。广州人周灵甫有家兵部曲，熙先以六十万<br /><br />&nbsp;&nbsp;&nbsp;&nbsp;钱与之，使于广州合兵。灵甫一去不反。大将军府史仲承祖，义康旧所信念，屡<br /><br />&nbsp;&nbsp;&nbsp;&nbsp;衔命下都，亦潜结腹心，规有异志。闻熙先有诚，密相结纳。丹阳尹徐湛之，素<br /><br />&nbsp;&nbsp;&nbsp;&nbsp;为义康所爱，虽为舅甥，恩过子弟，承祖因此结事湛之，告以密计。承祖南下，<br /><br />&nbsp;&nbsp;&nbsp;&nbsp;申义康意于萧思话及晔，云：“本欲与萧结婚，恨始意不果。与范本情不薄，中<br /><br />&nbsp;&nbsp;&nbsp;&nbsp;间相失，傍人为之耳。”<br /><br />&nbsp;&nbsp;&nbsp;&nbsp;有法略道人，先为义康所供养，粗被知待；又有王国寺法静尼亦出入义康家<br /><br />&nbsp;&nbsp;&nbsp;&nbsp;内，皆感激旧恩，规相拯拔，并与熙先往来。使法略罢道，本姓孙，改名景玄，<br /><br />&nbsp;&nbsp;&nbsp;&nbsp;以为臧质宁远参军。熙先善于治病，兼能诊脉。法静尼妹夫许耀，领队在台，宿<br /><br />&nbsp;&nbsp;&nbsp;&nbsp;卫殿省。尝有病，因法静尼就熙先乞治，为合汤一剂，耀疾即损。耀自往酬谢，<br /><br />&nbsp;&nbsp;&nbsp;&nbsp;因成周旋。熙先以耀胆干可施，深相待结，因告逆谋，耀许为内应。豫章胡遵世，<br /><br />&nbsp;&nbsp;&nbsp;&nbsp;藩之子也，与法略甚款，亦密相酬和。法静尼南上，熙先遣婢采藻随之，付以笺<br /><br />&nbsp;&nbsp;&nbsp;&nbsp;书，陈说图谶。法静还，义康饷熙先铜匕、铜镊、袍段、棋奁等物。熙先虑事泄，<br /><br />&nbsp;&nbsp;&nbsp;&nbsp;鸩采藻杀之。湛之又谓晔等：“臧质见与异常，岁内当还，已报质，悉携门生义<br /><br />&nbsp;&nbsp;&nbsp;&nbsp;故，其亦当解人此旨，故应得健儿数百。质与萧思话款密，当仗要之，二人并受<br /><br />&nbsp;&nbsp;&nbsp;&nbsp;大将军眷遇，必无异同。思话三州义故众力，亦不减质。郡中文武，及合诸处侦<br /><br />&nbsp;&nbsp;&nbsp;&nbsp;逻，亦当不减千人。不忧兵力不足，但当勿失机耳。”乃略相署置，湛之为抚军<br /><br />&nbsp;&nbsp;&nbsp;&nbsp;将军、扬州刺史，晔中军将军、南徐州刺史，熙先左卫将军，其余皆有选拟。凡<br /><br />&nbsp;&nbsp;&nbsp;&nbsp;素所不善及不附义康者，又有别簿，并入死目。熙先使弟休先先为檄文曰：<br /><br />&nbsp;&nbsp;&nbsp;&nbsp;夫休否相乘，道无恒泰，狂狡肆逆，明哲是殛。故小白有一匡之勋，重耳有<br /><br />&nbsp;&nbsp;&nbsp;&nbsp;翼戴之德。自景平肇始，皇室多故，大行皇帝天诞英姿，聪明睿哲，拔自藩国，<br /><br />&nbsp;&nbsp;&nbsp;&nbsp;嗣位统天，忧劳万机，垂心庶务，是以邦内安逸，四海同风。而比年以来，奸竖<br /><br />&nbsp;&nbsp;&nbsp;&nbsp;乱政，刑罚乖淫，阴阳违舛，致使衅起萧墙，危祸萃集。贼臣赵伯符积怨含毒，<br /><br />&nbsp;&nbsp;&nbsp;&nbsp;遂纵奸凶，肆兵犯跸，祸流储宰，崇树非类，倾坠皇基。罪百浞、犭壹，过十玄、<br /><br />&nbsp;&nbsp;&nbsp;&nbsp;莽，开辟以来，未闻斯比。率土叩心，华夷泣血，咸怀亡身之诚，同思糜躯之报。<br /><br />&nbsp;&nbsp;&nbsp;&nbsp;湛之、晔与行中领军萧思话、行护军将军臧质、行左卫将军孔熙先、建威将<br /><br />&nbsp;&nbsp;&nbsp;&nbsp;军孔休先，忠贯白日，诚著幽显，义痛其心，事伤其目，投命奋戈，万殒莫顾，<br /><br />&nbsp;&nbsp;&nbsp;&nbsp;即日斩伯符首，及其党与。虽豺狼即戮，王道惟新，而普天无主，群萌莫系。彭<br /><br />&nbsp;&nbsp;&nbsp;&nbsp;城王体自高祖，圣明在躬，德格天地，勋溢区宇，世路威夷，勿用南服，龙潜凤<br /><br />&nbsp;&nbsp;&nbsp;&nbsp;栖，于兹六稔，苍生饥德，亿兆渴化，岂唯东征有《鸱^》之歌，陕西有勿翦之<br /><br />&nbsp;&nbsp;&nbsp;&nbsp;思哉！灵祗告征祥之应，谶记表帝者之符，上答天心，下惬民望，正位辰极，非<br /><br />&nbsp;&nbsp;&nbsp;&nbsp;王而谁？<br /><br />&nbsp;&nbsp;&nbsp;&nbsp;今遣行护军将军臧质等，赍皇帝玺绶，星驰奉迎。百官备礼，骆驿继进，并<br /><br />&nbsp;&nbsp;&nbsp;&nbsp;命群帅，镇戍有常。若干挠义徒，有犯无贷。昔年使反，湛之奉赐手敕，逆诫祸<br /><br />&nbsp;&nbsp;&nbsp;&nbsp;乱，预睹斯萌，令宣示朝贤，共拯危溺，无断谋事，失于后机，遂使圣躬滥酷，<br /><br />&nbsp;&nbsp;&nbsp;&nbsp;大变奄集，哀恨崩裂，抚心摧哽，不知何地，可以厝身。辄督厉范伲死而后已。<br /><br />&nbsp;&nbsp;&nbsp;&nbsp;熙先以既为大事，宜须义康意旨，晔乃作义康与湛之书，宣示同党曰：<br /><br />&nbsp;&nbsp;&nbsp;&nbsp;吾凡人短才，生长富贵，任情用己，有过不闻，与物无恒，喜怒违实，致使<br /><br />&nbsp;&nbsp;&nbsp;&nbsp;小人多怨，士类不归。祸败已成，犹不觉悟，退加寻省，方知自招，刻肌刻骨，<br /><br />&nbsp;&nbsp;&nbsp;&nbsp;何所复补。然至于尽心奉上，诚贯幽显，拳拳谨慎，惟恐不及，乃可恃宠骄盈，<br /><br />&nbsp;&nbsp;&nbsp;&nbsp;实不敢故为期罔也。岂苞藏逆心，以招灰灭，所以推诚自信，不复防护异同，率<br /><br />&nbsp;&nbsp;&nbsp;&nbsp;意信心，不顾万物议论，遂致谗巧潜构，众恶归集。甲奸险好利，负吾事深；乙<br /><br />&nbsp;&nbsp;&nbsp;&nbsp;凶愚不齿，扇长无赖；丙、丁趋走小子，唯知谄进，伺求长短，共造虚说，致令<br /><br />&nbsp;&nbsp;&nbsp;&nbsp;祸陷骨肉，诛戮无辜。凡在过衅，竟有何征，而刑罚所加，同之元恶，伤和枉理，<br /><br />&nbsp;&nbsp;&nbsp;&nbsp;感彻天地。<br /><br />&nbsp;&nbsp;&nbsp;&nbsp;吾虽幽逼日苦，命在漏刻，义慨之士，时有音信。每知天文人事，及外间物<br /><br />&nbsp;&nbsp;&nbsp;&nbsp;情，土崩瓦解，必在朝夕。是为衅起群贤，滥延国家，夙夜愤踊，心复交战。朝<br /><br />&nbsp;&nbsp;&nbsp;&nbsp;之君子及士庶白黑怀义秉理者，宁可不识时运之会，而坐待横流邪。除君侧之恶，<br /><br />&nbsp;&nbsp;&nbsp;&nbsp;非唯一代，况此等狂乱罪]，终古所无，加之翦戮，易于摧朽邪。可以吾意宣示<br /><br />&nbsp;&nbsp;&nbsp;&nbsp;众贤，若能同心奋发，族裂逆党，岂非功均创业，重造宋室乎！但兵凶战危，或<br /><br />&nbsp;&nbsp;&nbsp;&nbsp;致侵滥，若有一豪犯顺，诛及九族。处分之要，委之群贤，皆当谨奉朝廷，动止<br /><br />&nbsp;&nbsp;&nbsp;&nbsp;闻启。往日嫌怨，一时豁然，然后吾当谢罪北阙，就戮有司。苟安社稷，暝目无<br /><br />&nbsp;&nbsp;&nbsp;&nbsp;恨。勉之，勉之！<br /><br />&nbsp;&nbsp;&nbsp;&nbsp;二十二年九月，征北将军衡阳王义季、右将军南平王铄出镇，上于武帐冈祖<br /><br />&nbsp;&nbsp;&nbsp;&nbsp;道，晔等期以其日为乱，而差互不得发。于十一月，徐湛之上表曰：“臣与范晔，<br /><br />&nbsp;&nbsp;&nbsp;&nbsp;本无素旧，中忝门下，与之邻省，屡来见就，故渐成周旋。比年以来，意态转见，<br /><br />&nbsp;&nbsp;&nbsp;&nbsp;倾动险忌，富贵情深，自谓任遇未高，遂生怨望。非唯攻伐朝士，讥谤圣时，乃<br /><br />&nbsp;&nbsp;&nbsp;&nbsp;上议朝廷，下及藩辅，驱扇同异，恣口肆心，如此之事，已具上简。近员外散骑<br /><br />&nbsp;&nbsp;&nbsp;&nbsp;侍郎孔熙先忽令大将军府吏仲承祖腾晔及谢综等意，欲收合不逞，规有所建。以<br /><br />&nbsp;&nbsp;&nbsp;&nbsp;臣昔蒙义康接盼，又去岁群小为臣妄生风尘，谓必嫌惧，深见劝诱。兼云人情乐<br /><br />&nbsp;&nbsp;&nbsp;&nbsp;乱，机不可失，谶纬天文，并有征验。晔寻自来，复具陈此，并说臣论议转恶，<br /><br />&nbsp;&nbsp;&nbsp;&nbsp;全身为难。即以启闻，被敕使相酬引，究其情状。于是悉出檄书、选事、及同恶<br /><br />&nbsp;&nbsp;&nbsp;&nbsp;人名、手墨翰迹，谨封上呈，凶悖之甚，古今罕比。由臣暗于交士，闻此逆谋，<br /><br />&nbsp;&nbsp;&nbsp;&nbsp;临启震惶，荒情无措。”诏曰：“湛之表如此，良可骇惋。晔素无行检，少负瑕<br /><br />&nbsp;&nbsp;&nbsp;&nbsp;衅，但以才艺可施，故收其所长，频加荣爵，遂参清显。而险利之性，有过溪壑，<br /><br />&nbsp;&nbsp;&nbsp;&nbsp;不识恩遇，犹怀怨愤。每存容养，冀能悛革，不谓同恶相济，狂悖至此。便可收<br /><br />&nbsp;&nbsp;&nbsp;&nbsp;掩，依法穷诘。”<br /><br />&nbsp;&nbsp;&nbsp;&nbsp;其夜，先呼晔及朝臣集华林东阁，止于客省。先已于外收综及熙先兄弟，并<br /><br />&nbsp;&nbsp;&nbsp;&nbsp;皆款服。于时上在延贤堂，遣使问晔曰：“以卿c有文翰，故相任擢，名爵期<br /><br />&nbsp;&nbsp;&nbsp;&nbsp;怀，于例非少。亦知卿意难厌满，正是无理怨望，驱扇朋党而已，云何乃有异谋？”<br /><br />&nbsp;&nbsp;&nbsp;&nbsp;晔仓卒怖惧，不即首款。上重遣问曰：“卿与谢综、徐湛之、孔熙先谋逆，并已<br /><br />&nbsp;&nbsp;&nbsp;&nbsp;答款，犹尚未死，征据见存，何不依实。”晔对曰：“今宗室磐石，蕃岳张N，<br /><br />&nbsp;&nbsp;&nbsp;&nbsp;设使窃发侥幸，方镇便来讨伐，几何而不诛夷。且臣位任过重，一阶两级，自然<br /><br />&nbsp;&nbsp;&nbsp;&nbsp;必至，如何以灭族易此。古人云：‘左手据天下之图，右手刎其喉，愚夫不为。’<br /><br />&nbsp;&nbsp;&nbsp;&nbsp;臣虽泥下，朝廷许其c有所及，以理而察，臣不容有此。”上复遣问曰：“熙<br /><br />&nbsp;&nbsp;&nbsp;&nbsp;先近在华林门外，宁欲面辨之乎？”晔辞穷，乃曰：“熙先苟诬引臣，臣当如何！”<br /><br />&nbsp;&nbsp;&nbsp;&nbsp;熙先闻晔不服，笑谓殿中将军沈邵之曰：“凡诸处分，符檄书疏，皆范晔所造及<br /><br />&nbsp;&nbsp;&nbsp;&nbsp;治定。云何于今方作如此抵蹋邪！”上示以墨迹，晔乃具陈本末，曰：“久欲上<br /><br />&nbsp;&nbsp;&nbsp;&nbsp;闻，逆谋未著。又冀其事消弭，故推迁至今。负国罪重，分甘诛戮。”<br /><br />&nbsp;&nbsp;&nbsp;&nbsp;其夜，上使尚书仆射何尚之视之，问曰：“卿事何得至此？”晔曰：“君谓<br /><br />&nbsp;&nbsp;&nbsp;&nbsp;是何？”尚之曰：“卿自应解。”晔曰：“外人传庾尚书见憎，计与之无恶。谋<br /><br />&nbsp;&nbsp;&nbsp;&nbsp;遂之事，闻孔熙先说此，轻其小儿，不以经意。今忽受责，方觉为罪。君方以道<br /><br />&nbsp;&nbsp;&nbsp;&nbsp;佐世，使天下无冤。弟就死之后，犹望君照此心也。”明日，仗士送晔付廷尉，<br /><br />&nbsp;&nbsp;&nbsp;&nbsp;入狱，问徐丹阳所在，然后知为湛之所发。熙先望风吐款，辞气不桡，上奇其才，<br /><br />&nbsp;&nbsp;&nbsp;&nbsp;遣人慰劳之曰：“以卿之才，而滞于集书省，理应有异志。此乃我负卿也。”又<br /><br />&nbsp;&nbsp;&nbsp;&nbsp;诘责前吏部尚书何尚之曰：“使孔熙先年将三十作散骑郎，那不作贼。”熙先于<br /><br />&nbsp;&nbsp;&nbsp;&nbsp;狱中上书曰：“囚小人猖狂，识无远概，徒扌旬意气之小感，不料逆顺之大方。<br /><br />&nbsp;&nbsp;&nbsp;&nbsp;与第二弟休先首为奸谋，干犯国宪，蛛诟醢，无补尤戾。陛下大明含弘，量苞<br /><br />&nbsp;&nbsp;&nbsp;&nbsp;天海，录其一介之节，猥垂优逮之诏。恩非望始，没有遗荣，终古以来，未有斯<br /><br />&nbsp;&nbsp;&nbsp;&nbsp;比。夫盗马绝缨之臣，怀璧投书之士，其行至贱，其过至微，由识不世之恩，以<br /><br />&nbsp;&nbsp;&nbsp;&nbsp;尽躯命之报，卒能立功齐、魏，致勋秦、楚。囚虽身陷祸逆，名节俱丧，然少也<br /><br />&nbsp;&nbsp;&nbsp;&nbsp;慷慨，窃慕烈士之遗风。但坠崖之木，事绝升跻，覆盆之水，理乖收汲。方当身<br /><br />&nbsp;&nbsp;&nbsp;&nbsp;膏a钺，诒诫方来，若使魂而有灵，结草无远。然区区丹抱，不负夙心，贪及视<br /><br />&nbsp;&nbsp;&nbsp;&nbsp;息，少得申畅。自惟性爱群书，心解数术，智之所周，力之所至，莫不穷揽，究<br /><br />&nbsp;&nbsp;&nbsp;&nbsp;其幽微。考论既往，诚多审验。谨略陈所知，条牒如故别状，愿且勿遗弃，存之<br /><br />&nbsp;&nbsp;&nbsp;&nbsp;中书。若囚死之后，或可追存，庶九泉之下，少塞衅责。”所陈并天文占候，谶<br /><br />&nbsp;&nbsp;&nbsp;&nbsp;上有骨肉相残之祸，其言深切。<br /><br />&nbsp;&nbsp;&nbsp;&nbsp;晔在狱，与综及熙先异处，乃称疾求移考堂，欲近综等。见听，与综等果得<br /><br />&nbsp;&nbsp;&nbsp;&nbsp;隔壁。遥问综曰：“始被收时，疑谁所告？”综云：“不知。”晔曰：“乃是徐<br /><br />&nbsp;&nbsp;&nbsp;&nbsp;童。”童，徐湛之小名仙童也。在狱为诗曰：“祸福本无兆，性命归有极。必至<br /><br />&nbsp;&nbsp;&nbsp;&nbsp;定前期，谁能延一息。在生已可知，来缘忄画无识。好丑共一丘，何足异枉直。<br /><br />&nbsp;&nbsp;&nbsp;&nbsp;岂论东陵上，宁辨首山侧。虽无嵇生琴，庶同夏侯色。寄言生存子，此路行复即。”<br /><br />&nbsp;&nbsp;&nbsp;&nbsp;晔本意谓入狱便死，而上穷治其狱，遂经二旬，晔更有生望。狱吏因戏之曰：<br /><br />&nbsp;&nbsp;&nbsp;&nbsp;“外传詹事或当长系。”晔闻之惊喜，综、熙先笑之曰：“詹事当前共畴昔事时，<br /><br />&nbsp;&nbsp;&nbsp;&nbsp;无不攘袂_目。及在西池射堂上，跃马顾盼，自以为一世之雄。而今扰攘纷纭，<br /><br />&nbsp;&nbsp;&nbsp;&nbsp;畏死乃尔。设令今时赐以性命，人臣图主，何颜可以生存？”晔谓卫狱将曰：<br /><br />&nbsp;&nbsp;&nbsp;&nbsp;“惜哉！h如此人。”将曰：“不忠之人，亦何足惜。”晔曰：“大将言是也。”<br /><br />&nbsp;&nbsp;&nbsp;&nbsp;将出市，晔最在前，于狱门顾谓综曰：“今日次第，当以位邪？”综曰：<br /><br />&nbsp;&nbsp;&nbsp;&nbsp;“贼帅为先。”在道语笑，初无暂止。至市，问综曰：“时欲至未？”综曰：<br /><br />&nbsp;&nbsp;&nbsp;&nbsp;“势不复久。”晔既食，又苦劝综，综曰：“此异病笃，何事强饭。”晔家人悉<br /><br />&nbsp;&nbsp;&nbsp;&nbsp;至市，监刑职司问：“须相见不？”晔问综曰：“家人以来，幸得相见，将不暂<br /><br />&nbsp;&nbsp;&nbsp;&nbsp;别。”综曰：“别与不别，亦何所存。来必当号泣，正足乱人意。”晔曰：“号<br /><br />&nbsp;&nbsp;&nbsp;&nbsp;泣何关人，向见道边亲故相瞻望，亦殊胜不见。吾意故欲相见。”于是呼前。晔<br /><br />&nbsp;&nbsp;&nbsp;&nbsp;妻先下抚其子，回骂晔曰：“君不为百岁阿家，不感天子恩遇，身死固不足塞罪，<br /><br />&nbsp;&nbsp;&nbsp;&nbsp;奈何枉杀子孙。”晔干笑云罪至而已。晔所生母泣曰：“主上念汝无极，汝曾不<br /><br />&nbsp;&nbsp;&nbsp;&nbsp;能感恩，又不念我老，今日奈何？”仍以手击晔颈及颊，晔颜色不怍。妻云：<br /><br />&nbsp;&nbsp;&nbsp;&nbsp;“罪人，阿家莫念。”妹及妓妾来别，晔悲涕流涟，综曰：“舅殊不同夏侯色。”<br /><br />&nbsp;&nbsp;&nbsp;&nbsp;晔收泪而止。综母以子弟自蹈逆乱，独不出视。晔语综曰：“姊今不来，胜人多<br /><br />&nbsp;&nbsp;&nbsp;&nbsp;也。”晔转醉，子蔼亦醉，取地土及果皮以掷晔，呼晔为别驾数十声。晔问曰：<br /><br />&nbsp;&nbsp;&nbsp;&nbsp;“汝恚我邪？”蔼曰：“今日何缘复恚，但父子同死，不能不悲耳。”晔常谓死<br /><br />&nbsp;&nbsp;&nbsp;&nbsp;者神灭，欲著《无鬼论》；至是与徐湛之书，云“当相讼地下”。其谬乱如此。<br /><br />&nbsp;&nbsp;&nbsp;&nbsp;又语人：“寄语何仆射，天下决无佛鬼。若有灵，自当相报。”收晔家，乐器服<br /><br />&nbsp;&nbsp;&nbsp;&nbsp;玩，并皆珍丽，妓妾亦盛饰，母住止单陋，唯有一厨盛樵薪，弟子冬无被，叔父<br /><br />&nbsp;&nbsp;&nbsp;&nbsp;单布衣。晔及子蔼、遥、叔蒌、孔熙先及弟休先、景先、思先、熙先子桂甫、桂<br /><br />&nbsp;&nbsp;&nbsp;&nbsp;甫子白民、谢综及弟约、仲承祖、许耀，诸所连及，并伏诛。晔时年四十八。晔<br /><br />&nbsp;&nbsp;&nbsp;&nbsp;兄弟子父已亡者及谢综弟纬，徙广州。蔼子鲁连，吴兴昭公主外孙，请全生命，<br /><br />&nbsp;&nbsp;&nbsp;&nbsp;亦得远徙，世祖即位得还。<br /><br />&nbsp;&nbsp;&nbsp;&nbsp;晔性精微有思致，触类多善，衣裳器服，莫不增损制度，世人皆法学之。撰<br /><br />&nbsp;&nbsp;&nbsp;&nbsp;《和香方》，其序之曰：“麝本多忌，过分必害；沈实易和，盈斤无伤。零藿虚<br /><br />&nbsp;&nbsp;&nbsp;&nbsp;燥，詹唐粘湿。甘松、苏合、安息、郁金、<木奈>多、和罗之属，并被珍于外国，<br /><br />&nbsp;&nbsp;&nbsp;&nbsp;无取于中土。又枣膏昏钝，甲煎浅俗”，非唯无助于馨烈，乃当弥增于尤疾也。”<br /><br />&nbsp;&nbsp;&nbsp;&nbsp;此序所言，悉以比类朝士：“麝本多忌”，比庾炳之；“零藿虚燥”，比何尚之；<br /><br />&nbsp;&nbsp;&nbsp;&nbsp;“詹唐粘湿”，比沈演之；“枣膏昏钝”，比羊玄保；“甲煎浅俗”，比徐湛之；<br /><br />&nbsp;&nbsp;&nbsp;&nbsp;“甘松、苏合”，比慧琳道人；“沈实易和”，以自比也。晔狱中与诸甥侄书以<br /><br />&nbsp;&nbsp;&nbsp;&nbsp;自序曰：<br /><br />&nbsp;&nbsp;&nbsp;&nbsp;吾狂衅覆灭，岂复可言，汝等皆当以罪人弃之。然平生行己任怀，犹应可寻。<br /><br />&nbsp;&nbsp;&nbsp;&nbsp;至于能不，意中所解，汝等或不悉知。吾少懒学问，晚成人，年三十许，政始有<br /><br />&nbsp;&nbsp;&nbsp;&nbsp;向耳。自尔以来，转为心化，推老将至者，亦当未已也。往往有微解，言乃不能<br /><br />&nbsp;&nbsp;&nbsp;&nbsp;自尽。为性不寻注书，心气恶，小苦思，便愦闷；口机又不调利，以此无谈功。<br /><br />&nbsp;&nbsp;&nbsp;&nbsp;至于所通解处，皆自得之于胸怀耳。文章转进，但才少思难，所以每于操笔，其<br /><br />&nbsp;&nbsp;&nbsp;&nbsp;所成篇，殆无全称者。常耻作文士。文患其事尽于形，情急于藻，义牵其旨，韵<br /><br />&nbsp;&nbsp;&nbsp;&nbsp;移其意。虽时有能者，大较多不免此累，政可类工巧图缋，竟无得也。常谓情志<br /><br />&nbsp;&nbsp;&nbsp;&nbsp;所托，故当以意为主，以文传意。以意为主，则其旨必见；以文传意，则其词不<br /><br />&nbsp;&nbsp;&nbsp;&nbsp;流。然后抽其芬芳，振其金石耳。此中情性旨趣，千条百品，屈曲有成理。自谓<br /><br />&nbsp;&nbsp;&nbsp;&nbsp;颇识其数，尝为人言，多不能赏，意或异故也。<br /><br />&nbsp;&nbsp;&nbsp;&nbsp;性别宫商，识清浊，斯自然也。观古今文人，多不全了此处，纵有会此者，<br /><br />&nbsp;&nbsp;&nbsp;&nbsp;不必从根本中来。言之皆有实证，非为空谈。年少中，谢庄最有其分，手笔差易，<br /><br />&nbsp;&nbsp;&nbsp;&nbsp;文不拘韵故也。吾思乃无定方，特能济难适轻重，所禀之分，犹当未尽。但多公<br /><br />&nbsp;&nbsp;&nbsp;&nbsp;家之言，少于事外远致，以此为恨，亦由无意于文名故也。<br /><br />&nbsp;&nbsp;&nbsp;&nbsp;本未关史书，政恒觉其不可解耳。既造《后汉》，转得统绪，详观古今著述<br /><br />&nbsp;&nbsp;&nbsp;&nbsp;及评论，殆少可意者。班氏最有高名，既任情无例，不可甲乙辨。后赞于理近无<br /><br />&nbsp;&nbsp;&nbsp;&nbsp;所得，唯志可推耳。博赡不可及之，整理未必愧也。吾杂传论，皆有精意深旨，<br /><br />&nbsp;&nbsp;&nbsp;&nbsp;既有裁味，故约其词句。至于《循吏》以下及《六夷》诸序论，笔势纵放，实天<br /><br />&nbsp;&nbsp;&nbsp;&nbsp;下之奇作。其中合者，往往不减《过秦》篇。尝共比方班氏所作，非但不愧之而<br /><br />&nbsp;&nbsp;&nbsp;&nbsp;已。欲遍作诸志，前汉所有者悉令备。虽事不必多，且使见文得尽。又欲因事就<br /><br />&nbsp;&nbsp;&nbsp;&nbsp;卷内发论，以正一代得失，意复未果。赞自是吾文之杰思，殆无一字空设，奇变<br /><br />&nbsp;&nbsp;&nbsp;&nbsp;不穷，同合异体，乃自不知所以称之。此书行，故应有赏音者。纪、传例为举其<br /><br />&nbsp;&nbsp;&nbsp;&nbsp;大略耳，诸细意甚多。自古体大而思精，未有此也。恐世人不能尽之，多贵古贱<br /><br />&nbsp;&nbsp;&nbsp;&nbsp;今，所以称情狂言耳。<br /><br />&nbsp;&nbsp;&nbsp;&nbsp;吾于音乐，听功不及自挥，但所精非雅声，为可恨。然至于一绝处，亦复何<br /><br />&nbsp;&nbsp;&nbsp;&nbsp;异邪。其中体趣，言之不尽，弦外之意，虚响之音，不知所从而来。虽少许处，<br /><br />&nbsp;&nbsp;&nbsp;&nbsp;而旨态无极。亦尝以授人，士庶中未有一毫似者。此永不传矣。吾书虽小小有意，<br /><br />&nbsp;&nbsp;&nbsp;&nbsp;笔势不快，余竟不成就，每愧此名。<br /><br />&nbsp;&nbsp;&nbsp;&nbsp;晔《自序》并实，故存之。蔼幼而整洁，衣服竟岁未尝有尘点。死时年二十。<br /><br />&nbsp;&nbsp;&nbsp;&nbsp;晔少时，兄晏常云：“此儿进利，终破门户。”终如晏言。<br /><br />&nbsp;&nbsp;&nbsp;&nbsp;史臣曰：古之人云：“利令智昏。”甚矣，利害之相倾。刘湛识用才能，实<br /><br />&nbsp;&nbsp;&nbsp;&nbsp;苞经国之略，岂不知移弟为臣，则君臣之道用，变兄成主，则兄弟之义殊乎。而<br /><br />&nbsp;&nbsp;&nbsp;&nbsp;义康数怀奸计，苟相崇说，与夫推长戟而犯魏阙，亦何以异哉！</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883504);">加入书签</a><a
                        href="883492.html">上一页</a>&larr;<a href="index.html">返回列表</a>&rarr;<a
                            href="883520.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883492.html"; var next_page = "883520.html"; var index_page = "index.html"; var sortid = "9"; var article_id = "13928"; var chapter_id = "883504"; var articlename = "宋书"; var chaptername = " 卷六十九 列传第二十九"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>