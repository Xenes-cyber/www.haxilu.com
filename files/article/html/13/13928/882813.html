<!DOCTYPE html>
<html>
<head>
<meta charset="gbk" />
<title>宋书- 卷三十五 志第二十五-在线阅读-哈西文学网</title>
<meta name="keywords" content="沈约，宋书， 卷三十五 志第二十五全文， 卷三十五 志第二十五在线阅读 哈西文学网" />
<meta name="description" content="哈西文学网提供沈约的宋书  卷三十五 志第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/882813.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/882813.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 志第二十五</h1>
            <div class="link xb">
                <a href="882799.html">上一页</a>&larr;<a href="index.html">返回列表</a>&rarr;<a
                    href="882827.html">下一页</a></div>			
            <div id="BookText">&nbsp;&nbsp;&nbsp;&nbsp;◎州郡一<br /><br />&nbsp;&nbsp;&nbsp;&nbsp;○扬州南徐州徐州南兖州兖州<br /><br />&nbsp;&nbsp;&nbsp;&nbsp;唐尧之世，置十有二牧，及禹平水土，更制九州，冀州尧都，土界广远，济、<br /><br />&nbsp;&nbsp;&nbsp;&nbsp;河为兖州，海、岱为青州，海、岱及淮为徐州，淮、海为扬州，荆及衡阳为荆州，<br /><br />&nbsp;&nbsp;&nbsp;&nbsp;荆、河为豫州，华阳、黑水为梁州，黑水、西河为雍州。自虞至殷，无所改变。<br /><br />&nbsp;&nbsp;&nbsp;&nbsp;周氏既有天下，以徐并青，以梁并雍，分冀州之地以为幽、并。汉初又立徐、梁<br /><br />&nbsp;&nbsp;&nbsp;&nbsp;二州。武帝攘却胡、越，开地斥境，南置交趾，北置朔方，改雍曰凉，改梁曰益，<br /><br />&nbsp;&nbsp;&nbsp;&nbsp;凡为十三州，而司隶部三辅、三河诸郡。东京无复朔方，改交趾曰交州，凡十二<br /><br />&nbsp;&nbsp;&nbsp;&nbsp;州；司隶所部如故。及三国鼎l，吴得扬、荆、交三州，蜀得益州，魏氏犹<br /><br />&nbsp;&nbsp;&nbsp;&nbsp;得九焉。吴又分交为广。魏末平蜀，又分益为梁。晋武帝太康元年，天下一统，<br /><br />&nbsp;&nbsp;&nbsp;&nbsp;凡十有六州。后又分凉、雍为秦，分荆、扬为江，分益为宁，分幽为平，而为二<br /><br />&nbsp;&nbsp;&nbsp;&nbsp;十矣。<br /><br />&nbsp;&nbsp;&nbsp;&nbsp;自夷狄乱华，司、冀、雍、凉、青、并、兖、豫、幽、平诸州一时沦没，遗<br /><br />&nbsp;&nbsp;&nbsp;&nbsp;民南渡，并侨置牧司，非旧土也。江左又分荆为湘，或离或合，凡有扬、荆、湘、<br /><br />&nbsp;&nbsp;&nbsp;&nbsp;江、梁、益、交、广，其徐州则有过半，豫州唯得谯城而已。及至宋世，分扬州<br /><br />&nbsp;&nbsp;&nbsp;&nbsp;为南徐，徐州为南兖，扬州之江西悉属豫州；分荆为雍，分荆、湘为郢，分荆为<br /><br />&nbsp;&nbsp;&nbsp;&nbsp;司，分广为越，分青为冀，分梁为南北秦。太宗初，索虏南侵，青、冀、徐、兖<br /><br />&nbsp;&nbsp;&nbsp;&nbsp;及豫州淮西，并皆不守；自淮以北，化成虏庭。于是于钟离置徐州，淮阴为北兖，<br /><br />&nbsp;&nbsp;&nbsp;&nbsp;而青、冀二州治赣榆之县。今志大较以大明八年为正，其后分派，随事记列。内<br /><br />&nbsp;&nbsp;&nbsp;&nbsp;史、侯、相，则以升明末为定焉。<br /><br />&nbsp;&nbsp;&nbsp;&nbsp;地理参差，其详难举，实由名号骤易，境土屡分，或一郡一县，割成四五；<br /><br />&nbsp;&nbsp;&nbsp;&nbsp;四五之中，亟有离合，千回百改，巧历不算，寻校推求，未易精悉。今以班固马<br /><br />&nbsp;&nbsp;&nbsp;&nbsp;彪二志、太康元康定户、王隐《地道》、晋世《起居》、《永初郡国》、何徐<br /><br />&nbsp;&nbsp;&nbsp;&nbsp;《州郡》及地理杂书，互相考覆。且三国无志，事出帝纪，虽立郡时见，而置县<br /><br />&nbsp;&nbsp;&nbsp;&nbsp;不书。今唯以《续汉郡国》校《太康地志》，参伍异同，用相征验。自汉至宋，<br /><br />&nbsp;&nbsp;&nbsp;&nbsp;郡县无移改者，则注云“汉旧”，其有回徙，随源甄别。若唯云“某无”者，则<br /><br />&nbsp;&nbsp;&nbsp;&nbsp;此前皆有也。若不注置立，史阙也。<br /><br />&nbsp;&nbsp;&nbsp;&nbsp;扬州刺史，前汉刺史未有所治（它州同），后汉治历阳，魏、晋治寿春，晋<br /><br />&nbsp;&nbsp;&nbsp;&nbsp;平吴治建业。成帝咸康四年，侨立魏郡（别见），肥乡（别见）、元城（汉旧县，<br /><br />&nbsp;&nbsp;&nbsp;&nbsp;晋属阳平）二县，后省元城。又侨立广川郡（别见），领广川一县，宋初省为县，<br /><br />&nbsp;&nbsp;&nbsp;&nbsp;隶魏郡。江左又立高阳（别见）、堂邑二郡（别见），高阳领北新城（别见）、<br /><br />&nbsp;&nbsp;&nbsp;&nbsp;博陆（博陆县，霍光所封，而二汉无，晋属高阳。）二县。堂邑，领堂邑一县，<br /><br />&nbsp;&nbsp;&nbsp;&nbsp;后省堂邑并高阳，又省高阳并魏郡，并隶扬州，寄治京邑。文帝元嘉十一年省，<br /><br />&nbsp;&nbsp;&nbsp;&nbsp;以其民并建康。孝建元年，分扬州之会稽、东阳、新安、永嘉、临海五郡为东扬<br /><br />&nbsp;&nbsp;&nbsp;&nbsp;州。大明三年罢州，以其地为王畿，以南台侍御史部诸郡，如从事之部传焉，而<br /><br />&nbsp;&nbsp;&nbsp;&nbsp;东扬州直云扬州。八年，罢王畿，复立扬州，扬州还为东扬州。前废帝永光元年，<br /><br />&nbsp;&nbsp;&nbsp;&nbsp;省东扬州并扬州。顺帝升明三年，改扬州刺史曰牧。领郡十，领县八十。户一十<br /><br />&nbsp;&nbsp;&nbsp;&nbsp;四万三千二百九十六，口一百四十五万五千六百八十五。<br /><br />&nbsp;&nbsp;&nbsp;&nbsp;丹阳尹，秦鄣郡，治今吴兴之故鄣县。汉初属吴国，吴王濞反败，属江都国。<br /><br />&nbsp;&nbsp;&nbsp;&nbsp;武帝元封二年，为丹阳郡，治今宣城之宛陵县。晋武帝太康二年，分丹阳为宣城<br /><br />&nbsp;&nbsp;&nbsp;&nbsp;郡，治宛陵，而丹阳移治建业。元帝太兴元年，改为尹。领县八，户四万一千一<br /><br />&nbsp;&nbsp;&nbsp;&nbsp;十，口二十三万七千三百四十一。<br /><br />&nbsp;&nbsp;&nbsp;&nbsp;建康令，本秣陵县。汉献帝建安十六年置县，孙权改秣陵为建业。晋武帝平<br /><br />&nbsp;&nbsp;&nbsp;&nbsp;吴，还为秣陵。太康三年，分秣陵之水北为建业。愍帝即位，避帝讳，改为建康。<br /><br />&nbsp;&nbsp;&nbsp;&nbsp;秣陵令，其地本名金陵，秦始皇改。本治去京邑六十里，今故治村是也。晋<br /><br />&nbsp;&nbsp;&nbsp;&nbsp;安帝义熙九年，移治京邑，在斗场。恭帝元熙元年，省扬州府禁防参军，县移治<br /><br />&nbsp;&nbsp;&nbsp;&nbsp;其处。<br /><br />&nbsp;&nbsp;&nbsp;&nbsp;丹杨令，汉旧县。<br /><br />&nbsp;&nbsp;&nbsp;&nbsp;江宁令，晋武帝太康元年，分秣陵立临江县。二年，更名。<br /><br />&nbsp;&nbsp;&nbsp;&nbsp;永世令，吴分溧阳为永平县，晋武帝太康元年更名。惠帝世，度属义兴，寻<br /><br />&nbsp;&nbsp;&nbsp;&nbsp;复旧。义兴又有平陵县，董览《吴地志》云：“晋分永世。”《太康》、《永宁<br /><br />&nbsp;&nbsp;&nbsp;&nbsp;地志》并无，疑是江左立。文帝元嘉九年，以并永世、溧阳二县。<br /><br />&nbsp;&nbsp;&nbsp;&nbsp;溧阳令，汉旧县。吴省为屯田。晋武帝太康元年复立。<br /><br />&nbsp;&nbsp;&nbsp;&nbsp;湖熟令，汉旧县。吴省为典农都尉。晋武帝太康元年复立。<br /><br />&nbsp;&nbsp;&nbsp;&nbsp;句容令，汉旧县。<br /><br />&nbsp;&nbsp;&nbsp;&nbsp;会稽太守，秦立，治吴。汉顺帝永建四年，分会稽为吴郡，会稽移治山阴。<br /><br />&nbsp;&nbsp;&nbsp;&nbsp;领县十，户五万二千二百二十八，口三十四万八千一十四。去京都水一千三百五<br /><br />&nbsp;&nbsp;&nbsp;&nbsp;十五，陆同。<br /><br />&nbsp;&nbsp;&nbsp;&nbsp;山阴令，汉旧县。<br /><br />&nbsp;&nbsp;&nbsp;&nbsp;永兴令，汉旧余暨县，吴更名。<br /><br />&nbsp;&nbsp;&nbsp;&nbsp;上虞令，汉旧县。<br /><br />&nbsp;&nbsp;&nbsp;&nbsp;余姚令，汉旧县。<br /><br />&nbsp;&nbsp;&nbsp;&nbsp;剡令，汉旧县。<br /><br />&nbsp;&nbsp;&nbsp;&nbsp;诸暨令，汉旧县。<br /><br />&nbsp;&nbsp;&nbsp;&nbsp;始宁令，何承天志，汉末分上虞立。贺《续会稽记》云：“顺帝永建四年，<br /><br />&nbsp;&nbsp;&nbsp;&nbsp;分上虞南乡立。”《续汉志》无。《晋太康三年地志》有。<br /><br />&nbsp;&nbsp;&nbsp;&nbsp;句章令，汉旧县。<br /><br />&nbsp;&nbsp;&nbsp;&nbsp;令，汉旧县。<br /><br />&nbsp;&nbsp;&nbsp;&nbsp;鄞令，汉旧县。<br /><br />&nbsp;&nbsp;&nbsp;&nbsp;吴郡太守，分会稽立。孝武大明七年，度属南徐。八年，复旧。领县十二，<br /><br />&nbsp;&nbsp;&nbsp;&nbsp;户五万四百八十八，口四十二万四千八百一十二。去京都水六百七十，陆五百二<br /><br />&nbsp;&nbsp;&nbsp;&nbsp;十。<br /><br />&nbsp;&nbsp;&nbsp;&nbsp;吴令，汉旧县。<br /><br />&nbsp;&nbsp;&nbsp;&nbsp;娄令，汉旧县。<br /><br />&nbsp;&nbsp;&nbsp;&nbsp;嘉兴令，此地本名长水，秦改曰由拳。吴孙权黄龙四年，由拳县生嘉禾，改<br /><br />&nbsp;&nbsp;&nbsp;&nbsp;曰禾兴。孙皓父名和，又改名曰嘉兴。<br /><br />&nbsp;&nbsp;&nbsp;&nbsp;海虞令，晋武帝太康四年，分吴县之虞乡立。<br /><br />&nbsp;&nbsp;&nbsp;&nbsp;海盐令，汉旧县。《吴记》云：“本名武原乡，秦以为海盐县。”<br /><br />&nbsp;&nbsp;&nbsp;&nbsp;盐官令，汉旧县。《吴记》云：“盐官本属嘉兴，吴立为海昌都尉治，此后<br /><br />&nbsp;&nbsp;&nbsp;&nbsp;改为县。”非也。<br /><br />&nbsp;&nbsp;&nbsp;&nbsp;钱唐令，汉旧县。<br /><br />&nbsp;&nbsp;&nbsp;&nbsp;富阳令，汉旧县。本曰富春。孙权黄武四年，以为东安郡；七年，省。晋简<br /><br />&nbsp;&nbsp;&nbsp;&nbsp;文郑太后讳“春”，孝武改曰富阳。<br /><br />&nbsp;&nbsp;&nbsp;&nbsp;新城令，浙江西南名为桐溪，吴立为新城县，后并桐庐。《晋太康地志》无。<br /><br />&nbsp;&nbsp;&nbsp;&nbsp;张勃云：“晋末立。”疑是太康末立，寻复省也。晋成帝咸和九年又立。<br /><br />&nbsp;&nbsp;&nbsp;&nbsp;建德令，吴分富春立。<br /><br />&nbsp;&nbsp;&nbsp;&nbsp;桐庐令，吴分富春立。<br /><br />&nbsp;&nbsp;&nbsp;&nbsp;寿昌令，吴分富春立。新昌县，晋武帝太康元年更名。<br /><br />&nbsp;&nbsp;&nbsp;&nbsp;吴兴太守，孙皓宝鼎元年，分吴、丹阳立。领县十，户四万九千六百九，口<br /><br />&nbsp;&nbsp;&nbsp;&nbsp;三十一万六千一百七十三。去京都水九百五十，陆五百七十。<br /><br />&nbsp;&nbsp;&nbsp;&nbsp;乌程令，汉旧县，先属吴。<br /><br />&nbsp;&nbsp;&nbsp;&nbsp;东迁令，晋武帝太康三年，分乌程立。后废帝元徽四年，更名东安。顺帝升<br /><br />&nbsp;&nbsp;&nbsp;&nbsp;明元年复旧。<br /><br />&nbsp;&nbsp;&nbsp;&nbsp;武康令，吴分乌程、余杭立永安县，晋武帝太康元年更名。<br /><br />&nbsp;&nbsp;&nbsp;&nbsp;长城令，晋武帝太康三年，分乌程立。<br /><br />&nbsp;&nbsp;&nbsp;&nbsp;原乡令，汉灵帝中平二年，分故鄣立。<br /><br />&nbsp;&nbsp;&nbsp;&nbsp;故鄣令，汉旧县，先属丹阳。<br /><br />&nbsp;&nbsp;&nbsp;&nbsp;安吉令，汉灵帝中平二年，分故鄣立。<br /><br />&nbsp;&nbsp;&nbsp;&nbsp;余杭令，汉旧县，先属吴。<br /><br />&nbsp;&nbsp;&nbsp;&nbsp;临安令，吴分余杭为临水县，晋武帝太康元年更名。<br /><br />&nbsp;&nbsp;&nbsp;&nbsp;于潜令，汉旧县，先属丹阳。<br /><br />&nbsp;&nbsp;&nbsp;&nbsp;淮南太守，秦立为九江郡，兼得庐江豫章。汉高帝四年，更名淮南国，分立<br /><br />&nbsp;&nbsp;&nbsp;&nbsp;豫章郡，文帝又分为庐江郡。武帝元狩元年，复为九江郡，治寿春县。后汉徙治<br /><br />&nbsp;&nbsp;&nbsp;&nbsp;阴陵县。魏复曰淮南，徙治寿春。晋武帝太康元年，复立历阳（别见）、当涂、<br /><br />&nbsp;&nbsp;&nbsp;&nbsp;逡道诸县，二年，复立钟离县（别见），并二汉旧县也。三国时，江淮为战争之<br /><br />&nbsp;&nbsp;&nbsp;&nbsp;地，其间不居者各数百里，此诸县并在江北淮南，虚其地，无复民户。吴平，民<br /><br />&nbsp;&nbsp;&nbsp;&nbsp;各还本，故复立焉。其后中原乱，胡寇屡南侵，淮南民多南度。成帝初，苏峻、<br /><br />&nbsp;&nbsp;&nbsp;&nbsp;祖约为乱于江淮，胡寇又大至，民南度江者转多，乃于江南侨立淮南郡及诸县。<br /><br />&nbsp;&nbsp;&nbsp;&nbsp;晋末，遂割丹阳之于湖县为淮南境。宋孝武大明六年，以淮南郡并宣城，宣城郡<br /><br />&nbsp;&nbsp;&nbsp;&nbsp;徙治于湖。八年，复立淮南郡，属南豫州。明帝泰始三年，还属扬州。领县六，<br /><br />&nbsp;&nbsp;&nbsp;&nbsp;户五千三百六十二，口二万五千八百四十。去京都水一百七十，陆一百四十。<br /><br />&nbsp;&nbsp;&nbsp;&nbsp;于湖令，晋武帝太康二年，分丹杨县立，本吴督农校尉治。<br /><br />&nbsp;&nbsp;&nbsp;&nbsp;当涂令，晋成帝世，与逡道俱立为侨县，晋末分于湖为境。<br /><br />&nbsp;&nbsp;&nbsp;&nbsp;繁昌令，汉旧名，本属颍川。魏分颍川为襄城，又属焉。晋乱，省襄城郡，<br /><br />&nbsp;&nbsp;&nbsp;&nbsp;以此县属淮南，割于湖为境。<br /><br />&nbsp;&nbsp;&nbsp;&nbsp;襄垣令，其地本芜湖。芜湖县，汉旧县。至于晋末，立襄垣县，属上党。上<br /><br />&nbsp;&nbsp;&nbsp;&nbsp;党民南过江，立侨郡县，寄治芜湖，后省上党郡为县，属淮南。文帝元嘉九年，<br /><br />&nbsp;&nbsp;&nbsp;&nbsp;省上党县并襄垣。<br /><br />&nbsp;&nbsp;&nbsp;&nbsp;定陵令，汉旧名，本属襄城，后割芜湖为境。<br /><br />&nbsp;&nbsp;&nbsp;&nbsp;逡道令，汉作逡遒，晋作逡道，后分芜湖为境。<br /><br />&nbsp;&nbsp;&nbsp;&nbsp;宣城太守，晋武帝太康元年，分丹阳立。领县十，户一万一百二十，口四万<br /><br />&nbsp;&nbsp;&nbsp;&nbsp;七千九百九十二。去京都水五百八十，陆五百。<br /><br />&nbsp;&nbsp;&nbsp;&nbsp;宛陵令，汉旧县。<br /><br />&nbsp;&nbsp;&nbsp;&nbsp;广德令，何志云：“汉旧县。”《二汉志》并无，疑是吴所立。<br /><br />&nbsp;&nbsp;&nbsp;&nbsp;怀安令，吴立。<br /><br />&nbsp;&nbsp;&nbsp;&nbsp;宁国令，吴立。<br /><br />&nbsp;&nbsp;&nbsp;&nbsp;宣城令，汉旧县。<br /><br />&nbsp;&nbsp;&nbsp;&nbsp;安吴令，吴立。<br /><br />&nbsp;&nbsp;&nbsp;&nbsp;泾令，汉旧县。<br /><br />&nbsp;&nbsp;&nbsp;&nbsp;临城令，吴立。<br /><br />&nbsp;&nbsp;&nbsp;&nbsp;广阳令，汉旧县曰陵阳，子明得仙于此县山，故以为名。晋成帝杜皇后讳<br /><br />&nbsp;&nbsp;&nbsp;&nbsp;“陵”，咸康四年更名。<br /><br />&nbsp;&nbsp;&nbsp;&nbsp;石城令，汉旧县。<br /><br />&nbsp;&nbsp;&nbsp;&nbsp;东阳太守，本会稽西部都尉，吴孙皓宝鼎元年立。领县九，户一万六千二十<br /><br />&nbsp;&nbsp;&nbsp;&nbsp;二，口一十万七千九百六十五。去京都水一千七百，陆同。<br /><br />&nbsp;&nbsp;&nbsp;&nbsp;长山令，汉献帝初平二年，分乌伤立。<br /><br />&nbsp;&nbsp;&nbsp;&nbsp;太末令，汉旧县。<br /><br />&nbsp;&nbsp;&nbsp;&nbsp;乌伤令。<br /><br />&nbsp;&nbsp;&nbsp;&nbsp;永康令，赤乌八年，分乌伤上浦立。<br /><br />&nbsp;&nbsp;&nbsp;&nbsp;信安令，汉献帝初平三年，分太末立曰新安。晋武帝太康元年更名。<br /><br />&nbsp;&nbsp;&nbsp;&nbsp;吴宁令，汉献帝兴平二年，孙氏分诸暨立。<br /><br />&nbsp;&nbsp;&nbsp;&nbsp;丰安令，汉献帝兴平二年，孙氏分诸暨立。<br /><br />&nbsp;&nbsp;&nbsp;&nbsp;定阳令，汉献帝建安二十三年，孙氏分信安立。<br /><br />&nbsp;&nbsp;&nbsp;&nbsp;遂昌令，孙权赤乌二年，分太末立曰平昌。晋武帝太康元年更名。<br /><br />&nbsp;&nbsp;&nbsp;&nbsp;临海太守，本会稽东部都尉。前汉都尉治鄞，后汉分会稽为吴郡，疑是都尉<br /><br />&nbsp;&nbsp;&nbsp;&nbsp;徙治章安也。孙亮太平二年立。领县五，户三千九百六十一，口二万四千二百二<br /><br />&nbsp;&nbsp;&nbsp;&nbsp;十六。去京都水二千一十九，陆同。<br /><br />&nbsp;&nbsp;&nbsp;&nbsp;章安令，《续汉志》：“故治，闽中地，光武更名。”《晋太康记》：“本<br /><br />&nbsp;&nbsp;&nbsp;&nbsp;鄞县南之回浦乡，汉章帝章和中立。”未详孰是。<br /><br />&nbsp;&nbsp;&nbsp;&nbsp;临海令，吴分章安立。<br /><br />&nbsp;&nbsp;&nbsp;&nbsp;始丰令，吴立曰始平，晋武帝太康元年更名。<br /><br />&nbsp;&nbsp;&nbsp;&nbsp;宁海令，何志，汉旧县。按《二汉志》、《晋太康地志》无。<br /><br />&nbsp;&nbsp;&nbsp;&nbsp;乐安令，晋康帝分始丰立。<br /><br />&nbsp;&nbsp;&nbsp;&nbsp;永嘉太守，晋明帝太宁元年，分临海立。领县五，户六千二百五十，口三万<br /><br />&nbsp;&nbsp;&nbsp;&nbsp;六千六百八十。去京都水二千八百，陆二千六百四十。<br /><br />&nbsp;&nbsp;&nbsp;&nbsp;永宁令，汉顺帝永建四年，分章安东瓯乡立，或云顺帝永和三年立。<br /><br />&nbsp;&nbsp;&nbsp;&nbsp;安固令，吴立曰罗阳，孙皓改曰安阳；晋武帝太康元年更名。<br /><br />&nbsp;&nbsp;&nbsp;&nbsp;松阳令，吴立。<br /><br />&nbsp;&nbsp;&nbsp;&nbsp;乐成令，晋孝武宁康三年，分永宁立。<br /><br />&nbsp;&nbsp;&nbsp;&nbsp;横阳令，晋武帝太康四年，以横v船屯为始阳，仍复更名。<br /><br />&nbsp;&nbsp;&nbsp;&nbsp;新安太守，汉献帝建安十三年，孙权分丹阳立曰新都，晋武帝太康元年更名。<br /><br />&nbsp;&nbsp;&nbsp;&nbsp;领县五，户一万二千五十八，口三万六千六百五十一。去京都水一千八百六十，<br /><br />&nbsp;&nbsp;&nbsp;&nbsp;陆一千八百。<br /><br />&nbsp;&nbsp;&nbsp;&nbsp;始新令，孙权分歙立。<br /><br />&nbsp;&nbsp;&nbsp;&nbsp;遂安令，孙权分歙为新定县，晋武帝太康元年更名。<br /><br />&nbsp;&nbsp;&nbsp;&nbsp;歙令，汉旧县。<br /><br />&nbsp;&nbsp;&nbsp;&nbsp;海宁令，孙权分歙为休阳县，晋武帝太康元年更名。分歙置诸县之始，又分<br /><br />&nbsp;&nbsp;&nbsp;&nbsp;置黎阳，大明八年，省并海宁。<br /><br />&nbsp;&nbsp;&nbsp;&nbsp;黟令，汉旧县。<br /><br />&nbsp;&nbsp;&nbsp;&nbsp;南徐州刺史，晋永嘉大乱，幽、冀、青、并、兖州及徐州之淮北流民，相率<br /><br />&nbsp;&nbsp;&nbsp;&nbsp;过淮，亦有过江在晋陵郡界者。晋成帝咸和四年，司空郗鉴又徙流民之在淮南者<br /><br />&nbsp;&nbsp;&nbsp;&nbsp;于晋陵诸县，其徙过江南及留在江北者，并立侨郡县以司牧之。徐、兖二州或治<br /><br />&nbsp;&nbsp;&nbsp;&nbsp;江北，江北又侨立幽、冀、青、并四州。安帝义熙七年，始分淮北为北徐，淮南<br /><br />&nbsp;&nbsp;&nbsp;&nbsp;犹为徐州。后又以幽、冀合徐，青、并合兖。武帝永初二年，加徐州曰南徐，而<br /><br />&nbsp;&nbsp;&nbsp;&nbsp;淮北但曰徐。文帝元嘉八年，更以江北为南兖州，江南为南徐州，治京口，割扬<br /><br />&nbsp;&nbsp;&nbsp;&nbsp;州之晋陵、兖州之九郡侨在江南者属焉，故南徐州备有徐、兖、幽、冀、青、并、<br /><br />&nbsp;&nbsp;&nbsp;&nbsp;扬七州郡邑。《永初二年郡国志》又有南沛、南下邳、广平、广陵、盱眙、钟离、<br /><br />&nbsp;&nbsp;&nbsp;&nbsp;海陵、山阳八郡。南沛、广陵、海陵、山阳、盱眙、钟离割属南兖，南下邳并南<br /><br />&nbsp;&nbsp;&nbsp;&nbsp;彭城，广平并南泰山。今领郡十七，县六十三，户七万二千四百七十二，口四十<br /><br />&nbsp;&nbsp;&nbsp;&nbsp;二万六百四十。去京都水二百四十，陆二百。<br /><br />&nbsp;&nbsp;&nbsp;&nbsp;南东海太守（东海郡别见），晋元帝初，割吴郡海虞县之北境为东海郡，立<br /><br />&nbsp;&nbsp;&nbsp;&nbsp;郯、朐、利城三县，而祝其、襄贲等县寄治曲阿。穆帝永和中，郡移出京口，郯<br /><br />&nbsp;&nbsp;&nbsp;&nbsp;等三县亦寄治于京。文帝元嘉八年立南徐，以东海为治下郡，以丹徒属焉。郯、<br /><br />&nbsp;&nbsp;&nbsp;&nbsp;利城并为实土。《永初郡国》有襄贲（别见）、祝其、厚丘（并汉旧名）、西隰<br /><br />&nbsp;&nbsp;&nbsp;&nbsp;（何江左立）四县，文帝元嘉十二年，省厚丘并襄贲。何、徐无厚丘，余与《永<br /><br />&nbsp;&nbsp;&nbsp;&nbsp;初郡国》同。其襄贲、祝其、西隰，是徐志后所省也。领县六，户五千三百四十<br /><br />&nbsp;&nbsp;&nbsp;&nbsp;二，口三万三千六百五十八。<br /><br />&nbsp;&nbsp;&nbsp;&nbsp;郯令，汉旧名。文帝元嘉八年，分丹徒之岘西为境。<br /><br />&nbsp;&nbsp;&nbsp;&nbsp;丹徒令，本属晋陵，古名朱方，后名谷阳，秦改曰丹徒。孙权嘉禾三年，改<br /><br />&nbsp;&nbsp;&nbsp;&nbsp;曰武进。晋武帝太康三年，复曰丹徒。<br /><br />&nbsp;&nbsp;&nbsp;&nbsp;武进令，晋武帝太康二年，分丹徒、曲阿立。<br /><br />&nbsp;&nbsp;&nbsp;&nbsp;毗陵令，宋孝武大明末，度属此。<br /><br />&nbsp;&nbsp;&nbsp;&nbsp;朐令，汉旧名。晋江左侨立。宋孝武世，分郯西界为土。<br /><br />&nbsp;&nbsp;&nbsp;&nbsp;利城令，汉旧名。晋江左侨立。宋文帝世，与郡俱为实土。<br /><br />&nbsp;&nbsp;&nbsp;&nbsp;南琅邪太守（琅邪郡别见），晋乱，琅邪国人随元帝过江千余户，太兴三年，<br /><br />&nbsp;&nbsp;&nbsp;&nbsp;立怀德县。丹杨虽有琅邪相而无此地。成帝咸康元年，桓温领郡，镇江乘之蒲洲<br /><br />&nbsp;&nbsp;&nbsp;&nbsp;金城上，求割丹阳之江乘县境立郡，又分江乘地立临沂县。《永初郡国》有阳都<br /><br />&nbsp;&nbsp;&nbsp;&nbsp;（前汉属城阳，后汉、《晋太康地志》属琅邪。）、费、即丘（并别见）三县，<br /><br />&nbsp;&nbsp;&nbsp;&nbsp;并割临沂及建康为土。费县治宫城之北。元嘉八年，省即丘并阳都。十五年，省<br /><br />&nbsp;&nbsp;&nbsp;&nbsp;费并建康、临沂。孝武大明五年，省阳都并临沂。今领县二，户二千七百八十九，<br /><br />&nbsp;&nbsp;&nbsp;&nbsp;口一万八千六百九十七。去州水二百，陆一百；去京都水一百六十。<br /><br />&nbsp;&nbsp;&nbsp;&nbsp;临沂令，汉旧名。前汉属东海，后汉、晋属琅邪。<br /><br />&nbsp;&nbsp;&nbsp;&nbsp;江乘令，汉旧县。本属丹阳，吴省为典农都尉。晋武帝太康元年复立。<br /><br />&nbsp;&nbsp;&nbsp;&nbsp;晋陵太守，吴时分吴郡无锡以西为毗陵典农校尉。晋武帝太康二年，省校尉，<br /><br />&nbsp;&nbsp;&nbsp;&nbsp;立以为毗陵郡，治丹徒，后复还毗陵。东海王越世子名毗，而东海国故食毗陵。<br /><br />&nbsp;&nbsp;&nbsp;&nbsp;永嘉五年，帝改为晋陵。始自毗陵徙治丹徒。太兴初，郡及丹徒县悉治京口，郗<br /><br />&nbsp;&nbsp;&nbsp;&nbsp;鉴复徙还丹徒。安帝义熙九年，复还晋陵。本属扬州，文帝元嘉八年，度属南徐。<br /><br />&nbsp;&nbsp;&nbsp;&nbsp;领县六，户一万五千三百八十二，口八万一百一十三。去州水一百七十五，陆同；<br /><br />&nbsp;&nbsp;&nbsp;&nbsp;去京都水四百，陆同。<br /><br />&nbsp;&nbsp;&nbsp;&nbsp;晋陵令，本名延陵，汉改曰毗陵，后与郡俱改。<br /><br />&nbsp;&nbsp;&nbsp;&nbsp;延陵令，晋武帝太康二年，分曲阿之延陵乡立。<br /><br />&nbsp;&nbsp;&nbsp;&nbsp;无锡令，汉旧县。吴省，晋武帝太康元年复立。<br /><br />&nbsp;&nbsp;&nbsp;&nbsp;南沙令，本吴县司盐都尉署。吴时名沙中。吴平后，立暨阳县割属之。晋成<br /><br />&nbsp;&nbsp;&nbsp;&nbsp;帝咸康七年，罢盐署，立以为南沙县。<br /><br />&nbsp;&nbsp;&nbsp;&nbsp;曲阿令，本名云阳，秦始皇改曰曲阿。吴嘉禾三年，复曰云阳。晋武帝太康<br /><br />&nbsp;&nbsp;&nbsp;&nbsp;二年，复曰曲阿。<br /><br />&nbsp;&nbsp;&nbsp;&nbsp;暨阳令，晋武帝太康二年，分无锡、毗陵立。<br /><br />&nbsp;&nbsp;&nbsp;&nbsp;义兴太守，晋惠帝永兴元年，分吴兴之阳羡、丹阳之永世立。永世寻还丹阳。<br /><br />&nbsp;&nbsp;&nbsp;&nbsp;本扬州，明帝泰始四年，度南徐。领县五，户一万三千四百九十六，口八万九千<br /><br />&nbsp;&nbsp;&nbsp;&nbsp;五百二十五。去州水四百，陆同；去京都水四百九十，陆同。<br /><br />&nbsp;&nbsp;&nbsp;&nbsp;阳羡令，汉旧县。<br /><br />&nbsp;&nbsp;&nbsp;&nbsp;临津令，故属阳羡，立郡分立。<br /><br />&nbsp;&nbsp;&nbsp;&nbsp;义乡令，故属长城、阳羡，立郡分立。<br /><br />&nbsp;&nbsp;&nbsp;&nbsp;国山令，故属阳羡，立郡分立。<br /><br />&nbsp;&nbsp;&nbsp;&nbsp;绥安令，武帝永初三年，分宣城之广德、吴兴之故鄣、长城及阳羡、义乡五<br /><br />&nbsp;&nbsp;&nbsp;&nbsp;县立。<br /><br />&nbsp;&nbsp;&nbsp;&nbsp;南兰陵太守（兰陵郡别见），领县二，户一千五百九十三，口一万六百三十<br /><br />&nbsp;&nbsp;&nbsp;&nbsp;四。<br /><br />&nbsp;&nbsp;&nbsp;&nbsp;兰陵令。（别见）<br /><br />&nbsp;&nbsp;&nbsp;&nbsp;承令（别见），文帝元嘉十二年，以合乡县并承。《永初郡国》、何、徐并<br /><br />&nbsp;&nbsp;&nbsp;&nbsp;无合乡县。<br /><br />&nbsp;&nbsp;&nbsp;&nbsp;南东莞太守（东莞郡别见），《永初郡国》又有盖县（别见）。领县三，户<br /><br />&nbsp;&nbsp;&nbsp;&nbsp;一千四百二十四，口九千八百五十四。<br /><br />&nbsp;&nbsp;&nbsp;&nbsp;莒令。（别见）<br /><br />&nbsp;&nbsp;&nbsp;&nbsp;东莞令（别见），文帝元嘉十二年，以盖县并此。<br /><br />&nbsp;&nbsp;&nbsp;&nbsp;姑幕令，汉旧名。<br /><br />&nbsp;&nbsp;&nbsp;&nbsp;临淮太守，汉武帝元狩六年立，光武以并东海。明帝永平十五年，复分临淮<br /><br />&nbsp;&nbsp;&nbsp;&nbsp;之故地为下邳郡。晋武帝太康元年，复分下邳之淮南为临淮郡，治盱眙。江左侨<br /><br />&nbsp;&nbsp;&nbsp;&nbsp;立。《永初郡国》又有盱眙县，何、徐无。领县七，户三千七百一十一，口二万<br /><br />&nbsp;&nbsp;&nbsp;&nbsp;二千八百八十六。<br /><br />&nbsp;&nbsp;&nbsp;&nbsp;海西令，前汉属东海，后汉、晋属广陵。<br /><br />&nbsp;&nbsp;&nbsp;&nbsp;射阳令，前汉属临淮，后汉属广陵，三国时废，晋武帝太康元年复立。<br /><br />&nbsp;&nbsp;&nbsp;&nbsp;凌令，前汉属泗水，后汉属广陵，三国时废，晋武帝太康二年又立，属广陵。<br /><br />&nbsp;&nbsp;&nbsp;&nbsp;淮浦令，前汉属临淮，后汉属下邳，《晋太康地志》属广陵。<br /><br />&nbsp;&nbsp;&nbsp;&nbsp;淮阴令，前汉属临淮，后汉属下邳，《晋太康地志》属广陵。<br /><br />&nbsp;&nbsp;&nbsp;&nbsp;东阳令，前汉属临淮，后汉属广陵，《晋太康地志》属临淮。<br /><br />&nbsp;&nbsp;&nbsp;&nbsp;长乐令，本长乐郡（别见），并合为县。<br /><br />&nbsp;&nbsp;&nbsp;&nbsp;淮陵太守，本淮陵县，前汉属临淮，后汉属下邳，晋属临淮，惠帝永宁元年，<br /><br />&nbsp;&nbsp;&nbsp;&nbsp;以为淮陵国。《永初郡国》又有下相（前汉属临淮，后汉属下邳，《晋太康地志》<br /><br />&nbsp;&nbsp;&nbsp;&nbsp;属临淮。）、广阳（广阳，汉高立为燕国，昭帝更名。光武省并上谷，和帝永元<br /><br />&nbsp;&nbsp;&nbsp;&nbsp;八年复立。魏、晋复为燕国。前汉广阳县，后汉无，晋复有此也。）二县。今领<br /><br />&nbsp;&nbsp;&nbsp;&nbsp;县三，户一千九百五，口一万六百三十。<br /><br />&nbsp;&nbsp;&nbsp;&nbsp;司吾令，前汉属东海，后汉属下邳，《晋太康地志》属临淮。后废帝元徽五<br /><br />&nbsp;&nbsp;&nbsp;&nbsp;年五月，改名桐梧，顺帝升明元年复旧。<br /><br />&nbsp;&nbsp;&nbsp;&nbsp;徐令，前汉属临淮，后汉属下邳，《晋太康地志》属临淮。<br /><br />&nbsp;&nbsp;&nbsp;&nbsp;阳乐令，汉旧名，本属辽西。文帝元嘉十三年，以下相并阳乐。<br /><br />&nbsp;&nbsp;&nbsp;&nbsp;南彭城太守（彭城郡别见），江左侨立。晋明帝又立南下邳郡，成帝又立南<br /><br />&nbsp;&nbsp;&nbsp;&nbsp;沛郡。文帝元嘉中，分南沛为北沛，属南兖，而南沛犹属南徐。孝武大明四年，<br /><br />&nbsp;&nbsp;&nbsp;&nbsp;以二郡并并南彭城。领县十二，户一万一千七百五十八，口六万八千一百六十三。<br /><br />&nbsp;&nbsp;&nbsp;&nbsp;吕令。（别见）<br /><br />&nbsp;&nbsp;&nbsp;&nbsp;武原令，汉旧名。<br /><br />&nbsp;&nbsp;&nbsp;&nbsp;傅阳令，汉旧名。<br /><br />&nbsp;&nbsp;&nbsp;&nbsp;蕃令（别见），义旗初，免军户立遂诚县。武帝永初元年，改从旧名。<br /><br />&nbsp;&nbsp;&nbsp;&nbsp;薛令（别见），义旗初，免军户为建熙县。永初元年，改从旧名。<br /><br />&nbsp;&nbsp;&nbsp;&nbsp;开阳令，前汉属东海，章帝建初五年属琅邪。晋侨立，犹属琅邪，安帝度属<br /><br />&nbsp;&nbsp;&nbsp;&nbsp;彭城。<br /><br />&nbsp;&nbsp;&nbsp;&nbsp;杼秋令，汉旧名。<br /><br />&nbsp;&nbsp;&nbsp;&nbsp;┝睿前汉属梁，后汉、晋属沛。<br /><br />&nbsp;&nbsp;&nbsp;&nbsp;下邳令（别见），本属南下邳。<br /><br />&nbsp;&nbsp;&nbsp;&nbsp;北凌令，本属南下邳，二汉无，《晋太康地志》属下邳。本名凌，而广陵郡<br /><br />&nbsp;&nbsp;&nbsp;&nbsp;旧有凌县，晋武帝太康二年，以下邳之凌县非旧土而同名，改为北凌。<br /><br />&nbsp;&nbsp;&nbsp;&nbsp;僮令（别见），本属南下邳。南下邳有良城县（别见），文帝元嘉十二年并<br /><br />&nbsp;&nbsp;&nbsp;&nbsp;僮。<br /><br />&nbsp;&nbsp;&nbsp;&nbsp;南清河太守（清河郡别见），领县四，户一千八百四十九，口七千四百四。<br /><br />&nbsp;&nbsp;&nbsp;&nbsp;清河令。（别见）<br /><br />&nbsp;&nbsp;&nbsp;&nbsp;东武城令。（别见）<br /><br />&nbsp;&nbsp;&nbsp;&nbsp;绎幕令。（别见）<br /><br />&nbsp;&nbsp;&nbsp;&nbsp;贝丘令。（别见）<br /><br />&nbsp;&nbsp;&nbsp;&nbsp;南高平太守（高平郡别见），《永初郡国》又有钜野、昌邑二县（并汉旧名）。<br /><br />&nbsp;&nbsp;&nbsp;&nbsp;今领县三，户一千七百一十八，口九千七百三十一。<br /><br />&nbsp;&nbsp;&nbsp;&nbsp;金乡令。（别见）<br /><br />&nbsp;&nbsp;&nbsp;&nbsp;湖陆令，前汉曰湖陵，汉章帝更名。<br /><br />&nbsp;&nbsp;&nbsp;&nbsp;高平令（别见）。文帝元嘉十八年，以钜野并高平。<br /><br />&nbsp;&nbsp;&nbsp;&nbsp;南平昌太守（平昌郡别见），领县四，户二千一百七十八，口一万一千七百<br /><br />&nbsp;&nbsp;&nbsp;&nbsp;四十一。<br /><br />&nbsp;&nbsp;&nbsp;&nbsp;安丘令。（别见）<br /><br />&nbsp;&nbsp;&nbsp;&nbsp;新乐令，二汉无，魏分平原为乐陵郡，属冀州，而新乐县属焉。晋江左立乐<br /><br />&nbsp;&nbsp;&nbsp;&nbsp;陵郡及诸县，后省，以新乐县属此。<br /><br />&nbsp;&nbsp;&nbsp;&nbsp;东武令。（别见）<br /><br />&nbsp;&nbsp;&nbsp;&nbsp;高密令（别见），江左立高密国，后为南高密郡。文帝元嘉十八年，省为高<br /><br />&nbsp;&nbsp;&nbsp;&nbsp;密县，属此。<br /><br />&nbsp;&nbsp;&nbsp;&nbsp;南济阴太守，二汉、晋属兖州，前汉初属梁国，景帝中六年，别为济阴国，<br /><br />&nbsp;&nbsp;&nbsp;&nbsp;宣帝甘露二年，更名定陶国，后还曰济阴。《永初郡国》又有句阳、定陶二县<br /><br />&nbsp;&nbsp;&nbsp;&nbsp;（并汉旧名）今领县四，户一千六百五十五，口八千一百九十三。<br /><br />&nbsp;&nbsp;&nbsp;&nbsp;城武令。（别见）<br /><br />&nbsp;&nbsp;&nbsp;&nbsp;冤句令，汉旧名。<br /><br />&nbsp;&nbsp;&nbsp;&nbsp;单父令，前汉属山阳。<br /><br />&nbsp;&nbsp;&nbsp;&nbsp;城阳令，汉旧名。<br /><br />&nbsp;&nbsp;&nbsp;&nbsp;南濮阳太守，本东郡，属兖州。晋武帝咸宁二年，以封子允，以东不可为国<br /><br />&nbsp;&nbsp;&nbsp;&nbsp;名，东郡有濮阳县，故曰濮阳国。濮阳，汉旧名也，允改封淮南，还曰东郡。赵<br /><br />&nbsp;&nbsp;&nbsp;&nbsp;王伦篡位，废太孙臧为濮阳王，王寻废，郡名遂不改。《永初郡国》又有鄄城县。<br /><br />&nbsp;&nbsp;&nbsp;&nbsp;（二汉属济阴，《晋太康地志》属濮阳也。）今领县二，户二千二十六，口八千<br /><br />&nbsp;&nbsp;&nbsp;&nbsp;二百三十九。<br /><br />&nbsp;&nbsp;&nbsp;&nbsp;廪丘令，前汉及《晋太康地志》有廪丘县，后汉无。文帝元嘉十二年，以鄄<br /><br />&nbsp;&nbsp;&nbsp;&nbsp;城并廪丘。<br /><br />&nbsp;&nbsp;&nbsp;&nbsp;榆次令，汉旧名，至晋属太原。<br /><br />&nbsp;&nbsp;&nbsp;&nbsp;南泰山太守（泰山郡别见），《永初郡国》有广平（汉武帝征和二年，立为<br /><br />&nbsp;&nbsp;&nbsp;&nbsp;平干国。宣帝五凤二年，改为广平。光武建武十三年，省并钜鹿。魏分钜鹿、魏<br /><br />&nbsp;&nbsp;&nbsp;&nbsp;郡复为广平。江左侨立郡，晋成帝咸康四年省，后又立。），寄治丹徒，领广平、<br /><br />&nbsp;&nbsp;&nbsp;&nbsp;易阳（易阳，二汉属赵，《晋太康地志》属广平。）、曲周（前汉属广平，作曲<br /><br />&nbsp;&nbsp;&nbsp;&nbsp;周。后汉属钜鹿。《晋太康地志》属广平，作曲梁。）三县。文帝元嘉十八年，<br /><br />&nbsp;&nbsp;&nbsp;&nbsp;省广平郡为广平县，属南泰山。今领县三，户二千四百九十九，口一万三千六百。<br /><br />&nbsp;&nbsp;&nbsp;&nbsp;南城令。（别见）<br /><br />&nbsp;&nbsp;&nbsp;&nbsp;武阳令。（别见）<br /><br />&nbsp;&nbsp;&nbsp;&nbsp;广平令，前汉属广平，后汉属钜鹿，《太康地志》属广平。<br /><br />&nbsp;&nbsp;&nbsp;&nbsp;济阳太守，晋惠分陈留为济阳国。领县二，户一千二百三十二，口八千一百<br /><br />&nbsp;&nbsp;&nbsp;&nbsp;九十二。<br /><br />&nbsp;&nbsp;&nbsp;&nbsp;考城令，前汉曰甾，属梁国，章帝更名，属陈留。《太康地志》无。<br /><br />&nbsp;&nbsp;&nbsp;&nbsp;鄄城令。（别见）<br /><br />&nbsp;&nbsp;&nbsp;&nbsp;南鲁郡太守（鲁郡别见），又有樊县。（前汉属东平，后汉、《晋太康地志》<br /><br />&nbsp;&nbsp;&nbsp;&nbsp;属任城也。）今领县二，户一千二百一十一，口六千八百一十八。<br /><br />&nbsp;&nbsp;&nbsp;&nbsp;鲁令。（别见）<br /><br />&nbsp;&nbsp;&nbsp;&nbsp;西安令，汉旧名，本属齐郡。齐郡过江侨立，后省，以西安配此。文帝元嘉<br /><br />&nbsp;&nbsp;&nbsp;&nbsp;十八年，以樊并西安。《永初郡国》无西安县。<br /><br />&nbsp;&nbsp;&nbsp;&nbsp;徐州刺史，后汉治东海郯县，魏、晋、宋治彭城。明帝世，淮北没寇，侨立<br /><br />&nbsp;&nbsp;&nbsp;&nbsp;徐州，治钟离。泰豫元年，移治东海朐。后废帝元徽元年，分南兖州之钟离、豫<br /><br />&nbsp;&nbsp;&nbsp;&nbsp;州之马头，又分秦郡之顿丘、梁郡之谷熟、历阳之，立新昌郡，置徐州，还治<br /><br />&nbsp;&nbsp;&nbsp;&nbsp;钟离。今先列徐州旧郡于前，以新割系。旧领郡十二，县三十四。户二万三千四<br /><br />&nbsp;&nbsp;&nbsp;&nbsp;百八十五，口十七万五千九百六十七。今领郡三，县九。彭城去京都水一千三百<br /><br />&nbsp;&nbsp;&nbsp;&nbsp;六十，陆一千。<br /><br />&nbsp;&nbsp;&nbsp;&nbsp;彭城太守，汉高立为楚国，宣帝地节元年，改为彭城郡；黄龙元年，又为楚<br /><br />&nbsp;&nbsp;&nbsp;&nbsp;国；章帝还为彭城。领县五，户八千六百二十七，口四万一千二百三十一。<br /><br />&nbsp;&nbsp;&nbsp;&nbsp;彭城令，汉县。<br /><br />&nbsp;&nbsp;&nbsp;&nbsp;吕令，汉旧县。<br /><br />&nbsp;&nbsp;&nbsp;&nbsp;蕃令，汉旧县，属鲁。晋惠帝元康中度。蕃音皮；汉末太傅陈蕃子逸为鲁相，<br /><br />&nbsp;&nbsp;&nbsp;&nbsp;改音。<br /><br />&nbsp;&nbsp;&nbsp;&nbsp;薛令，汉旧县，属鲁。晋惠帝元康中度。<br /><br />&nbsp;&nbsp;&nbsp;&nbsp;留令，汉旧县。<br /><br />&nbsp;&nbsp;&nbsp;&nbsp;沛郡太守，秦泗水郡，汉高更名。旧属豫州，江左改配。领县三，户五千二<br /><br />&nbsp;&nbsp;&nbsp;&nbsp;百九，口二万五千一百七十。去州陆六十；去京都一千。<br /><br />&nbsp;&nbsp;&nbsp;&nbsp;萧令，汉旧县。<br /><br />&nbsp;&nbsp;&nbsp;&nbsp;相令，汉旧县。<br /><br />&nbsp;&nbsp;&nbsp;&nbsp;沛令，汉旧县。<br /><br />&nbsp;&nbsp;&nbsp;&nbsp;下邳太守，前汉本临淮郡，武帝立，明帝改为下邳。晋武帝分下邳之淮南为<br /><br />&nbsp;&nbsp;&nbsp;&nbsp;临淮，而下邳如故。领县三；户三千九十九，口一万六千八十八。去州水二百，<br /><br />&nbsp;&nbsp;&nbsp;&nbsp;陆一百八十；去京都水一千一百六十，陆八百。<br /><br />&nbsp;&nbsp;&nbsp;&nbsp;下邳令，前汉属东海，后汉、《晋太康地志》属下邳。<br /><br />&nbsp;&nbsp;&nbsp;&nbsp;良成令，前汉属东海，后汉、《晋太康地志》属下邳。<br /><br />&nbsp;&nbsp;&nbsp;&nbsp;僮令，前汉属临淮，后汉、《晋太康地志》属下邳。<br /><br />&nbsp;&nbsp;&nbsp;&nbsp;兰陵太守，晋惠帝元康元年，分东海立。领县三，户三千一百六十四，口一<br /><br />&nbsp;&nbsp;&nbsp;&nbsp;万四千五百九十七。去州陆二百；去京都水一千六百，陆一千三百。<br /><br />&nbsp;&nbsp;&nbsp;&nbsp;昌虑令，汉旧县。<br /><br />&nbsp;&nbsp;&nbsp;&nbsp;承令，汉旧县。<br /><br />&nbsp;&nbsp;&nbsp;&nbsp;合乡令，汉旧县。<br /><br />&nbsp;&nbsp;&nbsp;&nbsp;东海太守，秦郯郡，汉高更名。明帝失淮北，侨立青州于赣榆县。泰始七年，<br /><br />&nbsp;&nbsp;&nbsp;&nbsp;又立东海县属东海郡，又割赣检置郁县，立西海郡，并隶侨青州。领县二，户二<br /><br />&nbsp;&nbsp;&nbsp;&nbsp;千四百一十一，口一万三千九百四十一。去州水一千，陆八百；去京都水一千，<br /><br />&nbsp;&nbsp;&nbsp;&nbsp;陆六百七十。<br /><br />&nbsp;&nbsp;&nbsp;&nbsp;襄贲令，汉旧县。<br /><br />&nbsp;&nbsp;&nbsp;&nbsp;赣榆令，前汉属琅邪，后汉属东海。魏省，晋武帝太康元年复立。<br /><br />&nbsp;&nbsp;&nbsp;&nbsp;东莞太守，晋武帝泰始元年，分琅邪立。咸宁三年，复以合琅邪，太康十年<br /><br />&nbsp;&nbsp;&nbsp;&nbsp;复立。领县三，户八百八十七；口七千三百二十。去州陆七百。去京都水二千，<br /><br />&nbsp;&nbsp;&nbsp;&nbsp;陆一千四百。<br /><br />&nbsp;&nbsp;&nbsp;&nbsp;莒令，前汉属城阳，后汉属琅邪。孝武大明五年改为长。<br /><br />&nbsp;&nbsp;&nbsp;&nbsp;诸令，前汉属城阳，后汉属琅邪，《晋太康地志》属城阳。<br /><br />&nbsp;&nbsp;&nbsp;&nbsp;东莞令，汉旧县。<br /><br />&nbsp;&nbsp;&nbsp;&nbsp;东安太守，东安故县名，前汉属城阳，后汉属琅邪，《晋太康地志》属东莞，<br /><br />&nbsp;&nbsp;&nbsp;&nbsp;晋惠帝分东莞立。领县三，户一千二百八十五，口一万七百五十五。去州陆七百；<br /><br />&nbsp;&nbsp;&nbsp;&nbsp;去京都陆一千三百。<br /><br />&nbsp;&nbsp;&nbsp;&nbsp;盖令，前汉属琅邪，后汉属太山，《晋太康地志》属乐安。孝武大明五年改<br /><br />&nbsp;&nbsp;&nbsp;&nbsp;为长。<br /><br />&nbsp;&nbsp;&nbsp;&nbsp;新泰令，魏立，属泰山。<br /><br />&nbsp;&nbsp;&nbsp;&nbsp;发干令，汉旧名，属东郡。《太康地志》无，江左来配。<br /><br />&nbsp;&nbsp;&nbsp;&nbsp;琅邪太守，秦立。领县二，户一千八百一十八，口八千二百四十三。去州陆<br /><br />&nbsp;&nbsp;&nbsp;&nbsp;四百；去京都水一千五百，陆一千一百。<br /><br />&nbsp;&nbsp;&nbsp;&nbsp;费令，前汉属东海，后汉属泰山，《晋太康地志》属琅邪。<br /><br />&nbsp;&nbsp;&nbsp;&nbsp;即丘令，前汉属东海，后汉、《晋太康地志》属琅邪。<br /><br />&nbsp;&nbsp;&nbsp;&nbsp;淮阳太守，晋安帝义熙中土断立。领县四，户二千八百五十五，口一万五千<br /><br />&nbsp;&nbsp;&nbsp;&nbsp;三百六十三。去州水六百，陆五百；去京都水七百，陆五百五十。<br /><br />&nbsp;&nbsp;&nbsp;&nbsp;角城令，晋安帝义熙中土断立。<br /><br />&nbsp;&nbsp;&nbsp;&nbsp;晋宁令，故属济岷，流寓来配。<br /><br />&nbsp;&nbsp;&nbsp;&nbsp;宿预令，晋安帝立。<br /><br />&nbsp;&nbsp;&nbsp;&nbsp;上党令，本流寓郡，并省来配。<br /><br />&nbsp;&nbsp;&nbsp;&nbsp;阳平太守，阳平本县名，属东郡。魏分东郡及魏郡为阳平郡。故属司州，流<br /><br />&nbsp;&nbsp;&nbsp;&nbsp;寓来配。《永初郡国》又有廪丘县（别置）。今领县三，户一千七百二十五，口<br /><br />&nbsp;&nbsp;&nbsp;&nbsp;一万三千三百三十。<br /><br />&nbsp;&nbsp;&nbsp;&nbsp;馆陶令，汉旧名。<br /><br />&nbsp;&nbsp;&nbsp;&nbsp;阳平令，汉旧名。<br /><br />&nbsp;&nbsp;&nbsp;&nbsp;濮阳令，本流寓郡，并省来配。<br /><br />&nbsp;&nbsp;&nbsp;&nbsp;济阴太守，汉景帝立，属兖州。流寓徐土，因割地为境。领县三，户二千三<br /><br />&nbsp;&nbsp;&nbsp;&nbsp;百五，口一万一千九百二十八。<br /><br />&nbsp;&nbsp;&nbsp;&nbsp;睢陵令，前汉属临淮，后汉属下邳。孝武大明元年度。<br /><br />&nbsp;&nbsp;&nbsp;&nbsp;定陶令，汉旧名。孝武大明五年改为长。<br /><br />&nbsp;&nbsp;&nbsp;&nbsp;顿丘令，属顿丘，流寓割配。<br /><br />&nbsp;&nbsp;&nbsp;&nbsp;北济阴太守，孝武孝建元年升立。领县三，户九百二十七，口三千八百十。<br /><br />&nbsp;&nbsp;&nbsp;&nbsp;城武令，前汉属山阳，后汉、《晋太康地志》属济阴。<br /><br />&nbsp;&nbsp;&nbsp;&nbsp;丰令，汉旧名，属沛。孝武大明元年复立。<br /><br />&nbsp;&nbsp;&nbsp;&nbsp;离狐令，前汉属东郡，后汉、《晋太康地志》属济阴。<br /><br />&nbsp;&nbsp;&nbsp;&nbsp;钟离太守，本属南兖州，晋安帝分立。案汉九江郡、晋淮南郡有钟离县，即<br /><br />&nbsp;&nbsp;&nbsp;&nbsp;此地也。领县三，户三千二百七十二，口一万七千八百三十二。去京都陆六百二<br /><br />&nbsp;&nbsp;&nbsp;&nbsp;十，水一千三十。<br /><br />&nbsp;&nbsp;&nbsp;&nbsp;燕县令（别见），故属东燕。流寓因配。<br /><br />&nbsp;&nbsp;&nbsp;&nbsp;朝歌令，本属河内，晋武帝分河内为汲，又属焉。流寓因配。<br /><br />&nbsp;&nbsp;&nbsp;&nbsp;乐平令，前汉曰清，属东郡，章帝更名，《晋太康地志》无。流寓因配。<br /><br />&nbsp;&nbsp;&nbsp;&nbsp;马头太守，属南豫州，故淮南当涂县地，晋安帝立，因山形立名。领县三，<br /><br />&nbsp;&nbsp;&nbsp;&nbsp;户一千三百三十二，口一万二千三百一十。去京都水一千七百五十，陆六百七十。<br /><br />&nbsp;&nbsp;&nbsp;&nbsp;虞县令，汉旧名，属梁郡。流寓因配。<br /><br />&nbsp;&nbsp;&nbsp;&nbsp;零县令，晋安帝立。<br /><br />&nbsp;&nbsp;&nbsp;&nbsp;济阳令，故属济阳。流寓因配。<br /><br />&nbsp;&nbsp;&nbsp;&nbsp;新昌太守，后废帝元徽元年立。<br /><br />&nbsp;&nbsp;&nbsp;&nbsp;顿丘令，二汉属东郡，魏属阳平；晋武帝泰始二年，分淮阳置顿丘郡，顿丘<br /><br />&nbsp;&nbsp;&nbsp;&nbsp;县又属焉。江左流寓立，属秦。先有沛县，元嘉八年并顿丘，后废帝元徽元年度<br /><br />&nbsp;&nbsp;&nbsp;&nbsp;属此。<br /><br />&nbsp;&nbsp;&nbsp;&nbsp;谷熟令，前汉无，后汉、晋属梁。《永初郡国》、何、徐志并属南梁。后废<br /><br />&nbsp;&nbsp;&nbsp;&nbsp;帝元徽元年度。<br /><br />&nbsp;&nbsp;&nbsp;&nbsp;令，汉属沛，晋属谯。文帝元嘉八年，自南谯度属历阳，后废帝元徽元年<br /><br />&nbsp;&nbsp;&nbsp;&nbsp;度属此。<br /><br />&nbsp;&nbsp;&nbsp;&nbsp;南兖州刺史，中原乱，北州流民多南渡，晋成帝立南兖州，寄治京口。时又<br /><br />&nbsp;&nbsp;&nbsp;&nbsp;立南青州及并州，武帝永初元年，省并并南兖。文帝元嘉八年，始割江淮间为境，<br /><br />&nbsp;&nbsp;&nbsp;&nbsp;治广陵。《永初郡国》领十四郡。南高平、南平昌、南济阴、南濮阳、南泰山、<br /><br />&nbsp;&nbsp;&nbsp;&nbsp;济阳、南鲁山郡，今并属徐州。又有东燕郡，江左分濮阳所立也，领燕县（前汉<br /><br />&nbsp;&nbsp;&nbsp;&nbsp;曰南燕，后汉曰燕，并属东郡。《太康地志》属濮阳。）、白马、平昌、考城凡<br /><br />&nbsp;&nbsp;&nbsp;&nbsp;四县。文帝元嘉十八年，省考城并燕。十九年，省东燕郡为东燕县，属南濮阳，<br /><br />&nbsp;&nbsp;&nbsp;&nbsp;后又省东燕郡。南东平郡领范、蛇丘、历城凡三县。高密郡领淳于、黔陬、营陵、<br /><br />&nbsp;&nbsp;&nbsp;&nbsp;夷安凡四县。南齐郡领安西、临凡二县。南平原郡领平原、高唐、茌平（并别<br /><br />&nbsp;&nbsp;&nbsp;&nbsp;见）凡三县。济岷郡（江左立），领营城、晋宁（江左立）凡二县。雁门郡（汉<br /><br />&nbsp;&nbsp;&nbsp;&nbsp;旧郡）领楼烦（别见）、阴馆（前汉作“观”，后汉、晋作“馆”也。）、广武<br /><br />&nbsp;&nbsp;&nbsp;&nbsp;（前汉属太原，后汉、《晋太康地志》属雁门也。）、崞、马邑（并汉旧名）凡<br /><br />&nbsp;&nbsp;&nbsp;&nbsp;五县。凡七郡，二十三县，并省属南徐州。诸侨郡县何志又有钟离、雁门、平原、<br /><br />&nbsp;&nbsp;&nbsp;&nbsp;东平、北沛五郡。钟离今属徐州。雁门领楼烦、阴馆、广武三县。平原领茌平、<br /><br />&nbsp;&nbsp;&nbsp;&nbsp;临、营城、平原四县。东平领范、朝阳、历城三县。北沛领符离、萧、相、沛<br /><br />&nbsp;&nbsp;&nbsp;&nbsp;四县。（符离，汉旧县。余并别见。）凡十四县。《起居注》，元嘉十一年，以<br /><br />&nbsp;&nbsp;&nbsp;&nbsp;南兖州东平之平陆并范，寿张并朝阳，平原之济岷、晋宁并营城（先是，省济岷<br /><br />&nbsp;&nbsp;&nbsp;&nbsp;郡为县。），高唐并茌平。按此五县，元嘉十一年所省，则平陆、寿张疑在《永<br /><br />&nbsp;&nbsp;&nbsp;&nbsp;初郡国志》，而无此二县，未详。徐志有南东平郡，领范、朝阳、历城、楼烦、<br /><br />&nbsp;&nbsp;&nbsp;&nbsp;阴观、广武、茌平、营城、临、平原十县，则是雁门、平原并东平也。孝武大<br /><br />&nbsp;&nbsp;&nbsp;&nbsp;明五年，以东平并广陵。宋又侨立新平、北淮阳、北济阴、北下邳、东莞五郡。<br /><br />&nbsp;&nbsp;&nbsp;&nbsp;元嘉二十八年，南兖州徙治盱眙。三十年，省南兖州并南徐，其后复立，还治广<br /><br />&nbsp;&nbsp;&nbsp;&nbsp;陵。徐志领郡九，县三十九，户三万一千一百一十五，口十五万九千三百六十二。<br /><br />&nbsp;&nbsp;&nbsp;&nbsp;宋末领郡十一，县四十四。去京都水二百五十，陆一百八十。<br /><br />&nbsp;&nbsp;&nbsp;&nbsp;广陵太守，汉高六年立，属荆国，十一年，更属吴；景帝四年，更名江都国；<br /><br />&nbsp;&nbsp;&nbsp;&nbsp;武帝元狩三年，更名广陵。旧属徐州。晋武帝太康三年，治淮阴故城，后又治射<br /><br />&nbsp;&nbsp;&nbsp;&nbsp;阳（射阳别见）。江左治广陵。《永初郡国》又有舆（前汉属临淮，后汉省临淮<br /><br />&nbsp;&nbsp;&nbsp;&nbsp;属广陵，文帝元嘉十三年并江都也。）、肥如、潞、真定、新市五县。（并二汉<br /><br />&nbsp;&nbsp;&nbsp;&nbsp;旧名。肥如属辽西，潞属上党，真定前汉属真定，后汉省真定属常山，晋亦属常<br /><br />&nbsp;&nbsp;&nbsp;&nbsp;山。新市二汉、晋属中山。《永初郡国》云四县本属辽西，则是晋末辽西侨郡省<br /><br />&nbsp;&nbsp;&nbsp;&nbsp;并广陵也。何有肥如、新市，徐与今同也。）今领县四，户七千七百四十四，口<br /><br />&nbsp;&nbsp;&nbsp;&nbsp;四万五千六百一十三。<br /><br />&nbsp;&nbsp;&nbsp;&nbsp;广陵令，汉旧县。<br /><br />&nbsp;&nbsp;&nbsp;&nbsp;海陵令，前汉属临淮，后汉、晋属广陵，三国时废，晋武帝太康元年复立。<br /><br />&nbsp;&nbsp;&nbsp;&nbsp;高邮令，汉旧县。三国时废，晋武帝太康元年复立。<br /><br />&nbsp;&nbsp;&nbsp;&nbsp;江都令，汉旧县。三国时废，晋武帝太康六年复立。江左又省并舆县，元嘉<br /><br />&nbsp;&nbsp;&nbsp;&nbsp;十三年复立，以并江都。<br /><br />&nbsp;&nbsp;&nbsp;&nbsp;海陵太守，晋安帝分广陵立。《永初郡国》属徐州。领县六，户三千六百二<br /><br />&nbsp;&nbsp;&nbsp;&nbsp;十六，口二万一千六百六十。去州水一百三十，陆同；去京都水三百九十，陆同。<br /><br />&nbsp;&nbsp;&nbsp;&nbsp;建陵令，晋安帝立。<br /><br />&nbsp;&nbsp;&nbsp;&nbsp;临江令，晋安帝立。<br /><br />&nbsp;&nbsp;&nbsp;&nbsp;如皋令，晋安帝立。<br /><br />&nbsp;&nbsp;&nbsp;&nbsp;宁海令，晋安帝立。<br /><br />&nbsp;&nbsp;&nbsp;&nbsp;蒲涛令，晋安帝立。<br /><br />&nbsp;&nbsp;&nbsp;&nbsp;临泽令，明帝泰豫元年立。<br /><br />&nbsp;&nbsp;&nbsp;&nbsp;山阳太守，晋安帝义熙中土断分广陵立。案汉景帝分梁为山阳，非此郡也。<br /><br />&nbsp;&nbsp;&nbsp;&nbsp;《永初郡国》属徐州。领县四，户二千八百一十四，口二万二千四百七十。去州<br /><br />&nbsp;&nbsp;&nbsp;&nbsp;水三百，陆同；去京都水五百，陆同。<br /><br />&nbsp;&nbsp;&nbsp;&nbsp;山阳令，射阳县境，地名山阳，与郡俱立。<br /><br />&nbsp;&nbsp;&nbsp;&nbsp;盐城令，旧曰盐渎，前汉属临淮，后汉、晋属广陵；三国时废，晋武帝太康<br /><br />&nbsp;&nbsp;&nbsp;&nbsp;二年复立。晋安帝更名。<br /><br />&nbsp;&nbsp;&nbsp;&nbsp;东城令，晋安帝立。<br /><br />&nbsp;&nbsp;&nbsp;&nbsp;左乡令，晋安帝立。<br /><br />&nbsp;&nbsp;&nbsp;&nbsp;盱眙太守，盱眙本县名，前汉属临淮，后汉属下邳，晋属临淮，晋安帝分立。<br /><br />&nbsp;&nbsp;&nbsp;&nbsp;领县五，户一千五百一十八，口六千八百二十五。去州水四百九十，陆二百九；<br /><br />&nbsp;&nbsp;&nbsp;&nbsp;去京都水七百，陆五百。<br /><br />&nbsp;&nbsp;&nbsp;&nbsp;考城令。（别见）<br /><br />&nbsp;&nbsp;&nbsp;&nbsp;阳城令，晋安帝立。<br /><br />&nbsp;&nbsp;&nbsp;&nbsp;直渎令，晋安帝立。<br /><br />&nbsp;&nbsp;&nbsp;&nbsp;信都令，信都虽汉旧名，其地非也。地在河北，宋末立。<br /><br />&nbsp;&nbsp;&nbsp;&nbsp;睢陵令，前汉属临淮，后汉属下邳，《晋太康地志》无。宋末立。<br /><br />&nbsp;&nbsp;&nbsp;&nbsp;秦郡太守，晋武帝分扶风为秦国，中原乱，其民南流，寄居堂邑。堂邑本为<br /><br />&nbsp;&nbsp;&nbsp;&nbsp;县，前汉属临淮，后汉属广陵，晋又属临淮。晋惠帝永兴元年，分临淮淮陵立堂<br /><br />&nbsp;&nbsp;&nbsp;&nbsp;邑郡，安帝改堂邑为秦郡。《永初郡国》属豫州，元嘉八年度南兖。《永初郡国》<br /><br />&nbsp;&nbsp;&nbsp;&nbsp;又领临涂（晋、宋立）、平丘（汉旧，属陈留，《晋太康地志》无。）、外黄<br /><br />&nbsp;&nbsp;&nbsp;&nbsp;（汉旧名，属陈留。）、沛、雍丘、浚仪、顿丘（别见）凡七县。何无雍丘、外<br /><br />&nbsp;&nbsp;&nbsp;&nbsp;黄、平丘、沛，徐又无浚仪。元嘉八年，以沛并顿丘。后废帝元徽元年，割顿丘<br /><br />&nbsp;&nbsp;&nbsp;&nbsp;属新昌。领县四，户三千三百三十三，口一万五千二百九十六。去州水二百四十<br /><br />&nbsp;&nbsp;&nbsp;&nbsp;一，陆一百八十；去京都水一百五十，陆一百四十。<br /><br />&nbsp;&nbsp;&nbsp;&nbsp;秦令，本属秦国，流寓立。文帝元嘉八年，以临涂并秦，以外黄并浚仪。孝<br /><br />&nbsp;&nbsp;&nbsp;&nbsp;武孝建元年，以浚仪并秦。<br /><br />&nbsp;&nbsp;&nbsp;&nbsp;义成令，江左立。<br /><br />&nbsp;&nbsp;&nbsp;&nbsp;尉氏令，汉旧名，属陈留。文帝元嘉八年，以平丘并尉氏。<br /><br />&nbsp;&nbsp;&nbsp;&nbsp;怀德令，孝武大明五年立。又以历阳之乌江，并此为二县，立临江郡。前废<br /><br />&nbsp;&nbsp;&nbsp;&nbsp;帝永光元年，省临江郡。怀德即住郡治，乌江还本也。<br /><br />&nbsp;&nbsp;&nbsp;&nbsp;南沛太守（沛郡别见），何志云，北沛新立；徐云南沛。《永初郡国》又有<br /><br />&nbsp;&nbsp;&nbsp;&nbsp;符离、（并别见）、竹邑（前汉曰竹。李奇曰，今邑也。后汉曰竹邑。至晋<br /><br />&nbsp;&nbsp;&nbsp;&nbsp;并属沛。）杼秋（前汉属梁，后汉、《晋太康地志》属沛。）四县。杼秋治无锡，<br /><br />&nbsp;&nbsp;&nbsp;&nbsp;余并治广陵。文帝元嘉十二年，以北沛郡竹邑并杼秋，何、徐并无此二县，不详。<br /><br />&nbsp;&nbsp;&nbsp;&nbsp;《起居注》，孝武大明五年，分广陵为沛郡，治肥如县。时无复肥如县，当是肥<br /><br />&nbsp;&nbsp;&nbsp;&nbsp;如故县处也。二汉、《晋太康地志》并无肥如县。沛郡宜是大明五年以前省，其<br /><br />&nbsp;&nbsp;&nbsp;&nbsp;时又立也。今领县三，户一千一百九，口一万二千九百七十。<br /><br />&nbsp;&nbsp;&nbsp;&nbsp;萧县令。（别见）<br /><br />&nbsp;&nbsp;&nbsp;&nbsp;相县令。（别见）<br /><br />&nbsp;&nbsp;&nbsp;&nbsp;沛县令。（别见）<br /><br />&nbsp;&nbsp;&nbsp;&nbsp;新平太守，明帝泰始七年立。<br /><br />&nbsp;&nbsp;&nbsp;&nbsp;江阳令。郡同立。<br /><br />&nbsp;&nbsp;&nbsp;&nbsp;海安令。郡同立。<br /><br />&nbsp;&nbsp;&nbsp;&nbsp;北淮阳太守，宋末侨立。<br /><br />&nbsp;&nbsp;&nbsp;&nbsp;晋宁令。（别见）<br /><br />&nbsp;&nbsp;&nbsp;&nbsp;宿预令。（别见）<br /><br />&nbsp;&nbsp;&nbsp;&nbsp;角城令。（别见）<br /><br />&nbsp;&nbsp;&nbsp;&nbsp;北济阴太守（济阴郡别见），宋失淮北侨立。<br /><br />&nbsp;&nbsp;&nbsp;&nbsp;广平令，前汉临淮有广平县，后汉以后无。<br /><br />&nbsp;&nbsp;&nbsp;&nbsp;定陶令。（别见）<br /><br />&nbsp;&nbsp;&nbsp;&nbsp;阳平令。（别见）<br /><br />&nbsp;&nbsp;&nbsp;&nbsp;上党令。（别见）<br /><br />&nbsp;&nbsp;&nbsp;&nbsp;冤句令。（别见）<br /><br />&nbsp;&nbsp;&nbsp;&nbsp;馆陶令。（别见）<br /><br />&nbsp;&nbsp;&nbsp;&nbsp;北下邳太守（下邳郡别见），宋失淮北侨立。<br /><br />&nbsp;&nbsp;&nbsp;&nbsp;僮县令。（别见）<br /><br />&nbsp;&nbsp;&nbsp;&nbsp;下邳令。（别见）<br /><br />&nbsp;&nbsp;&nbsp;&nbsp;宁城令。（别见）<br /><br />&nbsp;&nbsp;&nbsp;&nbsp;东莞太守（东莞郡别见），宋失淮北侨立。<br /><br />&nbsp;&nbsp;&nbsp;&nbsp;莒县令。（别见）<br /><br />&nbsp;&nbsp;&nbsp;&nbsp;诸县令。（别见）<br /><br />&nbsp;&nbsp;&nbsp;&nbsp;东莞令。（别见）<br /><br />&nbsp;&nbsp;&nbsp;&nbsp;柏人令，汉旧名，属赵国。宋失淮北侨立。<br /><br />&nbsp;&nbsp;&nbsp;&nbsp;兖州刺史，后汉治山阳昌邑，魏、晋治廪丘；武帝平河南，治滑台；文帝元<br /><br />&nbsp;&nbsp;&nbsp;&nbsp;嘉十三年，治邹山，又寄治彭城。二十年，省兖州，分郡属徐、冀州。三十年六<br /><br />&nbsp;&nbsp;&nbsp;&nbsp;月复立，治瑕丘。（二汉山阳有瑕丘县）。《永初郡国》有东郡、陈留、濮阳三<br /><br />&nbsp;&nbsp;&nbsp;&nbsp;郡，而无阳平。东郡领白马（别见）、凉城（二汉东郡有聊城县，《晋太康地志》<br /><br />&nbsp;&nbsp;&nbsp;&nbsp;无，疑此是。）、东燕（别见）三县。陈留郡领酸枣（汉旧县）、小黄、雍丘、<br /><br />&nbsp;&nbsp;&nbsp;&nbsp;白马、襄邑、尉氏六县。（郡县并别见。）濮阳郡领濮阳、廪丘（并别见）二县。<br /><br />&nbsp;&nbsp;&nbsp;&nbsp;宋末失淮北，侨立兖州，寄治淮阴（淮阴别见）。兖州领郡六，县三十一，户二<br /><br />&nbsp;&nbsp;&nbsp;&nbsp;万九千三百四十，口一十四万五千五百八十一。<br /><br />&nbsp;&nbsp;&nbsp;&nbsp;泰山太守，汉高立。《永初郡国》又有山茌（别见）、莱芜（汉旧名）、太<br /><br />&nbsp;&nbsp;&nbsp;&nbsp;原（本郡，侨立此县）三县，而无钜平县。今领县八，户八千一百七十七，口四<br /><br />&nbsp;&nbsp;&nbsp;&nbsp;万五千五百八十一。去州陆八百；去京都陆一千八百。<br /><br />&nbsp;&nbsp;&nbsp;&nbsp;奉高令，汉旧县。<br /><br />&nbsp;&nbsp;&nbsp;&nbsp;钜平令，汉旧县。<br /><br />&nbsp;&nbsp;&nbsp;&nbsp;嬴令，汉旧县。<br /><br />&nbsp;&nbsp;&nbsp;&nbsp;牟令，汉旧县。<br /><br />&nbsp;&nbsp;&nbsp;&nbsp;南城令，前汉属东海，后汉、晋属泰山。<br /><br />&nbsp;&nbsp;&nbsp;&nbsp;武阳令，汉旧县。<br /><br />&nbsp;&nbsp;&nbsp;&nbsp;梁父令，汉旧县。<br /><br />&nbsp;&nbsp;&nbsp;&nbsp;博令，汉旧县。<br /><br />&nbsp;&nbsp;&nbsp;&nbsp;高平太守，故梁国，汉景帝中六年，分为山阳国；武帝建元五年为郡；晋武<br /><br />&nbsp;&nbsp;&nbsp;&nbsp;帝泰始元年更名。《永初郡国》及徐并又有任城县（前汉属东平，章帝元和元年，<br /><br />&nbsp;&nbsp;&nbsp;&nbsp;分东平为任城，又属焉。晋亦属任城。江左省郡为县也。），后省。今领县六，<br /><br />&nbsp;&nbsp;&nbsp;&nbsp;户六千三百五十八，口二万一千一百一十二。去州陆二百二十；去京都陆一千三<br /><br />&nbsp;&nbsp;&nbsp;&nbsp;百三十。宋明帝泰始五年，侨立于淮南当涂县界，领高平、金乡二县。其年，又<br /><br />&nbsp;&nbsp;&nbsp;&nbsp;立睢陵县。<br /><br />&nbsp;&nbsp;&nbsp;&nbsp;高平令，前汉名稿，章帝更名。<br /><br />&nbsp;&nbsp;&nbsp;&nbsp;方与令，汉旧县。<br /><br />&nbsp;&nbsp;&nbsp;&nbsp;金乡令，前汉无，后汉、晋有。<br /><br />&nbsp;&nbsp;&nbsp;&nbsp;钜野令，汉旧县。<br /><br />&nbsp;&nbsp;&nbsp;&nbsp;平阳令，汉旧县。曰南平阳。<br /><br />&nbsp;&nbsp;&nbsp;&nbsp;亢父令，汉旧县。旧属任城。<br /><br />&nbsp;&nbsp;&nbsp;&nbsp;鲁郡太守，秦薛郡，汉高后更名。本属徐州，光武改属豫州，江左属兖州。<br /><br />&nbsp;&nbsp;&nbsp;&nbsp;领县六，户四千六百三十一，口二万八千三百七。去州陆三百五十；去京都陆一<br /><br />&nbsp;&nbsp;&nbsp;&nbsp;千一百。<br /><br />&nbsp;&nbsp;&nbsp;&nbsp;邹令，汉旧县。<br /><br />&nbsp;&nbsp;&nbsp;&nbsp;汶阳令，汉旧县。<br /><br />&nbsp;&nbsp;&nbsp;&nbsp;鲁令，汉旧县。<br /><br />&nbsp;&nbsp;&nbsp;&nbsp;阳平令，孝武大明元年立。<br /><br />&nbsp;&nbsp;&nbsp;&nbsp;新阳令，孝武大明中立。<br /><br />&nbsp;&nbsp;&nbsp;&nbsp;卞令，明帝泰始二年立。<br /><br />&nbsp;&nbsp;&nbsp;&nbsp;东平太守，汉景帝分梁为济东国，宣帝更名。领县五，户四千一百五十九，<br /><br />&nbsp;&nbsp;&nbsp;&nbsp;口一万七千二百九十五。去州水五百，陆同；去京都水二千，陆一千四百。宋末<br /><br />&nbsp;&nbsp;&nbsp;&nbsp;又侨立于淮阴。<br /><br />&nbsp;&nbsp;&nbsp;&nbsp;无盐令，汉旧县。<br /><br />&nbsp;&nbsp;&nbsp;&nbsp;平陆令，汉旧县。<br /><br />&nbsp;&nbsp;&nbsp;&nbsp;须昌令，前汉属东郡，后汉、《晋太康地志》属东平。<br /><br />&nbsp;&nbsp;&nbsp;&nbsp;寿昌令，春秋时曰良，前汉曰寿良，属东郡；光武改曰寿张，属东平。<br /><br />&nbsp;&nbsp;&nbsp;&nbsp;范令，汉旧县。四县并治郡下。<br /><br />&nbsp;&nbsp;&nbsp;&nbsp;阳平太守，魏分魏郡立。文帝元嘉中，流寓来属，后省，孝武大明元年复立。<br /><br />&nbsp;&nbsp;&nbsp;&nbsp;领县五，户二千八百五十七，口一万一千二百七十一。<br /><br />&nbsp;&nbsp;&nbsp;&nbsp;馆陶令，汉旧名，寄治无盐。<br /><br />&nbsp;&nbsp;&nbsp;&nbsp;乐平令，魏立，属阳平。后汉东郡有乐平，非也。寄治下平陆。<br /><br />&nbsp;&nbsp;&nbsp;&nbsp;元城令，汉旧。寄治无盐。<br /><br />&nbsp;&nbsp;&nbsp;&nbsp;平原令（别见），孝武大明中立。<br /><br />&nbsp;&nbsp;&nbsp;&nbsp;顿丘令（别见），孝武大明中立。<br /><br />&nbsp;&nbsp;&nbsp;&nbsp;济北太守，汉和帝永元二年，分泰山立。《永初郡国》有临邑（二汉属东郡，<br /><br />&nbsp;&nbsp;&nbsp;&nbsp;《晋太康地志》属济北。）、东阿（二汉属东郡，晋无。）二县，孝武大明元年<br /><br />&nbsp;&nbsp;&nbsp;&nbsp;省，应在何志而无，未详。领县三，户三千一百五十八，口一万七千三。去州陆<br /><br />&nbsp;&nbsp;&nbsp;&nbsp;七百；去京都水二千，陆一千五百。宋末又侨立于淮阳。<br /><br />&nbsp;&nbsp;&nbsp;&nbsp;蛇丘令，前汉属泰山，后汉、《晋太康地志》属济北。<br /><br />&nbsp;&nbsp;&nbsp;&nbsp;卢令，前汉属泰山，后汉、《晋太康地志》属济北。<br /><br />&nbsp;&nbsp;&nbsp;&nbsp;谷城令，前汉无，后汉属东郡，《晋太康地志》属济北。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,882813);">加入书签</a><a
                        href="882799.html">上一页</a>&larr;<a href="index.html">返回列表</a>&rarr;<a
                            href="882827.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "882799.html"; var next_page = "882827.html"; var index_page = "index.html"; var sortid = "9"; var article_id = "13928"; var chapter_id = "882813"; var articlename = "宋书"; var chaptername = " 卷三十五 志第二十五"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>