<!DOCTYPE html>
<html>
<head>
<meta charset="gbk" />
<title>宋书- 卷五十二 列传第十二-在线阅读-哈西文学网</title>
<meta name="keywords" content="沈约，宋书， 卷五十二 列传第十二全文， 卷五十二 列传第十二在线阅读 哈西文学网" />
<meta name="description" content="哈西文学网提供沈约的宋书  卷五十二 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/13928/883154.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/13928/883154.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 宋书</div>
		<div class="fr"><a id="add-bookcase" href="javascript:void(0)" onClick="addbookcase(13928,0);">加入书架</a>|<a id="book-vote" href="javascript:void(0)" onClick="vote(13928);">投推荐票</a>|<a id="err-report" href="javascript:void(0)" onClick="report('宋书出错啦!');">错误举报</a>|<a href="https://www.haxi88.com/files/article/info/13/13928.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 列传第十二</h1>
            <div class="link xb">
                <a href="883132.html">上一页</a>&larr;<a href="index.html">返回列表</a>&rarr;<a
                    href="883169.html">下一页</a></div>			
            <div id="BookText">&nbsp;&nbsp;&nbsp;&nbsp;◎庾悦王诞谢景仁弟述袁湛弟豹褚叔度<br /><br />&nbsp;&nbsp;&nbsp;&nbsp;庾悦，字仲豫，颍川鄢陵人也。曾祖亮，晋太尉。祖羲，吴国内史。父准，<br /><br />&nbsp;&nbsp;&nbsp;&nbsp;西中郎将、豫州刺史。悦少为卫将军琅邪王行参军、司马，徙主簿，转右长史。<br /><br />&nbsp;&nbsp;&nbsp;&nbsp;桓玄辅政，领豫州，以悦为别驾从事史，迁骁骑将军。玄篡位，徙中书侍郎。高<br /><br />&nbsp;&nbsp;&nbsp;&nbsp;祖定京邑，武陵王遵承制，以悦为宁远将军、安远护军、武陵内史。以病去职。<br /><br />&nbsp;&nbsp;&nbsp;&nbsp;镇军府版咨议参军，转车骑从事中郎。刘毅请为抚军司马，不就。迁车骑中军司<br /><br />&nbsp;&nbsp;&nbsp;&nbsp;马。从征广固，竭其诚力。<br /><br />&nbsp;&nbsp;&nbsp;&nbsp;卢循逼京都，以为督江州豫州之西阳新蔡汝南颍川司州之恒农扬州之松滋六<br /><br />&nbsp;&nbsp;&nbsp;&nbsp;郡诸军事、建威将军、江州刺史，从东道出鄱阳。循遣将英纠千余人断五亩峤，<br /><br />&nbsp;&nbsp;&nbsp;&nbsp;悦破之，进据豫章，绝循粮援。<br /><br />&nbsp;&nbsp;&nbsp;&nbsp;初，毅家在京口，贫约过常，尝与乡曲士大夫往东堂共射。时悦为司徒右长<br /><br />&nbsp;&nbsp;&nbsp;&nbsp;史，暂至京，要府州僚佐共出东堂。毅已先至，遣与悦相闻，曰：“身久踬顿，<br /><br />&nbsp;&nbsp;&nbsp;&nbsp;营一游集甚难。君如意人，无处不可为适，岂能以此堂见让。”悦素豪，径前，<br /><br />&nbsp;&nbsp;&nbsp;&nbsp;不答毅语。众人并避之，唯毅留射如故。悦厨馔甚盛，不以及毅。毅既不去，悦<br /><br />&nbsp;&nbsp;&nbsp;&nbsp;甚不欢，俄顷亦退。毅又相闻曰：“身今年未得子鹅，岂能以残炙见惠。”悦又<br /><br />&nbsp;&nbsp;&nbsp;&nbsp;不答。<br /><br />&nbsp;&nbsp;&nbsp;&nbsp;卢循平后，毅求都督江州，以江州内地，治民为职，不宜置军府，上表陈之<br /><br />&nbsp;&nbsp;&nbsp;&nbsp;曰：“臣闻天以盈虚为道，治以损益为义。时否而政不革，民凋而事不损，则无<br /><br />&nbsp;&nbsp;&nbsp;&nbsp;以救急病于已危，拯涂炭于将绝。自顷戎车屡驾，干戈溢境，江州以一隅之地，<br /><br />&nbsp;&nbsp;&nbsp;&nbsp;当逆顺之冲，力弱民慢，而器运所继。自桓玄以来，驱蹙残毁，至乃男不被养，<br /><br />&nbsp;&nbsp;&nbsp;&nbsp;女无对匹，逃亡去就，不避幽深，自非财单力竭，无以至此。若不曲心矜理，有<br /><br />&nbsp;&nbsp;&nbsp;&nbsp;所改移，则靡遗之叹，奄焉必及。臣谬荷增统，伤慨兼怀。夫设官分职，军国殊<br /><br />&nbsp;&nbsp;&nbsp;&nbsp;用，牧民以息务为大，武略以济事为先。今兼而领之，盖出于权事，因藉既久，<br /><br />&nbsp;&nbsp;&nbsp;&nbsp;遂为常则。江州在腹心之中，凭接扬、豫藩屏所倚，实为重复。昔胡寇纵逸，朔<br /><br />&nbsp;&nbsp;&nbsp;&nbsp;马临江，抗御之宜，盖出权计。以温峤明达，事由一己，犹觉其弊，论之备悉。<br /><br />&nbsp;&nbsp;&nbsp;&nbsp;今江右区区，户不盈数十万，地不逾数千里，而统司鳞次，未获减息，大而言之，<br /><br />&nbsp;&nbsp;&nbsp;&nbsp;足为国耻。况乃地在无军，而军府犹置，文武将佐，资费非一，岂所谓经国大情，<br /><br />&nbsp;&nbsp;&nbsp;&nbsp;扬汤去火者哉。其州郡边江，民户辽落，加以邮亭阔，畏阻风波，转输往还，<br /><br />&nbsp;&nbsp;&nbsp;&nbsp;常有淹废；又非所谓因其所利，以济其弊者也。愚谓宜解军府，移治豫章，处十<br /><br />&nbsp;&nbsp;&nbsp;&nbsp;郡之中，厉简惠之政，比及数年，可有生气。且属县凋散，亦有所存，而役调送<br /><br />&nbsp;&nbsp;&nbsp;&nbsp;迎，不得休止，亦谓应随宜并减，以简众费。刺史庾悦，自临州部，甚有恤民之<br /><br />&nbsp;&nbsp;&nbsp;&nbsp;诚，但纲维不革，自非纲目所理。寻阳接蛮，宜有防遏，可即州府千兵，以助郡<br /><br />&nbsp;&nbsp;&nbsp;&nbsp;戍。”于是解悦都督、将军官，以刺史移镇豫章。毅以亲将赵恢领千兵守寻阳，<br /><br />&nbsp;&nbsp;&nbsp;&nbsp;建威府文武三千悉入毅府，符摄严峻，数相挫辱。悦不得志，疽发背，到豫章少<br /><br />&nbsp;&nbsp;&nbsp;&nbsp;日卒，进年三十八。追赠征虏将军。以广固之功，追封新阳县五等男。<br /><br />&nbsp;&nbsp;&nbsp;&nbsp;王诞，字茂世，琅邪临沂人，太保弘从兄也。祖恬，中军将军。父混，太常。<br /><br />&nbsp;&nbsp;&nbsp;&nbsp;诞少有才藻，晋孝武帝崩，从叔尚书令为哀策文，久而未就，谓诞曰：“犹少<br /><br />&nbsp;&nbsp;&nbsp;&nbsp;序节物一句。”因出本示诞。诞揽笔便益之，接其秋冬代变后云：“霜繁广除，<br /><br />&nbsp;&nbsp;&nbsp;&nbsp;风回高殿。”嗟叹清拔，因而用之。袭爵雉乡侯，拜秘书郎，琅邪王文学，中<br /><br />&nbsp;&nbsp;&nbsp;&nbsp;军功曹。<br /><br />&nbsp;&nbsp;&nbsp;&nbsp;隆安四年，会稽王世子元显开后军府，又以诞补功曹。寻除尚书吏部郎，仍<br /><br />&nbsp;&nbsp;&nbsp;&nbsp;为后军长史，领庐江太守，加镇蛮护军。转龙骧将军、琅邪内史，长史如故。诞<br /><br />&nbsp;&nbsp;&nbsp;&nbsp;结事元显嬖人张法顺，故为元显所宠。元显纳妾，诞为之亲迎。随府转骠骑长史，<br /><br />&nbsp;&nbsp;&nbsp;&nbsp;将军、内史如故。元显讨桓玄，欲悉诛桓氏，诞固陈修等与玄志趣不同，由此得<br /><br />&nbsp;&nbsp;&nbsp;&nbsp;免。修，诞甥也。及玄得志，诞将见诛，修为之陈请；又言修等得免之由，乃徙<br /><br />&nbsp;&nbsp;&nbsp;&nbsp;诞广州。<br /><br />&nbsp;&nbsp;&nbsp;&nbsp;卢循据广州。以诞为其平南府长史，甚宾礼之。诞久客思归，乃说循曰：<br /><br />&nbsp;&nbsp;&nbsp;&nbsp;“下官流远在此，被蒙殊眷，士感知己，实思报答。本非戎旅，在此无用。素为<br /><br />&nbsp;&nbsp;&nbsp;&nbsp;刘镇军所识，情味不浅，若得北归，必蒙任寄，公私际会，思报厚恩，愈于停此，<br /><br />&nbsp;&nbsp;&nbsp;&nbsp;空移岁月。”循甚然之。时广州刺史吴隐之亦为循所拘留，诞又曰：“将军今留<br /><br />&nbsp;&nbsp;&nbsp;&nbsp;吴公，公私非计。孙伯符岂不欲留华子鱼，但以一境不容二君耳。”于是诞及隐<br /><br />&nbsp;&nbsp;&nbsp;&nbsp;之并得还。<br /><br />&nbsp;&nbsp;&nbsp;&nbsp;除员外散骑常侍，未拜，高祖请为太尉咨议参军，转长史。尽心归奉，日夜<br /><br />&nbsp;&nbsp;&nbsp;&nbsp;不懈，高祖甚委仗之。北伐广固，领齐郡太守。卢循自蔡洲南走，刘毅固求追讨，<br /><br />&nbsp;&nbsp;&nbsp;&nbsp;高祖持疑未决，诞密白曰：“公既平广固，复灭卢循，则功盖终古，勋无与二，<br /><br />&nbsp;&nbsp;&nbsp;&nbsp;如此大威，岂可余人分之。毅与公同起布衣，一时相推耳。今既已丧败，不宜复<br /><br />&nbsp;&nbsp;&nbsp;&nbsp;使立功。”高祖从其说。七年，以诞为吴国内史。母忧去职。高祖征刘毅，起为<br /><br />&nbsp;&nbsp;&nbsp;&nbsp;辅国将军，诞固辞军号，墨从行。时诸葛长民行太尉留府事，心不自安，高祖<br /><br />&nbsp;&nbsp;&nbsp;&nbsp;甚虑之。毅既平，诞求先下，高祖曰：“长民似有自疑心，卿讵宜便去。”诞曰：<br /><br />&nbsp;&nbsp;&nbsp;&nbsp;“长民知我蒙公垂眄，今轻身单下，必当以为无虞，乃可以少安其意。”高祖笑<br /><br />&nbsp;&nbsp;&nbsp;&nbsp;曰：“卿勇过贲、育矣。”于是先还。九年，卒，时年三十九。以南北从征，追<br /><br />&nbsp;&nbsp;&nbsp;&nbsp;封作唐县五等侯。子诩，宋世子舍人，早卒。<br /><br />&nbsp;&nbsp;&nbsp;&nbsp;谢景仁，陈郡阳夏人，卫将军晦从叔父也。名与高祖同讳，故称字。祖据，<br /><br />&nbsp;&nbsp;&nbsp;&nbsp;太傅安第二弟。父允，宣城内史。景仁幼时与安相及，为安所知。始为前军行参<br /><br />&nbsp;&nbsp;&nbsp;&nbsp;军、辅国参军事。会稽王世子元显嬖人张法顺，权倾一时，内外无不造门者，唯<br /><br />&nbsp;&nbsp;&nbsp;&nbsp;景仁不至。年三十，方为著作佐郎。桓玄诛元显，见景仁，甚知之，谓四坐曰：<br /><br />&nbsp;&nbsp;&nbsp;&nbsp;“司马庶人父子云何不败，遂令谢景仁三十方作著作佐郎。”玄为太尉，以补行<br /><br />&nbsp;&nbsp;&nbsp;&nbsp;参军，府转大将军，仍参军事。玄建楚台，以补黄门侍郎。及篡位，领骁骑将军。<br /><br />&nbsp;&nbsp;&nbsp;&nbsp;景仁博闻强识，善叙前言往行，玄每与之言，不倦也。玄出行，殷仲文、卞范之<br /><br />&nbsp;&nbsp;&nbsp;&nbsp;之徒，皆骑马散从，而使景仁陪辇。<br /><br />&nbsp;&nbsp;&nbsp;&nbsp;高祖为桓修抚军中兵参军，尝诣景仁咨事，景仁与语悦之，因留高祖共食。<br /><br />&nbsp;&nbsp;&nbsp;&nbsp;食未办，而景仁为玄所召。玄性促急，俄顷之间，骑诏续至。高祖屡求去，景仁<br /><br />&nbsp;&nbsp;&nbsp;&nbsp;不许，曰：“主上见待，要应有方。我欲与客共食，岂当不得待。”竟安坐饱食，<br /><br />&nbsp;&nbsp;&nbsp;&nbsp;然后应召。高祖甚感之，常谓景仁是太傅安孙。及平京邑，入镇石头，景仁与百<br /><br />&nbsp;&nbsp;&nbsp;&nbsp;僚同见高祖，高祖目之曰：“此名公孙也。”谓景仁曰：“承制府须记室参军，<br /><br />&nbsp;&nbsp;&nbsp;&nbsp;今当相屈。”以为大将军武陵王遵记室参军，仍为从事中郎，迁司徒左长史。出<br /><br />&nbsp;&nbsp;&nbsp;&nbsp;为高祖镇军司马，领晋陵太守，复为车骑司马。<br /><br />&nbsp;&nbsp;&nbsp;&nbsp;义熙五年，高祖以内难既宁，思弘外略，将伐鲜卑；朝议皆谓不可。刘毅时<br /><br />&nbsp;&nbsp;&nbsp;&nbsp;镇姑孰，固止高祖，以为：“苻坚侵境，谢太傅犹不自行。宰相远出，倾动根本。”<br /><br />&nbsp;&nbsp;&nbsp;&nbsp;景仁独曰：“公建桓、文之烈，应天人之心，匡复皇祚，芟夷奸逆，虽业高振古，<br /><br />&nbsp;&nbsp;&nbsp;&nbsp;而德刑未孚，宜推亡固存，广树威略。鲜卑密迩疆甸，屡犯边垂，伐罪吊民，于<br /><br />&nbsp;&nbsp;&nbsp;&nbsp;是乎在。平定之后，养锐息徒，然后观兵洛I，修复园寝，岂有坐长寇虏，纵敌<br /><br />&nbsp;&nbsp;&nbsp;&nbsp;贻患者哉！”高祖纳之。及北伐，大司马琅邪王，天子母弟，属当储副，高祖深<br /><br />&nbsp;&nbsp;&nbsp;&nbsp;以根本为忧，转景仁为大司马左司马，专总府任，右卫将军，加给事中，又迁吏<br /><br />&nbsp;&nbsp;&nbsp;&nbsp;部尚书。时从兄混为左仆射，依制不得相临，高祖启依仆射王彪之、尚书王劭前<br /><br />&nbsp;&nbsp;&nbsp;&nbsp;例，不解职。坐选吏部令史邢安泰为都令史、平原太守，二官共除，安泰以令史<br /><br />&nbsp;&nbsp;&nbsp;&nbsp;职拜谒陵庙，为御史中丞郑鲜之所纠，白衣领职。八年，迁领军将军。十一年，<br /><br />&nbsp;&nbsp;&nbsp;&nbsp;转右仆射，仍转左仆射。<br /><br />&nbsp;&nbsp;&nbsp;&nbsp;景仁性矜严整洁，居宇静丽，每唾，转唾左右人衣；事毕，即听一日浣濯。<br /><br />&nbsp;&nbsp;&nbsp;&nbsp;每欲唾，左右争来受。高祖雅相重，申以婚姻，庐陵王义真妃，景仁女也。十二<br /><br />&nbsp;&nbsp;&nbsp;&nbsp;年，卒，时年四十七。追赠金紫光禄大夫，加散骑常侍。葬日，高祖亲临，哭之<br /><br />&nbsp;&nbsp;&nbsp;&nbsp;甚恸。与骠骑将军道怜书曰：“谢景仁殒逝，悲痛摧割，不能自胜。汝闻问惋愕，<br /><br />&nbsp;&nbsp;&nbsp;&nbsp;亦不可堪。其器体淹中，情寄实重，方欲与之共康时务，一旦至此，痛惜兼深。<br /><br />&nbsp;&nbsp;&nbsp;&nbsp;往矣柰何！当复柰何！”<br /><br />&nbsp;&nbsp;&nbsp;&nbsp;子恂，鄱阳太守。恂子稚，善吹笙。官至西阳太守。<br /><br />&nbsp;&nbsp;&nbsp;&nbsp;景仁弟纯，字景懋，初为刘毅豫州别驾。毅镇江陵，以为卫军长史、南平相。<br /><br />&nbsp;&nbsp;&nbsp;&nbsp;王镇恶率军袭毅，已至城下，时毅疾病，佐吏皆入参承。纯参承毕，已出，闻兵<br /><br />&nbsp;&nbsp;&nbsp;&nbsp;至，驰还入府。左右引车欲还外解，纯叱之曰：“我人吏也，逃欲何之！”乃入。<br /><br />&nbsp;&nbsp;&nbsp;&nbsp;及毅兵败众散，时已暗夜，司马毛修之谓纯曰：“君但随仆。”纯不从，扶两人<br /><br />&nbsp;&nbsp;&nbsp;&nbsp;出，火光中为人所杀。纯孙沈，太宗泰始初，为巴陵王休若卫军录事参军、山阴<br /><br />&nbsp;&nbsp;&nbsp;&nbsp;令，坐事诛。<br /><br />&nbsp;&nbsp;&nbsp;&nbsp;述字景先，少有志行，随兄纯在江陵。纯遇害，述奉纯丧还都。行至西塞，<br /><br />&nbsp;&nbsp;&nbsp;&nbsp;值暴风，纯丧舫流漂，不知所在，述乘小船寻求之。经纯妻庾舫过，庾遣人谓述<br /><br />&nbsp;&nbsp;&nbsp;&nbsp;曰：“丧舫存没，已应有在，风波如此，岂可小船所冒？小郎去必无及，宁可存<br /><br />&nbsp;&nbsp;&nbsp;&nbsp;亡俱尽邪？”述号泣答曰：“若安全至岸，当须营理。如其已致意外，述亦无心<br /><br />&nbsp;&nbsp;&nbsp;&nbsp;独存。”因冒浪而进，见纯丧几没，述号叫呼天，幸而获免，咸以为精诚所致也。<br /><br />&nbsp;&nbsp;&nbsp;&nbsp;高祖闻而嘉之，及临豫州，讽中正以述为主簿，甚被知器。景仁爱其第三弟]而<br /><br />&nbsp;&nbsp;&nbsp;&nbsp;憎述，尝设馔请高祖，希命]豫坐，而高祖召述。述知非景仁夙意，又虑高祖命<br /><br />&nbsp;&nbsp;&nbsp;&nbsp;之，请急不从。高祖驰遣呼述，须至乃欢。及景仁有疾，述尽心营视，汤药饮食，<br /><br />&nbsp;&nbsp;&nbsp;&nbsp;必尝而后进，不解带、不盥栉者累旬，景仁深怀感愧。<br /><br />&nbsp;&nbsp;&nbsp;&nbsp;转太尉参军，从征司马休之，封吉阳县五等侯。世子征虏参军，转主簿，宋<br /><br />&nbsp;&nbsp;&nbsp;&nbsp;台尚书祠部郎，世子中军主簿，转太子中舍人，出补长沙内史，有惠政。元嘉二<br /><br />&nbsp;&nbsp;&nbsp;&nbsp;年，征拜中书侍郎。明年，出为武陵太守，彭城王义康骠骑长史，领南郡太守。<br /><br />&nbsp;&nbsp;&nbsp;&nbsp;先是，述从兄曜为义康长史，丧官，述代之。太祖与义康书曰：“今以谢述代曜。<br /><br />&nbsp;&nbsp;&nbsp;&nbsp;其才应详练，著于历职，故以佐汝。汝始亲庶务，而任重事殷，宜寄怀群贤，以<br /><br />&nbsp;&nbsp;&nbsp;&nbsp;尽弼谐之美，想自得之，不俟吾言也。”义康入相，述又为司徒左长史，转左卫<br /><br />&nbsp;&nbsp;&nbsp;&nbsp;将军。莅官清约，私无宅舍。义康遇之甚厚。尚书仆射殷景仁、领军将军刘湛并<br /><br />&nbsp;&nbsp;&nbsp;&nbsp;与述为异常之交。美风姿，善举止，湛每谓人曰：“我见谢道儿，未尝足。”道<br /><br />&nbsp;&nbsp;&nbsp;&nbsp;儿，述小字也。<br /><br />&nbsp;&nbsp;&nbsp;&nbsp;雍州刺史张邵以黩货下廷尉，将致大辟，述上表陈邵先朝旧勋，宜蒙优贷，<br /><br />&nbsp;&nbsp;&nbsp;&nbsp;太祖手诏酬纳焉。述语子综曰：“主上矜邵夙诚，将加曲恕，吾所启谬会，故特<br /><br />&nbsp;&nbsp;&nbsp;&nbsp;见酬纳耳。若此疏迹宣布，则为侵夺主恩，不可之大者也。”使综对前焚之。太<br /><br />&nbsp;&nbsp;&nbsp;&nbsp;祖后谓邵曰：“卿之获免，谢述有力焉”。<br /><br />&nbsp;&nbsp;&nbsp;&nbsp;述有心虚疾，性理时或乖谬。除吴郡太守，以疾不之官。病差，补吴兴太守。<br /><br />&nbsp;&nbsp;&nbsp;&nbsp;在郡清省，为吏民所怀。十二年，卒，时年四十六。丧还京师，未至数十里，殷<br /><br />&nbsp;&nbsp;&nbsp;&nbsp;景仁、刘湛同乘迎赴，望船流涕。十七年，刘湛诛，义康外镇，将行，叹曰：<br /><br />&nbsp;&nbsp;&nbsp;&nbsp;“谢述唯劝吾退，刘湛唯劝吾进，今述亡而湛存，吾所以得罪也。”太祖亦曰：<br /><br />&nbsp;&nbsp;&nbsp;&nbsp;“谢述若存，义康必不至此。”<br /><br />&nbsp;&nbsp;&nbsp;&nbsp;三子：综、约、纬。综有才艺，善隶书，为太子中舍人，与舅范晔谋反，伏<br /><br />&nbsp;&nbsp;&nbsp;&nbsp;诛。约亦坐死。纬尚太祖第五女长城公主，素为约所憎，免死，徙广州。孝建中，<br /><br />&nbsp;&nbsp;&nbsp;&nbsp;还京师。方雅有父风。太宗泰始中，至正员郎中。<br /><br />&nbsp;&nbsp;&nbsp;&nbsp;袁湛，字士深，陈郡阳夏人也。祖耽，晋历阳太守。父质，琅邪内史，并知<br /><br />&nbsp;&nbsp;&nbsp;&nbsp;名。湛少为从外祖谢安所知，以其兄子玄之女妻之。初为卫军行参军，员外散骑，<br /><br />&nbsp;&nbsp;&nbsp;&nbsp;通直正员郎，中军功曹，桓玄太尉参军事。入为中书黄门侍郎，出补桓修抚军长<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;义旗建，高祖以为镇军咨义参军。明年，转尚书吏部郎，司徒左长史，侍中。<br /><br />&nbsp;&nbsp;&nbsp;&nbsp;以从征功，封晋宁县五等男。出为高祖太尉长史，迁左民尚书，徙掌吏部。出为<br /><br />&nbsp;&nbsp;&nbsp;&nbsp;吴兴太守，秩中二千石，莅政和理，为吏民所称。入补中书令，又出为吴国内史，<br /><br />&nbsp;&nbsp;&nbsp;&nbsp;秩中二千石。义熙十二年，转尚书右仆射、本州大中正。时高祖北伐，湛兼太尉，<br /><br />&nbsp;&nbsp;&nbsp;&nbsp;与兼司空、散骑常侍、尚书范泰奉九命礼物，拜授高祖。高祖冲让，湛等随军至<br /><br />&nbsp;&nbsp;&nbsp;&nbsp;洛阳，住柏谷坞。泰议受使未毕，不拜晋帝陵，湛独至五陵致敬，时人美之。<br /><br />&nbsp;&nbsp;&nbsp;&nbsp;初，陈郡谢重，王胡之外孙，于诸舅礼敬多阙。重子绚，湛之甥也，尝于公<br /><br />&nbsp;&nbsp;&nbsp;&nbsp;座陵湛；湛正色谓曰：“汝便是两世无《渭阳》之情。”绚有愧色。十四年，卒<br /><br />&nbsp;&nbsp;&nbsp;&nbsp;官，时年四十。追赠左光禄大夫，加散骑常侍。太祖即位，以后父，追赠侍中、<br /><br />&nbsp;&nbsp;&nbsp;&nbsp;以左光禄大夫、开府仪同三司。谥曰敬公。世祖大明三年，幸籍田，行经湛墓。<br /><br />&nbsp;&nbsp;&nbsp;&nbsp;下诏曰：“故侍中、左光禄大夫、开府仪同三司晋宁敬公，外氏尊戚，素风简正，<br /><br />&nbsp;&nbsp;&nbsp;&nbsp;岁纪稍积，坟茔浸远。朕近巡览千亩，遥瞻松隧，缅惟徽尘，感慕增结。可遣使<br /><br />&nbsp;&nbsp;&nbsp;&nbsp;祭，少申永怀。”又增守墓五户。<br /><br />&nbsp;&nbsp;&nbsp;&nbsp;子淳，淳子桓卒。湛弟豹，字士蔚，亦为谢安所知，好学博闻，多览典籍。<br /><br />&nbsp;&nbsp;&nbsp;&nbsp;初为著作佐郎，卫军桓谦记室参军。大将军武陵王遵承制，复为记室参军。其年，<br /><br />&nbsp;&nbsp;&nbsp;&nbsp;丹阳尹孟昶以为建威司马。岁余，转司徒左西属，迁刘毅抚军咨议参军，领记室。<br /><br />&nbsp;&nbsp;&nbsp;&nbsp;毅时建议大田，豹上议曰：<br /><br />&nbsp;&nbsp;&nbsp;&nbsp;国因民以为本，民资食以为天，修其业则教兴，崇其本则末理，实为治之要<br /><br />&nbsp;&nbsp;&nbsp;&nbsp;道，致化之所阶也。不敦其本，则末业滋章；饥寒交凑，则廉耻不立。当今接篡<br /><br />&nbsp;&nbsp;&nbsp;&nbsp;伪之末，值凶荒之余，争源既开，雕薄弥启，荣利荡其正性，赋敛罄其所资，良<br /><br />&nbsp;&nbsp;&nbsp;&nbsp;畴无侧趾之耦，比屋有困]之患，中间多故，日不暇给。自卷甲却马，甫一二<br /><br />&nbsp;&nbsp;&nbsp;&nbsp;年，积弊之黎，难用克振，实仁怀之所矜恤，明教之所爰发也。<br /><br />&nbsp;&nbsp;&nbsp;&nbsp;然斯业不修，有自来矣。司牧之官，莫或为务，俗吏庸近，犹秉常科，依劝<br /><br />&nbsp;&nbsp;&nbsp;&nbsp;督之故典，迷民情之屡变。譬犹修堤以防川，忘渊丘之改易；胶柱于昔弦，忽宫<br /><br />&nbsp;&nbsp;&nbsp;&nbsp;商之乖调。徒有考课之条，而无毫分之益。不悟清流在于澄源，止轮由乎高阈，<br /><br />&nbsp;&nbsp;&nbsp;&nbsp;患生于本，治之于末故也。夫设位以崇贤，疏爵以命士，上量能以审官，不取人<br /><br />&nbsp;&nbsp;&nbsp;&nbsp;于浮誉，则比周道息，游者言归；游子既归，则南亩辟矣。分职以任务，置吏以<br /><br />&nbsp;&nbsp;&nbsp;&nbsp;周役，职不以无任立，吏必以非用省，冗散者废，则莱荒垦矣。器以应用，商以<br /><br />&nbsp;&nbsp;&nbsp;&nbsp;通财，剿靡丽之巧，弃难得之货，则雕伪者贱，谷稼重矣。耕耨勤悴，力殷收寡，<br /><br />&nbsp;&nbsp;&nbsp;&nbsp;工商逸豫，用浅利深，增贾贩之税，薄畴亩之赋，则末技抑而田喜矣。居位无<br /><br />&nbsp;&nbsp;&nbsp;&nbsp;义从之徒，在野靡兼并之党，给赐非可恩致，力役不入私门，则游食者反本，肆<br /><br />&nbsp;&nbsp;&nbsp;&nbsp;勤自劝；游食省而肆勤众，则东作繁矣。密勿者甄异，怠慢者显罚，明劝课之令，<br /><br />&nbsp;&nbsp;&nbsp;&nbsp;峻纠违之官，则懒惰无所容，力田有所望；力者欣而惰者惧，则穑人劝矣。凡此<br /><br />&nbsp;&nbsp;&nbsp;&nbsp;数事，亦务田之端趣也。莅之以清心，镇之以无欲，勖之以无倦，翼之以廉谨，<br /><br />&nbsp;&nbsp;&nbsp;&nbsp;舍日计之小成，期远致于莫岁，则浇薄自淳，心化有渐矣。<br /><br />&nbsp;&nbsp;&nbsp;&nbsp;豹善言雅俗，每商较古今，兼以诵咏，听者忘疲。<br /><br />&nbsp;&nbsp;&nbsp;&nbsp;寻转抚军司马，迁御史中丞。鄱阳县侯孟怀玉上母檀氏拜国太夫人，有司奏<br /><br />&nbsp;&nbsp;&nbsp;&nbsp;许。豹以为妇人从夫之爵，怀玉父大司农绰见居列卿，妻不宜从子，奏免尚书右<br /><br />&nbsp;&nbsp;&nbsp;&nbsp;仆射刘柳、左丞徐羡之、郎何邵之官，诏并赎论。孟昶卒，豹代为丹阳尹。义熙<br /><br />&nbsp;&nbsp;&nbsp;&nbsp;七年，坐使徙上钱，降为太尉咨议参军，仍转长史。从讨刘毅。高祖遣益州刺史<br /><br />&nbsp;&nbsp;&nbsp;&nbsp;朱龄石伐蜀，使豹为檄文，曰：<br /><br />&nbsp;&nbsp;&nbsp;&nbsp;夫顺德者昌，逆德者亡，失仁与义，难以求安，冯阻负衅，鲜克有成。详观<br /><br />&nbsp;&nbsp;&nbsp;&nbsp;自古，隆替有数，故成都不世祀，华阳无兴国。日者王室多故，夷羿遘纷，波振<br /><br />&nbsp;&nbsp;&nbsp;&nbsp;尘骇，覃及遐裔。蕞尔谯纵，编户黔首，同恶相求，是崇是长，肆反噬于州相，<br /><br />&nbsp;&nbsp;&nbsp;&nbsp;播毒害于民黎，俾我西服，隔阂皇泽。自义风电靡，天光反辉，昭旧物，烟<br /><br />&nbsp;&nbsp;&nbsp;&nbsp;区宇。以庶务草创，未遑九伐，自尔以来，奄延十载。而野心不革，伺隙乘间，<br /><br />&nbsp;&nbsp;&nbsp;&nbsp;招聚逋叛，共相封殖，侵扰我蛮獠，摇荡我疆垂。我是以有治洲之役，丑类尽殪，<br /><br />&nbsp;&nbsp;&nbsp;&nbsp;匹马无遗，桓谦折首，谯福鸟逝，奔伏窠穴，引颈待戮。<br /><br />&nbsp;&nbsp;&nbsp;&nbsp;当今北狄露，南寇埃扫，朝风载韪，庶绩其凝，康哉之歌日熙，比屋之隆<br /><br />&nbsp;&nbsp;&nbsp;&nbsp;可咏。孤职是经略，思一九有，眷彼禹迹，愿言载怀，奉命西行，途戾荆、郢，<br /><br />&nbsp;&nbsp;&nbsp;&nbsp;瞻望巴、汉，愤慨交深。清江源于滥觞，澄氛昆于井络，诛叛柔远，今也其时。<br /><br />&nbsp;&nbsp;&nbsp;&nbsp;即命河间太守蒯恩、下邳太守刘钟，精勇二万，直指成都。龙骧将军臧熹，戎卒<br /><br />&nbsp;&nbsp;&nbsp;&nbsp;二万，进自垫江。益州刺史朱龄石，舟师三万，电曜外水。分遣辅国将军索恳，<br /><br />&nbsp;&nbsp;&nbsp;&nbsp;率汉中之众，济自剑道。振威将军朱客子，提宁州之锐，渡泸而入。神兵四临，<br /><br />&nbsp;&nbsp;&nbsp;&nbsp;天纲宏掩，衡翼千里，金鼓万张，组甲贝胄，景焕波属，华夷百濮，云会雾臻，<br /><br />&nbsp;&nbsp;&nbsp;&nbsp;以此攻战，谁与为敌！况又奉义而行，以顺而动者哉！<br /><br />&nbsp;&nbsp;&nbsp;&nbsp;今三陕之隘，在我境内，非有岑彭荆门之险。弥入其阻，平衢四达，实无邓<br /><br />&nbsp;&nbsp;&nbsp;&nbsp;艾绵竹之艰。山川之形，抑非曩日，攻守难易，居然百倍。当全蜀之强，士民之<br /><br />&nbsp;&nbsp;&nbsp;&nbsp;富，子阳不能自安于庸、k，刘禅不敢窜命于南中，荆邯折谋，伯约挫锐。故知<br /><br />&nbsp;&nbsp;&nbsp;&nbsp;成败有数，非可智延，此皆益土前事，当今元龟也。盛如卢循，强如容超，陵威<br /><br />&nbsp;&nbsp;&nbsp;&nbsp;南海，跨制北岱，楼船万艘，掩江盖汜，铁马千群，充原塞隰。然广固之攻，陆<br /><br />&nbsp;&nbsp;&nbsp;&nbsp;无完雉；左里之战，水靡全舟。或显戮京畿，或传首万里。故知逆顺有势，难以<br /><br />&nbsp;&nbsp;&nbsp;&nbsp;力抗，斯又目前殷鉴，深切著明者也。<br /><br />&nbsp;&nbsp;&nbsp;&nbsp;梁益人士，咸明王化，虽驱迫一时，本非奥主。从之淫虐，日月增播，刑杀<br /><br />&nbsp;&nbsp;&nbsp;&nbsp;非罪，死以泽量。而待命寇仇之戮，<危支><阝区>豺狼之吻，岂不溯诚南凯，延首东云，<br /><br />&nbsp;&nbsp;&nbsp;&nbsp;普天有来苏之幸，而一方怀后予之怨。王者之师，以仁为本，舍逆取顺，爰自三<br /><br />&nbsp;&nbsp;&nbsp;&nbsp;驱，齐斧所加，纵身而已。其有衿甲反接，自投军门者，一无所问。士子百姓，<br /><br />&nbsp;&nbsp;&nbsp;&nbsp;列肆安堵，审择吉凶，自求多v。大信之明，若朝日，如其迷复奸邪，守愚不<br /><br />&nbsp;&nbsp;&nbsp;&nbsp;改，火燎孟诸，芝艾同烂，河决金堤，渊丘同体，虽欲悔之，亦将何及！<br /><br />&nbsp;&nbsp;&nbsp;&nbsp;九年，卒官。时年四十一。次年，以参伐蜀之谋，追封南昌县五等子。<br /><br />&nbsp;&nbsp;&nbsp;&nbsp;子洵，元嘉中，历显官，庐陵王绍为南中郎将、江州刺史，年少未亲政，洵<br /><br />&nbsp;&nbsp;&nbsp;&nbsp;为长史、寻阳太守，行府州事。元嘉末，为吴郡太守。元凶弑立，加洵建威将军，<br /><br />&nbsp;&nbsp;&nbsp;&nbsp;置佐史。会安东将军随王诞起义，檄洵为前锋，加辅国将军。事平，顷之卒，追<br /><br />&nbsp;&nbsp;&nbsp;&nbsp;赠征虏将军，谥曰贞子。长子，别有传。少子觊，好学善属文，有清誉于世。<br /><br />&nbsp;&nbsp;&nbsp;&nbsp;官至司徒从事中郎、武陵内史，蚤卒。洵弟濯，扬州秀才，蚤卒。濯弟淑，濯子<br /><br />&nbsp;&nbsp;&nbsp;&nbsp;粲，并有别传。<br /><br />&nbsp;&nbsp;&nbsp;&nbsp;褚叔度，河南阳翟人也。曾祖裒，晋太傅。祖歆，z书监。父爽，金紫光<br /><br />&nbsp;&nbsp;&nbsp;&nbsp;禄大夫。长兄秀之，字长倩，历大司马琅邪王从事中郎，黄门侍郎、高祖镇西长<br /><br />&nbsp;&nbsp;&nbsp;&nbsp;史。秀之妹，恭帝后也，虽晋氏姻戚，而尽心于高祖。迁侍中，出补大司马右司<br /><br />&nbsp;&nbsp;&nbsp;&nbsp;马。恭帝即位，为祠部尚书、本州大中正。高祖受命，徙为太常。元嘉元年，卒<br /><br />&nbsp;&nbsp;&nbsp;&nbsp;官，时年四十七。<br /><br />&nbsp;&nbsp;&nbsp;&nbsp;秀之弟淡之，字仲源，亦历显官，为高祖车骑从事中郎，尚书吏部郎，廷尉<br /><br />&nbsp;&nbsp;&nbsp;&nbsp;卿，左卫将军。高祖受命，为侍中。淡之兄弟并尽忠事高祖，恭帝每生男，辄令<br /><br />&nbsp;&nbsp;&nbsp;&nbsp;方便杀焉，或诱赂内人，或密加毒害，前后非一。及恭帝逊位，居秣陵宫，常惧<br /><br />&nbsp;&nbsp;&nbsp;&nbsp;见祸，与褚后共止一室，虑有鸩毒，自煮食于床前。高祖将杀之，不欲遣人入内，<br /><br />&nbsp;&nbsp;&nbsp;&nbsp;令淡之兄弟视褚后，褚后出别室相见，兵人乃逾垣而入，进药于恭帝。帝不肯饮，<br /><br />&nbsp;&nbsp;&nbsp;&nbsp;曰：“佛教自杀者，不得复人身。”乃以被掩杀之。后会稽郡缺，朝议欲用蔡廓，<br /><br />&nbsp;&nbsp;&nbsp;&nbsp;高祖曰：“彼自是蔡家佳儿，何关人事，可用佛。”佛，淡之小字也。乃以淡之<br /><br />&nbsp;&nbsp;&nbsp;&nbsp;为会稽太守。<br /><br />&nbsp;&nbsp;&nbsp;&nbsp;景平二年，富阳县孙氏聚合门宗，谋为逆乱，其支党在永兴县，潜相影响。<br /><br />&nbsp;&nbsp;&nbsp;&nbsp;永兴令羊恂觉其奸谋，以告淡之；淡之不信，乃以诬人之罪，收县职局。于是孙<br /><br />&nbsp;&nbsp;&nbsp;&nbsp;法亮号冠军大将军，与孙道庆等攻没县邑，即用富阳令顾粲为令，加辅国将军。<br /><br />&nbsp;&nbsp;&nbsp;&nbsp;遣伪建威将军孙道仲、孙公喜、法杀攻永兴。永兴民恭期初与贼同，后反善<br /><br />&nbsp;&nbsp;&nbsp;&nbsp;就羊恂，率吏民拒战，力少退败。贼用县人许祖为令，恂逃伏江唐山中，寻复为<br /><br />&nbsp;&nbsp;&nbsp;&nbsp;贼所得，使还行县事。贼遂磐据，更相树立，遥以令司马文寅为征西大将军，<br /><br />&nbsp;&nbsp;&nbsp;&nbsp;孙道仲为征西长史，孙道覆为左司马，与公喜、法杀等建旗鸣鼓，直攻山阴。<br /><br />&nbsp;&nbsp;&nbsp;&nbsp;淡之自假凌江将军，以山阴令陆邵领司马，加振武将军，前员外散骑常侍王<br /><br />&nbsp;&nbsp;&nbsp;&nbsp;茂之为长史，前国子博士孔欣、前员外散骑常侍谢芩之并参军事，召行参军七十<br /><br />&nbsp;&nbsp;&nbsp;&nbsp;余人。前镇西咨议参军孔宁子、左光禄大夫孔季恭子山士在艰中，皆起为将军。<br /><br />&nbsp;&nbsp;&nbsp;&nbsp;遣队主陈愿、郡议曹掾虞道纳二军过浦阳江。愿等战败，贼遂摧锋而前，去城二<br /><br />&nbsp;&nbsp;&nbsp;&nbsp;十余里。淡之遣陆邵督带戟公石D、广武将军陆允以水军拒之，又别遣行参军氵<br /><br />&nbsp;&nbsp;&nbsp;&nbsp;属恭期率步军与邵合力。淡之率所领出次近郊。恭期等与贼战于柯亭，大破之，<br /><br />&nbsp;&nbsp;&nbsp;&nbsp;贼走还永兴。遣伪宁朔将军孙伦领五百人攻钱唐，与县戍军建武将军战于琦，伦<br /><br />&nbsp;&nbsp;&nbsp;&nbsp;败走还富阳。伦因反善，杀法步帅等十余人，送首京都。诏遣殿中员外将军徐卓<br /><br />&nbsp;&nbsp;&nbsp;&nbsp;领千人，右将军彭城王义康遣龙骧将军丘显率众五百东讨，司空徐羡之版扬州主<br /><br />&nbsp;&nbsp;&nbsp;&nbsp;簿沈嗣之为富阳令领五百人，于吴兴道东出，并未至而贼平。吴郡太守江夷轻行<br /><br />&nbsp;&nbsp;&nbsp;&nbsp;之职，停吴一宿，进至富阳，分别善恶，执送愿徙贼余党数百家于彭城、寿阳、<br /><br />&nbsp;&nbsp;&nbsp;&nbsp;青州诸处。二年，淡之卒，时年四十五。谥曰质子。<br /><br />&nbsp;&nbsp;&nbsp;&nbsp;叔度名与高祖同，故以字行。初为太宰琅邪王参军，高祖车骑参军事，司徒<br /><br />&nbsp;&nbsp;&nbsp;&nbsp;左西属，中军咨议参军，署中兵，加建威将军。从伐鲜卑，尽其诚力。卢循攻查<br /><br />&nbsp;&nbsp;&nbsp;&nbsp;浦，叔度力战有功。循南走，高祖版行广州刺史，仍除都督交广二州诸军事、建<br /><br />&nbsp;&nbsp;&nbsp;&nbsp;威将军、领平越中郎将、广州刺史。桓玄族人开山聚众，谋掩广州，事觉，叔度<br /><br />&nbsp;&nbsp;&nbsp;&nbsp;悉平之。义熙八年，卢循余党刘敬道窘迫，诣交州归降。交州刺史杜慧度以事言<br /><br />&nbsp;&nbsp;&nbsp;&nbsp;统府，叔度以敬道等路穷请命，事非款诚，报使诛之。慧度不加防录，敬道招集<br /><br />&nbsp;&nbsp;&nbsp;&nbsp;亡命，攻破九真，杀太守杜章民，慧度讨平之。叔度辄贬慧度号为奋扬将军，恶<br /><br />&nbsp;&nbsp;&nbsp;&nbsp;不先上，为有司所纠，诏原之。<br /><br />&nbsp;&nbsp;&nbsp;&nbsp;高祖征刘毅，叔度遣三千人过峤，荆州平乃还。在任四年，广营贿货，家财<br /><br />&nbsp;&nbsp;&nbsp;&nbsp;丰积，坐免官，禁锢终身。还至都，凡诸旧及有一面之款，无不厚加赠遗。寻除<br /><br />&nbsp;&nbsp;&nbsp;&nbsp;太尉咨议参军、相国右司马。高祖受命，为右卫将军。高祖以其名家，而能竭尽<br /><br />&nbsp;&nbsp;&nbsp;&nbsp;心力，甚嘉之。乃下诏曰：“夫赏不遗勤，则劳臣增劝；爵必畴庸，故在功咸达。<br /><br />&nbsp;&nbsp;&nbsp;&nbsp;叔度南北征讨，常管戎要，西夏不虔，诚著岭表，可封番禺县男，食邑四百户。”<br /><br />&nbsp;&nbsp;&nbsp;&nbsp;寻加散骑常侍。永初三年，出为使持节、监雍梁南北秦四州荆州之南阳竟陵顺阳<br /><br />&nbsp;&nbsp;&nbsp;&nbsp;义阳新野随六郡诸军事、征虏将军、雍州刺史，领宁蛮校尉、襄阳义成太守。在<br /><br />&nbsp;&nbsp;&nbsp;&nbsp;任每以清简致称。景平二年，卒，时年四十四。<br /><br />&nbsp;&nbsp;&nbsp;&nbsp;子恬之嗣，官至南琅邪太守。恬之卒，子昭嗣。昭卒，子u嗣。齐受禅，国<br /><br />&nbsp;&nbsp;&nbsp;&nbsp;除。叔度第二子寂之，著作佐郎，早卒。子暧，尚太祖第六女琅邪贞长公主，太<br /><br />&nbsp;&nbsp;&nbsp;&nbsp;宰参军，亦早卒。<br /><br />&nbsp;&nbsp;&nbsp;&nbsp;秀之弟湛之，字休玄，尚高祖第七女始安哀公主，拜驸马都尉、著作郎。哀<br /><br />&nbsp;&nbsp;&nbsp;&nbsp;公主薨，复尚高祖第五女吴郡宣公主。诸尚公主者，并用世胄，不必皆有才能。<br /><br />&nbsp;&nbsp;&nbsp;&nbsp;湛之谨实有意干，故为太祖所知。历显位，扬武将军、南彭城沛二郡太守，太子<br /><br />&nbsp;&nbsp;&nbsp;&nbsp;中庶子，司徒左长史，侍中，左卫将军，左民尚书，丹阳尹。元凶弑逆，以为吏<br /><br />&nbsp;&nbsp;&nbsp;&nbsp;部尚书，复出为辅国将军、丹阳尹，统石头戍事。<br /><br />&nbsp;&nbsp;&nbsp;&nbsp;世祖入伐，劭自攻新亭垒，使湛之率水师俱进。湛之因携二息渊、澄轻船南<br /><br />&nbsp;&nbsp;&nbsp;&nbsp;奔。渊有一男始生，为劭所杀。世祖即位，以为尚书右仆射。孝建元年，为中书<br /><br />&nbsp;&nbsp;&nbsp;&nbsp;令，丹阳尹。坐南郡王义宣诸子逃藏郡梗建康令王兴之、江宁令沈道源下狱，<br /><br />&nbsp;&nbsp;&nbsp;&nbsp;湛之免官楚锢。其年，复为散骑常侍、左卫将军，俄迁侍中，左卫如故。以久疾，<br /><br />&nbsp;&nbsp;&nbsp;&nbsp;拜散骑常侍、光禄大夫，加金章紫绶。顷之，复为丹阳尹，光禄如故。寻为尚书<br /><br />&nbsp;&nbsp;&nbsp;&nbsp;左仆射。以南奔赐爵都乡侯。大明四年，卒，时年五十。追赠侍中、特进、骠骑<br /><br />&nbsp;&nbsp;&nbsp;&nbsp;将军，给鼓吹一部，左仆射如故。谥曰敬侯。<br /><br />&nbsp;&nbsp;&nbsp;&nbsp;子渊庶生，宣公主以渊有才，表为嫡嗣。渊，升明末为司空。<br /><br />&nbsp;&nbsp;&nbsp;&nbsp;史臣曰：高祖虽累叶江南，楚言未变，雅道风流，无闻焉尔。凡此诸子，并<br /><br />&nbsp;&nbsp;&nbsp;&nbsp;前代名家，莫不望尘请职，负羁先路，将由庇民之道邪。</div>
            <div class="link">
                <a id="err-report" href="javascript:void(0)" onClick="report('宋书出错啦!');">
                    错误举报</a><a id="add-bookcase" href="javascript:void(0)" onClick="addbookcase(13928,883154);">加入书签</a><a
                        href="883132.html">上一页</a>&larr;<a href="index.html">返回列表</a>&rarr;<a
                            href="883169.html">下一页</a><a id="book-vote" href="javascript:void(0)" onClick="vote(13928);">投推荐票</a><a
                                id="err-report" href="javascript:void(0)" onClick="report('宋书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "883132.html"; var next_page = "883169.html"; var index_page = "index.html"; var sortid = "9"; var article_id = "13928"; var chapter_id = "883154"; var articlename = "宋书"; var chaptername = " 卷五十二 列传第十二"; var author = "沈约"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>