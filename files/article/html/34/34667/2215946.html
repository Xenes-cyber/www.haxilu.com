<!DOCTYPE html>
<html>
<head>
<meta charset="gbk" />
<title>列女传- 卷之四　贞顺传-在线阅读-哈西文学网</title>
<meta name="keywords" content="刘向，列女传， 卷之四　贞顺传全文， 卷之四　贞顺传在线阅读 哈西文学网" />
<meta name="description" content="哈西文学网提供刘向的列女传  卷之四　贞顺传全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/34667/2215946.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/34667/2215946.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 列女传</div>
		<div class="fr"><a id="add-bookcase" href="javascript:void(0)" onClick="addbookcase(34667,0);">加入书架</a>|<a id="book-vote" href="javascript:void(0)" onClick="vote(34667);">投推荐票</a>|<a id="err-report" href="javascript:void(0)" onClick="report('列女传出错啦!');">错误举报</a>|<a href="https://www.haxi88.com/files/article/info/34/34667.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷之四　贞顺传</h1>
            <div class="link xb">
                <a href="2215945.html">上一页</a>&larr;<a href="index.html">返回列表</a>&rarr;<a
                    href="2215947.html">下一页</a></div>			
            <div id="BookText">召南申女<br /><br />　　召南申女者，申人之女也。既许嫁于酆，夫家礼不备而欲迎之，女与其人言："以为夫妇者，人伦之始也，不可不正。传曰：'正其本，则万物理。失之豪厘，差之千里。'是以本立而道生，源治而流清。故嫁娶者，所以传重承业，继续先祖，为宗庙主也。夫家轻礼违制，不可以行。"遂不肯往。夫家讼之于理，致之于狱。女终以一物不具，一礼不备，守节持义，必死不往，而作诗曰："虽速我狱，室家不足。"言夫家之礼不备足也。君子以为得妇道之仪，故举而扬之，传而法之，以绝无礼之求，防淫欲之行焉。又曰："虽速我讼，亦不女从。"此之谓也。<br /><br />　　颂曰：召南申女，贞一修容，夫礼不备，终不肯从，要以必死，遂至狱讼，作诗明意，后世称诵。<br /><br />宋恭伯姬<br /><br />　　伯姬者，鲁宣公之女，成公之妹也。其母曰缪姜，嫁伯姬于宋恭公。恭公不亲迎，伯姬迫于父母之命而行。既入宋，三月庙见，当行夫妇之道。伯姬以恭公不亲迎，故不肯听命。宋人告鲁，鲁使大夫季文子于宋，致命于伯姬。还，复命。公享之，缪姜出于房，再拜曰："大夫勤劳于远道，辱送小子，不忘先君以及后嗣，使下而有知，先君犹有望也。敢再拜大夫之辱。"伯姬既嫁于恭公十年，恭公卒，伯姬寡。至景公时，伯姬尝遇夜失火，左右曰："夫人少避火。"伯姬曰："妇人之义，保傅不俱，夜不下堂，待保傅来也。"保母至矣，傅母未至也。左右又曰："夫人少避火。"伯姬曰："妇人之义，傅母不至，夜不可下堂，越义求生，不如守义而死。"遂逮于火而死。春秋详录其事，为贤伯姬，以为妇人以贞为行者也。伯姬之妇道尽矣。当此之时，诸侯闻之，莫不悼痛，以为死者不可以生，财物犹可复，故相与聚会于澶渊，偿宋之所丧。春秋善之。君子曰："礼，妇人不得傅母，夜不下堂，行必以烛。伯姬之谓也。"诗云："淑慎尔止，不愆于仪。"伯姬可谓不失仪矣。<br /><br />　　颂曰：伯姬心专，守礼一意，宫夜失火，保傅不备，逮火而死，厥心靡悔，春秋贤之，详录其事。<br /><br />卫寡夫人<br /><br />　　夫人者，齐侯之女也。嫁于卫，至城门而卫君死。保母曰："可以还矣。"女不听，遂入，持三年之丧，毕，弟立，请曰："卫小国也，不容二庖，愿请同庖。"夫人曰："唯夫妇同庖。"终不听。卫君使人逵谄胄值埽齐兄弟皆欲与后君，使人告女，女终不听，乃作诗曰："我心匪石，不可转也。我心匪席，不可卷也。"厄穷而不闵，劳辱而不苟，然后能自致也，言不失也。然后可以济难矣。诗曰："威仪棣棣，不可选也。"言其左右无贤臣皆顺其君之意也。君子美其贞壹，故举而列之于诗也。<br /><br />　　颂曰：齐女嫁卫，厥至城门，公薨不返，遂入三年，后君欲同，女终不浑，作诗讥刺，卒守死君。<br /><br />蔡人之妻<br /><br />　　蔡人之妻者，宋人之女也。既嫁于蔡，而夫有恶疾。其母将改嫁之，女曰："夫不幸，乃妾之不幸也，柰何去之？适人之道，壹与之醮，终身不改。不幸遇恶疾，不改其意。且夫采采]卫之草，虽其臭恶，犹始于捋采之，终于怀撷之，浸以益亲，况于夫妇之道乎！彼●大故，又不遣妾，何以得去？"终不听其母，乃作]卫之诗。君子曰："宋女之意甚贞而壹也。"<br /><br />　　颂曰：宋女专悫，持心不愿，夫有恶疾，意犹一精，母劝去归，作诗不听，后人美之，以为顺贞。<br /><br />黎庄夫人<br /><br />　　黎庄夫人者，卫侯之女，黎庄公之夫人也。既往而不同欲，所务者异，未尝得见，甚不得意。其傅母闵夫人贤，公反不纳，怜其失意，又恐其已见遣，而不以时去，谓夫人曰："夫妇之道，有义则合，无义则去。今不得意，胡不去乎？"乃作诗曰："式微式微，胡不归？"夫人曰："妇人之道，壹而已矣。彼虽不吾以，吾何可以离于妇道乎！"乃作诗曰："微君之故，胡为乎中路？"终执贞壹，不违妇道，以俟君命。君子故序之以编诗。<br /><br />　　颂曰：黎庄夫人，执行不衰，庄公不遇，行节反乖，傅母劝去，作诗式微，夫人守壹，终不肯归。<br /><br />齐孝孟姬<br /><br />　　孟姬者，华氏之长女，齐孝公之夫人也。好礼贞壹，过时不嫁。齐中求之，礼不备，终不往。蹑男席，语不及外。远别避嫌，齐中莫能备礼求焉。齐国称其贞。孝公闻之，乃修礼亲迎于华氏之室。父母送孟姬不下堂，母醮房之中，结其衿缡，诫之曰："必敬必戒，无违宫事。"父诫之东阶之上曰："必夙兴夜寐，无违命。其有大妨于王命者，亦勿从也。诸母诫之两阶之间，曰："敬之敬之，必终父母之命。夙夜无怠，●之衿缡。父母之言谓何。"姑姊妹诫之门内，曰："夙夜无愆。示之衿Q，无忘父母之言。"孝公亲迎孟姬于其父母，三顾而出。亲迎之绥，自御轮三，曲顾姬与。遂纳于宫。三月庙见，而后行夫妇之道。既居久之，公游于琅邪，华孟姬从，车奔，姬堕车碎，孝公使驷马立车载姬以归，姬使侍御者舒帷以自障蔽，而使傅母应使者曰："妾闻妃后u阈，必乘安车。辎Z下堂，必从傅母。保阿进退，则鸣玉环佩。内饰则结纽绸缪，野处则帷裳拥蔽。所以正心壹意，自敛制也。今立车无Z，非所敢受命也。野处无卫，非所敢久居也。三者失礼多矣。夫无礼而生，不如早死。使者驰以告公，更取安车。比其反也，则自经矣，傅母救之不绝，傅母曰："使者至，辎Z已具。"姬氏苏，然后乘而归。君子谓孟姬好礼。礼，妇人出必辎Z，衣服绸缪。既嫁，归问女昆弟，不问男昆弟。所以远别也。诗曰："彼君子女，绸直如发。"此之谓也。<br /><br />　　颂曰：孟姬好礼，执节甚公，避嫌远别，终不冶容，载不并乘，非礼不从，君子嘉焉，自古寡同。<br /><br />息君夫人<br /><br />　　夫人者，息君之夫人也。楚伐息，破之。虏其君，使守门。将妻其夫人，而纳之于宫。楚王出游，夫人遂出见息君，谓之曰："人生要一死而已，何至自苦！妾无须臾而忘君也，终不以身更贰醮。生离于地上，岂如死归于地下哉！"乃作诗曰："谷则异室，死则同穴。谓予不信，有如日。"息君止之，夫人不听，遂自杀，息君亦自杀，同日俱死。楚王贤其夫人，守节有义，乃以诸侯之礼合而葬之。君子谓夫人说于行善，故序之于诗。夫义动君子，利动小人。息君夫人不为利动矣。诗云："德音莫违，及尔同死。"此之谓也。<br /><br />　　颂曰：楚虏息君，纳其适妃，夫人持固，弥久不衰，作诗同穴，思故忘新，遂死不顾，列于贞贤。<br /><br />齐杞梁妻<br /><br />　　齐杞梁殖之妻也。庄公袭莒，殖战而死。庄公归，遇其妻，使使者吊之于路。杞梁妻曰："今殖有罪，君何辱命焉。若令殖免于罪，则贱妾有先人之弊庐在下，妾不得与郊吊。"于是庄公乃还车诣其室，成礼然后去。杞梁之妻无子，内外皆无五属之亲。既无所归，乃就其夫之尸于城下而哭之，内P动人，道路过者莫不为之挥涕，十日，而城为之崩。既葬，曰："吾何归矣？夫妇人必有所倚者也。父在则倚父，夫在则倚夫，子在则倚子。今吾上则无父，中则无夫，下则无子。内无所依，以见吾诚。外无所倚，以立吾节。吾岂能更二哉！亦死而已。"遂赴淄水而死。君子谓杞梁之妻贞而知礼。诗云："我心伤悲，聊与子同归。"此之谓也。<br /><br />　　颂曰：杞梁战死，其妻收丧，齐庄道吊，避不敢当，哭夫于城，城为之崩，自以无亲，赴淄而薨。<br /><br />楚平伯嬴<br /><br />　　伯嬴者，秦穆公之女，楚平王之夫人，昭王之母也。当昭王时，楚与吴为伯莒之战。吴胜楚，遂入至郢。昭王亡，吴王阖闾尽妻其后宫。次至伯嬴，伯嬴持刃曰："妾闻：天子者，天下之表也。公侯者，一国之仪也。天子失制则天下乱，诸侯失节则其国危。夫妇之道，固人伦之始，王教之端。是以明王之制，使男女不亲授，坐不同席，食不共器，殊嗉希异巾栉，所以施之也。若诸侯外淫者绝，卿大夫外淫者放，士庶人外淫者宫割。夫然者，以为仁失可复以义，义失可复以礼。男女之丧，乱亡兴焉。夫造乱亡之端，公侯之所绝，天子之所诛也。今君王弃仪表之行，纵乱亡之欲，犯诛绝之事，何以行令训民！且妾闻，生而辱，不若死而荣。若使君王弃其仪表，则无以临国。妾有淫端，则无以生世。壹举而两辱，妾以死守之，不敢承命。且凡所欲妾者，为乐也。近妾而死，何乐之有？如先杀妾，又何益于君王？"于是吴王惭，遂退舍。伯嬴与其保阿闭永巷之门，皆不释兵。三旬，秦救至，昭王乃复矣。君子谓伯嬴勇而精壹。诗曰："莫莫葛累，施于条枚，岂弟君子，求福不回。"此之谓也。<br /><br />　　颂曰：阖闾胜楚，入厥宫室，尽妻后宫，莫不战栗，伯嬴自守，坚固专一，君子美之，以为有节。<br /><br />楚昭贞姜<br /><br />　　贞姜者，齐侯之女，楚昭王之夫人也。王出游，留夫人渐台之上而去。王闻江水大至，使使者迎夫人，忘持符，使者至，请夫人出，夫人曰："王与宫人约令，召宫人必以符。今使者不持符，妾不敢从使者行。"使者曰："今水方大至，还而取符，则恐后矣。"夫人曰："妾闻之：贞女之义不犯约，勇者不畏死，守一节而已。妾知从使者必生，留必死。然弃约越义而求生，不若留而死耳。"于是使者反取符，还则水大至，台崩，夫人流而死。王曰："嗟夫！守义死节，不为苟生，处约持信，以成其贞。"乃号之曰贞姜。君子谓贞姜有妇节。诗云："淑人君子，其仪不忒。"此之谓也。<br /><br />　　颂曰：楚昭出游，留姜渐台，江水大至，无符不来，夫人守节，流死不疑，君子序焉，上配伯姬。<br /><br />楚白贞姬<br /><br />　　贞姬者，楚白公胜之妻也。白公死，其妻纺绩不嫁。吴王闻其美且有行，使大夫持金百镒、白璧一双以聘焉，以辎Z三十乘迎之，将以为夫人。大夫致币，白妻辞之曰："白公生之时，妾幸得充后宫，执箕帚，掌衣履，拂枕席，托为妃匹。白公不幸而死，妾愿守其坟墓，以终天年。今王赐金璧之聘。夫人之位，非愚妾之所闻也。且夫弃义从欲者，污也。见利忘死者，贪也。夫贪污之人，王何以为哉！妾闻之：'忠臣不借人以力，贞女不假人以色。'岂独事生若此哉，于死者亦然。妾既不仁，不能从死，今又去而嫁，不亦太甚乎！"遂辞聘而不行。吴王贤其守节有义，号曰楚贞姬。君子谓贞姬廉洁而诚信。夫任重而道远，仁以为己任，不亦重乎！死而后已，不亦远乎！诗云："彼美孟姜，德音不忘。"此之谓也。<br /><br />　　颂曰：白公之妻，守寡纺绩，吴王美之，聘以金璧，妻操固行，虽死不易，君子大之，美其嘉绩。<br /><br />卫宗二顺<br /><br />　　卫宗二顺者，卫宗室灵王之夫人及其傅妾也。秦灭卫君角，封灵王世家，使奉其祀。灵王死，夫人无子而守寡，傅妾有子。傅妾事夫人八年不衰，供养愈谨。夫人谓傅妾曰："孺子养我甚谨。子奉祭祀而妾事我，我不聊也。且吾闻主君之母不妾事人。今我无子，于礼，斥绌之人也，而得留以尽其节，是我幸也。今又烦孺子不改故节，我甚内惭。吾愿出居外，以时相见，我甚便之。"傅妾泣而对曰："夫人欲使灵氏受三不祥耶！公不幸早终，是一不祥也。夫人无子而婢妾有子，是二不祥也。夫人欲出居外，使婢子居内，是三不祥也。妾闻忠臣事君无怠倦时，孝子养亲患无日也。妾岂敢以小贵之故变妾之节哉！供养固妾之职也。夫人又何勤乎！"夫人曰："无子之人而辱主君之母，虽子欲尔，众人谓我不知礼也。吾终愿居外而已。"傅妾退而谓其子曰："吾闻君子处顺，奉上下之仪，修先古之礼，此顺道也。今夫人难我，将欲居外，使我居内，此逆也。处逆而生，岂若守顺而死哉！"遂欲自杀。其子泣而止之，不听。夫人闻之惧，遂许傅妾留，终年供养不衰。君子曰："二女相让，亦诚君子。可谓行成于内，而名立于后世矣。"诗云："我心匪石，不可转也。"此之谓也。<br /><br />　　颂曰：卫宗二顺，执行咸固，妾子虽代，供养如故，主妇惭让，请求出舍，终不肯听，礼甚闲暇。<br /><br />鲁寡陶婴<br /><br />　　陶婴者，鲁陶门之女也。少寡，养幼孤，无强昆弟，纺绩为产。鲁人或闻其义，将求焉。婴闻之，恐不得免，作歌，明己之不更二也。其歌曰："悲黄鹄之早寡兮，七年不双。宛X独宿兮，不与众同。夜半悲鸣兮，想其故雄。天命早寡兮，独宿何伤。寡妇念此兮，泣下数行。呜呼悲兮，死者不可忘。飞鸟尚然兮，况于贞良。虽有贤雄兮，终不重行。"鲁人闻之曰："斯女不可得已。"遂不敢复求。婴寡，终身不改。君子谓陶婴贞壹而思。诗云："心之忧兮，我歌且谣。"此之谓也。<br /><br />　　颂曰：陶婴少寡，纺绩养子，或欲取焉，乃自修理，作歌自明，求者乃止，君子称扬，以为女纪。<br /><br />梁寡高行<br /><br />　　高行者，梁之寡妇也。其为人荣于色而美于行。夫死早，寡不嫁。梁贵人多争欲取之者，不能得。梁王闻之，使相聘焉。高行曰："妾夫不幸早死，先狗马填沟壑，妾宜以身荐其棺椁。守养其幼孤，曾不得专意。贵人多求妾者，幸而得免，今王又重之。妾闻：'妇人之义，一往而不改，以全贞信之节。'今忘死而趋生，是不信也。见贵而忘贱，是不贞也。弃义而从利，无以为人。"乃援镜持刀以割其鼻曰："妾已刑矣。所以不死者，不忍幼弱之重孤也。王之求妾者，以其色也。今刑余之人，殆可释矣。"于是相以报，王大其义，高其行，乃复其身，尊其号曰高行。君子谓高行节礼专精。诗云："谓予不信，有如皎日。"此之谓也。<br /><br />　　颂曰：高行处梁，贞专精纯，不贪行贵，务在一信，不受梁聘，劓鼻刑身，君子高之，显示后人。<br /><br />陈寡孝妇<br /><br />　　孝妇者，陈之少寡妇也。年十六而嫁，未有子。其夫当行戍，夫且行时，属孝妇曰："我生死未可知。幸有老母，无他兄弟，备吾不还，汝肯养吾母乎？"妇应曰："诺。"夫果死不还。妇养姑不衰，慈爱愈固。纺绩以为家业，终无嫁意。居丧三年，其父母哀其年少无子而早寡也，将取而嫁之，孝妇曰："妾闻之：'信者人之干也，义者行之节也。'妾幸得离襁褓，受严命而事夫。夫且行时，属妾以其老母，既许诺之。夫受人之托，岂可弃哉！弃托不信，背死不义，不可也。"母曰："吾怜汝少年早寡也。"孝妇曰："妾闻：'宁载于义而死，不载于地而生。'且夫养人老母而不能卒，许人以诺而不能信，将何以立于世！夫为人妇，固养其舅姑者也。夫不幸先死，不得尽为人子之礼。今又使妾去之，莫养老母。是明夫之不肖而着妾之不孝。不孝不信且无义，何以生哉！"因欲自杀，其父母惧而不敢嫁也，遂使养其姑二十八年。姑年八十四，寿乃尽，卖其田宅以葬之，终奉祭祀。淮阳太守以闻，汉孝文皇帝高其义，贵其信，美其行，使使者赐之黄金四十斤，复之终身，号曰孝妇。君子谓孝妇备于妇道。诗云："匪直也人，秉心塞渊。"此之谓也。<br /><br />　　颂曰：孝妇处陈，夫死无子，妣将嫁之，终不听母，专心养姑，一醮不改，圣王嘉之，号曰孝妇。</div>
            <div class="link">
                <a id="err-report" href="javascript:void(0)" onClick="report('列女传出错啦!');">
                    错误举报</a><a id="add-bookcase" href="javascript:void(0)" onClick="addbookcase(34667,2215946);">加入书签</a><a
                        href="2215945.html">上一页</a>&larr;<a href="index.html">返回列表</a>&rarr;<a
                            href="2215947.html">下一页</a><a id="book-vote" href="javascript:void(0)" onClick="vote(34667);">投推荐票</a><a
                                id="err-report" href="javascript:void(0)" onClick="report('列女传更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "2215945.html"; var next_page = "2215947.html"; var index_page = "index.html"; var sortid = "9"; var article_id = "34667"; var chapter_id = "2215946"; var articlename = "列女传"; var chaptername = " 卷之四　贞顺传"; var author = "刘向"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>