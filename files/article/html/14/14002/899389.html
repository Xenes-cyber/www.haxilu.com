<!DOCTYPE html>
<html>
<head>
<meta charset="gbk" />
<title>魏书- 卷三十四 列传第二十二-在线阅读-哈西文学网</title>
<meta name="keywords" content="魏收，魏书， 卷三十四 列传第二十二全文， 卷三十四 列传第二十二在线阅读 哈西文学网" />
<meta name="description" content="哈西文学网提供魏收的魏书  卷三十四 列传第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899389.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899389.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十四 列传第二十二</h1>
            <div class="link xb">
                <a href="899321.html">上一页</a>&larr;<a href="index.html">返回列表</a>&rarr;<a
                    href="899485.html">下一页</a></div>			
            <div id="BookText">&nbsp;&nbsp;&nbsp;&nbsp;◎王洛儿车路头卢鲁元陈建万安国<br /><br />&nbsp;&nbsp;&nbsp;&nbsp;王洛儿，京兆人也。少善骑射。太宗在东宫，给事帐下，侍从游猎，夙夜无<br /><br />&nbsp;&nbsp;&nbsp;&nbsp;怠。性谨愿，未尝有过。太宗尝猎于南，乘冰而济，冰陷没马。洛儿投水，<br /><br />&nbsp;&nbsp;&nbsp;&nbsp;奉太宗出岸。水没洛儿，殆将冻死，太宗解衣以赐之。自是恩宠日隆。天赐末，<br /><br />&nbsp;&nbsp;&nbsp;&nbsp;太宗出居于外，洛儿晨夜侍卫。无须臾违离，恭勤发于至诚。元绍之逆，太宗左<br /><br />&nbsp;&nbsp;&nbsp;&nbsp;右唯洛儿与车路头而已。昼居山岭，夜还洛儿家。洛儿邻人李道潜相奉给，晨昏<br /><br />&nbsp;&nbsp;&nbsp;&nbsp;往复，众庶颇知，喜而相告。绍闻，收道斩之。洛儿犹冒难往返京都，通问于大<br /><br />&nbsp;&nbsp;&nbsp;&nbsp;臣。大臣遂出奉迎，百姓奔赴。太宗还宫，社稷获V，洛儿有功焉。<br /><br />&nbsp;&nbsp;&nbsp;&nbsp;太宗即位，拜散骑常侍。诏曰：“士处家必以孝敬为本，在朝则以忠节为先，<br /><br />&nbsp;&nbsp;&nbsp;&nbsp;不然，何以立身于当世，扬名于后代也？散骑常侍王洛儿、车路头等，服勤左右，<br /><br />&nbsp;&nbsp;&nbsp;&nbsp;十有余年，忠谨恭肃，久而弥至，未尝须臾之顷，有废替之心。及在艰难，人皆<br /><br />&nbsp;&nbsp;&nbsp;&nbsp;易志，而洛儿等授命不移，贞操逾垦。虽汉之樊灌，魏之许典无以加焉。勤而不<br /><br />&nbsp;&nbsp;&nbsp;&nbsp;赏，何以奖劝将来为臣之节？其赐洛儿爵新息公，加直意将军。”又追赠其父为<br /><br />&nbsp;&nbsp;&nbsp;&nbsp;列侯，赐僮隶五十户。永兴五年卒。赠太尉，建平王，赐温明秘器，载以dc<br /><br />&nbsp;&nbsp;&nbsp;&nbsp;车，使殿中卫士为之导从。太宗亲临哀恸者数四焉。乃鸩其妻周氏，与洛儿合葬。<br /><br />&nbsp;&nbsp;&nbsp;&nbsp;子长成，袭爵。卒，无子。<br /><br />&nbsp;&nbsp;&nbsp;&nbsp;弟德成，袭爵。徙为建城公，加镇远将军。官至散骑常侍，典作长安。真君<br /><br />&nbsp;&nbsp;&nbsp;&nbsp;十一年卒。<br /><br />&nbsp;&nbsp;&nbsp;&nbsp;子定州，袭爵，降为建阳侯，安远将军。后定州弟升为侍御中散，有宠于显<br /><br />&nbsp;&nbsp;&nbsp;&nbsp;祖，以祖父洛儿著勋先朝，诏复定州爵为公。高祖初，为长安镇将。卒。<br /><br />&nbsp;&nbsp;&nbsp;&nbsp;子陵，袭升爵。承明初，迁监御长，赐爵始新子，加宁朔将军、员外散骑常<br /><br />&nbsp;&nbsp;&nbsp;&nbsp;侍。卒。<br /><br />&nbsp;&nbsp;&nbsp;&nbsp;车路头，代人也。少以忠厚选给东宫，为太宗帐下帅。善自修立，谨慎无过。<br /><br />&nbsp;&nbsp;&nbsp;&nbsp;天赐末，太宗出于外，路头随侍竭力。及太宗即位，拜为散骑常侍，赐爵金乡公，<br /><br />&nbsp;&nbsp;&nbsp;&nbsp;加忠意将军。后改为宣城公。太宗性明察，群臣多以职事遇谴，至有杖罚，故路<br /><br />&nbsp;&nbsp;&nbsp;&nbsp;头优游不任事，侍宿左右，从容谈笑而已。路头性无害，每至评狱处理，常献宽<br /><br />&nbsp;&nbsp;&nbsp;&nbsp;恕之议，以此见重于朝。太宗亦敬纳之，宠待隆厚，赏赐无数，当时功臣亲幸莫<br /><br />&nbsp;&nbsp;&nbsp;&nbsp;及。泰常六年卒。太宗亲临哀恸。赠侍中、左卫大将军、太师、宣城王、谥曰忠<br /><br />&nbsp;&nbsp;&nbsp;&nbsp;贞。丧礼一依安城王叔孙俊故事。陪葬金陵。子眷袭爵。<br /><br />&nbsp;&nbsp;&nbsp;&nbsp;卢鲁元，昌黎徒河人也。曾祖副鸠，仕慕容垂为尚书令、临泽公。祖父并至<br /><br />&nbsp;&nbsp;&nbsp;&nbsp;大官。鲁元敏而好学，宽和有雅度。太宗时，选为直郎。以忠谨给侍东宫，恭勤<br /><br />&nbsp;&nbsp;&nbsp;&nbsp;尽节，世祖亲爱之。及即位，以为中书侍郎，拾遗左右，宠待弥深。而鲁元益加<br /><br />&nbsp;&nbsp;&nbsp;&nbsp;谨肃，世祖逾亲信之，内外大臣莫不敬惮焉。性多容纳，善与人交，好掩人之过，<br /><br />&nbsp;&nbsp;&nbsp;&nbsp;扬人之美，由是公卿咸亲附之。鲁元以工书有文才，累迁中书监，领秘书事。赐<br /><br />&nbsp;&nbsp;&nbsp;&nbsp;爵襄城公，加散骑常侍、右将军。赐其父为信都侯。从征赫连昌。世祖亲追击之，<br /><br />&nbsp;&nbsp;&nbsp;&nbsp;入其城门，鲁元随世祖出入。是日，微鲁元，几至危殆。从征平凉，以功拜征北<br /><br />&nbsp;&nbsp;&nbsp;&nbsp;大将军，加侍中。后迁太保、录尚书事。世祖贵异之，常从征伐，出入卧内。每<br /><br />&nbsp;&nbsp;&nbsp;&nbsp;有平殄，辄以功赏赐僮隶，前后数百人，布帛以万计。世祖临幸其第，不出旬日。<br /><br />&nbsp;&nbsp;&nbsp;&nbsp;欲其居近，易于往来，乃赐甲第于宫门南。衣食车马，皆乘舆之副。<br /><br />&nbsp;&nbsp;&nbsp;&nbsp;真君三年冬，车驾幸阴山，鲁元以疾不从。侍臣问疾送医药，传驿相属于路。<br /><br />&nbsp;&nbsp;&nbsp;&nbsp;及薨，世祖甚悼惜之。还，临其丧，哭之哀恸。东西二宫命太官日送奠，晨昏哭<br /><br />&nbsp;&nbsp;&nbsp;&nbsp;临，讫则备奏钟鼓伎乐。舆驾比葬三临之。丧礼依安城王故事，而赠送有加。赠<br /><br />&nbsp;&nbsp;&nbsp;&nbsp;襄城王，谥曰孝。葬于崞山，为建碑阙。自魏兴，贵臣恩宠，无与为比。子统袭<br /><br />&nbsp;&nbsp;&nbsp;&nbsp;爵。<br /><br />&nbsp;&nbsp;&nbsp;&nbsp;少子内，给侍东宫，恭宗深昵之，常与卧起同衣。父子有宠两宫，势倾天下。<br /><br />&nbsp;&nbsp;&nbsp;&nbsp;内性宽厚，有父风，而恭顺不及。正平初，宫臣伏诛，世祖以鲁元故，唯杀内而<br /><br />&nbsp;&nbsp;&nbsp;&nbsp;厚抚其兄弟。<br /><br />&nbsp;&nbsp;&nbsp;&nbsp;统以父任，侍东宫。世祖以元舅阳平王杜超女、南安长公主所生妻之。车驾<br /><br />&nbsp;&nbsp;&nbsp;&nbsp;亲自临送，太官设供具，赐赍以千计。高宗即位，典选部、主客二曹。兴安二年<br /><br />&nbsp;&nbsp;&nbsp;&nbsp;卒。赠襄城王，谥曰景。无子。<br /><br />&nbsp;&nbsp;&nbsp;&nbsp;弟弥娥，袭爵。拜北镇都将。卒，赠襄城王，谥曰恭。子兴仁袭爵。<br /><br />&nbsp;&nbsp;&nbsp;&nbsp;陈建，代人也。祖浑，太祖末为右卫将军。父阳，尚书。建以善骑射，擢为<br /><br />&nbsp;&nbsp;&nbsp;&nbsp;三郎。稍迁下大夫、内行长。世祖讨山胡白龙，意甚轻之，单将数十骑登山临险，<br /><br />&nbsp;&nbsp;&nbsp;&nbsp;每日如此。白龙乃伏壮士十余处，出于不意。世祖坠马，几至不测。建以身捍贼，<br /><br />&nbsp;&nbsp;&nbsp;&nbsp;大呼奋击，杀贼数人，身被十余创。世祖壮之，赐户二十。<br /><br />&nbsp;&nbsp;&nbsp;&nbsp;高宗初，赐爵阜城侯，加冠军将军。出为幽州刺史，假秦郡公。高宗以建贪<br /><br />&nbsp;&nbsp;&nbsp;&nbsp;暴懦弱，遣使就州罚杖五十。<br /><br />&nbsp;&nbsp;&nbsp;&nbsp;高祖初，徵为尚书右仆射，加侍中，进爵赵郡公。建与侍中尚书、晋阳侯元<br /><br />&nbsp;&nbsp;&nbsp;&nbsp;仙德，殿中尚书、长乐王穆亮，比部尚书、平原王陆泵鼙碓唬骸盎侍旄ǖ拢命<br /><br />&nbsp;&nbsp;&nbsp;&nbsp;集大魏。臣等祖父翼赞初兴，勤过蜀汉，誓固山河，享兹景福，宠辱休戚，与国<br /><br />&nbsp;&nbsp;&nbsp;&nbsp;均焉。臣以凡近，识无远达，阶藉先宠，遂荷今任，彼己之讥，播于群口。仰感<br /><br />&nbsp;&nbsp;&nbsp;&nbsp;生成，俯自策厉，顾省驽钝，终于无益。然饮冰惊寐，实怀惭负。至于愿。天高<br /><br />&nbsp;&nbsp;&nbsp;&nbsp;地厚，何日忘之？自永嘉之末，封豕横噬，马蹦暇荩奄有荆楚。及桓刘跋扈，<br /><br />&nbsp;&nbsp;&nbsp;&nbsp;祸难相继。岱宗隔望秩之敬，青徐限见德之风。献文皇帝髫龀龙飞，道光率土，<br /><br />&nbsp;&nbsp;&nbsp;&nbsp;干戚暂舞，淮海从风，车书既同，华裔将一。昊天不吊，奄背万邦，窃闻刘昱天<br /><br />&nbsp;&nbsp;&nbsp;&nbsp;亡，权臣杀害，思正之民，翘想罔极。愚谓时不再来，机宜易失，毫分之差，致<br /><br />&nbsp;&nbsp;&nbsp;&nbsp;悔千里。天与不取，反受其咎，所谓见而不作，过在介石者也。宜简雄将，号令<br /><br />&nbsp;&nbsp;&nbsp;&nbsp;八方。义阳王臣昶，深悟存亡，远同孙氏。苟历运响从，则吴会可定，脱事有难<br /><br />&nbsp;&nbsp;&nbsp;&nbsp;成，则振旅而返。进可以扬义声于四海，退可以通德信于遐裔。宜乘之会，运钟<br /><br />&nbsp;&nbsp;&nbsp;&nbsp;今日。如合圣德，乞速施行。脱忤天心，愿存臣表，徐观后验，赏罚随焉。”高<br /><br />&nbsp;&nbsp;&nbsp;&nbsp;祖嘉之。迁司徒，征西大将军，进爵魏郡王。高祖与文明太后频幸建第，赐建妻<br /><br />&nbsp;&nbsp;&nbsp;&nbsp;宴于后庭。太和九年薨。<br /><br />&nbsp;&nbsp;&nbsp;&nbsp;子念，袭爵。为中山守，坐掠良人为御史中尉王显所弹。遇赦，免。爵除。<br /><br />&nbsp;&nbsp;&nbsp;&nbsp;万安国，代人也。祖真，世为酋帅，恒率部民从世祖征伐，以功除平西将军、<br /><br />&nbsp;&nbsp;&nbsp;&nbsp;敦煌公，转骠骑大将军、仪同三司。父振，尚高阳长公主，拜驸马都尉。迁散骑<br /><br />&nbsp;&nbsp;&nbsp;&nbsp;常侍、宁西将军、长安镇将，赐爵冯翊公。安国少明敏，有姿貌。以国甥，复尚<br /><br />&nbsp;&nbsp;&nbsp;&nbsp;河南公主，拜驸马都尉。迁散骑常侍。显祖特亲宠之，与同卧起，为立第宅，赏<br /><br />&nbsp;&nbsp;&nbsp;&nbsp;赐至巨万。超拜大司马，大将军，封安城王。安国先与神部长奚买奴不平，承明<br /><br />&nbsp;&nbsp;&nbsp;&nbsp;初，矫诏杀买奴于苑中。高祖闻之，大怒，遂赐安国死。年二十三。<br /><br />&nbsp;&nbsp;&nbsp;&nbsp;子翼，袭王爵。太和十五年薨。高祖以其父受宠先朝，特赠并州刺史。<br /><br />&nbsp;&nbsp;&nbsp;&nbsp;子纂，字辅兴，袭，依例降为公。世宗时，起家司徒仓曹参军。迁南秦平西<br /><br />&nbsp;&nbsp;&nbsp;&nbsp;府司马、护军长史，加右军将军。正光二年卒。赠假节、征虏将军、荆州刺史。<br /><br />&nbsp;&nbsp;&nbsp;&nbsp;子金刚，袭。武定末，开府祭酒。齐受禅，爵例降。<br /><br />&nbsp;&nbsp;&nbsp;&nbsp;有嵇拔者，世为纥奚部帅。其父根，皇始初率众归魏。太祖嘉之。尚昭成女，<br /><br />&nbsp;&nbsp;&nbsp;&nbsp;生子拔，卒于尚书令。拔尚华阴公主，生子敬。元绍之逆也，主有功，超授敬大<br /><br />&nbsp;&nbsp;&nbsp;&nbsp;司马、大将军，封长乐王。薨。<br /><br />&nbsp;&nbsp;&nbsp;&nbsp;子护，袭爵。拜外部大官。太和中，诏以护年迈，既未致仕，令依旧养老之<br /><br />&nbsp;&nbsp;&nbsp;&nbsp;例。卒，子彦嗣。根事迹遗落，故略附云。<br /><br />&nbsp;&nbsp;&nbsp;&nbsp;史臣曰：王洛儿、车路头、卢鲁元、陈建，咸以诚至发衷，竭节危难，苟非<br /><br />&nbsp;&nbsp;&nbsp;&nbsp;志烈过人，亦何能以若此！宜其生受恩遇，殁尽哀荣。至如安国，贵宠异于数子<br /><br />&nbsp;&nbsp;&nbsp;&nbsp;哉！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899389);">加入书签</a><a
                        href="899321.html">上一页</a>&larr;<a href="index.html">返回列表</a>&rarr;<a
                            href="899485.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899321.html"; var next_page = "899485.html"; var index_page = "index.html"; var sortid = "9"; var article_id = "14002"; var chapter_id = "899389"; var articlename = "魏书"; var chaptername = " 卷三十四 列传第二十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>