<!DOCTYPE html>
<html>
<head>
<meta charset="gbk" />
<title>魏书- 卷六十四 列传第五十二-在线阅读-哈西文学网</title>
<meta name="keywords" content="魏收，魏书， 卷六十四 列传第五十二全文， 卷六十四 列传第五十二在线阅读 哈西文学网" />
<meta name="description" content="哈西文学网提供魏收的魏书  卷六十四 列传第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900823.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900823.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十四 列传第五十二</h1>
            <div class="link xb">
                <a href="900806.html">上一页</a>&larr;<a href="index.html">返回列表</a>&rarr;<a
                    href="900835.html">下一页</a></div>			
            <div id="BookText">&nbsp;&nbsp;&nbsp;&nbsp;◎郭祚张彝<br /><br />&nbsp;&nbsp;&nbsp;&nbsp;郭祚，字季v，太原晋阳人，魏车骑郭淮弟亮后也。祖逸，州别驾，前后以<br /><br />&nbsp;&nbsp;&nbsp;&nbsp;二女妻司徒崔浩，一女妻浩弟上党太守恬。世祖时，浩亲宠用事，拜逸徐州刺史，<br /><br />&nbsp;&nbsp;&nbsp;&nbsp;假榆次侯，终赠光禄大夫。父洪之，坐浩事诛，祚亡窜得免。少而孤贫，姿貌不<br /><br />&nbsp;&nbsp;&nbsp;&nbsp;伟，乡人莫之识也。有女巫相祚，后当富贵。祚涉历经史，习崔浩之书，尺牍文<br /><br />&nbsp;&nbsp;&nbsp;&nbsp;章见称于世。弱冠，州主簿，刺史孙小委之书记。又太原王希彦，逸妻之侄，共<br /><br />&nbsp;&nbsp;&nbsp;&nbsp;相周恤，得以饶振。<br /><br />&nbsp;&nbsp;&nbsp;&nbsp;高祖初，举秀才，对策上第，拜中书博士，转中书侍郎，迁尚书左丞，长兼<br /><br />&nbsp;&nbsp;&nbsp;&nbsp;给事黄门侍郎。祚清勤在公，夙夜匪懈，高祖甚知赏之。从高祖南征，及还，正<br /><br />&nbsp;&nbsp;&nbsp;&nbsp;黄门。车驾幸长安，行经渭桥，过郭淮庙，问祚曰：“是卿祖宗所承邪？”祚曰：<br /><br />&nbsp;&nbsp;&nbsp;&nbsp;“是臣七世伯祖。”高祖曰：“先贤后哲，顿在一门。”祚对曰：“昔臣先人以<br /><br />&nbsp;&nbsp;&nbsp;&nbsp;通儒英博，唯事魏文。微臣虚薄，遭奉明圣，自惟幸甚。”因敕以太牢祭淮庙，<br /><br />&nbsp;&nbsp;&nbsp;&nbsp;令祚自撰祭文。以赞迁洛之规，赐爵东光子。高祖曾幸华林园，因观故景阳山。<br /><br />&nbsp;&nbsp;&nbsp;&nbsp;祚曰：“山以仁静，水以智流，愿陛下修之。”高祖曰：“魏明以奢失于前，朕<br /><br />&nbsp;&nbsp;&nbsp;&nbsp;何为袭之于后？”祚曰：“高山仰止。”高祖曰：“得非景行之谓？”迁散骑常<br /><br />&nbsp;&nbsp;&nbsp;&nbsp;侍，仍领黄门。是时高祖锐意典礼，兼铨镜九流，又迁都草创，征讨不息，内外<br /><br />&nbsp;&nbsp;&nbsp;&nbsp;规略，号为多事。祚与黄门宋弁参谋帏幄，随其才用，各有委寄。祚承禀注疏，<br /><br />&nbsp;&nbsp;&nbsp;&nbsp;特成勤剧。尝以立冯昭仪，百官夕饮清徽后园，高祖举觞赐祚及崔光曰：“郭祚<br /><br />&nbsp;&nbsp;&nbsp;&nbsp;忧劳庶事，独不欺我；崔光温良博物，朝之儒秀。不劝此两人，当劝谁也？”其<br /><br />&nbsp;&nbsp;&nbsp;&nbsp;见知若此。<br /><br />&nbsp;&nbsp;&nbsp;&nbsp;初，高祖以李彪为散骑常侍，祚因入见，高祖谓祚曰：“朕昨误授一人官。”<br /><br />&nbsp;&nbsp;&nbsp;&nbsp;祚对曰：“陛下圣镜照临，论才授职，进退可否，黜陟幽明，品物既彰，人伦有<br /><br />&nbsp;&nbsp;&nbsp;&nbsp;序。岂容圣诏一行而有差异？”高祖沉吟曰：“此自应有让。因让，朕欲别授一<br /><br />&nbsp;&nbsp;&nbsp;&nbsp;官。”须臾，彪有启云：“伯石辞卿，子产所恶。臣欲之已久，不敢辞让。”高<br /><br />&nbsp;&nbsp;&nbsp;&nbsp;祖叹谓祚曰：“卿之忠谏，李彪正辞，使朕迟回不能复决。”遂不换彪官也。乘<br /><br />&nbsp;&nbsp;&nbsp;&nbsp;舆南讨，祚以兼侍中从，拜尚书，进爵为伯。高祖崩，咸阳王禧等奏祚兼吏部尚<br /><br />&nbsp;&nbsp;&nbsp;&nbsp;书，寻除长兼吏部尚书、并州大中正。<br /><br />&nbsp;&nbsp;&nbsp;&nbsp;世宗诏以奸吏逃刑，悬配远戍，若永避不出，兄弟代之。祚奏曰：“慎狱审<br /><br />&nbsp;&nbsp;&nbsp;&nbsp;刑，道焕先古；垂宪设禁，义纂惟今。是以先王沿物之情，为之轨法；故八刑备<br /><br />&nbsp;&nbsp;&nbsp;&nbsp;于昔典，奸律炳于来制，皆所以谋其始迹，访厥成罪，敦风厉俗，永资世范者也。<br /><br />&nbsp;&nbsp;&nbsp;&nbsp;伏惟旨义博远，理绝近情，既怀愚异，不容不述。诚以败法之原，起于奸吏，奸<br /><br />&nbsp;&nbsp;&nbsp;&nbsp;吏虽微，败法实甚。伏寻诏旨，信亦断其逋逃之路，为治之要，实在于斯。然法<br /><br />&nbsp;&nbsp;&nbsp;&nbsp;贵止奸，不在过酷，立制施禁，为可传之于后。若法猛而奸不息，禁过不可永传，<br /><br />&nbsp;&nbsp;&nbsp;&nbsp;将何以载之刑书，垂之百代？若以奸吏逃窜，徙其兄弟；罪人妻子，复应徙之。<br /><br />&nbsp;&nbsp;&nbsp;&nbsp;此则一人之罪，祸倾二室。愚谓罪人既逃，止徙妻子，走者之身，悬名永配，于<br /><br />&nbsp;&nbsp;&nbsp;&nbsp;眚不免，奸途自塞。”诏从之。<br /><br />&nbsp;&nbsp;&nbsp;&nbsp;寻正吏部。祚持身洁清，重惜官位，至于铨授，假令得人，必徘徊久之，然<br /><br />&nbsp;&nbsp;&nbsp;&nbsp;后下笔。下笔即云：“此人便以贵矣。”由是事颇稽滞，当时每招怨。然所拔<br /><br />&nbsp;&nbsp;&nbsp;&nbsp;用者，皆量才称职，时又以此归之。<br /><br />&nbsp;&nbsp;&nbsp;&nbsp;出为使持节、镇北将军、瀛州刺史。及太极殿成，祚朝于京师，转镇东将军、<br /><br />&nbsp;&nbsp;&nbsp;&nbsp;青州刺史。祚值岁不稔，阖境饥敝，矜伤爱下，多所赈恤，虽断决淹留，号为烦<br /><br />&nbsp;&nbsp;&nbsp;&nbsp;缓，然士女怀其德泽，于今思之。入为侍中、金紫光禄大夫、并州大中正，迁尚<br /><br />&nbsp;&nbsp;&nbsp;&nbsp;书右仆射。时议定新令，诏祚与侍中、黄门参议刊正。故事，令、仆、中丞驺唱<br /><br />&nbsp;&nbsp;&nbsp;&nbsp;而入宫门，至于马道。及祚为仆射，以为非尽敬之宜，言于世宗，帝纳之。下诏：<br /><br />&nbsp;&nbsp;&nbsp;&nbsp;“御在太极，驺唱至止车门；御在朝堂，至司马门。”驺唱不入宫，自此始也。<br /><br />&nbsp;&nbsp;&nbsp;&nbsp;诏祚本官领太子少师。祚曾从世宗幸东宫，肃宗幼弱，祚怀一黄<扁瓜>出奉肃宗。<br /><br />&nbsp;&nbsp;&nbsp;&nbsp;时应诏左右赵桃弓与御史中尉王显迭相唇齿，深为世宗所信，祚私事之。时人谤<br /><br />&nbsp;&nbsp;&nbsp;&nbsp;祚者，号为桃弓仆射、黄<扁瓜>少师。<br /><br />&nbsp;&nbsp;&nbsp;&nbsp;祚奏曰：“谨案前后考格虽班天下，如臣愚短，犹有未悟。今须定职人迁转<br /><br />&nbsp;&nbsp;&nbsp;&nbsp;由状，超越阶级者即须量折。景明初考格，五年者得一阶半。正始中，故尚书、<br /><br />&nbsp;&nbsp;&nbsp;&nbsp;中山王英奏考格，被旨：但可正满三周为限，不得计残年之勤。又去年中，以前<br /><br />&nbsp;&nbsp;&nbsp;&nbsp;二制不同，奏请裁决。旨云：‘黜陟之体，自依旧来恒断。’今未审从旧来之旨，<br /><br />&nbsp;&nbsp;&nbsp;&nbsp;为从景明之断，为从正始为限？景明考法：东西省文武闲官悉为三等，考同任事；<br /><br />&nbsp;&nbsp;&nbsp;&nbsp;而前尚书卢昶奏上第之人三年转半阶。今之考格，复分为九等，前后不同，参差<br /><br />&nbsp;&nbsp;&nbsp;&nbsp;无准。”诏曰：“考在上中者，得泛以前，有六年以上迁一阶，三年以上迁半阶，<br /><br />&nbsp;&nbsp;&nbsp;&nbsp;残年悉除。考在上下者，得泛以前，六年以上迁半阶，不满者除。其得泛以后，<br /><br />&nbsp;&nbsp;&nbsp;&nbsp;考在上下者，三年迁一阶。散官从卢昶所奏。”<br /><br />&nbsp;&nbsp;&nbsp;&nbsp;祚又奏言：“考察令：公清独著，德绩超伦，而无负殿者为上上，一殿为上<br /><br />&nbsp;&nbsp;&nbsp;&nbsp;中，二殿为上下，累计八殿，品降至九。未审今诸曹府寺，凡考：在事公清，然<br /><br />&nbsp;&nbsp;&nbsp;&nbsp;才非独著；绩行称务，而德非超伦；干能粗可，而守平堪任；或人用小劣，处官<br /><br />&nbsp;&nbsp;&nbsp;&nbsp;济事，并全无负殿之徒为依何第？景明三年以来，至今十有一载，准限而判，三<br /><br />&nbsp;&nbsp;&nbsp;&nbsp;应升退。今既通考，未审为十年之中通其殿最，积以为第，随前后年断，各自除<br /><br />&nbsp;&nbsp;&nbsp;&nbsp;其善恶而为升降？且负注之章，数成殿为差，此条以寡愆为最，多戾为殿。未审<br /><br />&nbsp;&nbsp;&nbsp;&nbsp;取何行是寡愆？何坐为多戾？结累品次，复有几等？诸文案失衷，应杖十者为一<br /><br />&nbsp;&nbsp;&nbsp;&nbsp;负。罪依律次，过随负记。十年之中，三经肆眚，赦前之罪，不问轻重，皆蒙宥<br /><br />&nbsp;&nbsp;&nbsp;&nbsp;免。或为御史所弹，案验未周，遇赦复任者，未审记殿得除以不？”诏曰：“独<br /><br />&nbsp;&nbsp;&nbsp;&nbsp;者、超伦及才备、寡咎，皆谓文武兼上上之极言耳。自此以降，犹有八等，随才<br /><br />&nbsp;&nbsp;&nbsp;&nbsp;为次，令文已具。其积负累殿及守平得济，皆含在其中，何容别疑也？所云通考<br /><br />&nbsp;&nbsp;&nbsp;&nbsp;者，据总多年之言；至于黜陟之体，自依旧来年断，何足复请？其罚赎已决之殿，<br /><br />&nbsp;&nbsp;&nbsp;&nbsp;固非免限，遇赦免罪，惟记其殿，除之。”寻加散骑常侍。<br /><br />&nbsp;&nbsp;&nbsp;&nbsp;时诏营明堂国学。祚奏曰：“今云罗西举，开纳岷蜀；戎旗东指，镇靖淮荆；<br /><br />&nbsp;&nbsp;&nbsp;&nbsp;汉沔之间，复须防捍。征兵发众，所在殷广，边郊多垒，烽驿未息，不可于师旅<br /><br />&nbsp;&nbsp;&nbsp;&nbsp;之际，兴板筑之功。且献岁云暨，东作将始，臣愚量谓宜待丰靖之年，因子来之<br /><br />&nbsp;&nbsp;&nbsp;&nbsp;力，可不时而就。”从之。世宗末年，每引祚入东宫，密受赏赉，多至百余万，<br /><br />&nbsp;&nbsp;&nbsp;&nbsp;杂以锦绣。又特赐以剑杖，恩宠甚深，迁左仆射。<br /><br />&nbsp;&nbsp;&nbsp;&nbsp;先是，萧衍遣将康绚遏淮，将灌扬徐。祚表曰：“萧衍狂悖，擅断川渎，役<br /><br />&nbsp;&nbsp;&nbsp;&nbsp;苦民劳，危亡已兆。然古谚有之，‘敌不可纵”。夫以一酌之水，或为不测之渊；<br /><br />&nbsp;&nbsp;&nbsp;&nbsp;如不时灭，恐同原草。宜命一重将，率统军三十人，领羽林一万五千人，并科京<br /><br />&nbsp;&nbsp;&nbsp;&nbsp;东七州虎旅九万，长驱电迈，遄令扑讨。擒斩之勋，一如常制，贼资杂物，悉入<br /><br />&nbsp;&nbsp;&nbsp;&nbsp;军人。如此，则鲸鲵之首可不日而悬。诚知农桑之时，非发众之日，苟事理宜然，<br /><br />&nbsp;&nbsp;&nbsp;&nbsp;亦不得不尔。昔韦顾跋扈，殷后起昆吾之师；N狁孔炽，周王兴六月之伐。臣<br /><br />&nbsp;&nbsp;&nbsp;&nbsp;职忝枢衡，献纳是主，心之所怀，宁敢自嘿。并宜敕扬州选一猛将，遣当州之兵<br /><br />&nbsp;&nbsp;&nbsp;&nbsp;令赴浮山，表里夹攻。”朝议从之。<br /><br />&nbsp;&nbsp;&nbsp;&nbsp;出除使持节、散骑常侍、都督雍岐华三州诸军事、征西将军、雍州刺史。太<br /><br />&nbsp;&nbsp;&nbsp;&nbsp;和以前，朝法尤峻，贵臣蹉跌，便致诛夷。李冲之用事也，钦祚识干，荐为左丞，<br /><br />&nbsp;&nbsp;&nbsp;&nbsp;又兼黄门。意便满足，每以孤门往经崔氏之祸，常虑危亡，苦自陈挹，辞色恳然，<br /><br />&nbsp;&nbsp;&nbsp;&nbsp;发于诚至。冲谓之曰：“人生有运，非可避也。但当明白当官，何所顾畏。”自<br /><br />&nbsp;&nbsp;&nbsp;&nbsp;是积二十余年，位秩隆重，而进趋之心更复不息。又以东宫师傅之资，列辞尚书，<br /><br />&nbsp;&nbsp;&nbsp;&nbsp;志在封侯、仪同之位，尚书令、任城王澄为之奏闻。及为征西、雍州，虽喜于外<br /><br />&nbsp;&nbsp;&nbsp;&nbsp;抚，尚以府号不优，心望加大，执政者颇怪之。于时，领军于忠恃宠骄恣；崔光<br /><br />&nbsp;&nbsp;&nbsp;&nbsp;之徒，曲躬承奉。祚心恶之，乃遣子太尉从事中郎景尚说高阳王雍，令出忠为州。<br /><br />&nbsp;&nbsp;&nbsp;&nbsp;忠闻而大怒，矫诏杀祚，时年六十七。<br /><br />&nbsp;&nbsp;&nbsp;&nbsp;祚达于政事。凡所经履，咸为称职；每有断决，多为故事。名器既重，时望<br /><br />&nbsp;&nbsp;&nbsp;&nbsp;亦深，一朝非罪见害，远近莫不惋惜。灵太后临朝，遣使吊慰，追复伯爵。正光<br /><br />&nbsp;&nbsp;&nbsp;&nbsp;中，赠使持节、车骑将军、仪同三司、雍州刺史，谥文贞公。<br /><br />&nbsp;&nbsp;&nbsp;&nbsp;初，高祖之置中正，从容谓祚曰：“并州中正，卿家故应推王琼也。”祚退<br /><br />&nbsp;&nbsp;&nbsp;&nbsp;谓僚友曰：“琼真伪今自未辨，我家何为减之？然主上直信李冲吹嘘之说耳。”<br /><br />&nbsp;&nbsp;&nbsp;&nbsp;祚死后三岁而于忠死，咸以祚为祟。<br /><br />&nbsp;&nbsp;&nbsp;&nbsp;祚长子思恭，弱冠，州辟为主簿。早卒。思恭弟庆礼以第二子延伯继。<br /><br />&nbsp;&nbsp;&nbsp;&nbsp;延伯，袭祖爵东光伯。武定中，骠骑大将军、将作大匠。齐受禅，爵例降。<br /><br />&nbsp;&nbsp;&nbsp;&nbsp;思恭弟景尚，字思和。涉历书传，晓星历占候，言事颇验。初为彭城王中军<br /><br />&nbsp;&nbsp;&nbsp;&nbsp;府参军，迁员外郎、司徒主簿、太尉从事中郎。公强当世，善事权宠，世号之曰<br /><br />&nbsp;&nbsp;&nbsp;&nbsp;“郭尖”。肃宗时，迁辅国将军、中散大夫。转中书侍郎，未拜而卒，年五十一。<br /><br />&nbsp;&nbsp;&nbsp;&nbsp;子季方，武定中，胶州骠骑府长流参军。<br /><br />&nbsp;&nbsp;&nbsp;&nbsp;景尚弟庆礼，字叔，为祚所爱。著作佐郎、通直郎。卒，赠征虏将军、瀛州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;子元贞，武定末，定州骠骑府长史。<br /><br />&nbsp;&nbsp;&nbsp;&nbsp;张彝，字庆宾，清河东武城人。曾祖幸，慕容超东牟太守，后率户归国。世<br /><br />&nbsp;&nbsp;&nbsp;&nbsp;祖嘉之，赐爵平陆侯，拜平远将军、青州刺史。祖准之袭，又为东青州刺史。父<br /><br />&nbsp;&nbsp;&nbsp;&nbsp;灵真，早卒。<br /><br />&nbsp;&nbsp;&nbsp;&nbsp;彝性公强，有风气，历览经史。高祖初，袭祖侯爵，与卢渊、李安民等结为<br /><br />&nbsp;&nbsp;&nbsp;&nbsp;亲友，往来朝会，常相追随。渊为主客令，安民与彝并为散令。彝少而豪放，出<br /><br />&nbsp;&nbsp;&nbsp;&nbsp;入殿庭，步眄高上，无所顾忌。文明太后雅尚恭谨，因会次见其如此，遂召集百<br /><br />&nbsp;&nbsp;&nbsp;&nbsp;僚督责之，令其修悔，而犹无悛改。善于督察，每东西驰使有所巡检，彝恒充其<br /><br />&nbsp;&nbsp;&nbsp;&nbsp;选。清慎严猛，所至人皆畏伏，俦类亦以此高之。迁主客令，例降侯为伯，转太<br /><br />&nbsp;&nbsp;&nbsp;&nbsp;中大夫，仍行主客曹事。寻为黄门。后从驾南征，母忧解任。彝居丧过礼，送葬<br /><br />&nbsp;&nbsp;&nbsp;&nbsp;自平城达家，千里徒步，不乘车马，颜貌毁瘠，当世称之。高祖幸冀州，遣使吊<br /><br />&nbsp;&nbsp;&nbsp;&nbsp;慰，诏以骁骑将军起之，还复本位。以参定迁都之勋，进爵为侯，转太常少卿，<br /><br />&nbsp;&nbsp;&nbsp;&nbsp;迁散骑常侍，兼侍中，持节巡察陕东、河南十二州，甚有声称。使还，以从征之<br /><br />&nbsp;&nbsp;&nbsp;&nbsp;勤，迁尚书。坐举元昭为兼郎中，黜为守尚书。世宗初，除正尚书、兼侍中，寻<br /><br />&nbsp;&nbsp;&nbsp;&nbsp;正侍中。世宗亲政，罢六辅，彝与兼尚书邢峦闻处分非常，出京奔走。为御史中<br /><br />&nbsp;&nbsp;&nbsp;&nbsp;尉甄琛所弹，云“非虎非兕，率彼旷野”，诏书切责之。<br /><br />&nbsp;&nbsp;&nbsp;&nbsp;寻除安西将军、秦州刺史。彝务尚典式，考访故事。及临陇右，弥加讨习，<br /><br />&nbsp;&nbsp;&nbsp;&nbsp;于是出入直卫，方伯威仪，赫然可观。羌夏畏伏，惮其威整，一方肃静，号为良<br /><br />&nbsp;&nbsp;&nbsp;&nbsp;牧。其年冬，太极初就，彝与郭祚等俱以勤旧被征。及还州，进号抚军将军，彝<br /><br />&nbsp;&nbsp;&nbsp;&nbsp;表解州任，诏不许。彝敷政陇右，多所制立，宣布新风，革其旧俗，民庶爱仰之。<br /><br />&nbsp;&nbsp;&nbsp;&nbsp;为国造佛寺名曰兴皇，诸有罪咎者，随其轻重，谪为土木之功，无复鞭杖之罚。<br /><br />&nbsp;&nbsp;&nbsp;&nbsp;时陈留公主寡居，彝意愿尚主，主亦许之。仆射高肇亦望尚主，主意不可。肇怒，<br /><br />&nbsp;&nbsp;&nbsp;&nbsp;谮彝于世宗，称彝擅立刑法，劳役百姓。诏遣直后万贰兴驰驿检察。贰兴，肇所<br /><br />&nbsp;&nbsp;&nbsp;&nbsp;亲爱，必欲致彝深罪。彝清身奉法，求其愆过，遂无所得。见代还洛，犹停废数<br /><br />&nbsp;&nbsp;&nbsp;&nbsp;年，因得偏风，手脚不便。然志性不移，善自将摄，稍能朝拜。久之，除光禄大<br /><br />&nbsp;&nbsp;&nbsp;&nbsp;夫，加金章紫绶。<br /><br />&nbsp;&nbsp;&nbsp;&nbsp;彝爱好知己，轻忽下流，非其意者，视之蔑尔。虽疹疾家庭，而志气弥高。<br /><br />&nbsp;&nbsp;&nbsp;&nbsp;上表曰：“臣闻元天高朗，尚假列星以助明；洞庭渊湛，犹藉众流以增大。莫不<br /><br />&nbsp;&nbsp;&nbsp;&nbsp;以孤照不诣其幽，独深未尽其广。先圣识其若此，必取物以自诫。故尧称则天，<br /><br />&nbsp;&nbsp;&nbsp;&nbsp;设谤木以晓未明；舜称尽善，悬谏鼓以规政阙。虞人献箴规之旨，盘盂著举动之<br /><br />&nbsp;&nbsp;&nbsp;&nbsp;铭，庶几见善而思齐，闻恶以自改。眷眷于悔往之衢，孜孜于不逮之路，用能声<br /><br />&nbsp;&nbsp;&nbsp;&nbsp;高百王，卓绝中古，经十氏而不渝，历二千以孤郁。伏惟太祖拨乱，奕代重光。<br /><br />&nbsp;&nbsp;&nbsp;&nbsp;世祖以不世之才，开荡函夏；显祖以温明之德，润沃九区。高祖大圣临朝，经营<br /><br />&nbsp;&nbsp;&nbsp;&nbsp;云始，未明求衣，日昃忘食，开翦荆棘，徙御神县，更新风轨，冠带朝流。海东<br /><br />&nbsp;&nbsp;&nbsp;&nbsp;杂种之渠，衡南异服之帅，沙西毡头之戎，漠北辫发之虏，重译纳贡，请吏称藩。<br /><br />&nbsp;&nbsp;&nbsp;&nbsp;积德懋于夏殷，富仁盛于周汉，泽教既周，武功亦匝。犹且发明诏，思求直士，<br /><br />&nbsp;&nbsp;&nbsp;&nbsp;信是苍生荐言之秋，祝史陈辞之日。况臣家自奉国八十余年，纡金锵玉，及臣四<br /><br />&nbsp;&nbsp;&nbsp;&nbsp;世。过以小才，藉荫出仕，学惭专门，武阙方略，早荷先帝眷仗之恩，末蒙陛下<br /><br />&nbsp;&nbsp;&nbsp;&nbsp;不遗之施。侍则出入两都，官历纳言常伯，忝牧秦藩，号兼安抚。实思碎首膏原，<br /><br />&nbsp;&nbsp;&nbsp;&nbsp;仰酬二朝之惠；轻尘碎石，远增嵩岱之高。辄私访旧书，窃观图史，其帝皇兴起<br /><br />&nbsp;&nbsp;&nbsp;&nbsp;之元，配天隆家之业，修造益民之奇，龙麟云凤之瑞，卑官爱物之仁，释网改祝<br /><br />&nbsp;&nbsp;&nbsp;&nbsp;之泽，前歌后舞之应，囹圄寂寥之美，可为辉风景行者，辄谨编丹青，以标睿范。<br /><br />&nbsp;&nbsp;&nbsp;&nbsp;至如太康好田，遇穷后迫祸；武乙逸禽，罹震雷暴酷；夏桀淫乱，南巢有非命之<br /><br />&nbsp;&nbsp;&nbsp;&nbsp;诛；殷纣昏酣，牧野有倒戈之陈；周厉逐兽，灭不旋踵；幽王遇惑，死亦相寻；<br /><br />&nbsp;&nbsp;&nbsp;&nbsp;暨于汉成失御，亡新篡夺；桓灵不纲，魏武迁鼎；晋惠暗弱，骨肉相屠。终使聪<br /><br />&nbsp;&nbsp;&nbsp;&nbsp;曜^视并州，勒虎狼据燕赵――如此之辈，罔不毕载。起元庖牺，终于晋末，凡<br /><br />&nbsp;&nbsp;&nbsp;&nbsp;十六代，百二十八帝，历三千二百七十年，杂事五百八十九，合成五卷，名曰《<br /><br />&nbsp;&nbsp;&nbsp;&nbsp;历帝图》，亦谤木、谏鼓、虞人、盘盂之类。脱蒙置御坐之侧，时复披览，冀或<br /><br />&nbsp;&nbsp;&nbsp;&nbsp;起予左右，上补未萌。伏愿陛下远惟宗庙之忧，近存黎民之念，取其贤君，弃其<br /><br />&nbsp;&nbsp;&nbsp;&nbsp;恶主，则微臣虽沉沦地下，无异乘云登天矣。”世宗善之。<br /><br />&nbsp;&nbsp;&nbsp;&nbsp;彝又表曰：“窃惟皇王统天，必以穷幽为美；尽理作圣，亦假广采成明。故<br /><br />&nbsp;&nbsp;&nbsp;&nbsp;询于刍荛，著之周什，舆人献箴，流于夏典。不然，则美刺无以得彰，善恶有时<br /><br />&nbsp;&nbsp;&nbsp;&nbsp;不达。逮于两汉、魏、晋，虽道有隆污，而被绣传檄，未始阙也。及惠帝失御，<br /><br />&nbsp;&nbsp;&nbsp;&nbsp;中夏崩离，刘符专据秦西，燕赵独制关左，姚夏继起，五凉竞立，致使九服摇摇，<br /><br />&nbsp;&nbsp;&nbsp;&nbsp;民无定主，礼仪典制，此焉堙灭。暨大魏应历，拨乱登皇，翦彼鲸鲵，龛靖神县，<br /><br />&nbsp;&nbsp;&nbsp;&nbsp;数纪之间，天下宁一，传辉七帝，积圣如神。高祖迁鼎成周，永兹八百，偃武修<br /><br />&nbsp;&nbsp;&nbsp;&nbsp;文，宪章斯改，实所谓加五帝、登三王，民无德而名焉。犹且虑独见之不明，欲<br /><br />&nbsp;&nbsp;&nbsp;&nbsp;广访于得失，乃命四使，观察风谣。臣时忝常伯，充一使之列，遂得仗节挥金，<br /><br />&nbsp;&nbsp;&nbsp;&nbsp;宣恩东夏，周历于齐鲁之间，遍驰于梁宋之域。询采诗颂，研检狱情，实庶片言<br /><br />&nbsp;&nbsp;&nbsp;&nbsp;之不遗，美刺之俱显。而才轻任重，多不遂心。所采之诗，并始申目，而值銮舆<br /><br />&nbsp;&nbsp;&nbsp;&nbsp;南讨，问罪宛邓，臣复忝行军，枢机是务。及辇驾之返，膳御未和，续以大讳奄<br /><br />&nbsp;&nbsp;&nbsp;&nbsp;臻，四海崩慕，遂尔推迁，不及闻彻。未几，改牧秦蕃，违离阙下，继以谴疾相<br /><br />&nbsp;&nbsp;&nbsp;&nbsp;缠，宁丁八岁。常恐所采之诗永沦丘壑，是臣夙夜所怀，以为深忧者也。陛下垂<br /><br />&nbsp;&nbsp;&nbsp;&nbsp;日月之明，行云雨之施；察臣往罪之滥，矜臣贫病之切。既蒙崇以禄养，复得拜<br /><br />&nbsp;&nbsp;&nbsp;&nbsp;扫丘坟，明目友朋，无所负愧。且臣一二年来，所患不剧，寻省本书，粗有仿佛。<br /><br />&nbsp;&nbsp;&nbsp;&nbsp;凡有七卷，今写上呈，伏愿昭览，敕付有司。使魏代所采之诗，不堙于丘井，臣<br /><br />&nbsp;&nbsp;&nbsp;&nbsp;之愿也。”<br /><br />&nbsp;&nbsp;&nbsp;&nbsp;肃宗初，侍中崔光表曰：“彝及李韶，朝列之中唯此二人出身官次本在臣右，<br /><br />&nbsp;&nbsp;&nbsp;&nbsp;器能干世，又并为多，近来参差，便成替后。计其阶途，虽应迁陟，然恐班秩犹<br /><br />&nbsp;&nbsp;&nbsp;&nbsp;未赐等。昔卫之公叔，引下同举；晋之士丐，推长伯游。古人所高，当时见许。<br /><br />&nbsp;&nbsp;&nbsp;&nbsp;敢缘斯义，乞降臣位一阶，授彼泛级，齐行圣庭，帖穆选叙。”诏加征西将军、<br /><br />&nbsp;&nbsp;&nbsp;&nbsp;冀州大中正。虽年向六十，加之风疾，而自强人事，孜孜无怠。公私法集，衣冠<br /><br />&nbsp;&nbsp;&nbsp;&nbsp;从事；延请道俗，修营斋讲；好善钦贤，爱奖人物。南北新旧，莫不多之。大起<br /><br />&nbsp;&nbsp;&nbsp;&nbsp;第宅，徽号华侈，颇侮其疏宗旧戚，不甚存纪，时有怨憾焉。荣宦之间，未能止<br /><br />&nbsp;&nbsp;&nbsp;&nbsp;足。屡表在秦州预有开援汉中之勋，希加赏报，积年不已，朝廷患之。<br /><br />&nbsp;&nbsp;&nbsp;&nbsp;第二子仲r上封事，求铨别选格，排抑武人，不使预在清品。由是众口喧喧，<br /><br />&nbsp;&nbsp;&nbsp;&nbsp;谤盈路，立榜大巷，克期会集，屠害其家。彝殊无畏避之意，父子安然。神龟<br /><br />&nbsp;&nbsp;&nbsp;&nbsp;二年二月，羽林虎贲几将千人，相率至尚书省诟骂，求其长子尚书郎始均，不获，<br /><br />&nbsp;&nbsp;&nbsp;&nbsp;以瓦石击打公门。上下畏惧，莫敢讨抑。遂便持火，虏掠道中薪蒿，以杖石为兵<br /><br />&nbsp;&nbsp;&nbsp;&nbsp;器，直造其第，曳彝堂下，捶辱极意，唱呼嗷嗷，焚其屋宇。始均、仲r当时逾<br /><br />&nbsp;&nbsp;&nbsp;&nbsp;北垣而走。始均回救其父，拜伏群小，以请父命。羽林等就加殴击，生投之于烟<br /><br />&nbsp;&nbsp;&nbsp;&nbsp;火之中。及得尸骸，不复可识，唯以髻中小钗为验。仲r伤重走免。彝仅有余命，<br /><br />&nbsp;&nbsp;&nbsp;&nbsp;沙门寺与其比邻，舆致于寺。远近闻见，莫不惋骇。<br /><br />&nbsp;&nbsp;&nbsp;&nbsp;彝临终，口占左右上启曰：“臣自奉国及孙六世，尸禄素餐，负恩唯t，徒<br /><br />&nbsp;&nbsp;&nbsp;&nbsp;思竭智尽诚，终然靡效。臣第二息仲r所上之事，益治实多，既曰有益，宁容默<br /><br />&nbsp;&nbsp;&nbsp;&nbsp;尔。通呈有日，未简神听，岂图众忿，乃至于此。臣不能祸防未萌，虑绝殃兆，<br /><br />&nbsp;&nbsp;&nbsp;&nbsp;致令军众横嚣，攻焚臣宅。息始均、仲r等叩请流血，乞代臣死，始均即陷涂炭，<br /><br />&nbsp;&nbsp;&nbsp;&nbsp;仲r经宿方苏。臣年已六十，宿被荣遇，垂暮之秋，忽见此苦，顾瞻灾酷，古今<br /><br />&nbsp;&nbsp;&nbsp;&nbsp;无比。臣伤至重，残气假延，望景顾时，推漏就尽，顷刻待终，臣之命也，知复<br /><br />&nbsp;&nbsp;&nbsp;&nbsp;何言？若所上之书，少为益国，臣便是生以理全，死与义合，不负二帝于地下，<br /><br />&nbsp;&nbsp;&nbsp;&nbsp;臣无余恨矣！一归泉壤，长离紫庭，恋仰天颜，诚痛无已。不胜眷眷，力喘奉辞，<br /><br />&nbsp;&nbsp;&nbsp;&nbsp;伏愿二圣加御珍膳，覆露黔首，寿保南岳，德与日升。臣夙被刍豢，先后衔恩，<br /><br />&nbsp;&nbsp;&nbsp;&nbsp;欲报之期，昊天罔极，亡魂有知，不忘结草。”彝遂卒，时年五十九。官为收掩<br /><br />&nbsp;&nbsp;&nbsp;&nbsp;羽林凶强者八人斩之，不能穷诛群竖，即为大赦以安众心，有识者知国纪之将坠<br /><br />&nbsp;&nbsp;&nbsp;&nbsp;矣。丧还所焚宅，与始均东西分敛于小屋。仲r遂以创重避居荥阳，至五月，创<br /><br />&nbsp;&nbsp;&nbsp;&nbsp;得渐瘳，始奔父丧，诏赐布帛千匹。灵太后以其累朝大臣，特垂矜恻，数月犹追<br /><br />&nbsp;&nbsp;&nbsp;&nbsp;言泣下，谓诸侍臣曰：“吾为张彝饮食不御，乃至首发微有亏落。悲痛之苦，以<br /><br />&nbsp;&nbsp;&nbsp;&nbsp;至于此。”<br /><br />&nbsp;&nbsp;&nbsp;&nbsp;初，彝曾祖幸，所招引河东民为州裁千余家，后相依合，至于罢入冀州，积<br /><br />&nbsp;&nbsp;&nbsp;&nbsp;三十年，析别有数万户。故高祖比校天下民户，最为大州。彝为黄门，每侍坐以<br /><br />&nbsp;&nbsp;&nbsp;&nbsp;为言，高祖谓之曰：“终当以卿为刺史，酬先世诚效。”彝追高祖往旨，累乞本<br /><br />&nbsp;&nbsp;&nbsp;&nbsp;州，朝议未许。彝亡后，灵太后云：“彝屡乞冀州，吾欲用之，有人违我此意。<br /><br />&nbsp;&nbsp;&nbsp;&nbsp;若从其请，或不至是，悔之无及。”乃赠使持节、卫将军、冀州刺史，谥文侯。<br /><br />&nbsp;&nbsp;&nbsp;&nbsp;始均，字子衡，端洁好学，有文才。司徒行参军，迁著作佐郎。世宗以彝先<br /><br />&nbsp;&nbsp;&nbsp;&nbsp;朝勋旧，不幸疹废，特除始均长兼左民郎中，迁员外常侍，仍领郎。始均才干，<br /><br />&nbsp;&nbsp;&nbsp;&nbsp;有美于父，改陈寿《魏志》为编年之体，广益异闻，为三十卷。又著《冠带录》<br /><br />&nbsp;&nbsp;&nbsp;&nbsp;及诸赋数十篇，今并亡失。初，大乘贼起于冀瀛之间，遣都督元遥讨平之，多所<br /><br />&nbsp;&nbsp;&nbsp;&nbsp;杀戮，积尸数万。始均以郎中为行台，忿军士重以首级为功，乃令检集人首数千，<br /><br />&nbsp;&nbsp;&nbsp;&nbsp;一时焚k，至于灰烬，用息侥幸，见者莫不伤心。及始均之死也，始末在于烟炭<br /><br />&nbsp;&nbsp;&nbsp;&nbsp;之间，有焦烂之痛，论者或亦推咎焉。赠乐陵太守，谥曰孝。<br /><br />&nbsp;&nbsp;&nbsp;&nbsp;子保袭祖爵。武定中，开府主簿。齐受禅，爵例降。<br /><br />&nbsp;&nbsp;&nbsp;&nbsp;钡荜讨，武定中，仪同开府中兵参军。<br /><br />&nbsp;&nbsp;&nbsp;&nbsp;仲r，司空祭酒、给事中。<br /><br />&nbsp;&nbsp;&nbsp;&nbsp;子台，仪同开府参军事。<br /><br />&nbsp;&nbsp;&nbsp;&nbsp;仲r弟珉，著作佐郎。<br /><br />&nbsp;&nbsp;&nbsp;&nbsp;史臣曰：郭祚才干敏实，有世务之长，高祖经纶之始，独在勤劳之地，居官<br /><br />&nbsp;&nbsp;&nbsp;&nbsp;任事，动静称述。张彝风力謇謇，有王臣之气，衔命拥旄，风声犹在。并魏氏器<br /><br />&nbsp;&nbsp;&nbsp;&nbsp;能之臣乎？遭随有命，俱婴世祸，悲哉！始均才志未申，惜也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900823);">加入书签</a><a
                        href="900806.html">上一页</a>&larr;<a href="index.html">返回列表</a>&rarr;<a
                            href="900835.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900806.html"; var next_page = "900835.html"; var index_page = "index.html"; var sortid = "9"; var article_id = "14002"; var chapter_id = "900823"; var articlename = "魏书"; var chaptername = " 卷六十四 列传第五十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>