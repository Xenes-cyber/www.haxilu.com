<!DOCTYPE html>
<html>
<head>
<meta charset="gbk" />
<title>魏书- 卷四十三 列传第三十一-在线阅读-哈西文学网</title>
<meta name="keywords" content="魏收，魏书， 卷四十三 列传第三十一全文， 卷四十三 列传第三十一在线阅读 哈西文学网" />
<meta name="description" content="哈西文学网提供魏收的魏书  卷四十三 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899903.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899903.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十三 列传第三十一</h1>
            <div class="link xb">
                <a href="899834.html">上一页</a>&larr;<a href="index.html">返回列表</a>&rarr;<a
                    href="899940.html">下一页</a></div>			
            <div id="BookText">&nbsp;&nbsp;&nbsp;&nbsp;◎严棱毛修之唐和刘休宾房法寿<br /><br />&nbsp;&nbsp;&nbsp;&nbsp;严棱，冯翊临晋人。遇乱避地河南，刘裕以为广威将军、陈留太守，戍仓垣。<br /><br />&nbsp;&nbsp;&nbsp;&nbsp;泰常中，山阳公奚斤南讨，军至颍川，棱率文武五百人诣斤降，驿送棱朝太宗于<br /><br />&nbsp;&nbsp;&nbsp;&nbsp;冀州。嘉其诚款，拜平远将军，赐爵A阳侯，假荆州刺史。随驾南讨，还为上客。<br /><br />&nbsp;&nbsp;&nbsp;&nbsp;及世祖践阼，以棱归化之功，除中山太守，有清廉之称。年九十，卒于家。<br /><br />&nbsp;&nbsp;&nbsp;&nbsp;子雅玉，袭爵。真君中，诏雅玉副长安镇将元兰率众一万，迎汉川附化之民，<br /><br />&nbsp;&nbsp;&nbsp;&nbsp;入自斜谷，至甘亭。刘义隆梁州刺史王玄载遣将拒，路不得通，班师。太和二<br /><br />&nbsp;&nbsp;&nbsp;&nbsp;年，太仓令。五年，出为平南将军、东衮州刺史、假冯翊公。卒，子昙袭爵。<br /><br />&nbsp;&nbsp;&nbsp;&nbsp;毛修之，字敬文，荥阳阳武人也。父瑾，司马德宗梁秦二州刺史。刘裕之擒<br /><br />&nbsp;&nbsp;&nbsp;&nbsp;挑泓，留子义真镇长安，以修之为司马。及赫连屈丐破义真于青泥，修之被俘，<br /><br />&nbsp;&nbsp;&nbsp;&nbsp;遂没统万。世祖平赫连昌，获修之。神壑校以修之领吴兵讨蠕蠕大檀，以功拜<br /><br />&nbsp;&nbsp;&nbsp;&nbsp;吴兵将军，领步兵校尉。后从世祖征平凉有功，迁散骑常侍、侍前将军、光禄大<br /><br />&nbsp;&nbsp;&nbsp;&nbsp;夫。修之能为南人饮食，手自煎调，多所适意。世祖亲待之，进太官尚书，赐爵<br /><br />&nbsp;&nbsp;&nbsp;&nbsp;南郡公，加冠军将军，常在太官，主进御膳。<br /><br />&nbsp;&nbsp;&nbsp;&nbsp;从讨和龙，别破三堡，赐奴婢、牛羊。是时，诸军攻城，宿卫之士多在战陈，<br /><br />&nbsp;&nbsp;&nbsp;&nbsp;行宫人少。云中镇将朱修之，刘义隆故将也，时从在军，欲率吴兵谋为大逆，因<br /><br />&nbsp;&nbsp;&nbsp;&nbsp;入和龙，冀浮海南归。以告修之，修之不听，乃止。是日无修之，大变几作。朱<br /><br />&nbsp;&nbsp;&nbsp;&nbsp;修之遂亡奔冯文通。又以修之收三堡功多，迁特进、抚军大将军、金紫光禄大夫，<br /><br />&nbsp;&nbsp;&nbsp;&nbsp;位次崔浩之下。<br /><br />&nbsp;&nbsp;&nbsp;&nbsp;浩以其中国旧门，虽学不博洽，而犹涉猎书传。每推重之，与共论说。言次，<br /><br />&nbsp;&nbsp;&nbsp;&nbsp;遂及陈寿《三国志》有古良史之风，其所著述，文义典正，皆扬于王廷之言，微<br /><br />&nbsp;&nbsp;&nbsp;&nbsp;而显，婉而成章，班史以来无及寿者。修之曰；“昔在蜀中，闻长老言，寿曾为<br /><br />&nbsp;&nbsp;&nbsp;&nbsp;诸葛亮门下书佐，被挞百下，故其论武俟云‘应变将略，非其所长’。”浩乃与<br /><br />&nbsp;&nbsp;&nbsp;&nbsp;论曰：“承祚之评亮，乃有故义过美之誉，案其迹也，不为负之，非挟恨之矣。<br /><br />&nbsp;&nbsp;&nbsp;&nbsp;何以云然？夫亮之相刘备，当九州鼎沸之会，英雄奋发之时，君臣相得，鱼水为<br /><br />&nbsp;&nbsp;&nbsp;&nbsp;喻，而不能与曹氏争天下，委弃荆州，退入巴蜀，诱夺刘璋，伪连孙氏，守穷p<br /><br />&nbsp;&nbsp;&nbsp;&nbsp;区之地，c号边夷之间。此策之下者，可与赵他为偶，而以为管萧之亚匹，不<br /><br />&nbsp;&nbsp;&nbsp;&nbsp;亦过乎？谓寿贬亮非为失实。且亮既据蜀，恃山之固，不达时宜，弗量势力。<br /><br />&nbsp;&nbsp;&nbsp;&nbsp;严威切法，控勒蜀人；矜才负能，高自矫举。欲以边夷之众抗衡上国。出兵陇右，<br /><br />&nbsp;&nbsp;&nbsp;&nbsp;再攻祁山，一攻陈仓，疏迟失会，摧衄而反；后入秦川，不复攻城，更求野战。<br /><br />&nbsp;&nbsp;&nbsp;&nbsp;魏人知其意，闭垒坚守，以不战屈之。知穷势尽，愤结攻中，发病而死。由是言<br /><br />&nbsp;&nbsp;&nbsp;&nbsp;之，岂合古之善将见可而进，知难而退者乎？”修之谓浩言为然。<br /><br />&nbsp;&nbsp;&nbsp;&nbsp;太延二年，为外都大官。卒，谥曰恭公。<br /><br />&nbsp;&nbsp;&nbsp;&nbsp;修之在南有四子，唯子法仁入国。高宗初，为金部尚书，袭爵。后转殿中尚<br /><br />&nbsp;&nbsp;&nbsp;&nbsp;书，加散骑常侍。法仁言声壮大，至于军旅田狩，唱呼处分，振于山谷。和平六<br /><br />&nbsp;&nbsp;&nbsp;&nbsp;年卒。赠征东大将军、南郡王，谥曰威。<br /><br />&nbsp;&nbsp;&nbsp;&nbsp;长子猛虎，太安中，为东宫主书，转中舍人，又迁中散大夫。初袭爵，为散<br /><br />&nbsp;&nbsp;&nbsp;&nbsp;骑常侍。皇兴中，蠕蠕犯塞，从显祖讨之，有勇决之称。太和初卒。赠豫州刺史，<br /><br />&nbsp;&nbsp;&nbsp;&nbsp;谥曰康公。<br /><br />&nbsp;&nbsp;&nbsp;&nbsp;子泰宝，袭爵。征虏长史。例降为侯。卒，子乾佑袭。<br /><br />&nbsp;&nbsp;&nbsp;&nbsp;朱修之者，刘义隆司徒从事中郎。守滑台，安颉围之。其母在家，乳汁忽出。<br /><br />&nbsp;&nbsp;&nbsp;&nbsp;母号恸告家人曰，我年老，非复有乳汁之时，今忽如此，儿必殁矣。”果以其日<br /><br />&nbsp;&nbsp;&nbsp;&nbsp;为颉所擒。世祖善其固守，授以内职，以宗室女妻之。而佞巧轻薄，为人士所贱。<br /><br />&nbsp;&nbsp;&nbsp;&nbsp;为云中镇将。及入冯文通，文通送之江南。<br /><br />&nbsp;&nbsp;&nbsp;&nbsp;唐和，字稚起，晋昌冥安人也。父繇，以凉土丧乱，民无所归，推陇西李皓<br /><br />&nbsp;&nbsp;&nbsp;&nbsp;于敦煌，以宁一州。李氏为沮渠蒙逊所灭，和与兄契携外甥李宝避难伊吾，招集<br /><br />&nbsp;&nbsp;&nbsp;&nbsp;民众二千馀家，臣于蠕蠕。蠕蠕以契为伊吾王。<br /><br />&nbsp;&nbsp;&nbsp;&nbsp;经二十年，和与契遣使来降，为蠕蠕所逼，遂拥部落至于高昌。蠕蠕遣部帅<br /><br />&nbsp;&nbsp;&nbsp;&nbsp;阿若率骑讨和。至白力城，和率骑五百先攻高昌，契与阿若战殁。和收馀众，奔<br /><br />&nbsp;&nbsp;&nbsp;&nbsp;前部王国。时沮渠安周屯横截城，和攻拔之，斩安周兄子树，又克高宁、白力二<br /><br />&nbsp;&nbsp;&nbsp;&nbsp;城，斩其戍主。遣使表状，世祖嘉其诚款，屡赐和。和后与前部王车伊洛击破安<br /><br />&nbsp;&nbsp;&nbsp;&nbsp;周，斩首三百。<br /><br />&nbsp;&nbsp;&nbsp;&nbsp;世祖遣成周公万度归讨焉耆，诏和与伊洛率所领赴度归。和奉诏。会度归喻<br /><br />&nbsp;&nbsp;&nbsp;&nbsp;下柳驴以东六城，因共击波居罗城，拔之。后同征龟慈，度归令和镇焉耆。时柳<br /><br />&nbsp;&nbsp;&nbsp;&nbsp;驴戍主乙真伽率诸胡将据城而叛，和领轻骑一百匹入其城，擒乙真伽，斩之。由<br /><br />&nbsp;&nbsp;&nbsp;&nbsp;是诸胡款附。西域克平，和有力也。<br /><br />&nbsp;&nbsp;&nbsp;&nbsp;正平元年，和诣阙，世祖优宠之，待以上客。高宗以和归诚先朝，拜镇南将<br /><br />&nbsp;&nbsp;&nbsp;&nbsp;军、酒泉公。太安中，出为济州刺史，甚有称绩。徵为内都大官，评决狱讼，不<br /><br />&nbsp;&nbsp;&nbsp;&nbsp;加捶楚，察疑获实者甚多，世以是称之。皇兴中卒，年六十七。赠征西大将军、<br /><br />&nbsp;&nbsp;&nbsp;&nbsp;太常卿、酒泉王，谥曰宣。<br /><br />&nbsp;&nbsp;&nbsp;&nbsp;子钦，字孟直。中书学生，袭爵。太和中，拜镇南将军、长安镇副将，转陕<br /><br />&nbsp;&nbsp;&nbsp;&nbsp;州刺史，将军如故。后降爵为侯。二十年卒。<br /><br />&nbsp;&nbsp;&nbsp;&nbsp;子景宣，袭爵。历并州城阳王徽后军府长史，加中坚将军，迁东郡太守。普<br /><br />&nbsp;&nbsp;&nbsp;&nbsp;泰中卒。赠抚军将军、秦州刺史。<br /><br />&nbsp;&nbsp;&nbsp;&nbsp;景宣弟季弼，武定中，沧州别驾。<br /><br />&nbsp;&nbsp;&nbsp;&nbsp;契子玄达，性果毅，有父风。与叔父和归阙，俱为上客。拜安西将军、晋昌<br /><br />&nbsp;&nbsp;&nbsp;&nbsp;公。显祖时，出为华州刺史，将军如故。杏城民盖平定聚众为逆，显祖遣给事杨<br /><br />&nbsp;&nbsp;&nbsp;&nbsp;钟葵击平定，不克而还。诏玄达讨平之。杏城民成赤李又聚党，自号为王，逼掠<br /><br />&nbsp;&nbsp;&nbsp;&nbsp;郡县，残害百姓。玄达率骑二百，邀其狭路，击破之。叛民曹平原复聚为乱，玄<br /><br />&nbsp;&nbsp;&nbsp;&nbsp;达追击，悉平之。延兴三年，有罪免官。太和十六年降爵为侯，卒。子崇，字继<br /><br />&nbsp;&nbsp;&nbsp;&nbsp;祖，袭爵。盛乐太守。<br /><br />&nbsp;&nbsp;&nbsp;&nbsp;崇弟兴业，定阳、阐熙二郡太守。<br /><br />&nbsp;&nbsp;&nbsp;&nbsp;刘休宾，字处干，本平原人。祖昶，从慕容德度河，家于北海之都昌县。父<br /><br />&nbsp;&nbsp;&nbsp;&nbsp;奉伯，刘裕时，北海太守。休宾少好学，有文才，兄弟六人，乘民、延和等皆有<br /><br />&nbsp;&nbsp;&nbsp;&nbsp;时誉。<br /><br />&nbsp;&nbsp;&nbsp;&nbsp;休宾为刘虎贲中郎将，稍迁幽州刺史，镇梁邹。及慕容白曜军至升城，遣<br /><br />&nbsp;&nbsp;&nbsp;&nbsp;人说之，令降，休宾不从。刘龙骧将军崔灵延、行勃海郡房灵建等数十家皆入<br /><br />&nbsp;&nbsp;&nbsp;&nbsp;梁邹，同举休宾为征虏、衮州。会刘遣使授休宾辅国将军、衮州刺史。休宾妻，<br /><br />&nbsp;&nbsp;&nbsp;&nbsp;崔邪利女也，生一男，字文晔。崔氏先归宁在鲁郡，邪利之降也，文晔母子遂与<br /><br />&nbsp;&nbsp;&nbsp;&nbsp;俱入国。至是，白曜表请崔与文晔。既至，白曜以报休宾，又于北海执延和妻子，<br /><br />&nbsp;&nbsp;&nbsp;&nbsp;送至梁邹，巡视城下。休宾答白曜，许历城降，当即归顺，密遣兼主簿尹文达向<br /><br />&nbsp;&nbsp;&nbsp;&nbsp;历城，观国军形势。<br /><br />&nbsp;&nbsp;&nbsp;&nbsp;文达诣白曜，诈言闻王临境，故来祗侯。私谓白曜曰；“刘休宾父子兄弟，<br /><br />&nbsp;&nbsp;&nbsp;&nbsp;累郡连州，今若识运知机，束手归化，不审明王加何赏叙？”白曜曰：“休宾仕<br /><br />&nbsp;&nbsp;&nbsp;&nbsp;南，爵宠如此，今若不劳兵甲望风自降者，非直处卿富贵，兼还其妇儿。休宾纵<br /><br />&nbsp;&nbsp;&nbsp;&nbsp;令不畏攻围，岂不怜其妻子也！今在升城，卿自往见。”文达乃至升城，见休宾<br /><br />&nbsp;&nbsp;&nbsp;&nbsp;妻子。文晔攀援文达，哭泣号G，以爪发为信。文达回还，复经白曜，誓约而<br /><br />&nbsp;&nbsp;&nbsp;&nbsp;去。白曜曰：“卿是休宾耳目腹心，亲见其妻子，又知我众旅少多。善共量议，<br /><br />&nbsp;&nbsp;&nbsp;&nbsp;自求多福。”文达还见休宾，出其妻儿爪发，兼宣白曜所言及国军形势，谓休宾<br /><br />&nbsp;&nbsp;&nbsp;&nbsp;曰：“升城已败，历城非朝则夕，公可早图之。”休宾抚爪发泣涕曰：“妻子幽<br /><br />&nbsp;&nbsp;&nbsp;&nbsp;隔，谁不愍乎？吾荷南朝厚恩，受寄边任，今顾妻子而降，于臣节足乎！”然而<br /><br />&nbsp;&nbsp;&nbsp;&nbsp;密与其兄子闻慰议为降计。闻慰曰：“此故当文达诳诈耳。年常抄掠，岂有多军<br /><br />&nbsp;&nbsp;&nbsp;&nbsp;也？但可抚强兵，勤肃卫。方城狭，何为便生忧怯，示人以弱也？”<br /><br />&nbsp;&nbsp;&nbsp;&nbsp;休宾又谓文达曰：“卿勿惮危苦，更为吾作一返，善观形势。”于是遣文达<br /><br />&nbsp;&nbsp;&nbsp;&nbsp;偷道而出，令与白曜为期，克日许送降款。文达既至，白曜喜曰：“非直休宾父<br /><br />&nbsp;&nbsp;&nbsp;&nbsp;子荷荣，城内贤豪，亦随人补授。卿便即为梁邹城主。”以酒灌地，启告山河曰；<br /><br />&nbsp;&nbsp;&nbsp;&nbsp;“若负休宾，使我三国覆没！”初，白曜之表取休宾妻子也，显祖以道固即叛，<br /><br />&nbsp;&nbsp;&nbsp;&nbsp;诏授休宾持节，平南将军、翼州刺史平原公。至是付文达诏策。文达还，谓休宾<br /><br />&nbsp;&nbsp;&nbsp;&nbsp;曰：“白曜信誓如此，公可早为决计，恐攻逼之后，降悔无由。”休宾于是告兄<br /><br />&nbsp;&nbsp;&nbsp;&nbsp;子闻慰曰；“事势可知，汝早作降书。”闻慰沉疑，固执不作，遂差本契。<br /><br />&nbsp;&nbsp;&nbsp;&nbsp;高白曜寻遣著作佐郎许赤虎夜至梁邹南门下，告城上人曰；“汝语刘休宾，<br /><br />&nbsp;&nbsp;&nbsp;&nbsp;何由遣文达频造仆射，许送降文，归诚大化，何得无信，违期不来！”于是门人<br /><br />&nbsp;&nbsp;&nbsp;&nbsp;唱告，城内悉知，遂相维持，欲降不得，皆云：“刘休宾父子，欲以我城内人易<br /><br />&nbsp;&nbsp;&nbsp;&nbsp;荣位也。”寻被攻逼，经冬至春。历城降，白曜遣道固子景业与文晔至城下。休<br /><br />&nbsp;&nbsp;&nbsp;&nbsp;宾知道固降，乃出请命。白曜送休宾及宿有名望者十馀人，俱入代都为客。及立<br /><br />&nbsp;&nbsp;&nbsp;&nbsp;平齐郡，乃以梁邹民为怀宁县，休宾为县令。延同二年卒。<br /><br />&nbsp;&nbsp;&nbsp;&nbsp;文晔，有志尚，综览群书，轻财重义。太和中，坐从兄闻慰南叛，与二弟文<br /><br />&nbsp;&nbsp;&nbsp;&nbsp;颢、季友被徙北边，高祖特听还代。<br /><br />&nbsp;&nbsp;&nbsp;&nbsp;高宗曾幸方山，文晔大言于路侧曰：“求见圣明，申宣久屈。”高祖遣尚书<br /><br />&nbsp;&nbsp;&nbsp;&nbsp;李冲宣诏问曰：“卿欲何言，听卿面自申尽。”于是引见。文晔对曰：“臣之陋<br /><br />&nbsp;&nbsp;&nbsp;&nbsp;族，出自平原，往因燕乱，流离河表，居齐以来，八、九十载。真君十一年，世<br /><br />&nbsp;&nbsp;&nbsp;&nbsp;祖太武皇帝巡江之日，时年二岁，随外祖鲁郡太守崔邪利于邹山归国。邪利蒙赐<br /><br />&nbsp;&nbsp;&nbsp;&nbsp;四品，除广宁太守。以臣年小，不及齿录。至天安之初，皇威远被，臣亡父休宾，<br /><br />&nbsp;&nbsp;&nbsp;&nbsp;刘氏持节、衮州刺史，戍梁邹。时慕容白曜以臣父居全齐之要，水陆道冲，青冀<br /><br />&nbsp;&nbsp;&nbsp;&nbsp;二城，往来要路，三城岳峙，并拒王师。白曜知臣母子先在代京，表请臣母子慰<br /><br />&nbsp;&nbsp;&nbsp;&nbsp;劳。臣即被先帝诏，遣乘传诣军，又赐亡父官爵。白曜遣右司马卢河内等送臣母<br /><br />&nbsp;&nbsp;&nbsp;&nbsp;子至邹。臣既见亡父，备申皇泽。云：‘吾蒙本朝宠遇，捍御藩屏，尊卑百口，<br /><br />&nbsp;&nbsp;&nbsp;&nbsp;并在二城。吾若先降，百口必被诛灭，既不固诚于本朝，又令尊卑涂炭，岂堪为<br /><br />&nbsp;&nbsp;&nbsp;&nbsp;人臣以奉大魏乎？汝且申吾意白仆射，降意已判，平历城，即率士众送款军前。’<br /><br />&nbsp;&nbsp;&nbsp;&nbsp;既克历城，白曜遣赤虎送臣并崔道固子景业等向梁邹。亡父既见赤虎之信，仰感<br /><br />&nbsp;&nbsp;&nbsp;&nbsp;圣朝远遣妻子，又知天命有归，拥众一万，以城降款。乘驿赴台，蒙为客例。臣<br /><br />&nbsp;&nbsp;&nbsp;&nbsp;私衅深重，亡父以延兴二年孤背明世，血诚微心，未获申展。如臣等比，并蒙荣<br /><br />&nbsp;&nbsp;&nbsp;&nbsp;爵，为在事孤抑，以人废勋。”高祖曰；“卿诉父赏而卿父无勋。历城齐之西关，<br /><br />&nbsp;&nbsp;&nbsp;&nbsp;归命请顺。梁邹小戍，岂能获全？何足以为功也？”文哗对曰；“诚如圣旨，愚<br /><br />&nbsp;&nbsp;&nbsp;&nbsp;臣所见，犹有未申。何者？昔乐毅破齐七十馀城，唯有即墨独在，此岂非根亡而<br /><br />&nbsp;&nbsp;&nbsp;&nbsp;条立？且夫降顺之人，验之古今，未有不由危逼者。故黄权无路归款，列地封侯。<br /><br />&nbsp;&nbsp;&nbsp;&nbsp;且薛安都、毕众敬危急投命，并受茅土之爵。论古则如彼，语今则如此，明明之<br /><br />&nbsp;&nbsp;&nbsp;&nbsp;世，不及比流。窃惟梁邹严固，地据中齐，粟支十载，控弦数千万，方之升城，<br /><br />&nbsp;&nbsp;&nbsp;&nbsp;不可同日而语。升城犹能抗兵累旬，伤杀甚众，若臣亡父固守孤城，则非一朝可<br /><br />&nbsp;&nbsp;&nbsp;&nbsp;克。”高祖曰：“历城既陷，梁邹便是掌中，何烦兵力？”对曰：“若如圣旨，<br /><br />&nbsp;&nbsp;&nbsp;&nbsp;白曜便应穷兵极意，取胜俯仰，何为上假赤虎之信，下炫知变之民？”高祖曰：<br /><br />&nbsp;&nbsp;&nbsp;&nbsp;“卿父此勋，本自至少，以卿才地，岂假殷勤？”对曰：“臣酚蘖蔽，文武无<br /><br />&nbsp;&nbsp;&nbsp;&nbsp;施，响绝九拜，闻天无日，遭逢圣运，万死犹生。但臣窃见徐衮是贼藩要，徐衮<br /><br />&nbsp;&nbsp;&nbsp;&nbsp;既降，诸诚皆应国有。而东徐州刺史张谠所戍团城，领二郡而已。徐衮降后，犹<br /><br />&nbsp;&nbsp;&nbsp;&nbsp;闭门拒命，授以方岳，始乃归降。父子二人，并蒙侯爵。论功比勤，不先臣父。”<br /><br />&nbsp;&nbsp;&nbsp;&nbsp;高祖曰：“卿引张谠，谠事小异。”对曰；“臣未识异状。”高祖曰：“张谠始<br /><br />&nbsp;&nbsp;&nbsp;&nbsp;来送款，终不差信。卿父进非先觉，退又拒守，何得不异？”对曰：“张谠父子，<br /><br />&nbsp;&nbsp;&nbsp;&nbsp;始有归顺之名，后有闭门之罪，以功补过，免罪为幸。臣又见崔僧v母弟，随其<br /><br />&nbsp;&nbsp;&nbsp;&nbsp;叔父道固在历城。僧v遥闻王威远及，恐母弟沦亡，督率乡闾来欲救援。既至郁<br /><br />&nbsp;&nbsp;&nbsp;&nbsp;洲，历城已没，束手归诚，救母弟之命。圣朝嘉其附化，赏以三品。亡父之诚，<br /><br />&nbsp;&nbsp;&nbsp;&nbsp;岂后僧v？”高祖曰：“僧v身居东海，去留任意，来则有位，去则他人，是故<br /><br />&nbsp;&nbsp;&nbsp;&nbsp;赏之。卿父被围孤城，已是己物，所以不赏。”对曰：“亡父据城归国，至公也；<br /><br />&nbsp;&nbsp;&nbsp;&nbsp;僧v意计而来，为私也。为私蒙赏，至公不酬，臣未见其可。”高祖笑而不言。<br /><br />&nbsp;&nbsp;&nbsp;&nbsp;比部尚书陆边澄年试唬骸凹倭钕瘸谬赏僧v，岂可谬相赏也！”文晔曰：<br /><br />&nbsp;&nbsp;&nbsp;&nbsp;“先帝中代圣主，与日月等曜，比隆尧舜，宰相则十乱五臣，今言谬赏，岂不仰<br /><br />&nbsp;&nbsp;&nbsp;&nbsp;诬先朝乎？”尚书高闾曰：“卿谓母弟与妻子何者为重？”文晔曰：“母弟为重。”闾曰：“卿知母弟为重，朝廷赏僧v是也。卿父为妻子而来，事何相反？”对<br /><br />&nbsp;&nbsp;&nbsp;&nbsp;曰：“僧v若无母弟，来归以不？”闾曰：“不来。”文晔曰：“若僧v赴母弟<br /><br />&nbsp;&nbsp;&nbsp;&nbsp;之难，此是其私。而亡父本为大丈夫，立身处世，岂可顾妻子而亏高节也！昔乐<br /><br />&nbsp;&nbsp;&nbsp;&nbsp;羊食子，有顾以不？亡父本心，实不垂顾，所以归化者，自知商周不敌，天命有<br /><br />&nbsp;&nbsp;&nbsp;&nbsp;所归。”高祖谓文晔曰：“卿之所诉，颇亦有途。赏从重，罚从轻，寻敕酬叙。”<br /><br />&nbsp;&nbsp;&nbsp;&nbsp;文晔泣曰：“臣愚顿理极，再见无期，陛下既垂慈泽，愿敕有司，特赐矜理。”<br /><br />&nbsp;&nbsp;&nbsp;&nbsp;高祖曰：“王者无戏，何待勤。”既而赐文晔爵都昌子，深见待遇。拜协律中郎，<br /><br />&nbsp;&nbsp;&nbsp;&nbsp;改授羽林监。世宗世，除高阳太守。延昌中卒。赠平远将军、光州刺史，谥曰贞。<br /><br />&nbsp;&nbsp;&nbsp;&nbsp;子元，袭。拜员外郎、襄威将军、青州别驾。卒。<br /><br />&nbsp;&nbsp;&nbsp;&nbsp;文颢，性仁孝笃厚。徐州安丰王府骑兵参军。<br /><br />&nbsp;&nbsp;&nbsp;&nbsp;季友，南青州左军府录事参军。<br /><br />&nbsp;&nbsp;&nbsp;&nbsp;闻慰，博识有才思。至延兴中，南叛。<br /><br />&nbsp;&nbsp;&nbsp;&nbsp;休宾叔父旋之，其妻许氏，二子法凤、法武。而旋之早亡。东阳平，许氏携<br /><br />&nbsp;&nbsp;&nbsp;&nbsp;二子入国，孤贫不自立，并疏薄不伦，为时人所弃。母子皆出家为尼，既而反俗。<br /><br />&nbsp;&nbsp;&nbsp;&nbsp;太和中，高祖选尽物望，河南人士，才学之徒，咸见申擢。法凤兄弟无可收用，<br /><br />&nbsp;&nbsp;&nbsp;&nbsp;不蒙选授。后俱奔南。法武后改名孝标云。<br /><br />&nbsp;&nbsp;&nbsp;&nbsp;房法寿，小名乌头，清河绎幕人也。幼孤，少好射猎，轻率勇果，结群小而<br /><br />&nbsp;&nbsp;&nbsp;&nbsp;为劫盗。从叔元庆、范镇等坐法寿被州郡切责，时月相继，宗族甚患之。弱冠，<br /><br />&nbsp;&nbsp;&nbsp;&nbsp;州迎主簿。后以母老，不复应州郡之命。常盗杀猪牛，以共其母。招集壮士，常<br /><br />&nbsp;&nbsp;&nbsp;&nbsp;有百数。<br /><br />&nbsp;&nbsp;&nbsp;&nbsp;母亡岁余，遇沈文秀、崔道固起兵应刘子勋。明僧薄⒘醭嗣衿鸨应刘，<br /><br />&nbsp;&nbsp;&nbsp;&nbsp;攻讨文秀。法寿亦与清河太守王玄邈起兵西屯，合讨道固。玄邈以法寿为司马，<br /><br />&nbsp;&nbsp;&nbsp;&nbsp;累破道固军，甚为历城所惮。加法寿绥边将军、魏郡太守。子勋死，道固、文秀<br /><br />&nbsp;&nbsp;&nbsp;&nbsp;悉复归，乃罢兵。道固虑其扇乱百姓，遂切遣之。而法寿外托装办而内不欲行。<br /><br />&nbsp;&nbsp;&nbsp;&nbsp;会从弟崇吉在升城，为慕容白曜所破，母妻没于白曜军。崇吉奔还旧宅。法<br /><br />&nbsp;&nbsp;&nbsp;&nbsp;寿与崇吉年志粗相谐协，而亲则从祖兄弟也。崇吉以母妻见获，托法寿为计。法<br /><br />&nbsp;&nbsp;&nbsp;&nbsp;寿既不欲南行，恨道固逼切，又矜崇吉情理。时道固以兼治中房灵宾督清河、广<br /><br />&nbsp;&nbsp;&nbsp;&nbsp;川郡事，戍盘阳。法寿遂与崇吉潜谋袭灵宾，克之。仍归款于白曜以赎母妻。白<br /><br />&nbsp;&nbsp;&nbsp;&nbsp;曜遣将军长孙观等自大山南入马耳观军入城，诏以法寿为平远将军，与韩骐对<br /><br />&nbsp;&nbsp;&nbsp;&nbsp;为冀州刺史，督上租粮。以法寿从父弟灵民为清河太守，思顺为济南大守，灵悦<br /><br />&nbsp;&nbsp;&nbsp;&nbsp;为平原太守，伯怜为广川太守，叔玉为高阳太守，叔玉兄伯玉为河间太守，伯玉<br /><br />&nbsp;&nbsp;&nbsp;&nbsp;从父弟思安为乐陵太守，思安弟幼安为高密太守，以安初附。<br /><br />&nbsp;&nbsp;&nbsp;&nbsp;及历城、梁邹降，法寿、崇吉等与崔道固、刘休宾俱至京师。以法寿为上客，<br /><br />&nbsp;&nbsp;&nbsp;&nbsp;崇吉为次客，崔刘为下客。法寿供给，亚于安都等。以功赐爵壮武侯，加平远将<br /><br />&nbsp;&nbsp;&nbsp;&nbsp;军，给以田宅、奴婢。性好酒，爱施，亲旧宾客率同饥饱，坎俺２环嶙恪１现<br /><br />&nbsp;&nbsp;&nbsp;&nbsp;敬等皆尚其通爱。太和中卒。赠平东将军、青州刺史，谥敬侯。<br /><br />&nbsp;&nbsp;&nbsp;&nbsp;子伯祖，袭，例降为伯。历齐郡内史。伯祖暗弱，委事于功曹张僧皓，僧皓<br /><br />&nbsp;&nbsp;&nbsp;&nbsp;大有受纳，伯祖衣食不充。后广陵王羽为青州，伯祖为从事中郎、平原相。转幽<br /><br />&nbsp;&nbsp;&nbsp;&nbsp;州辅国长史，坐公事免官。卒。<br /><br />&nbsp;&nbsp;&nbsp;&nbsp;子翼，袭。宣威将军、大城戍主。永安中，青州太傅开府从事中郎。<br /><br />&nbsp;&nbsp;&nbsp;&nbsp;伯祖弟叔祖，别以功赐爵魏昌子。历广陵王国郎中令、长广东莱二郡太守、<br /><br />&nbsp;&nbsp;&nbsp;&nbsp;龙骧将军、中散大夫。永安中，安东将军、郢州刺史。<br /><br />&nbsp;&nbsp;&nbsp;&nbsp;叔祖弟幼愍，安丰、新蔡二郡太守。坐事夺官，居家，忽闻有客声，出无所<br /><br />&nbsp;&nbsp;&nbsp;&nbsp;见，还至庭中，为家群犬所噬，遂卒。<br /><br />&nbsp;&nbsp;&nbsp;&nbsp;初，长孙观之将至盘阳也，城中稍以震惧。时刘给事中崔平仲欲归江南，<br /><br />&nbsp;&nbsp;&nbsp;&nbsp;自历下至围城军中，与十余骑遥共法寿语，灵宾密遣人捕执之。始法寿克盘阳之<br /><br />&nbsp;&nbsp;&nbsp;&nbsp;后，常禁灵宾于别斋。既得平仲，引与同室，致酒食，叙国军明将入意。夜中，<br /><br />&nbsp;&nbsp;&nbsp;&nbsp;北城上缒出平仲、灵宾等十余人。厥明，官军至城，灵宾遂归梁邹。<br /><br />&nbsp;&nbsp;&nbsp;&nbsp;灵宾，文藻不如兄灵建，而辩悟过之。灵建在南，官至州治中、勃海太守，<br /><br />&nbsp;&nbsp;&nbsp;&nbsp;以才名见称。兄弟俱入国，为平齐民。虽流漂屯圮，操尚卓然。并卒于平齐。<br /><br />&nbsp;&nbsp;&nbsp;&nbsp;灵建子宣明，亦文学著称，雅有父风。高祖擢为中书博士。迁洛，转议郎、<br /><br />&nbsp;&nbsp;&nbsp;&nbsp;试守东清河郡。正始中，京兆王愉出除征东、冀州，以宣明为记室参军。愉反，<br /><br />&nbsp;&nbsp;&nbsp;&nbsp;逼宣明为太守。<br /><br />&nbsp;&nbsp;&nbsp;&nbsp;灵宾从父弟坚，字千秋，少有才名。亦内徙为平齐民。太和初，高祖擢为秘<br /><br />&nbsp;&nbsp;&nbsp;&nbsp;书郎，迁司空谘议、齐州大中正。高祖临朝，令诸州中正各举所知，千秋与幽州<br /><br />&nbsp;&nbsp;&nbsp;&nbsp;中正阳尼各举其子。高祖曰：“昔有一祁，名垂往史，今有二奚，当闻来牒。”<br /><br />&nbsp;&nbsp;&nbsp;&nbsp;出为濮阳太守。世宗时，复为司空谘议，加立忠将军。卒，赠南青州刺史，谥曰<br /><br />&nbsp;&nbsp;&nbsp;&nbsp;懿。<br /><br />&nbsp;&nbsp;&nbsp;&nbsp;长子祖渊，羽林监。从章武王融讨葛荣，没于陈。赠安东将军、济州刺史。<br /><br />&nbsp;&nbsp;&nbsp;&nbsp;祖渊弟祖皓，长水校尉。后讨萧衍将于九山，战殁。赠抚军将军、兖州刺史。<br /><br />&nbsp;&nbsp;&nbsp;&nbsp;崔平仲自东阳南奔，妻子于历城入国。太和中，高祖听其还南。<br /><br />&nbsp;&nbsp;&nbsp;&nbsp;思安，有勇力；伯玉，果敢有将略。思安赐爵西安子、建威将军、北平太守，<br /><br />&nbsp;&nbsp;&nbsp;&nbsp;迁大司马司马、齐州武昌王府司马。高祖南伐，征为步兵校尉、直x将军、中统<br /><br />&nbsp;&nbsp;&nbsp;&nbsp;军。善抚士众，高祖嘉之。汉阳既平，复为武昌王司马，带东魏郡太守，加宁朔<br /><br />&nbsp;&nbsp;&nbsp;&nbsp;将军，改爵清河子，卒官。子敬宝袭爵。<br /><br />&nbsp;&nbsp;&nbsp;&nbsp;敬宝，亦壮健。奉朝请、征北中兵参军、北征统军、宁远将军，每有战功。<br /><br />&nbsp;&nbsp;&nbsp;&nbsp;早卒。子去病袭。<br /><br />&nbsp;&nbsp;&nbsp;&nbsp;伯玉，坐弟叔玉南奔，徙于北边。后亦南叛，为萧鸾南阳太守。高祖南伐，<br /><br />&nbsp;&nbsp;&nbsp;&nbsp;克宛外城，命舍人公孙延景宣诏于伯玉曰：“天无二日，土无两王，是以躬总六<br /><br />&nbsp;&nbsp;&nbsp;&nbsp;师，荡一四海。宛城小戍，岂足以御抗王威？深可三思，封侯胙土，事在俯仰。”<br /><br />&nbsp;&nbsp;&nbsp;&nbsp;伯玉对曰：“外臣荷国厚恩，奉任疆境，为臣之道，未敢听命。伏惟游銮远涉，<br /><br />&nbsp;&nbsp;&nbsp;&nbsp;愿不损神。”高祖又遣谓曰：“朕亲率麾旆，远清江沔，此之小戍，岂足徘徊王<br /><br />&nbsp;&nbsp;&nbsp;&nbsp;师？但戎辂所经，纤介须殄，宜量力三思，自求多福。且卿早蒙萧赜殊常之眷，<br /><br />&nbsp;&nbsp;&nbsp;&nbsp;曾不怀恩，报以尘露。萧鸾妄言入继道成，赜子无孑遗。卿不能建忠于前君，方<br /><br />&nbsp;&nbsp;&nbsp;&nbsp;立节于逆竖，卿之罪一。又顷年伤我偏师，卿之罪二。今鉴旆亲戎，清一南服，<br /><br />&nbsp;&nbsp;&nbsp;&nbsp;不先面缚，待罪麾下，卿之罪三。卿之此戍，多则一年，中则百日，少则三旬，<br /><br />&nbsp;&nbsp;&nbsp;&nbsp;克殄岂远？宜善思之，后悔无及。”伯玉对曰：“昔蒙武帝恺悌之恩，忝侍左右，<br /><br />&nbsp;&nbsp;&nbsp;&nbsp;此之厚遇，无忘夙夜。但继主失德，民望有归。主上龙飞践极，光绍大宗，非直<br /><br />&nbsp;&nbsp;&nbsp;&nbsp;副亿兆之深望，实兼武皇之遗敕。是以勤勤恳恳，不敢失坠。往者，北师深入，<br /><br />&nbsp;&nbsp;&nbsp;&nbsp;寇扰边民，辄厉将士，以救苍生。此乃边戍常事，陛下不得垂责。”<br /><br />&nbsp;&nbsp;&nbsp;&nbsp;及克宛，伯玉面缚而降。高祖引见伯玉并其参佐二百人，诏伯玉曰：“朕承<br /><br />&nbsp;&nbsp;&nbsp;&nbsp;天驭宇，方欲清一寰域，卿蕞尔小戍，敢拒六师，卿之愆罪，理在不赦。”伯玉<br /><br />&nbsp;&nbsp;&nbsp;&nbsp;对曰：“臣既小人，备荷驱使，缘百口在南，致拒皇略，罪合万死。”高祖曰：<br /><br />&nbsp;&nbsp;&nbsp;&nbsp;“凡立忠抱节，皆应有所至。若奉逆君，守迷节，古人所不为。卿何得事逆贼萧<br /><br />&nbsp;&nbsp;&nbsp;&nbsp;鸾，自贻伊谴！”伯玉对曰：“臣愚痴晚悟，罪合万斩，今遭陛下，愿乞生命。”<br /><br />&nbsp;&nbsp;&nbsp;&nbsp;高祖曰：“凡人惟有两途：知机获福，背机受祸。劳我王师，弥历岁月，如此为<br /><br />&nbsp;&nbsp;&nbsp;&nbsp;降，何人有罪！且朕前遣舍人公孙延景城西共卿语云：‘天无二日，土无二王。’<br /><br />&nbsp;&nbsp;&nbsp;&nbsp;卿答云：‘在此不在彼。’天道攸远，变化无方，卿宁知今日在此不在彼乎？”<br /><br />&nbsp;&nbsp;&nbsp;&nbsp;伯玉乞命而已，更无所言。高祖以思安频为伯玉泣请，故特宥之。<br /><br />&nbsp;&nbsp;&nbsp;&nbsp;伯玉在南之日，放妾杨氏为尼。入国，遂令还俗，复爱幸焉。为有司所奏，<br /><br />&nbsp;&nbsp;&nbsp;&nbsp;高祖听之。世宗即位，拜长史，兼游击将军，出为冯翊相，卒官。<br /><br />&nbsp;&nbsp;&nbsp;&nbsp;崇吉，少骁勇，为沈文秀中兵参军。及太原戍守傅灵越率众弃郡南赴子勋，<br /><br />&nbsp;&nbsp;&nbsp;&nbsp;文秀以崇吉督郡事。既而背文秀，同于刘，母叔在历城，为崔道固所拘系，又<br /><br />&nbsp;&nbsp;&nbsp;&nbsp;将致刑于市以恐之，而崇吉卒无所顾。会道固归，乃出其母。以崇吉为龙骧<br /><br />&nbsp;&nbsp;&nbsp;&nbsp;将军、并州刺史，领太原太守，戍升城。崇吉以其从兄灵献为长史，姨兄贾延年<br /><br />&nbsp;&nbsp;&nbsp;&nbsp;为司马。<br /><br />&nbsp;&nbsp;&nbsp;&nbsp;未几而白曜军至。白曜遣人招之，崇吉不降，遂闭门固守。升城至小，人力<br /><br />&nbsp;&nbsp;&nbsp;&nbsp;不多，胜仗者不过七百人，而白曜侮之，乃遣众陵城。崇吉设土s方梁，下<br /><br />&nbsp;&nbsp;&nbsp;&nbsp;相舂击，不时克殄。白曜遂筑长城，围三重，更造攻具，日夜攻击。自二月至四<br /><br />&nbsp;&nbsp;&nbsp;&nbsp;月，粮矢俱尽，崇吉突围出走，遁藏民舍，母妻见获。道固遣治中房灵宾慰引之，<br /><br />&nbsp;&nbsp;&nbsp;&nbsp;崇吉不肯见道固，遂东归旧村，阴募壮士，欲以偷母，还奔河南。白曜虑其如此，<br /><br />&nbsp;&nbsp;&nbsp;&nbsp;守备严固。后与法寿取盘阳，俱降。<br /><br />&nbsp;&nbsp;&nbsp;&nbsp;及立平齐郡，以历城民为归安县，崇吉为县令。颇怀昔憾，与道固接事，意<br /><br />&nbsp;&nbsp;&nbsp;&nbsp;甚不平。后委县出台，讼道固罪状数条。会赦不问。崇吉乞解县，许之。停京师<br /><br />&nbsp;&nbsp;&nbsp;&nbsp;半岁，乃南奔。崇吉夫妇异路，剃发为沙门，改名僧达，投其族叔法延。住岁余，<br /><br />&nbsp;&nbsp;&nbsp;&nbsp;清河张略之亦豪侠士也，崇吉遗其金帛，得以自遣。妻从幽州南出，亦得相会。<br /><br />&nbsp;&nbsp;&nbsp;&nbsp;崇吉至江东，寻病死。<br /><br />&nbsp;&nbsp;&nbsp;&nbsp;崇吉从父弟三益，字敬安，于南阳内附。高祖与语，善之，曰：“三益了了，<br /><br />&nbsp;&nbsp;&nbsp;&nbsp;殊不恶。”拜员外散骑侍郎。寻出为太山太守，转兖州左军府司马，所在以清和<br /><br />&nbsp;&nbsp;&nbsp;&nbsp;著称。还，除左将军。正光中卒，年六十三。九子。<br /><br />&nbsp;&nbsp;&nbsp;&nbsp;长子士隆，兴和中，东清河太守，带盘阳镇将。<br /><br />&nbsp;&nbsp;&nbsp;&nbsp;士隆弟士达，少有才气。其族兄景先，有鉴识，每曰：“此儿m傥，终当大<br /><br />&nbsp;&nbsp;&nbsp;&nbsp;其门户。”起家济州左将军府仓曹参军。时京兆王继为大将军，出镇关右，闻其<br /><br />&nbsp;&nbsp;&nbsp;&nbsp;名，征补骑兵参军，领帐内统军。<br /><br />&nbsp;&nbsp;&nbsp;&nbsp;孝昌中，其乡人刘苍生、刘钧、房须等作乱，攻陷郡县，频败州军。时士达<br /><br />&nbsp;&nbsp;&nbsp;&nbsp;父忧在家，刺史元欣欲逼其为将，士达以礼固辞。欣乃命其友人冯元兴谓之曰：<br /><br />&nbsp;&nbsp;&nbsp;&nbsp;“今合境从逆，贼徒转炽，若万一陷州，君家岂得独全？既急病如此，安得顾名<br /><br />&nbsp;&nbsp;&nbsp;&nbsp;教也？”士达不得已而起，率州郭之人二千余人，东西讨击，悉破平之。武泰初，<br /><br />&nbsp;&nbsp;&nbsp;&nbsp;就家拜平原太守，抑挫豪强，境内肃然。时邢杲寇乱，惮其威名，越郡城西度，<br /><br />&nbsp;&nbsp;&nbsp;&nbsp;不敢攻逼。<br /><br />&nbsp;&nbsp;&nbsp;&nbsp;永安末，转济南太守。士达不入京师，而频为本州郡，时人荣之。<br /><br />&nbsp;&nbsp;&nbsp;&nbsp;永安末，尔朱兆入洛，刺史萧赞为城民赵洛周所逐，城内无主。洛周等以士<br /><br />&nbsp;&nbsp;&nbsp;&nbsp;达乡情所归，乃就郡请之，命摄州事。永熙二年卒，年三十八，时人伤惜之。赠<br /><br />&nbsp;&nbsp;&nbsp;&nbsp;平东将军、齐州刺史，谥曰武。<br /><br />&nbsp;&nbsp;&nbsp;&nbsp;士达弟士素，武定末，太尉谘议参军。<br /><br />&nbsp;&nbsp;&nbsp;&nbsp;士素弟士章，尚书郎。<br /><br />&nbsp;&nbsp;&nbsp;&nbsp;法寿族子景伯，字长晖。高祖谌，避地渡河，居于齐州之东清河绎幕焉。祖<br /><br />&nbsp;&nbsp;&nbsp;&nbsp;元庆，仕刘骏，历七郡太守，后为沈文秀青州建威府司马。刘之杀之业自立也，<br /><br />&nbsp;&nbsp;&nbsp;&nbsp;子业弟子勋起兵攻之，文秀遣其将刘珍之率兵助。后背归于子勋，元庆不同，<br /><br />&nbsp;&nbsp;&nbsp;&nbsp;为文秀所害。父爱亲，率勒乡部攻文秀。刘嘉之，起家授龙骧将军。寻会文秀<br /><br />&nbsp;&nbsp;&nbsp;&nbsp;降，乃止。显祖时，三齐平，随例内徙，为平齐民。以父非命，疏服终身。<br /><br />&nbsp;&nbsp;&nbsp;&nbsp;景伯生于桑乾，少丧父，以孝闻。家贫，备书自给，养母甚谨。尚书卢渊称<br /><br />&nbsp;&nbsp;&nbsp;&nbsp;之于李冲，冲时典选，拔为奉朝请、司空祭酒、给事中、尚书仪曹郎。除齐州辅<br /><br />&nbsp;&nbsp;&nbsp;&nbsp;国长史，值刺史死，敕行州事。政存宽简，百姓安之。后值清河太守杜昶外叛，<br /><br />&nbsp;&nbsp;&nbsp;&nbsp;郡居山险，盗贼群起，除清河太守。郡民刘简虎曾失礼于景伯，闻其临郡，阖家<br /><br />&nbsp;&nbsp;&nbsp;&nbsp;逃亡。景伯督切属县捕擒之，即署其子为西曹掾，命喻山贼。贼以景伯不念旧恶，<br /><br />&nbsp;&nbsp;&nbsp;&nbsp;一时俱下，论者称之。旧守令六年为限，限满将氏，郡民韩灵和等三百余人表诉<br /><br />&nbsp;&nbsp;&nbsp;&nbsp;乞留，复加二载。后迁太尉中郎、司徒谘议参军、辅国将军、司空长史。以母疾<br /><br />&nbsp;&nbsp;&nbsp;&nbsp;去官。<br /><br />&nbsp;&nbsp;&nbsp;&nbsp;景伯性淳和，涉猎经史，诸弟宗之，如事严亲。及弟妓亡，蔬食终丧，期不<br /><br />&nbsp;&nbsp;&nbsp;&nbsp;内御，忧毁之容，有如居重。其次弟景先亡，其幼弟景远期年哭临，亦不内寝。<br /><br />&nbsp;&nbsp;&nbsp;&nbsp;乡里为之语曰：“有义有礼，房家兄弟。”廷尉卿崔光韶好标榜人物，无所推尚，<br /><br />&nbsp;&nbsp;&nbsp;&nbsp;每云景伯有士大夫之行业。及母亡，景伯居丧，不食盐菜，因此遂为水病，积年<br /><br />&nbsp;&nbsp;&nbsp;&nbsp;不愈。孝昌三年卒于家，时年五十。赠左将军、齐州刺史。<br /><br />&nbsp;&nbsp;&nbsp;&nbsp;子文烈，武定中，尚书三公郎中。<br /><br />&nbsp;&nbsp;&nbsp;&nbsp;景先，字光胄。幼孤贫，无资从师，其母自授《毛诗》、《曲礼》。年十二，<br /><br />&nbsp;&nbsp;&nbsp;&nbsp;请其母曰：“岂可使兄佣赁以供景先也？请自求衣，然后就学。”母哀其小，不<br /><br />&nbsp;&nbsp;&nbsp;&nbsp;许。苦请，从之，遂得一羊裘，忻然自足。昼则樵苏，夜诵经史，自是精勤，遂<br /><br />&nbsp;&nbsp;&nbsp;&nbsp;大通赡。太和中，例得还乡，郡辟功曹。州举秀才，值州将卒，不得对策。解褐<br /><br />&nbsp;&nbsp;&nbsp;&nbsp;太学博士。时太常刘芳、侍中崔光富世儒宗，叹其精博，光遂奏兼著作佐郎，修<br /><br />&nbsp;&nbsp;&nbsp;&nbsp;国史。寻除司徒祭酒、员外郎。侍中穆绍又启景先撰《世宗起居注》。累迁步兵<br /><br />&nbsp;&nbsp;&nbsp;&nbsp;校尉，领尚书郎，齐州中正，所历皆有当官之称。<br /><br />&nbsp;&nbsp;&nbsp;&nbsp;景先沉敏方正，事兄恭谨，出告反面，晨昏参省，侧立移时，兄亦危坐，相<br /><br />&nbsp;&nbsp;&nbsp;&nbsp;敬如对宾客。兄曾寝疾，景先侍汤药，衣冠不解，形容毁瘁。亲友见者莫不哀之。<br /><br />&nbsp;&nbsp;&nbsp;&nbsp;神龟元年，萧衍龙骧将军田申能据东义阳城内属，敕景先为行台，发二荆兵<br /><br />&nbsp;&nbsp;&nbsp;&nbsp;以援之，在军遇疾而还。其年卒于家，时年四十三。赠持节、冠军将军、洛州刺<br /><br />&nbsp;&nbsp;&nbsp;&nbsp;史，谥曰文景。先作《五经疑问》百余篇，其言该典，今行于时，文多，略举其<br /><br />&nbsp;&nbsp;&nbsp;&nbsp;切于世教者：<br /><br />&nbsp;&nbsp;&nbsp;&nbsp;问王者受命，木火相生曰：五精代感，禀灵者兴。金德方隆，祯发华渚；水<br /><br />&nbsp;&nbsp;&nbsp;&nbsp;运告昌，瑶光启祚。人道承天，天理应实，受谢既彰，玄命若契。相生之义，有<br /><br />&nbsp;&nbsp;&nbsp;&nbsp;允不违。至如汤武革命，杀伐是用，水火为次，遵而不改。既事乖代终，而数同<br /><br />&nbsp;&nbsp;&nbsp;&nbsp;纳麓。逆顺且殊，祯运宜异，而兆征不差，有疑符应。<br /><br />&nbsp;&nbsp;&nbsp;&nbsp;问禹以鲧配天，舜不尊父曰：明明上天，下土是冒。道高者负四方，神积<br /><br />&nbsp;&nbsp;&nbsp;&nbsp;者郊原斯主。是以则天，不能私其子；绍尧，不敢尊其父。鲧既罪彰于山川，受<br /><br />&nbsp;&nbsp;&nbsp;&nbsp;殛于羽裔，化质与鳞甲为群。铭精不能上乘箕尾，而厚尊配于国阳，当升烟之大<br /><br />&nbsp;&nbsp;&nbsp;&nbsp;礼。苟存及躬，以乱祀典。降上帝为罪鬼之宾，奏夹钟为介虫之乐，奉天之道，<br /><br />&nbsp;&nbsp;&nbsp;&nbsp;不乃有沦乎？<br /><br />&nbsp;&nbsp;&nbsp;&nbsp;问汤尊稷废柱曰：“神积道存，异世同尊；列山见享，绵纪前代。成汤革命<br /><br />&nbsp;&nbsp;&nbsp;&nbsp;承天，当愆阳之运，不思理数之有时，黜元功于百世。且毕、箕感应，风雨异征，<br /><br />&nbsp;&nbsp;&nbsp;&nbsp;尊播殖之灵，而邀滂澍之润，升废之道，无乃谬与？若柱不合荐，虞夏应失之于<br /><br />&nbsp;&nbsp;&nbsp;&nbsp;前；如以岁久宜迁，百神可计日而代。求之二三，未究往旨。<br /><br />&nbsp;&nbsp;&nbsp;&nbsp;问汤克桀，欲迁夏社为不可；武王灭纣，以亳社为亡国之诫曰：神无定方，<br /><br />&nbsp;&nbsp;&nbsp;&nbsp;唯人为主，道协无为，天地是依，弃德弗崇，百灵更祀。周武承天，礼存咸秩，<br /><br />&nbsp;&nbsp;&nbsp;&nbsp;升后稷当四圭之尊，贬土只隔牲币之享。就如言之，稷禀灵威，诚允聿追之宜，<br /><br />&nbsp;&nbsp;&nbsp;&nbsp;社非商祖，孝孚乃考之咎，殷鉴致诫，何独在斯？<br /><br />&nbsp;&nbsp;&nbsp;&nbsp;问《易》著革命之爻，而无揖让之象曰：玄黄剖别，人道为尊，含灵伫化，<br /><br />&nbsp;&nbsp;&nbsp;&nbsp;故义始元首。是以飞龙启征，大人载就。及理运相推，帝图异序。虞宾以为善终<br /><br />&nbsp;&nbsp;&nbsp;&nbsp;顺守，有惭未尽，不显揖让之象，而著已日之美。岂可兆巨衅为贻厥之谋，训万<br /><br />&nbsp;&nbsp;&nbsp;&nbsp;世而开安忍之囗？求之反衷，未识理恕。<br /><br />&nbsp;&nbsp;&nbsp;&nbsp;问《周礼・秋官》司@氏，邦若屋诛，为明W焉曰：王道贵产，法理尚恩。<br /><br />&nbsp;&nbsp;&nbsp;&nbsp;旧德见食，八象载其美；五宥三刺，《礼经》宝其仁。是以禄父巨衅，殷礼不辍；<br /><br />&nbsp;&nbsp;&nbsp;&nbsp;三监乱德，蔡胤犹存。罪莫极于无上，逆莫甚于违天。行大辟祸不及族，理正刑<br /><br />&nbsp;&nbsp;&nbsp;&nbsp;愆止于身。何恶当参夷之祸？何戾受沦殄之辜？<br /><br />&nbsp;&nbsp;&nbsp;&nbsp;问《仪礼》，继母出嫁，从为之服，《传》云“贵终其恩”曰：继母配父，<br /><br />&nbsp;&nbsp;&nbsp;&nbsp;本非天属，与尊合德，名义以兴。兼鞠育有加，礼服是重。既体违义尽，弃节毁<br /><br />&nbsp;&nbsp;&nbsp;&nbsp;慈，作嫔异门，为鬼他族，神道不全，何终恩之有？方齐服是追，哭于野次，苟<br /><br />&nbsp;&nbsp;&nbsp;&nbsp;存降重，无乃过犹不及乎？<br /><br />&nbsp;&nbsp;&nbsp;&nbsp;问《礼记》，生不及祖父母，父母税丧，己则否曰：服以恩制，礼由义立。<br /><br />&nbsp;&nbsp;&nbsp;&nbsp;慈母三年，孙无葛者，以戚非天属，报养止身。祖虽异域，恩不及己，但正体<br /><br />&nbsp;&nbsp;&nbsp;&nbsp;于下，可无服乎？且缟冠玄武，子姓之服。X々练之后，v已除，犹怀惨<br /><br />&nbsp;&nbsp;&nbsp;&nbsp;素，未忍从吉，况斩焉？初之创巨方始，复吊之宾，尚改缁袭，奉哀苫次，而无<br /><br />&nbsp;&nbsp;&nbsp;&nbsp;追变，孝子孝孙，岂天理是与？<br /><br />&nbsp;&nbsp;&nbsp;&nbsp;问《左氏传》，齐人杀哀姜，君子以为不可曰：受醮从天，人伦所重。保育<br /><br />&nbsp;&nbsp;&nbsp;&nbsp;异宗，承奉郊奠。而乃肆极昏淫，祸倾合之尊；怙乱无终，殄灭诞鞠之爱。齐桓<br /><br />&nbsp;&nbsp;&nbsp;&nbsp;匡翼四方，正存刑矩。割不忍之恩，行至公之法。方生贬违，以杀为甚。而神道<br /><br />&nbsp;&nbsp;&nbsp;&nbsp;幽默，祸降未期，虽穷勃履朝，臣不宜纠，既事反人灵，咎将有所，施之取衷，<br /><br />&nbsp;&nbsp;&nbsp;&nbsp;孰为优允？<br /><br />&nbsp;&nbsp;&nbsp;&nbsp;问《公羊传》，王者之后郊天曰：神不谬享，帝无妄尊。介丘偏祀，犹不歆<br /><br />&nbsp;&nbsp;&nbsp;&nbsp;季氏之旅；昊天至重，岂可纳废飨之虔？唐虞已往，事无斯典；三后已降，始见<br /><br />&nbsp;&nbsp;&nbsp;&nbsp;其文。揖让之胄，礼不上通，昏后烬，四圭是主。此便至道相承，乾无二统。<br /><br />&nbsp;&nbsp;&nbsp;&nbsp;纯风既，玄牡肆尊，礼不虚革，庶昭异闻。<br /><br />&nbsp;&nbsp;&nbsp;&nbsp;问《谷梁传》，鲁僖三十一年夏四月，“卜郊不从，乃免牲”，《传》曰<br /><br />&nbsp;&nbsp;&nbsp;&nbsp;“乃者，亡乎人之辞也”曰：乐以观风，礼为教本，其细已甚，民不堪命。齐不<br /><br />&nbsp;&nbsp;&nbsp;&nbsp;加兵，屈于周典。僖公鲁之盛君，告诫虔祀，穆卜迎吉，而休征不至。若推咎于<br /><br />&nbsp;&nbsp;&nbsp;&nbsp;天，则神不弃鉴；归愆于人，则颂声宜替。既命龟失辰，灵威弗眷，郊享不从，<br /><br />&nbsp;&nbsp;&nbsp;&nbsp;配天斯缺。即《传》所言，殆非虚美，何承而制？<br /><br />&nbsp;&nbsp;&nbsp;&nbsp;问《尚书胤征》，羲和诘其罪，乃季秋月，朔辰弗合于房曰：衡纪不移，日<br /><br />&nbsp;&nbsp;&nbsp;&nbsp;月有度。炎凉启辰，次舍无代。履端屡臻，归余成闰。是以爰命羲和，升准徂节，<br /><br />&nbsp;&nbsp;&nbsp;&nbsp;使晷数应时，火流协运。致望舒后律，耀灵爽次。即官阙永，容可为愆。玄象一<br /><br />&nbsp;&nbsp;&nbsp;&nbsp;差，未成巨戾。且杪秋岂回星之辰，授衣非合璧之月。叙食弗当，积失加诛；律<br /><br />&nbsp;&nbsp;&nbsp;&nbsp;度暂差，便遘殄绝。仁者之兵，义不妄兴；王赫斯举，将有异说。<br /><br />&nbsp;&nbsp;&nbsp;&nbsp;问《毛诗》，“十月之交，朔日辛卯，日有食之，亦孔之丑”曰：日月次周，<br /><br />&nbsp;&nbsp;&nbsp;&nbsp;行舍有常，分至之侯，不为愆咎。今同之辰而为深戾者，专以金木相残，指日成<br /><br />&nbsp;&nbsp;&nbsp;&nbsp;衅。推步不一，容可如之。若谪见正阳，日维戊午，生育相因，犹子归母，但以<br /><br />&nbsp;&nbsp;&nbsp;&nbsp;阴阳得无深忌乎？若为忌也，朔亦应为灾；如不忌也，辛卯岂独成丑？且举凡之<br /><br />&nbsp;&nbsp;&nbsp;&nbsp;始，以属月时，系之在日，有爽明例。义不妄构，理用何依？<br /><br />&nbsp;&nbsp;&nbsp;&nbsp;问《论语》，河不出图，泣麟自伤曰：圣人禀灵天地，资识未形，齐生死于<br /><br />&nbsp;&nbsp;&nbsp;&nbsp;一同，等荣辱于彼我。孔子自生不辰，从心告齿，乐正既修，素王斯著。方兴吾<br /><br />&nbsp;&nbsp;&nbsp;&nbsp;已之叹，结反袂之悲，进涉无上之心，退深负杖之惧。圣达之理，无乃缺如？<br /><br />&nbsp;&nbsp;&nbsp;&nbsp;符玺郎王神贵答之，名为《辩疑》，合成十卷，亦有可观。前废帝时奏上之。<br /><br />&nbsp;&nbsp;&nbsp;&nbsp;帝亲自执卷，与神贵往复，嘉其用心，特除神贵子鸿彦为奉朝请。<br /><br />&nbsp;&nbsp;&nbsp;&nbsp;景先子延v，武定末，太子家令。<br /><br />&nbsp;&nbsp;&nbsp;&nbsp;景远，字叔遐。重然诺，好施与。频岁凶俭，分赡宗亲，又于通衢以食饿者，<br /><br />&nbsp;&nbsp;&nbsp;&nbsp;存济甚众。平原刘郁行经齐兖之境，忽遇劫贼，已杀十余人。次至郁，郁呼曰：<br /><br />&nbsp;&nbsp;&nbsp;&nbsp;“与君乡近，何忍见杀！”贼曰：“若言乡里，亲亲是谁？”郁曰：“齐州主簿<br /><br />&nbsp;&nbsp;&nbsp;&nbsp;房阳是我姨兄。”阳是景远小字。贼曰：“我食其粥得活，何得杀其亲！”遂还<br /><br />&nbsp;&nbsp;&nbsp;&nbsp;衣服，蒙活者二十余人。景远好史传，不为章句。天性小急，不类家风，然事二<br /><br />&nbsp;&nbsp;&nbsp;&nbsp;兄至谨，抚养兄孤恩训甚笃。益州刺史傅竖眼慕其名义，启为昭武府功曹参军，<br /><br />&nbsp;&nbsp;&nbsp;&nbsp;以母老不应，竖眼颇恨之。卒于家。<br /><br />&nbsp;&nbsp;&nbsp;&nbsp;子敬道，永熙中，开府参军事。<br /><br />&nbsp;&nbsp;&nbsp;&nbsp;史臣曰：严棱夙款可嘉。修之晚有诚效。唐和万里慕义，归身著绩。休宾穷<br /><br />&nbsp;&nbsp;&nbsp;&nbsp;而委质。法寿、伯玉末能投命。景伯兄弟，儒风雅业，良可称焉。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899903);">加入书签</a><a
                        href="899834.html">上一页</a>&larr;<a href="index.html">返回列表</a>&rarr;<a
                            href="899940.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899834.html"; var next_page = "899940.html"; var index_page = "index.html"; var sortid = "9"; var article_id = "14002"; var chapter_id = "899903"; var articlename = "魏书"; var chaptername = " 卷四十三 列传第三十一"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>