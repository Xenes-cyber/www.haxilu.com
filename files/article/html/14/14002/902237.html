<!DOCTYPE html>
<html>
<head>
<meta charset="gbk" />
<title>魏书- 卷七十八 列传第六十六-在线阅读-哈西文学网</title>
<meta name="keywords" content="魏收，魏书， 卷七十八 列传第六十六全文， 卷七十八 列传第六十六在线阅读 哈西文学网" />
<meta name="description" content="哈西文学网提供魏收的魏书  卷七十八 列传第六十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902237.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902237.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十八 列传第六十六</h1>
            <div class="link xb">
                <a href="902193.html">上一页</a>&larr;<a href="index.html">返回列表</a>&rarr;<a
                    href="902275.html">下一页</a></div>			
            <div id="BookText">&nbsp;&nbsp;&nbsp;&nbsp;◎孙绍张普惠<br /><br />&nbsp;&nbsp;&nbsp;&nbsp;孙绍，字世庆，昌黎人。世仕慕容氏。祖志入国，卒于济阳太守。父协，字<br /><br />&nbsp;&nbsp;&nbsp;&nbsp;文和，上党太守。绍少好学，通涉经史，颇有文才，阴阳术数，多所贯涉。初为<br /><br />&nbsp;&nbsp;&nbsp;&nbsp;校书郎，稍迁给事中，自长兼羽林监，为门下录事。朝廷大事，好言得失，遂为<br /><br />&nbsp;&nbsp;&nbsp;&nbsp;世知。曾著《释典论》，虽不具美，时有可存。与常景等共修律令。<br /><br />&nbsp;&nbsp;&nbsp;&nbsp;延昌中，绍表曰：<br /><br />&nbsp;&nbsp;&nbsp;&nbsp;臣闻建国有计，虽危必安；施化能和，虽寡必盛；治乖人理，虽合必离；作<br /><br />&nbsp;&nbsp;&nbsp;&nbsp;用失机，虽成必败。此乃古今同然，百王之定法也。伏惟大魏应天明命，兆启无<br /><br />&nbsp;&nbsp;&nbsp;&nbsp;穷，毕世后仁，祚隆七百。今二虢京门，了无严防；南、北二中，复阙固守。长<br /><br />&nbsp;&nbsp;&nbsp;&nbsp;安、邺城，股肱之寄；穰城、上党，腹背所凭。四军五校之轨，领、护分事之式，<br /><br />&nbsp;&nbsp;&nbsp;&nbsp;征兵储粟之要，舟车水陆之资，山河要害之权，缓急去来之用，持平赴救之方，<br /><br />&nbsp;&nbsp;&nbsp;&nbsp;节用应时之法，特宜修置，以固堂堂之基。持盈之体，何得而忽？居安之辰，故<br /><br />&nbsp;&nbsp;&nbsp;&nbsp;应危惧矣。<br /><br />&nbsp;&nbsp;&nbsp;&nbsp;且法开清浊，而清浊不平；申滞理望，而卑寒亦免。士庶同悲，兵徒怀怨。<br /><br />&nbsp;&nbsp;&nbsp;&nbsp;中正卖望于下里，主案舞笔于上台，真伪混淆，知而不纠，得者不欣，失者倍怨。<br /><br />&nbsp;&nbsp;&nbsp;&nbsp;使门齐身等，而泾渭奄殊；类应同役，而苦乐悬异。士人居职，不以为荣；兵士<br /><br />&nbsp;&nbsp;&nbsp;&nbsp;役苦，心不亡乱。故有竞弃本生，飘藏他土。或诡名托养，散在人间；或亡命山<br /><br />&nbsp;&nbsp;&nbsp;&nbsp;薮，渔猎为命；或投仗强豪，寄命衣食。又应迁之户，逐乐诸州；应留之徒，避<br /><br />&nbsp;&nbsp;&nbsp;&nbsp;寒归暖。兼职人子弟，随逐浮游，南北东西，卜居莫定。关禁不修，任意取适。<br /><br />&nbsp;&nbsp;&nbsp;&nbsp;如此之徒，不可胜数。爪牙不复为用，百工争弃其业。混一之计，事实阙如；考<br /><br />&nbsp;&nbsp;&nbsp;&nbsp;课之方，责办无日。流浪之徒，决须精校。今强敌窥时，边黎伺隙，内民不平，<br /><br />&nbsp;&nbsp;&nbsp;&nbsp;久戍怀怨，战国之势，窃谓危矣。必造祸源者，北边镇戍之人也。<br /><br />&nbsp;&nbsp;&nbsp;&nbsp;若夫一统之年，持平用之者，大道之计也；乱离之期，纵横作之者，行权之<br /><br />&nbsp;&nbsp;&nbsp;&nbsp;势也。故道不可久，须文质以换情；权不可恒，随绰∫阅廖铩Ｎ闹视κ溃道形<br /><br />&nbsp;&nbsp;&nbsp;&nbsp;自安；绰』裰裕蝗ㄊ埔嗉谩Ｈ辉蛲跽呒品ㄖ趣，化物之规，圆方务得其境，人<br /><br />&nbsp;&nbsp;&nbsp;&nbsp;物不失其地。又先帝时，律令并议，律寻施行，令独不出，十余年矣。臣以令之<br /><br />&nbsp;&nbsp;&nbsp;&nbsp;为体，即帝王之身也。分处百揆之仪，安置九服之节；经纬三才之伦，包罗六卿<br /><br />&nbsp;&nbsp;&nbsp;&nbsp;之职；措置风化之门，作用赏罚之要；乃是有为之枢机，世法之大本也。然修令<br /><br />&nbsp;&nbsp;&nbsp;&nbsp;之人，亦皆博古，依古撰置，大体可观，比之前令，精粗有在。但主议之家，太<br /><br />&nbsp;&nbsp;&nbsp;&nbsp;用古制。若令依古，高祖之法，复须升降，谁敢措意有是非哉？以是争故，久废<br /><br />&nbsp;&nbsp;&nbsp;&nbsp;不理。然律令相须，不可偏用，今律班令止，于事甚滞。若令不班，是无典法，<br /><br />&nbsp;&nbsp;&nbsp;&nbsp;臣下执事，何依而行？臣等修律，非无勤止，署下之日，臣乃无名。是谓农夫尽<br /><br />&nbsp;&nbsp;&nbsp;&nbsp;力，他食其秋，功名之所，实怀于悒。<br /><br />&nbsp;&nbsp;&nbsp;&nbsp;未几，出除济阴太守。还，历司徒功曹参军，步兵、长水校尉。正光初，兼<br /><br />&nbsp;&nbsp;&nbsp;&nbsp;中书侍郎，使高丽。还为镇远将军、右军将军。久之，为徐兖和籴使。还朝，大<br /><br />&nbsp;&nbsp;&nbsp;&nbsp;陈军国利害，不报。绍又表曰：“臣闻文质互用，治道以之缉熙；绰〉檬保人<br /><br />&nbsp;&nbsp;&nbsp;&nbsp;物以之通济。故能事恢三灵，仁洽九服。伏惟陛下，应灵践阼，冲明照物，宰辅<br /><br />&nbsp;&nbsp;&nbsp;&nbsp;忠纯，伊霍均美，既致升平之基，应成无为之业。而漠北叛命，陇右构逆，中州<br /><br />&nbsp;&nbsp;&nbsp;&nbsp;惊扰，民庶窃议，其故何哉？皆由上法不通，下情怨塞故也。臣虽愚短，具鉴始<br /><br />&nbsp;&nbsp;&nbsp;&nbsp;末。往在代都，武质而治安；中京以来，文华而政乱。故臣昔于太和，极陈得失，<br /><br />&nbsp;&nbsp;&nbsp;&nbsp;具论四方华夷心态，高祖垂纳，文应可寻。延昌、正光，奏疏频上，主者收录，<br /><br />&nbsp;&nbsp;&nbsp;&nbsp;不蒙报问，即日事势，乃至于此，尽微臣豫陈之验。今东南有窃号之竖，西北有<br /><br />&nbsp;&nbsp;&nbsp;&nbsp;逆命之寇，岂得怨天，实尤人矣。臣今不忧荒外，正虑中畿，急须改张，以宁其<br /><br />&nbsp;&nbsp;&nbsp;&nbsp;意。若仍持疑，变乱寻作，肘腋一乖，大事去矣。然臣奉国四世，欣戚是同，但<br /><br />&nbsp;&nbsp;&nbsp;&nbsp;职在冗散，不关枢密，宁济之计，欲陈无所，可谓经纬甚多，无机可织。夫天下<br /><br />&nbsp;&nbsp;&nbsp;&nbsp;者，大器也；一正难倾，一倾难正。当今之危，蹑足之急，臣备肉食，痛心无已。<br /><br />&nbsp;&nbsp;&nbsp;&nbsp;泣血上陈，愿垂采察。若得言参执事，献可替否，寇逆获除，社稷称庆，虽死如<br /><br />&nbsp;&nbsp;&nbsp;&nbsp;生，犬马情毕。”<br /><br />&nbsp;&nbsp;&nbsp;&nbsp;绍性抗直，每上封事，常至垦切，不惮犯忤。但天性疏脱，言乍高下，时人<br /><br />&nbsp;&nbsp;&nbsp;&nbsp;轻之，不见采纳。绍兄世元早卒，世元善弹筝，绍后闻筝声便涕泗呜咽，舍之而<br /><br />&nbsp;&nbsp;&nbsp;&nbsp;去，世以此尚之。除骁骑将军，使吐谷浑。还，为太府少卿。曾因朝见，灵太后<br /><br />&nbsp;&nbsp;&nbsp;&nbsp;谓曰：“卿年稍老矣。”绍曰：“臣年虽老，臣节乃少。”太后笑之。迁右将军、<br /><br />&nbsp;&nbsp;&nbsp;&nbsp;太中大夫。绍曾与百僚赴朝，东掖未开，守门候旦。绍于众中引吏部郎中辛雄于<br /><br />&nbsp;&nbsp;&nbsp;&nbsp;众外，窃谓之曰：“此中诸人，寻当死尽，唯吾与卿犹享富贵。”雄甚骇愕，不<br /><br />&nbsp;&nbsp;&nbsp;&nbsp;测所以。未几有河阴之难。绍善推禄命，事验甚多，知者异之。建义初，除卫尉<br /><br />&nbsp;&nbsp;&nbsp;&nbsp;少卿，将军如故。转金紫光禄大夫。永安中，拜太府卿。以前参议《正光壬子历》，<br /><br />&nbsp;&nbsp;&nbsp;&nbsp;赐爵新昌子。太昌初，迁左卫将军、右光禄大夫。永熙二年卒，时年六十九。赠<br /><br />&nbsp;&nbsp;&nbsp;&nbsp;都督冀瀛沧三州诸军事、骠骑大将军、尚书左仆射、冀州刺史，谥曰宣。<br /><br />&nbsp;&nbsp;&nbsp;&nbsp;子伯元，袭。齐受禅，例降。<br /><br />&nbsp;&nbsp;&nbsp;&nbsp;伯元弟叔利，右将军、太中大夫。<br /><br />&nbsp;&nbsp;&nbsp;&nbsp;绍从父弟瑜，济州长史。<br /><br />&nbsp;&nbsp;&nbsp;&nbsp;瑜弟彝，字凤伦。太和中，举秀才，稍迁步兵校尉。卒于武邑太守。赠征虏<br /><br />&nbsp;&nbsp;&nbsp;&nbsp;将军、营州刺史。<br /><br />&nbsp;&nbsp;&nbsp;&nbsp;子伯融，出继瑜后。武定末，□□太守。<br /><br />&nbsp;&nbsp;&nbsp;&nbsp;伯融嫡弟子宽，开府田曹参军。<br /><br />&nbsp;&nbsp;&nbsp;&nbsp;张普惠，字洪赈，常山九门人。身长八尺，容貌魁伟。父晔，为齐州中水县<br /><br />&nbsp;&nbsp;&nbsp;&nbsp;令。随父之县，受业齐土，专心坟典，克厉不息。及还乡里，就程玄讲习，精于<br /><br />&nbsp;&nbsp;&nbsp;&nbsp;《三礼》，兼善《春秋》，百家之说，多所窥览，诸儒称之。<br /><br />&nbsp;&nbsp;&nbsp;&nbsp;太和十九年，为主书，带制局监，与刘桃符、石荣、刘道斌同员共直，颇为<br /><br />&nbsp;&nbsp;&nbsp;&nbsp;高祖所知。转尚书都令史。任城王澄重其学业，为其声价。仆射李冲曾至澄处，<br /><br />&nbsp;&nbsp;&nbsp;&nbsp;见普惠言论，亦善之。世宗初，转积射将军。澄为安西将军、雍州刺史，启普惠<br /><br />&nbsp;&nbsp;&nbsp;&nbsp;为府录事参军，寻行冯翊郡事。<br /><br />&nbsp;&nbsp;&nbsp;&nbsp;澄功衰在身，欲于七月七日集会文武，北园马射。普惠奏记于澄曰：“窃闻<br /><br />&nbsp;&nbsp;&nbsp;&nbsp;三杀九亲，别疏昵之叙；五服六术，等衰麻之心。皆因事饰情，不易之道者也。<br /><br />&nbsp;&nbsp;&nbsp;&nbsp;然则莫大之痛，深于终身之外；书策之哀，除于丧纪之内。外者不可无节，故断<br /><br />&nbsp;&nbsp;&nbsp;&nbsp;之以三年；内者不可遂除，故敦之以日月。《礼》：大练之日，鼓素琴。盖推以<br /><br />&nbsp;&nbsp;&nbsp;&nbsp;即吉也。小功以上，非虞y练除不沐浴，此拘之以制也。曾子问曰：‘相识有丧<br /><br />&nbsp;&nbsp;&nbsp;&nbsp;服，可以与于祭乎？孔子曰：‘不祭，又何助于人？祭既不与，疑无宴食之道。’<br /><br />&nbsp;&nbsp;&nbsp;&nbsp;又曰：‘废丧服，可以与于馈奠之事乎？’子曰：‘脱衰与奠，非礼也。’注云：<br /><br />&nbsp;&nbsp;&nbsp;&nbsp;‘为其忘哀疾。’愚谓除丧之始，不与馈奠，小功之内，其可观射乎？杂记云：<br /><br />&nbsp;&nbsp;&nbsp;&nbsp;‘大功以下，既葬适人，人食之，其党也食之，非党也不食。’食犹择人，于射<br /><br />&nbsp;&nbsp;&nbsp;&nbsp;为惑。伏见明教，立射会之限，将以二七令辰，集城中文武，肄武艺于北园，行<br /><br />&nbsp;&nbsp;&nbsp;&nbsp;揖让于中舍。时非大阅之秋，景涉妨农之节，国家缟V甫除，殿下功衰仍袭，<br /><br />&nbsp;&nbsp;&nbsp;&nbsp;释而为乐，以训百姓，便是易先王之典教，忘哀戚之情，恐非所以昭令德、视子<br /><br />&nbsp;&nbsp;&nbsp;&nbsp;孙者也。按《射仪》，射者以礼乐为本，忘而从事，不可谓礼；钟鼓弗设，不可<br /><br />&nbsp;&nbsp;&nbsp;&nbsp;谓乐。舍此二者，何用射为？又七日之戏，令制无之，班劳所施，虑违事体。库<br /><br />&nbsp;&nbsp;&nbsp;&nbsp;府空虚，宜待新调。二三之趣，停之为便。乞至九月，备饰尽行，然后奏《狸首》<br /><br />&nbsp;&nbsp;&nbsp;&nbsp;之章，宣矍相之令，声轩悬，建云钲，神民忻畅于斯时也。伏惟慈明远被，万民<br /><br />&nbsp;&nbsp;&nbsp;&nbsp;是望，举动所书，发言唯则，愿更广访，赐垂曲采，昭其管见之心，恕其谠言之<br /><br />&nbsp;&nbsp;&nbsp;&nbsp;责，则刍荛无遗歌，舆人有献诵矣。”澄意纳其言，托辞自罢，乃答曰：“文武<br /><br />&nbsp;&nbsp;&nbsp;&nbsp;之道，自昔成规；明耻教战，振古常轨。今虽非公制，而此州承前，已有斯式，<br /><br />&nbsp;&nbsp;&nbsp;&nbsp;既不劳民损公，任其私射，复何失也？且纂文习武，人之常艺，岂可于常艺之间，<br /><br />&nbsp;&nbsp;&nbsp;&nbsp;要须令制乎？比适欲依前州府，相率王务之暇，肄艺良辰，亦未言费用库物也。<br /><br />&nbsp;&nbsp;&nbsp;&nbsp;《礼》：兄弟内除，明哀已杀；小功，客至主不绝乐。听乐则可，观武岂伤？直<br /><br />&nbsp;&nbsp;&nbsp;&nbsp;自事缘须罢，先以令停，方获此请，深具来意。”<br /><br />&nbsp;&nbsp;&nbsp;&nbsp;澄转扬州，启普惠以羽林监领镇南大将军开府主簿，寻加威远将军。普惠既<br /><br />&nbsp;&nbsp;&nbsp;&nbsp;为澄所知，历佐二藩，甚有声誉，旋京之日，装束蓝缕，澄赉绢二十匹以充行资。<br /><br />&nbsp;&nbsp;&nbsp;&nbsp;还朝，仍羽林监。<br /><br />&nbsp;&nbsp;&nbsp;&nbsp;又澄遭太妃忧，臣僚为立碑颂，题碑欲云“康王元妃之碑”。澄访于普惠，<br /><br />&nbsp;&nbsp;&nbsp;&nbsp;答曰：“谨寻朝典，但有王妃，而无元字。鲁夫人孟子称‘元妃’者，欲下与<br /><br />&nbsp;&nbsp;&nbsp;&nbsp;‘继室声子’相对。今烈懿太妃作配先王，更无声子、仲子之嫌，窃谓不假‘元’<br /><br />&nbsp;&nbsp;&nbsp;&nbsp;字以别名位。且以氏配姓，愚以为在生之称，故《春秋》：‘夫人姜氏至自齐。’<br /><br />&nbsp;&nbsp;&nbsp;&nbsp;既葬，以谥配姓，故经书‘葬我小君文姜氏’，又曰‘来归夫人成风之`’，<br /><br />&nbsp;&nbsp;&nbsp;&nbsp;皆以谥配姓。古者妇人从夫谥，今烈懿太妃德冠一世，故特蒙褒锡，乃万代之高<br /><br />&nbsp;&nbsp;&nbsp;&nbsp;事，岂容于定名之重，而不称烈懿乎？”澄从之。<br /><br />&nbsp;&nbsp;&nbsp;&nbsp;及王师大举，重征钟离，普惠为安乐王诠别将长史。班师，除扬烈将军、相<br /><br />&nbsp;&nbsp;&nbsp;&nbsp;州安北府司马。迁步兵校尉。后以本官领河南尹丞。世宗崩，坐与甄楷等饮酒游<br /><br />&nbsp;&nbsp;&nbsp;&nbsp;从，免官。骁骑将军刁整，家有旧训，将营俭葬。普惠以为矫时太甚，与整书论<br /><br />&nbsp;&nbsp;&nbsp;&nbsp;之。事在《刁雍传》。故事：免官者，三载之后降一阶而叙；若才优擢授，不拘<br /><br />&nbsp;&nbsp;&nbsp;&nbsp;此限。熙平中，吏部尚书李韶奏普惠有文学，依才优之例，宜特显叙，敕除宁远<br /><br />&nbsp;&nbsp;&nbsp;&nbsp;将军、司空仓曹参军。朝议以不降阶为荣。时任城王澄为司空，表议书记，多出<br /><br />&nbsp;&nbsp;&nbsp;&nbsp;普惠。<br /><br />&nbsp;&nbsp;&nbsp;&nbsp;广陵王恭、北海王颢，疑为所生祖母服期与三年，博士执意不同，诏群僚会<br /><br />&nbsp;&nbsp;&nbsp;&nbsp;议。普惠议曰：“谨按二王祖母，皆受命先朝，为二国太妃，可谓受命于天子，<br /><br />&nbsp;&nbsp;&nbsp;&nbsp;为始封之母矣。《丧服》‘慈母如母’，在《三年章》。《传》曰：‘贵父命也。’<br /><br />&nbsp;&nbsp;&nbsp;&nbsp;郑注云：‘大夫之妾子，父在为母大功，则士之妾子为母期。父卒则皆得申。’<br /><br />&nbsp;&nbsp;&nbsp;&nbsp;此大夫命其妾子，以为母所慈，犹曰贵父命，为之三年，况天子命其子为列国王，<br /><br />&nbsp;&nbsp;&nbsp;&nbsp;命其所生母为国太妃，反自同公子为母练冠之与大功乎？轻重颠倒，不可之甚者<br /><br />&nbsp;&nbsp;&nbsp;&nbsp;也。《传》曰：‘始封之君，不臣诸父昆弟’，则当服其亲服。若鲁卫列国，相<br /><br />&nbsp;&nbsp;&nbsp;&nbsp;为服期，判无疑矣。何以明之？《丧服》：‘君为姑姊妹女子嫁于国君者’，《<br /><br />&nbsp;&nbsp;&nbsp;&nbsp;传》曰：‘何以大功？尊同也。尊同，则得服其亲服。诸侯之子称公子，公子不<br /><br />&nbsp;&nbsp;&nbsp;&nbsp;得祢先君。’然则兄弟一体。位列诸侯，自以尊同得相为服，不可还准公子，远<br /><br />&nbsp;&nbsp;&nbsp;&nbsp;厌天王。故降有四品，君、大夫以尊降，公子、大夫之子以厌降。名例不同，何<br /><br />&nbsp;&nbsp;&nbsp;&nbsp;可乱也？《礼》：大夫之妾子，以父命慈己，申其三年。太妃既受命先帝，光昭<br /><br />&nbsp;&nbsp;&nbsp;&nbsp;一国，二王胙土茅社，显锡大邦，舍尊同之高据，附不祢之公子，虽许蔡失位，<br /><br />&nbsp;&nbsp;&nbsp;&nbsp;亦不是过。《服问》曰：‘有从轻而重，公子之妻为其皇姑。’公子虽厌，妻尚<br /><br />&nbsp;&nbsp;&nbsp;&nbsp;获申，况广陵、北海，论封则封君之子，语妃则命妃之孙。承妃纂重，远别先皇，<br /><br />&nbsp;&nbsp;&nbsp;&nbsp;更以先后之正统，厌其所生之祖嫡，方之皇姑，不以遥乎？今既许其申服，而复<br /><br />&nbsp;&nbsp;&nbsp;&nbsp;限之以期，比之慈母，不亦爽欤！《经》曰：‘为君之祖父母、父母、妻、长子’，<br /><br />&nbsp;&nbsp;&nbsp;&nbsp;《传》曰：‘何以期？父母长子君服斩，妻则小君。父卒，然后为祖后者服斩。’<br /><br />&nbsp;&nbsp;&nbsp;&nbsp;今祖乃献文皇帝，诸侯不得祖之，母为太妃，盖二王三年之证。议者近背正经以<br /><br />&nbsp;&nbsp;&nbsp;&nbsp;附非类，差之毫毛，所失或远。且天子尊则配天，莫非臣妾，何为命之为国母而<br /><br />&nbsp;&nbsp;&nbsp;&nbsp;不听子服其亲乎？《记》曰：‘从服者，所从亡，则已。’又曰：‘不为君母之<br /><br />&nbsp;&nbsp;&nbsp;&nbsp;党服，则为其母之党服。今所从既亡，不以亲服服其所生，则属从之服于何所施？<br /><br />&nbsp;&nbsp;&nbsp;&nbsp;若以诸王入为公卿，便同大夫者，则当今之议，皆不须以国为言也。今之诸王，<br /><br />&nbsp;&nbsp;&nbsp;&nbsp;自同列国，虽不之国，别置臣僚，玉食一方，不得以诸侯言之。敢据《周礼》，<br /><br />&nbsp;&nbsp;&nbsp;&nbsp;辄同三年。”当时议者亦有同异。国子博士李郁于议罢之后，书难普惠。普惠据<br /><br />&nbsp;&nbsp;&nbsp;&nbsp;《礼》还答，郑重三返，郁议遂屈。转谏议大夫。澄谓普惠曰：“不喜君得谏议，<br /><br />&nbsp;&nbsp;&nbsp;&nbsp;唯喜谏议得君。”<br /><br />&nbsp;&nbsp;&nbsp;&nbsp;时灵太后父司徒胡国珍薨，赠相国、太上秦公。普惠以前世后父无“太上”<br /><br />&nbsp;&nbsp;&nbsp;&nbsp;之号，诣阙上疏，陈其不可，左右畏惧，莫敢为通。会闻胡家穿圹下坟有磐石，<br /><br />&nbsp;&nbsp;&nbsp;&nbsp;乃密表曰：<br /><br />&nbsp;&nbsp;&nbsp;&nbsp;臣闻优名宝位，王者之所光锡；尊君爱亲，臣子所以慎终。必使勋绩相侔，<br /><br />&nbsp;&nbsp;&nbsp;&nbsp;号秩相可，然后能显扬当时，传徽万代者矣。窃见故侍中、司徒胡公，怀道含灵，<br /><br />&nbsp;&nbsp;&nbsp;&nbsp;实诞圣后，载育至尊，母仪四海，近枢克唯允之寄，居槐体论道之明。故以功余<br /><br />&nbsp;&nbsp;&nbsp;&nbsp;九锡，褒假銮纛，深圣上之加隆，极慈后之至爱，宪章天下，不亦可乎？而“太<br /><br />&nbsp;&nbsp;&nbsp;&nbsp;上”之号，窃谓未衷。何者？《易》称：“天尊地卑，乾坤定矣。”故曰“大哉<br /><br />&nbsp;&nbsp;&nbsp;&nbsp;乾元”，又曰“至哉坤元”，明乾坤不可并大。《礼记》曰：“天无二日，土无<br /><br />&nbsp;&nbsp;&nbsp;&nbsp;二王。尝E郊社，尊无二上。”明君臣不可并上。伏见诏书，以司徒为太上秦公，<br /><br />&nbsp;&nbsp;&nbsp;&nbsp;夫人为太上秦君。夫人蒙号于前，司徒系之于后，尊光之美盛矣。窃惟高祖受禅<br /><br />&nbsp;&nbsp;&nbsp;&nbsp;于献文皇帝，故仰尊为太上皇，此因上上而生名也。皇太后称令以系敕下，盖取<br /><br />&nbsp;&nbsp;&nbsp;&nbsp;三从之道，远同文母，列于十乱，则司徒之为太上，恐乖系敕之意。《春秋传》<br /><br />&nbsp;&nbsp;&nbsp;&nbsp;曰：“葬称公，臣子辞。”明不可复加上也。《书》曰：“兹予大飨于先王，尔<br /><br />&nbsp;&nbsp;&nbsp;&nbsp;祖其从与飨之。”司徒位尊属重，必当配飨先朝，称太上以为臣，以事太上皇，<br /><br />&nbsp;&nbsp;&nbsp;&nbsp;恐非司徒翼翼之心。<br /><br />&nbsp;&nbsp;&nbsp;&nbsp;汉祖创有天下，尊父曰“太上皇”，母曰“昭灵后”，乃帝者之事。晋有<br /><br />&nbsp;&nbsp;&nbsp;&nbsp;“小子侯”，尚曰c之于天子。司徒，三公也，其可同号于帝乎？孔子曰：“必<br /><br />&nbsp;&nbsp;&nbsp;&nbsp;也正名。名不正则言不顺，言不顺则事不成，事不成则礼乐不兴，礼乐不兴则刑<br /><br />&nbsp;&nbsp;&nbsp;&nbsp;罚不中，刑罚不中则民无所措手足。”《易》曰：“有大者不可以盈，故受之以<br /><br />&nbsp;&nbsp;&nbsp;&nbsp;谦”，“谦尊而光，卑而不可逾”，“天道亏盈而益谦，地道变盈而流谦，鬼神<br /><br />&nbsp;&nbsp;&nbsp;&nbsp;害盈而福谦，人道恶盈而好谦。”又曰：“困于上者必反于下，故受之以井。”<br /><br />&nbsp;&nbsp;&nbsp;&nbsp;此克吉定兆，而以浅改卜，群心悲惋，亦或天地神灵所以垂至戒，启圣清。伏愿<br /><br />&nbsp;&nbsp;&nbsp;&nbsp;圣后，回日月之明，察微臣之请，停司徒逼同之号，从卑下不逾之称，畏困上之<br /><br />&nbsp;&nbsp;&nbsp;&nbsp;鉴，邀谦光之福，则天下幸甚。<br /><br />&nbsp;&nbsp;&nbsp;&nbsp;臣闻见灾修德，灾变成善。此太戊所以兴殷，桑谷以之自灭。况今卜迁方始，<br /><br />&nbsp;&nbsp;&nbsp;&nbsp;当修革之会，愚以为无上之名，不可假之，脱讥于千载，恐贻不言之咎。且君之<br /><br />&nbsp;&nbsp;&nbsp;&nbsp;于臣，比葬三临之，礼也。司徒诚为后父，实人臣也。虽子尊不加于父，乃天下<br /><br />&nbsp;&nbsp;&nbsp;&nbsp;母以义断恩，不可遂在室之意，故曰：“女子有行，远父母兄弟。”况乃应坤之<br /><br />&nbsp;&nbsp;&nbsp;&nbsp;载，承天之重，而朔望于司徒之殡，晨昏于郊墓之间，虽圣思蒸蒸，其不虞宜戒。<br /><br />&nbsp;&nbsp;&nbsp;&nbsp;离宸极之严居，疲云跸于道路，此亦亿兆苍生，瞻仰失图。伏愿寻《载驰》之不<br /><br />&nbsp;&nbsp;&nbsp;&nbsp;归，存静方之光大，则草木可繁，人灵斯穆。臣职忝谏司，敢献狂瞽，谨冒上闻，<br /><br />&nbsp;&nbsp;&nbsp;&nbsp;不敢宣露，乞垂省览，昭臣微款，脱得奉谒圣颜，曲尽愚衷者，死且不朽。<br /><br />&nbsp;&nbsp;&nbsp;&nbsp;太后览表，亲至国珍宅，召集王公、八座、卿尹及五品已上，博议其事，遣<br /><br />&nbsp;&nbsp;&nbsp;&nbsp;使召普惠与相问答，又令侍中元义、中常侍贾璨监观得失。任城王澄问普惠曰：<br /><br />&nbsp;&nbsp;&nbsp;&nbsp;“汉高作帝，尊父为太上皇。今圣母临朝，赠父太上公，求之故实，非为无准。<br /><br />&nbsp;&nbsp;&nbsp;&nbsp;且君举作则，何必循旧？”对曰：“天子称诏，太后称令，故周臣十乱，文母预<br /><br />&nbsp;&nbsp;&nbsp;&nbsp;焉。仰思所难，窃谓非匹。”澄曰：“前代太后亦有称诏，圣母自欲存谦光之义，<br /><br />&nbsp;&nbsp;&nbsp;&nbsp;故不称耳。何得以诏令之别，而废严父之孝？”对曰：“后父太上，自昔未有。<br /><br />&nbsp;&nbsp;&nbsp;&nbsp;前代母后岂不欲尊崇其亲？王何以不远谟古义，而近顺今旨。未审太后何故谦于<br /><br />&nbsp;&nbsp;&nbsp;&nbsp;称诏，而不谦于太上。窃愿圣后终其谦光。”太傅、清河王怿曰：“昔在c晋，<br /><br />&nbsp;&nbsp;&nbsp;&nbsp;褚氏临朝，殷浩遗褚裒书曰‘足下，今之太上皇也’，况太上公而致疑？”对曰：<br /><br />&nbsp;&nbsp;&nbsp;&nbsp;“褚裒以女辅政辞不入朝。渊源讥其不恭，故有太上之刺。本称其非，不记其是。<br /><br />&nbsp;&nbsp;&nbsp;&nbsp;不谓殿下以此赐难。”侍中崔光曰：“张生表中引晋有小子侯，出自郑注，非为<br /><br />&nbsp;&nbsp;&nbsp;&nbsp;正经。”对曰：“虽非正经之文，然述正经之旨。公好古习礼，复固斯难？”御<br /><br />&nbsp;&nbsp;&nbsp;&nbsp;史中尉元匡因谓崔光曰：“张《表》云，晋之小子侯，以号同称c。今者，太上<br /><br />&nbsp;&nbsp;&nbsp;&nbsp;公名同太上皇，比晋小子，义似相类。但不学不敢辨其是非。”普惠对曰：“中<br /><br />&nbsp;&nbsp;&nbsp;&nbsp;丞既疑其是，不正其非，岂所望于三独？”尚书崔亮曰：“谏议所见，正以太上<br /><br />&nbsp;&nbsp;&nbsp;&nbsp;之号不应施于人臣。然周有太公尚父，亦兼二名。人臣尊重之称，固知非始今日。”普惠对曰：“尚父者，有德可称；太上者，上中之上。名同义异，此亦非并。”<br /><br />&nbsp;&nbsp;&nbsp;&nbsp;亮又曰：“古有文王、武王，亦有文子、武子。然则太上皇、太上公亦何嫌于同<br /><br />&nbsp;&nbsp;&nbsp;&nbsp;也？”普惠对曰：“文武者，德行之迹，故迹同则谥同。太上者，尊极之位，岂<br /><br />&nbsp;&nbsp;&nbsp;&nbsp;得通施于臣下！”廷尉少卿袁翻曰：“《周官》：上公九命，上大夫四命。命数<br /><br />&nbsp;&nbsp;&nbsp;&nbsp;虽殊，同名为上，何必上者皆是极尊？”普惠厉声诃翻曰：“礼有下卿上士，何<br /><br />&nbsp;&nbsp;&nbsp;&nbsp;止大夫与公！但今所行，以太加上，二名双举，不得非极。雕虫小艺，微或相许，<br /><br />&nbsp;&nbsp;&nbsp;&nbsp;至于此处，岂卿所及！”翻甚有惭色，默不复言。任城王澄曰：“谏诤之体，各<br /><br />&nbsp;&nbsp;&nbsp;&nbsp;言所见，至于用舍，固在应时。卿向答袁氏，声何太厉？”普惠对曰：“所言若<br /><br />&nbsp;&nbsp;&nbsp;&nbsp;是，宜见采用；所言若非，惧有罪及。是非须辨，非为苟竞。”澄曰：“朝廷方<br /><br />&nbsp;&nbsp;&nbsp;&nbsp;开不讳之门，以广忠言之路。卿今意在向义，何云乃虑罪罚？”议者咸以太后当<br /><br />&nbsp;&nbsp;&nbsp;&nbsp;朝，志相党顺，遂奏曰：“张普惠辞虽不屈，然非臣等所同。涣汗已流，请依前<br /><br />&nbsp;&nbsp;&nbsp;&nbsp;诏。”太后复遣元义、贾璨宣令谓普惠曰：“朕向召卿与群臣对议，往复既终，<br /><br />&nbsp;&nbsp;&nbsp;&nbsp;皆不同卿表。朕之所行，孝子之志；卿之所陈，忠臣之道。群公已有成议，卿不<br /><br />&nbsp;&nbsp;&nbsp;&nbsp;得苦夺朕怀。后有所见，勿得难言。”普惠于是拜令辞还。<br /><br />&nbsp;&nbsp;&nbsp;&nbsp;初，普惠被召，传诏驰骅骝马来，甚迅速，伫立催去，普惠诸子忧怖涕泣。<br /><br />&nbsp;&nbsp;&nbsp;&nbsp;普惠谓曰：“我当休明之朝，掌谏议之职，若不言所难言，谏所难谏，便是唯唯，<br /><br />&nbsp;&nbsp;&nbsp;&nbsp;旷官尸禄。人生有死，死得其所，夫复何恨？然朝廷有道，汝辈勿忧。”及议罢，<br /><br />&nbsp;&nbsp;&nbsp;&nbsp;旨劳还宅，亲故贺其幸甚。时中山庄弼遗书普惠曰：“明侯渊儒硕学，身负大才，<br /><br />&nbsp;&nbsp;&nbsp;&nbsp;秉此公方，来居谏职，謇謇如也，谔谔如也。一昨承胡司徒等，当面折庭诤，虽<br /><br />&nbsp;&nbsp;&nbsp;&nbsp;问难锋至，而应对响出，宋城之带始萦，鲁门之柝裁警，终使群后逡巡，庶僚拱<br /><br />&nbsp;&nbsp;&nbsp;&nbsp;默，虽不见用于一时，固已传美于百代。闻风快然，敬裁此白。”普惠美其此书，<br /><br />&nbsp;&nbsp;&nbsp;&nbsp;每为口实。<br /><br />&nbsp;&nbsp;&nbsp;&nbsp;普惠以天下民调，幅度长广，尚书计奏，复征绵麻，恐其劳民不堪命，上疏<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;伏闻尚书奏复绵麻之调，尊先皇之轨，夙宵惟度，忻战交集。何者？闻复高<br /><br />&nbsp;&nbsp;&nbsp;&nbsp;祖旧典，所以忻惟新；俱可复而不复，所以战违法。仰惟高祖废大斗、去长尺、<br /><br />&nbsp;&nbsp;&nbsp;&nbsp;改重秤，所以爱万姓，从薄赋。知军国须绵麻之用，故云幅度之间，亿兆应有绵<br /><br />&nbsp;&nbsp;&nbsp;&nbsp;麻之利，故绢上税绵八两，布上税麻十五斤。万姓得废大斗、去长尺、改重秤，<br /><br />&nbsp;&nbsp;&nbsp;&nbsp;荷轻赋之饶，不适于绵麻而已，故歌舞以供其职，奔走以役其勤。天子信于上，<br /><br />&nbsp;&nbsp;&nbsp;&nbsp;亿兆乐于下。故《易》曰：“悦以使民，民忘其劳。”此之谓也。<br /><br />&nbsp;&nbsp;&nbsp;&nbsp;自兹以降，渐渐长阔，百姓嗟怨，闻于朝野。伏惟皇太后未临朝之前，陛下<br /><br />&nbsp;&nbsp;&nbsp;&nbsp;居谅暗之日，宰辅不寻其本，知天下之怨绵麻，不察其辐广、度长、秤重、斗大，<br /><br />&nbsp;&nbsp;&nbsp;&nbsp;革其所弊，存其可存，而特放绵麻之调，以悦天下之心，此所谓悦之不以道，愚<br /><br />&nbsp;&nbsp;&nbsp;&nbsp;臣所以未悦者也。尚书既知国少绵麻，不惟法度之□易，民言之可畏，便欲去天<br /><br />&nbsp;&nbsp;&nbsp;&nbsp;下之大信，弃已行之成诏，追前之非，遂后之失，奏求还复绵麻，以充国用。不<br /><br />&nbsp;&nbsp;&nbsp;&nbsp;思库中大有绵麻，而群官共窃之。愚臣以为于理未尽。何者？今宫人请调度，造<br /><br />&nbsp;&nbsp;&nbsp;&nbsp;衣物，必度忖秤量。绢布，匹有尺丈之盈，一犹不计其广；丝绵，斤兼百铢之剩，<br /><br />&nbsp;&nbsp;&nbsp;&nbsp;未闻依律罪州郡。若一匹之滥，一斤之恶，则鞭户主，连三长，此所以教民以贪<br /><br />&nbsp;&nbsp;&nbsp;&nbsp;者也。今百官请俸，人乐长阔，并欲厚重，无复准极。得长阔厚重者，便云其州<br /><br />&nbsp;&nbsp;&nbsp;&nbsp;能调，绢布精阔且长，横发美誉，以乱视听；不闻嫌长恶广，求计还官者。此百<br /><br />&nbsp;&nbsp;&nbsp;&nbsp;司所以仰负圣明也。<br /><br />&nbsp;&nbsp;&nbsp;&nbsp;今若必复绵麻者，谓宜先令四海知其所由，明立严禁，复本幅度，新绵麻之<br /><br />&nbsp;&nbsp;&nbsp;&nbsp;典，依太和之税。其在库绢布并及丝绵，不依典制者，请遣一尚书与太府卿、左<br /><br />&nbsp;&nbsp;&nbsp;&nbsp;右藏令，依今官度、官秤，计其斤两、广长，折给请俸之人。总常俸之数，千俸<br /><br />&nbsp;&nbsp;&nbsp;&nbsp;所出，以布绵麻，亦应其一岁之用。使天下知二圣之心，爱民惜法如此，则高祖<br /><br />&nbsp;&nbsp;&nbsp;&nbsp;之轨中兴于神龟，明明慈信照布于无穷，则孰不幸甚！伏愿亮臣Ｖ至，<br /><br />&nbsp;&nbsp;&nbsp;&nbsp;下慰苍生之心。<br /><br />&nbsp;&nbsp;&nbsp;&nbsp;普惠又表乞朝直之日，时听奉见。自此之后，月一陛见。又以肃宗不亲视朝，<br /><br />&nbsp;&nbsp;&nbsp;&nbsp;过崇佛法，郊庙之事，多委有司，上疏曰：“臣闻明德恤祀，成汤光六百之祚；<br /><br />&nbsp;&nbsp;&nbsp;&nbsp;严父配天，孔子称周公其人也。故能馨香上闻，福传遐世。伏惟陛下，重晖纂统，<br /><br />&nbsp;&nbsp;&nbsp;&nbsp;钦明文思，天地属心，百神伫望，故宜敦崇祀礼，咸秩无文。而告朔朝庙，不亲<br /><br />&nbsp;&nbsp;&nbsp;&nbsp;于明堂；尝E郊社，多委于有司。观射游苑，跃马骋中，危而非典，岂清跸之意，<br /><br />&nbsp;&nbsp;&nbsp;&nbsp;殖不思之冥业，损巨费于生民。减禄削力，近供无事之僧；崇饰云殿，远邀未然<br /><br />&nbsp;&nbsp;&nbsp;&nbsp;之报。昧爽之臣，稽首于外；玄寂之众，遨游于内。愆礼忤时，人灵未穆。愚谓<br /><br />&nbsp;&nbsp;&nbsp;&nbsp;从朝夕之因，求~劫之果，未若先万国之忻心，以事其亲，使天下和平，灾害<br /><br />&nbsp;&nbsp;&nbsp;&nbsp;不生者也。伏愿淑慎威仪，万邦作式，躬致郊庙之虔，亲纡朔望之礼，释奠成均，<br /><br />&nbsp;&nbsp;&nbsp;&nbsp;竭心千亩，明发不寐，洁诚稞。孝悌可以通神明，德教可以光四海，则一人有<br /><br />&nbsp;&nbsp;&nbsp;&nbsp;喜，兆民赖之。然后精进三宝，信心如来。道由化深，故诸漏可尽；法随礼积，<br /><br />&nbsp;&nbsp;&nbsp;&nbsp;故彼岸可登。量撤僧寺不急之华，还复百官久折之秩。已兴之构，务从简成；将<br /><br />&nbsp;&nbsp;&nbsp;&nbsp;来之造，权令停息，仍旧亦可，何必改作？庶节用爱人，法俗俱赖。臣学不经远，<br /><br />&nbsp;&nbsp;&nbsp;&nbsp;言多孟浪，忝职其忧，不敢默尔。”寻别敕付外，议释奠之礼。<br /><br />&nbsp;&nbsp;&nbsp;&nbsp;时史官克日蚀，豫敕罢朝。普惠以逆废非礼，上疏陈之。又表论时政得失。<br /><br />&nbsp;&nbsp;&nbsp;&nbsp;一曰，审法度，平斗尺，调租务轻，赋役务省。二曰，听舆言，察怨讼，先皇旧<br /><br />&nbsp;&nbsp;&nbsp;&nbsp;事有不便于政者，请悉追改。三曰，进忠謇，退不肖，任贤勿贰，去邪勿疑。四<br /><br />&nbsp;&nbsp;&nbsp;&nbsp;曰，兴灭国，继绝世，勋亲之胤，所宜收叙。书奏，肃宗、灵太后引普惠于宣光<br /><br />&nbsp;&nbsp;&nbsp;&nbsp;殿，随事难诘，延对移时。令曰：“宁有先皇之诏，一一翻改！”普惠oa<br /><br />&nbsp;&nbsp;&nbsp;&nbsp;不言。令曰：“卿似欲致谏，故以左右有人，不肯苦言。朕为卿屏左右，卿其尽<br /><br />&nbsp;&nbsp;&nbsp;&nbsp;陈之。”对曰：“圣人之养庶物，爱之如伤。况今二圣纂承洪绪，妻承夫，子承<br /><br />&nbsp;&nbsp;&nbsp;&nbsp;父，夫、父之不可，安然仍行，岂先帝传委之本意？仰惟先帝行事，或有司之谬，<br /><br />&nbsp;&nbsp;&nbsp;&nbsp;或权时所行，在后以为不可者，皆追而正之。圣上忘先帝之自新，不问理之伸屈，<br /><br />&nbsp;&nbsp;&nbsp;&nbsp;一皆抑之，岂苍生黎庶所仰望于圣德？”太后曰：“小小细务，一一翻动，更成<br /><br />&nbsp;&nbsp;&nbsp;&nbsp;烦扰。”普惠曰：“圣上之养庶物，若慈母之养赤子。今赤子几临危壑，将赴水<br /><br />&nbsp;&nbsp;&nbsp;&nbsp;火，以烦劳而不救，岂赤子所望于慈母！”太后曰：“天下苍生，宁有如此苦事？”普惠曰：“天下之亲懿，莫重于太师彭城王，然遂不免枉死。微细之苦，何可<br /><br />&nbsp;&nbsp;&nbsp;&nbsp;得无？”太后曰：“彭城之苦，吾已封其三子，何足复言！”普惠曰：“圣后封<br /><br />&nbsp;&nbsp;&nbsp;&nbsp;彭城之三子，天下莫不忻至德，知慈母之在上。臣所以重陈者，凡如此枉，乞垂<br /><br />&nbsp;&nbsp;&nbsp;&nbsp;圣察。”太后曰：“卿云‘兴灭国，继绝世’，灭国绝世，竟复谁是？”普惠曰：<br /><br />&nbsp;&nbsp;&nbsp;&nbsp;“昔淮南逆终，汉文封其四子，盖骨肉之不可弃，亲亲故也。窃见故太尉咸阳王、<br /><br />&nbsp;&nbsp;&nbsp;&nbsp;冀州刺史京兆王，乃皇子皇孙，一德之亏，自贻悔戾，沉沦幽壤，缅焉弗收，岂<br /><br />&nbsp;&nbsp;&nbsp;&nbsp;是兴灭继绝之意？乞收葬二王，封其子孙，愚臣之愿。”太后曰：“卿言有理，<br /><br />&nbsp;&nbsp;&nbsp;&nbsp;朕深戢之，当命公卿博议此事。”<br /><br />&nbsp;&nbsp;&nbsp;&nbsp;及任城王澄薨，普惠以吏民之义，又荷其恩待，朔望奔赴，至于V除，虽<br /><br />&nbsp;&nbsp;&nbsp;&nbsp;寒暑风雨，无不必至。初，澄嘉赏普惠，临薨，启为尚书右丞。灵太后既深悼澄，<br /><br />&nbsp;&nbsp;&nbsp;&nbsp;览启从之。诏行之后，尚书诸郎以普惠地寒，不应便居管辖，相与为约，并欲不<br /><br />&nbsp;&nbsp;&nbsp;&nbsp;放上省，纷纭多日乃息。<br /><br />&nbsp;&nbsp;&nbsp;&nbsp;正光二年，诏遣杨钧送蠕蠕主阿那瑰还国。普惠谓遣之将贻后患，上疏曰：<br /><br />&nbsp;&nbsp;&nbsp;&nbsp;“臣闻乾元以利贞为大，非义则不动；皇王以博施为功，非类则不从。故能始万<br /><br />&nbsp;&nbsp;&nbsp;&nbsp;物而化天下者也。伏惟陛下闭芮彰鳎道光虞舜，八表宅心，九服清晏。蠕蠕相<br /><br />&nbsp;&nbsp;&nbsp;&nbsp;害于朔垂，妖师扇乱于江外，此乃封豕长蛇，不识王度，天将悔其罪，所以奉皇<br /><br />&nbsp;&nbsp;&nbsp;&nbsp;魏，故荼毒之、辛苦之，令知至道之可乐也。宜安民以悦其志，恭己以怀其心。<br /><br />&nbsp;&nbsp;&nbsp;&nbsp;而先自劳扰，艰难下民，兴师郊甸之内，远投荒塞之外，救累世之偷校可谓无<br /><br />&nbsp;&nbsp;&nbsp;&nbsp;名之师。谚曰‘唯乱门之无过’，愚情未见其可。当是边将窥窃一时之功，不思<br /><br />&nbsp;&nbsp;&nbsp;&nbsp;兵为凶器，不得已而用之者也。夫白登之役，汉祖亲困之。樊哙欲以十万众横行<br /><br />&nbsp;&nbsp;&nbsp;&nbsp;匈奴中，季布以为不可，请斩之。千载以为美。况今旱酷异常，圣慈降膳，乃以<br /><br />&nbsp;&nbsp;&nbsp;&nbsp;万五千人使杨钧为将而欲定蠕蠕，忤时而动，其可济乎？阿那瑰投命皇朝，抚之<br /><br />&nbsp;&nbsp;&nbsp;&nbsp;可也，岂容困疲我兆民以资天丧之虏？昔庄公纳子纠，以致乾时之败；鲁僖以邾<br /><br />&nbsp;&nbsp;&nbsp;&nbsp;国，而有悬胄之耻。今蠕蠕时乱，后主继立，虽云散亡，奸虞难抑。脱有井陉之<br /><br />&nbsp;&nbsp;&nbsp;&nbsp;虑，杨钧之肉其可食乎！高车、蠕蠕，连兵积年，饥馑相仍，须其自毙，小亡大<br /><br />&nbsp;&nbsp;&nbsp;&nbsp;伤，然后一举而并之。此卞氏之高略，所以获两虎，不可不图之。今土山告难，<br /><br />&nbsp;&nbsp;&nbsp;&nbsp;简书相续，盖亦无能为也，正与今举相会，天其或者欲以告戒人，不欲使南北两<br /><br />&nbsp;&nbsp;&nbsp;&nbsp;强，并兴大众。脱狂狡构间于其间，而复事连中国，何以宁之？今宰辅专欲好小<br /><br />&nbsp;&nbsp;&nbsp;&nbsp;名，不图安危大计，此微臣所以寒心者也。那瑰之不还，负何信义？此机之际，<br /><br />&nbsp;&nbsp;&nbsp;&nbsp;北师宜停。臣言不及义，文书所经过，不敢不陈。兵犹火也，不戢将自焚。二虏<br /><br />&nbsp;&nbsp;&nbsp;&nbsp;自灭之形，可以为殷鉴。伏愿辑和万国，以静四疆，混一之期，坐而自至矣。臣<br /><br />&nbsp;&nbsp;&nbsp;&nbsp;愚昧多违，必无可采，匹夫之智，愿以呈献。”表奏，诏答曰：“夫穷鸟归人，<br /><br />&nbsp;&nbsp;&nbsp;&nbsp;尚或兴恻，况那瑰婴祸流离，远来依庇，在情在国，何容弗矜？且纳亡兴丧，有<br /><br />&nbsp;&nbsp;&nbsp;&nbsp;国大义，皇魏堂堂，宁废斯德？后主乱亡，似当非谬，此送彼迎，想无拒战。国<br /><br />&nbsp;&nbsp;&nbsp;&nbsp;义宜表，朝算已决，卿深诚厚虑，脱用嘉戢。但此段机略，不获相从，脱后不逮，<br /><br />&nbsp;&nbsp;&nbsp;&nbsp;勿惮匡言。”<br /><br />&nbsp;&nbsp;&nbsp;&nbsp;时萧衍义州刺史文僧明举城归顺，扬州刺史长孙稚遣别驾封寿入城固守，衍<br /><br />&nbsp;&nbsp;&nbsp;&nbsp;将裴邃、湛僧率众攻逼，诏普惠为持节、东道行台，摄军司赴援之。军始渡淮，<br /><br />&nbsp;&nbsp;&nbsp;&nbsp;而封寿已弃城单马而退。军罢还朝。萧衍弟子西丰侯正德诈称降款，朝廷颇事当<br /><br />&nbsp;&nbsp;&nbsp;&nbsp;迎，普惠上疏，请赴扬州，移还萧氏，不从。俄而，正德果逃还。凉州刺史石士<br /><br />&nbsp;&nbsp;&nbsp;&nbsp;基、行台元洪超并赃货被绳，以普惠为右将军、凉州刺史，即为西行台。以病辞<br /><br />&nbsp;&nbsp;&nbsp;&nbsp;免。除光禄大夫，右丞如故。<br /><br />&nbsp;&nbsp;&nbsp;&nbsp;先是，仇池武兴群氐数反，西垂郡戍，租运久绝。诏普惠以本官为持节、西<br /><br />&nbsp;&nbsp;&nbsp;&nbsp;道行台。给秦、岐、泾、华、雍、豳、东秦七州兵武三万人，任其召发，送南秦、<br /><br />&nbsp;&nbsp;&nbsp;&nbsp;东益二州兵租，分付诸戍，其所部将统，听于关西牧守之中随机召遣，军资板印<br /><br />&nbsp;&nbsp;&nbsp;&nbsp;之属，悉以自随。普惠至南秦，停岐、泾、华、雍、豳、东秦六州兵武，召秦州<br /><br />&nbsp;&nbsp;&nbsp;&nbsp;兵武四千人，分配四统；令送租兵连营接栅，相继而进，运租车驴，随机输转。<br /><br />&nbsp;&nbsp;&nbsp;&nbsp;别遣中散大夫封答慰喻南秦，员外常侍杨公熙宣劳东益氐民。于时，南秦氐豪吴<br /><br />&nbsp;&nbsp;&nbsp;&nbsp;富聚合凶类，所在邀劫。公熙既至，东益州刺史魏子建密与普惠书，言公熙旧是<br /><br />&nbsp;&nbsp;&nbsp;&nbsp;蕃国之胤，而诸氐与相见者，必有阴私，言宜加图防。普惠乃符摄公熙，令赴南<br /><br />&nbsp;&nbsp;&nbsp;&nbsp;秦。公熙果已密遣其从兄山虎与吴富同逆，又妄自说乡里，纷动群氐，托云与崔<br /><br />&nbsp;&nbsp;&nbsp;&nbsp;南秦有隙，拒而不赴。租达平落，吴富等果胁车营，实公熙所潜遣也。后吴富虽<br /><br />&nbsp;&nbsp;&nbsp;&nbsp;为左右所杀，而徒党犹盛。秦□所绾武都、武阶，租颇得达。东益群氐先款顺，<br /><br />&nbsp;&nbsp;&nbsp;&nbsp;故广业、仇鸠、河池三城粟便得入。其应入东益十万石租，皆稽留费尽，升斗不<br /><br />&nbsp;&nbsp;&nbsp;&nbsp;至，镇戍兵武，遂致饥虚，咸恨普惠经略不广。事讫，普惠拜表按劾公熙。还朝，<br /><br />&nbsp;&nbsp;&nbsp;&nbsp;赐绢布一百段。<br /><br />&nbsp;&nbsp;&nbsp;&nbsp;时诏访冤屈，普惠上疏曰：<br /><br />&nbsp;&nbsp;&nbsp;&nbsp;《诗》称“文王孙子，本枝百世”，《易》曰“大君有命，开国承家”，皆<br /><br />&nbsp;&nbsp;&nbsp;&nbsp;所以明德睦亲，维城作翰。汉祖封爵之誓曰：“使黄河如带，太山如砺，国以永<br /><br />&nbsp;&nbsp;&nbsp;&nbsp;存，爰及苗裔。”又申之以丹书之信，重之以白马之盟。其以强大分王，罪犯蹙<br /><br />&nbsp;&nbsp;&nbsp;&nbsp;邑者，盖有之矣；未闻父基子构，世载忠贤，一死一削，用为恒典者也。故尚书<br /><br />&nbsp;&nbsp;&nbsp;&nbsp;令臣肇，未能远稽古义，近究成旨，以初封之诏，有亲王二千户、始蕃一千户、<br /><br />&nbsp;&nbsp;&nbsp;&nbsp;二蕃五百户、三蕃三百户，谓是亲疏世减之法；又以开国五等，有所减之言，以<br /><br />&nbsp;&nbsp;&nbsp;&nbsp;为世减之趣。遂立格奏夺，称是高祖本意，仍被旨可。差谬之来，亦已甚矣。遂<br /><br />&nbsp;&nbsp;&nbsp;&nbsp;使勋亲怀屈，幽显同冤，纷讼弥年，莫之能息。<br /><br />&nbsp;&nbsp;&nbsp;&nbsp;臣辄远研旨格，深穷其事，世变减夺，今古无据。又寻诏书，称昔未可采，<br /><br />&nbsp;&nbsp;&nbsp;&nbsp;今始列辞，岂得混一，罔分久近也。故乐良、乐安，同蕃异封；广阳、安丰，属<br /><br />&nbsp;&nbsp;&nbsp;&nbsp;别户等。安定之嫡，邑齐亲王；河间戚近，更从蕃食。是乃太和降旨，初封之伦<br /><br />&nbsp;&nbsp;&nbsp;&nbsp;级，勋亲兼树，非世减之大验者也。博陵袭爵，亦在太和之年，时不世减，以父<br /><br />&nbsp;&nbsp;&nbsp;&nbsp;尝全食，足户充本，同之始封，减从今式。如此，则减者减其所足之外，足者足<br /><br />&nbsp;&nbsp;&nbsp;&nbsp;其所减之内。减足之旨，乃为所贡所食耳。欲使诸王开国，弗专其民，赋役之差，<br /><br />&nbsp;&nbsp;&nbsp;&nbsp;贵贱有等。盖准拟周礼公侯伯子男贡税之法，王食其半，公食三分之一，侯伯四<br /><br />&nbsp;&nbsp;&nbsp;&nbsp;分之一，子男五分之一。是以新兴得足充本，清渊吏多减户。故始封承袭，俱称<br /><br />&nbsp;&nbsp;&nbsp;&nbsp;所减谓减之以贡，食谓食之于国，斯实高祖霈然之诏。减实之理，圣明自释，求<br /><br />&nbsp;&nbsp;&nbsp;&nbsp;之史帛，犹有未尽。时尚书臣L疑减足之参差，旨又判之，以开训所减之旨，可<br /><br />&nbsp;&nbsp;&nbsp;&nbsp;以不疑于世减矣。而臣肇弗稽往事，曰五等有所减之格，用为世减之法；以王封<br /><br />&nbsp;&nbsp;&nbsp;&nbsp;有亲疏之等，谓是代削之条。妄解成旨，雷同世夺。以此毒天下，民其从乎！故<br /><br />&nbsp;&nbsp;&nbsp;&nbsp;太傅、任城文宣王臣澄枢弼累朝，识洞今古，为尚书之日，殷勤执请，孜孜于重<br /><br />&nbsp;&nbsp;&nbsp;&nbsp;议。被旨不许，于此遂停。<br /><br />&nbsp;&nbsp;&nbsp;&nbsp;又律罪例减，及先帝之Bī椋涣罡亲恤，止当世之有服。律、令相违，威?<br /><br />&nbsp;&nbsp;&nbsp;&nbsp;异品。使七庙曾玄，不治未恤，嫡封则爵禄无穷，枝庶则属内贬绝。仪刑作孚，<br /><br />&nbsp;&nbsp;&nbsp;&nbsp;亿兆何观。夫一人吁嗟，尚曰亏治。今诸王五等，各称其冤；七庙之孙，并讼其<br /><br />&nbsp;&nbsp;&nbsp;&nbsp;切。陈诉之案，盈于省曹，朝言巷议，咸云其苦。恐非先王所以建万国，亲诸侯，<br /><br />&nbsp;&nbsp;&nbsp;&nbsp;睦九族之义也。<br /><br />&nbsp;&nbsp;&nbsp;&nbsp;臣猥忝今任，于兹五年，推寻旨格，谓无世减之理。请近遵高祖减食之谟，<br /><br />&nbsp;&nbsp;&nbsp;&nbsp;远循百代象贤之诰，退由九伐，进从九仪，则刑罚有伦，封不虚黜。斯乃文王所<br /><br />&nbsp;&nbsp;&nbsp;&nbsp;以克慎，不敢侮于鳏寡，而况于公侯伯子男乎？今旨访冤滞，愚以此为大者。求<br /><br />&nbsp;&nbsp;&nbsp;&nbsp;寻光锡之诏，并诸条格，所夺所请，事事穷审。诸王开国，非犯罪削夺者，并求<br /><br />&nbsp;&nbsp;&nbsp;&nbsp;还复。其昔尝全食，足户充本，减从令式者，从前则力多于亲懿，全夺则减足之<br /><br />&nbsp;&nbsp;&nbsp;&nbsp;格不行，愚谓禄力并应依所□之食而食之。若是则力少蕃王，粟帛仍本户邑虽盈<br /><br />&nbsp;&nbsp;&nbsp;&nbsp;之减两。秦既有全食足户之异，故不得同于新封之力耳。亲恤所裒，请依律断。<br /><br />&nbsp;&nbsp;&nbsp;&nbsp;伏惟亲亲尊贤，位必功立。尊贤以司民，可不慎乎？亲亲以牧族，其可弃乎？如<br /><br />&nbsp;&nbsp;&nbsp;&nbsp;脱蒙允求以旨判为始，其前来吏秩，悉年久不追。<br /><br />&nbsp;&nbsp;&nbsp;&nbsp;臣又闻明德慎罚，文王所以造周；咸有一德，殷汤所以革夏。故能上令下从，<br /><br />&nbsp;&nbsp;&nbsp;&nbsp;风动草偃；畏之如雷电，敬之如明神。是以天子家天下，绥万国，若天之无不覆，<br /><br />&nbsp;&nbsp;&nbsp;&nbsp;地之无不载。迁都之构，庶方子来，泛泽所沾，降及陪皂。宁有岳牧、二千石、<br /><br />&nbsp;&nbsp;&nbsp;&nbsp;县令、丞、尉、治中、别驾及诸军幢，受命于朝廷，而可不预乎？此之班驳，云<br /><br />&nbsp;&nbsp;&nbsp;&nbsp;雨之不平，谓是当时有司出纳之未允。何以明之？仰寻世宗诏书，百官普进一级，<br /><br />&nbsp;&nbsp;&nbsp;&nbsp;中有朝臣刺史登时褒授，则内外贵贱，莫不同泽。又覆奏称爰及陪皂，明无不逮。<br /><br />&nbsp;&nbsp;&nbsp;&nbsp;自后人率其心纷纶，盈庭嫌少，误惑视听。限以泛前，更为年断。六年、三年之<br /><br />&nbsp;&nbsp;&nbsp;&nbsp;考，以意折之；泛前、泛后之岁，隔而绝之。遂使如纶之旨，顿于一朝。泛前六<br /><br />&nbsp;&nbsp;&nbsp;&nbsp;年上第者全不得泛，三年上第者蒙半阶而已。泛前泛后合考者隔绝而不得，无考<br /><br />&nbsp;&nbsp;&nbsp;&nbsp;者无折而全。泛前泛后，有考无考，并蒙全泛。与否乖违，勤旧弥屈。差若毫厘，<br /><br />&nbsp;&nbsp;&nbsp;&nbsp;谬以千里，其此之谓乎？《易》曰：“言行，君子之所以动天下，可不慎欤！”<br /><br />&nbsp;&nbsp;&nbsp;&nbsp;言之不从，无以抑之，遂奏夺牧守外禄，全不与泛。散官改为四年之考，泛前者<br /><br />&nbsp;&nbsp;&nbsp;&nbsp;八年一阶。政令不一，冤讼惟甚，与而复夺，其本在兹。致使邀驾击鼓者，无理<br /><br />&nbsp;&nbsp;&nbsp;&nbsp;以加其罪；诽谤公听者，无辞以抑其言。g<口沓>所由生，慢悖所由起。<br /><br />&nbsp;&nbsp;&nbsp;&nbsp;夫琴瑟不调，浇而更张。善人，国之本也，其可弃乎？《诗》云：“乐只君<br /><br />&nbsp;&nbsp;&nbsp;&nbsp;子，邦家之基。”《尧典》曰：“克明俊德。”《吕刑》曰：“何择非人。”《<br /><br />&nbsp;&nbsp;&nbsp;&nbsp;周官》曰：“官弗必备惟其人。”《咎繇》曰：“无旷庶官，天工人其代之。”<br /><br />&nbsp;&nbsp;&nbsp;&nbsp;《诗》云：“人之云亡，邦国殄悴。”又曰：“雨我公田，遂及我私。”孔子曰：<br /><br />&nbsp;&nbsp;&nbsp;&nbsp;“不患贫而患不均。”如此则官必择人，泛则宜溥。请远遵正始元旨，近准圣明<br /><br />&nbsp;&nbsp;&nbsp;&nbsp;二泛，内外百官，悉同一阶，不以泛前折考，不以散任增年，则同云共澍，四海<br /><br />&nbsp;&nbsp;&nbsp;&nbsp;均洽。如谓未可，宜以权理折之。<br /><br />&nbsp;&nbsp;&nbsp;&nbsp;《易》曰：“圣人之大宝曰位，何以实位曰仁。”《春秋传》曰：“一曰择<br /><br />&nbsp;&nbsp;&nbsp;&nbsp;人。”如此，则乃可无泛，不可无考，守宰之泛，既以追夺，则百官之泛，不应<br /><br />&nbsp;&nbsp;&nbsp;&nbsp;独沾。溥泽既收，复谁敢怨！夫三载之考，兴于太和；再周之陟，通于景明。闲<br /><br />&nbsp;&nbsp;&nbsp;&nbsp;剧禄力，自有加减。陪臣以事省降，而考则三年，朝官既禄等平曹，更四周乃陟。<br /><br />&nbsp;&nbsp;&nbsp;&nbsp;考禄参差，各称其枉。且一日从军征戍，苦于烦任终年；专使决断，重于陪臣恒<br /><br />&nbsp;&nbsp;&nbsp;&nbsp;上。若通为三载之考，无泛隔折，则各盈其分，亦足以近塞群口，远绥四方。<br /><br />&nbsp;&nbsp;&nbsp;&nbsp;日i求贤，犹有所失，况不遵择人之训，唯以停久而进乎？自今已后，考<br /><br />&nbsp;&nbsp;&nbsp;&nbsp;黜愿以三宅革心，选进愿以三俊居德。《书》曰：“举能其官，惟尔之能；称非<br /><br />&nbsp;&nbsp;&nbsp;&nbsp;其人，惟尔弗任。”斯周道所以佑辟康民，敢不敬守。臣忝官枢副，毗察冤讼，<br /><br />&nbsp;&nbsp;&nbsp;&nbsp;寤寐惟省，谓宜追正，愚固所陈，万无可采。<br /><br />&nbsp;&nbsp;&nbsp;&nbsp;出除左将军、东豫州刺史。淮南九戍十三郡犹因萧衍前弊，别郡异县之民错<br /><br />&nbsp;&nbsp;&nbsp;&nbsp;杂居止，普惠乃依次括比，省减郡县，上表陈状。诏许之。宰守因此绾摄有方，<br /><br />&nbsp;&nbsp;&nbsp;&nbsp;奸盗不起，民以为便。萧衍遣将胡广来寇安阳，军主陈明祖等胁白沙、鹿城二戍，<br /><br />&nbsp;&nbsp;&nbsp;&nbsp;衍又遣定州刺史田超秀、田僧达等窃陷石头戍，径据安陂城；郢州新塘之贼，近<br /><br />&nbsp;&nbsp;&nbsp;&nbsp;在州西数十里。普惠前后命将拒战，并破之。<br /><br />&nbsp;&nbsp;&nbsp;&nbsp;普惠不营财业，好有进举，敦于故旧。冀州人侯坚固少时与其游学，早终，<br /><br />&nbsp;&nbsp;&nbsp;&nbsp;其子长瑜，普惠每于四时请禄，无不减赡给其衣食。及为豫州，启长瑜解褐，携<br /><br />&nbsp;&nbsp;&nbsp;&nbsp;其合门拯给之。孝昌元年三月，在州卒，时年五十八。赠平北将军、幽州刺史，<br /><br />&nbsp;&nbsp;&nbsp;&nbsp;谥曰宣恭。<br /><br />&nbsp;&nbsp;&nbsp;&nbsp;长子荣俊，武定末，齐王相府属。<br /><br />&nbsp;&nbsp;&nbsp;&nbsp;荣俊弟龙子，扬州骠骑府长史。<br /><br />&nbsp;&nbsp;&nbsp;&nbsp;史臣曰：孙绍关右之士，又能指论世务，亦其志也。张普惠明达典故，强直<br /><br />&nbsp;&nbsp;&nbsp;&nbsp;从官，侃然不挠，其有王臣之风矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902237);">加入书签</a><a
                        href="902193.html">上一页</a>&larr;<a href="index.html">返回列表</a>&rarr;<a
                            href="902275.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902193.html"; var next_page = "902275.html"; var index_page = "index.html"; var sortid = "9"; var article_id = "14002"; var chapter_id = "902237"; var articlename = "魏书"; var chaptername = " 卷七十八 列传第六十六"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>