<!DOCTYPE html>
<html>
<head>
<meta charset="gbk" />
<title>魏书- 卷四十七 列传第三十五-在线阅读-哈西文学网</title>
<meta name="keywords" content="魏收，魏书， 卷四十七 列传第三十五全文， 卷四十七 列传第三十五在线阅读 哈西文学网" />
<meta name="description" content="哈西文学网提供魏收的魏书  卷四十七 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900042.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900042.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十七 列传第三十五</h1>
            <div class="link xb">
                <a href="900015.html">上一页</a>&larr;<a href="index.html">返回列表</a>&rarr;<a
                    href="900104.html">下一页</a></div>			
            <div id="BookText">&nbsp;&nbsp;&nbsp;&nbsp;◎卢玄<br /><br />&nbsp;&nbsp;&nbsp;&nbsp;卢玄，字子真，范阳涿人也。曾祖谌，晋司空刘琨从事中郎。祖偃，父邈，<br /><br />&nbsp;&nbsp;&nbsp;&nbsp;并仕慕容氏为郡太守，皆以儒雅称。神鬯哪辏辟召儒俊，以玄为首，授中书博<br /><br />&nbsp;&nbsp;&nbsp;&nbsp;士。司徒崔浩，玄之外兄，每与玄言，辄叹曰：“对子真，使我怀古之情更深。”<br /><br />&nbsp;&nbsp;&nbsp;&nbsp;浩大欲齐整人伦，分明姓族。玄劝之曰：“夫创制立事，各有其时，乐为此者，<br /><br />&nbsp;&nbsp;&nbsp;&nbsp;讵几人也？宜其三思。”浩当时虽无异言，竟不纳，浩败颇亦由此。后转宁朔将<br /><br />&nbsp;&nbsp;&nbsp;&nbsp;军、兼散骑常侍，使刘义隆。义隆见之，与语良久，叹曰：“中郎，卿曾祖也。”<br /><br />&nbsp;&nbsp;&nbsp;&nbsp;既还，病卒。<br /><br />&nbsp;&nbsp;&nbsp;&nbsp;子度世，字子迁。幼而聪达，有计数。为中书学生，应选东宫。弱冠，与从<br /><br />&nbsp;&nbsp;&nbsp;&nbsp;兄遐俱以学行为时流所重。<br /><br />&nbsp;&nbsp;&nbsp;&nbsp;度世后以崔浩事，弃官逃于高阳郑罴家，罴匿之。使者囚罴长子，将加捶楚。<br /><br />&nbsp;&nbsp;&nbsp;&nbsp;罴戒之曰：“君子杀身以成仁，汝虽死勿言。”子奉父命，遂被考掠，至乃火k<br /><br />&nbsp;&nbsp;&nbsp;&nbsp;其体，因以物故，卒无所言。度世后令弟娶罴妹，以报其恩。世祖临江，刘义隆<br /><br />&nbsp;&nbsp;&nbsp;&nbsp;使其殿中将军黄延年朝贡。世祖问延年曰：“范阳卢度世坐与崔浩亲通，逃命江<br /><br />&nbsp;&nbsp;&nbsp;&nbsp;表，应已至彼？”延对曰：“都下无闻，当必不至。”世祖诏东宫赦度世宗族逃<br /><br />&nbsp;&nbsp;&nbsp;&nbsp;亡及藉没者。度世乃出。赴京，拜中书侍郎，袭爵。<br /><br />&nbsp;&nbsp;&nbsp;&nbsp;兴安中，兼太常卿，立保太后父辽西献王庙，加镇远将军，进爵为侯。后除<br /><br />&nbsp;&nbsp;&nbsp;&nbsp;散骑侍郎，使刘骏。遣其侍中柳元景与度世对接，度世应对失衷。还，被禁劾，<br /><br />&nbsp;&nbsp;&nbsp;&nbsp;经年乃释。除假节、镇远将军、齐州刺史。州接边境，将士数相侵掠。度世乃禁<br /><br />&nbsp;&nbsp;&nbsp;&nbsp;勒所统，还其俘虏，二境以宁。后坐事囚系，久之，还乡里。寻征赴京，除平东<br /><br />&nbsp;&nbsp;&nbsp;&nbsp;将军、青州刺史，未拜，遇患。延兴元年卒，年五十三。谥曰惠侯。四子，渊、<br /><br />&nbsp;&nbsp;&nbsp;&nbsp;敏、昶、尚。<br /><br />&nbsp;&nbsp;&nbsp;&nbsp;初，玄有五子，嫡唯度世，余皆别生。崔浩事难，其庶兄弟常欲危害之，度<br /><br />&nbsp;&nbsp;&nbsp;&nbsp;世常深忿恨。及度世有子，每诫约令绝妾孽，不得使长，以防后患。至渊兄弟，<br /><br />&nbsp;&nbsp;&nbsp;&nbsp;婢贱生子，虽形貌相类，皆不举接。为识者所非。<br /><br />&nbsp;&nbsp;&nbsp;&nbsp;渊，字伯源，小名阳乌。性温雅寡欲，有祖父之风，敦尚学业，闺门和睦。<br /><br />&nbsp;&nbsp;&nbsp;&nbsp;袭侯爵，拜主客令，典属国。迁秘书令、始平王师。以例降爵为伯。给事黄门侍<br /><br />&nbsp;&nbsp;&nbsp;&nbsp;郎，迁兼散骑常侍、秘书监、本州大中正。是时，高祖将立冯后，方集朝臣议之。<br /><br />&nbsp;&nbsp;&nbsp;&nbsp;高祖先谓渊曰：“卿意以为何如？”对曰：“此自古所慎，如臣愚意，宜更简卜。”高祖曰：“以先后之侄，朕意已定。”渊曰：“虽奉敕如此，然于臣心实有未<br /><br />&nbsp;&nbsp;&nbsp;&nbsp;尽。”及朝臣集议，执意如前。冯诞有盛宠，深以为恨，渊不以介怀。<br /><br />&nbsp;&nbsp;&nbsp;&nbsp;及高祖议伐萧赜，渊表曰：<br /><br />&nbsp;&nbsp;&nbsp;&nbsp;臣诚识不周览，颇寻篇籍。自魏晋以前，承平之世，未有皇舆亲御六军，决<br /><br />&nbsp;&nbsp;&nbsp;&nbsp;胜行陈之间者。胜不足为武，弗胜有亏威德，明千钧之弩不为鼷鼠发机故也。昔<br /><br />&nbsp;&nbsp;&nbsp;&nbsp;魏武以弊卒一万而袁绍土崩，谢玄以步兵三千而苻坚瓦解。胜负不由众寡，成败<br /><br />&nbsp;&nbsp;&nbsp;&nbsp;在于须臾，若用田丰之谋，则坐制孟德矣。魏既并蜀，迄于晋世，吴介有江水，<br /><br />&nbsp;&nbsp;&nbsp;&nbsp;居其上流，大小势殊，德政理绝。然犹君臣协谋，垂数十载。逮孙皓暴戾，上下<br /><br />&nbsp;&nbsp;&nbsp;&nbsp;携爽，不陆俱进，一举始克。今萧氏以篡杀之烬，政虐役繁，又支属相屠，人神<br /><br />&nbsp;&nbsp;&nbsp;&nbsp;同弃。吴会之民，延踵皇泽，正是齐轨之期，一同之会。若大驾南巡，必左衽革<br /><br />&nbsp;&nbsp;&nbsp;&nbsp;面，闽越倒戈，其犹运山压卵，有征无战。然愚谓万乘亲戎，转漕难继，千里馈<br /><br />&nbsp;&nbsp;&nbsp;&nbsp;粮，士有饥色，大军之后，必有凶年。不若命将简锐，荡涤江右，然后鸣鸾巡省，<br /><br />&nbsp;&nbsp;&nbsp;&nbsp;告成东岳，则天下幸甚，率土戴赖。<br /><br />&nbsp;&nbsp;&nbsp;&nbsp;臣又闻流言，关右之民，自比年以来，竞设斋会，假称豪贵，以相扇惑。显<br /><br />&nbsp;&nbsp;&nbsp;&nbsp;然于众坐之中，以谤朝廷。无上之心，莫此之甚。愚谓宜速惩绝，戮其魁帅。不<br /><br />&nbsp;&nbsp;&nbsp;&nbsp;尔惧成黄巾、赤眉之祸。育其微萌，不芟之毫末，斧斤一加，恐蹈害者众。臣世<br /><br />&nbsp;&nbsp;&nbsp;&nbsp;奉皇家，义均休戚，诚知干忤之愆实深，然不忠之罪莫大。<br /><br />&nbsp;&nbsp;&nbsp;&nbsp;诏曰：<br /><br />&nbsp;&nbsp;&nbsp;&nbsp;至德虽一，树功多途。三圣殊文，五帝异律，或张或弛，岂必相因？远惟承<br /><br />&nbsp;&nbsp;&nbsp;&nbsp;平之主，所以不亲旆五戎者，盖有由矣。英明之主，或以同轨无征；守庸之君，<br /><br />&nbsp;&nbsp;&nbsp;&nbsp;或缘志劣寝伐。今若喻之英皇，时非昔类；比之庸后，意有恧焉。脱元极之尊，<br /><br />&nbsp;&nbsp;&nbsp;&nbsp;本不宜驾，二公之徒，革辂之戎，宁非谬欤？寻夫昔人，若必须己而济世，岂不<br /><br />&nbsp;&nbsp;&nbsp;&nbsp;克广先业也。定火之雄，未闻不武，世祖之行，匪皆疑慑。且曹操胜袁，盖由德<br /><br />&nbsp;&nbsp;&nbsp;&nbsp;义内举；苻坚瓦解，当缘立政未至。定非弊卒之力强，十万之众寡也。今则驱驰<br /><br />&nbsp;&nbsp;&nbsp;&nbsp;先天之术，驾用仁义之师，审观成败，庶免斯咎。长江之阻，未足可惮；逾纪之<br /><br />&nbsp;&nbsp;&nbsp;&nbsp;略，何必可师？洞庭、彭蠡，竟非殷固，奋臂一呼，或成汉业。经略之义，当付<br /><br />&nbsp;&nbsp;&nbsp;&nbsp;之临机；足食之筹，望寄之萧相。将希混一，岂好轻动；利见之事，何得委人也！<br /><br />&nbsp;&nbsp;&nbsp;&nbsp;又水旱之运，未必由兵；尧汤之难，讵因兴旅？颇丰之后，虽静有之，关左<br /><br />&nbsp;&nbsp;&nbsp;&nbsp;小纷，已敕禁勒。流言之细，曷足以纡天功？深录诚心，勿恨不相遂耳，。<br /><br />&nbsp;&nbsp;&nbsp;&nbsp;及车驾南伐，赵郡王干督关右诸军事，诏加渊使持节、安南将军为副，勒众<br /><br />&nbsp;&nbsp;&nbsp;&nbsp;七万将出子午。寻以萧赜死，停师。是时泾州羌叛，残破城邑，渊以步骑六千众<br /><br />&nbsp;&nbsp;&nbsp;&nbsp;号三万，徐行而进。未经三旬，贼众逃散，降者数万口，唯枭首恶，余悉不问。<br /><br />&nbsp;&nbsp;&nbsp;&nbsp;诏兼侍中。初，渊年十四，尝诣长安。将还，诸相饯送者五十余人，别于渭北。<br /><br />&nbsp;&nbsp;&nbsp;&nbsp;有相者扶风人王伯达曰：“诸君皆不如此卢郎，虽位不副实，然德声甚盛，望逾<br /><br />&nbsp;&nbsp;&nbsp;&nbsp;公辅。后二十余年，当制命关右。愿不相忘。”此行也，相者年过八十，诣军门<br /><br />&nbsp;&nbsp;&nbsp;&nbsp;请见，言叙平生。未几，拜仪曹尚书。高祖考课在位，降渊以王师守常侍、尚书，<br /><br />&nbsp;&nbsp;&nbsp;&nbsp;夺常侍禄一周。寻除豫州刺史，以母老固辞。<br /><br />&nbsp;&nbsp;&nbsp;&nbsp;会萧昭业雍州刺史曹虎遣使请降，乃以渊为使持节、安南将军，督前锋诸军<br /><br />&nbsp;&nbsp;&nbsp;&nbsp;径赴樊邓。渊面辞曰：“臣本儒生，颇闻俎豆，军旅之事，未之学也。惟陛下裁<br /><br />&nbsp;&nbsp;&nbsp;&nbsp;之。”军期已逼，高祖不许。渊曰：“但恐曹虎为周鲂耳，陛下宜审之。”虎果<br /><br />&nbsp;&nbsp;&nbsp;&nbsp;伪降。渊至叶，具曹虎谲诈之问，兼陈其利害。诏渊取南阳。渊以兵少粮乏，表<br /><br />&nbsp;&nbsp;&nbsp;&nbsp;求先攻赭阳，以近叶仓故也。高祖许焉，乃进攻赭阳。萧鸾遣将垣历生来救，渊<br /><br />&nbsp;&nbsp;&nbsp;&nbsp;素无将略，为贼所败，坐免官爵为民。<br /><br />&nbsp;&nbsp;&nbsp;&nbsp;寻遭母忧，高祖遣谒者诣宅宣慰。服阕，兼太尉长史。高祖南讨，又兼彭城<br /><br />&nbsp;&nbsp;&nbsp;&nbsp;王中军府长史。寻为徐州京兆王愉兼长史，赐绢百匹。愉既年少，事无巨细，多<br /><br />&nbsp;&nbsp;&nbsp;&nbsp;决于渊。渊以诚信御物，甚得东南民和。南徐州刺史沈陵密谋外叛，渊觉其萌渐，<br /><br />&nbsp;&nbsp;&nbsp;&nbsp;潜敕诸戍，微为之备。屡有表闻，朝廷不纳。陵果杀将佐，勒宿豫之众逃叛。滨<br /><br />&nbsp;&nbsp;&nbsp;&nbsp;淮诸戍，由备得全。陵在边历年，阴结既广，二州人情，咸相扇惑。陵之余党，<br /><br />&nbsp;&nbsp;&nbsp;&nbsp;颇见执送，渊皆抚而赦之，惟归罪于陵，由是众心乃安。<br /><br />&nbsp;&nbsp;&nbsp;&nbsp;景明初，除秘书监。二年卒官，年四十八。赠安北将军、幽州刺史，复本爵<br /><br />&nbsp;&nbsp;&nbsp;&nbsp;固安伯，谥曰懿。<br /><br />&nbsp;&nbsp;&nbsp;&nbsp;初，谌父志法钟繇书，传业累世，世有能名。至邈以上，兼善草迹。渊习家<br /><br />&nbsp;&nbsp;&nbsp;&nbsp;法，代京宫殿多渊所题。白马公崔玄伯亦善书，世传卫体。魏初工书者，崔卢<br /><br />&nbsp;&nbsp;&nbsp;&nbsp;二门。渊与仆射李冲特相友善。冲重渊门风，而渊祗冲才官，故结为婚姻，往来<br /><br />&nbsp;&nbsp;&nbsp;&nbsp;亲密。至于渊荷高祖意遇，颇亦由冲。渊有八子。<br /><br />&nbsp;&nbsp;&nbsp;&nbsp;长子道将，字祖业，应袭父爵，而让其第八弟道舒。有司奏闻，诏曰：“长<br /><br />&nbsp;&nbsp;&nbsp;&nbsp;嫡承重，礼之大经，何得辄授也？”而道将引清河王国常侍韩子熙让弟仲穆鲁阳<br /><br />&nbsp;&nbsp;&nbsp;&nbsp;男之例，尚书李平重申奏，诏乃听许。道将涉猎经史，风气謇谔，颇有文才，为<br /><br />&nbsp;&nbsp;&nbsp;&nbsp;一家后来之冠，诸父并敬惮之。彭城王勰、任城王澄皆虚襟相待。勰为中军大将<br /><br />&nbsp;&nbsp;&nbsp;&nbsp;军，辟行参军。迁司徒东x祭酒、尚书左外兵郎中，转秘书丞。出为燕郡太守。<br /><br />&nbsp;&nbsp;&nbsp;&nbsp;道将下车，表乐毅、霍原之墓，而为之立祠。优礼儒生。励劝学业，敦课农桑，<br /><br />&nbsp;&nbsp;&nbsp;&nbsp;垦田岁倍。入为司徒司马。卒，赠龙骧将军、太常少卿，谥曰献。所为文笔数十<br /><br />&nbsp;&nbsp;&nbsp;&nbsp;篇。<br /><br />&nbsp;&nbsp;&nbsp;&nbsp;子怀祖，太学博士、员外散骑侍郎。卒。<br /><br />&nbsp;&nbsp;&nbsp;&nbsp;怀祖弟怀仁，武定中，太尉铠曹参军。<br /><br />&nbsp;&nbsp;&nbsp;&nbsp;道将弟亮，字仁业。不仕而终。子思道。<br /><br />&nbsp;&nbsp;&nbsp;&nbsp;亮弟道裕，字宁祖，少以学尚知名，风仪兼美。尚显祖女乐浪长公主，拜驸<br /><br />&nbsp;&nbsp;&nbsp;&nbsp;马都尉、太子舍人，寻转洗马。迁散骑侍郎，转安远将军、中书侍郎、兼秘书丞。<br /><br />&nbsp;&nbsp;&nbsp;&nbsp;寻以母忧去官。服终，复拜中书侍郎。迁龙骧将军、太子中庶子、幽州大中正。<br /><br />&nbsp;&nbsp;&nbsp;&nbsp;转长兼散骑侍郎，加左将军。神龟二年，除左将军、泾州刺史。其年七月卒官，<br /><br />&nbsp;&nbsp;&nbsp;&nbsp;年四十四。赠抚军将军、青州刺史，赐帛三百匹，谥曰文侯。<br /><br />&nbsp;&nbsp;&nbsp;&nbsp;子景绪，武定中，仪同开府录事参军。<br /><br />&nbsp;&nbsp;&nbsp;&nbsp;道裕弟道虔，字庆祖，粗闲经史，兼通算术。尚高祖女济南长公主。公主骄<br /><br />&nbsp;&nbsp;&nbsp;&nbsp;淫，声秽遐迩，先无疹患，仓卒暴薨。时云道虔所害。世宗秘其丑恶，不苦穷治。<br /><br />&nbsp;&nbsp;&nbsp;&nbsp;尚书尝奏道虔为国子博士。灵太后追主薨事，乃黜道虔为民，终身不仕。孝昌末，<br /><br />&nbsp;&nbsp;&nbsp;&nbsp;临淮王因将出征，启除道虔奉车都尉。道虔外生李尚庄帝姊丰亭公主，因相<br /><br />&nbsp;&nbsp;&nbsp;&nbsp;藉托。永安中，除辅国将军、通直常侍，寻加征虏将军。以议历勋，赐爵临淄伯，<br /><br />&nbsp;&nbsp;&nbsp;&nbsp;迁散骑常侍。天平初，征南将军，转都官尚书、本州大中正。出除骠骑将军、幽<br /><br />&nbsp;&nbsp;&nbsp;&nbsp;州刺史，寻加卫大将军，卒于官。赠都督幽瀛二州诸军事、骠骑大将军、尚书右<br /><br />&nbsp;&nbsp;&nbsp;&nbsp;仆射、司空公、瀛州刺史，谥曰恭文公。主二子，昌宇、昌仁。昌宇不慧，昌仁<br /><br />&nbsp;&nbsp;&nbsp;&nbsp;早卒。道虔又娶司马氏，有子昌裕。及司马见出之后，更娉元氏，生二子昌期、<br /><br />&nbsp;&nbsp;&nbsp;&nbsp;昌衡。兄弟竞父爵，至今未袭。<br /><br />&nbsp;&nbsp;&nbsp;&nbsp;道虔弟道侃，字希祖。州主簿，沉雅有学尚。孝昌末卒。二子早夭，以弟道<br /><br />&nbsp;&nbsp;&nbsp;&nbsp;约子正达为后。武定中，征虏将军、大尉记室参军。<br /><br />&nbsp;&nbsp;&nbsp;&nbsp;道侃弟道和，字叔维。兄弟之中，人望最下。冀州中军府中兵参军。卒。<br /><br />&nbsp;&nbsp;&nbsp;&nbsp;子景豫。景豫弟景熙，武定中，仪同开府谘议。<br /><br />&nbsp;&nbsp;&nbsp;&nbsp;道和弟道约，字季恭。起家员外郎，累迁司空录事参军、司徒属、幽州大中<br /><br />&nbsp;&nbsp;&nbsp;&nbsp;正、辅国将军、光禄大夫。转司徒右长史。太傅李延出除青州。延先被病，<br /><br />&nbsp;&nbsp;&nbsp;&nbsp;道约，延之妻弟，诏以道约为延长史，加散骑常侍，寄以匡维也。永熙中，<br /><br />&nbsp;&nbsp;&nbsp;&nbsp;车骑将军、左光禄大夫，领广平王赞仪同开府长史。天平中，开府仪同高岳请为<br /><br />&nbsp;&nbsp;&nbsp;&nbsp;长史。岳转除青冀二州，道约仍为长史，随岳两藩，有毗佐之称。兴和末，除卫<br /><br />&nbsp;&nbsp;&nbsp;&nbsp;大将军、兖州刺史，在州颇得民和。武定元年卒，年五十八。赠使持节、骠骑大<br /><br />&nbsp;&nbsp;&nbsp;&nbsp;将军、仪同三司、幽州刺史。<br /><br />&nbsp;&nbsp;&nbsp;&nbsp;子正通，开府谘议。少有令誉，征赴晋阳，遇患卒。妻郑氏，与正通弟正思<br /><br />&nbsp;&nbsp;&nbsp;&nbsp;淫乱，武定中，为御史所劾，人士疾之。<br /><br />&nbsp;&nbsp;&nbsp;&nbsp;道约弟道舒，字幼安，袭父爵。自尚书左主客郎中为冠军将军、中书侍郎。<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;渊弟敏，字仲通，小字红崖，少有大量。太和初，拜议郎，早卒。赠威远将<br /><br />&nbsp;&nbsp;&nbsp;&nbsp;军、范阳太守，谥曰靖。高祖纳其女为嫔。敏五子。<br /><br />&nbsp;&nbsp;&nbsp;&nbsp;义僖，字远庆，早有学尚，识度沉雅。年九岁，丧父，便有至性。少为仆射<br /><br />&nbsp;&nbsp;&nbsp;&nbsp;李冲所叹美。起家秘书郎，历太子舍人、司徒中郎。神龟初，任城王澄奏举义僖，<br /><br />&nbsp;&nbsp;&nbsp;&nbsp;除散骑侍郎，转冠军将军、中散大夫。以母忧去职。幽州刺史王诵与义僖交款，<br /><br />&nbsp;&nbsp;&nbsp;&nbsp;每与旧故李神俊等书曰：“卢冠军在此，时复惠好，辄留连数日，得谘询政道。”<br /><br />&nbsp;&nbsp;&nbsp;&nbsp;其见重若此。齐王萧宝夤启为开府谘议参军，辞疾不赴。寻兼司空长史，拜征虏<br /><br />&nbsp;&nbsp;&nbsp;&nbsp;将军、太中大夫。散秩多年，澹然自得。李神俊劝其干谒当途。义僖曰：“学先<br /><br />&nbsp;&nbsp;&nbsp;&nbsp;王之道，贵行先王之志，何能苟求富贵也？”<br /><br />&nbsp;&nbsp;&nbsp;&nbsp;孝昌中，除散骑常侍。时灵太后临朝，黄门侍郎李神轨势倾朝野，求结婚姻。<br /><br />&nbsp;&nbsp;&nbsp;&nbsp;义僖虑其必败，拒而不许。王诵谓义僖曰：“昔人不以一女易五男，卿岂易之也？”义僖曰：“所以不从，正为此耳。从之恐祸大而速。”诵乃坚握义僖之手曰：<br /><br />&nbsp;&nbsp;&nbsp;&nbsp;“我闻有命，不敢以告人。”遂适他族。临婚之夕，灵太后遣中常侍服景就家敕<br /><br />&nbsp;&nbsp;&nbsp;&nbsp;停。内外惶怖，义僖夷然自若。建义初，兼都官尚书，寻除安东将军、卫尉卿。<br /><br />&nbsp;&nbsp;&nbsp;&nbsp;普泰中，除都官尚书，加骠骑大将军、左光禄大夫。<br /><br />&nbsp;&nbsp;&nbsp;&nbsp;义僖少时，幽州频遭水旱，先有谷数万石贷民，义僖以年谷不熟，乃燔其契。<br /><br />&nbsp;&nbsp;&nbsp;&nbsp;州闾悦其恩德。性宽和畏慎，不妄交款，与魏子建情好尤笃，言无所隐。义僖性<br /><br />&nbsp;&nbsp;&nbsp;&nbsp;清俭，不营财利，虽居显位，每至困乏，麦饭蔬食，忻然甘之。永熙中，风疾顿<br /><br />&nbsp;&nbsp;&nbsp;&nbsp;发。兴和中卒，年六十四。赠本将军、仪同三司、瀛州刺史，谥孝简。<br /><br />&nbsp;&nbsp;&nbsp;&nbsp;子逊之，武定中，太尉记室参军。<br /><br />&nbsp;&nbsp;&nbsp;&nbsp;逊之弟世猷，齐王开府集曹参军。<br /><br />&nbsp;&nbsp;&nbsp;&nbsp;义僖弟义忭，字叔预。司空行参军、本州治中、散骑侍郎、司徒谘议参军。<br /><br />&nbsp;&nbsp;&nbsp;&nbsp;子孝章，仪同开府行参军，早亡。<br /><br />&nbsp;&nbsp;&nbsp;&nbsp;义忭弟义敦，字季和。征北府默曹参军。<br /><br />&nbsp;&nbsp;&nbsp;&nbsp;子景开，字子达。武定中，仪同开府属。<br /><br />&nbsp;&nbsp;&nbsp;&nbsp;义敦弟义安，字幼仁，不仕。义僖诸弟并远不逮兄也。<br /><br />&nbsp;&nbsp;&nbsp;&nbsp;敏弟昶，字叔达，小字师颜，学涉经史，早有时誉。太和初，为太子中舍人、<br /><br />&nbsp;&nbsp;&nbsp;&nbsp;兼员外散骑常侍，使于萧昭业。高祖诏昶曰：“卿便至彼，勿存彼我。密迩江扬，<br /><br />&nbsp;&nbsp;&nbsp;&nbsp;不早当晚，会是朕物。卿等欲言，便无相疑难。”又敕副使王清石曰：“卿莫以<br /><br />&nbsp;&nbsp;&nbsp;&nbsp;本是南人，言语致虑。若彼先有所知所识，欲见便见，须论即论。卢昶正是宽柔<br /><br />&nbsp;&nbsp;&nbsp;&nbsp;君子，无多文才，或主客命卿作诗，可率卿所知，莫以昶不作，便复罢也。凡使<br /><br />&nbsp;&nbsp;&nbsp;&nbsp;人之体，以和为贵，勿递相矜夸，见于色貌，失将命之体。卿等各率所知，以相<br /><br />&nbsp;&nbsp;&nbsp;&nbsp;规诲。”及昶至彼，值萧鸾c立，于是高祖南讨之，昶兄渊为别道将。而萧鸾以<br /><br />&nbsp;&nbsp;&nbsp;&nbsp;朝廷加兵，遂酷遇昶等。昶本非骨鲠，闻南人云兄既作将，弟为使者。乃大恐怖，<br /><br />&nbsp;&nbsp;&nbsp;&nbsp;泪汗交横。鸾以腐米臭鱼s豆供之。而谒者张思宁辞气謇谔，曾不屈挠，遂以壮<br /><br />&nbsp;&nbsp;&nbsp;&nbsp;烈死于馆中。昶还，高祖责之曰：“衔命之礼，有死无辱，虽流放海隅，犹宜抱<br /><br />&nbsp;&nbsp;&nbsp;&nbsp;节致殒。卿不能长缨羁首，已是可恨，何乃俯眉饮啄，自同犬马？有生必死，修<br /><br />&nbsp;&nbsp;&nbsp;&nbsp;短几何。卿若杀身成名，贻之竹素，何如甘彼刍菽，以辱君父乎？纵不远惭苏武，<br /><br />&nbsp;&nbsp;&nbsp;&nbsp;宁不近愧思宁！”昶对曰：“臣器乏陆、随，忝使闽越。属萧鸾昏狂，诛戮无道。<br /><br />&nbsp;&nbsp;&nbsp;&nbsp;恐不得仰奉明时，归养老母，苟存尺蠖，屈以求伸。负辱朝命，罪宜万死，乞归<br /><br />&nbsp;&nbsp;&nbsp;&nbsp;司寇，伏听斧钺。”遂见罢黜。久之，复除彭城王友，转秘书丞。景明初，除中<br /><br />&nbsp;&nbsp;&nbsp;&nbsp;书侍郎，迁给事黄门侍郎、本州大中正。昶请外禄，世宗不许。迁散骑常侍，兼<br /><br />&nbsp;&nbsp;&nbsp;&nbsp;尚书。<br /><br />&nbsp;&nbsp;&nbsp;&nbsp;时洛阳县获白鼠。昶奏曰：<br /><br />&nbsp;&nbsp;&nbsp;&nbsp;谨案《瑞典》，外镇刺史、二千石、令长不祗上命，刻暴百姓，人民怨嗟，<br /><br />&nbsp;&nbsp;&nbsp;&nbsp;则白鼠至。臣闻祯不虚见，德合必符；妖不妄出，咎彰则至。是以古之人君，或<br /><br />&nbsp;&nbsp;&nbsp;&nbsp;怠瑞以失德，或祗变而立功，斯乃万古之殷鉴，千龄之炯诫。比者，灾气作l，<br /><br />&nbsp;&nbsp;&nbsp;&nbsp;恒阳亏度，陛下流如伤之慈，降纳隍之旨，哀百姓之无辜，引在予之深责。举贤<br /><br />&nbsp;&nbsp;&nbsp;&nbsp;黜佞之诏，道映于尧先；进思纳谏之言，事光于舜右。伏读明旨，俯观征谴，敢<br /><br />&nbsp;&nbsp;&nbsp;&nbsp;布庸瞽，以陈万一。<br /><br />&nbsp;&nbsp;&nbsp;&nbsp;窃惟一夫之耕，食裁充口；一妇之织，衣止蔽形。年租岁调，则惟常理，此<br /><br />&nbsp;&nbsp;&nbsp;&nbsp;外征求，于何取足？然自比年以来，兵革屡动。荆扬二州，屯戍不息；钟离、义<br /><br />&nbsp;&nbsp;&nbsp;&nbsp;阳，师旅相继。兼荆蛮凶狡，王师薄伐，暴露原野，经秋淹夏。汝颍之地，率户<br /><br />&nbsp;&nbsp;&nbsp;&nbsp;从戎；河冀之境，连丁转运。又战不必胜，加之退负，死丧离旷，十室而九。细<br /><br />&nbsp;&nbsp;&nbsp;&nbsp;役烦徭，日月滋甚；苛兵酷吏，因逞威福。至使通原遥畛，田芜罕耘；连村接\，<br /><br />&nbsp;&nbsp;&nbsp;&nbsp;蚕饥莫食。而监司因公以贪求，豪强恃私而逼掠。遂令鬻V褐以益千金之资，<br /><br />&nbsp;&nbsp;&nbsp;&nbsp;制口腹而充一朝之急。此皆由牧守令长多失其人，郡阙黄霸之君，县无鲁恭之宰，<br /><br />&nbsp;&nbsp;&nbsp;&nbsp;不思所以安民，正思所以润屋。故士女呼嗟，相望于道路；守宰暴贪，风闻于魏<br /><br />&nbsp;&nbsp;&nbsp;&nbsp;阙。往岁法官案验，多挂刑网，谓必显戮，以明劝诫。然后遣使覆讯，公违宪典。<br /><br />&nbsp;&nbsp;&nbsp;&nbsp;或承风挟请，轻树私恩；或容情受贿，辄施己惠。御史所劾，皆言诬枉；申雪罪<br /><br />&nbsp;&nbsp;&nbsp;&nbsp;人，更云清白。长侮上之源，滋陵下之路。忠清之人，见之而自怠；犯暴之夫，<br /><br />&nbsp;&nbsp;&nbsp;&nbsp;闻之以益快。白鼠之至，信而有征矣。<br /><br />&nbsp;&nbsp;&nbsp;&nbsp;伏愿陛下垂睿哲之鉴，察妖灾之起。延对公卿，广询庶政；引见枢纳，博求<br /><br />&nbsp;&nbsp;&nbsp;&nbsp;民隐。存问孤寡，去其苛碎；轻徭省赋，与民休息。贞良忠谠，置之于朝；奸回<br /><br />&nbsp;&nbsp;&nbsp;&nbsp;贪佞，弃之于市。则九官勿戒而恒敬，百县不严而自肃，士女欣欣，人有望矣。<br /><br />&nbsp;&nbsp;&nbsp;&nbsp;诏曰：“朕纂承鸿绪，伏膺宝历，思靖八方，惠康四海。当必世之期，麟凤<br /><br />&nbsp;&nbsp;&nbsp;&nbsp;不降；属胜残之会，白鼠告咎。万邦有罪，实唯朕躬。尚书敷纳机猷，献替是寄，<br /><br />&nbsp;&nbsp;&nbsp;&nbsp;谠言有闻，朕实嘉美。”转侍中，又兼吏部尚书，寻即正，仍侍中。昶守职而已，<br /><br />&nbsp;&nbsp;&nbsp;&nbsp;无所激扬也。与侍中元晖等更相朋附，为世宗所宠，时论鄙之。<br /><br />&nbsp;&nbsp;&nbsp;&nbsp;出除镇东将军、徐州刺史。永平四年夏，昶表曰：“萧衍琅邪郡民王万寿等<br /><br />&nbsp;&nbsp;&nbsp;&nbsp;款诚内结，潜来诣臣，云朐山戍今将交换，有可图之机。臣即许以旌赏，遣其还<br /><br />&nbsp;&nbsp;&nbsp;&nbsp;入。至三月二十四夜，万寿等奖率同盟，攻掩朐城，斩衍辅国将军，琅邪、东莞<br /><br />&nbsp;&nbsp;&nbsp;&nbsp;二郡太守，带朐山戍主刘并将士四十余人，传首至州。臣即遣兼郯城戍副张<br /><br />&nbsp;&nbsp;&nbsp;&nbsp;天惠率骁勇二百，径往赴之。琅邪诸戍络绎继援，而衍郁洲已遣二军以拒天惠。<br /><br />&nbsp;&nbsp;&nbsp;&nbsp;天惠与万寿等内外齐击，俘斩数百，便即据城。”诏昶曰：“彭宋地接边疆，势<br /><br />&nbsp;&nbsp;&nbsp;&nbsp;连淮海，威御之术，功在不易。朐山险塞，寇之要防，水陆交凑，扬、郁路冲，<br /><br />&nbsp;&nbsp;&nbsp;&nbsp;畜聚凶徒，虔刘边鄙，青、光、齐、衮每罹其患。卿妙算既敷，克城殄众，展疆<br /><br />&nbsp;&nbsp;&nbsp;&nbsp;辟土，何善如之！庸勋之懋，朕用嘉止。故遣左右直长阎遵业具宣往怀。此戍郁<br /><br />&nbsp;&nbsp;&nbsp;&nbsp;洲之本，存亡所系。今既失守，有不存之心；彼见扼喉，将图救援之计。今水雨<br /><br />&nbsp;&nbsp;&nbsp;&nbsp;盛行，宜须防守。卿可深思拟捍之规，攘敌之略，使还具闻。”<br /><br />&nbsp;&nbsp;&nbsp;&nbsp;昶又表：“萧衍将张稷、马仙V、阴虔和等各领精兵，分屯诸堰；昌义之、<br /><br />&nbsp;&nbsp;&nbsp;&nbsp;张惠绍、王神念、王茂光承彼传信，续发建邺。自存之计，并归于此。量力准寇，<br /><br />&nbsp;&nbsp;&nbsp;&nbsp;事恐不轻。何者？此兵九千，贼众四万，名将健士，远近毕集，邀凭雨热，决死<br /><br />&nbsp;&nbsp;&nbsp;&nbsp;来战，藉众乘凶，希固巢穴。所以倾国而举，非为朐山，将恐王师固六里，据湖<br /><br />&nbsp;&nbsp;&nbsp;&nbsp;冲，南截淮浦，势崩难测，海利盐物，交阙常贡。所虑在大，有必争之心。若皇<br /><br />&nbsp;&nbsp;&nbsp;&nbsp;家经略，方有所讨，必须简将增兵，加益粮仗，与之亢拟。相持至秋，天麾一动，<br /><br />&nbsp;&nbsp;&nbsp;&nbsp;开拓为易。图南之计，事本在今，请增兵六千、米十万石；如其不也，伏听朝议。”昶又表：“贼徒大集，众旅强盛，置栅朐山，屯守门井，并围固城，昼夜连战。<br /><br />&nbsp;&nbsp;&nbsp;&nbsp;恐狡势既强，后难除B。辄欲令征虏将军赵遐率勒见兵，与之决胜。遐虑众少<br /><br />&nbsp;&nbsp;&nbsp;&nbsp;不敌，若一举失利，则众心挫怯，求待大众俱至，奋锐击之。窃谓此谋，非为孟<br /><br />&nbsp;&nbsp;&nbsp;&nbsp;浪。且臣本奉朝规，令相拒守，以待凉月。今岁已云秋，高风渐举，经算大图，<br /><br />&nbsp;&nbsp;&nbsp;&nbsp;时事既至。且鲍口以东，陆运无阂，朐、固之间，本无停潦，宜时掩击边陲。而<br /><br />&nbsp;&nbsp;&nbsp;&nbsp;贼自夏以来，贯甲不歇，从六里以北，城栅相连，役使兵人，便已疲殆。若大众<br /><br />&nbsp;&nbsp;&nbsp;&nbsp;临之，必可禽捷。一城退溃，众垒土崩，乘胜图之，易于振朽。脱兵不速至，长<br /><br />&nbsp;&nbsp;&nbsp;&nbsp;彼炽心，军士忧惶，自生异议。请速简配，以及事机。”诏曰：“一克获朐山，<br /><br />&nbsp;&nbsp;&nbsp;&nbsp;计本于昶，乘胜之规，终宜有寄。是以起兵之始，即季处分，前机经略，一以任<br /><br />&nbsp;&nbsp;&nbsp;&nbsp;之。今既请兵，理宜速遂。可遣冀、定、瀛、相四州中品羽林、虎贲四千人赴之。”<br /><br />&nbsp;&nbsp;&nbsp;&nbsp;又诏昶曰：“朐山之克，实由于卿，开疆拓土，实为长策。然经讨未服，非<br /><br />&nbsp;&nbsp;&nbsp;&nbsp;卿而谁？而蚁徒送死，规侵王略，天亡小贼，数在无远。故前者命卿亲临指授，<br /><br />&nbsp;&nbsp;&nbsp;&nbsp;寻以卿疾未瘳，且待消息。今既痊复，宜遵前旨，秉戈挥锐，殄寇为怀。已发虎<br /><br />&nbsp;&nbsp;&nbsp;&nbsp;旅五万，应机电赴，指辰而至，遂卿本请。截彼东南，亮委高算。”又诏昶曰：<br /><br />&nbsp;&nbsp;&nbsp;&nbsp;“取朐置戍，并是卿计，始终成败，悉归于卿。卿以兵少请益，今已遂卿本意。<br /><br />&nbsp;&nbsp;&nbsp;&nbsp;如闻东唐陆道甚狭，一辄之外，皆是大水。彼必据之，以断军路。若已如此，更<br /><br />&nbsp;&nbsp;&nbsp;&nbsp;设何策？其军奇兵变，遽以表闻。又闻衍军将帅，每有流言，云魏博淮阳、宿豫，<br /><br />&nbsp;&nbsp;&nbsp;&nbsp;乃是两宜。若实有此，卿可量朐山薪水得支几时。脱事容往返，驰驿速闻。如薪<br /><br />&nbsp;&nbsp;&nbsp;&nbsp;水少急，即可量计。若理不可尔，亦将军裁决。”<br /><br />&nbsp;&nbsp;&nbsp;&nbsp;昶既儒生，本少将略，又羊祉子燮为昶司马，专任戎事，掩昶耳目，将士怨<br /><br />&nbsp;&nbsp;&nbsp;&nbsp;之。朐山戍主傅文骥粮樵俱罄，以城降衍。昶见城降，于是先走退。诸军相寻奔<br /><br />&nbsp;&nbsp;&nbsp;&nbsp;遁，遇大寒雪，军人冻死及落手足者三分而二。自国家经略江左，唯有中山王英<br /><br />&nbsp;&nbsp;&nbsp;&nbsp;败于钟离，昶于朐山失利，最为甚焉。世宗遣黄门甄琛驰驿锁昶，穷其败状。诏<br /><br />&nbsp;&nbsp;&nbsp;&nbsp;曰：“朐山之败，伤损实深，推始究末，罪钟元帅。虽经大宥，轻重宜别，昶一<br /><br />&nbsp;&nbsp;&nbsp;&nbsp;人可以免官论坐，自余将统以下悉听依赦复任。”<br /><br />&nbsp;&nbsp;&nbsp;&nbsp;未几，拜太常卿，仍除安西将军、雍州刺史，又进号镇西将军，加散骑常侍。<br /><br />&nbsp;&nbsp;&nbsp;&nbsp;熙平元年卒于官。赠征北将军、冀州刺史，谥曰穆。<br /><br />&nbsp;&nbsp;&nbsp;&nbsp;昶宽和矜恕，善于绥抚，其在徐州，戍兵疾，亲自检恤。至番兵年满不归，<br /><br />&nbsp;&nbsp;&nbsp;&nbsp;容充后役，终昶一政，然后始还。人庶称之。<br /><br />&nbsp;&nbsp;&nbsp;&nbsp;子元聿，字仲训，无他才能。尚高祖女义阳长公主，拜驸马都尉。位太尉司<br /><br />&nbsp;&nbsp;&nbsp;&nbsp;马、光禄大夫。卒，赠中书监。<br /><br />&nbsp;&nbsp;&nbsp;&nbsp;子士晟，仪同开府掾。<br /><br />&nbsp;&nbsp;&nbsp;&nbsp;元聿第五弟元明，字幼章。涉历群书，兼有文义，风彩闲润，进退可观。永<br /><br />&nbsp;&nbsp;&nbsp;&nbsp;安初，长兼尚书令，临淮王钦爱之。及开府，引为兼属，仍领部曲。出帝登<br /><br />&nbsp;&nbsp;&nbsp;&nbsp;阼，以郎任行礼，封城阳县子，迁中书寺郎。永熙末，居洛东缑山，乃作《幽居<br /><br />&nbsp;&nbsp;&nbsp;&nbsp;赋》焉，于时元明友人王由居颍川，忽梦由携酒就之言别，赋诗为赠。及明，忆<br /><br />&nbsp;&nbsp;&nbsp;&nbsp;其诗十字云：“自兹一去后，市朝不复游。”元明叹曰：“由性不狎俗，旅寄人<br /><br />&nbsp;&nbsp;&nbsp;&nbsp;间，乃今有梦，又复如此，必有他故。”经三日，果闻由为乱兵所害。寻其亡日，<br /><br />&nbsp;&nbsp;&nbsp;&nbsp;乃是得梦之夜。天平中，兼吏部郎中，副李谐使萧衍，南人称之。还，拜尚书右<br /><br />&nbsp;&nbsp;&nbsp;&nbsp;丞，转散骑常侍，监起居。积年在史馆，了不厝意。又兼黄门郎、本州大中正。<br /><br />&nbsp;&nbsp;&nbsp;&nbsp;元明善自标置，不妄交游，饮酒赋诗，遇兴忘返。性好玄理，作史子新论数十篇，<br /><br />&nbsp;&nbsp;&nbsp;&nbsp;文笔别有集录。少时常从乡还洛，途遇相州刺史、中山王熙。熙博识之士，见而<br /><br />&nbsp;&nbsp;&nbsp;&nbsp;叹曰：“卢郎有如此风神，唯须诵《离骚》，饮美酒，自为佳器。”遂留之数日，<br /><br />&nbsp;&nbsp;&nbsp;&nbsp;赠帛及马而别。元明凡三娶，次妻郑氏与元明兄子士启淫污，元明不能离绝。又<br /><br />&nbsp;&nbsp;&nbsp;&nbsp;好以世地自矜，时论以此贬之。<br /><br />&nbsp;&nbsp;&nbsp;&nbsp;元明弟元缉，字幼绪。凶率好酒，曾于妇氏饮宴，小有不平，手刃其客。起<br /><br />&nbsp;&nbsp;&nbsp;&nbsp;家秘书郎，转司徒祭酒。稍迁辅国将军、司徒司马，卒于官。赠散骑常侍、都督<br /><br />&nbsp;&nbsp;&nbsp;&nbsp;幽瀛二州诸军事、骠骑大将军、吏部尚书、幽州刺史，谥曰宣。<br /><br />&nbsp;&nbsp;&nbsp;&nbsp;子士深，开府行参军。<br /><br />&nbsp;&nbsp;&nbsp;&nbsp;昶弟尚之，字季儒，小字羡夏，亦以儒素见重。太和中，拜议郎，转赵郡王<br /><br />&nbsp;&nbsp;&nbsp;&nbsp;征东谘议参军。母忧去官。后为太尉主簿、司徒属、范阳太守、章武内史、兼司<br /><br />&nbsp;&nbsp;&nbsp;&nbsp;徒右长史，加冠军将军，转左长史。出为前将军、济州刺史。入除光禄大夫。正<br /><br />&nbsp;&nbsp;&nbsp;&nbsp;光五年卒，年六十二。赠散骑常侍、安东将军、青州刺史。<br /><br />&nbsp;&nbsp;&nbsp;&nbsp;长子文甫，字元v。少有器尚，涉历文史，有誉于时。位司空参军，年四十<br /><br />&nbsp;&nbsp;&nbsp;&nbsp;九卒。<br /><br />&nbsp;&nbsp;&nbsp;&nbsp;子敬舒，有文学，早亡。<br /><br />&nbsp;&nbsp;&nbsp;&nbsp;文甫弟文翼，字仲v。少甚轻躁，晚颇改节。为员外郎，因师乡里。永安中，<br /><br />&nbsp;&nbsp;&nbsp;&nbsp;为都督，守范阳三城，拒贼帅韩娄有功，赐爵范阳子。永熙中，除右将军、太中<br /><br />&nbsp;&nbsp;&nbsp;&nbsp;大夫。栖迟桑井而卒，年六十。<br /><br />&nbsp;&nbsp;&nbsp;&nbsp;子士伟，兴和中，中散大夫。<br /><br />&nbsp;&nbsp;&nbsp;&nbsp;文翼弟文符，字叔僖，性通率。位员外郎、羽林监、尚书主客郎中，迁通直<br /><br />&nbsp;&nbsp;&nbsp;&nbsp;散骑侍郎。永安中卒，年四十。<br /><br />&nbsp;&nbsp;&nbsp;&nbsp;子子潜，武定中，齐文襄王中外府中兵参军。<br /><br />&nbsp;&nbsp;&nbsp;&nbsp;度世，李氏之甥。其为济州也，国家初平升城。无盐房崇吉母傅氏，度世继<br /><br />&nbsp;&nbsp;&nbsp;&nbsp;外祖母兄之子妇也。兖州刺史申纂妻贾氏，崇吉之姑女也，皆亡破军途，老病憔<br /><br />&nbsp;&nbsp;&nbsp;&nbsp;悴。而度世推计中表，致其恭恤。每觐见傅氏，跪问起居，随时奉送衣被食物；<br /><br />&nbsp;&nbsp;&nbsp;&nbsp;亦存赈贾氏，供其服膳。青州既陷，诸崔坠落，多所收赎。及渊、昶等并循父风，<br /><br />&nbsp;&nbsp;&nbsp;&nbsp;远亲疏属，叙为尊行，长者莫不毕拜致敬。闺门之礼，为世所推。谦退简约，不<br /><br />&nbsp;&nbsp;&nbsp;&nbsp;与世竞。父母亡，然同居共财，自祖至孙，家内百口。在洛时有饥年，无以自赡，<br /><br />&nbsp;&nbsp;&nbsp;&nbsp;然尊卑怡穆，丰俭同之。亲从昆弟，常旦省谒诸父，出坐别室，至暮乃入。朝府<br /><br />&nbsp;&nbsp;&nbsp;&nbsp;之外，不妄交游。其相勖以礼如此。又一门三主，当世以为荣。渊兄弟亡，及道<br /><br />&nbsp;&nbsp;&nbsp;&nbsp;将卒后，家风衰损，子孙多非法，帷薄混秽，为论者所鄙。<br /><br />&nbsp;&nbsp;&nbsp;&nbsp;度世从祖弟神宝，中书博士。太和中，高祖为高阳王雍纳其女为妃。<br /><br />&nbsp;&nbsp;&nbsp;&nbsp;初，玄从祖兄溥，慕容宝之末，总摄乡部，屯于海滨，遂杀其乡姻诸祖十余<br /><br />&nbsp;&nbsp;&nbsp;&nbsp;人，称征北大将军、幽州刺史，攻掠郡县。天兴中讨禽之，事在《帝纪》。<br /><br />&nbsp;&nbsp;&nbsp;&nbsp;溥玄孙洪，字曾孙。太和中，历中书博士，稍迁高阳王雍镇北府谘议参军、<br /><br />&nbsp;&nbsp;&nbsp;&nbsp;幽州中正、乐陵阳平二郡太守。洪三子。<br /><br />&nbsp;&nbsp;&nbsp;&nbsp;长子崇，字元礼。少立美名，有识者许之以远大。景明中，骠骑府法曹参军。<br /><br />&nbsp;&nbsp;&nbsp;&nbsp;早卒。<br /><br />&nbsp;&nbsp;&nbsp;&nbsp;子子刚，司空行参军、荆州骠骑府主簿。没于关中。<br /><br />&nbsp;&nbsp;&nbsp;&nbsp;崇弟仲义，小名黑，知名于世。高阳王雍司空行参军、员外散骑侍郎、幽州<br /><br />&nbsp;&nbsp;&nbsp;&nbsp;别驾。<br /><br />&nbsp;&nbsp;&nbsp;&nbsp;弟三子叔矩，字子规。武定中，尚书郎。<br /><br />&nbsp;&nbsp;&nbsp;&nbsp;子规弟子正，司徒法曹参军。崇兄弟官虽不达，至于婚姻，常与玄家齐等。<br /><br />&nbsp;&nbsp;&nbsp;&nbsp;仲义弟干，字幼祯。州主簿。<br /><br />&nbsp;&nbsp;&nbsp;&nbsp;子让，仪同开府参军。<br /><br />&nbsp;&nbsp;&nbsp;&nbsp;洪弟光宗，子观，观弟仲宣，事在《文苑传》。<br /><br />&nbsp;&nbsp;&nbsp;&nbsp;仲宣弟叔虎，武定初，司徒谘议参军。<br /><br />&nbsp;&nbsp;&nbsp;&nbsp;洪从弟附伯，附伯弟侍伯，并有学识。附伯位至沧州平东府长史。侍伯，永<br /><br />&nbsp;&nbsp;&nbsp;&nbsp;熙中卫大将军、南岐州刺史。<br /><br />&nbsp;&nbsp;&nbsp;&nbsp;侍伯从弟文伟，兴和中，骠骑大将军、青州刺史、大夏县开国男。<br /><br />&nbsp;&nbsp;&nbsp;&nbsp;史臣曰：卢玄绪业著闻，首应旌命，子孙继迹，为世盛门。其文武功烈，殆<br /><br />&nbsp;&nbsp;&nbsp;&nbsp;无足纪，而见重于时，声高冠带，盖德业儒素有过人者。渊之兄弟亦有二方之风<br /><br />&nbsp;&nbsp;&nbsp;&nbsp;流。雅道家声，诸子不逮，余烈所被，弗及盈乎？</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900042);">加入书签</a><a
                        href="900015.html">上一页</a>&larr;<a href="index.html">返回列表</a>&rarr;<a
                            href="900104.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900015.html"; var next_page = "900104.html"; var index_page = "index.html"; var sortid = "9"; var article_id = "14002"; var chapter_id = "900042"; var articlename = "魏书"; var chaptername = " 卷四十七 列传第三十五"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>