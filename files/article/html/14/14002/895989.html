<!DOCTYPE html>
<html>
<head>
<meta charset="gbk" />
<title>魏书- 卷二十一下 列传第九下-在线阅读-哈西文学网</title>
<meta name="keywords" content="魏收，魏书， 卷二十一下 列传第九下全文， 卷二十一下 列传第九下在线阅读 哈西文学网" />
<meta name="description" content="哈西文学网提供魏收的魏书  卷二十一下 列传第九下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895989.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895989.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一下 列传第九下</h1>
            <div class="link xb">
                <a href="895939.html">上一页</a>&larr;<a href="index.html">返回列表</a>&rarr;<a
                    href="896062.html">下一页</a></div>			
            <div id="BookText">&nbsp;&nbsp;&nbsp;&nbsp;◎献文六王<br /><br />&nbsp;&nbsp;&nbsp;&nbsp;彭城王<br /><br />&nbsp;&nbsp;&nbsp;&nbsp;彭城王勰，字彦和。少而岐嶷，姿性不群。太和九年，封始平王，加侍中、<br /><br />&nbsp;&nbsp;&nbsp;&nbsp;征西大将军。勰生而母潘氏卒，其年显祖崩。及有所知，启求追服。文明太后不<br /><br />&nbsp;&nbsp;&nbsp;&nbsp;许，乃毁瘠三年，弗参吉庆。高祖大奇之。敏而耽学，不舍昼夜，博综经史，雅<br /><br />&nbsp;&nbsp;&nbsp;&nbsp;好属文。<br /><br />&nbsp;&nbsp;&nbsp;&nbsp;高祖革创，解侍中、将军，拜光禄大夫。复除侍中，长直禁内，参决军国大<br /><br />&nbsp;&nbsp;&nbsp;&nbsp;政，万机之事，无不预焉。及车驾南伐，以勰行抚军将军，领宗子军，宿卫左右。<br /><br />&nbsp;&nbsp;&nbsp;&nbsp;开建五等，食邑二千户，转中书令，侍中如故，改封彭城王。<br /><br />&nbsp;&nbsp;&nbsp;&nbsp;高祖与侍臣升金墉城，顾见堂后梧桐、竹曰：“凤皇非梧桐不栖，非竹实不<br /><br />&nbsp;&nbsp;&nbsp;&nbsp;食，今梧桐、竹并茂，讵能降凤乎？”勰对曰：“凤皇应德而来，岂竹、梧桐能<br /><br />&nbsp;&nbsp;&nbsp;&nbsp;降？”高祖曰：“何以言之？”勰曰：“昔在虞舜，凤皇来仪；周之兴也，N|<br /><br />&nbsp;&nbsp;&nbsp;&nbsp;鸣于岐山。未闻降桐食竹。”高祖笑曰：“朕亦未望降之也。”后宴侍臣于清徽<br /><br />&nbsp;&nbsp;&nbsp;&nbsp;堂。日晏，移于流化池芳林之下。高祖曰：“向宴之始，君臣肃然，及将末也，<br /><br />&nbsp;&nbsp;&nbsp;&nbsp;觞情始畅，而流景将颓，竟不尽适。恋恋余光，故重引卿等。”因仰观桐叶之茂，<br /><br />&nbsp;&nbsp;&nbsp;&nbsp;曰：“‘其桐其椅，其实离离，恺悌君子，莫不令仪’。今林下诸贤，足敷歌咏。”<br /><br />&nbsp;&nbsp;&nbsp;&nbsp;遂令黄门侍郎崔光读暮春群臣应诏诗。至勰诗，高祖仍为之改一字，曰：“昔祁<br /><br />&nbsp;&nbsp;&nbsp;&nbsp;奚举子，天下谓之至公，今见勰诗，始知中令之举非私也。”勰对曰：“臣露此<br /><br />&nbsp;&nbsp;&nbsp;&nbsp;拙，方见圣朝之私，赖蒙神笔赐刊，得有令誉。”高祖曰：“虽琢一字，犹是玉<br /><br />&nbsp;&nbsp;&nbsp;&nbsp;之本体。”勰曰：“臣闻《诗》三百，一言可蔽。今陛下赐刊一字，足以价等连<br /><br />&nbsp;&nbsp;&nbsp;&nbsp;城。”<br /><br />&nbsp;&nbsp;&nbsp;&nbsp;勰表解侍中。诏曰：“蝉貂之美，待汝而光，人乏之秋，何容方退也？克念<br /><br />&nbsp;&nbsp;&nbsp;&nbsp;作圣，庶必有资耳。”后幸代都，次于上党之铜L山。路旁有大松树十数根。时<br /><br />&nbsp;&nbsp;&nbsp;&nbsp;高祖进伞，遂行而赋诗，令人示勰曰：“吾始作此诗，虽不七步，亦不言远。汝<br /><br />&nbsp;&nbsp;&nbsp;&nbsp;可作之，比至吾所，令就之也。”时勰去帝十余步，遂且行且作，未至帝所而就。<br /><br />&nbsp;&nbsp;&nbsp;&nbsp;诗曰：“问松林，松林经几冬？山川何如昔，风云与古同？”高祖大笑曰：“汝<br /><br />&nbsp;&nbsp;&nbsp;&nbsp;此诗亦调责吾耳。”诏曰：“弟勰所生母潘早龄谢世，显号未加。勰祸与身具，<br /><br />&nbsp;&nbsp;&nbsp;&nbsp;痛随形起，今因其展思，有足悲矜。可赠彭城国太妃，以慰存亡。”又除中书监。<br /><br />&nbsp;&nbsp;&nbsp;&nbsp;侍中如故。<br /><br />&nbsp;&nbsp;&nbsp;&nbsp;高祖南讨汉阳，假勰中军大将军，加鼓吹一部。勰以宠受频烦，乃面陈曰：<br /><br />&nbsp;&nbsp;&nbsp;&nbsp;“臣闻兼亲疏而两，并异同而建，此既成文于昔，臣愿诵之于后。陈思求而不允，<br /><br />&nbsp;&nbsp;&nbsp;&nbsp;愚臣不请而得。岂但今古云殊，遇否大异，非独曹植远羡于臣，是亦陛下践魏文<br /><br />&nbsp;&nbsp;&nbsp;&nbsp;而不顾。”高祖大笑，执勰手曰：“二曹才名相忌，吾与汝以道德相亲，缘此而<br /><br />&nbsp;&nbsp;&nbsp;&nbsp;言，无惭前烈。汝但克己复礼，更何多及。”<br /><br />&nbsp;&nbsp;&nbsp;&nbsp;高祖亲讲丧服于清徽堂，从容谓群臣曰：“彦和、季豫等年在蒙稚，早登缨<br /><br />&nbsp;&nbsp;&nbsp;&nbsp;绂，失过庭之训，并未习礼，每欲令我一解丧服。自审义解浮疏，抑而不许。顷<br /><br />&nbsp;&nbsp;&nbsp;&nbsp;因酒醉坐，脱尔言从，故屈朝彦，遂亲传说。将临讲坐，惭战交情。”御史中尉<br /><br />&nbsp;&nbsp;&nbsp;&nbsp;李彪对曰：“自古及今，未有天子讲礼。陛下圣痹明，事超百代，臣得亲承音<br /><br />&nbsp;&nbsp;&nbsp;&nbsp;旨，千载一时。”<br /><br />&nbsp;&nbsp;&nbsp;&nbsp;从征沔北，赐帛三千匹。除使持节、都督南征诸军事、中军大将军、开府。<br /><br />&nbsp;&nbsp;&nbsp;&nbsp;又诏曰：“明便交敌，可敕将士肃尔军仪。”勰于是亲勒大众。须臾，有二大鸟<br /><br />&nbsp;&nbsp;&nbsp;&nbsp;从南而来，一向行宫，一向幕府，各为人所获。勰言于高祖曰：“始有一鸟，望<br /><br />&nbsp;&nbsp;&nbsp;&nbsp;旗颠仆，臣谓大吉。”高祖戏之曰：“鸟之畏威，岂独中军之略也，吾亦分其一<br /><br />&nbsp;&nbsp;&nbsp;&nbsp;尔。此乃大善，兵法咸说。”至明，便大破崔慧景、萧衍。其夜大雨，高祖曰：<br /><br />&nbsp;&nbsp;&nbsp;&nbsp;“昔闻国军获胜，每逢云雨。今破新野、南阳及摧此贼，果降时润。诚哉斯言！”<br /><br />&nbsp;&nbsp;&nbsp;&nbsp;勰对曰：“水德之应，远称天心。”高祖令勰为露布，勰辞曰：“臣闻露布者，<br /><br />&nbsp;&nbsp;&nbsp;&nbsp;布于四海，露之耳目，必须宣扬威略以示天下。臣小才，岂足大用？”高祖曰：<br /><br />&nbsp;&nbsp;&nbsp;&nbsp;“汝岂独亲诏，亦为才达，但可为之。”及就，尤类帝文。有人见者，咸谓御笔。<br /><br />&nbsp;&nbsp;&nbsp;&nbsp;高祖曰：“汝所为者，人谓吾制，非兄则弟，谁能辨之？”勰对曰：“子夏被蚩<br /><br />&nbsp;&nbsp;&nbsp;&nbsp;于先圣，臣又荷责于来今。”<br /><br />&nbsp;&nbsp;&nbsp;&nbsp;及至豫州，高祖为家人书于勰曰：“教风密微，礼政严严，若不深心日劝，<br /><br />&nbsp;&nbsp;&nbsp;&nbsp;何以敬诸？每欲立一宗师，肃我元族。汝亲则宸极，位乃中监，风标才器，实足<br /><br />&nbsp;&nbsp;&nbsp;&nbsp;师范。屡有口敕，仍执冲逊，难违清挹，荏苒至今。宗制之重，舍汝谁寄？便委<br /><br />&nbsp;&nbsp;&nbsp;&nbsp;以宗仪，责成汝躬，有不遵教典，随事以闻，吾别肃治之。若宗室有愆，隐而不<br /><br />&nbsp;&nbsp;&nbsp;&nbsp;举，钟罚汝躬。纲维相厉，庶有劝改。吾朝闻夕逝，不为恨也。”勰翌日面陈曰：<br /><br />&nbsp;&nbsp;&nbsp;&nbsp;“奉诏令专主宗制，纠举非违。臣闻‘其身正不令而行，其身不正虽令不从’。<br /><br />&nbsp;&nbsp;&nbsp;&nbsp;臣处宗乏长幼之顺，接物无国士之礼，每因启请，已蒙哀借。不谓今诏，终不矜<br /><br />&nbsp;&nbsp;&nbsp;&nbsp;免。犹愿圣慈，赐垂蠲遂。”高祖曰：“汝谐，往钦哉。”勰表以一岁国秩、职<br /><br />&nbsp;&nbsp;&nbsp;&nbsp;俸、亲恤以裨军国。诏曰：“割身存国，理为远矣。但汝以我亲，乃减己助国。<br /><br />&nbsp;&nbsp;&nbsp;&nbsp;职俸便停，亲、国二事，听三分受一。”<br /><br />&nbsp;&nbsp;&nbsp;&nbsp;高祖不豫，勰内侍医药，外总军国之务，遐迩肃然，人无异议。徐謇，当世<br /><br />&nbsp;&nbsp;&nbsp;&nbsp;之上医也。先是，假还洛阳，及召至，勰引之别所，泣涕执手而谓之曰：“君今<br /><br />&nbsp;&nbsp;&nbsp;&nbsp;世元化，至尊气力危罚愿君竭心，专思方治。若圣体日康，令四海有赖，当<br /><br />&nbsp;&nbsp;&nbsp;&nbsp;获意外之赏；不然，便有不测之诛，非但荣辱，乃存亡由此。君其勉之！”左右<br /><br />&nbsp;&nbsp;&nbsp;&nbsp;见者，莫不呜咽。及引入，謇便欲进治。勰以高祖神力虚弱，唯令以食味消息。<br /><br />&nbsp;&nbsp;&nbsp;&nbsp;勰乃密为坛于汝水之滨，依周公故事，告天地、显祖请命，乞以身代。高祖翊日<br /><br />&nbsp;&nbsp;&nbsp;&nbsp;有瘳损。自悬瓠幸邺，勰常侍坐舆辇，昼夜不离于侧，饮食必先尝之，而后手自<br /><br />&nbsp;&nbsp;&nbsp;&nbsp;进御。<br /><br />&nbsp;&nbsp;&nbsp;&nbsp;车驾还京，会百僚于宣极堂，行饮至策勋之礼。命舍人宣旨：“勰翼弼六师，<br /><br />&nbsp;&nbsp;&nbsp;&nbsp;纂戎荆楚，沔北之勋，每毗庙算。从讨新野，有克城之谋；受命邓城，致大捷之<br /><br />&nbsp;&nbsp;&nbsp;&nbsp;效。功为群将之最也。别当授赏，不替厥庸。”高祖谓勰曰：“吾与汝等，早罹<br /><br />&nbsp;&nbsp;&nbsp;&nbsp;艰苦，中逢契阔，每谓情义随事而疏。比缠患经岁，危如寒叶，非汝孔怀，情敦<br /><br />&nbsp;&nbsp;&nbsp;&nbsp;忠孝，孰能动止躬亲，必先药膳？每寻此事，感思殊远。”勰悲泣对曰：“臣等<br /><br />&nbsp;&nbsp;&nbsp;&nbsp;宿遭不天，酷恨长世，赖陛下抚育，得参人伍。岂谓上灵无鉴，复使圣躬违和，<br /><br />&nbsp;&nbsp;&nbsp;&nbsp;万国所悬，苍生系气。寝兴之劳，岂申荼蓼！”以破慧景等勋，增邑五百户。又<br /><br />&nbsp;&nbsp;&nbsp;&nbsp;诏曰：“朕形疲稚年，心劳长岁，积思成疴，顿发汝颍。第六弟勰，孝均周弟，<br /><br />&nbsp;&nbsp;&nbsp;&nbsp;感侔姬旦，遗食舍寐，动止必亲，敦医劝膳，诚力俱竭，致兹保康，实赖同气。<br /><br />&nbsp;&nbsp;&nbsp;&nbsp;又秉务缉政，百司是凭，纲维折衷，万揆获济。抚师于霖浩之辰，处戎于荐逼之<br /><br />&nbsp;&nbsp;&nbsp;&nbsp;日。安外静内，功臣大道。侍省之绩，可以孔怀无褒；翼亮之勤，实乃勋存社稷。<br /><br />&nbsp;&nbsp;&nbsp;&nbsp;宜有酬赏，以旌国功，可增邑一千户。”勰辞曰：“臣受遇缘亲，荣枯事等，以<br /><br />&nbsp;&nbsp;&nbsp;&nbsp;此获赏，殊乖情愿，乞追成旨，用息谤言。”诏曰：“汝在私能孝，处公必忠，<br /><br />&nbsp;&nbsp;&nbsp;&nbsp;比来勤忧，足布朝野，但可祗膺。”寻以勰为司徒、太子太傅，侍中如故。<br /><br />&nbsp;&nbsp;&nbsp;&nbsp;俄而萧宝卷将陈显达内冠，高祖复亲讨之。诏勰使持节、都督中外诸军事、<br /><br />&nbsp;&nbsp;&nbsp;&nbsp;总摄六师。是时，高祖不豫。勰辞曰：“臣侍疾无暇，六军须有所托，事不两兴，<br /><br />&nbsp;&nbsp;&nbsp;&nbsp;情力又竭。更请一王总当军要。”高祖曰：“戎务、侍疾，皆凭于汝。牵疴如此，<br /><br />&nbsp;&nbsp;&nbsp;&nbsp;吾深虑不济。安六军、保社稷者，舍汝而谁？何容方便请人，以违心寄。宗v所<br /><br />&nbsp;&nbsp;&nbsp;&nbsp;赖，唯在于汝。诸葛孔明、霍子孟异姓受托，而况汝乎！”行次U阳，高祖谓<br /><br />&nbsp;&nbsp;&nbsp;&nbsp;勰曰：“吾患转恶，汝其努力。”车驾至马圈，去贼营数里，显达等出战，诸将<br /><br />&nbsp;&nbsp;&nbsp;&nbsp;大破之。勰部分诸军，将攻贼垒，其夜奔退。高祖疾甚，谓勰曰：“修短命也，<br /><br />&nbsp;&nbsp;&nbsp;&nbsp;死生大分，今吾气力危罚当成不济矣。虽败显达，国家安危，在此一举，社<br /><br />&nbsp;&nbsp;&nbsp;&nbsp;稷所仗，唯在汝身。霍子孟以异姓受付，况汝亲贤，可不勉也！”勰泣曰：“士<br /><br />&nbsp;&nbsp;&nbsp;&nbsp;于布衣，犹为知己尽命，况臣托灵先皇，联晖陛下，诚应竭股肱之力，加之以忠<br /><br />&nbsp;&nbsp;&nbsp;&nbsp;贞。但臣出入喉膂，每跨时要，及于宠灵辉赫，闻之遐迩。复参宰匠，机政毕归，<br /><br />&nbsp;&nbsp;&nbsp;&nbsp;震主之声，见忌必矣。此乃周旦遁逃，成王疑惑，陛下爱臣，便为未尽始终之美。<br /><br />&nbsp;&nbsp;&nbsp;&nbsp;臣非所以恶华捐势，非所以辞勤请逸，正希仰成陛下日镜之明，下念愚臣忘退之<br /><br />&nbsp;&nbsp;&nbsp;&nbsp;祸。”高祖久之曰：“吾寻思汝言，理实难夺。”乃手诏世宗曰：“汝第六叔父<br /><br />&nbsp;&nbsp;&nbsp;&nbsp;勰，清规懋赏，与白云俱洁；厌荣舍绂，以松竹为心。吾少与绸缪，提携道趣。<br /><br />&nbsp;&nbsp;&nbsp;&nbsp;每请解朝缨，恬真丘壑，吾以长兄之重，未忍离远。何容仍屈素业，长婴世网。<br /><br />&nbsp;&nbsp;&nbsp;&nbsp;吾百年之后，其听勰辞蝉舍冕，遂其冲挹之性。无使成王之朝，翻疑姬旦之圣，<br /><br />&nbsp;&nbsp;&nbsp;&nbsp;不亦善乎？汝为孝子，勿违吾敕。”<br /><br />&nbsp;&nbsp;&nbsp;&nbsp;及高祖崩于行宫，遏秘丧事，独与右仆射、任城王澄及左右数人为计，奉迁<br /><br />&nbsp;&nbsp;&nbsp;&nbsp;高祖于安车中，勰等出入如平常，视疾进膳，可决外奏。累日达宛城，乃夜进安<br /><br />&nbsp;&nbsp;&nbsp;&nbsp;车于郡厅事，得加敛榇，还载卧舆。六军内外莫有知者。遣中书舍人张儒，奉诏<br /><br />&nbsp;&nbsp;&nbsp;&nbsp;徵世宗会驾。梓宫至鲁阳，乃发丧行服。<br /><br />&nbsp;&nbsp;&nbsp;&nbsp;世宗即位，勰跪授高祖遗敕数纸。咸阳王禧疑勰为变，停在鲁阳郡外，久之<br /><br />&nbsp;&nbsp;&nbsp;&nbsp;乃入。谓勰曰：“汝非但辛勤，亦危险至极。”勰恨之，对曰：“兄识高年长，<br /><br />&nbsp;&nbsp;&nbsp;&nbsp;故知有夷险；彦和握蛇骑虎，不觉艰难。”禧曰：“汝恨吾后至耳！”自高祖不<br /><br />&nbsp;&nbsp;&nbsp;&nbsp;豫，勰常居中，亲侍医药，夙夜不离左右，至于衣带罕解，乱首垢面。帝患久多<br /><br />&nbsp;&nbsp;&nbsp;&nbsp;忿，因之以迁怒。勰每被诮詈，言至厉切；威责近侍，动将诛斩。勰承颜悉心，<br /><br />&nbsp;&nbsp;&nbsp;&nbsp;多所匡济。及高祖升遐，陈显达奔遁始尔，虑凶问泄漏，致有逼迫。勰内虽悲恸，<br /><br />&nbsp;&nbsp;&nbsp;&nbsp;外示吉容，出入俯仰，神貌无异。及至鲁阳也，东宫官属，多疑勰有异志，窃怀<br /><br />&nbsp;&nbsp;&nbsp;&nbsp;防惧。而勰推诚尽礼，卒无纤介。勰上高祖谥议：“谨案谥法，协时肇享曰‘孝’，<br /><br />&nbsp;&nbsp;&nbsp;&nbsp;五宗安之曰‘孝’，道德博闻曰‘文’，经纬天地曰‘文’，仰惟大行皇帝，义<br /><br />&nbsp;&nbsp;&nbsp;&nbsp;实该之，宜上尊号为孝文皇帝，庙曰高祖，陵曰长陵。”世宗从之。<br /><br />&nbsp;&nbsp;&nbsp;&nbsp;既葬，世宗固以勰为宰辅。勰频口陈遗旨，请遂素怀。世宗对勰悲恸，每不<br /><br />&nbsp;&nbsp;&nbsp;&nbsp;许之。勰频烦表闻，辞义恳切。世宗难违遗敕，遂其雅情，犹逼以外任，乃以勰<br /><br />&nbsp;&nbsp;&nbsp;&nbsp;为使持节、侍中、都督冀定幽瀛营安平七州诸军事、骠骑大将军、开府、定州刺<br /><br />&nbsp;&nbsp;&nbsp;&nbsp;史。勰仍陈让，又面申前意，世宗固执不许，乃述职。<br /><br />&nbsp;&nbsp;&nbsp;&nbsp;尚书令王肃等奏：“臣等闻旌功表德，道贵前王；庸勋亲亲，义高盛典。是<br /><br />&nbsp;&nbsp;&nbsp;&nbsp;故姬旦翼周，光宅曲阜；东平宰汉，宠绝列蕃。彭城王勰景思内昭，英风外发，<br /><br />&nbsp;&nbsp;&nbsp;&nbsp;协廓乾规，扫氛汉沔。属先帝在天，凤旌旋旆，静一六师，肃宁南服。登圣皇于<br /><br />&nbsp;&nbsp;&nbsp;&nbsp;天衢，开有魏之灵v，论道中铉，王猷以穆，七德丕宣，九功在咏。臣等参详，<br /><br />&nbsp;&nbsp;&nbsp;&nbsp;宜增邑一千五百户。”诏曰：“览奏，倍增崩绝，未足以上酬勋德，且可如奏。”<br /><br />&nbsp;&nbsp;&nbsp;&nbsp;勰频表固让，世宗许之。世宗与勰书曰：“恪奉辞暨今，悲恋哽咽，岁月易远，<br /><br />&nbsp;&nbsp;&nbsp;&nbsp;便迫暮冬，每思闻道，奉承风教。父既辞荣闲外，无容顿违至德。出蕃累朔，荒<br /><br />&nbsp;&nbsp;&nbsp;&nbsp;驰实深。今遣主书刘道斌奉宣悲恋，愿父来望，必当J京。展泄哀穷，指不云<br /><br />&nbsp;&nbsp;&nbsp;&nbsp;远。”勰乃朝于京师。<br /><br />&nbsp;&nbsp;&nbsp;&nbsp;景明初，萧宝卷豫州刺史裴叔业以寿春内属，诏勰都督南征诸军事，余官如<br /><br />&nbsp;&nbsp;&nbsp;&nbsp;故，与尚书令王肃迎接寿春。诏曰：“五教治枢，古难其选，自非亲贤兼切，莫<br /><br />&nbsp;&nbsp;&nbsp;&nbsp;应斯举。王以明德懋亲，任属保傅，出居蕃陕，入御衮章，内外克谐，民神攸属。<br /><br />&nbsp;&nbsp;&nbsp;&nbsp;今董率戎麾，威号宜重，可复授司徒，以光望实。”又诏勰以本官领扬州刺史。<br /><br />&nbsp;&nbsp;&nbsp;&nbsp;勰简刑导礼，与民休息，州境无虞，遐迩安静。扬州所统建安戍主胡景略犹为宝<br /><br />&nbsp;&nbsp;&nbsp;&nbsp;卷拒守不下，勰水陆讨之，景略面缚出降。自勰之至寿春，东定城戍，至于阳石，<br /><br />&nbsp;&nbsp;&nbsp;&nbsp;西降建安，山蛮顺命，斩首获生，以数万计。进位大司马，领司徒，余如故。增<br /><br />&nbsp;&nbsp;&nbsp;&nbsp;邑八百户。又宝卷遣将陈伯之屯于肥口，胡松又据梁城，水军相继二百余里。勰<br /><br />&nbsp;&nbsp;&nbsp;&nbsp;部分将士，分攻诸营。伯之、胡松率众出战，诸将击之，斩首九千，俘获一万。<br /><br />&nbsp;&nbsp;&nbsp;&nbsp;伯之等仅以身免，屯于烽火。勰又分命诸将频战，伯之计穷宵遁。淮南平。诏曰：<br /><br />&nbsp;&nbsp;&nbsp;&nbsp;“王戚尊上辅，德勋莫二，孤心昧识，训保攸凭。比以寿春初开，镇压任重，故<br /><br />&nbsp;&nbsp;&nbsp;&nbsp;令王亲董元戎，远抚淮外。冒兹炎蒸，衡盖飘摇，经略逾时，必有亏损。淹违诣<br /><br />&nbsp;&nbsp;&nbsp;&nbsp;觌，夙夜系情。兼制胜宣规，威效兼著，公私允称，义所钦嘉。虽凯旋有期，无<br /><br />&nbsp;&nbsp;&nbsp;&nbsp;申延属，可遣给事黄门侍郎郑道昭就彼祗劳。”徵勰还朝。<br /><br />&nbsp;&nbsp;&nbsp;&nbsp;勰政崇宽裕，丝毫不犯，淮南士庶，追其余惠，至今思之。初，勰之定寿春<br /><br />&nbsp;&nbsp;&nbsp;&nbsp;也，获萧宝卷汝阴太守王果、豫州治中庾稷等数人，勰倾衿礼之，常参坐席。果<br /><br />&nbsp;&nbsp;&nbsp;&nbsp;承间进曰：“果等契阔生平，皓首播越，顾瞻西夕，余光几何。今遭圣化，正应<br /><br />&nbsp;&nbsp;&nbsp;&nbsp;力兹愚老，申展尺寸，但在南百口，生死分张，乞还江外，以申德泽。”勰矜而<br /><br />&nbsp;&nbsp;&nbsp;&nbsp;许之。果又谢曰：“殿下赐处，有过国士。果等今还，仰负慈泽，请听仁驾振旅，<br /><br />&nbsp;&nbsp;&nbsp;&nbsp;反迹江外。”至此乃还。其为远人所怀如此。<br /><br />&nbsp;&nbsp;&nbsp;&nbsp;勰至京师，世宗临东堂引见，诏勰曰：“比凤皇未至，苍黎二化，故仰屈尊<br /><br />&nbsp;&nbsp;&nbsp;&nbsp;谟，绥怀边附。而寇竖昏迷，敢斗淮楚。叔父英略高明，应机殄定，凯旋今辰，<br /><br />&nbsp;&nbsp;&nbsp;&nbsp;伏慰悲伫。”勰谢曰：“臣忝充戎帅，抚安新故，而不能宣武导恩，威怀遐迩。<br /><br />&nbsp;&nbsp;&nbsp;&nbsp;致小竖伯之，驱率蚁徒，侵扰边堡。非唯仰惭天颜，实亦俯愧朝列。春秋责帅，<br /><br />&nbsp;&nbsp;&nbsp;&nbsp;臣实当之。赖陛下慈深舍过，故使愚臣获免罪责。”勰频表辞大司马、领司徒及<br /><br />&nbsp;&nbsp;&nbsp;&nbsp;所增邑，乞还中山。有诏不许。乃除录尚书、侍中，司徒如故。固辞不免。勰雅<br /><br />&nbsp;&nbsp;&nbsp;&nbsp;好恬素，不以势利婴心。高祖重其事干，絷维不许。虽临崩遗诏，复世宗留连，<br /><br />&nbsp;&nbsp;&nbsp;&nbsp;每乖情愿，常凄然叹息。以诏旨殷勤，oa应命。<br /><br />&nbsp;&nbsp;&nbsp;&nbsp;时咸阳王禧渐以骄矜，颇有不法。北海王详阴言于世宗，世宗深忌之。又言<br /><br />&nbsp;&nbsp;&nbsp;&nbsp;勰大得人情，不宜久在宰辅，劝世宗遵高祖遗敕。禧等又出领军于烈为恒州，非<br /><br />&nbsp;&nbsp;&nbsp;&nbsp;烈情愿，固强之，烈深以为忿。烈子忠尝在左右，密令忠言于世宗云：“诸王等<br /><br />&nbsp;&nbsp;&nbsp;&nbsp;意不可测，宜废之，早自览政。”时将j祭，王公并斋于庙东坊。世宗遣于烈<br /><br />&nbsp;&nbsp;&nbsp;&nbsp;将宿卫壮士六十余人召禧、勰、详等，引入，见之于光极殿。世宗谓勰曰：“顷<br /><br />&nbsp;&nbsp;&nbsp;&nbsp;来南北务殷，不容仰遂冲操。恪是何人，而敢久违先敕。今遂叔父高蹈之意。”<br /><br />&nbsp;&nbsp;&nbsp;&nbsp;勰谢曰：“先帝不以臣虚薄，曲垂罔己之泽，出入绸缪，公私无舍。自陛下龙飞<br /><br />&nbsp;&nbsp;&nbsp;&nbsp;九五，屡求解落，既为宰辅所抑，亦不为陛下所许。先岁夏中，重尘天听，时蒙<br /><br />&nbsp;&nbsp;&nbsp;&nbsp;优借，出为定州。往年还洛阳，敕总戎淮肥，虽无功效，幸免罪戾。云归未几，<br /><br />&nbsp;&nbsp;&nbsp;&nbsp;复委臣以非据之任。臣频烦干请，具简圣听。陛下孝深无改，仰遵先诏，上成睿<br /><br />&nbsp;&nbsp;&nbsp;&nbsp;明之美，下遂微臣之志，感惟今往，悲喜交深。”乃诏曰：“王宿尚闲静，志捐<br /><br />&nbsp;&nbsp;&nbsp;&nbsp;世务，先帝爱亮之至，弗夺此情，遗敕炳然，许遂冲退。雅操不移，朕亦未敢违<br /><br />&nbsp;&nbsp;&nbsp;&nbsp;夺。今乃释位归第，丘园是营。高尚之节，确尔贞固；《贲》、《履》之操，邈<br /><br />&nbsp;&nbsp;&nbsp;&nbsp;焉难追。而王宅初构，财力多阙，成立之期，岁月莫就。可量遣工役，分给材瓦，<br /><br />&nbsp;&nbsp;&nbsp;&nbsp;禀王所好，速令制办，务从简素，以称王心。”勰因是作《蝇赋》以谕怀，恶谗<br /><br />&nbsp;&nbsp;&nbsp;&nbsp;构也。<br /><br />&nbsp;&nbsp;&nbsp;&nbsp;又以勰为太师，勰遂固辞。诏曰：“盖二仪分象，君臣之位形焉；上下既位，<br /><br />&nbsp;&nbsp;&nbsp;&nbsp;唱和之义生焉。自古统天位主，曷常不赖明师，仗贤辅，而后燮和阴阳，彝伦民<br /><br />&nbsp;&nbsp;&nbsp;&nbsp;物者哉？往而不返者，先民诚有之，斯所谓独善其身而乱大伦，山林之士耳。贤<br /><br />&nbsp;&nbsp;&nbsp;&nbsp;人君子则不然也。屈己以安民，艰身以济物，所谓以先知觉后知，同尘而与天下<br /><br />&nbsp;&nbsp;&nbsp;&nbsp;俱洁者也。朕猥以冲年，纂临宝历，实赖叔父匡济之功，诚宜永兼将相，以纲维<br /><br />&nbsp;&nbsp;&nbsp;&nbsp;内外。但逼夺先旨，惮违冲挹，俯志割心，以遂高素。自比水旱乖和，阴阳失序，<br /><br />&nbsp;&nbsp;&nbsp;&nbsp;是以屈王论道，庶燮兹玉烛。且师宰从容，无废清尚。故周旦复辟而居之，尚父<br /><br />&nbsp;&nbsp;&nbsp;&nbsp;期颐以终位。王义兼家国，理绝独高，可遣侍中敦谕。”世宗又修家人书于勰曰：<br /><br />&nbsp;&nbsp;&nbsp;&nbsp;“恪言：奉还告承，犹执冲逊，恪实暗寡，政术多秕，匡弼之寄，仰属亲尊。父<br /><br />&nbsp;&nbsp;&nbsp;&nbsp;德望兼重，师训所归，岂得近遗家国，远崇清尚也。便愿纡降，时副倾注之心。”<br /><br />&nbsp;&nbsp;&nbsp;&nbsp;勰不得已而应命。<br /><br />&nbsp;&nbsp;&nbsp;&nbsp;世宗后频幸勰第。及京兆、广平暴虐不法，诏宿卫队主率羽林虎贲，幽守诸<br /><br />&nbsp;&nbsp;&nbsp;&nbsp;王于其第。勰上表切谏，世宗不纳。勰既无山水之适，又绝知己之游，唯对妻子，<br /><br />&nbsp;&nbsp;&nbsp;&nbsp;郁郁不乐。议定律令，勰与高阳王雍、八座、朝士有才学者五日一集，参论轨制<br /><br />&nbsp;&nbsp;&nbsp;&nbsp;应否之宜。而勰夙侍高祖，兼聪达博闻，凡所裁决，时彦归仰。加以美容貌，善<br /><br />&nbsp;&nbsp;&nbsp;&nbsp;风仪，端严若神，折旋合度，出入言笑，观者忘疲。又加侍中。勰敦尚文史，物<br /><br />&nbsp;&nbsp;&nbsp;&nbsp;务之暇，披览不辍。撰自古帝王贤达至于魏世子孙，三十卷，名曰《要略》。小<br /><br />&nbsp;&nbsp;&nbsp;&nbsp;心谨慎，初无过失，虽闲居宴处，亦无慢色惰容。爱敬儒彦，倾心礼待。清正俭<br /><br />&nbsp;&nbsp;&nbsp;&nbsp;素，门无私谒。<br /><br />&nbsp;&nbsp;&nbsp;&nbsp;性仁孝，言于朝廷，以其舅潘僧固为冀州乐陵太守。京兆王愉构逆，僧固见<br /><br />&nbsp;&nbsp;&nbsp;&nbsp;逼从之。尚书令高肇性既凶愎，贼害贤俊。又肇之兄女，入为夫人。顺皇后崩，<br /><br />&nbsp;&nbsp;&nbsp;&nbsp;世宗欲以为后，勰固执以为不可。肇于是屡谮勰于世宗，世宗不纳。因僧固之同<br /><br />&nbsp;&nbsp;&nbsp;&nbsp;愉逆，肇诬勰北与愉通，南招蛮贼。勰国郎中令魏偃、前防阁高祖珍希肇提携，<br /><br />&nbsp;&nbsp;&nbsp;&nbsp;构成共事。肇初令侍中元晖以奏世宗，晖不从，令左卫元珍言之。世宗访之于晖，<br /><br />&nbsp;&nbsp;&nbsp;&nbsp;晖明勰无此。世宗更以问肇，肇以魏偃、祖珍为证，世宗乃信之。<br /><br />&nbsp;&nbsp;&nbsp;&nbsp;永平元年九月，召勰及高阳王雍、广阳王嘉、清河王怿、广平王怀及高肇等<br /><br />&nbsp;&nbsp;&nbsp;&nbsp;入。时勰妃方产，勰乃固辞不赴。中使相继，不得已乃令命驾，意甚忧惧，与妃<br /><br />&nbsp;&nbsp;&nbsp;&nbsp;诀而登车。入东掖门，度一小桥，牛不肯进，遂击之。良久，更有使者责勰来迟，<br /><br />&nbsp;&nbsp;&nbsp;&nbsp;乃令去牛，人挽而进，宴于禁中。至夜皆醉，各就别所消息。俄而元珍将武士赍<br /><br />&nbsp;&nbsp;&nbsp;&nbsp;毒酒而至。勰曰：“吾忠于朝廷，何罪见杀！一见至尊，死无恨也。”珍曰：<br /><br />&nbsp;&nbsp;&nbsp;&nbsp;“至尊何可复见！王但饮酒。”勰曰：“至尊圣明，不应无事杀我，求与告我罪<br /><br />&nbsp;&nbsp;&nbsp;&nbsp;者一对曲直。”武士以刀I筑勰二下。勰大言曰：“皇天！忠而见杀。”武士又<br /><br />&nbsp;&nbsp;&nbsp;&nbsp;以刀I筑勰。勰乃饮毒酒，武士就杀之。向晨，以褥裹尸，舆从屏门而出，载尸<br /><br />&nbsp;&nbsp;&nbsp;&nbsp;归第，云王因饮而薨。勰妃李氏，司空冲之女也，号哭大言曰：“高肇枉理杀人，<br /><br />&nbsp;&nbsp;&nbsp;&nbsp;天道有灵，汝还当恶死。”及肇以罪见杀，论者知有报应焉。世宗为举哀于东堂，<br /><br />&nbsp;&nbsp;&nbsp;&nbsp;给东园第一秘器、朝服一袭、赙钱八十万、布二千匹、蜡五百斤，大鸿胪护丧事。<br /><br />&nbsp;&nbsp;&nbsp;&nbsp;勰既有大功于国，无罪见害，百姓冤之。行路士女，流涕而言曰：“高令公<br /><br />&nbsp;&nbsp;&nbsp;&nbsp;枉杀如此贤王！”在朝贵贱，莫不丧气。追崇假黄钺、使持节、都督中外诸军事，<br /><br />&nbsp;&nbsp;&nbsp;&nbsp;司徒公、侍中、太师，王如故。给銮辂九旒、虎贲班剑百人、前后部羽葆鼓吹、<br /><br />&nbsp;&nbsp;&nbsp;&nbsp;dc车。有司奏太常卿刘芳议勰谥曰：“王挺德弱龄，诞资至孝，睿性过人，<br /><br />&nbsp;&nbsp;&nbsp;&nbsp;学不师授。卓尔之操，发自天然；不群之美，幼而独出。及入参政务，纶纟孛有<br /><br />&nbsp;&nbsp;&nbsp;&nbsp;光；爰登中铉，敷明五教。汉北告危，皇赫问罪，王内亲药膳，外总六师。及宫<br /><br />&nbsp;&nbsp;&nbsp;&nbsp;车晏驾，上下哀惨。奋猛衔戚，英略潜通，翼卫灵舆，整戎振旆。历次宛谢，迄<br /><br />&nbsp;&nbsp;&nbsp;&nbsp;于鲁阳，送往奉居，无惭周霍。禀遗作辅，远至迩安。分陕恒方，流咏燕赵；廓<br /><br />&nbsp;&nbsp;&nbsp;&nbsp;靖江西，威慑南越。入厘百揆，庶绩咸熙。履勤不惮，在功愈挹。温恭恺悌，忠<br /><br />&nbsp;&nbsp;&nbsp;&nbsp;雅宽仁，兴居有度，善终笃始。高尚厥心，功成身退。义亮圣衷，美光世典。依<br /><br />&nbsp;&nbsp;&nbsp;&nbsp;谥法，保大定功曰‘武’，善问周达曰‘宣’。谥曰‘武宣王’。”及庄帝即位，<br /><br />&nbsp;&nbsp;&nbsp;&nbsp;追号文穆皇帝，妃李氏为文穆皇后，迁神主于太庙。称肃祖。语在《临淮王传》。<br /><br />&nbsp;&nbsp;&nbsp;&nbsp;前废帝时，去其神主。<br /><br />&nbsp;&nbsp;&nbsp;&nbsp;嫡子劭，字子讷，袭封。善武艺，少有气节。肃宗初，萧衍遣将犯边，劭上<br /><br />&nbsp;&nbsp;&nbsp;&nbsp;表曰：“伪竖游魂，窥觎边境，劳兵兼时，日有千金之费。臣仰籍先资，绍飨厚<br /><br />&nbsp;&nbsp;&nbsp;&nbsp;秩，思以埃尘，用裨山海。臣国封徐州，去军差近，谨奉粟九千斛、绢六百匹、<br /><br />&nbsp;&nbsp;&nbsp;&nbsp;国吏二百人，以充军用。”灵太后嘉其至意，而不许之。起家宗正少卿。又除使<br /><br />&nbsp;&nbsp;&nbsp;&nbsp;持节、假散骑常侍、平东将军、青州刺史。于时，齐州民刘均、房顷等，扇动三<br /><br />&nbsp;&nbsp;&nbsp;&nbsp;齐。萧衍遣将彭群、王辩等搔扰边陲，劭频有防拒之效。孝昌末，灵太后失德，<br /><br />&nbsp;&nbsp;&nbsp;&nbsp;四方纷扰，劭遂有异志。为安丰王延明所启，乃徵入为御史中尉。庄帝即位，尊<br /><br />&nbsp;&nbsp;&nbsp;&nbsp;为无上王。寻遇害河阴。追谥曰孝宣皇帝，妻李氏为文恭皇后。有二子。<br /><br />&nbsp;&nbsp;&nbsp;&nbsp;韶字世胄，袭，武定末，司州牧。齐受禅，爵例降。<br /><br />&nbsp;&nbsp;&nbsp;&nbsp;韶弟袭，字世绍。武定初，封武安王，邑一千户。武定末，中书侍郎。齐受<br /><br />&nbsp;&nbsp;&nbsp;&nbsp;禅，爵例降。<br /><br />&nbsp;&nbsp;&nbsp;&nbsp;劭兄子直，字方言。少知名，为清河文献王所赏爱。起家除散骑侍郎，转中<br /><br />&nbsp;&nbsp;&nbsp;&nbsp;书侍郎。后除通直散骑常侍，迁给事黄门侍郎。灵太后诏曰：“故太师、彭城武<br /><br />&nbsp;&nbsp;&nbsp;&nbsp;宣王道隆德盛，功高微管，协契先朝，导扬末命。扶疴济难，效汉北之诚；送往<br /><br />&nbsp;&nbsp;&nbsp;&nbsp;奉居，尽鲁南之节。宗社赖之以安，皇基由之永固。而谦光守约，屡衷鲆刂赏；<br /><br />&nbsp;&nbsp;&nbsp;&nbsp;辞多受少，终保初锡之封。非所谓追旧报恩、念勋酬德者也。可以前后所封户，<br /><br />&nbsp;&nbsp;&nbsp;&nbsp;别封三子为县公，食邑各一千户，庶以少慰仁魂，微申朝典。”子直封真定县开<br /><br />&nbsp;&nbsp;&nbsp;&nbsp;国公。出为冠军将军、梁州刺史。未几遇患，优游南郑，无他政绩。徵还京师，<br /><br />&nbsp;&nbsp;&nbsp;&nbsp;病卒。赠散骑常侍、安南将军、都官尚书、冀州刺史。孝庄践阼，追封陈留王，<br /><br />&nbsp;&nbsp;&nbsp;&nbsp;邑二千户，赠假黄钺、太师、大司马、太尉，加前后部羽葆鼓吹。<br /><br />&nbsp;&nbsp;&nbsp;&nbsp;子宽，字思猛，袭王爵。除散骑常侍、平南将军。寻除侍中、抚军将军。永<br /><br />&nbsp;&nbsp;&nbsp;&nbsp;安三年，尔朱兆害之于晋阳。无后，国除。出帝初，追赠使持节、散骑常侍、都<br /><br />&nbsp;&nbsp;&nbsp;&nbsp;督青齐济三州诸军事、卫大将军、青州刺史，重赠司徒公。<br /><br />&nbsp;&nbsp;&nbsp;&nbsp;弟刚，字金明，庄帝初，封浮阳王，邑千户。武定末，宗正少卿。齐受禅，<br /><br />&nbsp;&nbsp;&nbsp;&nbsp;爵例降。<br /><br />&nbsp;&nbsp;&nbsp;&nbsp;刚弟质，庄帝初，林虑王，邑千户。永安三年薨。出帝时，赠车骑大将军、<br /><br />&nbsp;&nbsp;&nbsp;&nbsp;左光禄大夫、仪同三司。<br /><br />&nbsp;&nbsp;&nbsp;&nbsp;劭弟子正，美貌，性宽和。肃宗初，封霸城县公，邑一千户。历散骑侍郎、<br /><br />&nbsp;&nbsp;&nbsp;&nbsp;太常少卿。庄帝即位，除尚书令，封始平王。与兄劭俱遇害。赠假黄钺、侍中、<br /><br />&nbsp;&nbsp;&nbsp;&nbsp;都督中外诸军事、大将军、录尚书事，相、王如故，鸾辂九旒、黄屋左纛、前后<br /><br />&nbsp;&nbsp;&nbsp;&nbsp;部羽葆鼓吹、虎贲班剑一百人，谥曰贞。<br /><br />&nbsp;&nbsp;&nbsp;&nbsp;子钦，字世道，袭。武定中，散骑侍郎。齐受禅，爵例降。<br /><br />&nbsp;&nbsp;&nbsp;&nbsp;史臣曰：武宣王孝以为质，忠而树行，文谋武略，自得怀抱，绸缪太和之世，<br /><br />&nbsp;&nbsp;&nbsp;&nbsp;岂徒然哉！至夫在安处危之操，送往事居之节，周旦匪他之义，霍光异姓之诚，<br /><br />&nbsp;&nbsp;&nbsp;&nbsp;事兼之矣。功高震主，德隆动俗，间言一入，卒不全志。乌呼！周成、汉昭亦未<br /><br />&nbsp;&nbsp;&nbsp;&nbsp;易遇也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895989);">加入书签</a><a
                        href="895939.html">上一页</a>&larr;<a href="index.html">返回列表</a>&rarr;<a
                            href="896062.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895939.html"; var next_page = "896062.html"; var index_page = "index.html"; var sortid = "9"; var article_id = "14002"; var chapter_id = "895989"; var articlename = "魏书"; var chaptername = " 卷二十一下 列传第九下"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>