<!DOCTYPE html>
<html>
<head>
<meta charset="gbk" />
<title>魏书- 卷八十五 列传文苑第七十三-在线阅读-哈西文学网</title>
<meta name="keywords" content="魏收，魏书， 卷八十五 列传文苑第七十三全文， 卷八十五 列传文苑第七十三在线阅读 哈西文学网" />
<meta name="description" content="哈西文学网提供魏收的魏书  卷八十五 列传文苑第七十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902528.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902528.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十五 列传文苑第七十三</h1>
            <div class="link xb">
                <a href="902499.html">上一页</a>&larr;<a href="index.html">返回列表</a>&rarr;<a
                    href="902565.html">下一页</a></div>			
            <div id="BookText">&nbsp;&nbsp;&nbsp;&nbsp;◎袁跃裴敬宪卢观封肃邢臧裴伯茂邢昕温子升<br /><br />&nbsp;&nbsp;&nbsp;&nbsp;夫文之为用，其来日久。自昔圣达之作，贤哲之书，莫不统理成章，蕴气标<br /><br />&nbsp;&nbsp;&nbsp;&nbsp;致，其流广变，诸非一贯，文质推移，与时俱化。淳于出齐，有雕龙之目；灵均<br /><br />&nbsp;&nbsp;&nbsp;&nbsp;逐楚，著嘉祸之章。汉之西京，马扬为首称；东都之下，班张为雄伯。曹植信魏<br /><br />&nbsp;&nbsp;&nbsp;&nbsp;世之英，陆机则晋朝之秀，虽同时并列，分途争远。永嘉之后，天下分崩，夷狄<br /><br />&nbsp;&nbsp;&nbsp;&nbsp;交驰，文章殄减。昭成、太祖之世，南收燕赵，网罗俊V。逮高祖驭天，锐情文<br /><br />&nbsp;&nbsp;&nbsp;&nbsp;学，盖以颉颃汉彻，掩踔曹丕，气韵高艳，才藻独构。衣冠仰止，咸慕新风。肃<br /><br />&nbsp;&nbsp;&nbsp;&nbsp;宗历位，文雅大盛，学者如牛毛，成者如麟角，孔子曰：“才难，不其然乎？”<br /><br />&nbsp;&nbsp;&nbsp;&nbsp;袁跃，字景腾，陈郡人，尚书翻弟也。博学隽才，性不矫俗，笃于交友。翻<br /><br />&nbsp;&nbsp;&nbsp;&nbsp;每谓人曰：“跃可谓我家千里驹也。”释褐司空行参军，历位尚书都兵郎中，加<br /><br />&nbsp;&nbsp;&nbsp;&nbsp;员外散骑常侍。将立明堂，跃乃上议，当时称其博洽。蠕蠕主阿那环亡破来奔，<br /><br />&nbsp;&nbsp;&nbsp;&nbsp;翰廷矜之，送复其国。既而每使朝贡，辞旨颇不尽礼。跃为朝臣书与环，陈以祸<br /><br />&nbsp;&nbsp;&nbsp;&nbsp;福，言辞甚美。后迁军骑将军、太傅、清河王怿文学，雅为怿所爱赏。怿之文表<br /><br />&nbsp;&nbsp;&nbsp;&nbsp;多出于跃。卒，赠冠军将军、吏部郎中。所制文集行于世。无子，兄翻以子聿<br /><br />&nbsp;&nbsp;&nbsp;&nbsp;继。<br /><br />&nbsp;&nbsp;&nbsp;&nbsp;聿修，字叔德，七岁遭丧，居处礼若成人。九岁，州辟主簿。性深沉，有鉴<br /><br />&nbsp;&nbsp;&nbsp;&nbsp;识，清靖寡欲，与物无竞。姨夫尚书崔休深所知赏。年十八，领本州中正，兼尚<br /><br />&nbsp;&nbsp;&nbsp;&nbsp;书度支郎中。齐受禅，除太子庶子，以本官行博陵太守。<br /><br />&nbsp;&nbsp;&nbsp;&nbsp;裴敬宪，字孝虞，河东闻喜人也。益州刺史宣第二子。少有志行，学博才清，<br /><br />&nbsp;&nbsp;&nbsp;&nbsp;抚训诸弟，专以读诵为业。澹于荣利，风气俊远，郡征功曹不就，诸府辟命，先<br /><br />&nbsp;&nbsp;&nbsp;&nbsp;进其弟，世人叹美之。司州牧、高阳王雍举秀才，射策高第，除太学博士。性和<br /><br />&nbsp;&nbsp;&nbsp;&nbsp;雅，未尝失色于人。工隶草，解音律，五言之作，独擅于时。名声甚重，后进共<br /><br />&nbsp;&nbsp;&nbsp;&nbsp;宗慕之。中山阙将之部，朝贤送于河梁，赋诗言别，皆以敬宪为最。其文不能赡<br /><br />&nbsp;&nbsp;&nbsp;&nbsp;逸，而有清丽之美。少有气病，年三十三卒，人物甚悼之。敬宪世有仁义于乡里。<br /><br />&nbsp;&nbsp;&nbsp;&nbsp;孝昌中，蜀贼陈双炽所过残暴，至敬宪宅，辄相约束，不得焚烧。为物所伏如此。<br /><br />&nbsp;&nbsp;&nbsp;&nbsp;永兴三年，赠中书侍郎，谥曰文。<br /><br />&nbsp;&nbsp;&nbsp;&nbsp;卢观，字伯举，范阳涿人也。少好学，有隽才，举秀才，射策甲科，除太学<br /><br />&nbsp;&nbsp;&nbsp;&nbsp;博士、著作佐郎。与太常少卿李神隽、光禄大夫王诵等在尚书上省撰定朝仪，拜<br /><br />&nbsp;&nbsp;&nbsp;&nbsp;尚书仪曹郎中。孝昌元年卒。<br /><br />&nbsp;&nbsp;&nbsp;&nbsp;封肃，字元邕，渤海人，尚书回之兄子也。早有文思，博涉经史，太傅崔光<br /><br />&nbsp;&nbsp;&nbsp;&nbsp;见而赏焉。位太学博士，修《起居注》，兼廷尉监。为《还园赋》，其辞甚美。<br /><br />&nbsp;&nbsp;&nbsp;&nbsp;正光中，京兆王西征，引为大行台郎中，委以书记。还，除尚书左中兵郎中，卒。<br /><br />&nbsp;&nbsp;&nbsp;&nbsp;肃性恭俭，不妄交游，唯与崔励、励从兄鸿尤相亲善。所制文章多亡失，存者十<br /><br />&nbsp;&nbsp;&nbsp;&nbsp;余卷。<br /><br />&nbsp;&nbsp;&nbsp;&nbsp;邢臧，字子良，河间人，光禄少卿虬长孙也。幼孤，早立操尚，博学有藻思。<br /><br />&nbsp;&nbsp;&nbsp;&nbsp;年二十一，神龟中，举秀才，问策五条，考上第，为太学博士。正光中，议立明<br /><br />&nbsp;&nbsp;&nbsp;&nbsp;堂，藏为裴Q一室之议，事虽不行，当时称其理博。出为本州中从事，雅为乡情<br /><br />&nbsp;&nbsp;&nbsp;&nbsp;所附。永安初，征为金部郎中，以疾不赴，转除东牟太守。时天下多事，在职少<br /><br />&nbsp;&nbsp;&nbsp;&nbsp;能廉白，臧独清慎奉法，吏民爱之。陇西李延实，庄帝之舅，以太传出除青州，<br /><br />&nbsp;&nbsp;&nbsp;&nbsp;启臧为属，领乐安内史，有惠政。后除濮阳太守，寻加安东将军。臧和雅信厚，<br /><br />&nbsp;&nbsp;&nbsp;&nbsp;有长者之风，为时人所爱敬。为特进甄琛《行状》，世称其工。与裴敬宪、卢观<br /><br />&nbsp;&nbsp;&nbsp;&nbsp;兄弟并结交分，曾共读《回文集》，臧独先通之。撰古来文章，并叙作者氏族，<br /><br />&nbsp;&nbsp;&nbsp;&nbsp;号曰《文谱》，未就，病卒，时贤悼惜之。其文笔凡百余篇。赠镇北将军、定州<br /><br />&nbsp;&nbsp;&nbsp;&nbsp;刺史，谥曰文。子恕，涉学有识悟。<br /><br />&nbsp;&nbsp;&nbsp;&nbsp;裴伯茂，河东人，司空中郎叔义第二子。少有风望，学涉群书，文藻富赡。<br /><br />&nbsp;&nbsp;&nbsp;&nbsp;释褐奉朝请。大将军、京兆王继西讨，引为铠曹参军。南讨绛蜀陈双炽，为行台<br /><br />&nbsp;&nbsp;&nbsp;&nbsp;长孙承业行台郎中。承业还京师，留伯茂仍知行台事。以平薛凤贤等赏平阳伯。<br /><br />&nbsp;&nbsp;&nbsp;&nbsp;再迁散骑常侍，典起居注。太昌初，为中书侍郎。永熙中，出帝兄子广平王赞盛<br /><br />&nbsp;&nbsp;&nbsp;&nbsp;选宾僚，以伯茂为文学，后加中军大将军。<br /><br />&nbsp;&nbsp;&nbsp;&nbsp;伯茂好饮酒，颇涉疏傲，久不徒官，曾为《豁情赋》，其序略曰：“余摄养<br /><br />&nbsp;&nbsp;&nbsp;&nbsp;舛和，服饵寡术，自春徂夏。三婴凑疾。虽桐君上药，有时致效；而草木下性，<br /><br />&nbsp;&nbsp;&nbsp;&nbsp;实萦衿抱。故复究览庄生，具体齐物，物我两忘，是非俱遗，斯人之达，吾所师<br /><br />&nbsp;&nbsp;&nbsp;&nbsp;焉。故作是赋，所以名豁情，寄之风谣矣。”天平初迁邺，又为《迁都赋》，<br /><br />&nbsp;&nbsp;&nbsp;&nbsp;文多不载。<br /><br />&nbsp;&nbsp;&nbsp;&nbsp;二年，因内宴，伯茂侮慢殿中尚书、章武王景哲，景哲遂申启，称：“伯茂<br /><br />&nbsp;&nbsp;&nbsp;&nbsp;弃其本列，与监同行；以梨击案，傍污冠服；禁庭之内，令人挈衣。”诏付所司，<br /><br />&nbsp;&nbsp;&nbsp;&nbsp;后竟无坐。伯茂先出后其伯仲规，与兄景融别居。景融贫窘，伯茂了无赈恤，殆<br /><br />&nbsp;&nbsp;&nbsp;&nbsp;同行路，世以此贬薄之。卒年三十九，知旧叹惜焉。<br /><br />&nbsp;&nbsp;&nbsp;&nbsp;伯茂末年剧饮不已，乃至伤性，多有愆失。未亡前数日，忽云：“吾得密信，<br /><br />&nbsp;&nbsp;&nbsp;&nbsp;将被收掩。”乃与妇乘车西逃避。后因顾指壁中，言有官人追遂，其妻方知其病。<br /><br />&nbsp;&nbsp;&nbsp;&nbsp;卒后，殡于家园，友人常景、李浑、王元景、卢元明、魏季景、李骞等十许人于<br /><br />&nbsp;&nbsp;&nbsp;&nbsp;墓傍置酒设祭，哀哭涕泣，一饮一酹曰：“裴中书魂而有灵，知吾曹也。”乃各<br /><br />&nbsp;&nbsp;&nbsp;&nbsp;赋诗一篇。李骞以魏收亦与之友，寄以示收。收时在晋阳，乃同其作，论叙伯茂，<br /><br />&nbsp;&nbsp;&nbsp;&nbsp;其十字云：“临风想玄度，对酒思公荣。”时人以伯茂性侮傲，谓收诗颇得事实。<br /><br />&nbsp;&nbsp;&nbsp;&nbsp;赠散骑常侍、卫将军、度支尚书、雍州刺史，重赠吏部尚书，谥曰文。伯茂曾撰<br /><br />&nbsp;&nbsp;&nbsp;&nbsp;《晋书》，竟未能成。无子，兄景融以第二子孝才继。<br /><br />&nbsp;&nbsp;&nbsp;&nbsp;邢昕，字字明，河间人，尚书峦弟伟之子。幼孤，见爱于祖母李氏。好学，<br /><br />&nbsp;&nbsp;&nbsp;&nbsp;早有才情。萧宝夤以车骑大将军开府讨关中，以子明为东x祭酒，委以文翰。在<br /><br />&nbsp;&nbsp;&nbsp;&nbsp;军解褐汤寇将军，累迁太尉记室参军。吏部尚书李神隽奏昕修起居注。太昌初，<br /><br />&nbsp;&nbsp;&nbsp;&nbsp;除中书侍郎，加平东将军、光禄大夫。时言冒窃官级，为中尉所劾，免官，乃为<br /><br />&nbsp;&nbsp;&nbsp;&nbsp;《述躬赋》。未几，受诏与秘书监常景典仪注事。出帝行释奠礼，昕与校书郎裴<br /><br />&nbsp;&nbsp;&nbsp;&nbsp;伯茂等俱为《录》义。永熙末，昕入为侍读，与温子升、魏收参掌文诏。迁邺，<br /><br />&nbsp;&nbsp;&nbsp;&nbsp;乃归河间。天平初，与侍中从叔子才、魏季景、魏收同征赴都。寻还乡里。既而<br /><br />&nbsp;&nbsp;&nbsp;&nbsp;复征，时萧衍使兼散骑常侍刘孝仪等来朝贡，诏昕兼正员郎迎于境上。司徒孙腾<br /><br />&nbsp;&nbsp;&nbsp;&nbsp;引为中郎。寻除通直常侍，加中军将军。既有才藻，兼长几案。自孝昌之后，天<br /><br />&nbsp;&nbsp;&nbsp;&nbsp;下多务，世人竞以吏工取达，文学大衰。司州中从事宋游道以公断见知，时与昕<br /><br />&nbsp;&nbsp;&nbsp;&nbsp;嘲谑。昕谓之曰：“世事同知文学外。”游道有惭色。兴和中，以本官副李象使<br /><br />&nbsp;&nbsp;&nbsp;&nbsp;于萧衍。昕好忤物，人谓之牛。是行也，谈者谓之牛象斗于江南。齐文襄王摄选，<br /><br />&nbsp;&nbsp;&nbsp;&nbsp;拟昕为司徒右长史，未奏，遇疾卒，士友悲之。赠车骑将军、都官尚书、冀州刺<br /><br />&nbsp;&nbsp;&nbsp;&nbsp;史，谥曰文。所著文章，自有集录。<br /><br />&nbsp;&nbsp;&nbsp;&nbsp;温子升，字鹏举，自云太原人，晋大将军峤之后也。世居江左。祖恭之，刘<br /><br />&nbsp;&nbsp;&nbsp;&nbsp;义隆彭城王义康户曹，避难归国，家于济阴冤句，因为其郡县人焉。家世寒素。<br /><br />&nbsp;&nbsp;&nbsp;&nbsp;父晖，兖州左将军府长史，行济阴郡事。<br /><br />&nbsp;&nbsp;&nbsp;&nbsp;子升初受学于崔灵恩、刘兰，精勤，以夜继昼，昼夜不倦。长乃博览百家，<br /><br />&nbsp;&nbsp;&nbsp;&nbsp;文章清婉。为广阳王渊贱客，在马坊教诸奴子书。作《侯山祠堂碑文》，常景见<br /><br />&nbsp;&nbsp;&nbsp;&nbsp;而善之，故诣渊谢之。景曰：“顷见温生。”渊怪问之，景曰：“温生是大才士。”渊由是稍知之。<br /><br />&nbsp;&nbsp;&nbsp;&nbsp;熙平初，中尉、东平王匡博召辞人，以充御史，同时射策者八百余人，子升<br /><br />&nbsp;&nbsp;&nbsp;&nbsp;与卢仲宣、孙搴等二十四人为高第。于时预选者争相引决，匡使子升当之，皆受<br /><br />&nbsp;&nbsp;&nbsp;&nbsp;屈而云。搴谓人曰：“朝来靡旗乱辙者，皆子升逐北。”遂补御史，时年二十二。<br /><br />&nbsp;&nbsp;&nbsp;&nbsp;台中文笔皆子升为之。以忧去任，服阕，还为朝请。后李神隽行荆州事，引兼录<br /><br />&nbsp;&nbsp;&nbsp;&nbsp;事参军。被征赴省，神隽表留不遗。吏部郎中李奖退表不许，曰：“昔伯瑜之不<br /><br />&nbsp;&nbsp;&nbsp;&nbsp;应留，王郎所以发叹，宜速遣赴，无踵彦云前失。”于是还员。<br /><br />&nbsp;&nbsp;&nbsp;&nbsp;正光末，广阳王渊为东北道行台，召为郎中，军国文翰皆出其手。于是才名<br /><br />&nbsp;&nbsp;&nbsp;&nbsp;转盛。黄门郎徐纥受四方表启，答之敏速，于渊独沉思曰：“彼有温郎中，才藻<br /><br />&nbsp;&nbsp;&nbsp;&nbsp;可畏。”高车破走，珍实盈满，子升取绢四十匹。及渊为葛荣所害，子升亦见羁<br /><br />&nbsp;&nbsp;&nbsp;&nbsp;执。荣下都督和洛兴与子升旧识，以数十骑潜送子升，得达冀州。还京，李楷执<br /><br />&nbsp;&nbsp;&nbsp;&nbsp;其手曰：“卿今得免，足使夷甫惭德。”自是无复官情，闭门读书，厉精不已。<br /><br />&nbsp;&nbsp;&nbsp;&nbsp;建义初，为南主客郎中，修起居注。曾一日不直，上党王天穆时录尚书事，<br /><br />&nbsp;&nbsp;&nbsp;&nbsp;将加捶挞，子升遂逃遁。天穆甚怒，奏人代之。庄帝曰：“当世才子不过数人，<br /><br />&nbsp;&nbsp;&nbsp;&nbsp;岂容为此，便相放黜。”乃寝其奏。及天穆将讨邢杲，召子升同行，子升未敢应。<br /><br />&nbsp;&nbsp;&nbsp;&nbsp;天穆谓人曰：“吾欲收其才用，岂怀前忿也。今复不来，便须南走越，北走胡耳！”子升不得已而见之。加伏波将军，为行台郎中，天穆深加赏之。元颢入洛，天<br /><br />&nbsp;&nbsp;&nbsp;&nbsp;穆召子升问曰：“即欲向京师，为随我北渡？”对曰：“主上以虎牢失守，致此<br /><br />&nbsp;&nbsp;&nbsp;&nbsp;狼狈。元颢新入，人情未安，今往讨之，必有征无战。王若克复京师，奉迎大驾，<br /><br />&nbsp;&nbsp;&nbsp;&nbsp;桓文之举也。舍此北渡，窃为大王惜之。”天穆善之而不能用。遣子升还洛，颢<br /><br />&nbsp;&nbsp;&nbsp;&nbsp;以为中书舍人。庄帝还宫，为颢任使者多被废黜，而子升复为舍人。天穆每谓子<br /><br />&nbsp;&nbsp;&nbsp;&nbsp;升曰：“恨不用卿前计。”除正员郎，仍舍人。<br /><br />&nbsp;&nbsp;&nbsp;&nbsp;及帝杀尔朱荣也，子升预谋，当时赦诏，子升词也。荣入内，遇子升，把诏<br /><br />&nbsp;&nbsp;&nbsp;&nbsp;书问是何文书，子升颜色不变，曰“敕”。荣不视之。尔朱兆入洛，子升惧祸逃<br /><br />&nbsp;&nbsp;&nbsp;&nbsp;匿。永熙中，为侍读兼舍人、镇南将军、金紫光禄大夫，迁散骑常侍、中军大将<br /><br />&nbsp;&nbsp;&nbsp;&nbsp;军，后领本州大中正。<br /><br />&nbsp;&nbsp;&nbsp;&nbsp;萧衍使张皋写子升文笔，传于江外。衍称之曰：“曹植、陆机复生于北土。<br /><br />&nbsp;&nbsp;&nbsp;&nbsp;恨我辞人，数穷百六。”阳夏太守傅标使吐谷浑，见其国主床头有书数卷，乃是<br /><br />&nbsp;&nbsp;&nbsp;&nbsp;子升文也。济阴王晖业尝云：“江左文人，宋有颜延之、谢灵运，梁有沈约、任<br /><br />&nbsp;&nbsp;&nbsp;&nbsp;P，我子升足以陵颜轹谢，含任吐沈。”杨遵彦作《文德论》，以为古今辞人皆<br /><br />&nbsp;&nbsp;&nbsp;&nbsp;负才遗行，浇薄险忌，唯邢子才、王元景、温子升彬彬有德素。<br /><br />&nbsp;&nbsp;&nbsp;&nbsp;齐文襄王引子升为大将军府谘议参军。子升前为中书郎，常诣萧衍客馆受国<br /><br />&nbsp;&nbsp;&nbsp;&nbsp;书，自以不修容止。谓人曰：“诗章易作，逋峭难为。”文襄馆客元仅曰：“诸<br /><br />&nbsp;&nbsp;&nbsp;&nbsp;大当贺。”推子升合陈辞。子升久忸怩，乃推陆操焉。及元仅、刘思逸、荀济等<br /><br />&nbsp;&nbsp;&nbsp;&nbsp;作乱，文襄疑子升知其谋。方使之作献武王碑文，既成，乃饿诸晋阳狱，食弊襦<br /><br />&nbsp;&nbsp;&nbsp;&nbsp;而死，弃尸路隅，没其家口。太尉长史宋游道收葬之，又为集其文笔为三十五卷。<br /><br />&nbsp;&nbsp;&nbsp;&nbsp;子升外恬静，与物无竞，言有准的，不妄毁誉，而内深险。事故之际，好预其间，<br /><br />&nbsp;&nbsp;&nbsp;&nbsp;所以终致祸败。又撰《永安记》三卷。无子。<br /><br />&nbsp;&nbsp;&nbsp;&nbsp;史臣曰：古之人所贵名不朽者，盖重言之尚存，又加之以才名，其为贵显，<br /><br />&nbsp;&nbsp;&nbsp;&nbsp;固其宜也。自余或位下人微，居堂亦何能自达。及其灵蛇可握，天网俱顿，并编<br /><br />&nbsp;&nbsp;&nbsp;&nbsp;缃素，咸贯儒林，虽其位可下，其身可杀，千载之后，贵贱一焉。非此道也，孰<br /><br />&nbsp;&nbsp;&nbsp;&nbsp;云能致。凡百士子，可不务乎！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902528);">加入书签</a><a
                        href="902499.html">上一页</a>&larr;<a href="index.html">返回列表</a>&rarr;<a
                            href="902565.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902499.html"; var next_page = "902565.html"; var index_page = "index.html"; var sortid = "9"; var article_id = "14002"; var chapter_id = "902528"; var articlename = "魏书"; var chaptername = " 卷八十五 列传文苑第七十三"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>