<!DOCTYPE html>
<html>
<head>
<meta charset="gbk" />
<title>魏书- 卷十五 列传第三-在线阅读-哈西文学网</title>
<meta name="keywords" content="魏收，魏书， 卷十五 列传第三全文， 卷十五 列传第三在线阅读 哈西文学网" />
<meta name="description" content="哈西文学网提供魏收的魏书  卷十五 列传第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895435.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895435.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十五 列传第三</h1>
            <div class="link xb">
                <a href="895372.html">上一页</a>&larr;<a href="index.html">返回列表</a>&rarr;<a
                    href="895478.html">下一页</a></div>			
            <div id="BookText">&nbsp;&nbsp;&nbsp;&nbsp;◎昭成子孙<br /><br />&nbsp;&nbsp;&nbsp;&nbsp;实君者，昭成皇帝之庶长子也。性愚戆，安忍不仁。昭成季年，苻坚遣其行<br /><br />&nbsp;&nbsp;&nbsp;&nbsp;唐公苻洛等来寇南境，昭成遣刘库仁逆战于子岭。昭成时不胜，不能亲勒众军，<br /><br />&nbsp;&nbsp;&nbsp;&nbsp;乃率诸部避难阴山，度漠北。高车四面寇抄，复度漠南。苻洛军退，乃还云中。<br /><br />&nbsp;&nbsp;&nbsp;&nbsp;初，昭成以弟孤让国，乃以半部授孤。孤卒，子斤失职怀怨，欲伺隙为乱。是时，<br /><br />&nbsp;&nbsp;&nbsp;&nbsp;献明皇帝及秦明王翰皆先终，太祖年六岁，昭成不豫，慕容后子阏婆等虽长，而<br /><br />&nbsp;&nbsp;&nbsp;&nbsp;国统未定。斤因是说实君曰：“帝将立慕容所生，而惧汝为变，欲先杀汝，是以<br /><br />&nbsp;&nbsp;&nbsp;&nbsp;顷日以来，诸子戎服，夜持兵仗，绕汝庐舍，伺便将发。吾愍而相告。”时苻洛<br /><br />&nbsp;&nbsp;&nbsp;&nbsp;等军犹在君子津，夜常警备，诸皇子挟仗傍徨庐舍之间。实君视察，以斤言为信，<br /><br />&nbsp;&nbsp;&nbsp;&nbsp;乃率其属尽害诸皇子，昭成亦暴崩。其夜，诸皇子妇及人奔告苻洛军。坚将李柔、<br /><br />&nbsp;&nbsp;&nbsp;&nbsp;张蚝勒兵内逼，部从离散。苻坚闻之，召燕凤问其故，以状对。坚曰：“天下之<br /><br />&nbsp;&nbsp;&nbsp;&nbsp;恶一也。”乃执实君及斤，S之于长安西市。<br /><br />&nbsp;&nbsp;&nbsp;&nbsp;实君孙勿期，位定州刺史，赐爵林虑侯。卒。<br /><br />&nbsp;&nbsp;&nbsp;&nbsp;子六状，真定侯。<br /><br />&nbsp;&nbsp;&nbsp;&nbsp;秦明王翰，昭成皇帝第三子。少有高气，年十五便请率骑征讨。帝壮之，使<br /><br />&nbsp;&nbsp;&nbsp;&nbsp;领二千骑。及长统兵，号令严信，周旋征讨，多有克捷。建国十年卒。太祖即位，<br /><br />&nbsp;&nbsp;&nbsp;&nbsp;追赠秦王，谥曰明。<br /><br />&nbsp;&nbsp;&nbsp;&nbsp;子仪，长七尺五寸，容貌甚伟，美须髯，有算略，少能舞剑，骑射绝人。太<br /><br />&nbsp;&nbsp;&nbsp;&nbsp;祖幸贺兰部，侍从出入。登国初，赐爵九原公。从破诸部，有谋战功。<br /><br />&nbsp;&nbsp;&nbsp;&nbsp;及太祖将图慕容垂，遣仪观衅。垂问仪太祖不自来之意。仪曰：“先人以来，<br /><br />&nbsp;&nbsp;&nbsp;&nbsp;世据北土，子孙相承，不失其旧。乃祖受晋正朔，爵称代王，东与燕世为兄弟。<br /><br />&nbsp;&nbsp;&nbsp;&nbsp;仪之奉命，理谓非失。”垂壮其对，因戏曰：“吾威加四海，卿主不自见吾，云<br /><br />&nbsp;&nbsp;&nbsp;&nbsp;何非失？”仪曰：“燕若不修文德，欲以兵威自强，此乃本朝将帅之事，非仪所<br /><br />&nbsp;&nbsp;&nbsp;&nbsp;知也。”及还，报曰：“垂死乃可图，今则未可。”太祖作色问之。仪曰：“垂<br /><br />&nbsp;&nbsp;&nbsp;&nbsp;年已暮，其子宝弱而无威，谋不能决。慕容德自负才气，非弱主之臣。衅将内起，<br /><br />&nbsp;&nbsp;&nbsp;&nbsp;是可计之。”太祖以为然。后改封平原公。<br /><br />&nbsp;&nbsp;&nbsp;&nbsp;太祖征卫辰，仪出别道，获卫辰尸，传首行宫。太祖大喜，徙封东平公。命<br /><br />&nbsp;&nbsp;&nbsp;&nbsp;督屯田于河北，自五原至杨塞外，分农稼，大得人心。慕容宝之寇五原，仪<br /><br />&nbsp;&nbsp;&nbsp;&nbsp;摄据朔方，要其还路。及并州平，仪功多，迁尚书令。从围中山。慕容德之败也，<br /><br />&nbsp;&nbsp;&nbsp;&nbsp;太祖以普妻周氏赐仪，并其僮仆财物。寻迁都督中外诸军事、左丞相，进封卫<br /><br />&nbsp;&nbsp;&nbsp;&nbsp;王。中山平，复遣仪讨邺，平之。太祖将还代都，置中山行台，诏仪守尚书令以<br /><br />&nbsp;&nbsp;&nbsp;&nbsp;镇之，远近怀附。寻徵仪以丞相入辅。又从征高车。仪别从西北破其别部。又从<br /><br />&nbsp;&nbsp;&nbsp;&nbsp;讨姚平，有功，赐以绢布绵牛马羊等。仪膂力过人，弓力将十石；陈留公虔，槊<br /><br />&nbsp;&nbsp;&nbsp;&nbsp;大称异。时人云：“卫王弓，桓王槊。”<br /><br />&nbsp;&nbsp;&nbsp;&nbsp;世祖之初育也，太祖喜，夜召仪入。太祖曰：“卿闻夜唤，乃不怪惧乎？”<br /><br />&nbsp;&nbsp;&nbsp;&nbsp;仪曰：“臣推诚以事陛下，陛下明察，臣辄自安。忽奉夜诏，怪有之，惧实无也。”<br /><br />&nbsp;&nbsp;&nbsp;&nbsp;太祖告以世祖生，仪起拜而歌舞，遂对饮申旦。召群臣入，赐仪御马、御带、缣<br /><br />&nbsp;&nbsp;&nbsp;&nbsp;锦等。<br /><br />&nbsp;&nbsp;&nbsp;&nbsp;先是，上谷侯岌、张衮，代郡许谦等有名于时，学博今古，初来入国，闻仪<br /><br />&nbsp;&nbsp;&nbsp;&nbsp;待士，先就仪。仪并礼之，共谈当世之务，指画山河，分别城邑，成败要害，造<br /><br />&nbsp;&nbsp;&nbsp;&nbsp;次备举。谦等叹服，相谓曰：“平原公有大才不世之略，吾等当附其尾。”<br /><br />&nbsp;&nbsp;&nbsp;&nbsp;太祖以仪器望，待之尤重，数幸其第，如家人礼。仪矜功恃宠，遂与宜都公<br /><br />&nbsp;&nbsp;&nbsp;&nbsp;穆崇谋为乱，伏武士伺太祖，欲为逆。崇子遂留在伏士中，太祖召之，将有所使。<br /><br />&nbsp;&nbsp;&nbsp;&nbsp;遂留闻召，恐发，逾墙告状，太祖秘而恕之。天赐六年，天文多变，占者云“当<br /><br />&nbsp;&nbsp;&nbsp;&nbsp;有逆臣伏尸流血”。太祖恶之，颇杀公卿，欲以厌当天灾。仪内不自安，单骑遁<br /><br />&nbsp;&nbsp;&nbsp;&nbsp;走。太祖使人追执之，遂赐死，葬以庶人礼。仪十五子。<br /><br />&nbsp;&nbsp;&nbsp;&nbsp;子纂，五岁，太祖命养于宫中。少明敏，动止有礼，太祖爱之，恩与诸皇子<br /><br />&nbsp;&nbsp;&nbsp;&nbsp;同。世祖践阼，除定州刺史，封中山公，进爵为王，赐步挽几以优异之。纂好酒<br /><br />&nbsp;&nbsp;&nbsp;&nbsp;爱佞，政以贿成。世祖杀其亲嬖人。后悔过修谨，拜内大将军。居官清约简慎，<br /><br />&nbsp;&nbsp;&nbsp;&nbsp;更称廉平。纂于宗属最长，宗室有事，咸就谘焉。薨，谥曰简。<br /><br />&nbsp;&nbsp;&nbsp;&nbsp;纂弟良，性忠笃。太宗追录仪功，封南阳王以绍仪后。<br /><br />&nbsp;&nbsp;&nbsp;&nbsp;良弟干，机悟沉勇，善弓马，少有父风。太宗即位，拜内将军、都将，入备<br /><br />&nbsp;&nbsp;&nbsp;&nbsp;禁中。太宗出游于白登之东北，干以骑从。有双鸱飞鸣于上，太宗命左右射之，<br /><br />&nbsp;&nbsp;&nbsp;&nbsp;莫能中。鸱旋飞稍高，干自请射之，以二箭下双鸱。太宗嘉之，赐御马弓矢金带<br /><br />&nbsp;&nbsp;&nbsp;&nbsp;一，以旌其能。军中于是号曰“射鸱都将”。从世祖南巡，进爵新蔡公。高宗即<br /><br />&nbsp;&nbsp;&nbsp;&nbsp;位，拜都官尚书。卒，谥曰昭。<br /><br />&nbsp;&nbsp;&nbsp;&nbsp;子祯，通解诸方之语，便骑射。世祖时，为司卫监。从征蠕蠕，忽遇贼别部，<br /><br />&nbsp;&nbsp;&nbsp;&nbsp;多少不敌，祯乃就山解鞍放马，以示有伏。贼果疑而避之。高祖初，赐爵沛郡公。<br /><br />&nbsp;&nbsp;&nbsp;&nbsp;后拜南豫州刺史。大胡山蛮时时钞掠，前后守牧多羁縻而已。祯乃设画，召新蔡、<br /><br />&nbsp;&nbsp;&nbsp;&nbsp;襄城蛮魁三十余人，祯盛武装，于州西为置酒，使之观射。先选左右能射者二十<br /><br />&nbsp;&nbsp;&nbsp;&nbsp;余人，祯自发数箭皆中，然后命左右以次而射，并中。先出一囚犯死罪者，使服<br /><br />&nbsp;&nbsp;&nbsp;&nbsp;军衣，亦参射限。命射不中，祯即责而斩之。蛮魁等伏伎畏威，相视股。又<br /><br />&nbsp;&nbsp;&nbsp;&nbsp;预教左右取死囚十人，皆著蛮衣，云是钞贼。祯乃临坐，伪举目瞻天，微有风动，<br /><br />&nbsp;&nbsp;&nbsp;&nbsp;祯谓蛮曰：“风气少暴，似有钞贼入境，不过十人，当在西南五十里许。”即命<br /><br />&nbsp;&nbsp;&nbsp;&nbsp;骑追掩，果缚送十人。祯告诸蛮曰：“尔乡里作贼如此，合死以不？”蛮等皆叩<br /><br />&nbsp;&nbsp;&nbsp;&nbsp;头曰：“合万死。”祯即斩之。乃遣蛮还，并加慰谕。诸蛮大服，自是境无暴掠。<br /><br />&nbsp;&nbsp;&nbsp;&nbsp;淮南之人相率投附者三千余家，置之城东汝水之侧，名曰归义坊。<br /><br />&nbsp;&nbsp;&nbsp;&nbsp;初，豫州城豪胡丘生数与外交通。及祯为刺史，丘生尝有犯，怀恨图为不轨，<br /><br />&nbsp;&nbsp;&nbsp;&nbsp;诈以婚进城人告云：“刺史欲迁城中大家，送之向代。”共谋翻城。城人石道起<br /><br />&nbsp;&nbsp;&nbsp;&nbsp;以事密告祯，速掩丘生并诸预谋者。祯曰：“吾不负人，人何以叛？但丘生诳误。<br /><br />&nbsp;&nbsp;&nbsp;&nbsp;若即收掩，众必大惧。吾静以待之，不久自当悔服。”语未讫，而城中三百人自<br /><br />&nbsp;&nbsp;&nbsp;&nbsp;缚诣州门，陈丘生谲诳之罪。丘生单骑逃走。祯恕而不问。后徵为都牧尚书。薨，<br /><br />&nbsp;&nbsp;&nbsp;&nbsp;赠侍中、仪同三司，谥简公。有八子。<br /><br />&nbsp;&nbsp;&nbsp;&nbsp;第五子瑞。初瑞母尹氏，有娠致伤。后昼寝，梦一老翁具衣冠告之曰：“吾<br /><br />&nbsp;&nbsp;&nbsp;&nbsp;赐汝一子，汝勿忧之。”寤而私喜。又问筮者，筮者曰：“大吉。”未几而生瑞，<br /><br />&nbsp;&nbsp;&nbsp;&nbsp;祯以为协梦，故名瑞，字天赐。位太中大夫。卒，赠太常卿。<br /><br />&nbsp;&nbsp;&nbsp;&nbsp;仪弟烈，刚武有智略。元绍之逆，百僚莫敢有声，惟烈行出外，诈附绍募执<br /><br />&nbsp;&nbsp;&nbsp;&nbsp;太宗。绍信之，自延秋门出，遂迎立太宗。以功进爵阴平王。薨，谥曰熹。子裘<br /><br />&nbsp;&nbsp;&nbsp;&nbsp;袭。<br /><br />&nbsp;&nbsp;&nbsp;&nbsp;烈弟觚，勇略有胆气，少与兄仪从太祖，侍卫左右。使于慕容垂。垂末年，<br /><br />&nbsp;&nbsp;&nbsp;&nbsp;政在群下，遂止觚以求赂。太祖绝之。觚率左右数十骑，杀其卫将走归。为慕容<br /><br />&nbsp;&nbsp;&nbsp;&nbsp;宝所执，归中山。垂待之逾厚。觚因留心学业，诵读经书数十万言，垂之国人咸<br /><br />&nbsp;&nbsp;&nbsp;&nbsp;称重之。太祖之讨中山，慕容普既自立，遂害觚以固众心。太祖闻之哀恸。及<br /><br />&nbsp;&nbsp;&nbsp;&nbsp;平中山，发普柩，斩其尸，收议害觚者高霸、程同等，皆夷五族，以大刃锉杀<br /><br />&nbsp;&nbsp;&nbsp;&nbsp;之。乃改葬觚，追谥秦愍王，封子夔为豫章王以绍觚。<br /><br />&nbsp;&nbsp;&nbsp;&nbsp;常山王遵，昭成子寿鸠之子也。少而壮勇，不拘小节。太祖初，有佐命勋，<br /><br />&nbsp;&nbsp;&nbsp;&nbsp;赐爵略阳公。慕容宝之败也，别率骑七百邀其归路，由是有参合之捷。及平中山，<br /><br />&nbsp;&nbsp;&nbsp;&nbsp;拜尚书左仆射，加侍中，领勃海之合口。及博陵、勃海群盗起，遵讨平之。迁州<br /><br />&nbsp;&nbsp;&nbsp;&nbsp;牧，封常山王。遵好酒，天赐四年，坐醉乱失礼于太原公主，赐死，葬以庶人礼。<br /><br />&nbsp;&nbsp;&nbsp;&nbsp;子素，太宗从母所生，特见亲宠。少引内侍，频历显官，赐爵尚安公，拜外<br /><br />&nbsp;&nbsp;&nbsp;&nbsp;都大官。世祖初，复袭爵。休屠郁原等叛，素讨之，斩渠率，徙千余家于涿鹿之<br /><br />&nbsp;&nbsp;&nbsp;&nbsp;阳，立平原郡以处之。及平统万，以素有威怀之略，拜假节、征西大将军以镇之。<br /><br />&nbsp;&nbsp;&nbsp;&nbsp;后拜内都大官。高宗即位，务崇宽征，罢诸杂调。有司奏国用不足，固请复之。<br /><br />&nbsp;&nbsp;&nbsp;&nbsp;惟素曰：“臣闻：‘百姓不足，君孰与足？’”帝善而从之。诏群臣议定皇子名，<br /><br />&nbsp;&nbsp;&nbsp;&nbsp;素及司徒陆丽议曰：“古帝王之制名，其体有五：有信，有义，有象，有假，有<br /><br />&nbsp;&nbsp;&nbsp;&nbsp;类。伏惟陛下当盛明之运，应昌发之期，诞生皇子，宜以德命。”高宗从之。素<br /><br />&nbsp;&nbsp;&nbsp;&nbsp;宗属之懿，又年老，帝每引入，访以治国政事。固辞疾归第。雅性方正，居官五<br /><br />&nbsp;&nbsp;&nbsp;&nbsp;十载，终始如一，时论贤之。薨，谥曰康，陪葬金陵，配飨庙庭。<br /><br />&nbsp;&nbsp;&nbsp;&nbsp;长子可悉陵，年十七，从世祖猎，遇一猛虎，陵遂空手搏之以献。世祖曰：<br /><br />&nbsp;&nbsp;&nbsp;&nbsp;“汝才力绝人，当为国立事，勿如此也。”即拜内行阿干。又从平凉州。沮渠茂<br /><br />&nbsp;&nbsp;&nbsp;&nbsp;虔令一骁将与陵相击，两槊皆折。陵抽箭射之，坠马。陵恐其救至，未及拔剑，<br /><br />&nbsp;&nbsp;&nbsp;&nbsp;以刀子戾其颈，使身首异处。世祖壮之，即日拜都幢将，封暨阳子。卒于中军都<br /><br />&nbsp;&nbsp;&nbsp;&nbsp;将。<br /><br />&nbsp;&nbsp;&nbsp;&nbsp;弟陪斤，袭爵，坐事国除。<br /><br />&nbsp;&nbsp;&nbsp;&nbsp;陪斤子昭，小字阿倪，尚书张彝引兼殿中郎。高祖将为齐郡王简举哀，而昭<br /><br />&nbsp;&nbsp;&nbsp;&nbsp;乃作宫悬。高祖大怒，诏曰：“阿倪愚I，谁引为郎！”于是黜彝白衣守尚书，<br /><br />&nbsp;&nbsp;&nbsp;&nbsp;昭遂停废。世宗时，昭从弟晖亲宠用事，稍迁左丞。世宗崩，于忠执政，昭为黄<br /><br />&nbsp;&nbsp;&nbsp;&nbsp;门郎，又曲事之。忠专权擅威，枉陷忠贤，多昭所指导也。灵太后临朝，为尚书、<br /><br />&nbsp;&nbsp;&nbsp;&nbsp;河南尹。聋而洌理务峭急，所在患之。寻出为雍州刺史，在州贪虐，大为人<br /><br />&nbsp;&nbsp;&nbsp;&nbsp;害。后入为尚书，谄事刘腾，进号征西将军。卒，赠尚书左仆射。纳货元叉，所<br /><br />&nbsp;&nbsp;&nbsp;&nbsp;以赠礼优越。<br /><br />&nbsp;&nbsp;&nbsp;&nbsp;昭子玄，字彦道，以节俭知名。庄帝时，为洛阳令。及前废帝即位，玄上表<br /><br />&nbsp;&nbsp;&nbsp;&nbsp;乞葬庄帝，时议善之。后除尚书左丞。出帝即位，以孙腾为左仆射，腾即齐献武<br /><br />&nbsp;&nbsp;&nbsp;&nbsp;王心膂。仗入省，玄依法举劾，当时咸为玄惧，出帝重其强正，封临淄县子。后<br /><br />&nbsp;&nbsp;&nbsp;&nbsp;从帝入关。<br /><br />&nbsp;&nbsp;&nbsp;&nbsp;昭弟绍，字丑伦。少聪慧。迁尚书右丞。绍断决不避强御。世宗诏令检赵<br /><br />&nbsp;&nbsp;&nbsp;&nbsp;狱，以妄幸，因此遂加杖罚，令其致死。帝责绍不重闻。绍曰：“奸佞甚于<br /><br />&nbsp;&nbsp;&nbsp;&nbsp;董贤，臣若不因衅除之，恐陛下复被哀帝之名。”以其言正，遂不罪焉。及出，<br /><br />&nbsp;&nbsp;&nbsp;&nbsp;广平王怀拜绍，贺曰：“阿翁乃皇家之正直，虽朱云、汲黯何以仰过？”绍曰：<br /><br />&nbsp;&nbsp;&nbsp;&nbsp;“但恨戮之稍晚，以为愧耳。”卒于凉州刺史。<br /><br />&nbsp;&nbsp;&nbsp;&nbsp;陪斤弟忠，字仙德。少沉厚，以忠谨闻。高祖时，累迁右仆射，赐爵城阳公，<br /><br />&nbsp;&nbsp;&nbsp;&nbsp;加侍中、镇西将军。有赞选之勤，百僚咸敬之。太和四年，病笃辞退，养疾于高<br /><br />&nbsp;&nbsp;&nbsp;&nbsp;柳。舆驾亲送都门之外，赐杂彩二百匹，群僚侍臣执别者，莫不涕泣。及卒，皆<br /><br />&nbsp;&nbsp;&nbsp;&nbsp;悼惜之。谥曰宣，命有司为立碑铭。有十七子。<br /><br />&nbsp;&nbsp;&nbsp;&nbsp;子盛，字始兴，袭爵，位谒者仆射。卒。<br /><br />&nbsp;&nbsp;&nbsp;&nbsp;盛弟寿兴，少聪慧好学。世宗初，为徐州刺史，在官贪虐，失于人心。其从<br /><br />&nbsp;&nbsp;&nbsp;&nbsp;兄侍中晖，深害其能，因谮之于帝，诏尚书崔亮驰驿检覆。亮发日，受晖旨，遂<br /><br />&nbsp;&nbsp;&nbsp;&nbsp;鞭挞三寡妇，令其自诬，称寿兴压己为婢。寿兴终恐不免，乃令其外弟中兵参军<br /><br />&nbsp;&nbsp;&nbsp;&nbsp;薛义将车十乘，运小麦经其禁之旁。寿兴因逾墙出。义以大木函盛寿兴，其<br /><br />&nbsp;&nbsp;&nbsp;&nbsp;上加麦，载之而出。遂至河东，匿义家。逢赦，乃出见世宗，自陈为晖所谮，<br /><br />&nbsp;&nbsp;&nbsp;&nbsp;世宗亦更无所责。<br /><br />&nbsp;&nbsp;&nbsp;&nbsp;初，寿兴为中庶子时，王显在东宫，贱，因公事寿兴杖之三十。及显有宠，<br /><br />&nbsp;&nbsp;&nbsp;&nbsp;为御史中尉，奏寿兴在家每有怨言，诽谤朝廷。因帝极饮，无所觉悟，遂奏其事，<br /><br />&nbsp;&nbsp;&nbsp;&nbsp;命帝注可，直付寿兴赐死。帝书半不成字，当时见者亦知非本心，但惧晖等威，<br /><br />&nbsp;&nbsp;&nbsp;&nbsp;不敢申拔。及行刑日，显自往看之。寿兴命笔自作《墓志铭》曰：“洛阳男子，<br /><br />&nbsp;&nbsp;&nbsp;&nbsp;姓元名景，有道无时，其年不永。”余文多不载。顾谓其子曰：“我棺中可著百<br /><br />&nbsp;&nbsp;&nbsp;&nbsp;张纸，笔两枚，吾欲讼显于地下。若高祖之灵有知，百日内必取显。如遂无知，<br /><br />&nbsp;&nbsp;&nbsp;&nbsp;亦何足恋。”及世宗崩，显寻被杀。寿兴之死，时论亦以为前任中尉弹高囗谗讽<br /><br />&nbsp;&nbsp;&nbsp;&nbsp;所致。灵太后临朝，三公郎中崔鸿上疏理寿兴，诏追雪，赠豫州刺史，谥曰庄。<br /><br />&nbsp;&nbsp;&nbsp;&nbsp;寿兴弟益生，少亡。<br /><br />&nbsp;&nbsp;&nbsp;&nbsp;忠弟德，封河间公。卒于镇南将军，赠曹州刺史。<br /><br />&nbsp;&nbsp;&nbsp;&nbsp;德子悝，颍川太守。卒于光州刺史，谥曰恭。<br /><br />&nbsp;&nbsp;&nbsp;&nbsp;子嶷，字子仲。出帝初，授兖州刺史。于时城人王奉伯等相扇谋逆。弃城出<br /><br />&nbsp;&nbsp;&nbsp;&nbsp;走，悬门发断嶷要囗而出。诏齐州刺史尉景、本州刺史蔡隽各部在州士往讨之。<br /><br />&nbsp;&nbsp;&nbsp;&nbsp;嶷返，复任。封濮阳县伯。孝静时，转尚书令，摄选部。嶷虽居重任，随时而已。<br /><br />&nbsp;&nbsp;&nbsp;&nbsp;薨于瀛州刺史，赠司徒公，谥曰靖懿。<br /><br />&nbsp;&nbsp;&nbsp;&nbsp;忠子晖，字景袭。少沉敏，颇涉文史。世宗即位，拜尚书主客郎。巡省风俗，<br /><br />&nbsp;&nbsp;&nbsp;&nbsp;还，奏事称旨，为给事黄门侍郎。<br /><br />&nbsp;&nbsp;&nbsp;&nbsp;初，高祖迁洛，而在位旧贵皆难于移徙，时欲和合众情，遂许冬则居南，夏<br /><br />&nbsp;&nbsp;&nbsp;&nbsp;便居北。世宗颇惑左右之言，外人遂有还北之问，至乃榜卖田宅，不安其居。晖<br /><br />&nbsp;&nbsp;&nbsp;&nbsp;乃请间言事。世宗曰：“先皇迁都之日，本期冬南夏北，朕欲聿遵成诏，故有外<br /><br />&nbsp;&nbsp;&nbsp;&nbsp;人之论。”晖曰：“先皇移都，为百姓恋土，故发冬夏二居之诏，权宁物意耳。<br /><br />&nbsp;&nbsp;&nbsp;&nbsp;乃是当时之言，实非先皇深意。且北来迁人，安居岁久，公私计立，无复还情。<br /><br />&nbsp;&nbsp;&nbsp;&nbsp;陛下终高祖定鼎之业，勿信邪臣不然之说。”世宗从之。<br /><br />&nbsp;&nbsp;&nbsp;&nbsp;再迁侍中，领右卫将军。虽无补益，深被亲宠。凡在禁中要密之事，晖别奉<br /><br />&nbsp;&nbsp;&nbsp;&nbsp;旨藏之于柜，唯晖入乃开，其余侍中、黄门莫有知者。侍中卢昶亦蒙恩眄，故时<br /><br />&nbsp;&nbsp;&nbsp;&nbsp;人号曰“饿虎将军，饥鹰侍中”。<br /><br />&nbsp;&nbsp;&nbsp;&nbsp;迁吏部尚书，纳货用官，皆有定价，大郡二千匹，次郡一千匹，下郡五百匹，<br /><br />&nbsp;&nbsp;&nbsp;&nbsp;其余官职各有差，天下号曰“市曹”。出为冀州刺史，下州之日，连车载物，发<br /><br />&nbsp;&nbsp;&nbsp;&nbsp;信都，至汤阴间，首尾相继，道路不断。其车少脂角，即于道上所逢之牛，生截<br /><br />&nbsp;&nbsp;&nbsp;&nbsp;取角以充其用。晖检括丁户，听其归首，出调绢五万匹。然聚敛无极，百姓患之。<br /><br />&nbsp;&nbsp;&nbsp;&nbsp;肃宗初，徵拜尚书左仆射，诏摄吏部选事。上疏曰：“臣闻治人之本，实委<br /><br />&nbsp;&nbsp;&nbsp;&nbsp;牧守之官。得其才则政平物理，失其人则讼兴怨结。自非察访善恶，明加贬赏，<br /><br />&nbsp;&nbsp;&nbsp;&nbsp;将何以黜彼贪怠，陟此清勤也！窃以大使巡省，必广迎送之费；御史驰纠，颇回<br /><br />&nbsp;&nbsp;&nbsp;&nbsp;威滥之刑。且暂尔往还，理不委悉，纵有简举，良未平当。愚谓宜令三司、八座、<br /><br />&nbsp;&nbsp;&nbsp;&nbsp;侍中、黄门，各布耳目，外访州镇牧将、治人、守令能不。若德教有方，清白独<br /><br />&nbsp;&nbsp;&nbsp;&nbsp;著，宜以名闻，即加褒陟。若治绩无效，贪暴远闻，亦便示牒，登加贬退。如此<br /><br />&nbsp;&nbsp;&nbsp;&nbsp;则不出庭户，坐知四方，端委垂拱，明赏审罚矣。”又表以“御史之职，鹰r是<br /><br />&nbsp;&nbsp;&nbsp;&nbsp;任，必逞爪牙，有所噬搏。若选后生年少、血气方刚者，恐其轻肆劲直，伤物处<br /><br />&nbsp;&nbsp;&nbsp;&nbsp;广。愚谓宜简宿官经事、忠良平慎者为之。”诏付外，依此施行。<br /><br />&nbsp;&nbsp;&nbsp;&nbsp;后诏晖与任城王澄、京兆王愉、东平王匡共决门下大事。晖又上书论政要：<br /><br />&nbsp;&nbsp;&nbsp;&nbsp;“其一曰：御史之职，务使得贤。必得其人，不拘阶秩，久于其事，责其成功。<br /><br />&nbsp;&nbsp;&nbsp;&nbsp;其二曰：安人宁边，观时而动。顷来边将，亡远大之略，贪万一之功，楚梁之好<br /><br />&nbsp;&nbsp;&nbsp;&nbsp;未闻，而蚕妇之怨屡结，斯乃庸人所为，锐于奸利之所致也。平吴之计，自有良<br /><br />&nbsp;&nbsp;&nbsp;&nbsp;图，不在于一城一戍也。又河北数州，国之基本，饥荒多年，户口流散。方今境<br /><br />&nbsp;&nbsp;&nbsp;&nbsp;上兵复徵发，即如此日，何易举动。愚谓数年以来，唯宜静边以息占役，安人劝<br /><br />&nbsp;&nbsp;&nbsp;&nbsp;农，惠此中夏。请严敕边将，自今有贼戍求内附者，不听辄遣援接，皆须表闻，<br /><br />&nbsp;&nbsp;&nbsp;&nbsp;违者虽有功，请以违诏书论。三曰：国之资储，唯藉河北。饥馑积年，户口逃散，<br /><br />&nbsp;&nbsp;&nbsp;&nbsp;生长奸诈，因生隐藏，出缩老小，妄注死失。收人租调，割入于己。人困于下，<br /><br />&nbsp;&nbsp;&nbsp;&nbsp;官损于上。自非更立权制，善加检括，损耗之来，方在未已。请求其议，明宣条<br /><br />&nbsp;&nbsp;&nbsp;&nbsp;格。”帝纳之。<br /><br />&nbsp;&nbsp;&nbsp;&nbsp;晖颇爱文学，招集儒士崔鸿等撰录百家要事，以类相从，名为《科录》，凡<br /><br />&nbsp;&nbsp;&nbsp;&nbsp;二百七十卷，上起伏羲，迄于晋、宋，凡十四代。晖疾笃，表上之。神龟元年卒，<br /><br />&nbsp;&nbsp;&nbsp;&nbsp;赐东园秘器，赠使持节、都督中外诸军事、司空公，谥曰文宪。将葬，给羽葆、<br /><br />&nbsp;&nbsp;&nbsp;&nbsp;班剑、鼓吹二十人，羽林百二十人。<br /><br />&nbsp;&nbsp;&nbsp;&nbsp;陈留王虔，昭成子纥根之子也。少以壮勇知名。登国初，赐爵陈留公。与卫<br /><br />&nbsp;&nbsp;&nbsp;&nbsp;王仪破黜弗部。从攻卫辰。慕容宝来寇，虔绝其左翼。宝败，垂恚愤来桑乾。虔<br /><br />&nbsp;&nbsp;&nbsp;&nbsp;勇而轻敌，于陈战没。<br /><br />&nbsp;&nbsp;&nbsp;&nbsp;虔姿貌魁杰，武力绝伦。每以常槊细短，大作之犹患其轻，复缀铃于刃下。<br /><br />&nbsp;&nbsp;&nbsp;&nbsp;其弓力倍加常人。以其殊异于世，代京武库常存而志之。虔常临阵，以槊刺人，<br /><br />&nbsp;&nbsp;&nbsp;&nbsp;遂贯而高举。又尝以一手顿槊于地，驰马伪退，敌人争取，引不能出。虔引弓射<br /><br />&nbsp;&nbsp;&nbsp;&nbsp;之，一箭杀二三人，摇槊之徒亡魂而散。徐乃令人取槊而去。每从征讨，常先登<br /><br />&nbsp;&nbsp;&nbsp;&nbsp;陷阵，勇冠当时，敌无众寡，莫敢抗其前者。及薨，举国悲叹，为之流涕。太祖<br /><br />&nbsp;&nbsp;&nbsp;&nbsp;追惜，伤恸者数焉。追谥陈留桓王，配飨庙庭。封其子悦为朱提王。<br /><br />&nbsp;&nbsp;&nbsp;&nbsp;悦外和内洌太祖常以桓王死王事，特加亲宠。为左将军，袭封。后为宗<br /><br />&nbsp;&nbsp;&nbsp;&nbsp;师。悦恃宠骄矜，每谓所亲王洛生之徒言曰：“一旦宫车晏驾，吾止避卫公，除<br /><br />&nbsp;&nbsp;&nbsp;&nbsp;此谁在吾前？”卫王仪，美髯，为内外所重，悦故云。初，姚兴之赎狄伯支，悦<br /><br />&nbsp;&nbsp;&nbsp;&nbsp;送之。路由雁门，悦因背诱奸豪，以取其意，后遇事谴，逃亡，投雁门，规收豪<br /><br />&nbsp;&nbsp;&nbsp;&nbsp;杰，欲为不轨，为土人执送，太祖恕而不罪。太宗即位，引悦入侍，仍怀奸计，<br /><br />&nbsp;&nbsp;&nbsp;&nbsp;说帝云：“京师杂人，不可保信，宜诛其非类者。又雁门人多诈，并可诛之。”<br /><br />&nbsp;&nbsp;&nbsp;&nbsp;欲以雪其私忿。太宗不从。悦内自疑惧，怀刀入侍，谋为大逆。叔孙俊疑之，窃<br /><br />&nbsp;&nbsp;&nbsp;&nbsp;视其怀，有刀，执而赐死。<br /><br />&nbsp;&nbsp;&nbsp;&nbsp;弟崇，世祖诏令袭桓王爵。崇性沉厚。初，卫王死后，太祖欲敦宗亲之义，<br /><br />&nbsp;&nbsp;&nbsp;&nbsp;诏引诸王子弟入宴。常山王素等三十余人咸谓与卫王相坐，疑惧，皆出逃遁，将<br /><br />&nbsp;&nbsp;&nbsp;&nbsp;奔蠕蠕，唯崇独至。太祖见之甚悦，厚加礼赐，遂宠敬之，素等于是亦安。久之，<br /><br />&nbsp;&nbsp;&nbsp;&nbsp;拜并州刺史，有政绩。从征蠕蠕，别督诸军出大泽，越涿邪山，威慑漠北。薨，<br /><br />&nbsp;&nbsp;&nbsp;&nbsp;谥曰景王。<br /><br />&nbsp;&nbsp;&nbsp;&nbsp;子建，袭，降爵为公。位镇北将军、怀荒镇大将。卒。<br /><br />&nbsp;&nbsp;&nbsp;&nbsp;建子琛，位恒朔二州刺史。<br /><br />&nbsp;&nbsp;&nbsp;&nbsp;琛子翌，尚书左仆射。<br /><br />&nbsp;&nbsp;&nbsp;&nbsp;虔兄，性严重少言，太祖常敬之。雅有谋策，从平中山，以功赐爵蒲城侯、<br /><br />&nbsp;&nbsp;&nbsp;&nbsp;平卢太守，特见宠厚，给鼓吹羽仪，礼同岳牧。莅政以威信著称。居官七年，乃<br /><br />&nbsp;&nbsp;&nbsp;&nbsp;以元易干代为郡。时易干子万言得宠于太祖，易干恃其子，轻忽于，不告其<br /><br />&nbsp;&nbsp;&nbsp;&nbsp;状，轻骑卒至，排坠床而据坐。不知代己，谓以罪见捕。既而知之，耻其<br /><br />&nbsp;&nbsp;&nbsp;&nbsp;侮慢，谓易干曰：“我更满被代，常也；汝无礼见辱，岂可容哉！”遂搏而杀之，<br /><br />&nbsp;&nbsp;&nbsp;&nbsp;以状具闻。太祖壮之。万言累以诉请，乃诏输赎。乃自请罪，太祖赦之，复<br /><br />&nbsp;&nbsp;&nbsp;&nbsp;免其赎。病卒。<br /><br />&nbsp;&nbsp;&nbsp;&nbsp;子仑，世祖时袭父爵，以功除统万镇将。后从永昌王仁南征，别出汝阴。济<br /><br />&nbsp;&nbsp;&nbsp;&nbsp;淮，刘义隆将刘康祖屯于慰武亭以邀军路。师人患之。仑曰：“今大风既劲，若<br /><br />&nbsp;&nbsp;&nbsp;&nbsp;令推草车方轨并进，乘风纵烟火，以精兵自后乘之，破之必矣。”从之。斩康祖，<br /><br />&nbsp;&nbsp;&nbsp;&nbsp;传首行宫。高宗即位，除秦州刺史，进爵陇西公。卒，谥定公。子琛袭爵。<br /><br />&nbsp;&nbsp;&nbsp;&nbsp;毗陵王顺，昭成子地干之子也。性疏洹５枪初，赐爵南安公。及太祖讨<br /><br />&nbsp;&nbsp;&nbsp;&nbsp;中山，留顺守京师。柏肆之败，军人有亡归者，言大军奔散，不知太祖所在。顺<br /><br />&nbsp;&nbsp;&nbsp;&nbsp;闻之，欲自立，纳莫题谏，乃止。时贺力眷等聚众作乱于阴馆，顺讨之不克，乃<br /><br />&nbsp;&nbsp;&nbsp;&nbsp;从留宫自白登南入繁故城，阻水为固，以宁人心。太祖善之，进封为王，<br /><br />&nbsp;&nbsp;&nbsp;&nbsp;位司隶校尉。太祖好黄老，数召诸王及朝臣亲为说之。在坐莫不祗肃，顺独坐寐<br /><br />&nbsp;&nbsp;&nbsp;&nbsp;欠伸，不顾而唾。太祖怒，废之。以王薨于家。<br /><br />&nbsp;&nbsp;&nbsp;&nbsp;辽西公意烈，昭成子力真之子也。先没于慕容垂，太祖征中山，弃妻子迎于<br /><br />&nbsp;&nbsp;&nbsp;&nbsp;井陉。及平中原，有战获勋，赐爵辽西公，除广平太守。时和跋为邺行台，意烈<br /><br />&nbsp;&nbsp;&nbsp;&nbsp;性雄耿，自以帝属，耻居跋下，遂阴结徒党，将袭邺，发觉赐死。<br /><br />&nbsp;&nbsp;&nbsp;&nbsp;子拔干，博知古今。父虽有罪，太祖以拔干宗亲，委之心腹。有计略，屡效<br /><br />&nbsp;&nbsp;&nbsp;&nbsp;忠勤。太宗践阼，除勃海太守，吏人乐之。赐爵武遂子。转平原镇将，得将士心。<br /><br />&nbsp;&nbsp;&nbsp;&nbsp;卒，谥曰灵公。<br /><br />&nbsp;&nbsp;&nbsp;&nbsp;子受洛，袭，进爵武邑公，卒。<br /><br />&nbsp;&nbsp;&nbsp;&nbsp;子叱奴，武川镇将。<br /><br />&nbsp;&nbsp;&nbsp;&nbsp;叱奴子洪超，颇有学涉。大乘贼乱之后，诏洪超持节兼黄门侍郎绥慰冀部。<br /><br />&nbsp;&nbsp;&nbsp;&nbsp;还，上言：“冀土宽广，界去州六七百里，负海险远，宜分置一州，镇遏海曲。”<br /><br />&nbsp;&nbsp;&nbsp;&nbsp;朝议从之，后遂立沧州。卒于北军将、光禄大夫。<br /><br />&nbsp;&nbsp;&nbsp;&nbsp;意烈弟勃，善射御，以勋赐爵彭城公。卒，陪葬金陵。<br /><br />&nbsp;&nbsp;&nbsp;&nbsp;长子粟，袭。世祖时，督诸军屯漠南。蠕蠕囗表闻。粟亮直，善驭众，抚恤<br /><br />&nbsp;&nbsp;&nbsp;&nbsp;将士，必与之同劳逸。征和龙，以功进封为王。薨，陪葬金陵。<br /><br />&nbsp;&nbsp;&nbsp;&nbsp;粟弟浑，少善弓马，世祖嘉之。会有诸方使命，浑射兽三头，发皆中之，举<br /><br />&nbsp;&nbsp;&nbsp;&nbsp;坐咸以为善。及为宰官尚书，颇以骄纵为失，坐事免。徙长社，为人所害。<br /><br />&nbsp;&nbsp;&nbsp;&nbsp;子库汗，为羽林中郎将。从北巡，有兔起乘舆前，命库汗射之，应弦而毙。<br /><br />&nbsp;&nbsp;&nbsp;&nbsp;世祖悦，赐一金兔以旌其能。高宗起恭宗庙，赐爵阳丰侯。显祖即位，复造高宗<br /><br />&nbsp;&nbsp;&nbsp;&nbsp;庙，拜殿中给事，进爵为公。库汗明于断决，每奉使察行州镇，折狱以情，所历<br /><br />&nbsp;&nbsp;&nbsp;&nbsp;皆称之。秦州父老诣阙乞库汗为刺史者前后千余人，朝廷许之。未及遣，遇病卒。<br /><br />&nbsp;&nbsp;&nbsp;&nbsp;子古辰袭。<br /><br />&nbsp;&nbsp;&nbsp;&nbsp;昭成子窟咄。昭成崩后，苻洛以其年长，逼徙长安，苻坚礼之，教以书学。<br /><br />&nbsp;&nbsp;&nbsp;&nbsp;因乱随慕容永东迁，永以为新兴太守。<br /><br />&nbsp;&nbsp;&nbsp;&nbsp;刘显之败，遣弟亢泥等迎窟咄，遂逼南界。于是诸部骚动。太祖左右于桓等<br /><br />&nbsp;&nbsp;&nbsp;&nbsp;谋应之，同谋人单乌干以告。太祖虑骇人心，沉吟未发。后三日，桓以谋白其舅<br /><br />&nbsp;&nbsp;&nbsp;&nbsp;穆崇，崇又告之。太祖乃诛桓等五人，余莫题等七姓，悉原不问。太祖虑内难，<br /><br />&nbsp;&nbsp;&nbsp;&nbsp;乃北逾阴山，幸贺兰部，遣安同及长孙贺徵兵于慕容垂。贺亡奔窟咄，安同间行<br /><br />&nbsp;&nbsp;&nbsp;&nbsp;遂达中山。慕容垂遣子贺步骑六千以随之。安同与垂使人兰纥俱还，达牛川，<br /><br />&nbsp;&nbsp;&nbsp;&nbsp;窟咄兄子意烈捍之。安同乃隐藏于商贾囊中，至暮乃入空井，得免，仍奔贺。<br /><br />&nbsp;&nbsp;&nbsp;&nbsp;军既不至，而稍前逼。贺染干阴怀异端，乃为窟咄来侵北部。人皆惊骇，莫有固<br /><br />&nbsp;&nbsp;&nbsp;&nbsp;志。于是北部大人叔孙普洛节及诸乌丸亡奔卫辰。贺闻之，遽遣安同、朱谭等<br /><br />&nbsp;&nbsp;&nbsp;&nbsp;来。既知贺军近，众乃小定。太祖自弩山幸牛川。窟咄进屯高柳。太祖复使安<br /><br />&nbsp;&nbsp;&nbsp;&nbsp;同诣贺，因克会期。安同还，太祖逾参合，出代北与贺会于高柳。窟咄困迫，<br /><br />&nbsp;&nbsp;&nbsp;&nbsp;望旗奔走，遂为卫辰杀之，帝悉收其众。贺别帝，归于中山。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895435);">加入书签</a><a
                        href="895372.html">上一页</a>&larr;<a href="index.html">返回列表</a>&rarr;<a
                            href="895478.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895372.html"; var next_page = "895478.html"; var index_page = "index.html"; var sortid = "9"; var article_id = "14002"; var chapter_id = "895435"; var articlename = "魏书"; var chaptername = " 卷十五 列传第三"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>