<!DOCTYPE html>
<html>
<head>
<meta charset="gbk" />
<title>魏书- 卷四十五 列传第三十三-在线阅读-哈西文学网</title>
<meta name="keywords" content="魏收，魏书， 卷四十五 列传第三十三全文， 卷四十五 列传第三十三在线阅读 哈西文学网" />
<meta name="description" content="哈西文学网提供魏收的魏书  卷四十五 列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899978.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899978.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 列传第三十三</h1>
            <div class="link xb">
                <a href="899940.html">上一页</a>&larr;<a href="index.html">返回列表</a>&rarr;<a
                    href="900015.html">下一页</a></div>			
            <div id="BookText">&nbsp;&nbsp;&nbsp;&nbsp;◎韦阆杜铨裴骏辛绍先柳崇<br /><br />&nbsp;&nbsp;&nbsp;&nbsp;韦阆，字友观，京兆杜陵人。世为三辅冠族。祖楷，晋建威将军、长乐清河<br /><br />&nbsp;&nbsp;&nbsp;&nbsp;二郡太守。父逵，慕容垂吏部郎、大长秋卿。阆少有器望，值慕容氏政乱，避地<br /><br />&nbsp;&nbsp;&nbsp;&nbsp;于蓟城。世祖征拜咸阳太守，转武都太守。属杏城镇将郝温及盖吴反，关中据乱，<br /><br />&nbsp;&nbsp;&nbsp;&nbsp;阆尽心抚纳，所部独全。在郡十六年，卒。<br /><br />&nbsp;&nbsp;&nbsp;&nbsp;子范，历镇西大将军府司马，试守华山郡。高宗时，赐爵兴平男。卒。<br /><br />&nbsp;&nbsp;&nbsp;&nbsp;子俊，字颖超，早有学识。少孤，事祖母以孝闻。性温和廉让，为州里所称。<br /><br />&nbsp;&nbsp;&nbsp;&nbsp;太和中，袭爵。除荆州治中，转梁州宁朔府长史。还，为太尉外兵参军、本州中<br /><br />&nbsp;&nbsp;&nbsp;&nbsp;正，迁都水使者。所在有声。世宗崩，领军于忠矫擅威刑，与左仆射郭祚、尚书<br /><br />&nbsp;&nbsp;&nbsp;&nbsp;裴植同时遇害，语在《植传》。时年五十七。俊与祚婚家，为忠所恶，故及于难。<br /><br />&nbsp;&nbsp;&nbsp;&nbsp;临终，俊诉枉于尚书元钦，钦知而不敢申理。俊叹曰：“吾一生为善，未蒙善报；<br /><br />&nbsp;&nbsp;&nbsp;&nbsp;常不为恶，今为恶终。悠悠苍天，抱直无诉！”时人咸怨伤焉。熙平元年，追赠<br /><br />&nbsp;&nbsp;&nbsp;&nbsp;中垒将军、洛州刺史，谥曰贞。有子十三人。<br /><br />&nbsp;&nbsp;&nbsp;&nbsp;长子荣绪，字子光，颇涉文史。袭爵，除员外散骑侍郎、齐王萧宝夤仪同开<br /><br />&nbsp;&nbsp;&nbsp;&nbsp;府属，因战败殁。<br /><br />&nbsp;&nbsp;&nbsp;&nbsp;荣绪弟荣茂，字子晔。以干局知名。历侍御史、尚书考功郎中。出为征虏将<br /><br />&nbsp;&nbsp;&nbsp;&nbsp;军、东秦州刺史。永熙末，兄弟并殁关西。<br /><br />&nbsp;&nbsp;&nbsp;&nbsp;荣茂弟子粲，为宝炬南汾州刺史。<br /><br />&nbsp;&nbsp;&nbsp;&nbsp;子粲少弟道谐，为南汾州镇城都督。齐献武王命将出讨，陷城克之。武定末，<br /><br />&nbsp;&nbsp;&nbsp;&nbsp;子粲官至南兖州刺史。<br /><br />&nbsp;&nbsp;&nbsp;&nbsp;阆兄子真喜，起家中书博士，迁中书侍郎、冯翊太守。<br /><br />&nbsp;&nbsp;&nbsp;&nbsp;子祉，卒于太府少卿。<br /><br />&nbsp;&nbsp;&nbsp;&nbsp;祉子义远，出帝时，为岐州刺史，没关西。<br /><br />&nbsp;&nbsp;&nbsp;&nbsp;祉弟祯，有识干。起家奉朝请，尚书郎中、司徒主簿、太子中舍人、廷尉少<br /><br />&nbsp;&nbsp;&nbsp;&nbsp;卿、给事黄门侍郎、光禄大夫。卒，赠安西将军、秦州刺史。<br /><br />&nbsp;&nbsp;&nbsp;&nbsp;子文殊，员外散骑侍郎，早卒。<br /><br />&nbsp;&nbsp;&nbsp;&nbsp;阆从叔道福。父罴，为苻坚丞相王猛所器重，以女妻焉。为坚东海太守。坚<br /><br />&nbsp;&nbsp;&nbsp;&nbsp;灭，奔江左，仕刘裕为辅国将军、秦州刺史。道福有志略，历刘骏盱眙、南沛二<br /><br />&nbsp;&nbsp;&nbsp;&nbsp;郡太守，领镇北府录事参军。时徐州刺史薛安都谋欲拥州内附，道福参赞其事。<br /><br />&nbsp;&nbsp;&nbsp;&nbsp;以功除安远将军，赐爵高密侯，因此仍家于彭城。卒，赠征虏将军、兖州刺史，<br /><br />&nbsp;&nbsp;&nbsp;&nbsp;谥曰简。<br /><br />&nbsp;&nbsp;&nbsp;&nbsp;子欣宗，以归国勋，别赐爵杜县侯。高祖初，拜彭城内史，迁大将军、宋王<br /><br />&nbsp;&nbsp;&nbsp;&nbsp;国刘昶谘议参军。广陵侯元衍为徐州刺史，又请为长史，带彭城内史。抚绥内外，<br /><br />&nbsp;&nbsp;&nbsp;&nbsp;甚得民和。世宗初，除通直散骑常侍，出为河北太守，不行。寻转太中大夫、行<br /><br />&nbsp;&nbsp;&nbsp;&nbsp;幽州事。卒，赠龙骧将军、南兖州刺史，谥曰简。<br /><br />&nbsp;&nbsp;&nbsp;&nbsp;子元保武定中，颍州骠骑府长史。<br /><br />&nbsp;&nbsp;&nbsp;&nbsp;欣宗从父弟合宗，卒于东海太守。<br /><br />&nbsp;&nbsp;&nbsp;&nbsp;子元恢，有气干。孝昌初，值刺史元法僧据州外叛，元恢招聚同志，潜规克<br /><br />&nbsp;&nbsp;&nbsp;&nbsp;复，事泄，为法僧所害。时人伤惜之。阆从子崇，字洪基。父肃，字道寿。刘义<br /><br />&nbsp;&nbsp;&nbsp;&nbsp;真镇关中，辟为主簿，仍随义真度江，历魏郡弋阳二郡太守、豫州刺史。崇年十<br /><br />&nbsp;&nbsp;&nbsp;&nbsp;岁，父卒，母郑氏以入国，因寓居河洛。少为舅兖州刺史郑羲所器赏。解褐中书<br /><br />&nbsp;&nbsp;&nbsp;&nbsp;博士，转司徒从事中郎。高祖纳其女为充华嫔。除南颍川太守，不好发摘细事，<br /><br />&nbsp;&nbsp;&nbsp;&nbsp;常云：“何用小察，以伤大道。”吏民感之，郡中大治。高祖闻而嘉赏，赐帛二<br /><br />&nbsp;&nbsp;&nbsp;&nbsp;百匹。迁洛，以崇为司州中正，寻除右将军，咸阳王禧开府从事中郎，复为河南<br /><br />&nbsp;&nbsp;&nbsp;&nbsp;邑中正。崇频居衡品，以平直见称。出为乡郡太守，更满应代，吏民诣阙乞留，<br /><br />&nbsp;&nbsp;&nbsp;&nbsp;复延三年。在郡九年，转司徒谘议。久之，除华山太守，卒。<br /><br />&nbsp;&nbsp;&nbsp;&nbsp;子猷之，释褐奉朝请，转给事中、步兵校尉，稍迁前将军、大中大夫。卒。<br /><br />&nbsp;&nbsp;&nbsp;&nbsp;猷之弟休之，起家安州左将军府城局参军，转给事中、河南邑中正，稍迁安<br /><br />&nbsp;&nbsp;&nbsp;&nbsp;西将军、光禄大夫。休之贞和自守，未尝以言行忤物。卒。<br /><br />&nbsp;&nbsp;&nbsp;&nbsp;子道建，武定末，定州仪同开府长史，带中山太守。<br /><br />&nbsp;&nbsp;&nbsp;&nbsp;道建弟道儒，齐文襄王大将军府东x祭酒。<br /><br />&nbsp;&nbsp;&nbsp;&nbsp;阆族弟珍，字灵智，高祖赐名焉。父尚，字文叔，乐安王良安西府从事中郎。<br /><br />&nbsp;&nbsp;&nbsp;&nbsp;卒，赠安远将军、雍州刺史。珍少有志操。解褐京兆王子推常侍，转尚书南部郎。<br /><br />&nbsp;&nbsp;&nbsp;&nbsp;高祖初，蛮首桓诞归款，朝廷思安边之略，以诞为东荆州刺史。令珍为使，<br /><br />&nbsp;&nbsp;&nbsp;&nbsp;与诞招慰蛮左。珍自悬瓠西入三百余里，至桐嗌剑穷淮源，宣扬恩泽，莫不<br /><br />&nbsp;&nbsp;&nbsp;&nbsp;降附。淮源旧有祠堂，蛮俗恒用人祭之。珍乃晓告曰：“天地明灵，即是民之父<br /><br />&nbsp;&nbsp;&nbsp;&nbsp;母，岂有父母甘子肉味！自今已后，悉宜以酒脯代用。”群蛮从约，至今行之。<br /><br />&nbsp;&nbsp;&nbsp;&nbsp;凡所招降七万余户，置郡县而还。以奉使称旨，除左将军、乐陵镇将，赐爵霸城<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;萧道成司州民谢天盖自署司州刺史，规欲以州内附。事泄，为道成将崔慧景<br /><br />&nbsp;&nbsp;&nbsp;&nbsp;攻围。诏珍率在镇士马渡淮援接。时道成闻珍将至，遣将苟元宾据淮逆拒。珍乃<br /><br />&nbsp;&nbsp;&nbsp;&nbsp;分遣铁马，于上流潜渡，亲率步士与贼对接。旗鼓始交，甲骑奄至，腹背奋击，<br /><br />&nbsp;&nbsp;&nbsp;&nbsp;破之。天盖寻为左右所杀，降于慧景。珍乘胜驰进，又破慧景，拥降民七千余户<br /><br />&nbsp;&nbsp;&nbsp;&nbsp;内徙，表置城阳、刚陵、义阳三郡以处之。高祖诏珍移镇比阳，萧赜遣其雍州刺<br /><br />&nbsp;&nbsp;&nbsp;&nbsp;史陈显达率众来寇。城中将士咸欲出战，珍曰：“彼初至气锐，未可便挫，且共<br /><br />&nbsp;&nbsp;&nbsp;&nbsp;坚守，待其攻我疲弊，击之未晚。”于是凭城拒战，杀伤甚众。相持旬有二日，<br /><br />&nbsp;&nbsp;&nbsp;&nbsp;夜开城门掩击之，贼遂奔溃。以功进爵为侯。<br /><br />&nbsp;&nbsp;&nbsp;&nbsp;车驾南讨，珍上便宜，并自陈在边岁久，悉其要害，愿为前驱。诏珍为陇西<br /><br />&nbsp;&nbsp;&nbsp;&nbsp;公源怀卫大将军府长史，转太保、齐郡王长史。迁显武将军、郢州刺史，在州有<br /><br />&nbsp;&nbsp;&nbsp;&nbsp;声绩，朝庭嘉之。迁龙骧将军，赐骅骝二匹、帛五十匹、谷三百斛。珍乃召集州<br /><br />&nbsp;&nbsp;&nbsp;&nbsp;内孤贫者，谓曰：“天子以我能绥抚卿等，故赐以谷帛，吾何敢独当？”遂以所<br /><br />&nbsp;&nbsp;&nbsp;&nbsp;赐悉分与之。寻加平南将军、荆州刺史，与尚书卢渊征赭阳，为萧鸾将垣历生、<br /><br />&nbsp;&nbsp;&nbsp;&nbsp;蔡道贵所败，免归乡里。临别谓渊曰：“主上圣明，志吞吴会，用兵机要，在于<br /><br />&nbsp;&nbsp;&nbsp;&nbsp;上流。若有事荆楚，恐老夫复不得停耳。”后车驾征樊郢，复起珍为中军大将军、<br /><br />&nbsp;&nbsp;&nbsp;&nbsp;彭城王勰长史。沔北既平，以珍为建威将军，试守鲁阳郡。<br /><br />&nbsp;&nbsp;&nbsp;&nbsp;高祖复南伐，路经珍郡，加中垒将军，正太守。珍从至济水，高祖曰：“朕<br /><br />&nbsp;&nbsp;&nbsp;&nbsp;顷戎车再驾，卿常翼务中军，今日之举，亦欲与卿同行。但三s险恶，非卿无<br /><br />&nbsp;&nbsp;&nbsp;&nbsp;以守也。”因敕珍辞还。及高祖崩于行宫，秘匿而还，至珍郡始发大讳。还，除<br /><br />&nbsp;&nbsp;&nbsp;&nbsp;中散大夫，寻加镇远将军、大尉谘议参军。永平元年卒，时年七十四。赠本将军、<br /><br />&nbsp;&nbsp;&nbsp;&nbsp;南青州刺史，谥曰懿。<br /><br />&nbsp;&nbsp;&nbsp;&nbsp;长子缵，字遵彦。年十三，补中书学生，聪敏明辩，为博士李彪所称。除秘<br /><br />&nbsp;&nbsp;&nbsp;&nbsp;书中散，迁侍御中散。高祖每与名德沙门谈论往复，缵掌缀录，无所遗漏，颇见<br /><br />&nbsp;&nbsp;&nbsp;&nbsp;知赏。转散骑侍郎，徙太子中舍人，仍兼黄门，又兼司徒右长史，寻转长兼尚书<br /><br />&nbsp;&nbsp;&nbsp;&nbsp;左丞。寿春内附，尚书令王肃出镇扬州，请缵为长史，加平远将军，带梁郡太守。<br /><br />&nbsp;&nbsp;&nbsp;&nbsp;肃薨，敕缵行州事。任城王澄代肃为州，复启缵为长史。澄出征之后，萧衍将姜<br /><br />&nbsp;&nbsp;&nbsp;&nbsp;庆真乘虚攻袭，遂据外郭，虽寻克复，缵坐免官。永平三年卒，年四十五。<br /><br />&nbsp;&nbsp;&nbsp;&nbsp;缵弟，字遵庆，亦有学识。解褐奉朝请，迁太尉骑兵参军。出为雍州治中，<br /><br />&nbsp;&nbsp;&nbsp;&nbsp;转别驾。入为司徒掾，寻转散骑侍郎。稍迁平远将军、东豫州刺史。绥怀蛮左，<br /><br />&nbsp;&nbsp;&nbsp;&nbsp;颇得其心。蛮首田益宗子鲁生、鲁贤先叛父南入，数为寇掠。自至州，鲁生等<br /><br />&nbsp;&nbsp;&nbsp;&nbsp;咸笺启修敬，不复为害。以蛮俗荒梗，不识礼仪，乃表立太学，选诸郡生徒于<br /><br />&nbsp;&nbsp;&nbsp;&nbsp;州总教。又于城北置宗武馆以习武焉。境内清肃。还，遇大将军、京兆王继西征，<br /><br />&nbsp;&nbsp;&nbsp;&nbsp;请为长史，拜通直散骑常侍。寻以本官兼尚书，为豳夏行台。以功封阴盘县开国<br /><br />&nbsp;&nbsp;&nbsp;&nbsp;男，邑二百户。孝昌元年秋，卒于长安。赠抚军将军、雍州刺史，谥曰文。<br /><br />&nbsp;&nbsp;&nbsp;&nbsp;子彪，袭。历本州治中、转别驾。孝庄末，蓝田太守。没于关西。<br /><br />&nbsp;&nbsp;&nbsp;&nbsp;彪弟融，解褐员外散骑侍郎。以军功赐爵长安伯。稍迁大司马开府司马。融<br /><br />&nbsp;&nbsp;&nbsp;&nbsp;娶司农卿赵郡李瑾女，天平中，疑其妻与章武王景哲奸通，乃刺杀之。惧不免，<br /><br />&nbsp;&nbsp;&nbsp;&nbsp;仍亦自害。<br /><br />&nbsp;&nbsp;&nbsp;&nbsp;弟F，字遵显，少有志业。年十八，辟州主簿。时属岁俭，F以家粟造粥，<br /><br />&nbsp;&nbsp;&nbsp;&nbsp;以饲饥人，所活甚众。解褐太学博士，迁秘书郎中，稍迁左军将军，为荆郢和籴<br /><br />&nbsp;&nbsp;&nbsp;&nbsp;大使。南郢州刺史田夷启称F父珍往任荆州，恩洽夷夏，乞F充南道别将，领荆<br /><br />&nbsp;&nbsp;&nbsp;&nbsp;州骁勇，共为腹背。诏从之。未几，行南荆州事。肃宗末，除征虏将军、东徐州<br /><br />&nbsp;&nbsp;&nbsp;&nbsp;刺史，寻迁安东将军，加散骑常侍。萧衍遣其郢州刺史田粗率众来寇，F于<br /><br />&nbsp;&nbsp;&nbsp;&nbsp;石羊岗破斩之，以功封杜县开国子，邑二百户。永安三年，卒于州。赠侍中、车<br /><br />&nbsp;&nbsp;&nbsp;&nbsp;骑将军、雍州刺史，谥曰宣。<br /><br />&nbsp;&nbsp;&nbsp;&nbsp;长子鸿，字道衍，颇有干用。解褐奉朝请，迁尚书令吏部郎中、中书舍人。<br /><br />&nbsp;&nbsp;&nbsp;&nbsp;天平三年，坐漏泄，赐死于家，时年三十二。<br /><br />&nbsp;&nbsp;&nbsp;&nbsp;鸿弟道植，武定末，仪同开府中兵参军。<br /><br />&nbsp;&nbsp;&nbsp;&nbsp;太祖时，有安定梁颖，先仕慕容宝，历黄门郎。入国，拜建德太守，赐爵朝<br /><br />&nbsp;&nbsp;&nbsp;&nbsp;那男。<br /><br />&nbsp;&nbsp;&nbsp;&nbsp;孙景俊，起家赵郡王干行参军。稍迁治书侍御史、司徒中兵参军。卒。<br /><br />&nbsp;&nbsp;&nbsp;&nbsp;子师礼，早卒。<br /><br />&nbsp;&nbsp;&nbsp;&nbsp;师礼族弟嵩遵，少有气侠。起家奉朝请，历司空外兵参军。后萧宝夤为雍州<br /><br />&nbsp;&nbsp;&nbsp;&nbsp;刺史，引为中兵参军，深见信任。宝夤反，令嵩遵率众出征。嵩遵伪受其署，既<br /><br />&nbsp;&nbsp;&nbsp;&nbsp;行之后，遂与侯终德等还来袭城。以功封乌氏县开国伯，邑五百户。后除光州平<br /><br />&nbsp;&nbsp;&nbsp;&nbsp;东府长史，转荆州骠骑府司马。卒官，年四十四。<br /><br />&nbsp;&nbsp;&nbsp;&nbsp;嵩遵弟嵩景，武定中，燕郡太守。<br /><br />&nbsp;&nbsp;&nbsp;&nbsp;又有武功苏湛，字景俊，魏侍中则之后也。晋乱，避地河右。世祖平凉州，<br /><br />&nbsp;&nbsp;&nbsp;&nbsp;还乡里。父拥，字天v，秦州抚军府司马。湛少有器行，颇涉群书。年二十余，<br /><br />&nbsp;&nbsp;&nbsp;&nbsp;举秀才。除奉朝请，领侍御史，转员外散骑侍郎。<br /><br />&nbsp;&nbsp;&nbsp;&nbsp;萧宝夤之讨关西，以湛为行台郎中，深见委任。孝昌中，宝夤大败东还，朝<br /><br />&nbsp;&nbsp;&nbsp;&nbsp;廷以为雍州刺史。后自猜惧，害中尉郦道元，乃称兵反。时湛卧疾于家，宝夤令<br /><br />&nbsp;&nbsp;&nbsp;&nbsp;姜俭报湛云：“元略受萧衍意旨，乃欲见除。郦道元之来，事不可测。吾不能坐<br /><br />&nbsp;&nbsp;&nbsp;&nbsp;受死亡，今便为身计，不复作魏臣也。与卿契阔，故以相报，死生荣辱，与君共<br /><br />&nbsp;&nbsp;&nbsp;&nbsp;之。”湛闻之，举声大哭。俭遽止之曰：“何得便尔？”湛曰：“百口居家，即<br /><br />&nbsp;&nbsp;&nbsp;&nbsp;时屠灭，云何不哭！”哭数十声，徐谓俭曰：“为我白齐王，王本以穷鸟投人，<br /><br />&nbsp;&nbsp;&nbsp;&nbsp;赖朝廷假王羽翼，荣宠至此。属国步多虞，不能竭忠报德，乃欲乘人间隙，有不<br /><br />&nbsp;&nbsp;&nbsp;&nbsp;臧之心。信惑行路无识之语，欲以羸败之兵，守关问鼎。今魏德虽衰，天命未改。<br /><br />&nbsp;&nbsp;&nbsp;&nbsp;且王之恩义，未洽于民，但见其败，未见有成。苏湛不能以百口居家，为王族灭。”宝夤复报曰：“此自救命之计，不得不尔。所以不先相白者，恐沮吾计故尔。”<br /><br />&nbsp;&nbsp;&nbsp;&nbsp;湛复曰：“凡为大事，当得天下奇士。今但共长安博徒小儿辈计校，办有成理不？<br /><br />&nbsp;&nbsp;&nbsp;&nbsp;湛恐荆棘必生庭合。愿乞骸骨还乡里，脱得因此病死，可以下见先人。”宝夤素<br /><br />&nbsp;&nbsp;&nbsp;&nbsp;重之，以湛病，且知不为己用，听还武功。<br /><br />&nbsp;&nbsp;&nbsp;&nbsp;宝夤败，庄帝即位，征补尚书郎。既至，庄帝曰：“前闻卿答萧宝夤，甚有<br /><br />&nbsp;&nbsp;&nbsp;&nbsp;美辞，为我说也。”湛顿首谢曰：“臣虽言辞不如伍被，始终不易，自谓过之。<br /><br />&nbsp;&nbsp;&nbsp;&nbsp;然臣与宝夤周游契阔，言得尽心，而不能令其不反，臣之罪也。”庄帝悦，拜散<br /><br />&nbsp;&nbsp;&nbsp;&nbsp;骑都尉，仍领郎。寻迁中书侍郎。出帝初，病还乡里，终于家。赠散骑常侍、镇<br /><br />&nbsp;&nbsp;&nbsp;&nbsp;西将军、雍州刺史。<br /><br />&nbsp;&nbsp;&nbsp;&nbsp;湛从母弟天水姜俭，字文简。父昭，自平宪司直，出为兖州安东长史，带高<br /><br />&nbsp;&nbsp;&nbsp;&nbsp;平太守，卒于营构都将。俭少有干用，勤济过人。起家徐州车骑府田曹参军，转<br /><br />&nbsp;&nbsp;&nbsp;&nbsp;太尉外兵参军。萧宝夤出讨关西，引为开府属，军机谋略，多所参预。俭亦自谓<br /><br />&nbsp;&nbsp;&nbsp;&nbsp;遭逢知己，遂竭诚委托。宝夤为雍州，仍请为开府从事中郎，带长安令。及宝夤<br /><br />&nbsp;&nbsp;&nbsp;&nbsp;反，以为左丞，尤见信任，为群下所雠疾。宝夤败，城人杀之，时年三十九。苏<br /><br />&nbsp;&nbsp;&nbsp;&nbsp;湛每谓人曰：“以姜俭才志，堪致富贵。惜其不遇，命也如何！”<br /><br />&nbsp;&nbsp;&nbsp;&nbsp;俭弟素，武定末，中散大夫。<br /><br />&nbsp;&nbsp;&nbsp;&nbsp;杜铨，字士衡，京兆人。晋征南将军预五世孙也。祖胄，苻坚太尉长史。父<br /><br />&nbsp;&nbsp;&nbsp;&nbsp;嶷，慕容垂秘书监，仍侨居赵郡。铨学涉有长者风，与卢玄、高允等同被征为中<br /><br />&nbsp;&nbsp;&nbsp;&nbsp;书博士。初，密太后父豹丧在濮阳，世祖欲命迎葬于邺，谓司徒崔浩曰：“天下<br /><br />&nbsp;&nbsp;&nbsp;&nbsp;诸杜，何处望高？”浩对京兆为美。世祖曰：“朕今方改葬外祖，意欲取京兆中<br /><br />&nbsp;&nbsp;&nbsp;&nbsp;长老一人，以为宗正，命营护凶事。”浩曰：“中书博士杜铨，其家今在赵郡，<br /><br />&nbsp;&nbsp;&nbsp;&nbsp;是杜预之后，于今为诸杜之最，即可取之。”诏召见。铨器貌瑰雅，世祖感悦，<br /><br />&nbsp;&nbsp;&nbsp;&nbsp;谓浩曰：“此真吾所欲也。”以为宗正，令与杜超子道生迎豹丧柩，致葬邺南。<br /><br />&nbsp;&nbsp;&nbsp;&nbsp;铨遂与超如亲。超谓铨曰：“既是宗近，何缘复侨居赵郡？”乃迎引同属魏郡焉。<br /><br />&nbsp;&nbsp;&nbsp;&nbsp;迁散骑侍郎，转中书侍郎，赐爵新丰侯。卒，赠平南将军、相州刺史，魏县侯，<br /><br />&nbsp;&nbsp;&nbsp;&nbsp;谥曰宣。<br /><br />&nbsp;&nbsp;&nbsp;&nbsp;子振，字季元。太和初，举秀才，卒于中书博士。<br /><br />&nbsp;&nbsp;&nbsp;&nbsp;子遇，字庆期。起家奉朝请。转员外散骑侍郎、尚书起部郎中。窃官材瓦起<br /><br />&nbsp;&nbsp;&nbsp;&nbsp;立私宅，清论鄙之。迁龙骧将军、中散大夫。出为河东太守。卒，赠中军将军、<br /><br />&nbsp;&nbsp;&nbsp;&nbsp;都官尚书、豫州刺史，谥曰惠。<br /><br />&nbsp;&nbsp;&nbsp;&nbsp;子鸿，永熙中，司徒仓曹参军。<br /><br />&nbsp;&nbsp;&nbsp;&nbsp;铨族子洪太，字道廊。延兴中为中书博士。后使高丽，除安远将军、下邳太<br /><br />&nbsp;&nbsp;&nbsp;&nbsp;守，转梁郡太守。太和中，除鹰扬将军、绛城镇将，带新昌、阳平二郡太守。卒，<br /><br />&nbsp;&nbsp;&nbsp;&nbsp;年五十二。<br /><br />&nbsp;&nbsp;&nbsp;&nbsp;子祖悦，字士豁，颇有识尚。大将军刘昶参军事，稍迁天水、仇池二郡太守，<br /><br />&nbsp;&nbsp;&nbsp;&nbsp;行南秦州事。正光中，入为太尉、汝南王悦谘议参军。出除高阳太守，卒于郡。<br /><br />&nbsp;&nbsp;&nbsp;&nbsp;子长文，字子儒。肃宗挽郎、员外散骑侍郎，稍迁尚书郎。以随叔J守岐州<br /><br />&nbsp;&nbsp;&nbsp;&nbsp;勋，赐爵始平伯，加平东将军。天平末，卒于安西将军、光禄大夫。赠中军将军、<br /><br />&nbsp;&nbsp;&nbsp;&nbsp;度支尚书、雍州刺史。<br /><br />&nbsp;&nbsp;&nbsp;&nbsp;长文第四弟子达，武定中，齐文襄王大都督府户曹参军。<br /><br />&nbsp;&nbsp;&nbsp;&nbsp;祖悦弟J，字思颜，颇有干用。解褐北中府录事参军。正光中，稍迁厉威将<br /><br />&nbsp;&nbsp;&nbsp;&nbsp;军、盱眙太守，带大徐戍主。元法僧之叛也，J逃窜获免。后为谏议大夫。孝昌<br /><br />&nbsp;&nbsp;&nbsp;&nbsp;二年，为西征军司，行岐州事。萧宝夤起逆，J据州不从。还，除征虏将军、东<br /><br />&nbsp;&nbsp;&nbsp;&nbsp;荆州刺史。以守岐州勋，封平阳县开国伯，邑五百户。武泰中，转授岐州刺史。<br /><br />&nbsp;&nbsp;&nbsp;&nbsp;永安中，除泾州刺史。时万俟丑奴充斥关右，不行。乃为都督，防守岐州。丑奴<br /><br />&nbsp;&nbsp;&nbsp;&nbsp;攻之，不克。事宁，除镇西将军、光禄大夫。以勋又赏安平县开国伯，食邑五百<br /><br />&nbsp;&nbsp;&nbsp;&nbsp;户。以平阳伯转授弟二子景仲。后为征西将军、金紫光禄大夫，没于关西。<br /><br />&nbsp;&nbsp;&nbsp;&nbsp;裴骏，字神驹，小名皮，河东闻喜人。父双硕，本县令，假建威将军、恒农<br /><br />&nbsp;&nbsp;&nbsp;&nbsp;太守，安邑子。卒，赠平南将军、东雍州刺史、闻喜侯。骏幼而聪慧，亲表异之，<br /><br />&nbsp;&nbsp;&nbsp;&nbsp;称为“神驹”，因以为字。弱冠，通涉经史，好属文，性方检，有礼度，乡里宗<br /><br />&nbsp;&nbsp;&nbsp;&nbsp;敬焉。<br /><br />&nbsp;&nbsp;&nbsp;&nbsp;盖吴作乱于关中，汾阴人薛永宗聚众应之，屡残破诸县，来袭闻喜。县中先<br /><br />&nbsp;&nbsp;&nbsp;&nbsp;无后仗，人情骇动，县令忧惶，计无所出。骏在家闻之，便率厉乡豪曰：“在礼，<br /><br />&nbsp;&nbsp;&nbsp;&nbsp;君父有危，臣子致命。府县今为贼所逼，是吾等徇节之秋。诸君可不勉乎！”诸<br /><br />&nbsp;&nbsp;&nbsp;&nbsp;豪皆奋激请行，骏乃简骑骁勇数百人奔赴。贼闻救至，引兵退走。刺史嘉之，以<br /><br />&nbsp;&nbsp;&nbsp;&nbsp;状表闻。会世祖亲讨盖吴，引见骏，骏陈叙事宜，甚会机理。世祖大悦，顾谓崔<br /><br />&nbsp;&nbsp;&nbsp;&nbsp;浩曰：“裴骏有当世才具，且忠义可嘉。”补中书博士。浩亦深器骏，目为三河<br /><br />&nbsp;&nbsp;&nbsp;&nbsp;领袖。转中书侍郎。刘骏遣使明僧背贡，以骏有才学，乃假给事中、散骑常侍，<br /><br />&nbsp;&nbsp;&nbsp;&nbsp;于境上劳接。皇兴二年卒。赠平南将军、秦州刺史、闻喜侯，谥曰康。<br /><br />&nbsp;&nbsp;&nbsp;&nbsp;子修，字元寄，清辩好学。年十三，补中书学生，迁秘书中散，转主客令。<br /><br />&nbsp;&nbsp;&nbsp;&nbsp;以妇父李欣事，出为张掖子都大将。张掖境接胡夷，前后数致寇掠，修明设烽侯，<br /><br />&nbsp;&nbsp;&nbsp;&nbsp;以方略御之。在边六年，关塞清静。高祖嘉之，征为中部令。转中大夫，兼祠部<br /><br />&nbsp;&nbsp;&nbsp;&nbsp;曹事，职主礼乐，每有疑议，修斟酌故实，咸有条贯。太和十六年卒，时年五十<br /><br />&nbsp;&nbsp;&nbsp;&nbsp;一。高祖悼惜之，赙帛一百匹，谥曰恭伯。世宗时，追赠辅国将军、东秦州刺史。<br /><br />&nbsp;&nbsp;&nbsp;&nbsp;修早孤，居丧以孝闻。二弟三妹并在幼弱，抚养训诲，甚有义方。次弟务早丧，<br /><br />&nbsp;&nbsp;&nbsp;&nbsp;修哀伤之，感于行路。爱育孤侄，同于己子。及将异居，奴婢田宅悉推与之，时<br /><br />&nbsp;&nbsp;&nbsp;&nbsp;人以此称焉。<br /><br />&nbsp;&nbsp;&nbsp;&nbsp;子询，字敬叔。美仪貌，多艺能，音律博弈，咸所开解。起家奉朝请，太尉<br /><br />&nbsp;&nbsp;&nbsp;&nbsp;集曹参军，转长流尚书起部郎中、平昌太守。时太原长公主寡居，与询私奸，肃<br /><br />&nbsp;&nbsp;&nbsp;&nbsp;宗仍诏询尚焉。寻以主婿，特除散骑常侍。时本邑中正阙，司徒召询为之。询族<br /><br />&nbsp;&nbsp;&nbsp;&nbsp;叔\自陈情愿此官，询遂让焉，时论善之。寻监起居事，迁秘书监。<br /><br />&nbsp;&nbsp;&nbsp;&nbsp;出为平南将军、郢州刺史。询以凡司戍主蛮酋田朴特地居要险，众逾数万，<br /><br />&nbsp;&nbsp;&nbsp;&nbsp;足为边捍，遂表朴特为西郢州刺史。朝议许之。萧衍遣将李国兴寇边，时四方多<br /><br />&nbsp;&nbsp;&nbsp;&nbsp;事，朝廷未遑外略，缘境城戍，多为国兴所陷。贼既乘胜，遂向州城。询率厉固<br /><br />&nbsp;&nbsp;&nbsp;&nbsp;守，垂将百日，援军既至，贼乃退走。加散骑常侍、安南将军。朴特自国兴来寇，<br /><br />&nbsp;&nbsp;&nbsp;&nbsp;便与询掎角，为表里声援，郢州获全，朴特颇有力焉。<br /><br />&nbsp;&nbsp;&nbsp;&nbsp;征为七兵尚书，至都未几，除豫州刺史。寻进号抚军将军，加散骑常侍。未<br /><br />&nbsp;&nbsp;&nbsp;&nbsp;之州，还为七兵尚书，常侍如故。武泰初，诏询以本官兼侍中，为关右大使，赏<br /><br />&nbsp;&nbsp;&nbsp;&nbsp;擢慕义之徒。未及发，会尔朱荣入洛，于河阴遇害，年五十一。赠侍中、车骑大<br /><br />&nbsp;&nbsp;&nbsp;&nbsp;将军、司空公、雍州刺史，谥曰贞烈。无子。<br /><br />&nbsp;&nbsp;&nbsp;&nbsp;修弟务，字阳仁，少而聪慧。举秀才，州辟主簿。早卒。<br /><br />&nbsp;&nbsp;&nbsp;&nbsp;子美，字师伯，少有美名。举秀才，州主簿。太尉咸阳王雅相赏爱，欲以女<br /><br />&nbsp;&nbsp;&nbsp;&nbsp;妻之，美拒而不纳。除奉朝请，亦早卒。无子。<br /><br />&nbsp;&nbsp;&nbsp;&nbsp;务弟宣，字叔令，通辩博物，早有声誉。少孤，事母兄以孝友称。举秀才，<br /><br />&nbsp;&nbsp;&nbsp;&nbsp;至都，见司空李欣，与言自旦及夕，欣嗟善不已。司空李冲有人伦鉴识，见而重<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;高祖初，征为尚书主客郎，与萧赜使颜幼明、刘思效、萧琛、范云等对接。<br /><br />&nbsp;&nbsp;&nbsp;&nbsp;转都官郎，迁员外散骑侍郎。旧令与吏部郎同班。囗高祖曾集沙门讲佛经，因命<br /><br />&nbsp;&nbsp;&nbsp;&nbsp;宣论难，甚有理诣，高祖称善。迁都洛阳，以宣为采材副将。奉使称旨，遥除司<br /><br />&nbsp;&nbsp;&nbsp;&nbsp;空谘议参军。府解，转司州治中，兼司徒右长史，又转别驾，仍长史。宣明敏有<br /><br />&nbsp;&nbsp;&nbsp;&nbsp;器干，总摄州府，事无凝滞，远近称之。<br /><br />&nbsp;&nbsp;&nbsp;&nbsp;世宗初，除太中大夫，领本郡中正，仍别驾。又为司州都督，迁太尉长史。<br /><br />&nbsp;&nbsp;&nbsp;&nbsp;宣上言曰：“自迁都已来，凡战陈之处，及军罢兵还之道，所有骸骼无人覆藏者，<br /><br />&nbsp;&nbsp;&nbsp;&nbsp;请悉令州郡戍逻检行埋掩。并符出兵之乡：其家有死于戎役者，使皆招魂复魄，<br /><br />&nbsp;&nbsp;&nbsp;&nbsp;y祭先灵，复其年租调；身被伤痍者，免其兵役。”朝廷从之。<br /><br />&nbsp;&nbsp;&nbsp;&nbsp;出为征虏将军、益州刺史。宣善于绥抚，甚得羌戎之心。复晋寿，更置益州，<br /><br />&nbsp;&nbsp;&nbsp;&nbsp;改宣所莅为南秦州。先是，有阴平氐酋杨孟孙，拥户数万，自立为王，通引萧衍，<br /><br />&nbsp;&nbsp;&nbsp;&nbsp;数为边患。宣乃遣使招喻，晓以逆顺，孟孙感恩，即遣子诣阙。武兴氐姜谟等千<br /><br />&nbsp;&nbsp;&nbsp;&nbsp;余人上书乞延更限。世宗嘉焉。<br /><br />&nbsp;&nbsp;&nbsp;&nbsp;宣家世以儒学为业，常慕廉退。每叹曰：“以贾谊之才，仕汉文之世，不历<br /><br />&nbsp;&nbsp;&nbsp;&nbsp;公卿，将非运也！”乃谓亲宾曰：“吾本闾阎之士，素无当世之志，直随牒推移，<br /><br />&nbsp;&nbsp;&nbsp;&nbsp;遂至于此。禄后养亲，道不光国，瞻言往哲，可以言归矣。”因表求解。世宗不<br /><br />&nbsp;&nbsp;&nbsp;&nbsp;许，乃作《怀田赋》以叙心焉。永平四年，患笃，世宗遣太医令驰驿就视，并赐<br /><br />&nbsp;&nbsp;&nbsp;&nbsp;御药。宣素明阴阳之书，自始患，便知不起，因自克亡日，果如其言。时年五十<br /><br />&nbsp;&nbsp;&nbsp;&nbsp;八。世宗悼惜之。赠左将军、豫州刺史，谥曰定。寻改为穆。<br /><br />&nbsp;&nbsp;&nbsp;&nbsp;子敬宪、庄伯，并在《文苑传》。<br /><br />&nbsp;&nbsp;&nbsp;&nbsp;第四子献伯，武定末，廷尉卿。<br /><br />&nbsp;&nbsp;&nbsp;&nbsp;骏从弟安祖，少而聪慧。年八九岁，就师讲《诗》，至《鹿鸣篇》，语诸兄<br /><br />&nbsp;&nbsp;&nbsp;&nbsp;云：“鹿虽禽兽，得食相呼，而况人也？”自此之后，未曾独食。弱冠，州辟主<br /><br />&nbsp;&nbsp;&nbsp;&nbsp;簿。民有兄弟争财，诣州相讼。安祖召其兄弟，以礼义责让之。此人兄弟，明日<br /><br />&nbsp;&nbsp;&nbsp;&nbsp;相率谢罪。内外钦服之。复有人劝其入仕，安祖曰：“高尚之事，非敢庶几。且<br /><br />&nbsp;&nbsp;&nbsp;&nbsp;京师辽远，实惮于栖屑耳。”于是闲居养志，不出城邑。安祖曾行值天热，舍于<br /><br />&nbsp;&nbsp;&nbsp;&nbsp;树下。鸷鸟逐雉，雉急投之，遂触树而死。安祖愍之，乃取置阴地，徐徐护视，<br /><br />&nbsp;&nbsp;&nbsp;&nbsp;良久得苏。安祖喜而放之。后夜忽梦一丈夫，衣冠甚伟，著绣衣曲领，向安祖再<br /><br />&nbsp;&nbsp;&nbsp;&nbsp;拜。安祖怪而问之。此人云：“感君前日见放，故来谢德。”闻者异焉。后高祖<br /><br />&nbsp;&nbsp;&nbsp;&nbsp;幸长安，至河东，存访故老。安祖朝于蒲坂，高祖与语甚悦，仍拜安邑令。安祖<br /><br />&nbsp;&nbsp;&nbsp;&nbsp;以老病固辞，诏给一时俸，以供汤药焉。年八十三，卒于家。<br /><br />&nbsp;&nbsp;&nbsp;&nbsp;子思济，亦有志操，早卒。子宗贤。<br /><br />&nbsp;&nbsp;&nbsp;&nbsp;思济弟幼俊，卒于猗氏令。<br /><br />&nbsp;&nbsp;&nbsp;&nbsp;辛绍先，陇西狄道人。五世祖怡。晋幽州刺史。父渊，私署凉王李辨缙锝<br /><br />&nbsp;&nbsp;&nbsp;&nbsp;军。弊屿б嗪裼鲋。歆与沮渠蒙逊战于蓼泉，军败失马，渊以所乘马援歆，而<br /><br />&nbsp;&nbsp;&nbsp;&nbsp;身死于难，以义烈见称西土。世祖之平凉州，绍先内徙，家于晋阳。明敏有识量，<br /><br />&nbsp;&nbsp;&nbsp;&nbsp;与广平游明根、范阳卢度世、同郡李承等甚相友善。有至性，丁父忧，三年口不<br /><br />&nbsp;&nbsp;&nbsp;&nbsp;甘味，头不栉沐，发遂落尽，故常著垂裙皂帽。自中书博士，转神部令。皇兴中，<br /><br />&nbsp;&nbsp;&nbsp;&nbsp;薛安都以彭城归国，时朝廷欲绥安初附，以绍先为下邳太守，加宁朔将军。为政<br /><br />&nbsp;&nbsp;&nbsp;&nbsp;不苟激察，举其大纲而已，唯教民治产御贼之备。及刘将陈显达、萧道成、萧<br /><br />&nbsp;&nbsp;&nbsp;&nbsp;顺之来寇，道成谓顺之曰：“辛绍先未易侵也，宜共慎之。”于是不历郡境，遂<br /><br />&nbsp;&nbsp;&nbsp;&nbsp;径屯吕梁。太和十三年卒。赠冠军将军、并州刺史、晋阳公，谥曰惠。<br /><br />&nbsp;&nbsp;&nbsp;&nbsp;子凤达，耽道乐古，有长者之名。卒于京兆王子推国常侍。<br /><br />&nbsp;&nbsp;&nbsp;&nbsp;凤达子祥，字万福。举司州秀才。司空行参军，迁主簿。太傅元丕为并州刺<br /><br />&nbsp;&nbsp;&nbsp;&nbsp;史，祥为丕府属，敕行建兴郡。咸阳王禧妃即祥妻妹，及禧构逆，亲知多罹尘谤，<br /><br />&nbsp;&nbsp;&nbsp;&nbsp;祥独萧然不预。转并州平北府司马。会刺史丧，朝廷以其公清，遂越长史，敕行<br /><br />&nbsp;&nbsp;&nbsp;&nbsp;州事。祥初在司马，有白璧还兵药道显被诬为贼，官属推处，咸以为然。祥曰：<br /><br />&nbsp;&nbsp;&nbsp;&nbsp;“道显面有悲色，察狱以色，其此之谓乎？”苦执申之。月余，别获真贼。<br /><br />&nbsp;&nbsp;&nbsp;&nbsp;后除郢州龙骧府长史，带义阳太守。白早生之反也，萧衍遣众来援，因此缘<br /><br />&nbsp;&nbsp;&nbsp;&nbsp;淮镇戍，相继降没，唯祥坚城独守。萧衍遣将胡武城、陶平虏于州南金山之上连<br /><br />&nbsp;&nbsp;&nbsp;&nbsp;营侵逼，众情大惧。祥从容晓喻，人心遂安。时出挑战，伪退以骄贼。贼果日来<br /><br />&nbsp;&nbsp;&nbsp;&nbsp;攻逼，不复自备，乃夜出袭其营。将晓，矢刃交下，贼大崩散溃，擒平虏，斩武<br /><br />&nbsp;&nbsp;&nbsp;&nbsp;城，以送京师，州境获全。论功方有赏授，而刺史娄悦耻勋出其下，闻之执政，<br /><br />&nbsp;&nbsp;&nbsp;&nbsp;事竟不行。<br /><br />&nbsp;&nbsp;&nbsp;&nbsp;胡贼刘龙驹作逆华州，敕除祥华州安定王燮征虏府长史，仍为别将，与讨胡<br /><br />&nbsp;&nbsp;&nbsp;&nbsp;使薛和讨灭之。神龟元年卒，时年五十五。永安二年，赠冠军将军、南青州刺史。<br /><br />&nbsp;&nbsp;&nbsp;&nbsp;长子琨，字怀玉，少聪敏。解褐相州仓曹参军。稍迁陈郡太守、轻车将军、<br /><br />&nbsp;&nbsp;&nbsp;&nbsp;济州征虏府长史。卒，年四十六。<br /><br />&nbsp;&nbsp;&nbsp;&nbsp;琨弟怀仁，武定末，长乐太守。<br /><br />&nbsp;&nbsp;&nbsp;&nbsp;怀仁弟贲，字叔文。少有文学，识度沉雅。起家北中府中兵参军、员外散骑<br /><br />&nbsp;&nbsp;&nbsp;&nbsp;侍郎。建义初，修起居注。除济州抚军府长史。出帝时，转胶州车骑府长史，迁<br /><br />&nbsp;&nbsp;&nbsp;&nbsp;平东将军，太师、咸阳王坦开府长史。武定中，中尉崔暹表荐贲，除囗太守。吏<br /><br />&nbsp;&nbsp;&nbsp;&nbsp;民怀其恩惠。还，卒于邺。时年五十八。<br /><br />&nbsp;&nbsp;&nbsp;&nbsp;贲弟烈，字季武。历太傅东阁祭酒，卒于梁州镇南府长史。<br /><br />&nbsp;&nbsp;&nbsp;&nbsp;烈弟匡，字季政，颇有文学。永安初，释褐封丘令，加威烈将军。时经河阴<br /><br />&nbsp;&nbsp;&nbsp;&nbsp;之役，朝士多求出外，故匡为之。后除平远将军、符玺郎中。卒于龙骧将军、通<br /><br />&nbsp;&nbsp;&nbsp;&nbsp;直散骑侍郎，时年三十五。赠散骑常侍、前将军、雍州刺史。<br /><br />&nbsp;&nbsp;&nbsp;&nbsp;祥弟少雍，字季仲。少聪颖，有孝行，尤为祖父绍先所爱。绍先性嗜羊肝，<br /><br />&nbsp;&nbsp;&nbsp;&nbsp;常呼少雍共食。及绍先卒，少雍终身不食肝。性仁厚，有礼义，门内之法，为时<br /><br />&nbsp;&nbsp;&nbsp;&nbsp;所重。释褐奉朝请，太学博士、员外散骑侍郎。司空、高阳王雍引为田曹参军。<br /><br />&nbsp;&nbsp;&nbsp;&nbsp;少雍性清正，不惮强御，积年久讼，造次决之，请托路绝，时称贤明。正始中，<br /><br />&nbsp;&nbsp;&nbsp;&nbsp;诏百官各举所知，高阳王雍及吏部郎中李宪俱以少雍为举首。迁给事中。侍中游<br /><br />&nbsp;&nbsp;&nbsp;&nbsp;肇后亦荐之，会卒，年四十二。少雍妻王氏，有德义，与其从子怀仁兄弟同居，<br /><br />&nbsp;&nbsp;&nbsp;&nbsp;怀仁等事之甚谨，闺门礼让，人无比焉。士大夫以此称美。<br /><br />&nbsp;&nbsp;&nbsp;&nbsp;子元植，武定中，仪同府司马。<br /><br />&nbsp;&nbsp;&nbsp;&nbsp;元植弟士逊，太师开府功曹参军。<br /><br />&nbsp;&nbsp;&nbsp;&nbsp;凤达弟穆，字叔宗。举茂才，东雍州别驾。初随父在下邳，与彭城陈敬文友<br /><br />&nbsp;&nbsp;&nbsp;&nbsp;善。敬文弟敬武，少为沙门，从师远学，经久不反。敬文病临卒，以杂绫二十匹，<br /><br />&nbsp;&nbsp;&nbsp;&nbsp;托穆与敬武。穆久访不得。经二十余年，始于洛阳见敬武，以物还之，封题如故，<br /><br />&nbsp;&nbsp;&nbsp;&nbsp;世称其廉信。历东荆州司马，转长史，带义阳太守，领戍。雅有恤民之称。转汝<br /><br />&nbsp;&nbsp;&nbsp;&nbsp;阳太守，值水涝民饥，上表请轻租赋。帝从之，遂敕汝阳一郡，听以小绢为调。<br /><br />&nbsp;&nbsp;&nbsp;&nbsp;迁中散大夫，加龙骧将军。正光四年，以老启求致仕。诏引见，谓穆志力尚可，<br /><br />&nbsp;&nbsp;&nbsp;&nbsp;除平原相。穆善抚导，民吏怀之。孝昌二年，征为征虏将军、太中大夫，未发，<br /><br />&nbsp;&nbsp;&nbsp;&nbsp;卒于郡，年七十七。赠后将军、幽州刺史，谥曰贞。<br /><br />&nbsp;&nbsp;&nbsp;&nbsp;长子子馥，字元颖，早有学行。孝昌初，释褐南司州龙骧府录事参军。丁父<br /><br />&nbsp;&nbsp;&nbsp;&nbsp;艰，居丧有礼。后除给事中、南冀州防城都督。素为庄帝所知识，及即位，除宣<br /><br />&nbsp;&nbsp;&nbsp;&nbsp;威将军、尚书右主客郎中，持节为南济、冀、济、青四州慰劳使。寻除宁朔将军、<br /><br />&nbsp;&nbsp;&nbsp;&nbsp;员外散骑常侍，仍领郎中。太宰元天穆征邢杲，引为行台郎中。寻除平原相。子<br /><br />&nbsp;&nbsp;&nbsp;&nbsp;馥父子并为此郡，吏民怀安之。元颢入洛，子馥不受其赦。刺史元仲景附颢，拘<br /><br />&nbsp;&nbsp;&nbsp;&nbsp;子馥，并禁家口。庄帝反政，诏封三门县开国男，食邑二百户。天平中，为东南<br /><br />&nbsp;&nbsp;&nbsp;&nbsp;道行台左丞、除州开府长史。入除太尉府司马。长白山连接三齐，瑕丘数州之界，<br /><br />&nbsp;&nbsp;&nbsp;&nbsp;多有盗贼。子馥受使检覆，因辨出谷要害，宜立镇戍之所。又诸州豪右，在山鼓<br /><br />&nbsp;&nbsp;&nbsp;&nbsp;铸，奸党多依，又得密造兵仗，亦请破罢诸冶。朝廷善而从之。还，除尚书右丞，<br /><br />&nbsp;&nbsp;&nbsp;&nbsp;出为清河太守。武定八年卒于郡。子馥以三《传》经同说异，遂总为一部，《传》<br /><br />&nbsp;&nbsp;&nbsp;&nbsp;注并出，校比短长，会亡未就。<br /><br />&nbsp;&nbsp;&nbsp;&nbsp;子德维，武定末，司徒行参军。<br /><br />&nbsp;&nbsp;&nbsp;&nbsp;子馥弟子华，字仲夷。天平中，右光禄大夫。<br /><br />&nbsp;&nbsp;&nbsp;&nbsp;柳崇，字僧生，河东解人也。七世祖轨，晋廷尉卿。崇方雅有器量，身长八<br /><br />&nbsp;&nbsp;&nbsp;&nbsp;尺，美须明目，兼有学行。举秀才，射策高第。解褐太尉主簿、尚书右外兵郎中。<br /><br />&nbsp;&nbsp;&nbsp;&nbsp;于时河东、河北二郡争境，其间有盐池之饶，虞坂之便，守宰及民皆恐外割。公<br /><br />&nbsp;&nbsp;&nbsp;&nbsp;私朋竞，纷嚣台府。高祖乃遣崇检断，民官息讼。属荆郢新附，南寇窥扰，又诏<br /><br />&nbsp;&nbsp;&nbsp;&nbsp;崇持节与州郡经略，兼加慰喻。还，迁太子洗马、本郡邑中正。转中垒将军、散<br /><br />&nbsp;&nbsp;&nbsp;&nbsp;骑侍郎。迁司空司马、兼卫尉少卿，又领邑中正。出为河北太守。崇初J郡，<br /><br />&nbsp;&nbsp;&nbsp;&nbsp;郡民张明失马，疑十余人。崇见之，不问贼事，人人别借以温颜，更问其亲老存<br /><br />&nbsp;&nbsp;&nbsp;&nbsp;不，农桑多少，而微察其辞色。即获真贼吕穆等二人，余皆放遣。郡中畏服，境<br /><br />&nbsp;&nbsp;&nbsp;&nbsp;内帖然。卒于官，年五十六。赠辅国将军、岐州刺史，谥曰穆。崇所制文章，寇<br /><br />&nbsp;&nbsp;&nbsp;&nbsp;乱遗失。<br /><br />&nbsp;&nbsp;&nbsp;&nbsp;长子庆和，性沉静，不竞于时。起家奉朝请，稍迁轻车将军、给事中、本郡<br /><br />&nbsp;&nbsp;&nbsp;&nbsp;邑中正。卒。<br /><br />&nbsp;&nbsp;&nbsp;&nbsp;子德逸，武定末，齐王丞相府主簿。<br /><br />&nbsp;&nbsp;&nbsp;&nbsp;庆和弟楷，字孝则。身长八尺，善草书，颇涉文史。解褐员外散骑侍郎。萧<br /><br />&nbsp;&nbsp;&nbsp;&nbsp;囗西征，引为车骑主簿，仍为行台郎中。征还，以员外郎领殿中侍御史。转太尉<br /><br />&nbsp;&nbsp;&nbsp;&nbsp;记室参军，迁宁远将军、通直散骑侍郎、本郡邑中正。普泰初，简定集书省官，<br /><br />&nbsp;&nbsp;&nbsp;&nbsp;出除征虏将军、司徒从事、中书郎，转仪同开府长史。天平中，为肆州骠骑府长<br /><br />&nbsp;&nbsp;&nbsp;&nbsp;史，颇有声誉。又加中军将军。兴和中，抚军司马，遇病卒。<br /><br />&nbsp;&nbsp;&nbsp;&nbsp;崇从父弟元章，姿貌魁伟。历太尉中兵参军、司空录事、司徒从事中郎，迁<br /><br />&nbsp;&nbsp;&nbsp;&nbsp;相州平东府长史。属刺史元熙起兵，欲除元叉。元章与魏郡太守李孝怡等执熙。<br /><br />&nbsp;&nbsp;&nbsp;&nbsp;赐爵猗氏伯，除正平太守。后灵太后反政，削除官爵，卒于家。<br /><br />&nbsp;&nbsp;&nbsp;&nbsp;崇族弟敬起，字华之。起家中书博士，转城阳王文学。除宁远将军、尚书仪<br /><br />&nbsp;&nbsp;&nbsp;&nbsp;曹郎中、龙骧将军、平阳太守。卒。有五子。<br /><br />&nbsp;&nbsp;&nbsp;&nbsp;长子永，字神护，性粗率。解褐奉朝请，转员外散骑侍郎。除太尉记室参军，<br /><br />&nbsp;&nbsp;&nbsp;&nbsp;迁谏议大夫，又转征虏将军、太中大夫、本郡邑中正。以母老解官归养，卒于家。<br /><br />&nbsp;&nbsp;&nbsp;&nbsp;赠征西将军、秦州刺史。<br /><br />&nbsp;&nbsp;&nbsp;&nbsp;永弟畅，字叔智。自奉朝请，三迁伏波将军、岐州征虏府长史。迁征虏将军、<br /><br />&nbsp;&nbsp;&nbsp;&nbsp;鲁阳太守。还，除左将军、太中大夫，转安东将军、光禄大夫，卒。赠卫大将军、<br /><br />&nbsp;&nbsp;&nbsp;&nbsp;雍州刺史，谥曰穆。<br /><br />&nbsp;&nbsp;&nbsp;&nbsp;畅弟范，字洪礼。卒于前将军、给事中、本州大中正。<br /><br />&nbsp;&nbsp;&nbsp;&nbsp;范弟粹，字季义，出后叔仲起。武定末，平东、后军，迁辽西太守。<br /><br />&nbsp;&nbsp;&nbsp;&nbsp;敬起弟仲起，字绍隆。举秀才，咸阳王禧为牧，辟西曹书佐。无子，兄子粹<br /><br />&nbsp;&nbsp;&nbsp;&nbsp;继之。<br /><br />&nbsp;&nbsp;&nbsp;&nbsp;崇族子俊起，少有志尚。解褐奉朝请，转太尉默曹参军、伏波将军、司徒仓<br /><br />&nbsp;&nbsp;&nbsp;&nbsp;曹参军。卒。<br /><br />&nbsp;&nbsp;&nbsp;&nbsp;长子达摩，武定末，阳城太守。<br /><br />&nbsp;&nbsp;&nbsp;&nbsp;俊起后父弟援，字乾护，身长八尺，仪望甚伟。解褐太尉铠曹参军，转护军<br /><br />&nbsp;&nbsp;&nbsp;&nbsp;司马。稍迁冠军将军、司空长史，转廷尉少卿。出除安西将军、南秦州刺史。寻<br /><br />&nbsp;&nbsp;&nbsp;&nbsp;为散骑常侍、镇军将军，转征西将军、金紫光禄大夫。迁车骑将军、右光禄大夫。<br /><br />&nbsp;&nbsp;&nbsp;&nbsp;卒，赠本将军、秦州刺史。<br /><br />&nbsp;&nbsp;&nbsp;&nbsp;子长粲，武定末，青州骠骑府中兵参军。<br /><br />&nbsp;&nbsp;&nbsp;&nbsp;援从父弟仲景，汝南王悦常侍。<br /><br />&nbsp;&nbsp;&nbsp;&nbsp;史臣曰：韦杜旧族门风，名亦不殒。裴、辛、柳氏，素业有资，器行仍世。<br /><br />&nbsp;&nbsp;&nbsp;&nbsp;所以布于列位，不替其美。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899978);">加入书签</a><a
                        href="899940.html">上一页</a>&larr;<a href="index.html">返回列表</a>&rarr;<a
                            href="900015.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899940.html"; var next_page = "900015.html"; var index_page = "index.html"; var sortid = "9"; var article_id = "14002"; var chapter_id = "899978"; var articlename = "魏书"; var chaptername = " 卷四十五 列传第三十三"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>