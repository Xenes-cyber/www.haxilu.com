<!DOCTYPE html>
<html>
<head>
<meta charset="gbk" />
<title>魏书- 卷二十七 列传第十五-在线阅读-哈西文学网</title>
<meta name="keywords" content="魏收，魏书， 卷二十七 列传第十五全文， 卷二十七 列传第十五在线阅读 哈西文学网" />
<meta name="description" content="哈西文学网提供魏收的魏书  卷二十七 列传第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899041.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899041.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七 列传第十五</h1>
            <div class="link xb">
                <a href="898993.html">上一页</a>&larr;<a href="index.html">返回列表</a>&rarr;<a
                    href="899108.html">下一页</a></div>			
            <div id="BookText">&nbsp;&nbsp;&nbsp;&nbsp;◎穆崇<br /><br />&nbsp;&nbsp;&nbsp;&nbsp;穆崇，代人也。其先世效节于神元、桓、穆之时。崇机捷便辟，少以盗窃为<br /><br />&nbsp;&nbsp;&nbsp;&nbsp;事。太祖之居独孤部，崇常往来奉给，时人无及者。后刘显之谋逆也，平文皇帝<br /><br />&nbsp;&nbsp;&nbsp;&nbsp;外孙梁眷知之，密遣崇告太祖。眷谓崇曰：“显若知之问汝者，丈夫当死节，虽<br /><br />&nbsp;&nbsp;&nbsp;&nbsp;刀剑别割，勿泄也。”因以宠妻及所乘良马付崇曰：“事觉，吾当以此自明。”<br /><br />&nbsp;&nbsp;&nbsp;&nbsp;崇来告难，太祖驰如贺兰部。显果疑眷泄其谋，将囚之。崇乃唱言曰：“梁眷不<br /><br />&nbsp;&nbsp;&nbsp;&nbsp;顾恩义，奖显为逆，今我掠得其妻马，足以雪忿。”显闻而信之。窟咄之难，崇<br /><br />&nbsp;&nbsp;&nbsp;&nbsp;外甥于桓等谋执太祖以应之，告崇曰：“今窟咄已立，众咸归附，富贵不可失，<br /><br />&nbsp;&nbsp;&nbsp;&nbsp;愿舅图之。”崇乃夜告太祖。太祖诛桓等，北逾阴山，复幸贺兰部。崇甚见宠待。<br /><br />&nbsp;&nbsp;&nbsp;&nbsp;太祖为魏王，拜崇征虏将军。从平中原，赐爵历阳公，散骑常侍。后迁太尉，<br /><br />&nbsp;&nbsp;&nbsp;&nbsp;加侍中，徙为安邑公。又从征高车，大胜而还。姚兴围洛阳，司马德宗将辛恭靖<br /><br />&nbsp;&nbsp;&nbsp;&nbsp;请救，太祖遣崇六千骑赴之。未至，恭靖败，诏崇即镇野王，除豫州刺史，仍本<br /><br />&nbsp;&nbsp;&nbsp;&nbsp;将军。徵为太尉，又徙宜都公。天赐三年薨。先是，卫王仪谋逆，崇豫焉，太祖<br /><br />&nbsp;&nbsp;&nbsp;&nbsp;惜其功而秘之。及有司奏谥，太祖亲览谥法，至述义不克曰“丁”。太祖曰：<br /><br />&nbsp;&nbsp;&nbsp;&nbsp;“此当矣。”乃谥曰丁公。<br /><br />&nbsp;&nbsp;&nbsp;&nbsp;初，太祖避窟咄之难，遣崇还察人心。崇夜至民中，留马与从者，乃微服入<br /><br />&nbsp;&nbsp;&nbsp;&nbsp;其营。会有火光，为舂妾所识，贼皆惊起。崇求从者不得，因匿于坑中，徐乃窃<br /><br />&nbsp;&nbsp;&nbsp;&nbsp;马奔走。宿于大泽，有白狼向崇而号，崇乃觉悟，驰马随狼而走。适去，贼党追<br /><br />&nbsp;&nbsp;&nbsp;&nbsp;者已至，遂得免难。太祖异之，命崇立祀，子孙世奉焉。太和中，追录功臣，以<br /><br />&nbsp;&nbsp;&nbsp;&nbsp;崇配飨。<br /><br />&nbsp;&nbsp;&nbsp;&nbsp;崇长子遂留，历显官。讨蠕蠕有功，赐爵零陵侯，后以罪废。<br /><br />&nbsp;&nbsp;&nbsp;&nbsp;子乙九，内行长者。以功赐爵富城公，加建忠将军，迁散骑常侍、内乘黄令、<br /><br />&nbsp;&nbsp;&nbsp;&nbsp;侍中。卒，谥曰静。<br /><br />&nbsp;&nbsp;&nbsp;&nbsp;子真，起家中散，转侍东宫，尚长城公主，拜驸马都尉。后敕离婚，纳文明<br /><br />&nbsp;&nbsp;&nbsp;&nbsp;太后姊。寻除南部尚书、侍中。卒，谥曰宣。高祖追思崇勋，令著作郎韩显宗与<br /><br />&nbsp;&nbsp;&nbsp;&nbsp;真撰定碑文，建于白登山。<br /><br />&nbsp;&nbsp;&nbsp;&nbsp;真子泰，本名石洛，高祖赐名焉。以功臣子孙，尚章武长公主，拜驸马都尉，<br /><br />&nbsp;&nbsp;&nbsp;&nbsp;典羽猎四曹事，赐爵冯翊侯。迁殿中尚书，加散骑常侍、安西将军。进爵为公。<br /><br />&nbsp;&nbsp;&nbsp;&nbsp;出为镇南将军、洛州刺史。例降为侯。寻徵为右光禄大夫、尚书右仆射。又出为<br /><br />&nbsp;&nbsp;&nbsp;&nbsp;使持节、镇北将军、定州刺史。改封冯翊县开国侯，食邑五百户。进征北将军。<br /><br />&nbsp;&nbsp;&nbsp;&nbsp;初，文明太后幽高祖于别室，将谋黜废，泰切谏乃止。高祖德之，锡以山河，<br /><br />&nbsp;&nbsp;&nbsp;&nbsp;宠待隆至。泰自陈病久，乞为恒州，遂转陆蔽定州，以泰代焉。泰不愿迁都，<br /><br />&nbsp;&nbsp;&nbsp;&nbsp;蔽醇胺⒍泰已至，遂潜相扇诱，图为叛。乃与奔鞍怖趾钤隆，抚冥镇将、鲁<br /><br />&nbsp;&nbsp;&nbsp;&nbsp;郡侯元业，骁骑将军元超，阳平侯贺头，射声校尉元乐平，前彭城镇将元拔，代<br /><br />&nbsp;&nbsp;&nbsp;&nbsp;郡太守元珍，镇北将军、乐陵王思誉等谋推朔州刺史阳平王颐为主。颐不从，伪<br /><br />&nbsp;&nbsp;&nbsp;&nbsp;许以安之，密表其事。高祖乃遣任城王澄率并肆兵以讨之。澄先遣治书侍御史李<br /><br />&nbsp;&nbsp;&nbsp;&nbsp;焕单车入代，出其不意，泰等惊骇，计无所出。焕晓谕逆徒，示以祸福，于是凶<br /><br />&nbsp;&nbsp;&nbsp;&nbsp;党离心，莫为之用。泰自度必败，乃率麾下数百人攻焕郭门，冀以一捷。不克，<br /><br />&nbsp;&nbsp;&nbsp;&nbsp;单马走出城西，为人擒送。澄亦寻到，穷治党与。高祖幸代，亲见罪人，问其反<br /><br />&nbsp;&nbsp;&nbsp;&nbsp;状，泰等伏诛。<br /><br />&nbsp;&nbsp;&nbsp;&nbsp;子伯智，八岁侍学东宫，十岁拜太子洗马、散骑侍郎。尚饶阳公主，拜驸马<br /><br />&nbsp;&nbsp;&nbsp;&nbsp;都尉。早卒。子喈。<br /><br />&nbsp;&nbsp;&nbsp;&nbsp;伯智弟士儒，字叔贤。徙凉州，后乃得还。为太尉参军事。<br /><br />&nbsp;&nbsp;&nbsp;&nbsp;子容，武定中，汲郡太守。<br /><br />&nbsp;&nbsp;&nbsp;&nbsp;乙九弟忸头，侍中、北部尚书。卒，赠司空公，谥曰敬。<br /><br />&nbsp;&nbsp;&nbsp;&nbsp;子蒲坂，虞曹尚书、征虏将军、泾州刺史。赠征西将军、雍州刺史，谥曰昭。<br /><br />&nbsp;&nbsp;&nbsp;&nbsp;子韶，字伏兴，员外散骑侍郎、代郡太守、征东将军、金紫光禄大夫。卒，<br /><br />&nbsp;&nbsp;&nbsp;&nbsp;赠使持节、都督冀相殷三州诸军事、骠骑大将军、冀州刺史，谥曰文。<br /><br />&nbsp;&nbsp;&nbsp;&nbsp;子遵伯，幽州司马。<br /><br />&nbsp;&nbsp;&nbsp;&nbsp;遂留弟观，字闼拔，袭崇爵。少以文艺知名，选充内侍，太祖器之。太宗即<br /><br />&nbsp;&nbsp;&nbsp;&nbsp;位，为左卫将军，绾门下中书，出纳诏命。及访旧事，未尝有所遗漏，太宗奇之。<br /><br />&nbsp;&nbsp;&nbsp;&nbsp;尚宜阳公主，拜附马都尉，稍迁太尉。世祖之监国，观为右弼，出则统摄朝政，<br /><br />&nbsp;&nbsp;&nbsp;&nbsp;入则应对左右，事无巨细，皆关决焉。终日怡怡，无愠喜之色。劳谦善诱，不以<br /><br />&nbsp;&nbsp;&nbsp;&nbsp;富贵骄人。泰常八年，暴疾薨于苑内，时年三十五。太宗亲临其丧，悲恸左右。<br /><br />&nbsp;&nbsp;&nbsp;&nbsp;赐以通身隐起金饰棺，丧礼一依安城王叔孙俊故事。赠宜都王，谥曰文成。世祖<br /><br />&nbsp;&nbsp;&nbsp;&nbsp;即位，每与群臣谈宴，未尝不叹惜殷勤，以为自泰常以来，佐命勋臣文武兼济无<br /><br />&nbsp;&nbsp;&nbsp;&nbsp;及之者，见称如此。<br /><br />&nbsp;&nbsp;&nbsp;&nbsp;子寿，袭爵，少以父任选侍东宫。尚乐陵公主，拜驸马都尉。明敏有父风，<br /><br />&nbsp;&nbsp;&nbsp;&nbsp;世祖爱重之，擢为下大夫。敷奏机辩，有声内外。迁侍中、中书监，领南部尚书，<br /><br />&nbsp;&nbsp;&nbsp;&nbsp;进爵宜都王，加征东大将军。寿辞曰：“臣祖崇，先皇之世，属值艰危，幸天赞<br /><br />&nbsp;&nbsp;&nbsp;&nbsp;梁眷，诚心密告，故得效功前朝，流福于后。昔陈平受赏，归功无知，今眷元勋<br /><br />&nbsp;&nbsp;&nbsp;&nbsp;未录，而臣独奕世受荣，岂惟仰愧古贤，抑亦有亏国典。”世祖嘉之。乃求眷后，<br /><br />&nbsp;&nbsp;&nbsp;&nbsp;得其孙，赐爵郡公。<br /><br />&nbsp;&nbsp;&nbsp;&nbsp;舆驾征凉州，命寿辅恭宗，总录要机，内外听焉。行次云中，将济河，宴诸<br /><br />&nbsp;&nbsp;&nbsp;&nbsp;将于宫。世祖别御静室，召寿及司徒崔浩、尚书李顺。世祖谓寿曰：“蠕蠕吴提<br /><br />&nbsp;&nbsp;&nbsp;&nbsp;与牧犍连和，今闻朕征凉州，必来犯塞，若伏兵漠南，殄之为易。朕故留壮兵肥<br /><br />&nbsp;&nbsp;&nbsp;&nbsp;马，使卿辅佐太子。收田既讫，便可分伏要害，以待虏至，引使深入，然后击之，<br /><br />&nbsp;&nbsp;&nbsp;&nbsp;擒之必矣。凉州远，朕不得救。卿若违朕指授，为虏侵害，朕还斩卿。崔浩、李<br /><br />&nbsp;&nbsp;&nbsp;&nbsp;顺为证，非虚言也。”寿顿首受诏。寿信卜筮之言，谓贼不来，竟不设备。而吴<br /><br />&nbsp;&nbsp;&nbsp;&nbsp;提果至，侵及善无，京师大骇。寿不知所为，欲筑西郭门，请恭宗避保南山。惠<br /><br />&nbsp;&nbsp;&nbsp;&nbsp;太后不听，乃止。遣司空长孙道生等击走之。世祖还，以无大损伤，故不追咎。<br /><br />&nbsp;&nbsp;&nbsp;&nbsp;恭宗监国，寿与崔浩等辅政，人皆敬浩，寿独凌之。又自恃位任，以为人莫<br /><br />&nbsp;&nbsp;&nbsp;&nbsp;己及。谓其子师曰：“但令吾儿及我，亦足胜人，不须苦教之。”遇诸父兄弟有<br /><br />&nbsp;&nbsp;&nbsp;&nbsp;如仆隶，夫妻并坐共食，而令诸父余。其自矜无礼如此，为时人所鄙笑。真君<br /><br />&nbsp;&nbsp;&nbsp;&nbsp;八年薨。赠太尉，谥曰文宣。<br /><br />&nbsp;&nbsp;&nbsp;&nbsp;子平国，袭爵。尚城阳长公主，拜驸马都尉、侍中、中书监，为太子四辅。<br /><br />&nbsp;&nbsp;&nbsp;&nbsp;正平元年卒。<br /><br />&nbsp;&nbsp;&nbsp;&nbsp;子伏干，袭爵。尚济北公主，拜驸马都尉。和平二年卒，谥曰康。无子。<br /><br />&nbsp;&nbsp;&nbsp;&nbsp;伏干弟罴，袭爵。尚新平长公主，拜驸马都尉。又附虎牢镇将，频以不法致<br /><br />&nbsp;&nbsp;&nbsp;&nbsp;罪。高祖以其勋德之胄，让而赦之。<br /><br />&nbsp;&nbsp;&nbsp;&nbsp;转征东将军、吐京镇将。罴赏善罚恶，深自克励。时西河胡叛，罴欲讨之，<br /><br />&nbsp;&nbsp;&nbsp;&nbsp;而离石都将郭洛头拒违不从。罴遂上表自劾，以威不摄下，请就刑戮。高祖乃免<br /><br />&nbsp;&nbsp;&nbsp;&nbsp;洛头官。山胡刘什婆寇掠郡县，罴讨灭之。自是部内肃然，莫不敬惮。后改京洋<br /><br />&nbsp;&nbsp;&nbsp;&nbsp;镇为汾州，仍以罴为刺史。前吐京太守刘升，在郡甚有威惠，限满还都，胡民八<br /><br />&nbsp;&nbsp;&nbsp;&nbsp;百余人诣罴请之。前定阳令吴平仁亦有恩信，户增数倍。罴以吏民怀之，并为表<br /><br />&nbsp;&nbsp;&nbsp;&nbsp;请。高祖毕从焉。罴既频荐升等，所部守令，咸自砥砺，威化大行，百姓安之。<br /><br />&nbsp;&nbsp;&nbsp;&nbsp;州民李轨、郭及祖等七百余人，诣阙颂罴恩德。高祖以罴政和民悦，增秩延限。<br /><br />&nbsp;&nbsp;&nbsp;&nbsp;后徵为光禄勋，随例降王为魏郡开国公，邑五百户。又除镇北将军、燕州刺<br /><br />&nbsp;&nbsp;&nbsp;&nbsp;史，镇广宁。寻迁都督夏州、高平镇诸军事，本将军，夏州刺史，镇统万。又除<br /><br />&nbsp;&nbsp;&nbsp;&nbsp;侍中、中书监。穆泰之反，罴与潜通，赦后事发，削封为民。卒于家。世宗时，<br /><br />&nbsp;&nbsp;&nbsp;&nbsp;追赠镇北将军、恒州刺史。<br /><br />&nbsp;&nbsp;&nbsp;&nbsp;子建，字晚兴，性通率，颇好文史。起家秘书郎，稍迁直阁将军，兼武卫。<br /><br />&nbsp;&nbsp;&nbsp;&nbsp;建妻尔朱荣之妹，建常依附荣。荣入洛之后，除镇东将军、金紫光禄大夫、征北<br /><br />&nbsp;&nbsp;&nbsp;&nbsp;将军，封济北郡开国公。后迁散骑常侍、车骑大将军、左光禄大夫、兼尚书、北<br /><br />&nbsp;&nbsp;&nbsp;&nbsp;道行台、并州事。元晔之立，建兼尚书右仆射，俄转侍中、骠骑大将军。出帝末，<br /><br />&nbsp;&nbsp;&nbsp;&nbsp;本将军、仪同三司、洛州刺史。天平中，坐事自杀于五原城北。<br /><br />&nbsp;&nbsp;&nbsp;&nbsp;子千牙，武定中，开府祭酒。<br /><br />&nbsp;&nbsp;&nbsp;&nbsp;建弟衍，字进兴。解褐员外郎，封新兴县开国子，稍迁通直常侍，行云州事。<br /><br />&nbsp;&nbsp;&nbsp;&nbsp;罴弟亮，字幼辅，初字老生，早有风度。显祖时，起家为侍御中散。尚中山<br /><br />&nbsp;&nbsp;&nbsp;&nbsp;长公主，拜驸马都尉，封赵郡王，加侍中、征南大将军。徙封长乐王。高祖初，<br /><br />&nbsp;&nbsp;&nbsp;&nbsp;除使持节、秦州刺史。在州未期，大著声称。徵为殿中尚书。又迁使持节、征西<br /><br />&nbsp;&nbsp;&nbsp;&nbsp;大将军、西戎校尉、敦煌镇都大将。政尚宽简，赈恤穷乏。被徵还朝，百姓追思<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;除都督秦梁益三州诸军事、征南大将军、领护西戎校尉、仇池镇将。时宕昌<br /><br />&nbsp;&nbsp;&nbsp;&nbsp;王梁弥机死，子弥博立，为吐谷浑所逼，来奔仇池。亮以弥机蕃款素著，矜其亡<br /><br />&nbsp;&nbsp;&nbsp;&nbsp;灭；弥博凶悖，氐羌所弃；弥机兄子弥承，戎民归乐，表请纳之。高祖从焉。于<br /><br />&nbsp;&nbsp;&nbsp;&nbsp;是率骑三万，次于龙鹄，击走吐谷浑，立弥承而还。是时，阶陵比谷羌董耕奴、<br /><br />&nbsp;&nbsp;&nbsp;&nbsp;斯卑等率众数千人，寇仇池，屯于阳遐岭，亮副将杨灵珍率骑击走之。氐豪杨卜，<br /><br />&nbsp;&nbsp;&nbsp;&nbsp;自延兴以来，从军征伐，二十一战，前来镇将，抑而不闻。亮表卜为广业太守，<br /><br />&nbsp;&nbsp;&nbsp;&nbsp;豪右咸悦，境内大安。<br /><br />&nbsp;&nbsp;&nbsp;&nbsp;徵为侍中、尚书右仆射。于时，复置司州。高祖曰：“司州始立，未有僚吏，<br /><br />&nbsp;&nbsp;&nbsp;&nbsp;须立中正，以定选举。然中正之任，必须德望兼资者。世祖时，崔浩为冀州中正，<br /><br />&nbsp;&nbsp;&nbsp;&nbsp;长孙嵩为司州中正，可谓得人。公卿等宜自相推举，必令称允。”尚书陆睿举亮<br /><br />&nbsp;&nbsp;&nbsp;&nbsp;为司州大中正。<br /><br />&nbsp;&nbsp;&nbsp;&nbsp;时萧赜遣将陈显达攻陷醴阳，加亮使持节，征南大将军，都督怀、洛、南、<br /><br />&nbsp;&nbsp;&nbsp;&nbsp;北豫、徐、兖六州诸军事以讨之。显达遁走，乃还。寻迁司空，参议律令。例降<br /><br />&nbsp;&nbsp;&nbsp;&nbsp;爵为公。<br /><br />&nbsp;&nbsp;&nbsp;&nbsp;时文明太后崩，已过期月，高祖毁瘠犹甚。亮表曰：“王者居极，至尊至重，<br /><br />&nbsp;&nbsp;&nbsp;&nbsp;父天母地，怀柔百灵。是以古先哲王，制礼成务。施政立治，必顺天而后动；宣<br /><br />&nbsp;&nbsp;&nbsp;&nbsp;宪垂范，必依典而后行。用能四时不忒，阴阳和畅。若有过举，咎徵必集。故大<br /><br />&nbsp;&nbsp;&nbsp;&nbsp;舜至慕，事在纳麓之前；孔子至圣，丧无过瘠之纪。尧书稽古之美，不录在服之<br /><br />&nbsp;&nbsp;&nbsp;&nbsp;痛；《礼》备诸侯之丧，而无天子之式。虽有上达之言，未见居丧之典。然则位<br /><br />&nbsp;&nbsp;&nbsp;&nbsp;重者为世以屈己，居圣者达命以忘情。伏惟陛下至德参二仪，惠泽覃河海，宣礼<br /><br />&nbsp;&nbsp;&nbsp;&nbsp;明刑，动遵古式。以至孝之痛，服期年之丧，练事既阕，号慕如始。统重极之尊，<br /><br />&nbsp;&nbsp;&nbsp;&nbsp;同众庶之制，废越绋之大敬，阙宗祀之旧轨。诚由文明太皇太后圣略超古，惠训<br /><br />&nbsp;&nbsp;&nbsp;&nbsp;深至，欲报之德，昊天罔极。比之前代，戚为过甚。岂所谓顺帝之则，约躬随众<br /><br />&nbsp;&nbsp;&nbsp;&nbsp;者也？陛下既为天地所子，又为万民父母。子过哀，父则为之惨悴；父过戚，子<br /><br />&nbsp;&nbsp;&nbsp;&nbsp;则为之忧伤。近蒙接见，咫尺旒冕，圣容哀毁，骇感无止，况神祗至灵，而不久<br /><br />&nbsp;&nbsp;&nbsp;&nbsp;亏和气，微致风旱者哉？《书》称：‘一人有庆，兆民赖之’。今一人过哀，黎<br /><br />&nbsp;&nbsp;&nbsp;&nbsp;元焉系？群官所以颠殒震惧，率土所以危惶悚；百姓何仰而不忧，嘉禾何由<br /><br />&nbsp;&nbsp;&nbsp;&nbsp;而播殖？愿陛下上承金册遗训，下称亿兆之心，时袭轻服，数御常膳，修崇郊祠，<br /><br />&nbsp;&nbsp;&nbsp;&nbsp;垂惠咸秩；舆驾时动，以释忧烦；博采广谘，以导性气；息无益之恋，行利见之<br /><br />&nbsp;&nbsp;&nbsp;&nbsp;德；则休徵可致，嘉应必臻，礼教并宣，孝慈兼备，普天蒙赖，含生幸甚。”诏<br /><br />&nbsp;&nbsp;&nbsp;&nbsp;曰：“苟孝悌之至，无所不通。今飘风亢旱，时雨不降，实由诚慕未浓，幽显无<br /><br />&nbsp;&nbsp;&nbsp;&nbsp;感也。所言过哀之咎，谅为未衷，省启以增悲愧。”<br /><br />&nbsp;&nbsp;&nbsp;&nbsp;寻领太子太傅。时将建太极殿，引见群臣于太华殿，高祖曰：“朕仰遵先意，<br /><br />&nbsp;&nbsp;&nbsp;&nbsp;将营殿宇，役夫既至，兴功有日。今欲徙居永乐，以避嚣埃。土木虽复无心，毁<br /><br />&nbsp;&nbsp;&nbsp;&nbsp;之能不凄怆。今故临对卿等，与之取别。此殿乃高宗所制，爰历显祖，逮朕冲年，<br /><br />&nbsp;&nbsp;&nbsp;&nbsp;受位于此。但事来夺情，将有改制，仰惟畴昔，惟深悲感。”亮稽首对曰：“臣<br /><br />&nbsp;&nbsp;&nbsp;&nbsp;闻稽之卜筮，载自典经，占以决疑，古今攸尚。兴建之功，事在不易，愿陛下讯<br /><br />&nbsp;&nbsp;&nbsp;&nbsp;之蓍龟，以定可否。又去岁役作，为功甚多，太庙明堂，一年便就。若仍岁频兴，<br /><br />&nbsp;&nbsp;&nbsp;&nbsp;恐民力凋弊。且材干新伐，为功不固，愿得逾年，小康百姓。”高祖曰：“若终<br /><br />&nbsp;&nbsp;&nbsp;&nbsp;不为，可如卿言。后必为之，逾年何益？朕远览前王，无不兴造。故有周创业，<br /><br />&nbsp;&nbsp;&nbsp;&nbsp;经建灵台；洪汉受终，未央是作。草创之初，犹尚若此，况朕承累圣之运，属太<br /><br />&nbsp;&nbsp;&nbsp;&nbsp;平之基。且今八表清晏，年谷又登，爰及此时，以就大功。人生定分，修短命也，<br /><br />&nbsp;&nbsp;&nbsp;&nbsp;蓍蔡虽智，其如之何？当委之大分，岂假卜筮？”遂移御永乐宫。<br /><br />&nbsp;&nbsp;&nbsp;&nbsp;后高祖临朝堂，谓亮曰：“三代之礼，日出视朝。自汉魏以降，礼仪渐杀。<br /><br />&nbsp;&nbsp;&nbsp;&nbsp;《晋令》有朔望集公卿于朝堂而论政事，亦无天子亲临之文。今因卿等日中之集，<br /><br />&nbsp;&nbsp;&nbsp;&nbsp;中前则卿等自论政事，中后与卿等共议可否。”遂命读奏案，高祖亲自决之。又<br /><br />&nbsp;&nbsp;&nbsp;&nbsp;谓亮曰：“徐州表给归化人禀。王者民之父母，诚宜许之。但今荆扬不宾，书轨<br /><br />&nbsp;&nbsp;&nbsp;&nbsp;未一，方欲亲御六师，问罪江介。计万户投化，岁食百万，若听其给也，则蕃储<br /><br />&nbsp;&nbsp;&nbsp;&nbsp;虚竭。虽得户千万，犹未成一同。且欲随贫赈恤，卿意何如？”亮对曰：“所存<br /><br />&nbsp;&nbsp;&nbsp;&nbsp;远大，实如圣旨。”及车驾南迁，迁武卫大将军，以本官董摄中军事。<br /><br />&nbsp;&nbsp;&nbsp;&nbsp;高祖南伐，以亮录尚书事，留镇洛阳。后高祖将自小平泛舟幸石济，亮谏曰：<br /><br />&nbsp;&nbsp;&nbsp;&nbsp;“臣闻垂堂之诲，振古成规，于安思危，著于《周易》。是以凭险弗防，没而不<br /><br />&nbsp;&nbsp;&nbsp;&nbsp;吊。匹夫之贱，犹不自轻，况万乘之尊，含生所仰，而可忽乎！是故处则深宫广<br /><br />&nbsp;&nbsp;&nbsp;&nbsp;厦，行则万骑千乘。昔汉帝欲乘舟渡渭，广德将以首血污车轮，帝乃感而就桥。<br /><br />&nbsp;&nbsp;&nbsp;&nbsp;夫一渡小水，犹尚若斯，况洪河浩汗，有不测之虑。且车乘由人，犹有奔逸致败<br /><br />&nbsp;&nbsp;&nbsp;&nbsp;之害，况水之缓急，非人所制，脱难出虑表，其如宗庙何！”高祖曰：“司空言<br /><br />&nbsp;&nbsp;&nbsp;&nbsp;是也。”<br /><br />&nbsp;&nbsp;&nbsp;&nbsp;及亮兄罴预穆泰反事，亮以府事付司马慕容契，上表自劾。高祖优诏不许，<br /><br />&nbsp;&nbsp;&nbsp;&nbsp;还令摄事。亮频烦固请，久乃许之。寻除使持节、征北大将军、开府、仪同三司、<br /><br />&nbsp;&nbsp;&nbsp;&nbsp;冀州刺史。徙封顿丘郡开国公，食邑五百户，以绍崇爵。<br /><br />&nbsp;&nbsp;&nbsp;&nbsp;世宗即位，迁定州刺史，寻除骠骑大将军、尚书令，俄转司空公。景明三年<br /><br />&nbsp;&nbsp;&nbsp;&nbsp;薨，时年五十二。给东园温明秘器、朝服一具、衣一袭，钱四十万、布七百匹、<br /><br />&nbsp;&nbsp;&nbsp;&nbsp;蜡二百斤。世宗亲临小敛。赠太尉公，领司州牧，谥曰匡。<br /><br />&nbsp;&nbsp;&nbsp;&nbsp;子绍，字永业。高祖以其贵臣世胄，顾念之。九岁除员外郎，侍学东宫，转<br /><br />&nbsp;&nbsp;&nbsp;&nbsp;太子舍人。十一尚琅邪长公主，拜驸马都尉、散骑侍郎、领京兆王愉文学。世宗<br /><br />&nbsp;&nbsp;&nbsp;&nbsp;初，通直散骑常侍、高阳王雍友。遭父忧，诏起袭爵，散骑常侍，领主衣都统。<br /><br />&nbsp;&nbsp;&nbsp;&nbsp;迁秘书监、侍中、金紫光禄大夫、光禄卿，又迁卫将军、太常卿。寻除使持节、<br /><br />&nbsp;&nbsp;&nbsp;&nbsp;都督冀瀛二州诸军事、本将军、冀州刺史，以母老固辞，忤旨免官。除中书令，<br /><br />&nbsp;&nbsp;&nbsp;&nbsp;转七兵尚书，徙殿中尚书。遭所生忧免，居丧以孝闻。又除卫大将军、左光禄大<br /><br />&nbsp;&nbsp;&nbsp;&nbsp;夫、中书监，复为侍中，领本邑中正。<br /><br />&nbsp;&nbsp;&nbsp;&nbsp;绍无他才能，而资性方重，罕接宾客，希造人门。领军元叉当权熏灼，曾往<br /><br />&nbsp;&nbsp;&nbsp;&nbsp;候绍，绍迎送下阶而已，时人叹尚之。及灵太后欲黜叉，犹豫未决，绍赞成之。<br /><br />&nbsp;&nbsp;&nbsp;&nbsp;以功加特进，又拜其次子岩为给事中。寻加仪同三司，领左右。时侍中元顺与绍<br /><br />&nbsp;&nbsp;&nbsp;&nbsp;同直，顺尝因醉入其寝所。绍拥被而起，正色让顺曰：“身二十年侍中，与卿先<br /><br />&nbsp;&nbsp;&nbsp;&nbsp;君亟连职事，纵卿后进，何宜相排突也！”遂谢事还家。诏喻久乃起。除车骑大<br /><br />&nbsp;&nbsp;&nbsp;&nbsp;将军、开府、定州刺史，固辞不拜。又除侍中，托疾未起。河阴之役，故得免害。<br /><br />&nbsp;&nbsp;&nbsp;&nbsp;庄帝立，尔朱荣遣人徵之。绍以为必死，哭辞家庙。及往见荣于邙山，捧手<br /><br />&nbsp;&nbsp;&nbsp;&nbsp;不拜。荣亦矫意礼之，顾谓人曰：“穆绍不虚大家儿。”车驾入宫，寻授尚书令、<br /><br />&nbsp;&nbsp;&nbsp;&nbsp;司空公，进爵为王，给班剑四十人，仍加侍中。时河南尹李奖往诣绍。奖以绍郡<br /><br />&nbsp;&nbsp;&nbsp;&nbsp;民，谓必加敬；绍又恃封邑，是奖国主，待之不为动膝。奖惮其位望，臻拜而还。<br /><br />&nbsp;&nbsp;&nbsp;&nbsp;议者两讥焉。<br /><br />&nbsp;&nbsp;&nbsp;&nbsp;尔朱荣之讨葛荣也，诏上党王天穆为前锋，次于怀县；司徒公杨椿为右军；<br /><br />&nbsp;&nbsp;&nbsp;&nbsp;绍为后继。未发，会擒葛荣乃止。未几，降王复本爵。元颢入洛，以绍为兖州刺<br /><br />&nbsp;&nbsp;&nbsp;&nbsp;史。行达东郡，颢败而反。<br /><br />&nbsp;&nbsp;&nbsp;&nbsp;普泰元年，除都督青齐兖光四州诸军事、骠骑大将军、开府、青州刺史。未<br /><br />&nbsp;&nbsp;&nbsp;&nbsp;行，其年九月薨，时年五十二。赠侍中、都督冀相殷三州诸军事、大将军、尚书<br /><br />&nbsp;&nbsp;&nbsp;&nbsp;令、太保、冀州刺史，谥曰文献。<br /><br />&nbsp;&nbsp;&nbsp;&nbsp;子长嵩，字子岳。起家通直郎，再迁散骑常侍。袭爵，转镇东将军、光禄少<br /><br />&nbsp;&nbsp;&nbsp;&nbsp;卿。兴和中卒，赠都督冀沧二州诸军事、征东将军、冀州刺史。<br /><br />&nbsp;&nbsp;&nbsp;&nbsp;子岩，武定中，司徒谘议参军。<br /><br />&nbsp;&nbsp;&nbsp;&nbsp;平国弟相国，官至安东将军、济州刺史、上洛公。<br /><br />&nbsp;&nbsp;&nbsp;&nbsp;相国弟正国，尚长乐公主，拜驸马都尉。<br /><br />&nbsp;&nbsp;&nbsp;&nbsp;子平城，早卒。高祖时，始平公主薨于宫，追赠平城驸马都尉，与公主合葬。<br /><br />&nbsp;&nbsp;&nbsp;&nbsp;平城弟长城，司徒左长史。<br /><br />&nbsp;&nbsp;&nbsp;&nbsp;子世恭，武定中，朱衣直阁。<br /><br />&nbsp;&nbsp;&nbsp;&nbsp;长城弟，符玺郎中。卒。<br /><br />&nbsp;&nbsp;&nbsp;&nbsp;子永延，尚书骑兵郎、青州征东司马。<br /><br />&nbsp;&nbsp;&nbsp;&nbsp;正国弟应国，征西将军、张掖公。<br /><br />&nbsp;&nbsp;&nbsp;&nbsp;子度孤，袭爵。平南将军、梁城镇将。<br /><br />&nbsp;&nbsp;&nbsp;&nbsp;子清休，颇有将略。司农少卿、武卫将军、左光禄大夫。出为骠骑大将军、<br /><br />&nbsp;&nbsp;&nbsp;&nbsp;夏州刺史。<br /><br />&nbsp;&nbsp;&nbsp;&nbsp;子铁槌，秘书郎。<br /><br />&nbsp;&nbsp;&nbsp;&nbsp;应国弟安国，历金部长、殿中尚书，加右卫将军，赐爵新平子。为乙浑所杀，<br /><br />&nbsp;&nbsp;&nbsp;&nbsp;追赠征虏将军。<br /><br />&nbsp;&nbsp;&nbsp;&nbsp;子吐万，袭爵。襄城镇将。<br /><br />&nbsp;&nbsp;&nbsp;&nbsp;子金宝，秘书郎。<br /><br />&nbsp;&nbsp;&nbsp;&nbsp;寿弟伏真，高宗世，稍迁尚书，赐爵任城侯。出为兖州刺史、假宁东将军、<br /><br />&nbsp;&nbsp;&nbsp;&nbsp;濮阳公。<br /><br />&nbsp;&nbsp;&nbsp;&nbsp;子常贵，南阳太守。<br /><br />&nbsp;&nbsp;&nbsp;&nbsp;伏真弟多侯，历位殿中给事、左将军，赐爵长宁子。迁司卫监。高宗崩，乙<br /><br />&nbsp;&nbsp;&nbsp;&nbsp;浑专权。时司徒陆丽在代郡温汤疗病，浑忌之，遣多侯追丽。多侯谓丽曰：“浑<br /><br />&nbsp;&nbsp;&nbsp;&nbsp;有无君之心，大王众所望也，去必危，宜徐归而图之。”丽不从，遂为浑所杀。<br /><br />&nbsp;&nbsp;&nbsp;&nbsp;多侯亦见杀。谥曰烈。子胡儿袭爵。<br /><br />&nbsp;&nbsp;&nbsp;&nbsp;观弟翰，平原镇将、西海王。薨。<br /><br />&nbsp;&nbsp;&nbsp;&nbsp;子龙仁，袭爵，降为公。卒。<br /><br />&nbsp;&nbsp;&nbsp;&nbsp;子丰国，袭爵。<br /><br />&nbsp;&nbsp;&nbsp;&nbsp;丰国弟子弼，有风格，善自位置。涉猎经史，与长孙稚、陆希道等齐名于世。<br /><br />&nbsp;&nbsp;&nbsp;&nbsp;矜己陵物，颇以损焉。高祖初定氏族，欲以弼为国子助教。弼辞曰：“先臣以来，<br /><br />&nbsp;&nbsp;&nbsp;&nbsp;蒙恩累世，比校徒流，实用惭屈。”高祖曰：“朕欲敦厉胄子，故屈卿先之。白<br /><br />&nbsp;&nbsp;&nbsp;&nbsp;玉投泥，岂能相污？”弼曰：“既遇明时，耻沉泥滓。”会司州牧、咸阳王禧入，<br /><br />&nbsp;&nbsp;&nbsp;&nbsp;高祖谓禧曰：“朕与卿作州都，举一主簿。”即命弼谒之。因为高祖所知。舆驾<br /><br />&nbsp;&nbsp;&nbsp;&nbsp;南征，特敕随从。世宗初，除尚书郎，以选为广平王怀国郎中令。数有匡谏之益。<br /><br />&nbsp;&nbsp;&nbsp;&nbsp;世宗善之。除中书舍人，转司州治中、别驾，历任有称。肃宗时，河州羌却铁忽<br /><br />&nbsp;&nbsp;&nbsp;&nbsp;反，敕兼黄门，慰喻忽。以功加前将军，赐以钱帛。寻以本将军行扬州事，追拜<br /><br />&nbsp;&nbsp;&nbsp;&nbsp;平西将军、华州刺史。卒于州，时年五十一。赠使持节、征北将军、定州刺史，<br /><br />&nbsp;&nbsp;&nbsp;&nbsp;谥曰懿。<br /><br />&nbsp;&nbsp;&nbsp;&nbsp;子季齐，释褐司徒参军事、开府骑兵参军。<br /><br />&nbsp;&nbsp;&nbsp;&nbsp;翰弟，忠谨有材力。太宗时为中散，转侍御郎。从世祖征赫连昌，勇冠一<br /><br />&nbsp;&nbsp;&nbsp;&nbsp;时，世祖嘉之。迁侍辇郎、殿中将军，赐爵泥阳子。从征和龙，功超诸将，拜司<br /><br />&nbsp;&nbsp;&nbsp;&nbsp;卫监，加龙骧将军，进爵长乐侯。<br /><br />&nbsp;&nbsp;&nbsp;&nbsp;曾从世祖田于崞山，有虎突出，搏而获之。世祖叹曰：“《诗》所谓‘有<br /><br />&nbsp;&nbsp;&nbsp;&nbsp;力如虎’，乃过之？”后从驾西征白龙，北讨蠕蠕，以功加散骑常侍、镇北将<br /><br />&nbsp;&nbsp;&nbsp;&nbsp;军，进爵建安公。出为北镇都将，徵拜殿中尚书。出镇凉州，所在著称。还加散<br /><br />&nbsp;&nbsp;&nbsp;&nbsp;骑常侍，领太仓尚书。<br /><br />&nbsp;&nbsp;&nbsp;&nbsp;高宗时，为征西大将军、督诸军事，西征吐谷浑，出南道。坐击贼不进，免<br /><br />&nbsp;&nbsp;&nbsp;&nbsp;官爵徙边。高祖又以著勋前朝，徵为内都大官。天安元年卒。赠征西大将军、<br /><br />&nbsp;&nbsp;&nbsp;&nbsp;建安王，谥曰康。<br /><br />&nbsp;&nbsp;&nbsp;&nbsp;子寄生，袭。<br /><br />&nbsp;&nbsp;&nbsp;&nbsp;寄生弟栗，凉州镇将、安南公。<br /><br />&nbsp;&nbsp;&nbsp;&nbsp;子祁，字愿德。通直常侍、上谷河内二郡太守、司州治中、太子右卫率。卒，<br /><br />&nbsp;&nbsp;&nbsp;&nbsp;赠齐州刺史。<br /><br />&nbsp;&nbsp;&nbsp;&nbsp;子景相，字霸都。中书舍人、上党太守。<br /><br />&nbsp;&nbsp;&nbsp;&nbsp;栗弟泥乾，为羽林中郎，赐爵临安男。后稍历显职，除冀州刺史，假安南将<br /><br />&nbsp;&nbsp;&nbsp;&nbsp;军、钜鹿公。卒。<br /><br />&nbsp;&nbsp;&nbsp;&nbsp;子浑，袭爵。秘中书散。<br /><br />&nbsp;&nbsp;&nbsp;&nbsp;子令宣，通直常侍。<br /><br />&nbsp;&nbsp;&nbsp;&nbsp;崇宗人丑善，太祖初，率部归附，与崇同心戮力，御侮左右。从征窟咄、刘<br /><br />&nbsp;&nbsp;&nbsp;&nbsp;显，破平之。又从击贺兰部，平库莫奚。拜天部大人，居于东蕃。卒。<br /><br />&nbsp;&nbsp;&nbsp;&nbsp;子莫提，从平中原，为中山太守。除宁南将军、相州刺史，假阳陵侯。卒。<br /><br />&nbsp;&nbsp;&nbsp;&nbsp;子吐，太宗世，散骑常侍。卒于侍中、镇东将军。<br /><br />&nbsp;&nbsp;&nbsp;&nbsp;子敦，辅国将军、西部都将。赐爵富平子。卒。<br /><br />&nbsp;&nbsp;&nbsp;&nbsp;子纯，袭爵。历散骑常侍、光禄勋。高祖时，右卫将军，寻除右将军、河州<br /><br />&nbsp;&nbsp;&nbsp;&nbsp;刺史。卒，赠镇北将军、并州刺史。<br /><br />&nbsp;&nbsp;&nbsp;&nbsp;子盛，袭爵。直阁将军。<br /><br />&nbsp;&nbsp;&nbsp;&nbsp;盛弟裕，辅国将军、中散大夫。<br /><br />&nbsp;&nbsp;&nbsp;&nbsp;裕子礼，东牟太守。<br /><br />&nbsp;&nbsp;&nbsp;&nbsp;礼弟略，武定末，魏尹丞。<br /><br />&nbsp;&nbsp;&nbsp;&nbsp;纯弟f，历东宫庶子、汲郡太守。世宗时，为怀朔镇将，东、北中郎将，<br /><br />&nbsp;&nbsp;&nbsp;&nbsp;豳、幽、凉三州刺史。肃宗世，除平北将军、并州刺史、金紫光禄大夫。在公以<br /><br />&nbsp;&nbsp;&nbsp;&nbsp;威猛见称。卒时年七十四，赠散骑常侍、征东将军、相州刺史，谥曰安。<br /><br />&nbsp;&nbsp;&nbsp;&nbsp;子显寿，长水校尉。<br /><br />&nbsp;&nbsp;&nbsp;&nbsp;显寿弟显业，卒于散骑侍郎。<br /><br />&nbsp;&nbsp;&nbsp;&nbsp;子子琳，举秀才，为安戎令，颇有吏干。随长孙稚征蜀有功，除尚书屯田郎<br /><br />&nbsp;&nbsp;&nbsp;&nbsp;中。出帝即位，以摄仪曹事，封高唐县开国男，邑二百户。孝静初，镇东将军、<br /><br />&nbsp;&nbsp;&nbsp;&nbsp;司州别驾。以占夺民田，免官爵。久之，阿至罗国主副罗越居为蠕蠕所破，其子<br /><br />&nbsp;&nbsp;&nbsp;&nbsp;去宾来奔。齐献武王奏去宾为安北将军、肆州刺史，封高车王，招慰夷虏；表子<br /><br />&nbsp;&nbsp;&nbsp;&nbsp;琳为去宾长史，复其前封。寻迁仪同开府长史、齐献武王丞相司马。卒时年五十<br /><br />&nbsp;&nbsp;&nbsp;&nbsp;三，赠骠骑大将军、都官尚书、瀛州刺史。<br /><br />&nbsp;&nbsp;&nbsp;&nbsp;子伯昱。弟F，武定中，开府中兵参军。<br /><br />&nbsp;&nbsp;&nbsp;&nbsp;子琳弟良，字先德。司空行参军、将作丞、司徒祭酒、安东将军、南钜鹿太<br /><br />&nbsp;&nbsp;&nbsp;&nbsp;守。颇有民誉。入为司徒司马、大将军从事中郎、中书舍人。武定六年卒。赠征<br /><br />&nbsp;&nbsp;&nbsp;&nbsp;东将军、徐州刺史。<br /><br />&nbsp;&nbsp;&nbsp;&nbsp;史臣曰：穆崇夙奉龙颜，早著诚节，遂膺宠眷，位极台鼎；至乃身豫逆谋，<br /><br />&nbsp;&nbsp;&nbsp;&nbsp;卒蒙全护，明主之于劳臣，不亦厚矣！从享庙庭，抑亦尚功之义。观少当公辅之<br /><br />&nbsp;&nbsp;&nbsp;&nbsp;任，业器其优乎？壮烈显达，亮宽厚致位，绍立虚简之操，弼有风格之名，世<br /><br />&nbsp;&nbsp;&nbsp;&nbsp;载不陨，青紫兼列，盛矣。至于寿以贵终，罴止削废，人之无礼，为幸盖多。丑<br /><br />&nbsp;&nbsp;&nbsp;&nbsp;之子孙，不乏名位，亦有人哉！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899041);">加入书签</a><a
                        href="898993.html">上一页</a>&larr;<a href="index.html">返回列表</a>&rarr;<a
                            href="899108.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "898993.html"; var next_page = "899108.html"; var index_page = "index.html"; var sortid = "9"; var article_id = "14002"; var chapter_id = "899041"; var articlename = "魏书"; var chaptername = " 卷二十七 列传第十五"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>