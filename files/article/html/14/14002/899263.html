<!DOCTYPE html>
<html>
<head>
<meta charset="gbk" />
<title>魏书- 卷三十一 列传第十九-在线阅读-哈西文学网</title>
<meta name="keywords" content="魏收，魏书， 卷三十一 列传第十九全文， 卷三十一 列传第十九在线阅读 哈西文学网" />
<meta name="description" content="哈西文学网提供魏收的魏书  卷三十一 列传第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899263.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899263.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十一 列传第十九</h1>
            <div class="link xb">
                <a href="899216.html">上一页</a>&larr;<a href="index.html">返回列表</a>&rarr;<a
                    href="899283.html">下一页</a></div>			
            <div id="BookText">&nbsp;&nbsp;&nbsp;&nbsp;◎于栗<br /><br />&nbsp;&nbsp;&nbsp;&nbsp;于栗，代人也。能左右驰射，武艺过人。登国中，拜冠军将军，假新安子。<br /><br />&nbsp;&nbsp;&nbsp;&nbsp;后与宁朔将军公孙兰领步骑二万，潜自太原从韩信故道开井陉路，袭慕容宝于中<br /><br />&nbsp;&nbsp;&nbsp;&nbsp;山。既而车驾后至，见道路修理，大悦，即赐其名马。及赵魏平定，太祖置酒高<br /><br />&nbsp;&nbsp;&nbsp;&nbsp;会，谓栗曰：“卿即吾之黥彭。”大赐金帛，进假新安公。太祖田于白登山，<br /><br />&nbsp;&nbsp;&nbsp;&nbsp;见熊将数子，顾谓栗曰：“卿勇干如此，宁能搏之乎？”对曰：“天地之性，<br /><br />&nbsp;&nbsp;&nbsp;&nbsp;人为贵。若搏之不胜，岂不虚毙一壮士。自可驱致御前，坐而制之。”寻皆擒获。<br /><br />&nbsp;&nbsp;&nbsp;&nbsp;太祖顾而谢之。永兴中，关东群盗大起，西河反叛。栗受命征伐，所向皆平，<br /><br />&nbsp;&nbsp;&nbsp;&nbsp;即以本号留镇平阳。转镇远将军，河内镇将，赐爵新城男。栗抚导新邦，甚有<br /><br />&nbsp;&nbsp;&nbsp;&nbsp;威惠。<br /><br />&nbsp;&nbsp;&nbsp;&nbsp;刘裕之伐姚泓也，栗虑其北扰，遂筑垒于河上，亲自守焉。禁防严密，斥<br /><br />&nbsp;&nbsp;&nbsp;&nbsp;侯不通。裕甚惮之，不敢前进。裕遗栗书，远引孙权求讨关羽之事，假道西上，<br /><br />&nbsp;&nbsp;&nbsp;&nbsp;题书曰：“黑矛公麾下。”栗以状表闻，太宗许之，因授黑矛将军。栗好持<br /><br />&nbsp;&nbsp;&nbsp;&nbsp;黑矛以自标，裕望而异之，故有是语。奚斤之征虎牢也，栗别率众所部攻德宗<br /><br />&nbsp;&nbsp;&nbsp;&nbsp;河南太守王涓之于金墉，涓之弃城遁走。迁豫州刺史，将军如故，进爵新安侯。<br /><br />&nbsp;&nbsp;&nbsp;&nbsp;洛阳虽历代所都，久为边裔，城阙萧条，野无烟火。栗刊辟榛荒，劳来安集。<br /><br />&nbsp;&nbsp;&nbsp;&nbsp;德刑既设，甚得百姓之心。太宗南幸盟津，谓栗曰：“河可桥乎？”栗曰：<br /><br />&nbsp;&nbsp;&nbsp;&nbsp;“杜预造桥，遗事可想。”乃编次大船，构桥于冶坂。六军既济，太宗深叹美之。<br /><br />&nbsp;&nbsp;&nbsp;&nbsp;世祖之征赫连昌，敕栗与宋兵将军、交趾侯周几袭陕城。昌弘农太守曹达<br /><br />&nbsp;&nbsp;&nbsp;&nbsp;不战而走。乘胜长驱，仍至三辅。进爵为公，加安南将军。平统万，迁蒲坂镇将。<br /><br />&nbsp;&nbsp;&nbsp;&nbsp;时弘农、河内、上党三郡贼起，栗讨之。转虎牢镇大将，加督河内军。寻迁使<br /><br />&nbsp;&nbsp;&nbsp;&nbsp;持节，都督兖相二州诸军事、镇南将军、枋头都将。又为外都大官，平刑折狱，<br /><br />&nbsp;&nbsp;&nbsp;&nbsp;甚有声称。卒，年七十五。赐东园秘器，朝服一具，衣一袭，赠太尉公。栗自<br /><br />&nbsp;&nbsp;&nbsp;&nbsp;少治戎，迄于白首，临事善断，所向无前。加以谦虚下士，刑罚不滥。世祖甚悼<br /><br />&nbsp;&nbsp;&nbsp;&nbsp;惜之。<br /><br />&nbsp;&nbsp;&nbsp;&nbsp;子洛拔，袭爵。少以功臣子，拜侍御中散。有姿容，善应对，恭慎小心。世<br /><br />&nbsp;&nbsp;&nbsp;&nbsp;祖甚加爱宠，因赐名焉。车驾征讨，恒在侍卫，擢领监御曹事。从征凉州，既平，<br /><br />&nbsp;&nbsp;&nbsp;&nbsp;赐奴婢四十口，转监御曹令。恭宗之在东宫，厚加礼遇。洛拔以恭宗虽则储君，<br /><br />&nbsp;&nbsp;&nbsp;&nbsp;不宜逆自结纳，恒畏避屏退。左转领侯宫曹事。顷之，袭爵。出为使持节，散骑<br /><br />&nbsp;&nbsp;&nbsp;&nbsp;常侍，宁东将军，和龙镇都大将，营州刺史。以治有能名，进号安东将军。又为<br /><br />&nbsp;&nbsp;&nbsp;&nbsp;外都大官。会陇西屠各王景文等恃险窃命，私署王侯，高宗诏洛拔与南阳王惠寿<br /><br />&nbsp;&nbsp;&nbsp;&nbsp;督四州之众讨平之，徒其恶党三千余家于赵魏。转拜侍中，殿中尚书。迁尚书令，<br /><br />&nbsp;&nbsp;&nbsp;&nbsp;侍中如故。在朝祗肃，百僚惮之。太安四年卒，时年四十四。洛拔有六子。<br /><br />&nbsp;&nbsp;&nbsp;&nbsp;长子烈，善射，少言，有不可犯之色。少拜羽林中郎，迁羽林中郎将。延兴<br /><br />&nbsp;&nbsp;&nbsp;&nbsp;初，敕领宁光宫宿卫事。迁屯田给纳。<br /><br />&nbsp;&nbsp;&nbsp;&nbsp;太和初，秦州刺史尉洛侯，雍州刺史、宜都王目辰，长安镇将陈提等，贪残<br /><br />&nbsp;&nbsp;&nbsp;&nbsp;不法。烈受诏案验，咸获赃罪，洛侯、目辰等皆致大辟，提坐徙边。仍以本官行<br /><br />&nbsp;&nbsp;&nbsp;&nbsp;秦雍二州事。迁司卫监，总督禁旅。从幸中山，车驾还次肆州，司空苟颓表沙门<br /><br />&nbsp;&nbsp;&nbsp;&nbsp;法秀玄惑百姓，潜谋不轨，诏烈与吏部尚书囗丞祖驰驿讨之。会秀已平，转左卫<br /><br />&nbsp;&nbsp;&nbsp;&nbsp;将军，赐爵昌国子。迁殿中尚书，赐帛三千匹。<br /><br />&nbsp;&nbsp;&nbsp;&nbsp;于时高祖幼冲，文明太后称制，烈与元歪，陆保李冲等各赐金策，许以有<br /><br />&nbsp;&nbsp;&nbsp;&nbsp;罪不死。加散骑常侍，迁前将军，进爵洛阳侯。寻转卫尉卿。从驾南征，加镇南<br /><br />&nbsp;&nbsp;&nbsp;&nbsp;将军。<br /><br />&nbsp;&nbsp;&nbsp;&nbsp;及迁洛阳，人情恋本，多有异议。高祖问烈曰：“卿意云何？”烈曰：“陛<br /><br />&nbsp;&nbsp;&nbsp;&nbsp;下圣略渊远，非愚管所测。若隐心而言，乐迁之与恋旧，唯中半耳。”高祖曰：<br /><br />&nbsp;&nbsp;&nbsp;&nbsp;“卿既不唱异，即是同，深感不言之益。宜且还旧都，以镇代邑。”敕留台庶政，<br /><br />&nbsp;&nbsp;&nbsp;&nbsp;一相参委。车驾幸代，执烈手曰：“宗庙至重，翼卫不轻，卿当祗奉灵驾，时迁<br /><br />&nbsp;&nbsp;&nbsp;&nbsp;洛邑。朕以此事相托顾，非不重也。”烈与高阳王雍奉迁神主于洛阳，高祖嘉其<br /><br />&nbsp;&nbsp;&nbsp;&nbsp;勋诚，迁光禄卿。<br /><br />&nbsp;&nbsp;&nbsp;&nbsp;十九年，大选百僚，烈子登引例求进。烈表曰：“臣上或近臣，下不决引一<br /><br />&nbsp;&nbsp;&nbsp;&nbsp;人，疑而恩出分外，冀荷荣禄。当今圣明之朝，理应谦让，而臣子登引人求进，<br /><br />&nbsp;&nbsp;&nbsp;&nbsp;是臣素无教训。请乞黜落。”高祖曰：“此乃有识之言，不谓烈能辨此？”乃引<br /><br />&nbsp;&nbsp;&nbsp;&nbsp;见登，诏曰：“朕今创礼新邑，明扬天下，卿父乃行谦让之表，而有直士之风，<br /><br />&nbsp;&nbsp;&nbsp;&nbsp;故进卿为太子翊军校尉。”又加烈散骑常侍，封聊城县开国子，食邑二百户。<br /><br />&nbsp;&nbsp;&nbsp;&nbsp;及穆泰、陆蹦狈淳删，高祖幸代，泰等伏法。赐烈及李冲玺书，述金策之<br /><br />&nbsp;&nbsp;&nbsp;&nbsp;意。语在《陆贝》。是逆也，代乡旧族，同恶者多，唯烈一宗，无所染预。高<br /><br />&nbsp;&nbsp;&nbsp;&nbsp;祖嘉其忠操，益器重之。叹曰：“元俨决断威恩，深自不恶，然而为臣尽忠猛决，<br /><br />&nbsp;&nbsp;&nbsp;&nbsp;不如烈也。尔日烈在代都，必即斩其五三元首耳。烈之节概，不谢金日也。”<br /><br />&nbsp;&nbsp;&nbsp;&nbsp;诏除领军将军。以本官从征荆沔，加鼓吹一部。高祖谓彭城王勰曰：“烈先<br /><br />&nbsp;&nbsp;&nbsp;&nbsp;朝旧德，智勇兼有，军之大计，宜共参决。”宛邓既平，车驾还洛，论功加散骑<br /><br />&nbsp;&nbsp;&nbsp;&nbsp;常侍，金紫光禄大夫。二十三年，萧宝卷遣其太尉陈显达入寇马圈，高祖舆疾赴<br /><br />&nbsp;&nbsp;&nbsp;&nbsp;之，执烈手曰：“都邑空虚，维捍宜重，可镇卫二宫，以辑远近之望。”显达破<br /><br />&nbsp;&nbsp;&nbsp;&nbsp;走，高祖崩于行宫，彭城王勰总一六军，秘讳而返，称诏召世宗会驾鲁阳。以烈<br /><br />&nbsp;&nbsp;&nbsp;&nbsp;留守之重，密报凶问。烈处分行留，神色无变。<br /><br />&nbsp;&nbsp;&nbsp;&nbsp;世宗即位，宠任如前。咸阳王禧为宰辅，权重当时，曾遣家僮传言于烈曰：<br /><br />&nbsp;&nbsp;&nbsp;&nbsp;“须旧羽林虎贲执仗出入，领军可为差遣。”烈曰：“天子谅暗，事归宰辅，领<br /><br />&nbsp;&nbsp;&nbsp;&nbsp;军但知典掌宿卫，有诏不敢违，理无私给。”奴惘然而返，传烈言报禧。禧复遣<br /><br />&nbsp;&nbsp;&nbsp;&nbsp;谓烈曰：“我是天子儿，天子叔，元辅之命，与诏何异？”烈厉色而答曰：“向<br /><br />&nbsp;&nbsp;&nbsp;&nbsp;者亦不道王非是天子儿、叔。若是诏，应遣官人，所由遣私奴索官家羽林，烈头<br /><br />&nbsp;&nbsp;&nbsp;&nbsp;可得，羽林不可得！”禧恶烈刚直，遂议出之，乃授使持节、散骑常侍、征北将<br /><br />&nbsp;&nbsp;&nbsp;&nbsp;军、恒州刺史。烈不愿藩授，频表乞停。辄优答弗许。烈乃谓彭城王勰曰：“殿<br /><br />&nbsp;&nbsp;&nbsp;&nbsp;下忘先帝南阳之诏乎？而逼老夫乃至于此。”遂以疾固辞。<br /><br />&nbsp;&nbsp;&nbsp;&nbsp;世宗以禧等专擅，潜谋废之。会二年正月初祭，三公并致斋于庙，世宗夜召<br /><br />&nbsp;&nbsp;&nbsp;&nbsp;烈子忠谓曰：“卿父忠允贞固，社稷之臣。明可早入，当有处分。”忠奉诏而出。<br /><br />&nbsp;&nbsp;&nbsp;&nbsp;质明，烈至，世宗诏曰：“诸父慢怠，渐不可任，今欲使卿以兵召之，卿其行乎？”<br /><br />&nbsp;&nbsp;&nbsp;&nbsp;烈对曰：“老臣历奉累朝，颇以干勇赐职。今日之事，所不敢辞。”乃将直阁已<br /><br />&nbsp;&nbsp;&nbsp;&nbsp;下六十余人，宣旨召咸阳王禧、彭城王勰、北海王祥，卫送至于帝前。诸公各稽<br /><br />&nbsp;&nbsp;&nbsp;&nbsp;首归政。以烈为散骑常侍、车骑大将军、领军，进爵为侯，增邑三百户，并前五<br /><br />&nbsp;&nbsp;&nbsp;&nbsp;百户。自是长直禁中，机密大事，皆所参焉。<br /><br />&nbsp;&nbsp;&nbsp;&nbsp;太尉、咸阳王禧谋反也，武兴王杨集始驰于北邙以告。时世宗从禽于野，左<br /><br />&nbsp;&nbsp;&nbsp;&nbsp;右分散，直卫无几，仓卒之际，莫知计之所出。乃敕烈子忠驰觇虚实。烈时留守，<br /><br />&nbsp;&nbsp;&nbsp;&nbsp;已处分有备，因忠奏曰：“臣虽朽迈，心力犹可，此等猖狂，不足为虑。愿缓跸<br /><br />&nbsp;&nbsp;&nbsp;&nbsp;徐还，以安物望。”世宗闻之，甚以慰悦。及驾还宫，禧已遁逃。诏烈遣直阁叔<br /><br />&nbsp;&nbsp;&nbsp;&nbsp;孙侯将虎贲三百人追之。<br /><br />&nbsp;&nbsp;&nbsp;&nbsp;顺后既立，以世父之重，弥见优礼。八月，暴疾卒，时年六十五。世宗举哀<br /><br />&nbsp;&nbsp;&nbsp;&nbsp;于朝堂，给东园第一秘器，朝服一具，衣一袭。赐钱二百万，布五百匹。赠使持<br /><br />&nbsp;&nbsp;&nbsp;&nbsp;节、侍中、大将军、太尉公、雍州刺史。追封钜鹿郡开国公，增邑五百户，并前<br /><br />&nbsp;&nbsp;&nbsp;&nbsp;千户。烈有五子。<br /><br />&nbsp;&nbsp;&nbsp;&nbsp;长子祚，字万年。太和中，为中散，稍迁恒州别驾。袭父爵。除假节、振威<br /><br />&nbsp;&nbsp;&nbsp;&nbsp;将军，沃野镇将，贪残多所受纳。坐免官，以公还第。卒，赠平州刺史。<br /><br />&nbsp;&nbsp;&nbsp;&nbsp;祚子若，袭爵。多酒过，为叔父景所挝杀。子顺袭。卒，子馥袭。<br /><br />&nbsp;&nbsp;&nbsp;&nbsp;祚弟忠，字思贤，本字千年。弱冠拜侍御中散。文明太后临朝，刑政颇峻，<br /><br />&nbsp;&nbsp;&nbsp;&nbsp;侍臣左右，多以微谴得罪。忠朴直少言，终无过误。太和中，授武骑侍郎，因赐<br /><br />&nbsp;&nbsp;&nbsp;&nbsp;名登。转太子羽军校尉。<br /><br />&nbsp;&nbsp;&nbsp;&nbsp;世宗即位，迁长水校尉。寻除左右侍郎将，领直寝。元禧之谋乱也，车驾在<br /><br />&nbsp;&nbsp;&nbsp;&nbsp;外，变起仓卒，末知所之。忠进曰：“臣世蒙殊宠，乃心王室。臣父领军，付留<br /><br />&nbsp;&nbsp;&nbsp;&nbsp;守之重计，防遏有在，必无所虑。”世宗即遣忠驰骑观之，而烈分兵严备，果如<br /><br />&nbsp;&nbsp;&nbsp;&nbsp;所量。世宗还宫，抚背曰：“卿差强人意。”赐帛五百匹。又曰：“先帝赐卿名<br /><br />&nbsp;&nbsp;&nbsp;&nbsp;登，诚为美称；朕嘉卿忠款，今改卿名忠。既表贞固之诚，亦所以名实相副也。”<br /><br />&nbsp;&nbsp;&nbsp;&nbsp;父忧去职。未几，起复本官。迁司空长史。于时太傅、录尚书、北海王详亲<br /><br />&nbsp;&nbsp;&nbsp;&nbsp;尊权重，将作大匠王遇多随详所欲而给之。后因公事，忠于详前谓遇曰：“殿下<br /><br />&nbsp;&nbsp;&nbsp;&nbsp;国之周公，阿衡王室，所须材用，自应关旨，何至阿谀附势，损公惠私也。”遇<br /><br />&nbsp;&nbsp;&nbsp;&nbsp;既不宁，详亦惭谢。迁征虏将军，余如故。以平元禧功，封魏郡开国公，食邑九<br /><br />&nbsp;&nbsp;&nbsp;&nbsp;百户。寻迁散骑常侍，兼武卫将军。每以鲠气正辞，为北海王详所忿，面责忠曰：<br /><br />&nbsp;&nbsp;&nbsp;&nbsp;“我忧在前见尔死，不忧尔见我死时也。”忠曰：“人生于世，自有定分，若应<br /><br />&nbsp;&nbsp;&nbsp;&nbsp;死于王手，避亦不免；若其不尔，王不能杀。”详因忠表让之际，密劝世宗以忠<br /><br />&nbsp;&nbsp;&nbsp;&nbsp;为列卿，令解左右，听其让爵。于是诏停其封，优进太府卿。<br /><br />&nbsp;&nbsp;&nbsp;&nbsp;正始二年秋，诏忠以本官使持节、兼侍中，为西道大使，刺史、镇将赃罪显<br /><br />&nbsp;&nbsp;&nbsp;&nbsp;暴者，以状申闻，守令已下，便即行决。与抚军将军、尚书李崇分使二道。忠劾<br /><br />&nbsp;&nbsp;&nbsp;&nbsp;并州刺史高聪赃罪二百余条，论以大辟。还，除平西将军、华州刺史。遭继母忧，<br /><br />&nbsp;&nbsp;&nbsp;&nbsp;不行。服阕，授安北将军，相州刺史。又为卫尉卿，河南邑中正。诏忠与吏部尚<br /><br />&nbsp;&nbsp;&nbsp;&nbsp;书元晖、度支尚书元匡、河南尹无苌等推定代方姓族。高肇忌其为人，欲密出之，<br /><br />&nbsp;&nbsp;&nbsp;&nbsp;乃言于世宗，称中山要镇，作捍须才，以忠器能，宜居其位。于是出授安北将军、<br /><br />&nbsp;&nbsp;&nbsp;&nbsp;定州刺史。世宗既而悔之，复授卫尉卿、领左卫将军、恒州大中正。密遣中使诏<br /><br />&nbsp;&nbsp;&nbsp;&nbsp;曰：“自比股肱褫落，心膂无寄。方任虽重，比此为轻。故辍兹外任，委以内务。<br /><br />&nbsp;&nbsp;&nbsp;&nbsp;当勤夙无怠，称朕所寄也。”延昌初，除都官尚书，加平南将军，领左卫，中正<br /><br />&nbsp;&nbsp;&nbsp;&nbsp;如故。又加散骑常侍。尝因侍宴，赐之剑杖，举酒属忠曰：“卿世秉贞节，故恒<br /><br />&nbsp;&nbsp;&nbsp;&nbsp;以禁卫相委。昔以卿行忠，赐名曰忠。今以卿才堪御侮，以所御剑杖相赐。循名<br /><br />&nbsp;&nbsp;&nbsp;&nbsp;取义，意在不轻。其出入周旋，恒以自防也。”忠顿首陈谢。迁侍中、领军将军。<br /><br />&nbsp;&nbsp;&nbsp;&nbsp;忠面陈让云：“臣无学识，不堪兼文武之任。”世宗曰：“当今学识有文者不少，<br /><br />&nbsp;&nbsp;&nbsp;&nbsp;但心直不如卿。欲使卿劬劳于下，我当无忧于上。”<br /><br />&nbsp;&nbsp;&nbsp;&nbsp;及世宗崩，夜中与侍中崔光遣右卫将军侯刚迎肃宗于东宫而即位。忠与门下<br /><br />&nbsp;&nbsp;&nbsp;&nbsp;议，以肃宗幼年，末亲机政；太尉、高阳王雍属尊望重，宜入居西柏堂，省决庶<br /><br />&nbsp;&nbsp;&nbsp;&nbsp;政；任城王澄明德茂亲，可为尚书令，总摄百揆。奏中宫，请即敕授。御史中尉<br /><br />&nbsp;&nbsp;&nbsp;&nbsp;王显欲逞奸计，与中常侍、给事中孙伏连等厉色不听，寝门下之奏。宫囗侍中、<br /><br />&nbsp;&nbsp;&nbsp;&nbsp;黄门，但牒六辅姓字赍来。孙伏连等密欲矫太后令，以高肇录尚书事，显与高猛<br /><br />&nbsp;&nbsp;&nbsp;&nbsp;为侍中。忠即于殿中收显杀之。<br /><br />&nbsp;&nbsp;&nbsp;&nbsp;忠既居门下，又总禁卫，遂秉朝政，权倾一时。初，太和中军国多事，高祖<br /><br />&nbsp;&nbsp;&nbsp;&nbsp;以用度不足，百官之禄四分减一。忠既擅权，欲以惠泽自固，乃悉归所减之禄，<br /><br />&nbsp;&nbsp;&nbsp;&nbsp;职人进位一级。旧制：天下之民绢布一匹之外，各输绵麻八两。忠悉以与之。忠<br /><br />&nbsp;&nbsp;&nbsp;&nbsp;白高阳王雍，自云世宗本许优转。雍惮忠威权，便顺其意，加忠车骑大将军。忠<br /><br />&nbsp;&nbsp;&nbsp;&nbsp;自谓新故之际，有安社稷之功，讽动百僚，令加己赏。于是太尉雍、清河王怿、<br /><br />&nbsp;&nbsp;&nbsp;&nbsp;广平王怀难违其意，议封忠常山郡开国公，食邑二千户。百僚咸以为然。忠又难<br /><br />&nbsp;&nbsp;&nbsp;&nbsp;于独受，乃讽朝廷，同在门下者皆加封邑。尚书左仆射郭祚、尚书裴植以忠权势<br /><br />&nbsp;&nbsp;&nbsp;&nbsp;日盛，劝雍出忠。忠闻之，逼有司诬奏其罪。郭祚有师傅旧恩，裴植拥地入国，<br /><br />&nbsp;&nbsp;&nbsp;&nbsp;忠并矫诏杀之。朝野愤怨，莫不切齿，王公已下，畏之累迹。又欲杀高阳王雍，<br /><br />&nbsp;&nbsp;&nbsp;&nbsp;侍中崔光固执，乃止，遂免雍太尉，以王还第。自此之后，诏命生杀，皆出于忠。<br /><br />&nbsp;&nbsp;&nbsp;&nbsp;即尊灵太后为皇太后，居崇训宫，忠为仪同三司、尚书令、领崇训卫尉、侍中、<br /><br />&nbsp;&nbsp;&nbsp;&nbsp;领军如故。灵太后临朝，解忠侍中、领军、崇训卫尉，止为仪同、尚书令，加侍<br /><br />&nbsp;&nbsp;&nbsp;&nbsp;中。忠为令旬余，灵太后引门下侍官于崇训宫，问曰：“忠在端右，声听如何？”<br /><br />&nbsp;&nbsp;&nbsp;&nbsp;咸曰：“不称厥位。”乃出忠使持节、都督冀定瀛三州诸军事、征北大将军、冀<br /><br />&nbsp;&nbsp;&nbsp;&nbsp;州刺史。太傅清河王等奏曰：“窃惟先帝升遐之初，皇上登极之始，四海谧然，<br /><br />&nbsp;&nbsp;&nbsp;&nbsp;宇内晏清。至于奉迎乘舆，侍卫省闼，斯乃臣子之常节，职司之恒理，不容以此<br /><br />&nbsp;&nbsp;&nbsp;&nbsp;为功，妄开井邑。臣等前议所以广建茅土者，正以畏迫威权，苟免暴戾故也。是<br /><br />&nbsp;&nbsp;&nbsp;&nbsp;以中议之际，以十三日夜入为无勋，唯以拒违矫令，抑黜奸回，微可褒叙。以前<br /><br />&nbsp;&nbsp;&nbsp;&nbsp;侍中臣忠总摄文武，侍中臣光久在枢密，赞同其意，故唯赏二人。今尚书臣昭等<br /><br />&nbsp;&nbsp;&nbsp;&nbsp;无涯上诉，奉敕重议。案王显阴结奸徒，志为不逞；高肇远同凶逆，遥构祸端。<br /><br />&nbsp;&nbsp;&nbsp;&nbsp;无将之罪，事合绰荆而忠等徵罪，唯以厥身，不至孥戮，又出罪人，穷治不尽。<br /><br />&nbsp;&nbsp;&nbsp;&nbsp;案律准宪，事在不轻。暨皇上纂历，圣后别宫，母子隔异，温清道绝，皆忠等之<br /><br />&nbsp;&nbsp;&nbsp;&nbsp;咎。过方厥勋，功微罪重。又忠专权之后，擅杀枢纳，辄废宰辅，令朝野骇心，<br /><br />&nbsp;&nbsp;&nbsp;&nbsp;远近怪愕。功过相除，悉不合赏。请悉追夺。”灵太后从之。<br /><br />&nbsp;&nbsp;&nbsp;&nbsp;熙平元年春，御史中尉元匡奏曰：“臣闻事主不以幽贞革心，奉上不以趣舍<br /><br />&nbsp;&nbsp;&nbsp;&nbsp;亏节。是以倚秦宫而恸哭，复楚之功已多；陟庐龙而树勤，广魏之勋不浅。而申<br /><br />&nbsp;&nbsp;&nbsp;&nbsp;包避赏，君子于是义之；田畴拒命，良史所以称美。窃唯宫车晏驾，天人位易，<br /><br />&nbsp;&nbsp;&nbsp;&nbsp;正是忠臣孝子致节之秋。前领军将军臣忠不能砥砺名行，自求多福，方因矫制，<br /><br />&nbsp;&nbsp;&nbsp;&nbsp;擅相除假，清官显职，岁月隆崇。臣等在蕃之时，乃心家国，书诮往来，愤气成<br /><br />&nbsp;&nbsp;&nbsp;&nbsp;疚，伤礼败德，臣忠即主。谨案臣忠世以鸿勋盛德，受遇累朝，出入承明，左右<br /><br />&nbsp;&nbsp;&nbsp;&nbsp;机近。幸国大灾，肆其愚戆，专擅朝命，无人臣之心。裴郭受冤于既往，宰辅黜<br /><br />&nbsp;&nbsp;&nbsp;&nbsp;辱于明世。又自矫旨为仪同三司、尚书令、领崇训卫尉，原其此意，便欲无上自<br /><br />&nbsp;&nbsp;&nbsp;&nbsp;处。既事在恩后，宜加显戮。请御史一人，令史一人，就州行决。崔光与忠虽同<br /><br />&nbsp;&nbsp;&nbsp;&nbsp;受召，而谓光既儒望，朝之礼宗，摄心虚远，不关世务。但忠以光意望崇重逼光，<br /><br />&nbsp;&nbsp;&nbsp;&nbsp;光若不同，又有危祸。伏度二圣钦明，深垂昭恕。而自去岁正月十三日世宗晏驾<br /><br />&nbsp;&nbsp;&nbsp;&nbsp;以后，八月一日皇太后未亲览以前，诸有不由阶级而权臣用命，或发门下诏书，<br /><br />&nbsp;&nbsp;&nbsp;&nbsp;或由中书宣敕，擅相拜授者，已经恩宥，正可免其叨窃之罪。既非时望，朝野所<br /><br />&nbsp;&nbsp;&nbsp;&nbsp;知，冒阶而进者，并求追夺。”灵太后令曰：“直绳所纠，实允朝宪。但忠事经<br /><br />&nbsp;&nbsp;&nbsp;&nbsp;肆宥，又蒙特原，无宜追罪。余如奏。”又诏曰：“忠以往年大讳之际，开崇邑<br /><br />&nbsp;&nbsp;&nbsp;&nbsp;土，然酬庸理乖，有司执夺。岂宜一谬，弃其余勋也。但忠厥任禁要，诚节皎然，<br /><br />&nbsp;&nbsp;&nbsp;&nbsp;宜褒锡山河，以安厥望。可灵寿县开国公，邑五百户。”<br /><br />&nbsp;&nbsp;&nbsp;&nbsp;初，世宗崩后，高太后将害灵太后。刘腾以告侯刚，刚以告忠。忠请计于崔<br /><br />&nbsp;&nbsp;&nbsp;&nbsp;光，光曰：“宜置胡嫔于别所，严加守卫，理必万全，计之上者。”忠等从之，<br /><br />&nbsp;&nbsp;&nbsp;&nbsp;具以此意启灵太后，太后意乃安。故太后深德腾等四人，并有宠授。忠以毁之者<br /><br />&nbsp;&nbsp;&nbsp;&nbsp;多，惧不免祸，愿还京师，欲自营救。灵太后不许。二年四月，除尚书右仆射，<br /><br />&nbsp;&nbsp;&nbsp;&nbsp;加侍中，将军如故。<br /><br />&nbsp;&nbsp;&nbsp;&nbsp;神龟元年三月，复仪同三司，疾病末拜，见裴郭为祟，忠自知必死。表曰：<br /><br />&nbsp;&nbsp;&nbsp;&nbsp;“先帝录臣父子一介之诚，昭臣家世奉公之节，故申之以婚姻，重之以爵禄，至<br /><br />&nbsp;&nbsp;&nbsp;&nbsp;乃位亚三槐，秩班九命。自大明利见之始，百官总己之初，臣复得猥摄禁戎，缉<br /><br />&nbsp;&nbsp;&nbsp;&nbsp;宁内外，斯诚社稷之灵，兆民之福，臣何力之有焉？但陛下以睿明御宇，皇太后<br /><br />&nbsp;&nbsp;&nbsp;&nbsp;以圣善临朝，衽席不遗，簪履弗弃，复乃宠穷出内，荣遍宫闱，外牧两河，入参<br /><br />&nbsp;&nbsp;&nbsp;&nbsp;百揆。顾服知妖，省躬识戾。而臣将慎靡方，致兹疴疚。自去秋苦痢，缠绵迄今，<br /><br />&nbsp;&nbsp;&nbsp;&nbsp;药石备尝，日增无损。又今年已来，力侯转恶，微喘绪息，振复良难。鸿慈末酬，<br /><br />&nbsp;&nbsp;&nbsp;&nbsp;伏枕涕咽。臣薄福无男，遗体莫嗣，贪及余生，谨陈宿抱。臣先养亡第四弟第二<br /><br />&nbsp;&nbsp;&nbsp;&nbsp;子司徒掾永超为子，犹子之念实切于心，乞立为嫡，传此山河。”灵太后令曰：<br /><br />&nbsp;&nbsp;&nbsp;&nbsp;“于忠表如此。既诚勋宜录，又无子可矜。临危所祈，不容致夺，可特听如请，<br /><br />&nbsp;&nbsp;&nbsp;&nbsp;以彰殊效。”忠薨，年五十七。给东园秘器、朝服一具、衣一袭、钱二十万、布<br /><br />&nbsp;&nbsp;&nbsp;&nbsp;七百匹、蜡三百斤，赠侍中、司空公。有司奏：“太常少卿元端议，忠刚直猛暴，<br /><br />&nbsp;&nbsp;&nbsp;&nbsp;专戆好杀，案谥法刚强理直曰‘武’，怙威肆行曰‘丑’，宜谥武丑公。太常卿<br /><br />&nbsp;&nbsp;&nbsp;&nbsp;元修义议，忠尽心奉上，剪除凶逆，依谥法除伪宁真曰‘武’，夙夜恭事曰‘敬’，<br /><br />&nbsp;&nbsp;&nbsp;&nbsp;谥武敬公。二卿不同。”事奏，灵太后令曰：“可依正卿议。”<br /><br />&nbsp;&nbsp;&nbsp;&nbsp;于氏自曾祖四世贵盛，一皇后，四赠三公，领军、尚书令、三开国公。忠性<br /><br />&nbsp;&nbsp;&nbsp;&nbsp;多猜忌，不交胜己，唯与直阁将军章初瑰、千牛备身杨保元为断金之交。李世哲<br /><br />&nbsp;&nbsp;&nbsp;&nbsp;求宠于忠，私以金帛宝货事初瑰、保元，初瑰、保元谈之，遂被赏爱，引为腹心。<br /><br />&nbsp;&nbsp;&nbsp;&nbsp;忠擅权昧进，为崇训之由，皆世哲计也。忠后妻中山王尼须女，微解《诗书》，<br /><br />&nbsp;&nbsp;&nbsp;&nbsp;灵太后临朝，引为女侍中，赐号范阳郡君。<br /><br />&nbsp;&nbsp;&nbsp;&nbsp;永超名翻，袭爵。寻卒。<br /><br />&nbsp;&nbsp;&nbsp;&nbsp;子世衡，袭。齐受禅，例降。<br /><br />&nbsp;&nbsp;&nbsp;&nbsp;忠弟景，字百年。自司州从事，稍迁步兵校尉、宁朔将军、高平镇将。坐贪<br /><br />&nbsp;&nbsp;&nbsp;&nbsp;残受纳，为御史中尉王显所弹，会赦免。忠薨后，景为武卫将军。谋废元叉，叉<br /><br />&nbsp;&nbsp;&nbsp;&nbsp;黜为征虏将军、怀荒镇将。及蠕蠕主阿那瑰叛乱，镇民固请粮廪，而景不给。镇<br /><br />&nbsp;&nbsp;&nbsp;&nbsp;民不胜其忿，遂反叛。执缚景及其妻，拘守别室，皆去其衣服，令景著皮裘，妻<br /><br />&nbsp;&nbsp;&nbsp;&nbsp;著故绛袄。其被毁辱如此。月余，乃杀之。<br /><br />&nbsp;&nbsp;&nbsp;&nbsp;烈弟敦，自中散迁骁骑将军。景明中，假节，行并州事，除征虏将军、恒州<br /><br />&nbsp;&nbsp;&nbsp;&nbsp;刺史。卒官，赠使持节、平北将军、恒州刺史。<br /><br />&nbsp;&nbsp;&nbsp;&nbsp;子昕，员外郎，直后，主衣都统，扬烈将军，怀朔、武川镇将，中散大夫。<br /><br />&nbsp;&nbsp;&nbsp;&nbsp;孝昌中，使蠕蠕，与阿那瑰擒逆贼破洛汗听明、出六斤等。转辅国将军、北中郎<br /><br />&nbsp;&nbsp;&nbsp;&nbsp;将、恒州大中正。又迁抚军将军、卫尉卿。出为镇东将军，殷、恒州刺史。还拜<br /><br />&nbsp;&nbsp;&nbsp;&nbsp;征东将军，领左右。天平中卒。赠都督冀定州诸军事、卫将军、尚书仆射、仪同<br /><br />&nbsp;&nbsp;&nbsp;&nbsp;三司，谥曰文恭。<br /><br />&nbsp;&nbsp;&nbsp;&nbsp;长子扬仁。武定中，勃海太守。<br /><br />&nbsp;&nbsp;&nbsp;&nbsp;扬仁弟叉罗，字仲纲。中军将军、光州刺史。<br /><br />&nbsp;&nbsp;&nbsp;&nbsp;叉罗弟子荣，鲁郡太守。<br /><br />&nbsp;&nbsp;&nbsp;&nbsp;敦弟果，严毅直亮，有父兄之风。自中散稍迁光禄大夫，守尚书，赐爵武城<br /><br />&nbsp;&nbsp;&nbsp;&nbsp;子。太和中，历朔、华、并、恒四州刺史。<br /><br />&nbsp;&nbsp;&nbsp;&nbsp;子砾，袭。太子舍入、通直散骑常侍。卒，赠右将军、洛州刺史，谥曰哀。<br /><br />&nbsp;&nbsp;&nbsp;&nbsp;子晖，征东将军、金紫光禄大夫。<br /><br />&nbsp;&nbsp;&nbsp;&nbsp;晖弟道扬，仪同开府谘议参军。<br /><br />&nbsp;&nbsp;&nbsp;&nbsp;砾弟祗，卒于司徒掾。赠镇远将军、朔州刺史，谥曰悼。<br /><br />&nbsp;&nbsp;&nbsp;&nbsp;祗子元伯，中散大夫。<br /><br />&nbsp;&nbsp;&nbsp;&nbsp;果弟劲，事在《外戚传》。<br /><br />&nbsp;&nbsp;&nbsp;&nbsp;劲弟须，中散。迁长水校尉，稍迁武卫将军、太府卿、镇南将军、肆州刺史。<br /><br />&nbsp;&nbsp;&nbsp;&nbsp;卒，赠侍中、车骑大将军、尚书右仆射、仪同三司、冀州长史。卒，赠征南将军、<br /><br />&nbsp;&nbsp;&nbsp;&nbsp;燕州刺史。谥曰武。<br /><br />&nbsp;&nbsp;&nbsp;&nbsp;子羽，太尉从事中郎，燕州刺史。<br /><br />&nbsp;&nbsp;&nbsp;&nbsp;子长文，字士端。武定中，尚书考功郎。<br /><br />&nbsp;&nbsp;&nbsp;&nbsp;须弟文仁，太中大夫。<br /><br />&nbsp;&nbsp;&nbsp;&nbsp;史臣曰：魏定中原，于栗有武功于三世。兼以虚己下物，罚不滥加，斯亦<br /><br />&nbsp;&nbsp;&nbsp;&nbsp;诸将所希矣。拔任参内外，以著能名。烈气概沉远，受任艰危之际，有柱石之质，<br /><br />&nbsp;&nbsp;&nbsp;&nbsp;殆御侮之臣。忠以鲠朴见亲，乘非其据，遂擅威权，生杀自已。苟非女主之世，<br /><br />&nbsp;&nbsp;&nbsp;&nbsp;何以全其门族？其不诛灭，抑天幸也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899263);">加入书签</a><a
                        href="899216.html">上一页</a>&larr;<a href="index.html">返回列表</a>&rarr;<a
                            href="899283.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899216.html"; var next_page = "899283.html"; var index_page = "index.html"; var sortid = "9"; var article_id = "14002"; var chapter_id = "899263"; var articlename = "魏书"; var chaptername = " 卷三十一 列传第十九"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>