<!DOCTYPE html>
<html>
<head>
<meta charset="gbk" />
<title>魏书- 卷三十二 列传第二十-在线阅读-哈西文学网</title>
<meta name="keywords" content="魏收，魏书， 卷三十二 列传第二十全文， 卷三十二 列传第二十在线阅读 哈西文学网" />
<meta name="description" content="哈西文学网提供魏收的魏书  卷三十二 列传第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899283.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899283.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十二 列传第二十</h1>
            <div class="link xb">
                <a href="899263.html">上一页</a>&larr;<a href="index.html">返回列表</a>&rarr;<a
                    href="899321.html">下一页</a></div>			
            <div id="BookText">&nbsp;&nbsp;&nbsp;&nbsp;◎高湖崔逞封懿<br /><br />&nbsp;&nbsp;&nbsp;&nbsp;高湖，字大渊，勃海人也。汉太傅裒之后。祖庆，慕容垂司空。父泰，吏<br /><br />&nbsp;&nbsp;&nbsp;&nbsp;部尚书。湖少机敏，有器度，与兄韬俱知名于时，雅为乡人崔逞所敬异。少历显<br /><br />&nbsp;&nbsp;&nbsp;&nbsp;职，为散骑常侍。登国十年，垂遣其太子宝来伐也，湖言于垂曰：“魏，燕之与<br /><br />&nbsp;&nbsp;&nbsp;&nbsp;国。彼有内难，此遣赴之；此有所求，彼无违者。和好多年，行人相继。往求马<br /><br />&nbsp;&nbsp;&nbsp;&nbsp;不得，遂留其弟，曲在于此，非彼之失。政当敦修旧好，V宁国家，而复令太子<br /><br />&nbsp;&nbsp;&nbsp;&nbsp;率众远伐。且魏主雄略，兵马精强，险阻艰难，备尝之矣。太子富于春秋，意果<br /><br />&nbsp;&nbsp;&nbsp;&nbsp;心锐，轻敌好胜，难可独行。兵凶战危，愿以深虑！”言颇切厉。垂怒，免湖官。<br /><br />&nbsp;&nbsp;&nbsp;&nbsp;既而宝果败于参合。宝立，乃起湖为征虏将军、燕郡太守。宝走和龙，兄弟交争，<br /><br />&nbsp;&nbsp;&nbsp;&nbsp;湖见其衰乱，遂率户三千归国。太祖赐爵东阿侯，加右将军，总代东诸部。世祖<br /><br />&nbsp;&nbsp;&nbsp;&nbsp;时，除宁西将军、凉州镇都大将，镇姑臧，甚有惠政。年七十，卒。赠镇西将军、<br /><br />&nbsp;&nbsp;&nbsp;&nbsp;秦州刺史，谥曰敬。有四子。<br /><br />&nbsp;&nbsp;&nbsp;&nbsp;第三子谧，字安平，有文武才度。天安中，以功臣子召入禁中，除中散，专<br /><br />&nbsp;&nbsp;&nbsp;&nbsp;典秘阁。肃勤不倦，高宗深重之，拜秘书郎。谧以坟典残缺，奏请广访群书，大<br /><br />&nbsp;&nbsp;&nbsp;&nbsp;加缮写。由是代京图籍，莫不审正。显祖之御宁光宫也，谧恒侍讲读，拜兰台御<br /><br />&nbsp;&nbsp;&nbsp;&nbsp;史。寻转治书，掌摄内外，弹纠非法，当官而行，无所畏避，甚见称赏。延兴二<br /><br />&nbsp;&nbsp;&nbsp;&nbsp;年九月卒，时年四十五。太昌初，追赠使持节、侍中、都督青徐齐济兖五州诸军<br /><br />&nbsp;&nbsp;&nbsp;&nbsp;事、骠骑大将军、太尉公、青州刺史，谥武贞公。妻叔孙氏，陈留郡君。<br /><br />&nbsp;&nbsp;&nbsp;&nbsp;长子树生。性通达，重节义，交结英雄，不事生产，有识者并宗奇之。蠕蠕<br /><br />&nbsp;&nbsp;&nbsp;&nbsp;侵掠，高祖诏怀朔镇将、阳平王颐率众讨之。颐假树生镇远将军、都将，先驱有<br /><br />&nbsp;&nbsp;&nbsp;&nbsp;功。树生尚气侠，意在浮沉自适，不愿职位，辞不受赏，论者高之。居宅数有赤<br /><br />&nbsp;&nbsp;&nbsp;&nbsp;光紫气之异，邻伍惊恐，佥谓怪变，宅不可居。树生曰：“何往非善？”安之自<br /><br />&nbsp;&nbsp;&nbsp;&nbsp;若。雅好音律，常以丝竹自娱。孝昌初，北州大乱，诏发众军，广开募赏。以树<br /><br />&nbsp;&nbsp;&nbsp;&nbsp;生有威略，授以大都督，令率劲勇，镇捍旧蕃。二年卒，时年五十五。太昌初，<br /><br />&nbsp;&nbsp;&nbsp;&nbsp;追赠使持节、都督冀相沧瀛殷定六州诸军事、大将军、太师、录尚书事，冀州刺<br /><br />&nbsp;&nbsp;&nbsp;&nbsp;史，追封勃海王，谥曰文穆。妻韩氏，为勃海王国太妃。永熙中，后赠假黄钺，<br /><br />&nbsp;&nbsp;&nbsp;&nbsp;侍中，都督中外诸军事，加后部羽葆鼓吹，余如故。长子即齐献武王也。<br /><br />&nbsp;&nbsp;&nbsp;&nbsp;王弟琛，字永宝。天平中，骠骑大将军、开府仪同三司、御史中尉、南赵郡<br /><br />&nbsp;&nbsp;&nbsp;&nbsp;开国公。<br /><br />&nbsp;&nbsp;&nbsp;&nbsp;子保袭。武定末，太子庶子。<br /><br />&nbsp;&nbsp;&nbsp;&nbsp;树生弟翻，字飞雀，亦以器度知名。卒于侍御中散。元象中，赠假黄钺、使<br /><br />&nbsp;&nbsp;&nbsp;&nbsp;持节、侍中、都督冀定洛瀛并肆燕恒云朔十州诸军事、大将军、太傅、太尉公、<br /><br />&nbsp;&nbsp;&nbsp;&nbsp;录尚书事、冀州刺史，谥曰孝宣。<br /><br />&nbsp;&nbsp;&nbsp;&nbsp;子岳，武定末，侍中、太傅公、清河郡开国公。<br /><br />&nbsp;&nbsp;&nbsp;&nbsp;谧长兄真，有志行。兄弟俱至孝，父亡，治丧墓次，甘露白雉降集焉。有司<br /><br />&nbsp;&nbsp;&nbsp;&nbsp;以闻，诏标闾里。自泾州别驾，稍迁定安太守，甚著声绩。卒，赠龙骧将军，泾<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;囗带金城太守。神龟初卒。太昌元年，赠使持节、侍中、都督定相殷三州诸<br /><br />&nbsp;&nbsp;&nbsp;&nbsp;军事、骠骑大将军、仪同三司、定州刺史，谥曰武康。<br /><br />&nbsp;&nbsp;&nbsp;&nbsp;子仁，正光中，卒于河州别驾。太昌初，赠使持节、侍中、都督青齐济三州<br /><br />&nbsp;&nbsp;&nbsp;&nbsp;诸军事、仪同三司、青州刺史，谥曰明穆。<br /><br />&nbsp;&nbsp;&nbsp;&nbsp;子贯，字小胡。永兴末，通直散骑常侍，金紫光禄大夫、尚食典御。<br /><br />&nbsp;&nbsp;&nbsp;&nbsp;拔弟<月者>儿，美容貌，膂力过人，尤善弓马。显祖时，羽林幢将。皇兴中，<br /><br />&nbsp;&nbsp;&nbsp;&nbsp;主仗令。高祖初，给事中，累迁散骑常侍、内侍长。坐事死。<br /><br />&nbsp;&nbsp;&nbsp;&nbsp;子香，字明珍，有器尚。初除侍御史，拜奉朝请、员外散骑侍郎。与叔徽俱<br /><br />&nbsp;&nbsp;&nbsp;&nbsp;使西域，还至河洲遇贼攻围，城陷见害。太昌初，赠使持节，都督冀沧二州诸军<br /><br />&nbsp;&nbsp;&nbsp;&nbsp;事、征东将军，冀州刺史。永熙中，重赠侍中、都督青徐光三州诸军事、骠骑大<br /><br />&nbsp;&nbsp;&nbsp;&nbsp;将军、仪同三司、青州刺史，谥曰文景。<br /><br />&nbsp;&nbsp;&nbsp;&nbsp;子永乐，兴和中，骠骑大将军、仪同三司、济州刺史、阳川县开国公。<br /><br />&nbsp;&nbsp;&nbsp;&nbsp;永乐弟弼，武定中，安西将军、营州刺史、安陵县开国男。<br /><br />&nbsp;&nbsp;&nbsp;&nbsp;<月者>儿弟徽，字荣显，小字苟儿。聪敏有气干，为任城王澄所知赏。景明中，<br /><br />&nbsp;&nbsp;&nbsp;&nbsp;起家奉朝请。延昌中，假员外散骑常侍，使于侯，西域诸国莫不敬惮之，破<br /><br />&nbsp;&nbsp;&nbsp;&nbsp;洛侯、乌孙并因之以献名马。还，拜冗从仆射。神龟中，迁射声校尉、左中郎将、<br /><br />&nbsp;&nbsp;&nbsp;&nbsp;游击将军。又假平西将军、员外散骑常侍，使哒。还至⒑保属莫折念生反<br /><br />&nbsp;&nbsp;&nbsp;&nbsp;于秦陇。时河州刺史元祚为前刺史梁钊息、景进等招引念生攻河州，祚以忧死。<br /><br />&nbsp;&nbsp;&nbsp;&nbsp;长史元永平、治中孟宾、台使元湛共推徽行河州事，绥接有方，兵士用命。别驾<br /><br />&nbsp;&nbsp;&nbsp;&nbsp;乞伏世则潜通景进，徽杀之。徵兵于吐谷浑，吐谷浑率众救之。景进败，退走，<br /><br />&nbsp;&nbsp;&nbsp;&nbsp;奔秦州。景进寻率羌夷复来攻逼，徽遣统军六景相驰表请师，诏徽仍行河州事。<br /><br />&nbsp;&nbsp;&nbsp;&nbsp;久无援救，力屈城陷，为贼所害。永熙中，丧还洛阳。赠使持节、侍中、都督冀<br /><br />&nbsp;&nbsp;&nbsp;&nbsp;定相瀛沧五州诸军事、司徒公、冀州刺史，谥曰文宣。<br /><br />&nbsp;&nbsp;&nbsp;&nbsp;子归义，有志烈。初除奉朝请，加威烈将军。与父徽俱使西域。还都，稍迁<br /><br />&nbsp;&nbsp;&nbsp;&nbsp;龙骧将军、中散大夫、西征都督，每有战功。后没于阵。太昌初，赠侍中、骠骑<br /><br />&nbsp;&nbsp;&nbsp;&nbsp;大将军、仪同三司、雍州刺史，谥曰孝贞。<br /><br />&nbsp;&nbsp;&nbsp;&nbsp;子普，武定末，安南将军、太子左卫率。<br /><br />&nbsp;&nbsp;&nbsp;&nbsp;归义弟归彦，武定末，骠骑大将军、开府仪同三司、徐州刺史、安喜县开国<br /><br />&nbsp;&nbsp;&nbsp;&nbsp;男。<br /><br />&nbsp;&nbsp;&nbsp;&nbsp;真弟各拔，广昌镇将。卒，赠燕州刺史。<br /><br />&nbsp;&nbsp;&nbsp;&nbsp;子猛虎，鄯善镇录事。及居丧，以至性称，遂绝宦情。<br /><br />&nbsp;&nbsp;&nbsp;&nbsp;子元国，早卒。<br /><br />&nbsp;&nbsp;&nbsp;&nbsp;次显国，武定末，抚军将军、汶阳男。<br /><br />&nbsp;&nbsp;&nbsp;&nbsp;显国弟达，武定中，骠骑将军、行沧州事。<br /><br />&nbsp;&nbsp;&nbsp;&nbsp;达弟永国，征虏将军、中散大夫。<br /><br />&nbsp;&nbsp;&nbsp;&nbsp;永国弟子国，武卫将军。<br /><br />&nbsp;&nbsp;&nbsp;&nbsp;各拔少子盛，天平中、侍中、太尉公、广平郡开国公。<br /><br />&nbsp;&nbsp;&nbsp;&nbsp;子子瑗，武定末，兼武卫将军。<br /><br />&nbsp;&nbsp;&nbsp;&nbsp;谧弟稚，字幼宁。薄骨律镇将、营州刺史。<br /><br />&nbsp;&nbsp;&nbsp;&nbsp;子陀，字难拖。沃野镇长。卒，赠琅邪太守。<br /><br />&nbsp;&nbsp;&nbsp;&nbsp;子雍，字景云，司徒从事。后与少子思义俱奔萧衍，卒于江南。元象初，丧<br /><br />&nbsp;&nbsp;&nbsp;&nbsp;还，特赠使持节、散骑常侍、都督冀定瀛沧幽五州诸军事、骠骑大将军、尚书令、<br /><br />&nbsp;&nbsp;&nbsp;&nbsp;司徒公、冀州刺史。<br /><br />&nbsp;&nbsp;&nbsp;&nbsp;子思宗，武定末，中军将军、仪同三司、兖州刺史、上洛郡开国男。思义，<br /><br />&nbsp;&nbsp;&nbsp;&nbsp;特赠使持节、散骑常侍、都督青兖齐三州军事、车骑大将军、尚书仆射、仪同三<br /><br />&nbsp;&nbsp;&nbsp;&nbsp;司、青州刺史。<br /><br />&nbsp;&nbsp;&nbsp;&nbsp;陀弟兴，早卒。兴子贵孙，晋州刺史。<br /><br />&nbsp;&nbsp;&nbsp;&nbsp;湖弟恒，字叔宗，慕容垂钜鹿太守。太祖时，率郡降，赐爵泾县侯，加龙骧<br /><br />&nbsp;&nbsp;&nbsp;&nbsp;将军，仍守钜鹿。卒赠安东将军、幽州刺史，谥曰惠。<br /><br />&nbsp;&nbsp;&nbsp;&nbsp;子道，字始郑袭爵。拜都牧令，迁镇南将军、相州刺史。未及之职，卒。<br /><br />&nbsp;&nbsp;&nbsp;&nbsp;仍以为赠，谥曰庄。<br /><br />&nbsp;&nbsp;&nbsp;&nbsp;子干，字干奴。好学，宽厚有雅度。袭爵泾县侯，后例降为伯。历南青州征<br /><br />&nbsp;&nbsp;&nbsp;&nbsp;虏府司马、威远将军、鄯善镇远府长史。仍转汾州后军府长史、白水太守。所在<br /><br />&nbsp;&nbsp;&nbsp;&nbsp;以廉平著称。太昌初，卒。赠使持节、都督秦雍二州诸军事、车骑大将军、司空<br /><br />&nbsp;&nbsp;&nbsp;&nbsp;公、雍州刺史，谥曰孝穆。<br /><br />&nbsp;&nbsp;&nbsp;&nbsp;子侃，字伯欣，袭。除南秦州长史。卒，赠辅国将军、凉州刺史，谥曰宣。<br /><br />&nbsp;&nbsp;&nbsp;&nbsp;子绍，字广祖，袭爵。兴和初，征虏将军、沧州刺史。<br /><br />&nbsp;&nbsp;&nbsp;&nbsp;侃弟腾，字伏兴。卒于安东将军、光州刺史、襄城县开国公。<br /><br />&nbsp;&nbsp;&nbsp;&nbsp;子陟，字祖迁。司空中郎、太尉主簿。<br /><br />&nbsp;&nbsp;&nbsp;&nbsp;陟弟憬，通直郎。憬弟，袭父爵。<br /><br />&nbsp;&nbsp;&nbsp;&nbsp;腾弟隆之，武定末，太保、尚书令、平原郡开国公。<br /><br />&nbsp;&nbsp;&nbsp;&nbsp;崔逞，字叔祖，清河东武城人也，魏中尉琰之六世孙。曾祖谅，晋中书令。<br /><br />&nbsp;&nbsp;&nbsp;&nbsp;祖遇，仕石虎，为特进。父瑜，黄门郎。逞少好学，有文才。遭乱，孤贫，躬耕<br /><br />&nbsp;&nbsp;&nbsp;&nbsp;于野，而讲诵不废。慕容ナ保郡举上计掾，补著作郎。撰《燕记》。迁黄门侍<br /><br />&nbsp;&nbsp;&nbsp;&nbsp;郎。及苻坚并慕容ィ以为齐郡太守。坚败，司马昌明以逞为清河、平原二郡太<br /><br />&nbsp;&nbsp;&nbsp;&nbsp;守。为翟辽所虏，授以中书令。慕容垂灭翟钊，以为秘书监。慕容宝东走和龙，<br /><br />&nbsp;&nbsp;&nbsp;&nbsp;为留台吏部尚书。及慕容立，逞携妻子亡归太祖。张兖先称美逞，及见，礼遇<br /><br />&nbsp;&nbsp;&nbsp;&nbsp;甚重。拜为尚书，任以政事，录三十六曹，别给吏属，居门下省，寻除御史中丞。<br /><br />&nbsp;&nbsp;&nbsp;&nbsp;太祖攻中山未克，六军乏粮，民多匿谷，问群臣以取粟方略。逞曰：“取椹<br /><br />&nbsp;&nbsp;&nbsp;&nbsp;可以助粮。故飞^食椹而改音，《诗》称其事。”太祖虽衔其侮慢，然兵既须食，<br /><br />&nbsp;&nbsp;&nbsp;&nbsp;乃听以椹当租。逞又曰：“可使军人及时自取，过时则落尽。”太祖怒曰：“内<br /><br />&nbsp;&nbsp;&nbsp;&nbsp;贼未平，兵人安可解甲仗入林野而收椹乎？是何言欤！”以中山未拔，故不加罪。<br /><br />&nbsp;&nbsp;&nbsp;&nbsp;天兴初，姚兴侵司马德宗襄阳戍，戍将郗恢驰使乞师于常山王遵。遵以闻。太祖<br /><br />&nbsp;&nbsp;&nbsp;&nbsp;诏逞与张衮为遵书以答。初，恢与遵书云：“贤兄虎步中原”，太祖以言悖君臣<br /><br />&nbsp;&nbsp;&nbsp;&nbsp;之体，敕逞、衮亦贬其主号以报之。逞、衮乃云”贵主”。太祖怒曰：“使汝贬<br /><br />&nbsp;&nbsp;&nbsp;&nbsp;其主以答，乃称贵主，何若贤兄也！”遂赐死。后司马德宗荆州刺史司马休之等<br /><br />&nbsp;&nbsp;&nbsp;&nbsp;数十人为桓玄所逐，皆将来奔，至陈留南，分为二辈，一奔长安，一归广固。太<br /><br />&nbsp;&nbsp;&nbsp;&nbsp;祖初闻休之等降，大悦，后怪其不至，诏兖州寻访。获其从者，问故，皆曰：<br /><br />&nbsp;&nbsp;&nbsp;&nbsp;“国家威声远被，是以休之等咸欲归阙，及闻崔逞被杀，故奔二处。”太祖深悔<br /><br />&nbsp;&nbsp;&nbsp;&nbsp;之。自是士人有过者，多见优容。<br /><br />&nbsp;&nbsp;&nbsp;&nbsp;逞七子，二子早亡，第三子义，义弟N，N弟t，t弟严，严弟赜。逞之内<br /><br />&nbsp;&nbsp;&nbsp;&nbsp;徙也，终虑不免，乃使其妻张氏与四子留冀州，令归慕容德，遂奔广固。逞独与<br /><br />&nbsp;&nbsp;&nbsp;&nbsp;小子颐在平城。及逞之死，亦以此为谴。<br /><br />&nbsp;&nbsp;&nbsp;&nbsp;颐，字泰冲。初为太子洗马，后稍迁散骑常侍，赐爵清河侯。后世祖闻刘义<br /><br />&nbsp;&nbsp;&nbsp;&nbsp;隆以N为冀州刺史，乃曰：“义隆知用其兄，我岂无冀州也。”乃以颐为平东将<br /><br />&nbsp;&nbsp;&nbsp;&nbsp;军，冀州刺史。又为大鸿胪，持节策拜杨难当为南秦王。奉使数返，光扬朝命，<br /><br />&nbsp;&nbsp;&nbsp;&nbsp;世祖善之。及骠骑大将军、乐平王丕等督诸军取上，使颐齑诏于丕前喻难当奉<br /><br />&nbsp;&nbsp;&nbsp;&nbsp;诏。后与方士韦文秀诣王屋山造金丹，不就。真君初卒。颐五子。<br /><br />&nbsp;&nbsp;&nbsp;&nbsp;长子秉，字公礼。早终，无子。<br /><br />&nbsp;&nbsp;&nbsp;&nbsp;秉弟广，字公渊，袭爵。拜平东将军。子法度，早终。<br /><br />&nbsp;&nbsp;&nbsp;&nbsp;广弟轨，字公则。太子中舍人、镇南司马。<br /><br />&nbsp;&nbsp;&nbsp;&nbsp;轨弟穆，字公和。早终。<br /><br />&nbsp;&nbsp;&nbsp;&nbsp;穆弟保字哲，小字男季。高祖初，以交通境外伏诛。从兄景真以子思叔继<br /><br />&nbsp;&nbsp;&nbsp;&nbsp;薄<br /><br />&nbsp;&nbsp;&nbsp;&nbsp;思叔，少为中书学生，迁中书博士。世宗时，历上党，钜鹿太守。自逞之死<br /><br />&nbsp;&nbsp;&nbsp;&nbsp;至敝诛，三世积五十余年而在北一门尽矣。<br /><br />&nbsp;&nbsp;&nbsp;&nbsp;初，三齐平，t孙相如入国，以才学知名。举冀州秀才，早卒。相如弟，<br /><br />&nbsp;&nbsp;&nbsp;&nbsp;在《术艺传》。<br /><br />&nbsp;&nbsp;&nbsp;&nbsp;逞兄适，字宁祖，亦有名于时。慕容垂尚书左丞，范阳、昌黎二郡太守。<br /><br />&nbsp;&nbsp;&nbsp;&nbsp;适曾孙延寿，冀州主薄。轻财好施，甚收乡曲之誉。延寿子隆宗，简率爱友，<br /><br />&nbsp;&nbsp;&nbsp;&nbsp;居丧以孝闻。历位冀州别驾，兰陵、燕郡二郡太守，司空谘议参军，冀州中正，<br /><br />&nbsp;&nbsp;&nbsp;&nbsp;中军大将军府长史。仁信待物，出于至诚，故见重于世。卒，赠前将军、齐州刺<br /><br />&nbsp;&nbsp;&nbsp;&nbsp;史，谥曰孝。<br /><br />&nbsp;&nbsp;&nbsp;&nbsp;子敬保，员外散骑侍郎、冀州仪同府从事中郎。卒，赠冀州刺史。<br /><br />&nbsp;&nbsp;&nbsp;&nbsp;子子恒，官至征虏将军、鲁郡太守。早卒。<br /><br />&nbsp;&nbsp;&nbsp;&nbsp;子恒弟子安，冠军将军、西兖州司马。<br /><br />&nbsp;&nbsp;&nbsp;&nbsp;子安弟子升，开府参军。武定中，坐连元瑾事，兄弟并伏法。<br /><br />&nbsp;&nbsp;&nbsp;&nbsp;封懿，字处德，勃海人也。曾祖释，晋东夷校尉。父放，慕容ダ舨可惺椤<br /><br />&nbsp;&nbsp;&nbsp;&nbsp;兄孚，慕容超太尉。懿俊伟有才气，能属文，与孚虽器行有长短，然名位略齐。<br /><br />&nbsp;&nbsp;&nbsp;&nbsp;仕慕容宝，位至中书令、民部尚书。宝败，归阙，除给事黄门侍郎、都坐大官、<br /><br />&nbsp;&nbsp;&nbsp;&nbsp;宁朔将军、章安子。太祖数引见，问以慕容旧事。懿应对疏慢，废还家。太宗初，<br /><br />&nbsp;&nbsp;&nbsp;&nbsp;复徵拜都坐大官，进爵为侯。泰常二年卒。懿撰《燕书》，颇行于世。<br /><br />&nbsp;&nbsp;&nbsp;&nbsp;子玄之，坐与司马国[、温楷等谋乱，伏诛。临刑，太宗谓之曰：“终不令<br /><br />&nbsp;&nbsp;&nbsp;&nbsp;绝汝种也，将宥尔一子。”玄之请曰：“弟虔之子磨奴，字君明，早孤，乞全其<br /><br />&nbsp;&nbsp;&nbsp;&nbsp;命。”乃杀玄之四子，而赦磨奴。<br /><br />&nbsp;&nbsp;&nbsp;&nbsp;磨奴被刑为宦人。崔浩之诛也，世祖谓磨奴曰：“汝本应全，所以至刑者，<br /><br />&nbsp;&nbsp;&nbsp;&nbsp;事由浩之故。”后为中曹监，西使张掖，赐爵富城子，加建威将军、给事中。久<br /><br />&nbsp;&nbsp;&nbsp;&nbsp;之，出为冠军将军、怀州刺史。太和七年卒。赠平东将军、冀州刺史、勃海公，<br /><br />&nbsp;&nbsp;&nbsp;&nbsp;谥曰定。以族子叔念为后，高祖赐名回。<br /><br />&nbsp;&nbsp;&nbsp;&nbsp;回父鉴，即慕容ヌ尉弈之后也。回，皇兴初为中书学生。袭爵富城子，累<br /><br />&nbsp;&nbsp;&nbsp;&nbsp;迁太子家令。世宗即位，以回行华州事。回在州鞭中散大夫党智孙，为尚书左丞<br /><br />&nbsp;&nbsp;&nbsp;&nbsp;韦绩纠奏，免。寻除镇远将军、安州刺史。山民愿朴，父子宾旅，同寝一室。回<br /><br />&nbsp;&nbsp;&nbsp;&nbsp;下车，勒令别处，其俗遂改。徵为太尉长史，频行定州、徐州事。寻除后将军、<br /><br />&nbsp;&nbsp;&nbsp;&nbsp;汾州刺史。<br /><br />&nbsp;&nbsp;&nbsp;&nbsp;肃宗初，转凉州刺史，加右将军，固辞不拜，仍授平北将军、瀛州刺史。时<br /><br />&nbsp;&nbsp;&nbsp;&nbsp;大乘寇乱之后，加以水潦，百姓困乏。回表求赈恤，免其兵调，州内甚赖之。又<br /><br />&nbsp;&nbsp;&nbsp;&nbsp;为度支尚书。寻转都官尚书、冀州大中正。荥阳郑云谄事长秋卿刘腾，货腾紫缬<br /><br />&nbsp;&nbsp;&nbsp;&nbsp;四百匹，得为安州刺史。除书旦出，暮往诣回，坐未定，谓回曰：“我为安州，<br /><br />&nbsp;&nbsp;&nbsp;&nbsp;卿知之否？彼土治生，何事为便？”回答之曰：“卿荷国宠灵，位至方伯，虽不<br /><br />&nbsp;&nbsp;&nbsp;&nbsp;能拔园葵，去织妇，宜思方略以济百姓，如何见造而问治生乎？封回不为商贾，<br /><br />&nbsp;&nbsp;&nbsp;&nbsp;何以相示？”云惭愧失色。<br /><br />&nbsp;&nbsp;&nbsp;&nbsp;灵太后临朝，召百官问得失，群臣莫敢言。回对曰：“昔孔丘为司寇，十日<br /><br />&nbsp;&nbsp;&nbsp;&nbsp;而诛少正卯，鲁国肃然，欺巧自息。姬旦行戮，不避兄弟，周道用隆。徐偃专行<br /><br />&nbsp;&nbsp;&nbsp;&nbsp;仁义，其国乃灭。自古及今，未有不厉威刑而能治者。顷来颇由长吏宽怠，侵剥<br /><br />&nbsp;&nbsp;&nbsp;&nbsp;百姓，盗贼群起。请肃刑书，以惩未犯。”太后意纳之，而不能用。转为七兵尚<br /><br />&nbsp;&nbsp;&nbsp;&nbsp;书，领御史中尉。尚书右仆射元钦与从父兄丽妻崔氏奸通，回乃劾奏，时人称之。<br /><br />&nbsp;&nbsp;&nbsp;&nbsp;除镇东将军、冀州刺史。<br /><br />&nbsp;&nbsp;&nbsp;&nbsp;肃宗末，徵为殿中尚书，频表逊职，以为右光禄大夫。庄帝初，遇害于河阴，<br /><br />&nbsp;&nbsp;&nbsp;&nbsp;时年七十七。赠侍中、车骑大将军、司空公、定州刺史，谥曰孝宣。<br /><br />&nbsp;&nbsp;&nbsp;&nbsp;长子隆之，武定中，开府仪同三司，齐州刺史，安德郡开国公。<br /><br />&nbsp;&nbsp;&nbsp;&nbsp;子子绘，武定中，勃海太守。<br /><br />&nbsp;&nbsp;&nbsp;&nbsp;隆之弟兴之，字祖胄。经明行修，恬素清静。起家太学博士，员外郎。出为<br /><br />&nbsp;&nbsp;&nbsp;&nbsp;瀛冀二州平北府长史，所历有当官之誉。孝昌中卒。天平中，追赠散骑常侍、抚<br /><br />&nbsp;&nbsp;&nbsp;&nbsp;军将军、雍州刺史。寻重赠殿中尚书，谥曰文。<br /><br />&nbsp;&nbsp;&nbsp;&nbsp;子孝琬，字子倩。武定末，开府中郎。<br /><br />&nbsp;&nbsp;&nbsp;&nbsp;孝琬弟孝琰，秘书郎。<br /><br />&nbsp;&nbsp;&nbsp;&nbsp;兴之弟延之，字祖业。天平中，骠骑大将军、青州刺史，剡县开国子。<br /><br />&nbsp;&nbsp;&nbsp;&nbsp;磨奴既以回为后，请于显祖，赠鉴宁远将军、沧水太守。<br /><br />&nbsp;&nbsp;&nbsp;&nbsp;鉴长子琳，字彦宝。显祖末，本州表贡，拜中书博士。高祖初，大军南讨，<br /><br />&nbsp;&nbsp;&nbsp;&nbsp;琳参镇南军事。后为河南七州大使。还，拜中书侍郎，与侍中、南平王冯诞等议<br /><br />&nbsp;&nbsp;&nbsp;&nbsp;定律令，赐布帛六百匹，栗六百石，马牛各一。迁太尉长史，转司宗下大夫，有<br /><br />&nbsp;&nbsp;&nbsp;&nbsp;长者之称。行东兖州事。及改定百官，除司空长史。出为立忠将军、南青州刺史、<br /><br />&nbsp;&nbsp;&nbsp;&nbsp;兼散骑常侍、持节，西道大使。还为长兼太中大夫，转广平内史，又为光禄大夫。<br /><br />&nbsp;&nbsp;&nbsp;&nbsp;世宗末，除后将军、夏州刺史。徵为安东将军、光禄大夫。神龟二年卒。赠使持<br /><br />&nbsp;&nbsp;&nbsp;&nbsp;节、抚军将军、相州刺史。<br /><br />&nbsp;&nbsp;&nbsp;&nbsp;子元称，元称弟子盛，并早卒。<br /><br />&nbsp;&nbsp;&nbsp;&nbsp;子盛弟子施，武定末，沛郡太守。<br /><br />&nbsp;&nbsp;&nbsp;&nbsp;琳子肃，在《文苑传》。<br /><br />&nbsp;&nbsp;&nbsp;&nbsp;懿从兄子恺，字思悌，弈之孙也。父劝，慕容垂侍中、太常卿。恺，给事黄<br /><br />&nbsp;&nbsp;&nbsp;&nbsp;门侍郎、散骑常侍。后入代都，名出懿子玄之右，俱坐司马氏事死。恺妻，庐玄<br /><br />&nbsp;&nbsp;&nbsp;&nbsp;姊也。恺子伯达弃母及妻李氏南奔河表，改婚房氏。显祖末，伯达子休杰内入，<br /><br />&nbsp;&nbsp;&nbsp;&nbsp;祖母庐犹存，垂百岁矣，而李已死。休杰，高祖时以归国勋为河间太守，兼冀州<br /><br />&nbsp;&nbsp;&nbsp;&nbsp;咸阳王府谘议参军。<br /><br />&nbsp;&nbsp;&nbsp;&nbsp;休杰从弟灵佑，仕刘义隆为青州治中、勃海太守。慕容白曜平三齐，灵佑率<br /><br />&nbsp;&nbsp;&nbsp;&nbsp;二百人诣白曜降，赐爵下密子。后除建威将军、勃海太守。卒。<br /><br />&nbsp;&nbsp;&nbsp;&nbsp;子进寿，袭爵。肃宗时，为扬州治中，以失义州为刺史元志所杀。事具《志<br /><br />&nbsp;&nbsp;&nbsp;&nbsp;传》。<br /><br />&nbsp;&nbsp;&nbsp;&nbsp;子子游，武定中，开府中兵参军。<br /><br />&nbsp;&nbsp;&nbsp;&nbsp;进寿弟蚌，卒于冀州别驾。<br /><br />&nbsp;&nbsp;&nbsp;&nbsp;蚌弟粲，起家荆州长流参军、司空水曹参军、殿中侍御史。累迁征东将军、<br /><br />&nbsp;&nbsp;&nbsp;&nbsp;广州长史。还，除光禄大夫。卒，赠卫将军、冀州刺史。<br /><br />&nbsp;&nbsp;&nbsp;&nbsp;回族叔轨，字广度。沉谨好学，博通经传。与光禄大夫武邑孙惠蔚同志友善，<br /><br />&nbsp;&nbsp;&nbsp;&nbsp;惠蔚每推轨曰：“封生之于经义，非但章句可奇，其标明纲格，统括大归，吾所<br /><br />&nbsp;&nbsp;&nbsp;&nbsp;弗如者多矣。”善自修洁，仪容甚伟。或曰：“学士不事修饰，此贤何独如此？”<br /><br />&nbsp;&nbsp;&nbsp;&nbsp;轨闻，笑曰：“君子整其衣冠，尊其瞻视，何必蓬头垢面，然后为贤？”言者惭<br /><br />&nbsp;&nbsp;&nbsp;&nbsp;退。<br /><br />&nbsp;&nbsp;&nbsp;&nbsp;太和中，拜著作佐郎，稍迁尚书仪曹郎中，兼员外散骑常侍。衔命高丽，高<br /><br />&nbsp;&nbsp;&nbsp;&nbsp;丽王云恃其偏远，称疾不亲受诏。轨正色诘之，喻以大义，云乃北面受诏。先是，<br /><br />&nbsp;&nbsp;&nbsp;&nbsp;契丹虏掠边民六十余口，又为高丽拥掠东归。轨具闻其状，移书徵之，云悉资给<br /><br />&nbsp;&nbsp;&nbsp;&nbsp;遣还。有司奏轨远使绝域，不辱朝命，权宜晓慰，边民来苏，宜加爵赏。世宗诏<br /><br />&nbsp;&nbsp;&nbsp;&nbsp;曰：“权宜徵口，使人常体，但光扬有称，宜赏一阶。”转考功郎中，除本郡中<br /><br />&nbsp;&nbsp;&nbsp;&nbsp;正。勃海太守崔休入为吏部郎，以兄考事干轨。轨曰：“法者，天下之平，不可<br /><br />&nbsp;&nbsp;&nbsp;&nbsp;以旧君故亏之也。”休叹其守正。轨在台中，称为儒雅。奏请遣四门博士明经学<br /><br />&nbsp;&nbsp;&nbsp;&nbsp;者，检试诸州学生。诏从之。寻除国子博士，加扬武将军。假通直散骑常侍，慰<br /><br />&nbsp;&nbsp;&nbsp;&nbsp;劳汾州山胡。<br /><br />&nbsp;&nbsp;&nbsp;&nbsp;司空、清河王怿表修明堂辟雍，诏百僚集议。轨议曰：“明堂者，布政之宫，<br /><br />&nbsp;&nbsp;&nbsp;&nbsp;在国之阳，所以严父配天，听朔设教，其经构之式，盖已尚矣。故《周官・匠人<br /><br />&nbsp;&nbsp;&nbsp;&nbsp;职》云：夏后氏世室，殷人重屋，周人明堂，五室、九阶、四户、八窗。郑玄曰：<br /><br />&nbsp;&nbsp;&nbsp;&nbsp;‘或举宗庙，或举王寝，或举明堂，互之以见同制。’然则三代明堂，其制一也。<br /><br />&nbsp;&nbsp;&nbsp;&nbsp;案周与夏殷，损益不同，至于明堂，因而弗革，明五室之义，得天数矣。是以郑<br /><br />&nbsp;&nbsp;&nbsp;&nbsp;玄又曰：‘五室者，象五行也。然则九阶者，法九土；四户者，达四时；八窗者，<br /><br />&nbsp;&nbsp;&nbsp;&nbsp;通八风。”诚不易之大范，有国之恒式。若其上园下方以则天地，通水环宫以节<br /><br />&nbsp;&nbsp;&nbsp;&nbsp;观者，茅盖白盛为之质饰，赤缀白缀为之户牖，皆典籍所具载，制度之明义也。<br /><br />&nbsp;&nbsp;&nbsp;&nbsp;在秦之世，焚灭五典，毁黜三代，变更先圣，不依旧宪。故吕氏月令见九室之义，<br /><br />&nbsp;&nbsp;&nbsp;&nbsp;大戴之礼著十二堂之论。汉承秦法，亦未能改，东西二京，俱为九室。是以《黄<br /><br />&nbsp;&nbsp;&nbsp;&nbsp;图》，《白虎通》，蔡邕，应劭等，咸称九室以象九州，十二堂以象十二辰。夫<br /><br />&nbsp;&nbsp;&nbsp;&nbsp;室以祭天，堂以布政。依天而祭，故室不过五；依时布政，故堂不逾四。州之与<br /><br />&nbsp;&nbsp;&nbsp;&nbsp;辰，非所可法，九与十二，其用安在？今圣朝欲尊道训民，备礼化物，宜则五室，<br /><br />&nbsp;&nbsp;&nbsp;&nbsp;以为永制。至如庙学之嫌，台沼之杂，袁准之徒已论正矣，遗论具在，不复须载。”<br /><br />&nbsp;&nbsp;&nbsp;&nbsp;寻以本官行东郡太守。迁前军将军、行夏州事。好立条教，所在有绩。转太<br /><br />&nbsp;&nbsp;&nbsp;&nbsp;子仆射，迁延尉少卿，加征虏将军。卒，赠右将军、济州刺史。<br /><br />&nbsp;&nbsp;&nbsp;&nbsp;初，轨深为郭祚所知，祚常谓子景尚曰：“封轨、高绰二人，并干国之才，<br /><br />&nbsp;&nbsp;&nbsp;&nbsp;必应远至。吾平生不妄进举，而每荐此二公，非直为国进贤，亦为汝等将来之津<br /><br />&nbsp;&nbsp;&nbsp;&nbsp;梁也。”其见重如此。轨既以方直自业，高绰亦以风概立名。尚书令高肇拜司徒，<br /><br />&nbsp;&nbsp;&nbsp;&nbsp;绰送迎往来，轨竟不诣。绰顾不见轨，乃遽归，曰：“吾一生自谓无愆规矩，今<br /><br />&nbsp;&nbsp;&nbsp;&nbsp;日举措，不如封生远矣。”轨以务德慎言，修身之本；奸回谗佞，世之巨害，乃<br /><br />&nbsp;&nbsp;&nbsp;&nbsp;为《务德》，《慎言》，《远佞》，《防奸》四戒，文多不载。<br /><br />&nbsp;&nbsp;&nbsp;&nbsp;轨长子伟伯，字君良。博学有才思，弱冠除太学博士，每朝廷大议，伟伯皆<br /><br />&nbsp;&nbsp;&nbsp;&nbsp;预焉。雅为太保崔光、仆射游肇所知赏。太尉、清河王怿辟参军事，怿亲为《孝<br /><br />&nbsp;&nbsp;&nbsp;&nbsp;经解诂》，命伟伯为《难例》九条，皆发起隐漏。伟伯又讨论《礼》、《传》、<br /><br />&nbsp;&nbsp;&nbsp;&nbsp;《诗》、《易》疑事数十条，儒者咸称之。寻将经始明堂，广集儒学，议其制度。<br /><br />&nbsp;&nbsp;&nbsp;&nbsp;九五之论，久而不定。伟伯乃搜检经纬，上《明堂图说》六卷。正光末，尚书仆<br /><br />&nbsp;&nbsp;&nbsp;&nbsp;射萧宝夤以为关西行台郎。及宝夤为逆，伟伯乃与南平王浊苯峁刂泻烙椅ぷ郁<br /><br />&nbsp;&nbsp;&nbsp;&nbsp;等谋举义兵。事发见杀，年三十六，时人惜之。永安中，追赠散骑常侍、征虏将<br /><br />&nbsp;&nbsp;&nbsp;&nbsp;军、瀛州刺史，听一子出身。伟伯无子，转授第三弟翼。伟伯撰《封氏本录》六<br /><br />&nbsp;&nbsp;&nbsp;&nbsp;卷，并诗赋碑诔杂文数十篇。<br /><br />&nbsp;&nbsp;&nbsp;&nbsp;伟伯弟业，字君修。奉朝请，领殿中侍御史。早卒。<br /><br />&nbsp;&nbsp;&nbsp;&nbsp;业弟翼，字君赞。美容貌，腰带十围。以兄伟伯立节之勋，除给事中。后加<br /><br />&nbsp;&nbsp;&nbsp;&nbsp;扬烈将军。武定初卒。<br /><br />&nbsp;&nbsp;&nbsp;&nbsp;翼弟述，字君义。武定末，延尉少卿。<br /><br />&nbsp;&nbsp;&nbsp;&nbsp;述弟询，字景文。尚书起部郎。<br /><br />&nbsp;&nbsp;&nbsp;&nbsp;史臣曰：高敬侯才鉴明远，见机而作，身名俱劭，世载人英，天所赞也。崔<br /><br />&nbsp;&nbsp;&nbsp;&nbsp;逞文学器识，当年之俊，虑远忽微，俱以为祸。赜有兹休烈，厥世不延。封懿获<br /><br />&nbsp;&nbsp;&nbsp;&nbsp;全为幸，回乃克光家，世不乏人矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899283);">加入书签</a><a
                        href="899263.html">上一页</a>&larr;<a href="index.html">返回列表</a>&rarr;<a
                            href="899321.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899263.html"; var next_page = "899321.html"; var index_page = "index.html"; var sortid = "9"; var article_id = "14002"; var chapter_id = "899283"; var articlename = "魏书"; var chaptername = " 卷三十二 列传第二十"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>