<!DOCTYPE html>
<html>
<head>
<meta charset="gbk" />
<title>魏书- 卷四十四 列传第三十二-在线阅读-哈西文学网</title>
<meta name="keywords" content="魏收，魏书， 卷四十四 列传第三十二全文， 卷四十四 列传第三十二在线阅读 哈西文学网" />
<meta name="description" content="哈西文学网提供魏收的魏书  卷四十四 列传第三十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899940.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899940.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十四 列传第三十二</h1>
            <div class="link xb">
                <a href="899903.html">上一页</a>&larr;<a href="index.html">返回列表</a>&rarr;<a
                    href="899978.html">下一页</a></div>			
            <div id="BookText">&nbsp;&nbsp;&nbsp;&nbsp;◎罗结伊C乙瑰和其奴苟颓薛野<月者>宇文福费于孟威<br /><br />&nbsp;&nbsp;&nbsp;&nbsp;罗结，代人也，其先世领部落，为国附臣。刘显之谋逆也，太祖去之。结翼<br /><br />&nbsp;&nbsp;&nbsp;&nbsp;卫銮舆，从幸贺兰部。后以功赐爵屈蛇侯。太宗时，除持节、散骑常侍、宁南将<br /><br />&nbsp;&nbsp;&nbsp;&nbsp;军、河内镇将。世祖初，迁侍中、外都大官，总三十六曹事。年一百七岁，精爽<br /><br />&nbsp;&nbsp;&nbsp;&nbsp;不衰。世祖以其忠悫，甚见信待，监典后宫，出入卧内，因除长信卿。年一百一<br /><br />&nbsp;&nbsp;&nbsp;&nbsp;十，诏听归老，赐大宁东川以为居业，并为筑城，即号曰罗侯城，至今犹存。朝<br /><br />&nbsp;&nbsp;&nbsp;&nbsp;廷每有大事，驿马询访焉。年一百二十岁，卒。赠宁东将军、幽州刺史，谥曰贞。<br /><br />&nbsp;&nbsp;&nbsp;&nbsp;子斤，太宗时为侍御中散。后从世祖讨赫连昌，世祖追奔入城，昌邀击，左<br /><br />&nbsp;&nbsp;&nbsp;&nbsp;右多死，斤力战有功。世祖嘉之。后录勋，除散骑常侍、侍中、四部尚书，又加<br /><br />&nbsp;&nbsp;&nbsp;&nbsp;平西将军。后平凉州，攻城野战，多有克捷，以功赐爵带方公，除长安镇都大将。<br /><br />&nbsp;&nbsp;&nbsp;&nbsp;会蠕蠕侵境，驰驿征还，除柔玄镇都大将。后以斤机辩，敕与王俊使蠕蠕，迎女<br /><br />&nbsp;&nbsp;&nbsp;&nbsp;备后宫。又以本将军开府，为长安镇都大将。卒，赠本将军、雍州刺史，谥曰静，<br /><br />&nbsp;&nbsp;&nbsp;&nbsp;陪葬金陵。<br /><br />&nbsp;&nbsp;&nbsp;&nbsp;子敦，袭爵。有姿貌，善举止。自太子洗马稍迁散骑常侍、库部尚书。卒，<br /><br />&nbsp;&nbsp;&nbsp;&nbsp;赠安东将军、幽州刺史，谥曰恭。<br /><br />&nbsp;&nbsp;&nbsp;&nbsp;子伊利，高宗时袭爵。除内行长，以沉密小心、恭勤不怠领御食、羽猎诸曹<br /><br />&nbsp;&nbsp;&nbsp;&nbsp;事。伊利曾病，显祖幸其宅，自视医药，其见待如此。稍迁散骑常侍、仪曹尚书，<br /><br />&nbsp;&nbsp;&nbsp;&nbsp;出为安东将军、兖州刺史。善抚导，在州数年，边民归之五千余户。高祖时，蠕<br /><br />&nbsp;&nbsp;&nbsp;&nbsp;蠕来寇，诏伊利追击之，不及而反。后依例降为侯。除司农卿、光禄大夫。卒。<br /><br />&nbsp;&nbsp;&nbsp;&nbsp;世宗初，赠征北将军、燕州刺史，谥曰静。<br /><br />&nbsp;&nbsp;&nbsp;&nbsp;子阿奴，亦忠实寡言，有智度。以勋臣之子，除侍御中散，袭爵。稍迁中散<br /><br />&nbsp;&nbsp;&nbsp;&nbsp;大夫。卒。<br /><br />&nbsp;&nbsp;&nbsp;&nbsp;子杀鬼，袭爵。武泰中，骠骑将军、南青州刺史。<br /><br />&nbsp;&nbsp;&nbsp;&nbsp;敦弟拔，历殿中尚书，赐爵济南公。高祖时，进爵为王。除征西将军、吏部<br /><br />&nbsp;&nbsp;&nbsp;&nbsp;尚书，改封赵郡王。后例降为公。卒，赠宁东将军、定州刺史，谥曰康，陪葬金<br /><br />&nbsp;&nbsp;&nbsp;&nbsp;陵。<br /><br />&nbsp;&nbsp;&nbsp;&nbsp;子道生，肆州安北府外兵参军。卒。<br /><br />&nbsp;&nbsp;&nbsp;&nbsp;子延，天兴中，骠骑将军、左光禄大夫。<br /><br />&nbsp;&nbsp;&nbsp;&nbsp;结从子渥，渥子提，并历通显。提从世祖讨赫连昌有功，赐昌女为妻。<br /><br />&nbsp;&nbsp;&nbsp;&nbsp;子云，早有名位。显祖时给事中，西征敕勒，为贼所袭杀。<br /><br />&nbsp;&nbsp;&nbsp;&nbsp;子盖，世宗时右将军、直x将军。转龙骧将军、济州刺史。卒，赠本将军、<br /><br />&nbsp;&nbsp;&nbsp;&nbsp;兖州刺史。<br /><br />&nbsp;&nbsp;&nbsp;&nbsp;长子鉴，累迁冠军将军、岐州刺史。入除散骑常侍、金紫光禄大夫、主衣都<br /><br />&nbsp;&nbsp;&nbsp;&nbsp;统。卒，赠侍中、都督冀定瀛三州诸军事、尚书右仆射、司空公、卫将军、冀州<br /><br />&nbsp;&nbsp;&nbsp;&nbsp;刺史，以孝静外戚故也。<br /><br />&nbsp;&nbsp;&nbsp;&nbsp;鉴弟衡，累迁天水、乐陵二郡太守，辅国将军，光州刺史。<br /><br />&nbsp;&nbsp;&nbsp;&nbsp;结宗人弥，善射有膂力。世祖时为军将，数从征伐有功，官至范阳太守。卒，<br /><br />&nbsp;&nbsp;&nbsp;&nbsp;赠幽州刺史。<br /><br />&nbsp;&nbsp;&nbsp;&nbsp;弥孙念，字子怀。武定中，骠骑将军、胶州刺史。<br /><br />&nbsp;&nbsp;&nbsp;&nbsp;伊C，代人也。少而勇健，走及奔马，善射，多力，曳牛却行。神鄢酰擢<br /><br />&nbsp;&nbsp;&nbsp;&nbsp;为侍郎，转三郎，赐爵汾阳子，加振威将军。<br /><br />&nbsp;&nbsp;&nbsp;&nbsp;世祖之将讨凉州也，议者咸谏，唯司徒崔浩劝世祖决行。群臣出后，C言于<br /><br />&nbsp;&nbsp;&nbsp;&nbsp;世祖曰：“若凉州无水草，何得为国？议者不可用也，宜从浩言。”世祖善之。<br /><br />&nbsp;&nbsp;&nbsp;&nbsp;既克凉州，世祖大会于姑臧，谓群臣曰：“崔公智计有余，吾亦不复奇之。吾正<br /><br />&nbsp;&nbsp;&nbsp;&nbsp;奇C弓马之士，而所见能与崔同，此深自可奇。”顾谓浩曰：“C智力如此，终<br /><br />&nbsp;&nbsp;&nbsp;&nbsp;至公相。”浩曰：“何必读书，然后为学？卫青、霍去病亦不读书，而能大建勋<br /><br />&nbsp;&nbsp;&nbsp;&nbsp;名，致位公辅。”世祖笑曰：“诚如公言。”<br /><br />&nbsp;&nbsp;&nbsp;&nbsp;C性忠谨，世祖爱之，亲待日殊，赏赐优厚。真君初，世祖欲拜C为尚书，<br /><br />&nbsp;&nbsp;&nbsp;&nbsp;封郡公。C辞曰：“尚书务殷，公爵至重，非臣年少愚近所宜荷任，请收过恩。”<br /><br />&nbsp;&nbsp;&nbsp;&nbsp;世祖问其欲，C曰：“中、秘二省多诸文士，若恩矜不已，请参其次。”世祖贤<br /><br />&nbsp;&nbsp;&nbsp;&nbsp;之，遂拜为中护将军、秘书监。以功赐爵魏安侯，加冠军将军。后出为东雍州刺<br /><br />&nbsp;&nbsp;&nbsp;&nbsp;史，恩化大行，百姓思之。转殿中尚书，常典宿卫。世祖亲任之。从幸瓜步，频<br /><br />&nbsp;&nbsp;&nbsp;&nbsp;有战功，进号镇军将军。兴安二年，迁征北大将军、都曹尚书，加侍中，进爵河<br /><br />&nbsp;&nbsp;&nbsp;&nbsp;南公。兴光元年，拜司空。及为三公，清约自守，为政举大纲而已，不为苛碎。<br /><br />&nbsp;&nbsp;&nbsp;&nbsp;太安二年，领太子太保。三年，与司徒陆丽等并平尚书事。五年薨。<br /><br />&nbsp;&nbsp;&nbsp;&nbsp;子兰，袭。散骑常侍、库部尚书。卒。<br /><br />&nbsp;&nbsp;&nbsp;&nbsp;子盆生，骁勇有胆气。初为统军，累有战功，遂为名将。以勋赐爵平城子。<br /><br />&nbsp;&nbsp;&nbsp;&nbsp;神龟二年，自骁骑将军、直阁将军为持节、右将军、洛州刺史。与荆州刺史、淮<br /><br />&nbsp;&nbsp;&nbsp;&nbsp;南王世遵，鲁阳太守崔模俱讨襄阳，不克而还，坐免官。从除安西将军、光禄大<br /><br />&nbsp;&nbsp;&nbsp;&nbsp;夫。又为抚军将军、太仆卿、假镇西将军、西道别将，每战频捷。自崔延伯之后，<br /><br />&nbsp;&nbsp;&nbsp;&nbsp;盆生为次焉。进号征西将军，行岐州刺史。复为西道都督，战殁。赠车骑将军、<br /><br />&nbsp;&nbsp;&nbsp;&nbsp;雍州刺史。永熙中，重赠骠骑大将军、仪同三司、定州刺史。<br /><br />&nbsp;&nbsp;&nbsp;&nbsp;子武平，司徒祭酒。<br /><br />&nbsp;&nbsp;&nbsp;&nbsp;武平弟武荣，直合将军。<br /><br />&nbsp;&nbsp;&nbsp;&nbsp;C族孙豹子，武卫将军。<br /><br />&nbsp;&nbsp;&nbsp;&nbsp;豹子从子琳，亦武卫将军。<br /><br />&nbsp;&nbsp;&nbsp;&nbsp;乙瑰，代人也。其先世统部落。世祖时，瑰父匹知慕国威化，遣瑰入贡，世<br /><br />&nbsp;&nbsp;&nbsp;&nbsp;祖因留之。瑰便弓马，善射，手格猛兽，膂力过人。数从征伐，甚见信待。尚上<br /><br />&nbsp;&nbsp;&nbsp;&nbsp;谷公主，世祖之女也。除镇南将军、驸马都尉，赐爵西平公。从驾南征，除使持<br /><br />&nbsp;&nbsp;&nbsp;&nbsp;节、都督前锋诸军事。每战，身先士卒，勇冠三军。后除侍中、征东将军、仪同<br /><br />&nbsp;&nbsp;&nbsp;&nbsp;三司、定州刺史，进爵为王。又为西道都将。和平中薨，时年二十九。赠太尉公，<br /><br />&nbsp;&nbsp;&nbsp;&nbsp;谥曰恭。<br /><br />&nbsp;&nbsp;&nbsp;&nbsp;子乾归，袭爵。年十二，为侍御中散。及长，身长八尺，有气干，颇习书疏，<br /><br />&nbsp;&nbsp;&nbsp;&nbsp;尤好兵法。复尚恭宗女安乐公主，除驸马都尉、侍中。显祖初，除征西将军、秦<br /><br />&nbsp;&nbsp;&nbsp;&nbsp;州刺史，有惠政。高祖初即位，为征西道都将，又为中道都将。延兴五年卒，时<br /><br />&nbsp;&nbsp;&nbsp;&nbsp;年三十一。赠左光禄大夫、开府仪同，谥曰康。<br /><br />&nbsp;&nbsp;&nbsp;&nbsp;子海，字怀仁。少历侍御史散、散骑侍郎，卒时年四十一。赠散骑常侍、卫<br /><br />&nbsp;&nbsp;&nbsp;&nbsp;将军、济州刺史，谥曰孝。<br /><br />&nbsp;&nbsp;&nbsp;&nbsp;子瑗，字雅珍。尚淮阳公主，高祖之女也，除驸马都尉，汝南王友，固辞不<br /><br />&nbsp;&nbsp;&nbsp;&nbsp;拜。历济南太守。时为逆贼刘桃攻郡，瑗逾城获免。后都督李叔仁讨桃平之，瑗<br /><br />&nbsp;&nbsp;&nbsp;&nbsp;乃还郡。后除司农少卿，银青、金紫、左、右光禄大夫，中军将军，西兖州刺史。<br /><br />&nbsp;&nbsp;&nbsp;&nbsp;天平元年，举兵应樊子鹄，与行台左丞宋显战，败死，时年四十六。<br /><br />&nbsp;&nbsp;&nbsp;&nbsp;瑗弟谐，字遵和。武定中，司马。<br /><br />&nbsp;&nbsp;&nbsp;&nbsp;谐弟琛，字仲珍。解褐司空参军事。稍迁东平、济阴二郡太守，散骑常侍。<br /><br />&nbsp;&nbsp;&nbsp;&nbsp;卒时年四十九。<br /><br />&nbsp;&nbsp;&nbsp;&nbsp;和其奴，代人也。少有操行，善射御。初为三郎，转羽林中郎，以恭勤致称。<br /><br />&nbsp;&nbsp;&nbsp;&nbsp;赐爵东阳子，除奋武将军。高宗初，迁尚书，加散骑常侍，进爵平昌公，拜安南<br /><br />&nbsp;&nbsp;&nbsp;&nbsp;将军，迁尚书左仆射。太安元年，诏群臣议立皇太子名。其奴与司徒丽等以为宜<br /><br />&nbsp;&nbsp;&nbsp;&nbsp;以德命名，帝从之。又与河东王闾毗、太宰常英等并平尚书事。在官慎法，不受<br /><br />&nbsp;&nbsp;&nbsp;&nbsp;私请。时以西征吐谷浑诸将淹停不进，久囚未决。其奴与尚书毛法仁等穷问其状<br /><br />&nbsp;&nbsp;&nbsp;&nbsp;连日，具伏。和平六年，迁司空，加侍中。高宗崩，乙浑与林金闾擅杀尚书杨保<br /><br />&nbsp;&nbsp;&nbsp;&nbsp;年等。殿中尚书元郁率殿中宿卫士欲加兵于浑。浑惧，归咎于金闾，执金闾以付<br /><br />&nbsp;&nbsp;&nbsp;&nbsp;郁。时其奴以金闾罪恶未分，乃出之为定州刺史。皇兴元年，长安镇将东平王道<br /><br />&nbsp;&nbsp;&nbsp;&nbsp;符反，诏其奴领征西大将军，率殿中精甲万骑以讨之，未至而道符败，军还。三<br /><br />&nbsp;&nbsp;&nbsp;&nbsp;年薨，内外咸叹惜之。赠平昌王，谥曰宣。<br /><br />&nbsp;&nbsp;&nbsp;&nbsp;子天受，袭爵。初为内行令。太和六年，迁弩库曹下大夫，卒。<br /><br />&nbsp;&nbsp;&nbsp;&nbsp;苟颓，代人也。曾祖乌提，登国初，有勋于太祖，赐吴宁子。父洛跋，内行<br /><br />&nbsp;&nbsp;&nbsp;&nbsp;长。颓性厚重少言，严毅清直，武力过人。擢为中散，小心谨敬。世祖南讨，以<br /><br />&nbsp;&nbsp;&nbsp;&nbsp;颓为前锋都将，每临敌对战，常先登陷陈。世祖至江，赐爵建德男，加宁远将军。<br /><br />&nbsp;&nbsp;&nbsp;&nbsp;还，迁奏事中散，典凉州作曹。迁内行令，转给事中，迁司卫监。以本将军拜洛<br /><br />&nbsp;&nbsp;&nbsp;&nbsp;州刺史。为政刚严，抑强扶弱，山蛮畏威，不敢为寇。承明元年，文明太后令百<br /><br />&nbsp;&nbsp;&nbsp;&nbsp;官举才堪干事、人足委仗者，于是公卿咸以颓应选。征拜散骑常侍、殿中尚书，<br /><br />&nbsp;&nbsp;&nbsp;&nbsp;进爵成德侯，加后将军。太和元年，加散骑常侍，寻迁侍中、安东将军、都曹尚<br /><br />&nbsp;&nbsp;&nbsp;&nbsp;书，进爵河南公。<br /><br />&nbsp;&nbsp;&nbsp;&nbsp;颓方正好直言，虽文明太后生杀不允，颓亦言至恳切，未曾阿谀。李诉、李<br /><br />&nbsp;&nbsp;&nbsp;&nbsp;敷之诛也，颓并致谏，太后不从。三年，迁征北大将军、司空公，进爵河东王。<br /><br />&nbsp;&nbsp;&nbsp;&nbsp;以旧老，听乘步挽，杖于朝。<br /><br />&nbsp;&nbsp;&nbsp;&nbsp;大驾行幸三川，颓留守京师，沙门法秀谋反，颓率禁卫收掩毕获，内外晏然。<br /><br />&nbsp;&nbsp;&nbsp;&nbsp;驾还饮至，文明太后曰：“当尔之日，卿若持疑不即收捕，处分失所，则事成不<br /><br />&nbsp;&nbsp;&nbsp;&nbsp;测矣。今京畿不扰，宗社获安者，安卿之功也。”七年，诏曰：“颓为台鼎，论<br /><br />&nbsp;&nbsp;&nbsp;&nbsp;道是寄，历奉四朝，庸绩弥远。宜加崇异，以彰厥功。自兹已后，可永受复除。”<br /><br />&nbsp;&nbsp;&nbsp;&nbsp;十三年冬薨。高祖痛悼者久之。赠R有加，谥僖王。<br /><br />&nbsp;&nbsp;&nbsp;&nbsp;长子恺，累迁冠军将军，柔玄、怀荒、武川镇大将，袭爵河东王，例降为公。<br /><br />&nbsp;&nbsp;&nbsp;&nbsp;正光二年卒。赠平北将军、恒州刺史。<br /><br />&nbsp;&nbsp;&nbsp;&nbsp;子宝，武定中，北梁太守。<br /><br />&nbsp;&nbsp;&nbsp;&nbsp;恺弟养，步兵校尉，早卒。<br /><br />&nbsp;&nbsp;&nbsp;&nbsp;养弟资，武骑侍郎、河间太守、太仆少卿、汲郡太守。迁龙骧将军、肆州刺<br /><br />&nbsp;&nbsp;&nbsp;&nbsp;史。还，除武卫将军，加后将军。延昌末卒。赠平北将军、并州刺史，并给帛二<br /><br />&nbsp;&nbsp;&nbsp;&nbsp;百匹，布一百匹，谥曰愍。<br /><br />&nbsp;&nbsp;&nbsp;&nbsp;子景蛮，庄帝时，抚军将军、金紫光禄大夫。<br /><br />&nbsp;&nbsp;&nbsp;&nbsp;颓弟若周，散骑常侍、尚书。太和中，安南将军、豫州刺史、颍川侯。卒，<br /><br />&nbsp;&nbsp;&nbsp;&nbsp;赠光禄大夫。<br /><br />&nbsp;&nbsp;&nbsp;&nbsp;若周弟寿乐，太和中，北部尚书、安南将军、怀州刺史，假山阳公，未拜。<br /><br />&nbsp;&nbsp;&nbsp;&nbsp;寻除散骑常侍、殿中尚书、晋安侯。卒，赠安东将军、冀州刺史。<br /><br />&nbsp;&nbsp;&nbsp;&nbsp;颓从叔孤，少以忠直称。太宗即位，以定策功拜车骑将军。后除镇军大将军、<br /><br />&nbsp;&nbsp;&nbsp;&nbsp;并州刺史、博陵公。不治产业，死之日家无余财，百姓追思之。<br /><br />&nbsp;&nbsp;&nbsp;&nbsp;薛野<月者>，代人也。父达头，自姚苌时率部落归国。太祖嘉其忠款，赐爵聊<br /><br />&nbsp;&nbsp;&nbsp;&nbsp;城侯，散员大夫，待以上客之礼，赐妻郑氏。达头闲雅恭慎，太祖深器之。卒，<br /><br />&nbsp;&nbsp;&nbsp;&nbsp;赠平南将军、冀州刺史，谥曰悼。野<月者>少失父母，养于宗人利家。及长，好学<br /><br />&nbsp;&nbsp;&nbsp;&nbsp;善射。高宗初，召补羽林。迁给事中，典民籍事，校计户口，号为称职。赐爵顺<br /><br />&nbsp;&nbsp;&nbsp;&nbsp;阳子。野<月者>少孤，父侯不袭，至是锡爵。和平中，除平南将军、并州刺史，进<br /><br />&nbsp;&nbsp;&nbsp;&nbsp;爵河东公。转太州刺史，在治有声。卒，年六十一。赠散骑常侍、大将军、并州<br /><br />&nbsp;&nbsp;&nbsp;&nbsp;刺史，谥曰简。<br /><br />&nbsp;&nbsp;&nbsp;&nbsp;子虎子，姿貌壮伟，明断有父风。年十三，入侍高宗。太安中，迁内行长，<br /><br />&nbsp;&nbsp;&nbsp;&nbsp;典奏诸曹事。当官正直，内外惮之。及文明太后临朝，出虎子为枋头镇将。<br /><br />&nbsp;&nbsp;&nbsp;&nbsp;虎子素刚简，为近臣所疾，因小过黜为镇门士。及显祖南巡，次于山阳。虎<br /><br />&nbsp;&nbsp;&nbsp;&nbsp;子拜诉于路，曰：“臣昔事先帝，过沾重恩。陛下在谅暗之日，臣横罹非罪，自<br /><br />&nbsp;&nbsp;&nbsp;&nbsp;摈黜此蕃，已经多载，不悟今日得奉圣颜。”遂流涕呜咽。显祖曰：“卿先帝旧<br /><br />&nbsp;&nbsp;&nbsp;&nbsp;臣，久屈非所，良用怃然。”诏虎子侍行，访以政事，数十里中，占对不绝。时<br /><br />&nbsp;&nbsp;&nbsp;&nbsp;山东饥馑，盗贼竞起。相州民孙诲等五百余人，称虎子在镇之日，土境清晏，诉<br /><br />&nbsp;&nbsp;&nbsp;&nbsp;乞虎子。乃复除枋头镇将，即日之任。至镇，数州之地，奸徒屏迹。显祖玺书慰<br /><br />&nbsp;&nbsp;&nbsp;&nbsp;喻。后除平南将军、相州刺史。显祖崩，不行。太和二年，袭爵。三年，诏虎子<br /><br />&nbsp;&nbsp;&nbsp;&nbsp;督三将出寿春，与刘昶南讨。四年，徐州民桓和等叛逆，屯于五固。诏虎子为南<br /><br />&nbsp;&nbsp;&nbsp;&nbsp;征都副将，与尉元等讨平之。以本将军为彭城镇将。至镇，雅得民和。除开府、<br /><br />&nbsp;&nbsp;&nbsp;&nbsp;徐州刺史。<br /><br />&nbsp;&nbsp;&nbsp;&nbsp;时州镇戍兵，资绢自随，不入公库，任其私用，常苦饥寒。虎子上表曰：<br /><br />&nbsp;&nbsp;&nbsp;&nbsp;“臣闻金汤之固，非粟不守；韩白之勇，非粮不战。故自用兵以来，莫不先积聚，<br /><br />&nbsp;&nbsp;&nbsp;&nbsp;然后图兼并者也。今江左未宾，鲸鲵待戮，自不委粟彭城，以强丰沛，将何以拓<br /><br />&nbsp;&nbsp;&nbsp;&nbsp;定江关，扫一衡霍？窃惟在镇之兵，不减数万，资粮之绢，人十二匹，即自随身，<br /><br />&nbsp;&nbsp;&nbsp;&nbsp;用度无准，未及代下，不免饥寒。论之于公，无毫厘之润；语其利私，则横费不<br /><br />&nbsp;&nbsp;&nbsp;&nbsp;足。非所谓纳民轨度，公私相益也。徐州左右，水陆壤沃，清、汴通流，足盈激<br /><br />&nbsp;&nbsp;&nbsp;&nbsp;灌。其中良田十万余顷。若以兵绢市牛，分减戍卒，计其牛数，足得万头。兴力<br /><br />&nbsp;&nbsp;&nbsp;&nbsp;公田，必当大获粟稻。一岁之中，且给官食，半兵耘植，余兵尚众，且耕且守，<br /><br />&nbsp;&nbsp;&nbsp;&nbsp;不妨捍边。一年之收，过于十倍之绢；暂时之耕，足充数载之食。于后兵资，唯<br /><br />&nbsp;&nbsp;&nbsp;&nbsp;须内库，五稔之后，谷帛俱溢。匪直戍士有丰饱之资，于国有吞敌之势。昔杜预<br /><br />&nbsp;&nbsp;&nbsp;&nbsp;田宛叶以平吴，充国耕西零以强汉。臣虽识谢古人，任当边守，庶竭尘露，有增<br /><br />&nbsp;&nbsp;&nbsp;&nbsp;山海。”高祖纳之。<br /><br />&nbsp;&nbsp;&nbsp;&nbsp;又上疏曰：“臣闻先王建不易之轨，万代承之；圣主垂不刊之制，千载共仰。<br /><br />&nbsp;&nbsp;&nbsp;&nbsp;伏惟陛下道洽群生，恩齐造化，仁德所覃，迹超前哲。远崇古典，留意治方，革<br /><br />&nbsp;&nbsp;&nbsp;&nbsp;前王之弊法，申当今之宜用。定贡赋之轻重，均品秩之厚薄，庶令百辟足以代耕，<br /><br />&nbsp;&nbsp;&nbsp;&nbsp;编户享其余畜。巍乎焕焉，不可量也。臣窃寻居边之民，蒙化日浅，戎马之所，<br /><br />&nbsp;&nbsp;&nbsp;&nbsp;资计素微。小户者一丁而已，计其征调之费，终岁乃有七缣。去年征责不备，或<br /><br />&nbsp;&nbsp;&nbsp;&nbsp;有货易田宅，质妻卖子，呻吟道路，不可忍闻。今淮南之人，思慕圣化，延颈企<br /><br />&nbsp;&nbsp;&nbsp;&nbsp;足，十室而九。恐闻赋重，更怀进退。非惟损皇风之盛，虑伤慕义之心。且臣所<br /><br />&nbsp;&nbsp;&nbsp;&nbsp;居，与南连接，民情去就，实所谙知。特宜宽省，以招未至。其小郡太守，数户<br /><br />&nbsp;&nbsp;&nbsp;&nbsp;而已。一请止六尺绢，岁不满匹。既委边捍，取其必死，邀之士重，何吝君轻？<br /><br />&nbsp;&nbsp;&nbsp;&nbsp;今班制已行，布之天下，不宜忤冒，以乱朝章。但猥藉恩私，备位蕃岳，忧责之<br /><br />&nbsp;&nbsp;&nbsp;&nbsp;地，敢不尽言。”书奏，文明太皇太后令曰：“俸制已行，不可以小有不平，便<br /><br />&nbsp;&nbsp;&nbsp;&nbsp;亏通式。”<br /><br />&nbsp;&nbsp;&nbsp;&nbsp;在州戍兵，每岁交代，虎子必亲自劳送。丧者给其敛帛。州内遭水，二麦不<br /><br />&nbsp;&nbsp;&nbsp;&nbsp;收，上表请贷民粟，民有车牛者，求诣东衮给之。并如所奏，民得安堵。高祖曾<br /><br />&nbsp;&nbsp;&nbsp;&nbsp;从容问秘书丞李彪曰：“卿频使江南，徐州刺史政绩何如？”彪曰：“绥边布化，<br /><br />&nbsp;&nbsp;&nbsp;&nbsp;甚得其和。”高祖曰：“朕亦知之。”沛郡太守邵安、下邳太守张攀咸以赃污，<br /><br />&nbsp;&nbsp;&nbsp;&nbsp;虎子案之于法。安等遣子弟上书，诬虎子南通贼虏。高祖曰：“此其妄矣，朕度<br /><br />&nbsp;&nbsp;&nbsp;&nbsp;虎子必不然也。”推案果虚。乃下诏曰：“夫君臣体合，则功业可兴；上下猜惧，<br /><br />&nbsp;&nbsp;&nbsp;&nbsp;则治道替矣。沛郡太守邵安、下邳太守张攀咸以贪盎褡铮各遣子弟诣阙，告<br /><br />&nbsp;&nbsp;&nbsp;&nbsp;刺史虎子纵民通贼，妄称无端。安宜赐死，攀及子僧保鞭一百，配敦煌。安息他<br /><br />&nbsp;&nbsp;&nbsp;&nbsp;生鞭一百。可集州官兵民等，宣告行决。塞彼轻狡之源，开此陈力之效。”在州<br /><br />&nbsp;&nbsp;&nbsp;&nbsp;十一载，太和十五年卒，年五十一。赠散骑常侍、镇南将军、相州刺史，谥曰文。<br /><br />&nbsp;&nbsp;&nbsp;&nbsp;有六子。<br /><br />&nbsp;&nbsp;&nbsp;&nbsp;长子世遵，袭爵，例降为侯。景明中，为秦州刺史，稍迁左将军。卒，年四<br /><br />&nbsp;&nbsp;&nbsp;&nbsp;十二。<br /><br />&nbsp;&nbsp;&nbsp;&nbsp;长子忱，字安民。正光中，袭爵。稍迁镇南将军、钜鹿太守、定州仪同开府<br /><br />&nbsp;&nbsp;&nbsp;&nbsp;谘议参军、齐献武王大行台左丞、中外府司马。出为殷州骠骑府长史。武定五年，<br /><br />&nbsp;&nbsp;&nbsp;&nbsp;除镇北将军、北广平太守。为治暴虐，在因公事，一家之内并杀数人。为民所讼，<br /><br />&nbsp;&nbsp;&nbsp;&nbsp;将致之罪，遇患，卒于郡。赠征西将军、西兖州刺史。<br /><br />&nbsp;&nbsp;&nbsp;&nbsp;忱弟安颢，武定末，东豫州征西府长史。<br /><br />&nbsp;&nbsp;&nbsp;&nbsp;世遵弟昙庆，少有度量。永平中，员外散骑常侍，迁尚书郎。年五十一，卒。<br /><br />&nbsp;&nbsp;&nbsp;&nbsp;子衍，字元孙，轻财慕义。熙平中，为侍御史、奉朝请。永安中，尚书驾部<br /><br />&nbsp;&nbsp;&nbsp;&nbsp;郎中，行河阴县事。卒于正平太守。赠征东将军、徐州刺史。<br /><br />&nbsp;&nbsp;&nbsp;&nbsp;昙庆弟昙宝，初补散骑。高祖诏昙宝采遗书于天下。历侍御中散、直阁将军、<br /><br />&nbsp;&nbsp;&nbsp;&nbsp;太子步兵校尉。世宗时，遣使巡行四方，以昙宝持节、兼散骑常侍、龙骧将军、<br /><br />&nbsp;&nbsp;&nbsp;&nbsp;南道大使。昙宝达豫州，卒，年二十九。<br /><br />&nbsp;&nbsp;&nbsp;&nbsp;昙宝弟昙尚，有容貌，性宽和。初辟御史，加奉朝请。熙平二年，除徐州谷<br /><br />&nbsp;&nbsp;&nbsp;&nbsp;阳戍主，行南阳平郡事。母忧去职。正光中，诏以阳平邻接萧衍，绥捍须人，仰<br /><br />&nbsp;&nbsp;&nbsp;&nbsp;尚书举才而遣。左仆射萧宝夤举昙尚应选，驰驿之郡。孝昌初，徐州刺史元法僧<br /><br />&nbsp;&nbsp;&nbsp;&nbsp;叛入萧衍，昙尚斩其使人，送首于都督、安乐王鉴。鉴不能援，遂为萧衍将王希<br /><br />&nbsp;&nbsp;&nbsp;&nbsp;聃所陷，拘昙尚送萧衍。衍以礼遇之，昙尚乞归，衍乃听还。肃宗复其本秩。武<br /><br />&nbsp;&nbsp;&nbsp;&nbsp;泰初，尔朱荣擅强并肆，朝廷欲揣其情，除昙尚员外常侍，使于荣，托以慰喻，<br /><br />&nbsp;&nbsp;&nbsp;&nbsp;密以观之。建义初，除司徒左长史、兼吏部尚书，授太原王尔朱荣官。还，赐爵<br /><br />&nbsp;&nbsp;&nbsp;&nbsp;永安侯。寻除后将军、定州刺史。尔朱荣之死，授持节、兼尚书北道行台，代魏<br /><br />&nbsp;&nbsp;&nbsp;&nbsp;兰根。后为镇东将军、金紫光禄大夫。太昌初，加征东将军，行兖州事。天平中，<br /><br />&nbsp;&nbsp;&nbsp;&nbsp;降骠骑大将军、齐州刺史。昙尚凡历三州，俱称贪虐。还，除将作大匠，卒于官，<br /><br />&nbsp;&nbsp;&nbsp;&nbsp;年六十一。赠都督瀛沧二州诸军事、本将军、仪同三司、瀛州刺史。<br /><br />&nbsp;&nbsp;&nbsp;&nbsp;子仲芬，武定中，齐文襄王中外府中兵参军。<br /><br />&nbsp;&nbsp;&nbsp;&nbsp;昙尚弟`，字昙珍。武定末，仪同三司、尚书右仆射。<br /><br />&nbsp;&nbsp;&nbsp;&nbsp;宇文福，河南洛阳人。其先南单于之远属，世为拥部大人。祖浩拨，仕慕容<br /><br />&nbsp;&nbsp;&nbsp;&nbsp;垂，为唐郡内史、辽东公。太祖之平慕容宝，活拨入国，为第一客。<br /><br />&nbsp;&nbsp;&nbsp;&nbsp;福少骁果，有膂力。太和初，拜羽林郎将，迁建节将军，赐爵新昌侯、南征<br /><br />&nbsp;&nbsp;&nbsp;&nbsp;都将。击萧赜有功，授显武将军。寻除恢武将军、北征都将，特赐戎服。破蠕蠕<br /><br />&nbsp;&nbsp;&nbsp;&nbsp;别部，获万余。还，除都牧给事。十七年，车驾南讨，假冠军将军、后军将军。<br /><br />&nbsp;&nbsp;&nbsp;&nbsp;时仍迁洛，敕福检行牧马之所。福规石济以西、河内以东，拒黄河南北千里为牧<br /><br />&nbsp;&nbsp;&nbsp;&nbsp;地。事寻施行，今之马场是也。及从代移杂畜于牧所，福善于将养，并无损耗，<br /><br />&nbsp;&nbsp;&nbsp;&nbsp;高祖嘉之。寻补司卫监。从驾豫州，加冠军将军、西道都将、假节、征虏将军。<br /><br />&nbsp;&nbsp;&nbsp;&nbsp;领精骑一千，专殿驾后。未几，转骁骑将军，仍领太仆、典牧令。从驾征南阳，<br /><br />&nbsp;&nbsp;&nbsp;&nbsp;兼武卫将军。<br /><br />&nbsp;&nbsp;&nbsp;&nbsp;二十二年，车驾南讨，遣福与右卫将军杨播为前军。至邓城，福选兵简将，<br /><br />&nbsp;&nbsp;&nbsp;&nbsp;为攻围之势。高祖望福军法齐整，将士闲习，大被褒叹。萧鸾遣其尚书崔慧景、<br /><br />&nbsp;&nbsp;&nbsp;&nbsp;黄门郎萧衍率众十万来救。高祖指麾将士，敕福领高车羽林五百骑出贼南面，夺<br /><br />&nbsp;&nbsp;&nbsp;&nbsp;其桥道，遏绝归路。贼众大恐，六道来战。福据鞍誓众，身先士卒，贼不得前，<br /><br />&nbsp;&nbsp;&nbsp;&nbsp;遂大奔溃。赐爵昌黎伯，正武卫，加征虏将军。寻以高车叛，命加征北将军、北<br /><br />&nbsp;&nbsp;&nbsp;&nbsp;征都将，追讨之。军败被黜。<br /><br />&nbsp;&nbsp;&nbsp;&nbsp;景明初，乃起拜平远将军、南征统军。进计于都督彭城王勰曰：“建安是淮<br /><br />&nbsp;&nbsp;&nbsp;&nbsp;南重镇，彼此要冲。得之则义阳易图，不获则寿春难保。”勰然之。及勰为州，<br /><br />&nbsp;&nbsp;&nbsp;&nbsp;遂令福攻建安。建安降，以勋封襄乐县开国男，邑二百户。除太仆少卿。寻以衍<br /><br />&nbsp;&nbsp;&nbsp;&nbsp;将寇边，假节、征虏将军，领兵出三关讨之。又诏福行豫州事，与东豫州刺史田<br /><br />&nbsp;&nbsp;&nbsp;&nbsp;益宗共相影援，绥遏蛮楚。还，为光禄大夫，转太仆卿。延昌中，以本官领左卫<br /><br />&nbsp;&nbsp;&nbsp;&nbsp;将军，除散骑常侍、都官尚书，加安东将军、营州大中正。<br /><br />&nbsp;&nbsp;&nbsp;&nbsp;熙平初，除镇北将军、瀛州刺史。福性忠清，在公严毅，以信御民，甚得声<br /><br />&nbsp;&nbsp;&nbsp;&nbsp;誉。解任，复除太仆卿。又为金紫光禄大夫。出除散骑常侍，都督怀朔、沃野、<br /><br />&nbsp;&nbsp;&nbsp;&nbsp;武川三镇诸军事，征北将军，怀朔镇将。至镇，遇病卒。诏遣主书乐安嘉赴吊。<br /><br />&nbsp;&nbsp;&nbsp;&nbsp;赠车骑大将军、定州刺史，开国如故，谥曰贞惠。<br /><br />&nbsp;&nbsp;&nbsp;&nbsp;长子善，字庆孙，袭爵。自司空掾，稍迁平南将军、光禄大夫。孝昌末，北<br /><br />&nbsp;&nbsp;&nbsp;&nbsp;征战殁。赠车骑将军、冀州刺史。<br /><br />&nbsp;&nbsp;&nbsp;&nbsp;善弟延，字庆寿，体貌魁岸，眉目疏朗。永平中，释褐奉朝请，直后、员外<br /><br />&nbsp;&nbsp;&nbsp;&nbsp;散骑常侍。以父老，诏听随侍在瀛州。属大乘妖党突入州城，延率奴客战，死者<br /><br />&nbsp;&nbsp;&nbsp;&nbsp;数人，身被重创，贼乃小退，而纵火烧斋阁。福时在内，延突火而入，抱福出外，<br /><br />&nbsp;&nbsp;&nbsp;&nbsp;支体灼烂，发尽为烬。于是勒众与贼苦战，贼乃散走。以此见称。孝昌中，授假<br /><br />&nbsp;&nbsp;&nbsp;&nbsp;节、建威将军、西道别将，赴援关陇，有战功。除员外散骑常侍，转直寝。与万<br /><br />&nbsp;&nbsp;&nbsp;&nbsp;俟丑奴战没。赠冠军将军、豫州刺史。<br /><br />&nbsp;&nbsp;&nbsp;&nbsp;子仲鸾，武定末，齐王丞相府长流参军。<br /><br />&nbsp;&nbsp;&nbsp;&nbsp;庆寿弟庆安，历给事中、尚书殿中郎中。后加平北将军、武卫将军。河阴遇<br /><br />&nbsp;&nbsp;&nbsp;&nbsp;害，赠征东将军、兖州刺史。长子仲融。融弟仲衍。<br /><br />&nbsp;&nbsp;&nbsp;&nbsp;费于，代人也。祖峻，仕赫连昌，为宁东将军。泰常末，率众来降，拜龙骧<br /><br />&nbsp;&nbsp;&nbsp;&nbsp;将军，赐爵犍为公。后迁征南将军、广阿镇大将，徙爵下邳公。父郁，以随父归<br /><br />&nbsp;&nbsp;&nbsp;&nbsp;诚勋，赐五等男，除燕郡太守。卒，赠幽州刺史。<br /><br />&nbsp;&nbsp;&nbsp;&nbsp;于少有节操，起家内三郎。世祖南伐，从驾至江。以宿卫之勤，除宁远将军，<br /><br />&nbsp;&nbsp;&nbsp;&nbsp;赐爵松杨男。迁商贾部二曹令，除平南将军、怀州刺史。卒。<br /><br />&nbsp;&nbsp;&nbsp;&nbsp;子万，袭。太和初，除平南将军、梁国镇将。后高祖南伐，万从驾渡淮，战<br /><br />&nbsp;&nbsp;&nbsp;&nbsp;殁。赠镇东将军、冀州刺史。<br /><br />&nbsp;&nbsp;&nbsp;&nbsp;子穆，字朗兴。性刚烈，有壮气，颇涉书史，好尚功名。世宗初，袭男爵。<br /><br />&nbsp;&nbsp;&nbsp;&nbsp;后除夏州别驾，寻加宁远将军，转泾州平西府长史。时刺史皇甫集，灵太后之元<br /><br />&nbsp;&nbsp;&nbsp;&nbsp;舅，恃外戚之亲，多为非法。穆正色匡谏，集亦惮之。转安定太守，仍为长史。<br /><br />&nbsp;&nbsp;&nbsp;&nbsp;还朝，拜左军将军，转河阴令，有严明之称。<br /><br />&nbsp;&nbsp;&nbsp;&nbsp;时蠕蠕主婆罗门自凉州归降，其部众因饥侵掠边邑，诏穆衔命宣慰，便皆款<br /><br />&nbsp;&nbsp;&nbsp;&nbsp;附。明年复叛，入寇凉州。除穆辅国将军、假征虏将军、兼尚书左丞、西北道行<br /><br />&nbsp;&nbsp;&nbsp;&nbsp;台，仍为别将，往讨之。穆至凉州，蠕蠕遁走。穆谓其所部曰：“夷狄兽心，唯<br /><br />&nbsp;&nbsp;&nbsp;&nbsp;利是视，见敌便走，乘虚复出。今王师来讨，虽畏威逃迹，然军还之后，必来侵<br /><br />&nbsp;&nbsp;&nbsp;&nbsp;暴。今欲羸师诱致，冀获一战，若不令其破胆，终恐疲于奔命。”众咸然之。穆<br /><br />&nbsp;&nbsp;&nbsp;&nbsp;乃简练精骑，伏于山谷，使羸步之众为外营以诱之。贼骑觇见，谓为信弱，俄而<br /><br />&nbsp;&nbsp;&nbsp;&nbsp;竞至。穆伏兵奔击，大破之，斩其帅郁厥乌尔、俟斤十代等，获生口杂畜甚众。<br /><br />&nbsp;&nbsp;&nbsp;&nbsp;及六镇反叛，诏穆为别将，隶都督李崇北伐。都督崔暹失利，崇将班师，会<br /><br />&nbsp;&nbsp;&nbsp;&nbsp;诸将议曰：“朔州是白道之冲，贼之咽喉，若此处不全，则并肆危矣。今欲选诸<br /><br />&nbsp;&nbsp;&nbsp;&nbsp;将一人，留以镇捍。不知谁堪此任？”佥曰：“无过穆者。”崇乃请为朔州刺史，<br /><br />&nbsp;&nbsp;&nbsp;&nbsp;仍本将军，寻改除云州刺史。穆招离聚散，颇得人心。时北境州镇，悉皆沦没，<br /><br />&nbsp;&nbsp;&nbsp;&nbsp;唯穆独据一城，四面抗拒。久之，援军不至，兼行路阻塞，粮仗俱尽。穆知势穷，<br /><br />&nbsp;&nbsp;&nbsp;&nbsp;乃弃城南走，投尔朱荣于秀容。既而诣阙请罪，诏原之。<br /><br />&nbsp;&nbsp;&nbsp;&nbsp;孝昌中，二绛蜀反，以穆为都督，讨平之。拜前将军、散骑常侍，迁平南将<br /><br />&nbsp;&nbsp;&nbsp;&nbsp;军、光禄大夫。妖贼李洪于阳城起逆，连结蛮左，诏穆兼武卫将军，率众讨击，<br /><br />&nbsp;&nbsp;&nbsp;&nbsp;破于关中之南。迁金紫光禄大夫，正武卫将军。<br /><br />&nbsp;&nbsp;&nbsp;&nbsp;尔朱荣向洛，灵太后征穆，令屯小平。及荣推奉庄帝，河梁不守，穆遂弃众<br /><br />&nbsp;&nbsp;&nbsp;&nbsp;先降。穆素为荣所知，见之甚悦。穆潜说荣曰：“公士马不出万人，今长驱向洛，<br /><br />&nbsp;&nbsp;&nbsp;&nbsp;前无横陈者，正以推奉主上，顺民心故耳。既无战胜之威，群情素不厌伏。今以<br /><br />&nbsp;&nbsp;&nbsp;&nbsp;京师之众，百官之盛，一知公之虚实，必有轻侮之心。若不大行诛罚，更树亲党，<br /><br />&nbsp;&nbsp;&nbsp;&nbsp;公还北之日，恐不得度太行而内难作矣。”荣心然之。于是遂有河阴之事。天下<br /><br />&nbsp;&nbsp;&nbsp;&nbsp;闻之，莫不切齿。荣入洛，穆迁中军将军、吏部尚书，鲁县开国侯，食邑八百户，<br /><br />&nbsp;&nbsp;&nbsp;&nbsp;又领夏州大中正。<br /><br />&nbsp;&nbsp;&nbsp;&nbsp;萧衍遣将军曹义宗逼荆州，诏穆为使持节、南征将军、都督南征诸军事、大<br /><br />&nbsp;&nbsp;&nbsp;&nbsp;都督以援之。穆潜军径进，出其不意，至既大破之，生擒义宗送阙。以功迁卫将<br /><br />&nbsp;&nbsp;&nbsp;&nbsp;军，进封赵平郡开国公，增邑一千户。迁使持节，加侍中、车骑将军、假仪同三<br /><br />&nbsp;&nbsp;&nbsp;&nbsp;司、前锋大都督。与大将军元天穆东讨邢杲，破平之。时元颢内逼，庄帝北幸，<br /><br />&nbsp;&nbsp;&nbsp;&nbsp;颢入京师。穆与天穆既平齐地，回师将击颢。穆先驱围虎牢，尽锐攻之。将拔，<br /><br />&nbsp;&nbsp;&nbsp;&nbsp;属天穆北渡，既无后继，人表离沮，穆遂降颢。以河阴酷滥事起于穆，引入诘让，<br /><br />&nbsp;&nbsp;&nbsp;&nbsp;出而杀之，时年五十三。庄帝还宫，追赠侍中、司徒公，谥曰武宣。<br /><br />&nbsp;&nbsp;&nbsp;&nbsp;长子庆远，永安中，龙骧将军、青州开府司马。<br /><br />&nbsp;&nbsp;&nbsp;&nbsp;第二子孝远，袭。天平中，叛入关西。<br /><br />&nbsp;&nbsp;&nbsp;&nbsp;孟威，字能重，河南洛阳人。颇有气尚，尤晓北土风俗。历东宫斋帅、羽林<br /><br />&nbsp;&nbsp;&nbsp;&nbsp;监。时四镇高车叛投蠕蠕，高祖诏威晓喻祸福，追还逃散，分配为民。后以明解<br /><br />&nbsp;&nbsp;&nbsp;&nbsp;北人之语，敕在著作，以备推访。永平中，自镇远将军、前军将军、左右直长，<br /><br />&nbsp;&nbsp;&nbsp;&nbsp;加龙骧将军，出使高昌。还，迁城门校尉、直阁将军、沃野镇将。正光初，蠕蠕<br /><br />&nbsp;&nbsp;&nbsp;&nbsp;主阿那瑰归国，诏遣前郢州刺史陆希道兼侍中为使主，以威兼散骑常侍为副，远<br /><br />&nbsp;&nbsp;&nbsp;&nbsp;畿迎接。阿那瑰之还国也，复以威为平北将军、光禄大夫，假员外常侍，为使主<br /><br />&nbsp;&nbsp;&nbsp;&nbsp;护送之。前后频使远蕃，粗皆称旨。复加抚军将军。普泰中，除大鸿胪卿，寻加<br /><br />&nbsp;&nbsp;&nbsp;&nbsp;骠骑大将军、左光禄大夫。天平三年卒。赠使持节、侍中、本将军、都督冀瀛沧<br /><br />&nbsp;&nbsp;&nbsp;&nbsp;三州诸军事、司空公、冀州刺史。子恂嗣。<br /><br />&nbsp;&nbsp;&nbsp;&nbsp;威弟季，稍迁镇远将军、左中郎将、廷尉监。以本将军除广州刺史。预尔朱<br /><br />&nbsp;&nbsp;&nbsp;&nbsp;荣义举，封钜鹿县开国公，食邑一千户。除抚军将军、廷尉卿，转司农卿。出为<br /><br />&nbsp;&nbsp;&nbsp;&nbsp;平西将军、华州刺史。卒，赠车骑大将军、雍州刺史。<br /><br />&nbsp;&nbsp;&nbsp;&nbsp;史臣曰：罗结枝附叶从，当旧之眷，子孙显禄，俱至公王。伊C以勇力见擢，<br /><br />&nbsp;&nbsp;&nbsp;&nbsp;而能赞伐姑臧之策，请参中秘之官，世祖嘉之于前，良有以也。乙瑰之骁猛，和<br /><br />&nbsp;&nbsp;&nbsp;&nbsp;奴之贞正，苟颓之刚直，虎子之威强，宇文之气干，咸亦有用之士。费穆出身致<br /><br />&nbsp;&nbsp;&nbsp;&nbsp;力，遂有功名，而末路一言，祸被簪带。校之文和，异世同咎。其死也幸哉！孟<br /><br />&nbsp;&nbsp;&nbsp;&nbsp;威致力荒裔，其勤可录矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899940);">加入书签</a><a
                        href="899903.html">上一页</a>&larr;<a href="index.html">返回列表</a>&rarr;<a
                            href="899978.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899903.html"; var next_page = "899978.html"; var index_page = "index.html"; var sortid = "9"; var article_id = "14002"; var chapter_id = "899940"; var articlename = "魏书"; var chaptername = " 卷四十四 列传第三十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>