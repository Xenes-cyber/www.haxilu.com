<!DOCTYPE html>
<html>
<head>
<meta charset="gbk" />
<title>魏书- 卷十二 帝纪第十二-在线阅读-哈西文学网</title>
<meta name="keywords" content="魏收，魏书， 卷十二 帝纪第十二全文， 卷十二 帝纪第十二在线阅读 哈西文学网" />
<meta name="description" content="哈西文学网提供魏收的魏书  卷十二 帝纪第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895260.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895260.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 帝纪第十二</h1>
            <div class="link xb">
                <a href="895216.html">上一页</a>&larr;<a href="index.html">返回列表</a>&rarr;<a
                    href="895319.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝静纪<br /><br />&nbsp;&nbsp;&nbsp;&nbsp;孝静皇帝，讳善见，清河文宣王之世子也。母曰胡妃。永熙三年，拜通直<br /><br />&nbsp;&nbsp;&nbsp;&nbsp;散骑侍郎。八月，为骠骑大将军、开府仪同三司。出帝既入关，齐献武王奉迎不<br /><br />&nbsp;&nbsp;&nbsp;&nbsp;克，乃与百僚会议，推帝以奉肃宗之后，时年十一。<br /><br />&nbsp;&nbsp;&nbsp;&nbsp;冬十月丙寅，即位于城东北，大赦天下，改永熙三年为天平元年。庚午，以<br /><br />&nbsp;&nbsp;&nbsp;&nbsp;太师、赵郡王谌为大司马，以司空、咸阳王坦为太尉，以开府仪同三司高盛为司<br /><br />&nbsp;&nbsp;&nbsp;&nbsp;徒，以开府仪同三司高昂为司空。壬申，有事于太庙。诏曰：“安安能迁，自古<br /><br />&nbsp;&nbsp;&nbsp;&nbsp;之明典；所居靡定，往昔之成规。是以殷迁八城，周卜三地。吉凶有数，隆替无<br /><br />&nbsp;&nbsp;&nbsp;&nbsp;恒。事由于变通，理出于不得已故也。高祖孝文皇帝式观乾象，俯协人谋，发自<br /><br />&nbsp;&nbsp;&nbsp;&nbsp;武州，来幸嵩县。魏虽旧国，其命惟新。及正光之季，国步孔棘，丧乱不已，寇<br /><br />&nbsp;&nbsp;&nbsp;&nbsp;贼交侵，俾我生民，无所措手。今远遵古式，深验时事，考龟袭吉，迁宅漳滏。<br /><br />&nbsp;&nbsp;&nbsp;&nbsp;庶克隆洪基，再昌宝历。主者明为条格，及时发迈。”丙子，车驾北迁于邺。诏<br /><br />&nbsp;&nbsp;&nbsp;&nbsp;齐献武王留后部分。改司州为洛州，以卫大将军、尚书令元弼为骠骑大将军、仪<br /><br />&nbsp;&nbsp;&nbsp;&nbsp;同三司、洛州刺史，镇洛阳。诏从迁之户，百官给复三年，安居人五年。十有一<br /><br />&nbsp;&nbsp;&nbsp;&nbsp;月，兖州刺史樊子鹄、南青州刺史大野拔据瑕丘反。庚寅，车驾至邺，居北城相<br /><br />&nbsp;&nbsp;&nbsp;&nbsp;州之廨。改相州刺史为司州牧，魏郡太守为魏尹，徙邺旧人西径百里，以居新迁<br /><br />&nbsp;&nbsp;&nbsp;&nbsp;之人。分邺置临漳县，以魏郡、林虑、广平、阳丘、汲郡、黎阳、东濮阳、清河、<br /><br />&nbsp;&nbsp;&nbsp;&nbsp;广宗等郡为皇畿。十有二月丁卯，燕郡王贺拔允薨。庚午，诏内外解严，百司悉<br /><br />&nbsp;&nbsp;&nbsp;&nbsp;依旧章，从容雅服，不得以矛钐从事。丙子，遣侍中封隆之等五人为大使，巡谕<br /><br />&nbsp;&nbsp;&nbsp;&nbsp;天下。丁丑，赦畿内。闰月，萧衍以元庆和为镇北将军、魏王，入据平濑乡。宇<br /><br />&nbsp;&nbsp;&nbsp;&nbsp;文黑獭既害出帝，乃以南阳王宝炬c尊号。初置四中郎将，于僵石桥置东中，蒲<br /><br />&nbsp;&nbsp;&nbsp;&nbsp;泉置西中，济北置南中，洛水置北中。<br /><br />&nbsp;&nbsp;&nbsp;&nbsp;二年春正月，宝炬渭州刺史可朱浑道元拥部来降，齐献武王迎纳之，赈其廪<br /><br />&nbsp;&nbsp;&nbsp;&nbsp;食。己巳，诏以齐献武王为相国，假黄钺，剑履上殿，入朝不趋，余悉如故。王<br /><br />&nbsp;&nbsp;&nbsp;&nbsp;固让不受。乙亥，兼尚书右仆射、东南道行台元晏讨元庆和，破走之。二月壬午，<br /><br />&nbsp;&nbsp;&nbsp;&nbsp;以太尉、咸阳王坦为太傅，以司州牧、西河王忭为太尉。己丑，前南青州刺史大<br /><br />&nbsp;&nbsp;&nbsp;&nbsp;野拔斩樊子鹄以降，兖州平。戊戌，萧衍司州刺史陈庆之寇豫州，刺史尧雄击走<br /><br />&nbsp;&nbsp;&nbsp;&nbsp;之。三月辛酉，以司徒高盛为太尉，以司空高昂为司徒，济阴王晖业为司空。齐<br /><br />&nbsp;&nbsp;&nbsp;&nbsp;献武王讨平山胡刘蠡升，斩之。其子南海王复c帝号，献武王进击，破擒之，及<br /><br />&nbsp;&nbsp;&nbsp;&nbsp;其弟西海王、皇后、夫人已下四百人，并逋逃之人二万余户。辛未，以旱故，诏<br /><br />&nbsp;&nbsp;&nbsp;&nbsp;京邑及诸州郡县收瘗骸骨。是春，高丽、契丹并遣使朝贡。<br /><br />&nbsp;&nbsp;&nbsp;&nbsp;夏四月，前青州刺史侯渊反，攻掠青齐。癸未，济州刺史蔡俊讨平之。壬辰，<br /><br />&nbsp;&nbsp;&nbsp;&nbsp;降京师见囚。<br /><br />&nbsp;&nbsp;&nbsp;&nbsp;五月，大旱，勒城门、殿门及省、府、寺、署、坊门浇人，不简王公，无限<br /><br />&nbsp;&nbsp;&nbsp;&nbsp;日，得雨乃止。六月，元庆和寇南豫州，刺史尧雄大破之。<br /><br />&nbsp;&nbsp;&nbsp;&nbsp;秋七月甲戌，封汝南王悦孙绰为琅邪王。八月辛卯，司空、济阴王晖业坐事<br /><br />&nbsp;&nbsp;&nbsp;&nbsp;免。甲午，发众七万六千人营新宫。九月，齐献武王以治民之官多不奉法，请选<br /><br />&nbsp;&nbsp;&nbsp;&nbsp;朝士清正者，州别遣一人，问疾苦。丁巳，以开府仪同三司、襄城王旭为司空。<br /><br />&nbsp;&nbsp;&nbsp;&nbsp;冬十有一月丁未，萧衍将柳仲礼寇荆州，刺史王元击破之。癸丑，祀圆丘。甲寅，<br /><br />&nbsp;&nbsp;&nbsp;&nbsp;阊阖门灾，龙见并州人家井中。丙寅，诏齐文襄王起家为散骑常侍、骠骑大将军、<br /><br />&nbsp;&nbsp;&nbsp;&nbsp;左光禄大夫、仪同三司、太原郡开国公，食邑三千户。十有二月壬午，车驾狩于<br /><br />&nbsp;&nbsp;&nbsp;&nbsp;邺东。甲午，文武百官，量事各给禄。<br /><br />&nbsp;&nbsp;&nbsp;&nbsp;三年春正月癸卯朔，飨群臣于前殿。戊申，诏百官举士，举不称才者两免之。<br /><br />&nbsp;&nbsp;&nbsp;&nbsp;齐献武王袭宝炬西夏州，克之。诏加齐献武王九锡之礼，侍中元子思敦谕，固让<br /><br />&nbsp;&nbsp;&nbsp;&nbsp;乃止。二月丁未，萧衍光州刺史郝树以州内附。丁酉，诏加齐文襄王使持节、尚<br /><br />&nbsp;&nbsp;&nbsp;&nbsp;书令、大行台、大都督，以鲜卑、高车酋庶皆隶之。三月甲寅，以开府仪同三司、<br /><br />&nbsp;&nbsp;&nbsp;&nbsp;华山王鸷为大司马。丁卯，阳夏太守卢公纂据郡南叛，大都督元整破之。<br /><br />&nbsp;&nbsp;&nbsp;&nbsp;夏四月丁酉，昌乐王诞薨。五月癸卯，赐鳏寡孤独贫穷者衣物各有差。丙辰，<br /><br />&nbsp;&nbsp;&nbsp;&nbsp;以录尚书事、西河王忭为司州牧。戊辰，大尉高盛薨。六月辛巳，赵郡王谌薨。<br /><br />&nbsp;&nbsp;&nbsp;&nbsp;秋七月庚子，大赦天下。萧衍夏州刺史田独@、颍川防城都督刘鸾庆并以州<br /><br />&nbsp;&nbsp;&nbsp;&nbsp;内附。八月，并、肆、汾、建四州陨霜，大饥。九月壬寅，以定州刺史侯景兼尚<br /><br />&nbsp;&nbsp;&nbsp;&nbsp;书右仆射、南道行台，节度诸军南讨。丙辰，阳平人路季礼聚众反。辛酉，御史<br /><br />&nbsp;&nbsp;&nbsp;&nbsp;中尉窦泰讨平之。冬十有一月戊申，诏尚书可遣使巡检河北流移饥人，邢陉、滏<br /><br />&nbsp;&nbsp;&nbsp;&nbsp;口所经之处，若有死尸，即为藏掩。勿使灵台枯骨，有感于通梦；广汉露骸，时<br /><br />&nbsp;&nbsp;&nbsp;&nbsp;闻于夜哭。侯景攻克萧衍楚州，获刺史桓和。十有二月，以并州刺史尉景为太保。<br /><br />&nbsp;&nbsp;&nbsp;&nbsp;辛未，遣使者板假老人官，百岁已下各有差。壬申大司马、清河王薨。丁丑，<br /><br />&nbsp;&nbsp;&nbsp;&nbsp;齐献武王自晋阳西讨，次于蒲津，司徒公、大都督高敖曹趋上洛，车骑大将军窦<br /><br />&nbsp;&nbsp;&nbsp;&nbsp;泰入自潼关。癸未，以太傅、咸阳王坦为太师。乙酉，勿吉国遣使朝贡。是岁，<br /><br />&nbsp;&nbsp;&nbsp;&nbsp;高丽国遣使朝贡。<br /><br />&nbsp;&nbsp;&nbsp;&nbsp;四年春正月，禁十五日相偷戏。窦泰失利自杀。丁巳，高敖曹攻上洛，克之，<br /><br />&nbsp;&nbsp;&nbsp;&nbsp;擒宝炬骠骑大将军、洛州刺史泉企。以汝阳王暹为录尚书事。<br /><br />&nbsp;&nbsp;&nbsp;&nbsp;夏四月辛未，迁七帝神主入新庙，大赦天下，内外百官普进一阶。先是，荥<br /><br />&nbsp;&nbsp;&nbsp;&nbsp;阳人张俭等聚众反于大o山，通宝炬。壬辰，武卫将军高元盛讨破之。<br /><br />&nbsp;&nbsp;&nbsp;&nbsp;六月己巳，幸华林园理讼。辛未，诏尚书掩骼埋u，推录囚徒。壬午，阊阖<br /><br />&nbsp;&nbsp;&nbsp;&nbsp;门灾。先是，萧衍因益州刺史傅和请通好。秋七月甲辰，遣兼散骑常侍李谐、兼<br /><br />&nbsp;&nbsp;&nbsp;&nbsp;吏部郎中卢元明、兼通直散骑常侍李邺使于萧衍。八月，宝炬、宇文黑獭寇陕州，<br /><br />&nbsp;&nbsp;&nbsp;&nbsp;城陷，刺史李徽伯为黑獭所杀。九月，侍中元子思与其弟子华谋西入，并赐死。<br /><br />&nbsp;&nbsp;&nbsp;&nbsp;闰月乙丑，卫将军、右光禄大夫蒋天乐谋反，伏诛。禁京师酤酒。<br /><br />&nbsp;&nbsp;&nbsp;&nbsp;冬十月，以咸阳王坦为录尚书事。壬辰，齐献武王西讨，至沙苑，不克而还。<br /><br />&nbsp;&nbsp;&nbsp;&nbsp;己酉，宝炬行台宫景寿、都督杨白驹寇洛州，大都督韩延大破之。宝炬又遣其子<br /><br />&nbsp;&nbsp;&nbsp;&nbsp;大行台元季海、大都督独孤如愿逼洛州，刺史广阳王湛弃城退还。季海、如愿遂<br /><br />&nbsp;&nbsp;&nbsp;&nbsp;据金墉。颍州长史贺若微执刺史田迅西叛，引宝炬都督梁回据城。宝炬又遣其都<br /><br />&nbsp;&nbsp;&nbsp;&nbsp;督赵继宗、右丞韦孝宽等攻陷豫州。十有一月丙子，以骠骑大将军、仪同三司万<br /><br />&nbsp;&nbsp;&nbsp;&nbsp;俟普为太尉。十有二月甲寅，萧衍遣使朝贡。河间人邢摩纳、范阳人卢仲礼等各<br /><br />&nbsp;&nbsp;&nbsp;&nbsp;聚众反。是岁，高丽、蠕蠕国并遣使朝贡。<br /><br />&nbsp;&nbsp;&nbsp;&nbsp;元象元年春正月，有巨象自至<石易>郡陂中，南兖州获送于邺。丁卯，大赦，<br /><br />&nbsp;&nbsp;&nbsp;&nbsp;改元。大都督贺拔仁攻宝炬南汾州。己卯，拔之，擒其刺史韦子粲。行台任祥率<br /><br />&nbsp;&nbsp;&nbsp;&nbsp;豫州刺史尧雄等与大行台侯景、司徒高敖曹、大都督万俟受洛干等于北豫相会，<br /><br />&nbsp;&nbsp;&nbsp;&nbsp;俱讨颍州。梁回等弃城遁走。颍州平。二月，豫州刺史尧雄攻扬州，拔之，擒宝<br /><br />&nbsp;&nbsp;&nbsp;&nbsp;炬义州刺史韩显、扬州长史丘岳，送京师。丙辰，遣兼散骑常侍郑伯猷使于萧衍。<br /><br />&nbsp;&nbsp;&nbsp;&nbsp;三月，齐献武王固请解大丞相，诏从之。<br /><br />&nbsp;&nbsp;&nbsp;&nbsp;夏四月庚寅，曲赦畿内。壬辰，齐献武王还晋阳，请开酒禁。六月壬辰，帝<br /><br />&nbsp;&nbsp;&nbsp;&nbsp;幸华林都堂听讼。是夏，山东大水，虾蟆鸣于树上。<br /><br />&nbsp;&nbsp;&nbsp;&nbsp;秋七月乙亥，高丽国遣使朝贡。行台侯景、司徒公高敖曹围宝炬将独孤如愿<br /><br />&nbsp;&nbsp;&nbsp;&nbsp;于金墉，宝炬、宇文黑獭并来赴救。大都督库狄于率诸将前驱，齐献武王总众继<br /><br />&nbsp;&nbsp;&nbsp;&nbsp;进。八月辛卯，战于河阴，大破之。斩其大都督、仪同三司寇洛生等二十余人，<br /><br />&nbsp;&nbsp;&nbsp;&nbsp;俘获数万。司徒公高敖曹、大都督李猛、宋显并战没。宝炬留其将长孙子彦守金<br /><br />&nbsp;&nbsp;&nbsp;&nbsp;墉。壬辰，齐献武王济河，子彦弃城走。九月，大都督贺拔仁击邢摩纳、卢仲礼<br /><br />&nbsp;&nbsp;&nbsp;&nbsp;等，破平之。<br /><br />&nbsp;&nbsp;&nbsp;&nbsp;冬十月，萧衍遣使朝贡。十有一月庚寅，遣陆操使于萧衍。齐献武王来朝。<br /><br />&nbsp;&nbsp;&nbsp;&nbsp;十有二月甲辰，还晋阳。<br /><br />&nbsp;&nbsp;&nbsp;&nbsp;兴和元年春正月辛酉，以尚书令孙腾为司徒。三月甲寅朔，封常山郡王劭第<br /><br />&nbsp;&nbsp;&nbsp;&nbsp;二子曜为陈郡王。夏五月，齐文襄王来朝。甲戌，立皇后高氏。乙亥，大赦天下。<br /><br />&nbsp;&nbsp;&nbsp;&nbsp;是月，高丽国遣使朝贡。六月乙酉，以尚书左仆射司马子如为山东黜陟大使，寻<br /><br />&nbsp;&nbsp;&nbsp;&nbsp;为东北道大行台，差选勇士。庚寅，前颍州刺史奚思业为河南大使，简发勇士。<br /><br />&nbsp;&nbsp;&nbsp;&nbsp;丁酉，萧衍遣使朝贡。戊申，开府仪同三司、汝阳王暹薨。<br /><br />&nbsp;&nbsp;&nbsp;&nbsp;秋七月丁丑，诏以齐献武王为相国、录尚书事、大行台。固辞相国。八月壬<br /><br />&nbsp;&nbsp;&nbsp;&nbsp;辰，兼散骑常侍王元景、兼通直散骑常侍魏收使于萧衍。九月甲子，发畿内民夫<br /><br />&nbsp;&nbsp;&nbsp;&nbsp;十万人城邺城，四十日罢。辛未，曲赦畿内死罪以下各有差。冬十有一月癸亥，<br /><br />&nbsp;&nbsp;&nbsp;&nbsp;以新宫成，大赦天下，改元。八十以上赐绫帽及杖，七十以上赐帛，及有疾废者<br /><br />&nbsp;&nbsp;&nbsp;&nbsp;赐粟帛。筑城之夫，给复一年。<br /><br />&nbsp;&nbsp;&nbsp;&nbsp;二年春正月壬申，以太保尉景为太傅，以骠骑大将军、开府仪同三司库狄于<br /><br />&nbsp;&nbsp;&nbsp;&nbsp;为太保。丁丑，徒御新宫，大赦，内外百官普进一阶，营构主将别优一阶。三月<br /><br />&nbsp;&nbsp;&nbsp;&nbsp;己卯，萧衍遣使朝贡。夏五月己酉，西魏行台宫延和、陕州刺史宫元庆率户内属，<br /><br />&nbsp;&nbsp;&nbsp;&nbsp;置之河北。新附赈廪各有差。壬子，遣兼散骑常侍李象使于萧衍。闰月己丑，封<br /><br />&nbsp;&nbsp;&nbsp;&nbsp;皇兄景植为宜阳王，皇弟威为清河王，谦为颍川王。六月壬子，大司马华山王鸷<br /><br />&nbsp;&nbsp;&nbsp;&nbsp;薨。<br /><br />&nbsp;&nbsp;&nbsp;&nbsp;冬十月丁未，萧衍遣使朝贡。十有二月乙卯，遣兼散骑常侍崔长谦使于萧衍。<br /><br />&nbsp;&nbsp;&nbsp;&nbsp;是岁，蠕蠕、高丽、勿吉国并遣使朝贡。<br /><br />&nbsp;&nbsp;&nbsp;&nbsp;三年春二月甲辰，阿至罗出吐拔那浑大率部来降。三月己酉，梁州人公孙贵<br /><br />&nbsp;&nbsp;&nbsp;&nbsp;宾聚众反，自号大王。阳夏镇将讨擒之。<br /><br />&nbsp;&nbsp;&nbsp;&nbsp;夏四月戊申，阿至罗国主融伏罗越居子去宾来降，封为高车王。六月乙丑，<br /><br />&nbsp;&nbsp;&nbsp;&nbsp;萧衍遣使朝贡。<br /><br />&nbsp;&nbsp;&nbsp;&nbsp;秋七月，齐文襄王如晋阳。己卯，宜阳王景植薨。八月甲子，遣兼散骑常侍<br /><br />&nbsp;&nbsp;&nbsp;&nbsp;李骞使于萧衍。<br /><br />&nbsp;&nbsp;&nbsp;&nbsp;冬十月癸卯，齐文襄王自晋阳来朝。先是，诏文襄王与群臣于麟趾阁议定新<br /><br />&nbsp;&nbsp;&nbsp;&nbsp;制，甲寅，班于天下。己巳，发夫五万人筑漳滨堰，三十五日罢。癸亥，车驾狩<br /><br />&nbsp;&nbsp;&nbsp;&nbsp;于西山。十有一月戊寅，还宫。丙戌，以开府仪同三司、彭城王韶为太尉，以度<br /><br />&nbsp;&nbsp;&nbsp;&nbsp;支尚书胡僧敬为司空。是岁，蠕蠕、高丽、勿吉国并遣使朝贡。<br /><br />&nbsp;&nbsp;&nbsp;&nbsp;四年春正月丙辰，萧衍遣使朝贡。夏四月丙寅，遣兼散骑常侍李绘使于萧衍。<br /><br />&nbsp;&nbsp;&nbsp;&nbsp;乙酉，以侍中、广阳王湛为太尉，以尚书右仆射高隆之为司徒，以太尉、彭城王<br /><br />&nbsp;&nbsp;&nbsp;&nbsp;韶为录尚书事。丁亥，太傅尉景坐事降为骠骑大将军、开府仪同三司。辛卯，以<br /><br />&nbsp;&nbsp;&nbsp;&nbsp;太保库狄于为太傅，以领军将军娄昭为大司马，封祖裔为尚书右仆射。<br /><br />&nbsp;&nbsp;&nbsp;&nbsp;五月辛巳，齐献武王来朝，请令百官月一面敷政事，明扬仄陋，纳谏屏邪，<br /><br />&nbsp;&nbsp;&nbsp;&nbsp;亲理狱讼，褒黜勤怠；牧守有愆，节级相坐；椒掖之内，进御以序；后园鹰犬，<br /><br />&nbsp;&nbsp;&nbsp;&nbsp;悉皆放弃。六月，还晋阳。丙申，复前侍中、乐浪王忠爵。丁酉，复陈留王景皓、<br /><br />&nbsp;&nbsp;&nbsp;&nbsp;常山王绍宗、高密王永业爵。秋八月庚戌，以开府仪同三司、吏部尚书侯景为兼<br /><br />&nbsp;&nbsp;&nbsp;&nbsp;尚书仆射、河南行台，随机讨防。<br /><br />&nbsp;&nbsp;&nbsp;&nbsp;冬十月甲寅，萧衍遣使朝贡。齐献武王围宝炬玉壁。十有一月壬午，班师。<br /><br />&nbsp;&nbsp;&nbsp;&nbsp;骠骑大将军、开府仪同三司、青州刺史、西河王忭薨。十有二月辛亥，遣兼散骑<br /><br />&nbsp;&nbsp;&nbsp;&nbsp;常侍阳斐使于萧衍。是岁，蠕蠕、高丽、吐谷浑国并遣使朝贡。<br /><br />&nbsp;&nbsp;&nbsp;&nbsp;武定元年春正月壬戌朔，大赦天下，改元。己巳，车驾搜于邯郸之西山；癸<br /><br />&nbsp;&nbsp;&nbsp;&nbsp;酉，还宫。二月壬申，北豫州刺史高仲密据虎牢西叛。三月，宝炬遣其子突与宇<br /><br />&nbsp;&nbsp;&nbsp;&nbsp;文黑獭率众来援仲密。庚子，围河桥南城。丙午，帝亲纳讼。戊申，齐献武王讨<br /><br />&nbsp;&nbsp;&nbsp;&nbsp;黑獭，战于邙山，大破之，擒宝炬兄子临洮王森，蜀郡王荣宗，江夏王升，钜鹿<br /><br />&nbsp;&nbsp;&nbsp;&nbsp;王阐，谯郡王亮，骠骑大将军、仪同三司、太子詹事赵善，督将参僚等四百余人，<br /><br />&nbsp;&nbsp;&nbsp;&nbsp;俘斩六万余，甲仗牛马不可胜数。豫洛二州平。齐献武王追奔至恒农而还。<br /><br />&nbsp;&nbsp;&nbsp;&nbsp;夏四月，封彭城王韶弟袭为武安王。五月壬辰，以克复虎牢，降天下死罪以<br /><br />&nbsp;&nbsp;&nbsp;&nbsp;下囚。乙未，以吏部尚书侯景为司空。六月乙亥，萧衍遣使朝贡。戊寅，封前员<br /><br />&nbsp;&nbsp;&nbsp;&nbsp;外散骑侍郎元长春为南郡王。秋八月乙未，以汾州刺史斛律金为大司马。壬午，<br /><br />&nbsp;&nbsp;&nbsp;&nbsp;遣兼散骑常侍李浑使于萧衍。是月，齐献武王召夫五万于肆州北山筑城，西自马<br /><br />&nbsp;&nbsp;&nbsp;&nbsp;陵戍，东至土Q。四十日罢。冬十有一月甲午，车驾狩于西山。乙巳，还宫。<br /><br />&nbsp;&nbsp;&nbsp;&nbsp;是岁，吐谷浑、高丽、蠕蠕国并遣使朝贡。<br /><br />&nbsp;&nbsp;&nbsp;&nbsp;二年春正月，地豆于国遣使朝贡。二月丁卯，徐州人刘乌黑聚众反。遣行台<br /><br />&nbsp;&nbsp;&nbsp;&nbsp;慕容绍宗讨平之。三月，萧衍遣使朝贡。以旱故，宥死罪以下囚。丙午，以开府<br /><br />&nbsp;&nbsp;&nbsp;&nbsp;仪同三司孙腾为太保。壬子，以齐文襄王为大将军，领侍中，其文武职事、赏罚<br /><br />&nbsp;&nbsp;&nbsp;&nbsp;众典，询禀之。中书监元弼为录尚书，左仆射司马子如为尚书令，以今上为右仆<br /><br />&nbsp;&nbsp;&nbsp;&nbsp;射。<br /><br />&nbsp;&nbsp;&nbsp;&nbsp;夏四月，室韦国遣使朝贡。五月甲午，遣散骑常侍御季景使于萧衍。丁酉，<br /><br />&nbsp;&nbsp;&nbsp;&nbsp;太尉、广阳王湛薨。秋八月癸酉，尚书令司马子如坐事免。九月甲申，以开府仪<br /><br />&nbsp;&nbsp;&nbsp;&nbsp;同三司、济阴王晖业为太尉。太师、咸阳王坦坐事免，以王还第。<br /><br />&nbsp;&nbsp;&nbsp;&nbsp;冬十月丁巳，太保孙腾、大司马高隆之各为括户大使，凡获逃户六十余万。<br /><br />&nbsp;&nbsp;&nbsp;&nbsp;十有一月，西河地陷，有火出。甲申，以司徒高隆之为尚书令，以前大司马娄昭<br /><br />&nbsp;&nbsp;&nbsp;&nbsp;为司徒。齐文襄王如晋阳。庚子，车驾有事于圜丘。辛丑，萧衍遣使朝贡。壬寅，<br /><br />&nbsp;&nbsp;&nbsp;&nbsp;齐文襄王从献武王讨山胡，破之，俘获一万余户，分配诸州。是岁，吐谷浑、高<br /><br />&nbsp;&nbsp;&nbsp;&nbsp;丽、蠕蠕、勿吉国并遣使朝贡。<br /><br />&nbsp;&nbsp;&nbsp;&nbsp;三年春正月丙申，遣兼散骑常侍李奖使于萧衍。丁未，齐献武王请于并州置<br /><br />&nbsp;&nbsp;&nbsp;&nbsp;晋阳宫，以处配没之口。二月庚申，吐谷浑国奉其从妹以备后庭，纳为容华嫔。<br /><br />&nbsp;&nbsp;&nbsp;&nbsp;夏五月甲辰，大赦天下。<br /><br />&nbsp;&nbsp;&nbsp;&nbsp;秋七月庚子，萧衍遣使朝贡。<br /><br />&nbsp;&nbsp;&nbsp;&nbsp;冬十月，遣中书舍人尉瑾使于萧衍。乙未，齐献武王请邙山之俘，释其桎梏，<br /><br />&nbsp;&nbsp;&nbsp;&nbsp;配以人间寡妇。十有二月，以司空侯景为司徒，以中书令韩轨为司空。戊子，以<br /><br />&nbsp;&nbsp;&nbsp;&nbsp;太保孙腾为录尚书事。是岁，高丽、吐谷浑、蠕蠕国并遣使朝贡。<br /><br />&nbsp;&nbsp;&nbsp;&nbsp;四年夏五月壬寅，萧衍遣使朝贡。六月庚子，以司徒侯景为河南大行台，应<br /><br />&nbsp;&nbsp;&nbsp;&nbsp;机讨防。<br /><br />&nbsp;&nbsp;&nbsp;&nbsp;秋七月壬寅，遣兼散骑常侍元廓使于萧衍。八月，移洛阳汉魏《石经》于邺。<br /><br />&nbsp;&nbsp;&nbsp;&nbsp;齐献武王自邺帅众西伐，文襄王会于晋州。九月，围玉壁以挑之，宝炬、黑獭不<br /><br />&nbsp;&nbsp;&nbsp;&nbsp;敢应。冬十有一月，齐献武王有疾，班师。文襄王如晋阳。是岁，室韦、勿吉、<br /><br />&nbsp;&nbsp;&nbsp;&nbsp;地豆于、高丽、蠕蠕国，并遣使朝贡。<br /><br />&nbsp;&nbsp;&nbsp;&nbsp;五年春正月丙午，齐献武王薨于晋阳，秘不发丧。辛亥，司徒侯景反，颍州<br /><br />&nbsp;&nbsp;&nbsp;&nbsp;刺史司马世云以城应之。景入据颍城，诱执豫州刺史高元成、襄州刺史李密、广<br /><br />&nbsp;&nbsp;&nbsp;&nbsp;州刺史暴显等。遣司空韩轨，骠骑大将军、仪同三司贺拔胜、可朱浑道元，左卫<br /><br />&nbsp;&nbsp;&nbsp;&nbsp;将军刘丰等帅众讨之。景乃遣使降于宝炬，请师救援。宝炬遣其将李景和、王思<br /><br />&nbsp;&nbsp;&nbsp;&nbsp;政帅骑赴之。思政等入据颍川，景乃出走豫州。乙丑，萧衍遣使朝贡。二月，侯<br /><br />&nbsp;&nbsp;&nbsp;&nbsp;景复背宝炬，归于萧衍。衍署景河南大将军，承制。<br /><br />&nbsp;&nbsp;&nbsp;&nbsp;夏四月壬申，大将军齐文襄王来朝。甲午，遣兼散骑常侍李纬使于萧衍。五<br /><br />&nbsp;&nbsp;&nbsp;&nbsp;月丁酉朔，大赦天下。戊戌，以尚书右仆射、襄城王旭为太尉。甲辰，以太原公<br /><br />&nbsp;&nbsp;&nbsp;&nbsp;今上为尚书令，领中书监，余如故，询以政事。以青州刺史尉景为大司马，以开<br /><br />&nbsp;&nbsp;&nbsp;&nbsp;府仪同三司库狄于为太师，以录尚书事孙腾为太傅，以汾州刺史贺仁为太保，以<br /><br />&nbsp;&nbsp;&nbsp;&nbsp;司空韩轨为司徒，以领军将军可朱浑道元为司空，以司徒高隆之录尚书事，以除<br /><br />&nbsp;&nbsp;&nbsp;&nbsp;州刺史慕容绍宗为尚书左仆射，高阳王斌为右仆射。戊午，大司马尉景薨。六月，<br /><br />&nbsp;&nbsp;&nbsp;&nbsp;司徒韩轨、司空可朱浑道元等自颍州班师。乙酉，帝为齐献武王举哀于东堂，服<br /><br />&nbsp;&nbsp;&nbsp;&nbsp;\。诏尚书右仆射、高阳王斌兼大鸿胪卿，赴晋阳监护丧事；太尉、襄城王旭<br /><br />&nbsp;&nbsp;&nbsp;&nbsp;兼尚书令，奉诏宣慰。<br /><br />&nbsp;&nbsp;&nbsp;&nbsp;秋七月戊戌，诏赠王假黄钺、使持节、相国、都督中外诸军事、齐王玺绂，<br /><br />&nbsp;&nbsp;&nbsp;&nbsp;dc车、黄屋、左纛、前后羽葆、鼓吹、轻车介士，兼备九锡之礼，谥曰献武<br /><br />&nbsp;&nbsp;&nbsp;&nbsp;王。以齐文襄王为使持节、大丞相、都督中外诸军事、录尚书事、大行台、勃海<br /><br />&nbsp;&nbsp;&nbsp;&nbsp;王。壬寅，诏王摄理军国，遣中使敦谕。八月，齐文襄王入朝，固辞丞相，诏复<br /><br />&nbsp;&nbsp;&nbsp;&nbsp;授大将军，余如故。甲申，葬齐献武王于邺城西北，车驾祖于漳滨。九月，齐文<br /><br />&nbsp;&nbsp;&nbsp;&nbsp;襄王还晋阳。辛酉，萧衍遣其兄子贞阳侯渊明帅众寇徐州，堰泗水于寒山，灌彭<br /><br />&nbsp;&nbsp;&nbsp;&nbsp;城，以应侯景。<br /><br />&nbsp;&nbsp;&nbsp;&nbsp;冬十月乙酉，以尚书左仆射慕容绍宗为东南道行台，与骠骑大将军、仪同三<br /><br />&nbsp;&nbsp;&nbsp;&nbsp;司、大都督高岳，潘相乐讨渊明。十有一月，大破之，擒渊明及其二子r、道，<br /><br />&nbsp;&nbsp;&nbsp;&nbsp;将帅二百余人，俘斩五万级，冻乏赴水死者不可胜数。十有二月乙亥，萧渊明至<br /><br />&nbsp;&nbsp;&nbsp;&nbsp;阙，帝御阊阖门让而宥之。岳等回师讨侯景。是岁，高丽、勿吉国并遣使朝贡。<br /><br />&nbsp;&nbsp;&nbsp;&nbsp;六年春正月己亥，大都督高岳等于涡阳大破侯景，俘斩五万余人，其余溺死<br /><br />&nbsp;&nbsp;&nbsp;&nbsp;于涡水，水为之不流。景走淮南。己未，齐文襄王来朝，请以寒山获士赐百官及<br /><br />&nbsp;&nbsp;&nbsp;&nbsp;督将等，各有差。二月己卯，萧衍遣使款阙乞和，并修书吊齐文襄王。文襄王还<br /><br />&nbsp;&nbsp;&nbsp;&nbsp;晋阳。三月癸巳，以太尉、襄城王旭为大司马，以开府仪同三司高岳为太尉。辛<br /><br />&nbsp;&nbsp;&nbsp;&nbsp;亥，以冬春亢旱，赦罪人各有差。<br /><br />&nbsp;&nbsp;&nbsp;&nbsp;夏四月甲子，吏部令史张永和、青州人崔阔等伪假人官，事觉，纠检，首者<br /><br />&nbsp;&nbsp;&nbsp;&nbsp;六万余人。秋八月甲戌，以尚书左仆射慕容绍宗为大行台，与太尉高岳、司徒韩<br /><br />&nbsp;&nbsp;&nbsp;&nbsp;轨、大都督刘丰等讨王思政于颍川，引洧水灌其城。九月乙酉，萧衍遣使朝贡。<br /><br />&nbsp;&nbsp;&nbsp;&nbsp;冬十月戊申，侯景济江，推萧衍弟子临贺王正德为主，以攻建业。是岁，高<br /><br />&nbsp;&nbsp;&nbsp;&nbsp;丽、室韦、蠕蠕、吐谷浑国并遣使朝贡。<br /><br />&nbsp;&nbsp;&nbsp;&nbsp;七年春正月戊辰，萧衍弟子北徐州刺史、封山侯萧正表以钟离内属，封兰陵<br /><br />&nbsp;&nbsp;&nbsp;&nbsp;郡开国公、吴郡王。三月丁卯，侯景克建业，还以萧衍为主。衍弟子北兖州刺史、<br /><br />&nbsp;&nbsp;&nbsp;&nbsp;定襄侯萧祗，相谭侯萧退来降。衍江北郡国皆内属。<br /><br />&nbsp;&nbsp;&nbsp;&nbsp;夏四月，大行台慕容绍宗、大都督刘丰遇暴风，溺水死。甲辰，诏以齐文襄<br /><br />&nbsp;&nbsp;&nbsp;&nbsp;王为相国、齐王，绿F绶，赞拜不名，入朝不趋，剑履上殿，食冀州之勃海、<br /><br />&nbsp;&nbsp;&nbsp;&nbsp;长乐、安德、武邑，瀛州之河间五郡，邑十五万户，余如故。王固让。是月，侯<br /><br />&nbsp;&nbsp;&nbsp;&nbsp;景杀萧衍，立子纲为主。五月，齐文襄王师众自邺赴颍川。六月丙申，克颍州，<br /><br />&nbsp;&nbsp;&nbsp;&nbsp;擒宝炬大将军、尚书左仆射、东道大行台、太原郡开国公王思政，颍州刺史皇甫<br /><br />&nbsp;&nbsp;&nbsp;&nbsp;僧显等，及战士一万余人，男女数万口。齐文襄王遂如洛州。<br /><br />&nbsp;&nbsp;&nbsp;&nbsp;秋七月，齐文襄王至自南讨，请宥思政之罪。八月辛卯，诏立皇子长仁为皇<br /><br />&nbsp;&nbsp;&nbsp;&nbsp;太子。齐文襄王薨于第，秘不发丧。癸巳，大赦天下，内外百官并加二级。甲午，<br /><br />&nbsp;&nbsp;&nbsp;&nbsp;齐王如晋阳。<br /><br />&nbsp;&nbsp;&nbsp;&nbsp;冬十月癸未，以开府仪同三司、咸阳王坦为太傅。甲午，以开府仪同三司潘<br /><br />&nbsp;&nbsp;&nbsp;&nbsp;相乐为司空。十有二月甲辰，吴郡王萧正表薨。己酉，以并州刺史彭乐为司徒。<br /><br />&nbsp;&nbsp;&nbsp;&nbsp;是岁，蠕蠕、地豆于、室韦、高丽、吐谷浑国并遣使朝贡。<br /><br />&nbsp;&nbsp;&nbsp;&nbsp;八年春正月辛酉，帝为齐文襄王举哀于东堂。丁卯，诏赠齐文襄王假黄钺、<br /><br />&nbsp;&nbsp;&nbsp;&nbsp;使持节、相国、都督中外诸军事、齐王玺绶，dc车、黄屋、左纛、前后部羽<br /><br />&nbsp;&nbsp;&nbsp;&nbsp;葆、鼓吹、轻车介士，备九锡之礼，谥曰文襄王。戊辰，诏齐王为使持节、丞相、<br /><br />&nbsp;&nbsp;&nbsp;&nbsp;都督中外诸军事、录尚书事、大行台、齐郡王，食邑一万户。甲戌，地豆于、契<br /><br />&nbsp;&nbsp;&nbsp;&nbsp;丹国并遣使朝贡。二月甲申，葬齐文襄王，车驾祖于漳滨。庚寅，以尚书令高隆<br /><br />&nbsp;&nbsp;&nbsp;&nbsp;之为太保。三月庚申，进齐郡王爵为齐王。<br /><br />&nbsp;&nbsp;&nbsp;&nbsp;夏四月乙巳，蠕蠕遣使朝贡。五月甲寅，诏齐王为相国，总百揆，封冀州之<br /><br />&nbsp;&nbsp;&nbsp;&nbsp;勃海、长乐、安德、武邑，瀛州之河间、高阳、章武，定州之中山、常山、博陵<br /><br />&nbsp;&nbsp;&nbsp;&nbsp;十郡，二十万户，备九锡之礼；以齐国太妃为王太后，王妃为王后。丙辰，诏归<br /><br />&nbsp;&nbsp;&nbsp;&nbsp;帝位于齐国，即日逊于别宫。<br /><br />&nbsp;&nbsp;&nbsp;&nbsp;齐天保元年五月己未，封帝为中山王，邑一万户；上书不称臣，答不称诏，<br /><br />&nbsp;&nbsp;&nbsp;&nbsp;载天子旌旗，行魏正朔，乘五时副车；封王诸子为县公，邑各一千户；奉绢三万<br /><br />&nbsp;&nbsp;&nbsp;&nbsp;匹，钱一千万，粟二万石，奴婢三百人，水碾一具，田百顷，园一所；于中山国<br /><br />&nbsp;&nbsp;&nbsp;&nbsp;立魏宗庙。二年十二月己酉，中山王殂，时年二十八。三年二月，奉谥曰孝静皇<br /><br />&nbsp;&nbsp;&nbsp;&nbsp;帝，葬于漳西山岗。其后发之，陵崩，死者六十人。<br /><br />&nbsp;&nbsp;&nbsp;&nbsp;帝好文学，美容仪。力能挟石师子以逾墙，射无不中。嘉辰宴会，多命郡臣<br /><br />&nbsp;&nbsp;&nbsp;&nbsp;赋诗，从容沉雅，有孝文风。齐文襄王嗣事，甚忌焉，以大将军中兵参军崔季舒<br /><br />&nbsp;&nbsp;&nbsp;&nbsp;为中书黄门侍郎，令监察动静，小大皆令季舒知。文襄与季舒书曰：“痴人复何<br /><br />&nbsp;&nbsp;&nbsp;&nbsp;似？痴势小差未？”帝尝与猎于邺东，驰逐如飞。监卫都督乌那罗受工伐从后呼<br /><br />&nbsp;&nbsp;&nbsp;&nbsp;帝曰：“天子莫走马，大将军怒。”文襄尝侍饮，大举觞曰：“臣澄劝陛下酒。”<br /><br />&nbsp;&nbsp;&nbsp;&nbsp;帝不悦，曰：“自古无不亡之国，朕亦何用此活！”文襄怒曰：“朕！朕！狗脚<br /><br />&nbsp;&nbsp;&nbsp;&nbsp;朕！”文襄使季舒殴帝三拳，奋衣而出。明日，文襄使季舒劳帝，帝亦谢焉。赐<br /><br />&nbsp;&nbsp;&nbsp;&nbsp;绢，季舒未敢受，以启文襄，文襄使取一段。帝束百匹以与之，曰：“亦一段耳！”<br /><br />&nbsp;&nbsp;&nbsp;&nbsp;帝不堪忧辱，咏谢灵运诗曰：“韩亡子房奋，秦帝鲁连耻。本自江海人，忠义动<br /><br />&nbsp;&nbsp;&nbsp;&nbsp;君子。”常侍侍讲荀济知帝意，乃与华山王大器、元瑾密谋，于宫内为山，而作<br /><br />&nbsp;&nbsp;&nbsp;&nbsp;地道向北城。至千秋门，门者觉地下响动，以告文襄。文襄勒兵入宫，曰：“陛<br /><br />&nbsp;&nbsp;&nbsp;&nbsp;下何意反邪！臣父子功存社稷，何负陛下邪！”将杀诸妃嫔。帝正色曰：“王自<br /><br />&nbsp;&nbsp;&nbsp;&nbsp;欲反，何关于我？我尚不惜身，何况妃嫔！”文襄下床叩头，大啼谢罪。于是酣<br /><br />&nbsp;&nbsp;&nbsp;&nbsp;饮，夜久乃出。居三日，幽帝于含章堂，大器、瑾等皆见烹于市。及将禅位于文<br /><br />&nbsp;&nbsp;&nbsp;&nbsp;宣，襄城王旭及司徒潘相乐、侍中张亮、黄门郎赵彦琛等求入奏事。帝在昭阳殿<br /><br />&nbsp;&nbsp;&nbsp;&nbsp;见之。旭曰：“五行递运，有始有终。齐王圣德钦明，万姓归仰。臣等昧死闻奏，<br /><br />&nbsp;&nbsp;&nbsp;&nbsp;愿陛下则尧禅舜。”帝便敛容答曰：“此事推挹已久，谨当逊避。”又云：“若<br /><br />&nbsp;&nbsp;&nbsp;&nbsp;尔，须作诏书。”侍郎崔劭、裴让之奏云：“诏已作讫。”即付杨郑进于帝，<br /><br />&nbsp;&nbsp;&nbsp;&nbsp;凡十条。书讫，帝曰：“将安朕何所？复若为而去？”杨侄栽唬骸霸诒背潜鹩<br /><br />&nbsp;&nbsp;&nbsp;&nbsp;馆宇，还备法驾，依常仗卫而去。”帝乃下御座，步就东廊，口咏范尉宗《后汉<br /><br />&nbsp;&nbsp;&nbsp;&nbsp;书赞》云：“献生不辰，身播国屯。终我四百，永作虞宾。”所司奏请发，帝曰：<br /><br />&nbsp;&nbsp;&nbsp;&nbsp;“古人念遗簪弊履，欲与六宫别，可乎？”高隆之曰：“今天下犹陛下之天下，<br /><br />&nbsp;&nbsp;&nbsp;&nbsp;况在后宫。”乃与夫人妃嫔已下诀，莫不欷[掩涕。嫔赵国李氏诵陈思王诗云：<br /><br />&nbsp;&nbsp;&nbsp;&nbsp;“王其爱玉体，俱享黄发期。”皇后已下皆哭。直长赵德以故犊车一乘候于东上<br /><br />&nbsp;&nbsp;&nbsp;&nbsp;阁。帝上车，德超上车持帝。帝肘之曰：“朕畏天顺人，授位相国，何物奴，敢<br /><br />&nbsp;&nbsp;&nbsp;&nbsp;逼人！”赵德尚不下。及出云龙门，王公百僚衣冠拜辞。帝曰：“今日不减常道<br /><br />&nbsp;&nbsp;&nbsp;&nbsp;乡公、汉献帝。”众皆悲怆，高隆之泣洒。遂入北城下司马子如南宅。及文宣行<br /><br />&nbsp;&nbsp;&nbsp;&nbsp;幸，常以帝自随。帝后封太原公主，常为帝尝食以护视焉。竟遇G而崩。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895260);">加入书签</a><a
                        href="895216.html">上一页</a>&larr;<a href="index.html">返回列表</a>&rarr;<a
                            href="895319.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895216.html"; var next_page = "895319.html"; var index_page = "index.html"; var sortid = "9"; var article_id = "14002"; var chapter_id = "895260"; var articlename = "魏书"; var chaptername = " 卷十二 帝纪第十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>