<!DOCTYPE html>
<html>
<head>
<meta charset="gbk" />
<title>魏书- 卷八十六 列传孝感第七十四-在线阅读-哈西文学网</title>
<meta name="keywords" content="魏收，魏书， 卷八十六 列传孝感第七十四全文， 卷八十六 列传孝感第七十四在线阅读 哈西文学网" />
<meta name="description" content="哈西文学网提供魏收的魏书  卷八十六 列传孝感第七十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902565.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902565.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十六 列传孝感第七十四</h1>
            <div class="link xb">
                <a href="902528.html">上一页</a>&larr;<a href="index.html">返回列表</a>&rarr;<a
                    href="902601.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵琰长孙虑乞伏保孙益德董洛生杨引阎元明吴悉达王续<br /><br />&nbsp;&nbsp;&nbsp;&nbsp;生李显达张升仓跋王崇郭文恭<br /><br />&nbsp;&nbsp;&nbsp;&nbsp;《经》云“孝，德之本”，“孝悌之至，通于神明”。此盖生人之大者。淳<br /><br />&nbsp;&nbsp;&nbsp;&nbsp;风既远，世情虽薄，孔门有以责衣锦，诗人所以思素冠。且生尽色养之天，终极<br /><br />&nbsp;&nbsp;&nbsp;&nbsp;哀思之地，若乃诚达泉鱼，感通鸟兽，事匪常伦，期盖希矣。至如温床扇席，灌<br /><br />&nbsp;&nbsp;&nbsp;&nbsp;树负土，时或加人，咸为度俗，今书赵琰等以《孝感》为目焉。<br /><br />&nbsp;&nbsp;&nbsp;&nbsp;赵琰，字叔起，天水人。父温为杨难当司马。初，苻氏乱，琰为乳母携奔寿<br /><br />&nbsp;&nbsp;&nbsp;&nbsp;春，年十四乃归。孝心色养，饪熟之节，必亲调之。皇兴中，京师俭，婢简粟粜<br /><br />&nbsp;&nbsp;&nbsp;&nbsp;之，琰遇见切责，敕留轻z。尝送子应冀州娉室，从者于路偶得一羊，行三十<br /><br />&nbsp;&nbsp;&nbsp;&nbsp;里而琰知之，令送于本处。又过路傍，主人设羊羹，琰访知盗杀，卒辞不食。遣<br /><br />&nbsp;&nbsp;&nbsp;&nbsp;人买耜刃，得剩六耜，即令送还刃主。刃主高之，义而不受，琰命委之而去。初<br /><br />&nbsp;&nbsp;&nbsp;&nbsp;为兖州司马，转团城镇副将。还京，为淮南王他府长史。时禁制甚严，不听越关<br /><br />&nbsp;&nbsp;&nbsp;&nbsp;葬于旧兆。琰积三十余年，不得葬二亲。及蒸尝拜献，未曾不婴慕卒事。每于时<br /><br />&nbsp;&nbsp;&nbsp;&nbsp;节，不受子孙庆贺。年余耳顺，而孝思弥笃。慨岁月推移，迁窆无期，乃绝盐粟，<br /><br />&nbsp;&nbsp;&nbsp;&nbsp;断诸滋味，食麦而已。年八十卒。迁都洛阳，子应等乃还乡葬焉。<br /><br />&nbsp;&nbsp;&nbsp;&nbsp;应弟煦，字宾育。好音律，以善歌闻于世。位秦州刺史。<br /><br />&nbsp;&nbsp;&nbsp;&nbsp;长孙虑，代人也。母因饮酒，其父真呵叱之，误以杖击，便即致死。真为县<br /><br />&nbsp;&nbsp;&nbsp;&nbsp;囚执，处以重坐。虑列辞尚书云“父母忿争，本无余恶。直以谬误，一朝横祸。<br /><br />&nbsp;&nbsp;&nbsp;&nbsp;今母丧未殡，父命旦夕。虑兄弟五人，并各幼稚。虑身居长，今年十五，有一女<br /><br />&nbsp;&nbsp;&nbsp;&nbsp;弟，始向四岁，更相鞠养，不能保全。父若就刑，交坠沟壑，乞以身代老父命，<br /><br />&nbsp;&nbsp;&nbsp;&nbsp;使婴弱众孤得蒙存立。”尚书奏云：“虑于父为孝子，于弟为仁兄。寻究情状，<br /><br />&nbsp;&nbsp;&nbsp;&nbsp;特可矜感。”高祖诏特恕其父死罪，以从远流。<br /><br />&nbsp;&nbsp;&nbsp;&nbsp;乞伏保，高车部人也。父居，显祖时为散骑常侍，领牧曹尚书，赐爵宁国侯。<br /><br />&nbsp;&nbsp;&nbsp;&nbsp;以忠谨慎密，常在左右，出内诏命。赐宫人河南宗氏，亡后，赐以宫人申氏，宋<br /><br />&nbsp;&nbsp;&nbsp;&nbsp;太子左率申坦兄女也。岁余，居卒，申抚养伏保。性严肃，捶骂切至，而伏保奉<br /><br />&nbsp;&nbsp;&nbsp;&nbsp;事孝谨，初无恨色。袭父侯爵，例降为伯。稍迁左中郎将。每请禄赐，在外公私<br /><br />&nbsp;&nbsp;&nbsp;&nbsp;尺丈所用，无不白知。出为无善镇将。申年余八十，伏保手制马舆，亲自扶接，<br /><br />&nbsp;&nbsp;&nbsp;&nbsp;申欣然随之。申亡，伏保解官，奉丧还洛。复为长，兼南中郎将，卒。<br /><br />&nbsp;&nbsp;&nbsp;&nbsp;孙益德，乐安人也。其母为人所害，益德童幼为母复仇。还家，哭于殡以待<br /><br />&nbsp;&nbsp;&nbsp;&nbsp;县官。高祖、文明太后以其幼而孝决，又不逃罪，特免之。<br /><br />&nbsp;&nbsp;&nbsp;&nbsp;董洛生，代人也。居父丧过礼，诏遣秘书中散温绍伯奉玺书慰之，令自抑割<br /><br />&nbsp;&nbsp;&nbsp;&nbsp;以全孝道。又诏其宗亲，使相喻奖，勿令有灭性之讥。<br /><br />&nbsp;&nbsp;&nbsp;&nbsp;杨引，乡郡襄垣人也。三岁丧父，为叔所养。母年九十三卒，引年七十五，<br /><br />&nbsp;&nbsp;&nbsp;&nbsp;哀毁过礼。三年服毕，恨不识父，追服斩衰，食粥粗服，誓终身命。终十三年，<br /><br />&nbsp;&nbsp;&nbsp;&nbsp;哀慕不改，为郡县乡闾三百余人上状称美。有司奏宜旌赏，复其一门，树其纯孝。<br /><br />&nbsp;&nbsp;&nbsp;&nbsp;诏别敕集书标杨引至行，又可假以散员之名。<br /><br />&nbsp;&nbsp;&nbsp;&nbsp;阎元明，河东安邑人也。少而至孝，行著乡闾。太和五年，除北随郡太守。<br /><br />&nbsp;&nbsp;&nbsp;&nbsp;元明以违离亲养，兴言悲慕，母亦慈念，泣泪丧明。元明悲号上诉，许归奉养。<br /><br />&nbsp;&nbsp;&nbsp;&nbsp;一见其母，母目便开。刺史吕寿恩列状上闻，诏下州郡，表为孝门，复其租调兵<br /><br />&nbsp;&nbsp;&nbsp;&nbsp;役，令终母年。母亡，服终，心丧积载，每忌日悲恸傍邻。昆弟雍和，尊卑谐穆，<br /><br />&nbsp;&nbsp;&nbsp;&nbsp;安贫乐道，白首同归。<br /><br />&nbsp;&nbsp;&nbsp;&nbsp;又猗氏县人令狐仕，兄弟四人，早丧父，泣慕十载，奉养其母，孝著乡邑。<br /><br />&nbsp;&nbsp;&nbsp;&nbsp;而力田积粟，博施不已。<br /><br />&nbsp;&nbsp;&nbsp;&nbsp;又河东郡人杨风等七百五十人，列称乐户皇甫奴兄弟，虽沉屈兵伍而操尚弥<br /><br />&nbsp;&nbsp;&nbsp;&nbsp;高，奉养继亲甚著恭孝之称。<br /><br />&nbsp;&nbsp;&nbsp;&nbsp;又东郡小黄县人董吐浑、兄养，事亲至孝，三世同居，闺门有礼。景明初，<br /><br />&nbsp;&nbsp;&nbsp;&nbsp;畿内大使王凝奏请标异，诏从之。<br /><br />&nbsp;&nbsp;&nbsp;&nbsp;吴悉达，河东闻喜人也。弟兄三人，年并幼小，父母为人所杀，四时号慕，<br /><br />&nbsp;&nbsp;&nbsp;&nbsp;悲感乡邻。及长报仇，避地永安。昆弟同居四十余载，闺门和睦，让逸竞劳。虽<br /><br />&nbsp;&nbsp;&nbsp;&nbsp;于俭年糊不继，宾客经过，必倾所有。每守宰殡丧，私办车牛，送终葬所。<br /><br />&nbsp;&nbsp;&nbsp;&nbsp;邻人孤贫窘困者，莫不解衣辍粮以相赈恤。乡闾五百余人诣州称颂焉。刺史以悉<br /><br />&nbsp;&nbsp;&nbsp;&nbsp;达兄弟行著乡里，板赠悉达父渤海太守。悉达后欲改葬，亡失坟墓，推寻弗获，<br /><br />&nbsp;&nbsp;&nbsp;&nbsp;号哭之声昼夜不止，叫诉神礻氏。忽于悉达足下地陷，得父铭记。因迁葬曾祖已<br /><br />&nbsp;&nbsp;&nbsp;&nbsp;下三世九丧，倾尽资业，不假于人，哀感毁悴，有过初丧。有司奏闻，标闾复役，<br /><br />&nbsp;&nbsp;&nbsp;&nbsp;以彰孝义。<br /><br />&nbsp;&nbsp;&nbsp;&nbsp;时有齐州人崔承宗，其父于宋世仕汉中，母丧，因殡彼。后青徐归国，遂为<br /><br />&nbsp;&nbsp;&nbsp;&nbsp;隔绝。承宗性至孝，万里投险，偷路负丧还京师。黄门侍郎孙惠蔚闻之曰：“吾<br /><br />&nbsp;&nbsp;&nbsp;&nbsp;于斯人见廉范之情矣。”于是吊赠尽礼，如旧相识。<br /><br />&nbsp;&nbsp;&nbsp;&nbsp;王续生，荥阳京县人也。遭继母忧，居丧杖而后起。及终礼制，鬓发尽落。<br /><br />&nbsp;&nbsp;&nbsp;&nbsp;有司奏闻，世宗诏标旌门闾，甄其徭役。<br /><br />&nbsp;&nbsp;&nbsp;&nbsp;李显达，颍川阳翟人也。父丧，水浆不入口七日，鬓发堕落，形体枯悴。六<br /><br />&nbsp;&nbsp;&nbsp;&nbsp;年庐于墓侧，哭不绝声，殆于灭性。州牧、高阳王雍以状奏，灵太后诏表其门闾。<br /><br />&nbsp;&nbsp;&nbsp;&nbsp;张升，荥阳人。居父母丧，鬓发坠落，水浆不入口，吐血数升。诏表门闾。<br /><br />&nbsp;&nbsp;&nbsp;&nbsp;仓跋，荥阳京县人也。丧母，水浆不入口五日，吐血数升，居忧毁瘠，见称<br /><br />&nbsp;&nbsp;&nbsp;&nbsp;州里。有司奏闻，出帝诏标门闾。<br /><br />&nbsp;&nbsp;&nbsp;&nbsp;王崇，字乾邕，阳夏雍丘人也。兄弟并以孝称。身勤稼穑，以养二亲。仕梁<br /><br />&nbsp;&nbsp;&nbsp;&nbsp;州镇南府主簿。母亡，杖而后起，鬓发坠落。未及葬，权殡宅西。崇庐于殡所，<br /><br />&nbsp;&nbsp;&nbsp;&nbsp;昼夜哭泣，鸠鸽群至。有一小鸟，素质墨眸，形大如雀，栖于崇庐，朝夕不去，<br /><br />&nbsp;&nbsp;&nbsp;&nbsp;母丧始阕，复丁父忧，哀毁过礼。是年，阳夏风雹，所过之处，禽兽暴死，草木<br /><br />&nbsp;&nbsp;&nbsp;&nbsp;摧折。至崇田畔，风雹便止，禾麦十顷，竟无损落，及过崇地，风雹如初。咸称<br /><br />&nbsp;&nbsp;&nbsp;&nbsp;至行所感。崇虽除服，仍居墓侧。于其室前生草一根，茎叶甚茂，人莫能识。至<br /><br />&nbsp;&nbsp;&nbsp;&nbsp;冬中，复有鸟巢于崇屋，乳养三子，毛羽成长，驯而不惊。守令闻之，亲自临视。<br /><br />&nbsp;&nbsp;&nbsp;&nbsp;州以闻奏，标其门闾。<br /><br />&nbsp;&nbsp;&nbsp;&nbsp;郭文恭，太原平遥人也。仕为太平县令。年逾七十，父母丧亡。文恭孝慕罔<br /><br />&nbsp;&nbsp;&nbsp;&nbsp;极，乃居祖父墓次，晨夕拜跪。跣足负土，培祖父二墓，寒暑竭力，积年不已，<br /><br />&nbsp;&nbsp;&nbsp;&nbsp;见者莫不哀叹。尚书闻奏，标其门闾。<br /><br />&nbsp;&nbsp;&nbsp;&nbsp;史臣曰：“塞天地而横四海者，唯孝而已矣。然则始敦孝敬之方，终极哀思<br /><br />&nbsp;&nbsp;&nbsp;&nbsp;之道，厥亦多绪，其心一焉。盖上智禀自然之质，中庸有企及之义，及其成名，<br /><br />&nbsp;&nbsp;&nbsp;&nbsp;其美一也。赵琰等或出公卿之绪，籍礼教以资；或出茅檐之下，非奖劝所得。乃<br /><br />&nbsp;&nbsp;&nbsp;&nbsp;有负土成坟，致毁灭性，虽乖先王之典制，亦观过而知仁矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902565);">加入书签</a><a
                        href="902528.html">上一页</a>&larr;<a href="index.html">返回列表</a>&rarr;<a
                            href="902601.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902528.html"; var next_page = "902601.html"; var index_page = "index.html"; var sortid = "9"; var article_id = "14002"; var chapter_id = "902565"; var articlename = "魏书"; var chaptername = " 卷八十六 列传孝感第七十四"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>