<!DOCTYPE html>
<html>
<head>
<meta charset="gbk" />
<title>魏书- 卷十六 列传第四-在线阅读-哈西文学网</title>
<meta name="keywords" content="魏收，魏书， 卷十六 列传第四全文， 卷十六 列传第四在线阅读 哈西文学网" />
<meta name="description" content="哈西文学网提供魏收的魏书  卷十六 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895478.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895478.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 列传第四</h1>
            <div class="link xb">
                <a href="895435.html">上一页</a>&larr;<a href="index.html">返回列表</a>&rarr;<a
                    href="895516.html">下一页</a></div>			
            <div id="BookText">&nbsp;&nbsp;&nbsp;&nbsp;◎道武七王<br /><br />&nbsp;&nbsp;&nbsp;&nbsp;清河王阳平王河南王河间王长乐王广平王京兆王<br /><br />&nbsp;&nbsp;&nbsp;&nbsp;道武皇帝十男。宣穆刘皇后生明元皇帝，贺夫人生清河王绍，大王夫人生阳<br /><br />&nbsp;&nbsp;&nbsp;&nbsp;平王熙，王夫人生河南王曜。河间王、长乐王处文二王母氏阙。段夫人生广平<br /><br />&nbsp;&nbsp;&nbsp;&nbsp;王连、京兆王黎。皇子浑及聪母氏并阙，皆早薨，无后。<br /><br />&nbsp;&nbsp;&nbsp;&nbsp;清河王绍，天兴六年封。凶浼筱＃不遵教训。好轻游里巷，劫剥行人，<br /><br />&nbsp;&nbsp;&nbsp;&nbsp;斫射犬豕，以为戏乐。太祖尝怒之，倒悬井中，垂死乃出。太宗常以义方责之，<br /><br />&nbsp;&nbsp;&nbsp;&nbsp;遂与不协，恒惧其为变。而绍母夫人贺氏有谴，太祖幽之于宫，将杀之。会日暮，<br /><br />&nbsp;&nbsp;&nbsp;&nbsp;未决。贺氏密告绍曰：“汝将何以救吾？”绍乃夜与帐下及宦者数人，逾宫犯禁。<br /><br />&nbsp;&nbsp;&nbsp;&nbsp;左右侍御呼曰：“贼至！”太祖惊起，求弓刀不获，遂暴崩。明日，宫门至日中<br /><br />&nbsp;&nbsp;&nbsp;&nbsp;不开，绍称诏召百僚于西宫端门前北面而立，绍从门扇间谓群臣曰：“我有父，<br /><br />&nbsp;&nbsp;&nbsp;&nbsp;亦有兄，公卿欲从谁也？”王公已下皆惊愕失色，莫有对者。良久，南平公长孙<br /><br />&nbsp;&nbsp;&nbsp;&nbsp;嵩曰：“从王。”群臣乃知宫车晏驾，而不审登遐之状。唯阴平公元烈哭泣而去。<br /><br />&nbsp;&nbsp;&nbsp;&nbsp;于是朝野凶凶，人怀异志。肥如侯贺护举烽于安阳城北，故贺兰部人皆往赴之，<br /><br />&nbsp;&nbsp;&nbsp;&nbsp;其余旧部亦率子弟招集族人，往往相聚。绍闻人情不安，乃出布帛班赐王公以下，<br /><br />&nbsp;&nbsp;&nbsp;&nbsp;上者数百匹，下者十匹。<br /><br />&nbsp;&nbsp;&nbsp;&nbsp;先是，太宗在外，闻变乃还，潜于山中。使人夜告北新侯安同，众皆响应。<br /><br />&nbsp;&nbsp;&nbsp;&nbsp;太宗至城西，卫士执送绍。于是赐绍母子死，诛帐下阉官、宫人为内应者十数人，<br /><br />&nbsp;&nbsp;&nbsp;&nbsp;其先犯乘舆者，群臣于城南都街生脔割而食之。绍时年十六。绍母即献明皇后妹<br /><br />&nbsp;&nbsp;&nbsp;&nbsp;也，美而丽。初太祖如贺兰部，见而悦之，告献明后，请纳焉。后曰：“不可，<br /><br />&nbsp;&nbsp;&nbsp;&nbsp;此过美不善，且已有夫。”太祖密令人杀其夫而纳之，生绍，终致大逆焉。<br /><br />&nbsp;&nbsp;&nbsp;&nbsp;阳平王熙，天兴六年封。聪达有雅操，为宗属所钦重。太宗治兵于东部，诏<br /><br />&nbsp;&nbsp;&nbsp;&nbsp;熙督十二军校阅，甚得军仪，太宗嘉之，赏赐隆厚。后讨西部越勤，有功。泰常<br /><br />&nbsp;&nbsp;&nbsp;&nbsp;六年薨，时年二十三。太宗哀恸不已，赐温明秘器，礼物备焉。熙有七子。<br /><br />&nbsp;&nbsp;&nbsp;&nbsp;长子他，袭爵。身长八尺，美姿貌，性谨厚，武艺过人。从世祖讨山胡白龙<br /><br />&nbsp;&nbsp;&nbsp;&nbsp;于西河，屠其城，别破余党，斩首数千级。改封临淮王，拜镇东将军。寻改封淮<br /><br />&nbsp;&nbsp;&nbsp;&nbsp;南王，除使持节、都督豫洛河南诸军事、镇南大将军、开府仪同三司，镇虎牢。<br /><br />&nbsp;&nbsp;&nbsp;&nbsp;威名甚著。后与武昌王提率并州诸军讨吐京叛胡曹仆浑于河西，平之。拜使持节、<br /><br />&nbsp;&nbsp;&nbsp;&nbsp;前锋大将军、都督诸军事，北讨蠕蠕，破之，运军储于比干城。刘义隆遣将寇边，<br /><br />&nbsp;&nbsp;&nbsp;&nbsp;他从征于悬瓠，破之。拜使持节、都督雍秦二州诸军事、镇西大将军、开府仪同<br /><br />&nbsp;&nbsp;&nbsp;&nbsp;三司、雍州刺史，镇长安。绥抚秦土，得民夷之心。时义隆寇南鄙，以他威信素<br /><br />&nbsp;&nbsp;&nbsp;&nbsp;著，复为虎牢镇都大将。高宗时，转使持节、都督凉州诸军事、镇西大将军、仪<br /><br />&nbsp;&nbsp;&nbsp;&nbsp;同如故。高祖初，入为中都大官，拜侍中，转征西大将军，迁司徒。赐安车几杖，<br /><br />&nbsp;&nbsp;&nbsp;&nbsp;入朝不趋。太和十二年薨，年七十三。时高祖有事宗庙，始荐，闻薨，为之废祭。<br /><br />&nbsp;&nbsp;&nbsp;&nbsp;舆驾亲临，哀恸，诏有司监护丧事，礼R有加。追赠平东大将军、定州牧，司徒<br /><br />&nbsp;&nbsp;&nbsp;&nbsp;如故。谥曰靖王。他三子。<br /><br />&nbsp;&nbsp;&nbsp;&nbsp;世子吐万，早卒，赠冠军、并州刺史、晋阳顺侯。<br /><br />&nbsp;&nbsp;&nbsp;&nbsp;子显，袭祖爵。薨，谥曰僖王。<br /><br />&nbsp;&nbsp;&nbsp;&nbsp;子世遵，袭。世宗时，拜前军将军、行幽州事、兼西中郎将，又行青州事。<br /><br />&nbsp;&nbsp;&nbsp;&nbsp;寻迁骁骑将军。出为征虏将军、幽州刺史。世遵性清和，推诚化导，百姓乐之。<br /><br />&nbsp;&nbsp;&nbsp;&nbsp;肃宗时，以本将军为荆州刺史。寻加前将军。初在汉阳，复有声迹，后颇行货贿，<br /><br />&nbsp;&nbsp;&nbsp;&nbsp;散费边储，由是声望有损。沔南蛮首及襄阳民望入密信引世遵，请以襄阳内附。<br /><br />&nbsp;&nbsp;&nbsp;&nbsp;世遵表求赴应，朝议从之，诏加世遵持节、都督荆州及沔南诸军事、平南将军，<br /><br />&nbsp;&nbsp;&nbsp;&nbsp;加散骑常侍，余如故。遣洛州刺史伊生，冠军将军、鲁阳太守崔模为别将，<br /><br />&nbsp;&nbsp;&nbsp;&nbsp;率步骑二万受世遵节度。军至汉水，模等皆疑不渡。世遵怒，临之以兵，模乃济。<br /><br />&nbsp;&nbsp;&nbsp;&nbsp;而内应者谋泄，为萧衍雍州刺史所杀，筑门以自固。模焚襄阳邑郭，烧杀数万口。<br /><br />&nbsp;&nbsp;&nbsp;&nbsp;会是夜大风雨雪，模等班师，士卒冻死十二三。世遵及生、模并坐免官。<br /><br />&nbsp;&nbsp;&nbsp;&nbsp;后除散骑常侍、平北将军、定州刺史，百姓安之。孝昌元年，薨于州。赠散骑常<br /><br />&nbsp;&nbsp;&nbsp;&nbsp;侍、征西将军、雍州刺史，谥曰康王。<br /><br />&nbsp;&nbsp;&nbsp;&nbsp;子敬先，袭。历谏议大夫、散骑常侍，领主衣都统。元颢入洛，庄帝北巡。<br /><br />&nbsp;&nbsp;&nbsp;&nbsp;敬先与叔父均等于河梁起义，为颢所害。追赠侍中、车骑大将军、太尉公、定州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;子宣洪，袭。历谏议大夫、光禄少卿。武定中，与元瑾谋反，诛，国除。<br /><br />&nbsp;&nbsp;&nbsp;&nbsp;世遵弟均，字世平。累迁通直常侍、征虏将军。以河梁立义之功，封安康县<br /><br />&nbsp;&nbsp;&nbsp;&nbsp;开国伯，食邑五百户，除散骑常侍、平东将军。卒，赠使持节、征东将军、青州<br /><br />&nbsp;&nbsp;&nbsp;&nbsp;刺史。出帝时，复赠骠骑大将军、仪同三司、冀州刺史。均六子。<br /><br />&nbsp;&nbsp;&nbsp;&nbsp;长子忻之，性粗武，幼有气力。释褐定州平北府中兵参军，稍迁尚书右中兵<br /><br />&nbsp;&nbsp;&nbsp;&nbsp;郎。以河渚起义之勋，赐爵东阿侯。初，孝庄之图尔朱荣、元天穆也，忻之密启：<br /><br />&nbsp;&nbsp;&nbsp;&nbsp;临事之日，乞得侍立，手斩二人。及荣之死，百僚入贺，忻之独蒙劳问。庄帝崩<br /><br />&nbsp;&nbsp;&nbsp;&nbsp;于晋阳，忻之内惧。及齐献武王起义河北，忻之奔赴。后废帝时，除散骑常侍、<br /><br />&nbsp;&nbsp;&nbsp;&nbsp;大丞相右长史。出帝初，袭先封安康县开国伯，除抚军将军、北徐州刺史。便道<br /><br />&nbsp;&nbsp;&nbsp;&nbsp;之州，属樊子鹄据瑕丘反，遂于中途遇害。以死王事，追赠使持节、都督定殷二<br /><br />&nbsp;&nbsp;&nbsp;&nbsp;州诸军事、骠骑大将军、司空公、定州刺史，谥曰文贞。<br /><br />&nbsp;&nbsp;&nbsp;&nbsp;忻之弟庆鸾，武定末，司徒谘议参军。<br /><br />&nbsp;&nbsp;&nbsp;&nbsp;庆鸾弟庆哲，终于司农少卿，赠中军将军、济州刺史。<br /><br />&nbsp;&nbsp;&nbsp;&nbsp;均弟禹，容貌魁伟。起家司空参军，转符玺郎、太常丞、镇远将军、东海太<br /><br />&nbsp;&nbsp;&nbsp;&nbsp;守带峒}戍主。禹颇好内学，每云晋地有福，孝昌末遂诣尔朱荣。建义元年，<br /><br />&nbsp;&nbsp;&nbsp;&nbsp;与荣同入洛。除中军将军、金紫光禄大夫，封鄄城县开国伯，邑五百户，为并州<br /><br />&nbsp;&nbsp;&nbsp;&nbsp;东面大都督，镇乐平。荣死之后，为土民王恶毡起义杀之。后赠征西将军、雍州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;子长渊，袭。武定中，南青州长史。齐受禅，爵例降。<br /><br />&nbsp;&nbsp;&nbsp;&nbsp;禹弟菩萨，给事中。卒，赠济南太守。<br /><br />&nbsp;&nbsp;&nbsp;&nbsp;吐万弟钟葵，早卒。<br /><br />&nbsp;&nbsp;&nbsp;&nbsp;长子法寿，侍御中散，累迁中散大夫。出除龙骧将军、安州刺史。法寿先令<br /><br />&nbsp;&nbsp;&nbsp;&nbsp;所亲微服入境，观察风俗，下车便大行赏罚，于是境内肃然。更满还朝，吏人诣<br /><br />&nbsp;&nbsp;&nbsp;&nbsp;阙诉乞，肃宗嘉之，诏复州任。后徵为太中大夫，加左将军。迁平东将军、光禄<br /><br />&nbsp;&nbsp;&nbsp;&nbsp;大夫。建义初，于河阴遇害，赠车骑将军、相州刺史。<br /><br />&nbsp;&nbsp;&nbsp;&nbsp;子庆始，大司农丞。与父同时见害。赠前将军、广州刺史。<br /><br />&nbsp;&nbsp;&nbsp;&nbsp;庆始弟庆遵，武定末，瀛州骑府司马。<br /><br />&nbsp;&nbsp;&nbsp;&nbsp;庆遵弟庆智，美容貌，有几案才。著作佐郎、司徒中兵参军。卒于太尉主簿。<br /><br />&nbsp;&nbsp;&nbsp;&nbsp;法寿弟法僧，自太尉行参军稍转通直郎，宁远将军，司徒、司马掾，龙骧将<br /><br />&nbsp;&nbsp;&nbsp;&nbsp;军，益州刺史。素无治干，加以贪虐，杀戮自任，威怒无恒。王贾诸姓，州内人<br /><br />&nbsp;&nbsp;&nbsp;&nbsp;士，法僧皆召为卒伍，无所假纵。于是合境皆反，招引外寇。萧衍遣将张齐率众<br /><br />&nbsp;&nbsp;&nbsp;&nbsp;攻逼，城门昼闭，行旅不通。法僧上表曰：“臣忝守遐方，变生虑表，贼众<br /><br />&nbsp;&nbsp;&nbsp;&nbsp;张，所在强盛。统内城戍悉已陷没，近州之民亦皆扰叛。唯独州治仅存而已，亡<br /><br />&nbsp;&nbsp;&nbsp;&nbsp;灭之期，非旦则夕。臣自思忖，必是死人，但恐不得谢罪阙庭，既忝宗枝，累辱<br /><br />&nbsp;&nbsp;&nbsp;&nbsp;不浅。若死为鬼，永旷天颜，九泉之下，实深重恨。今募使间行，偷路奔告，若<br /><br />&nbsp;&nbsp;&nbsp;&nbsp;台军速至，犹希全保。哭送使者，不知所言。”肃宗诏曰：“比敕傅竖眼倍道兼<br /><br />&nbsp;&nbsp;&nbsp;&nbsp;行，而犹未达，可更遣尚书郎堪干者一人驰驿催遣，庶令拔彼倒悬，救兹危急。”<br /><br />&nbsp;&nbsp;&nbsp;&nbsp;竖眼频破张齐，于是获全。徵拜光禄大夫，出为平东将军、兖州刺史，转安东将<br /><br />&nbsp;&nbsp;&nbsp;&nbsp;军、徐州刺史。孝昌元年，法僧杀行台高谅，反于彭城，自称尊号，号年天启。<br /><br />&nbsp;&nbsp;&nbsp;&nbsp;大军致讨，法僧携诸子，拥掠城内及文武，南奔萧衍。<br /><br />&nbsp;&nbsp;&nbsp;&nbsp;钟葵弟笃，字阿成。太子右率、北中郎将、抚冥镇将、光禄卿。出除平北将<br /><br />&nbsp;&nbsp;&nbsp;&nbsp;军、幽州刺史。卒，谥曰贞。<br /><br />&nbsp;&nbsp;&nbsp;&nbsp;长子浩，字洪达。太尉长史。<br /><br />&nbsp;&nbsp;&nbsp;&nbsp;他弟浑，继叔父广平王连。<br /><br />&nbsp;&nbsp;&nbsp;&nbsp;浑弟比陵，太延五年为司空，赐爵羊公。除安远将军、怀荒镇大将。卒。<br /><br />&nbsp;&nbsp;&nbsp;&nbsp;子天琚，袭。高祖时征虏将军、青州刺史。从驾南征，拜后将军，寻降公为<br /><br />&nbsp;&nbsp;&nbsp;&nbsp;侯，除西中郎将。世祖时，征虏将军、夏州刺史。卒，赠本将军、济州刺史。子<br /><br />&nbsp;&nbsp;&nbsp;&nbsp;延伯袭。卒。<br /><br />&nbsp;&nbsp;&nbsp;&nbsp;河南王曜，天兴六年封。五岁，尝射雀于太祖前，中之，太祖惊叹焉。及长，<br /><br />&nbsp;&nbsp;&nbsp;&nbsp;武艺绝人，与阳平王熙等并督诸军讲武，众咸服其勇。泰常七年薨，时年二十二。<br /><br />&nbsp;&nbsp;&nbsp;&nbsp;有七子。<br /><br />&nbsp;&nbsp;&nbsp;&nbsp;长子提，骁烈有父风。世祖时，袭爵，改封颍川王。迎昭仪于塞北，时年十<br /><br />&nbsp;&nbsp;&nbsp;&nbsp;六，有夙成之量，殊域敬焉。后改封武昌。拜使持节、镇东大将军、平原镇都大<br /><br />&nbsp;&nbsp;&nbsp;&nbsp;将。在任十年，大著威名。后与淮南王他讨平吐京叛胡，迁使持节、车骑大将军、<br /><br />&nbsp;&nbsp;&nbsp;&nbsp;统万镇都大将，赐马百匹，羊千口，甚见宠待。太安元年薨，年四十七，谥曰成<br /><br />&nbsp;&nbsp;&nbsp;&nbsp;王。<br /><br />&nbsp;&nbsp;&nbsp;&nbsp;长子平原，袭爵。忠果有智略。显祖时，蠕蠕犯塞，从驾击之，平原战功居<br /><br />&nbsp;&nbsp;&nbsp;&nbsp;多。拜假节、都督齐兖二州诸军事、镇南将军、齐州刺史。善于怀抚，边民归附<br /><br />&nbsp;&nbsp;&nbsp;&nbsp;者千有余家。<br /><br />&nbsp;&nbsp;&nbsp;&nbsp;高祖时，妖贼司马小君，自称晋后，聚党三千余人，屯聚平陵，号年圣君。<br /><br />&nbsp;&nbsp;&nbsp;&nbsp;攻破郡县，杀害长吏。平原身自讨击，杀七人，擒小君，送京师斩之。又有妖人<br /><br />&nbsp;&nbsp;&nbsp;&nbsp;刘举，自称天子，扇惑百姓。复讨斩之。时岁谷不登，齐民饥馑，平原以私米三<br /><br />&nbsp;&nbsp;&nbsp;&nbsp;千余斛为粥，以全民命。北州戍卒一千余人，还者皆给路粮。百姓咸称之。<br /><br />&nbsp;&nbsp;&nbsp;&nbsp;州民韩凝之等千余人，诣阙颂之，高祖览而嘉叹。及还京师，每岁率诸军屯于漠<br /><br />&nbsp;&nbsp;&nbsp;&nbsp;南，以备蠕蠕。迁都督雍秦梁益四州诸军事、征南大将军、开府、雍州刺史，镇<br /><br />&nbsp;&nbsp;&nbsp;&nbsp;长安。太和十一年薨。赠以本官，加羽葆、鼓吹，谥曰简王。有五子，长子和为<br /><br />&nbsp;&nbsp;&nbsp;&nbsp;沙门，舍其子显，以爵让其次弟鉴。鉴固辞。诏许鉴身终之后，令显袭爵，鉴乃<br /><br />&nbsp;&nbsp;&nbsp;&nbsp;受之。<br /><br />&nbsp;&nbsp;&nbsp;&nbsp;鉴，字绍达。少有父风，颇览书传。沉重少言，宽和好士。拜通直散骑常侍，<br /><br />&nbsp;&nbsp;&nbsp;&nbsp;寻加冠军将军，守河南尹。车驾南伐，以鉴为平南将军，除左卫将军，出为征虏<br /><br />&nbsp;&nbsp;&nbsp;&nbsp;将军、齐州刺史。时革变之始，百度惟新，鉴上遵高祖之旨，下采齐之旧风，轨<br /><br />&nbsp;&nbsp;&nbsp;&nbsp;制粲然，皆合规矩。高祖览其所上，嗟美者久之，顾谓侍臣曰：“诸州刺史皆能<br /><br />&nbsp;&nbsp;&nbsp;&nbsp;如此，变风易俗，更有何难？”下诏褒美，班之天下，一如鉴所上。齐人爱，<br /><br />&nbsp;&nbsp;&nbsp;&nbsp;咸曰耳目更新。高祖崩后，和罢沙门归俗，弃其妻子，纳一寡妇曹氏为妻。曹氏<br /><br />&nbsp;&nbsp;&nbsp;&nbsp;年齿已长，携男女五人随鉴至历城，干乱政事。和与曹及五子七处受纳，鉴皆顺<br /><br />&nbsp;&nbsp;&nbsp;&nbsp;其意，言无不从。于是狱以贿成，取受狼籍，齐人苦之。鉴治名大损。<br /><br />&nbsp;&nbsp;&nbsp;&nbsp;世宗初，以本将军转徐州刺史。属徐兖大水，民多饥馑，鉴表加赈恤，民赖<br /><br />&nbsp;&nbsp;&nbsp;&nbsp;以济。先是，京兆王愉为徐州，王既年少，长史卢渊宽以驭下，郡县多不奉法。<br /><br />&nbsp;&nbsp;&nbsp;&nbsp;鉴表曰：“梁郡太守程灵虬，唯酒是耽，贪财为事，虐政残民，寇盗并起；黩音<br /><br />&nbsp;&nbsp;&nbsp;&nbsp;悖响，盈于道路，部境呼嗟，佥焉怨酷。梁郡密迩伪畿，丑声易布，非直有点清<br /><br />&nbsp;&nbsp;&nbsp;&nbsp;风，臣恐取嗤荒远。请免所居官，以明刑宪。”诏免灵虬郡，徵还京师。于是徐<br /><br />&nbsp;&nbsp;&nbsp;&nbsp;境肃然。<br /><br />&nbsp;&nbsp;&nbsp;&nbsp;萧衍角城戍主柴庆宗，以城内附。鉴遣淮阳太守吴秦生率兵千余赴之。衍淮<br /><br />&nbsp;&nbsp;&nbsp;&nbsp;阴援军已来断路，秦生屡战破之，乘胜而进，遂克角城。世宗诏鉴曰：“知摧角<br /><br />&nbsp;&nbsp;&nbsp;&nbsp;城，威谋展称，良以欣然。此城襟带淮浒，川路冲要，自昔经算，未能克之，蚁<br /><br />&nbsp;&nbsp;&nbsp;&nbsp;固积纪，每成边害。将军渊规潜运，妙略克宣，辟境克城，功著不日，据要扼喉，<br /><br />&nbsp;&nbsp;&nbsp;&nbsp;津径势阻，可谓勋高三捷，朕甚嘉焉。守御诸宜，善以量度，矜慰之使，寻当别<br /><br />&nbsp;&nbsp;&nbsp;&nbsp;遣。”年四十二薨。赠卫大将军、齐州刺史，王如故，谥曰悼王。<br /><br />&nbsp;&nbsp;&nbsp;&nbsp;长子伯宗，员外郎；次仲渊，兰陵太守。并早卒。仲渊弟季伟，武定中，太<br /><br />&nbsp;&nbsp;&nbsp;&nbsp;尉中兵参军。<br /><br />&nbsp;&nbsp;&nbsp;&nbsp;和，字善意。鉴薨之后，与鉴子伯宗竞求承袭。尚书令肇奏：“和太和中出<br /><br />&nbsp;&nbsp;&nbsp;&nbsp;为沙门，让爵于鉴。鉴后以和子显年在弱冠，宜承基绪，求逊王爵以归正胤。先<br /><br />&nbsp;&nbsp;&nbsp;&nbsp;朝诏终鉴身，听如其请。鉴既薨逝，和求袭封。谨寻诏旨，听传子显，不许其身。<br /><br />&nbsp;&nbsp;&nbsp;&nbsp;和先让后求，有乖道素，请令伯宗承袭。”世宗诏曰：“和初以让鉴，而鉴还让<br /><br />&nbsp;&nbsp;&nbsp;&nbsp;其子，交让之道，于是乎著。其子早终，可听和袭。”寻拜谏议大夫、兼太子率<br /><br />&nbsp;&nbsp;&nbsp;&nbsp;更令，转通直散骑常侍、兼东中郎将。肃宗时，出为辅国将军、凉州刺史，坐事<br /><br />&nbsp;&nbsp;&nbsp;&nbsp;免。久之，除东郡太守。正光四年薨。赠安东将军、相州刺史。<br /><br />&nbsp;&nbsp;&nbsp;&nbsp;子谦，字思义，袭爵。后拜前军将军、征蛮都督。庄帝初，于河阴遇害。赠<br /><br />&nbsp;&nbsp;&nbsp;&nbsp;散骑常侍、征东大将军、仪同三司、相州刺史。子蚕。齐受禅，爵例降。<br /><br />&nbsp;&nbsp;&nbsp;&nbsp;鉴弟荣，字生。高祖时直寝，从驾征新野。终于羽林监。<br /><br />&nbsp;&nbsp;&nbsp;&nbsp;荣弟亮，字辟邪。威远将军、羽林监。卒，赠河间太守。<br /><br />&nbsp;&nbsp;&nbsp;&nbsp;亮弟馗，字道明。太尉府行参军、司徒掾、镇远将军、太仆少卿。出除安西<br /><br />&nbsp;&nbsp;&nbsp;&nbsp;将军、东秦州刺史。建义初，卒于州。赠征东将军、青州刺史。<br /><br />&nbsp;&nbsp;&nbsp;&nbsp;河间王修，天赐四年封。泰常元年薨，无子。<br /><br />&nbsp;&nbsp;&nbsp;&nbsp;世祖继绝世，诏河南王曜之子羯儿袭修爵，改封略阳。后与永昌王健督诸军<br /><br />&nbsp;&nbsp;&nbsp;&nbsp;讨秃发保周于番和，徙张掖民数百家于武威，遂与诸将私自没入。坐贪暴，降爵<br /><br />&nbsp;&nbsp;&nbsp;&nbsp;为公。后统河西诸军袭蠕蠕，至于漠南。仍复王爵，加征西大将军。正平初，有<br /><br />&nbsp;&nbsp;&nbsp;&nbsp;罪赐死，爵除。<br /><br />&nbsp;&nbsp;&nbsp;&nbsp;长乐王处文，天赐四年封。聪辩夙成。年十四，泰常元年薨。太宗悼伤之，<br /><br />&nbsp;&nbsp;&nbsp;&nbsp;自小敛至葬，常亲临哀恸。陪葬金陵。无子，爵除。<br /><br />&nbsp;&nbsp;&nbsp;&nbsp;广平王连，天赐四年封。始光四年薨，无子。<br /><br />&nbsp;&nbsp;&nbsp;&nbsp;世祖继绝世，以阳平王熙之第二子浑为南平王，以继连后，加平西将军。浑<br /><br />&nbsp;&nbsp;&nbsp;&nbsp;好弓马，射鸟，辄历飞而杀之，时皆叹异焉。世祖尝命左右分射，胜者中的，筹<br /><br />&nbsp;&nbsp;&nbsp;&nbsp;满，诏浑解之，三发皆中，世祖大悦。器其艺能，常引侍左右，赐马百匹，僮仆<br /><br />&nbsp;&nbsp;&nbsp;&nbsp;数十人。后拜假节、都督平州诸军事、领护东夷校尉、镇东大将军、仪同三司、<br /><br />&nbsp;&nbsp;&nbsp;&nbsp;平州刺史，镇和龙。在州绥导有方，民夷悦之。徙凉州镇将、都督西戎诸军事、<br /><br />&nbsp;&nbsp;&nbsp;&nbsp;领护西域校尉，赐御马二匹。临镇清慎，恩著凉土。更满还京，父老皆涕泣追送，<br /><br />&nbsp;&nbsp;&nbsp;&nbsp;若违所亲。太和十一年，从驾巡方山，道薨。<br /><br />&nbsp;&nbsp;&nbsp;&nbsp;子飞龙，袭，后赐名霄。身长九尺，腰带十围，容貌魁伟。雅有风则，贞白<br /><br />&nbsp;&nbsp;&nbsp;&nbsp;卓然，好直言正谏，朝臣惮之。高祖特垂钦重，除宗正卿、右光禄大夫。诏曰：<br /><br />&nbsp;&nbsp;&nbsp;&nbsp;“自今奏事，诸臣相称可云姓名，惟南平王一人可直言其封。”迁左光禄大夫。<br /><br />&nbsp;&nbsp;&nbsp;&nbsp;太和十七年薨。赐朝服一具、衣一袭、东园第一秘器、绢千匹。高祖衰临霄丧，<br /><br />&nbsp;&nbsp;&nbsp;&nbsp;哀恸左右，宴不举乐。赠卫将军、定州刺史，赐帛五百匹。谥曰安王。<br /><br />&nbsp;&nbsp;&nbsp;&nbsp;子纂，袭。纂亦有誉于时，除恢武将军，进平西将军，领西中郎将，出为安<br /><br />&nbsp;&nbsp;&nbsp;&nbsp;北将军、平州刺史。景明元年，薨于平城。<br /><br />&nbsp;&nbsp;&nbsp;&nbsp;子伯和，袭。永平三年薨。赠散骑侍郎，谥曰哀王。（阙一版）统卒，赠凉<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;子思略，武定末瀛州治中。<br /><br />&nbsp;&nbsp;&nbsp;&nbsp;思略弟叔略，武定中太尉主簿。<br /><br />&nbsp;&nbsp;&nbsp;&nbsp;京兆王黎，天赐四年封，神墼年薨。<br /><br />&nbsp;&nbsp;&nbsp;&nbsp;子根，袭，改封江阳王，加平北将军。薨，无子，显祖以南平王霄第二子继<br /><br />&nbsp;&nbsp;&nbsp;&nbsp;为根后。<br /><br />&nbsp;&nbsp;&nbsp;&nbsp;继，字世仁。袭封江阳王，加平北将军。高祖时，除使持节、安北将军、抚<br /><br />&nbsp;&nbsp;&nbsp;&nbsp;冥镇都大将，转都督柔玄、抚冥、怀荒三镇诸军事、镇北将军、柔玄镇大将。入<br /><br />&nbsp;&nbsp;&nbsp;&nbsp;为左卫将军，兼侍中，又兼中领军，留守洛京。寻除持节、平北将军，镇摄旧都。<br /><br />&nbsp;&nbsp;&nbsp;&nbsp;高车酋帅树者拥部民反叛，诏继都督北讨诸军事，自怀朔已东悉禀继节度。<br /><br />&nbsp;&nbsp;&nbsp;&nbsp;继表：“高车顽党，不识威宪，轻相合集，背役逃归。计其凶戾，事合穷极，若<br /><br />&nbsp;&nbsp;&nbsp;&nbsp;悉追戮，恐遂扰乱。请遣使镇别推检，斩愆首一人，自余加以慰喻，若悔悟从役<br /><br />&nbsp;&nbsp;&nbsp;&nbsp;者，即令赴军。”诏从之。于是叛徒往往归顺。高祖善之，顾谓侍臣曰：“江阳<br /><br />&nbsp;&nbsp;&nbsp;&nbsp;良足大任也。”车驾北巡，至邺而高车悉降，恒朔清定。继以高车扰叛，频表请<br /><br />&nbsp;&nbsp;&nbsp;&nbsp;罪。高祖优诏喻之。<br /><br />&nbsp;&nbsp;&nbsp;&nbsp;世宗时，除征虏将军、青州刺史，转平北将军、恒州刺史，入为度支尚书。<br /><br />&nbsp;&nbsp;&nbsp;&nbsp;继在青州之日，民饥馁，为家僮取民女为妇妾，又以良人为婢，为御史所弹，坐<br /><br />&nbsp;&nbsp;&nbsp;&nbsp;免官爵。后大将军高肇伐蜀，世宗以继为平东将军，镇遏徐扬。世宗崩，班师。<br /><br />&nbsp;&nbsp;&nbsp;&nbsp;及灵太后临朝，继子叉先纳太后妹，复继尚书本封，寻除侍中、领军将军。<br /><br />&nbsp;&nbsp;&nbsp;&nbsp;又除特进、骠骑将军。侍中、领军如故。继频表固让，许之。又诏还依前授。太<br /><br />&nbsp;&nbsp;&nbsp;&nbsp;师、高阳王雍，太傅、清河王怿，太保、广平王怀及门下八座，奏追论继太和中<br /><br />&nbsp;&nbsp;&nbsp;&nbsp;慰喻高车、安辑四镇之勋，增邑一千五百户。继又上表陈让，诏听减户五百。灵<br /><br />&nbsp;&nbsp;&nbsp;&nbsp;太后以子叉姻戚，数与肃宗幸继宅，置酒高会，班赐有加。寻加侍中、骠骑大将<br /><br />&nbsp;&nbsp;&nbsp;&nbsp;军、仪同三司，特进、领军如故。徙封京兆王。继疾患积年，枕养于家，每至灵<br /><br />&nbsp;&nbsp;&nbsp;&nbsp;太后与肃宗游幸于外，时令扶入，居守禁内。及节庆宴飨，皆力疾参焉。迁司空<br /><br />&nbsp;&nbsp;&nbsp;&nbsp;公，侍中如故。宽和容裕，号为长者。<br /><br />&nbsp;&nbsp;&nbsp;&nbsp;神龟末，子叉得志，转司徒公，仍加侍中。继以蕃王，宿宦旧贵，高祖时历<br /><br />&nbsp;&nbsp;&nbsp;&nbsp;内外显任，意遇已隆。灵太后临朝，入居心膂，兼处门下，历转台司，叉又居权<br /><br />&nbsp;&nbsp;&nbsp;&nbsp;重，荣赫一世。继频表逊位，乞以司徒授崔光。诏遣侍中、安丰王延明，给事黄<br /><br />&nbsp;&nbsp;&nbsp;&nbsp;门侍郎卢同敦劝。继又启固让。转太保，侍中如故，加后部鼓吹。频表陈辞，不<br /><br />&nbsp;&nbsp;&nbsp;&nbsp;许。诏曰：“至节嘉辰，礼有朝庆；亲尊戚老，理宜优异。王位高年宿，可依齐<br /><br />&nbsp;&nbsp;&nbsp;&nbsp;郡王简故事，朝讫引坐，免其拜伏。”转太傅，侍中如故。频让不许，又遣使敦<br /><br />&nbsp;&nbsp;&nbsp;&nbsp;劝，乃受之。时叉执杀生之柄，威福自己，门生故吏遍于省闼。拜受之日，送者<br /><br />&nbsp;&nbsp;&nbsp;&nbsp;倾朝，当世以为荣，有识者为之致惧。太官给酒膳，供宾客。又诏令乘步挽至殿<br /><br />&nbsp;&nbsp;&nbsp;&nbsp;庭，两人扶侍，礼秩与丞相高阳王相埒。后除使持节、侍中、太师、大将军、录<br /><br />&nbsp;&nbsp;&nbsp;&nbsp;尚书事、大都督，节度西道诸军。及出师之日，车驾临饯，倾朝祖送，赏赐万计。<br /><br />&nbsp;&nbsp;&nbsp;&nbsp;转太尉公，侍中、太师、录尚书、都督并如故。寻诏班师。继启求还复江阳，诏<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;继晚更贪婪，聚敛无已。牧守令长新除赴官，无不受纳货贿，以相托付。妻<br /><br />&nbsp;&nbsp;&nbsp;&nbsp;子各别请属，至乃郡县微吏，亦不得平心选举。凭叉威势，法官不敢纠`，天下<br /><br />&nbsp;&nbsp;&nbsp;&nbsp;患之。叉黜，继废于家。初，尔朱荣之为直寝也，数以名马奉叉，叉接以恩意，<br /><br />&nbsp;&nbsp;&nbsp;&nbsp;荣甚德之。建义初，复以继为太师、司州牧。永安二年薨，赠假黄钺、都督雍华<br /><br />&nbsp;&nbsp;&nbsp;&nbsp;泾秦岐河梁益九州诸军事、大将军、录尚书、大丞相、雍州刺史，王如故。谥<br /><br />&nbsp;&nbsp;&nbsp;&nbsp;曰武烈。<br /><br />&nbsp;&nbsp;&nbsp;&nbsp;叉，继长子，字伯y，小字夜叉。世宗时，拜员外郎。灵太后临朝，以叉<br /><br />&nbsp;&nbsp;&nbsp;&nbsp;妹夫，除通直散骑侍郎。叉妻封新平郡君，后迁冯翊郡君，拜女侍中。叉以此意<br /><br />&nbsp;&nbsp;&nbsp;&nbsp;势日盛，寻迁散骑常侍，光禄少卿，领尝食典御，转光禄卿。叉女夭，灵太后诏<br /><br />&nbsp;&nbsp;&nbsp;&nbsp;曰：“叉长女，年垂弱笄，奄致夭丧，悼念兼怀，可赠乡主。”寻迁侍中，余官<br /><br />&nbsp;&nbsp;&nbsp;&nbsp;如故，加领军将军。既在门下，兼总禁兵，深为灵太后所信委。太傅、清河王怿，<br /><br />&nbsp;&nbsp;&nbsp;&nbsp;以亲贤辅政，参决机事，以叉恃宠骄盈，志欲无限，怿裁之以法。叉轻其为人，<br /><br />&nbsp;&nbsp;&nbsp;&nbsp;每欲斥黜之。叉遂令通直郎宋维告司染都尉韩文殊欲谋逆立怿，怿坐禁止。后穷<br /><br />&nbsp;&nbsp;&nbsp;&nbsp;治无实，怿虽得免，犹以兵卫守于宫西别馆。久之，叉恐怿终为己害，乃与侍中<br /><br />&nbsp;&nbsp;&nbsp;&nbsp;刘腾密谋。灵太后时在嘉福，未御前殿，腾诈取主食中黄门胡玄度、胡定列诬怿，<br /><br />&nbsp;&nbsp;&nbsp;&nbsp;云许度等金帛，令以毒药置御食中以害帝；自望为帝，许度兄弟以富贵。腾以具<br /><br />&nbsp;&nbsp;&nbsp;&nbsp;奏，肃宗闻而信之，乃御显阳殿。腾闭永巷门，灵太后不得出。怿入，遇叉于含<br /><br />&nbsp;&nbsp;&nbsp;&nbsp;章殿后，欲入徽章东阁，叉厉声不听。怿曰：“汝欲反邪？”叉曰：“元叉不反，<br /><br />&nbsp;&nbsp;&nbsp;&nbsp;正欲缚反人。”叉命宗士及直斋等三十人执怿衣袂，将入含章东省，使数十人防<br /><br />&nbsp;&nbsp;&nbsp;&nbsp;守之。腾称诏召集公卿，议以大逆论，咸畏惮叉，无敢异者。唯仆射游肇执意不<br /><br />&nbsp;&nbsp;&nbsp;&nbsp;同。语在其《传》。叉、腾持公卿议入奏，俄而事可，夜中杀怿。于是假为灵太<br /><br />&nbsp;&nbsp;&nbsp;&nbsp;后辞逊之诏。叉遂与太师高阳王雍等辅政，常直禁中，肃宗呼为姨父。<br /><br />&nbsp;&nbsp;&nbsp;&nbsp;自后专综机要，巨细决之，威振于内外，百僚重迹。相州刺史、中山王熙抗<br /><br />&nbsp;&nbsp;&nbsp;&nbsp;表起义，以讨叉为名，不果，见诛。叉寻迁卫将军，余如故。后灵太后与肃宗宴<br /><br />&nbsp;&nbsp;&nbsp;&nbsp;于西林园，日暮还宫，右卫将军奚康生复欲图叉，不克而诛。语在其《传》。是<br /><br />&nbsp;&nbsp;&nbsp;&nbsp;后，肃宗徙御徽音殿，叉亦入居殿右。既在密近，曲尽佞媚，以承上旨，遂蒙宠<br /><br />&nbsp;&nbsp;&nbsp;&nbsp;信。出入禁中，恒令勇士持刀剑以自先后，公私行止，弥加威防。叉于千秋门外<br /><br />&nbsp;&nbsp;&nbsp;&nbsp;厂下施木阑槛，有时出入，止息其中，腹心防守，以备窃发。人物求见者，遥对<br /><br />&nbsp;&nbsp;&nbsp;&nbsp;之而已。乃封其子亮平原郡开国公，食邑一千户。及拜，肃宗御南门临观，并赐<br /><br />&nbsp;&nbsp;&nbsp;&nbsp;御马，帛千匹。<br /><br />&nbsp;&nbsp;&nbsp;&nbsp;初，叉之专政，矫情自饰，劳谦待士，时事得失，颇以关怀，而才术空浅，<br /><br />&nbsp;&nbsp;&nbsp;&nbsp;终无远致。得志之后，便骄愎，耽酒好色，与夺任情。乃于禁中自作别库掌握之，<br /><br />&nbsp;&nbsp;&nbsp;&nbsp;宝充其中。又曾卧妇人于食舆，以帕覆之，令人舆入禁内，出亦如之。直卫<br /><br />&nbsp;&nbsp;&nbsp;&nbsp;虽知，莫敢言者。轻薄趣势之徒，以酒色事之，姑姊妇女，朋淫无别。政事怠惰，<br /><br />&nbsp;&nbsp;&nbsp;&nbsp;纲纪不举，州镇守宰，多非其人。于是天下遂乱矣。<br /><br />&nbsp;&nbsp;&nbsp;&nbsp;从刘腾死后，防卫微缓。叉颇亦自宽，时宿于外，每日出游，留连他邑。灵<br /><br />&nbsp;&nbsp;&nbsp;&nbsp;太后微察知之。叉积习生常，无复虞虑。其所亲谏叉，叉又不纳。正光五年秋，<br /><br />&nbsp;&nbsp;&nbsp;&nbsp;灵太后对肃宗谓君臣曰：“隔绝我母子，不听我往来儿间，复何用我为？放我出<br /><br />&nbsp;&nbsp;&nbsp;&nbsp;家，我当永绝人间，修道于嵩高闲居寺。先帝圣鉴，鉴于未然，本营此寺者正为<br /><br />&nbsp;&nbsp;&nbsp;&nbsp;我今日。”欲自下发。肃宗与群臣大惧，叩头泣涕，殷勤苦请。灵太后声色甚厉，<br /><br />&nbsp;&nbsp;&nbsp;&nbsp;意殊不回。肃宗乃宿于嘉福殿，积数日，遂与太后密谋图叉。肃宗内虽图之，外<br /><br />&nbsp;&nbsp;&nbsp;&nbsp;形弥密，灵太后_忿之言，欲得往来显阳之意，皆以告叉。又对叉流涕，叙太<br /><br />&nbsp;&nbsp;&nbsp;&nbsp;后欲出家，忧怖之心，如此密言，日有数四。叉殊不为疑，乃劝肃宗从太后意。<br /><br />&nbsp;&nbsp;&nbsp;&nbsp;于是太后数御显阳，二宫无复禁碍。<br /><br />&nbsp;&nbsp;&nbsp;&nbsp;叉举其亲元法僧为徐州刺史，法僧据州反叛。灵太后数以为言，叉深愧悔。<br /><br />&nbsp;&nbsp;&nbsp;&nbsp;丞相、高阳王雍，虽位重于叉，而甚畏惮，欲进言于肃宗，而事无因。会太后与<br /><br />&nbsp;&nbsp;&nbsp;&nbsp;肃宗南游洛水，雍邀请，车驾遂幸雍第。日晏，肃宗及太后至雍内室，从者莫得<br /><br />&nbsp;&nbsp;&nbsp;&nbsp;而入，遂定图叉之计。后雍从肃宗朝太后，乃进言曰：“臣不虑天下诸贼，唯虑<br /><br />&nbsp;&nbsp;&nbsp;&nbsp;元叉。何者？叉总握禁旅，兵皆属之；父率百万之众，虎视京西；弟为都督，总<br /><br />&nbsp;&nbsp;&nbsp;&nbsp;三齐之众。元叉无心则已，若其有心，圣朝将何以抗？叉虽曰不反，谁见其心？<br /><br />&nbsp;&nbsp;&nbsp;&nbsp;而不可不惧。”太后曰：“然。元郎若忠于朝廷而无反心，何故不去此领军，以<br /><br />&nbsp;&nbsp;&nbsp;&nbsp;余官辅政？”叉闻之，甚惧，免冠求解。乃以叉为骠骑大将军、仪同三司、尚书<br /><br />&nbsp;&nbsp;&nbsp;&nbsp;令、侍中、领左右。叉虽去兵权，然总任内外，殊不虑有黜废之理也。后叉出宿，<br /><br />&nbsp;&nbsp;&nbsp;&nbsp;遂解其侍中。旦欲入宫，门者不纳。寻除名为民。<br /><br />&nbsp;&nbsp;&nbsp;&nbsp;初，咸阳王礻喜以逆见诛，其子树奔萧衍，衍封为邺王。及法僧反叛后，树<br /><br />&nbsp;&nbsp;&nbsp;&nbsp;遗公卿百僚书曰：<br /><br />&nbsp;&nbsp;&nbsp;&nbsp;魏室不造，奸竖擅朝，社稷阽危，缀旒非譬。元叉险慝狼戾，人伦不齿，属<br /><br />&nbsp;&nbsp;&nbsp;&nbsp;籍疏远，素无问望，特以太后姻娅，早蒙宠擢。曾不怀音，公行反噬，肆兹悖逆，<br /><br />&nbsp;&nbsp;&nbsp;&nbsp;人神同愤。自顷境土所传，皆云：叉狼心虿毒，藉权位而日滋；含忍谄诈，与日<br /><br />&nbsp;&nbsp;&nbsp;&nbsp;月而弥甚。无君之心，非复一日；篡逼之事，旦暮必行。<br /><br />&nbsp;&nbsp;&nbsp;&nbsp;抑又闻之，夫名以出信，信以制义，山川隐疾，且犹不以名，成师兆乱，巨<br /><br />&nbsp;&nbsp;&nbsp;&nbsp;君不臣，求之史籍，有自来矣。元叉本名夜叉，弟罗实名罗刹，夜叉、罗刹，此<br /><br />&nbsp;&nbsp;&nbsp;&nbsp;鬼食人，非遇黑风，事同飘坠。呜呼魏境，离此二灾！恶木盗泉，不息不饮；胜<br /><br />&nbsp;&nbsp;&nbsp;&nbsp;名枭称，不入不为。况昆季此名，表能噬物，日露久矣，始信斯言。况乃母后幽<br /><br />&nbsp;&nbsp;&nbsp;&nbsp;辱，继主蒙尘，释位挥戈，言谋王室，不在今日，何谓人臣！诸贤或奕世载德，<br /><br />&nbsp;&nbsp;&nbsp;&nbsp;或将相继踵，或受任累朝，或职居机要，或姻戚匪他，或忠义是秉，俯眉逆手，<br /><br />&nbsp;&nbsp;&nbsp;&nbsp;见制凶威，臣节未申，徒有勤悴。<br /><br />&nbsp;&nbsp;&nbsp;&nbsp;又闻自叉专政，亿兆离德，重以岁时灾厉，年年水旱，牛马殪踣，桑柘焦枯，<br /><br />&nbsp;&nbsp;&nbsp;&nbsp;饥馑相仍，菜色满道，妖灾告谴，人皆叹息。e涧西北，羌戎陆梁；泗汴左右，<br /><br />&nbsp;&nbsp;&nbsp;&nbsp;戍漕流离。加以剖僦蚁停歼殄宗室，哀彼本邦，一朝横溃。今既率师，将除君<br /><br />&nbsp;&nbsp;&nbsp;&nbsp;侧。区区之怀，庶令冠屦得所，大憝同必诛之戮，魏祀无忽诸之非。<br /><br />&nbsp;&nbsp;&nbsp;&nbsp;叉为远近所恶如此。<br /><br />&nbsp;&nbsp;&nbsp;&nbsp;其后灵太后顾谓侍臣曰：“刘腾、元叉昔邀朕索铁券，望得不死，朕赖不与。”<br /><br />&nbsp;&nbsp;&nbsp;&nbsp;中书舍人韩子熙曰：“事关杀活，岂计与否？陛下昔虽不与，何解今日不杀？”<br /><br />&nbsp;&nbsp;&nbsp;&nbsp;灵太后怃然。未几，有人告叉及其弟爪谋反，欲令其党攻近京诸县，破市烧邑郭<br /><br />&nbsp;&nbsp;&nbsp;&nbsp;以惊动内外，先遣其从弟洪业率六镇降户反于定州，又令人勾鲁阳诸蛮侵扰伊阙，<br /><br />&nbsp;&nbsp;&nbsp;&nbsp;叉兄弟为内应。起事有日，得其手书。灵太后以妹婿之故，未忍便决。黄门侍郎<br /><br />&nbsp;&nbsp;&nbsp;&nbsp;李琰之曰：“元叉之罪，具腾遐迩，岂容复停，以惑视听。”黄门徐纥趋前欲谏，<br /><br />&nbsp;&nbsp;&nbsp;&nbsp;逡巡未敢。群臣固执不已，肃宗又以为言，太后乃从之。于是叉及弟爪并赐死于<br /><br />&nbsp;&nbsp;&nbsp;&nbsp;家。太后犹以妹故，复追赠叉侍中、骠骑大将军、仪同三司、尚书令、冀州刺史。<br /><br />&nbsp;&nbsp;&nbsp;&nbsp;叉子亮，袭祖爵。齐受禅，例降。<br /><br />&nbsp;&nbsp;&nbsp;&nbsp;叉庶长子稚，秘书郎中。叉死之后，遂亡奔萧衍。<br /><br />&nbsp;&nbsp;&nbsp;&nbsp;叉弟罗，字仲纲，以俭素著称。起家司空参军事，转司徒主簿，领尝食典御、<br /><br />&nbsp;&nbsp;&nbsp;&nbsp;散骑侍郎、散骑常侍。虽父兄贵盛，而虚己谦退，恂恂接物。迁平东将军、青州<br /><br />&nbsp;&nbsp;&nbsp;&nbsp;刺史。叉当朝专政，罗望倾四海，于是才名之士王元景、刑子才、李奖等咸为其<br /><br />&nbsp;&nbsp;&nbsp;&nbsp;宾客，从游青土。时萧衍遣将寇边，以罗行抚军将军，都督青光南青三州诸军事。<br /><br />&nbsp;&nbsp;&nbsp;&nbsp;罢州，入为宗正卿。孝庄初，除尚书右仆射、东道大使。出帝时，迁尚书令，寻<br /><br />&nbsp;&nbsp;&nbsp;&nbsp;除使持节、骠骑大将军、开府仪同三司、梁州刺史。罗既懦怯，孝静初，萧衍遣<br /><br />&nbsp;&nbsp;&nbsp;&nbsp;将围逼，罗以州降。叉死之后，罗逼叉妻，时人秽之。或云其救命之计也。<br /><br />&nbsp;&nbsp;&nbsp;&nbsp;罗弟爽，字景并。少而机警，尤为父所宠爱。解褐秘书郎，稍迁给事黄门侍<br /><br />&nbsp;&nbsp;&nbsp;&nbsp;郎、金紫光禄大夫。永熙二年卒，赠使持节、都督泾岐秦三州诸军事、卫将军、<br /><br />&nbsp;&nbsp;&nbsp;&nbsp;尚书左仆射、秦州刺史，谥曰懿。<br /><br />&nbsp;&nbsp;&nbsp;&nbsp;爽子德隆，武定末，太子中庶子。<br /><br />&nbsp;&nbsp;&nbsp;&nbsp;爽弟蛮，武定末，光禄卿。<br /><br />&nbsp;&nbsp;&nbsp;&nbsp;爪字景邕，给事中。与兄叉同以罪诛。<br /><br />&nbsp;&nbsp;&nbsp;&nbsp;继弟罗侯，迁洛之际，以坟陵在北，遂家于燕州之昌平郡。内丰资产，唯以<br /><br />&nbsp;&nbsp;&nbsp;&nbsp;意得为适，不入京师。有宾客往来者，必厚相礼遗，豪据北方，甚有声称。叉权<br /><br />&nbsp;&nbsp;&nbsp;&nbsp;重，以罗侯不乐入仕，就拜昌平太守。正光末，逆贼大俄佛保陷郡，见害。<br /><br />&nbsp;&nbsp;&nbsp;&nbsp;子景遵，直寝，太常丞。<br /><br />&nbsp;&nbsp;&nbsp;&nbsp;史臣曰：枭镜为物，天实生之，知母忘父，盖亦禽兽，元绍其人，此之不若<br /><br />&nbsp;&nbsp;&nbsp;&nbsp;乎！阳平以下，降年夭促，英才武略，未显于时。静、简二王，为时称首。鉴既<br /><br />&nbsp;&nbsp;&nbsp;&nbsp;有声，浑亦见器。霄荷遇高祖，继受任太和，苟无其才，名位岂徒及也。叉阶缘<br /><br />&nbsp;&nbsp;&nbsp;&nbsp;宠私，智小谋大，任重才弱，遂乱天下，杀身全祀，不亦幸哉！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895478);">加入书签</a><a
                        href="895435.html">上一页</a>&larr;<a href="index.html">返回列表</a>&rarr;<a
                            href="895516.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895435.html"; var next_page = "895516.html"; var index_page = "index.html"; var sortid = "9"; var article_id = "14002"; var chapter_id = "895478"; var articlename = "魏书"; var chaptername = " 卷十六 列传第四"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>