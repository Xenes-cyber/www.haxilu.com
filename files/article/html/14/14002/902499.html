<!DOCTYPE html>
<html>
<head>
<meta charset="gbk" />
<title>魏书- 卷八十四 列传儒林第七十二-在线阅读-哈西文学网</title>
<meta name="keywords" content="魏收，魏书， 卷八十四 列传儒林第七十二全文， 卷八十四 列传儒林第七十二在线阅读 哈西文学网" />
<meta name="description" content="哈西文学网提供魏收的魏书  卷八十四 列传儒林第七十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902499.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902499.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十四 列传儒林第七十二</h1>
            <div class="link xb">
                <a href="902432.html">上一页</a>&larr;<a href="index.html">返回列表</a>&rarr;<a
                    href="902528.html">下一页</a></div>			
            <div id="BookText">&nbsp;&nbsp;&nbsp;&nbsp;◎梁越卢丑张伟梁祚平恒陈奇常爽刘献之张吾贵刘兰<br /><br />&nbsp;&nbsp;&nbsp;&nbsp;孙惠蔚徐遵明董徵刁冲卢景裕李同轨李业兴<br /><br />&nbsp;&nbsp;&nbsp;&nbsp;自晋永嘉之后，运钟丧乱，宇内分崩，群凶肆祸，生民不见俎豆之容，黔首<br /><br />&nbsp;&nbsp;&nbsp;&nbsp;唯睹戎马之迹，礼乐文章，扫地将尽。而契之所感，斯道犹存。高才有德之流，<br /><br />&nbsp;&nbsp;&nbsp;&nbsp;自强蓬荜；鸿生硕儒之辈，抱器晦已，太祖初定中原，虽日不暇给，始建都邑，<br /><br />&nbsp;&nbsp;&nbsp;&nbsp;便以经术为先，立太学，置五经博士生员千有余人。天兴二年春，增国子太学生<br /><br />&nbsp;&nbsp;&nbsp;&nbsp;员至三千。岂不以天下可马上取之，不可以马上治之，为国之道，文武兼用，毓<br /><br />&nbsp;&nbsp;&nbsp;&nbsp;才成务，意在兹乎？圣达经猷，盖为远矣。四年春，命乐师入学习舞，释菜于先<br /><br />&nbsp;&nbsp;&nbsp;&nbsp;圣、先师。太宗世，改国子为中书学，立教授博士。世祖始光三年春，别起太学<br /><br />&nbsp;&nbsp;&nbsp;&nbsp;于城东，后征卢玄、高允等，而令州郡各举才学。于是人多砥尚，儒林转兴。显<br /><br />&nbsp;&nbsp;&nbsp;&nbsp;祖大安初，诏立乡学，郡置博士二人，助教二人，学生六十人。后诏：大郡立博<br /><br />&nbsp;&nbsp;&nbsp;&nbsp;士二人，助教四人，学生一百人；次郡立博士二人，助教二人，学生八十人；中<br /><br />&nbsp;&nbsp;&nbsp;&nbsp;郡立博士一人，助教二人，学生六十人；下郡立博士一人，助教一人，学生四十<br /><br />&nbsp;&nbsp;&nbsp;&nbsp;人。太和中，改中书学为国子学，建明堂辟雍，尊三老五更，又开皇子之学。及<br /><br />&nbsp;&nbsp;&nbsp;&nbsp;迁都洛邑，诏立国子太学、四门小学。高祖钦明稽古，笃好坟典，坐舆据鞍，不<br /><br />&nbsp;&nbsp;&nbsp;&nbsp;忘讲道。刘芳、李彪诸人以经书进，崔光、邢峦之徒以文史达，其余涉猎典章，<br /><br />&nbsp;&nbsp;&nbsp;&nbsp;关历词翰，莫不糜以好爵，动贻赏眷。于是斯文郁然，比隆周汉。世宗时，复诏<br /><br />&nbsp;&nbsp;&nbsp;&nbsp;营国学，树小学于四门，大选儒生，以为小学博士，员四十人。虽黉宇未立，而<br /><br />&nbsp;&nbsp;&nbsp;&nbsp;经术弥显。时天下承平，学业大盛。故燕齐赵魏之间，横经著录，不可胜数。大<br /><br />&nbsp;&nbsp;&nbsp;&nbsp;者千余人，小者犹数百。州举茂异，郡贡孝廉，对扬王庭，每年逾众。神龟中，<br /><br />&nbsp;&nbsp;&nbsp;&nbsp;将立国学，诏以三品已上及五品清官之子以充生选。未及简置，仍复停寝。正光<br /><br />&nbsp;&nbsp;&nbsp;&nbsp;二年，乃释奠于国学，命祭酒崔光讲《孝经》，始置国子生三十六人。暨孝昌之<br /><br />&nbsp;&nbsp;&nbsp;&nbsp;后，海内淆乱，四方校学所存无几。永熙中，复释奠于国学；又于显阳殿诏祭酒<br /><br />&nbsp;&nbsp;&nbsp;&nbsp;刘钦讲《孝经》，黄门李郁说《礼记》，中书舍人卢景宣讲《大戴礼夏小正篇》；<br /><br />&nbsp;&nbsp;&nbsp;&nbsp;复置生七十二人。及迁都于邺，国子置三十六人。至于兴和、武定之世，寇难既<br /><br />&nbsp;&nbsp;&nbsp;&nbsp;平，儒业复光矣。<br /><br />&nbsp;&nbsp;&nbsp;&nbsp;汉世郑玄并为众经注解，服虔、何休各有所说。玄《易》、《书》、《诗》、<br /><br />&nbsp;&nbsp;&nbsp;&nbsp;《礼》、《论语》、《孝经》，虔《左氏春秋》，休《公羊传》，大行于河北。<br /><br />&nbsp;&nbsp;&nbsp;&nbsp;王肃《易》亦间行焉。晋世杜预注《左氏》，预玄孙坦、坦弟骥于刘义隆世并为<br /><br />&nbsp;&nbsp;&nbsp;&nbsp;青州刺史，传其家业，故齐地多习之。自梁越以下传受讲说者甚众。今举其知名<br /><br />&nbsp;&nbsp;&nbsp;&nbsp;者附列于后云。<br /><br />&nbsp;&nbsp;&nbsp;&nbsp;梁越，字玄览，新兴人也。少而好学，博综经传，无所不通。性纯和笃信，<br /><br />&nbsp;&nbsp;&nbsp;&nbsp;行无择善。国初为《礼经》博士。太祖以其谨厚，举动可则，拜上大夫命授诸皇<br /><br />&nbsp;&nbsp;&nbsp;&nbsp;子经书。太宗即祚，以师傅之恩赐爵祝阿侯后出为雁门太守，获白雀以献，拜光<br /><br />&nbsp;&nbsp;&nbsp;&nbsp;禄大夫。卒。子弼，早卒。<br /><br />&nbsp;&nbsp;&nbsp;&nbsp;弼子恭，袭。降为云中子。无子，爵除。<br /><br />&nbsp;&nbsp;&nbsp;&nbsp;卢丑，昌黎徒河人，襄城王鲁元之族也。世祖之为监国，丑以笃学博闻入授<br /><br />&nbsp;&nbsp;&nbsp;&nbsp;世祖经。后以师傅旧恩赐爵济阴公。除镇军将军，拜尚书，加散骑常侍，出为河<br /><br />&nbsp;&nbsp;&nbsp;&nbsp;内太守。延和二年冬卒。阙初，中山袭爵，太和中，以老疾自免。<br /><br />&nbsp;&nbsp;&nbsp;&nbsp;子升头，袭爵，后例降。<br /><br />&nbsp;&nbsp;&nbsp;&nbsp;张伟，字仲业，小名翠螭，太原中都人也。高祖敏，晋秘书监。伟学通诸经，<br /><br />&nbsp;&nbsp;&nbsp;&nbsp;讲授乡里，受业者常数百人。儒谨泛纳，勤于教训，虽有顽固不晓，问至数十，<br /><br />&nbsp;&nbsp;&nbsp;&nbsp;伟告喻殷勤，曾无愠色。常依附经典，教以孝悌，门人感其仁化，事之如父。性<br /><br />&nbsp;&nbsp;&nbsp;&nbsp;恬平，不以夷易操，清雅笃慎，非法不言。世祖时，与高允等俱被辟命，拜中<br /><br />&nbsp;&nbsp;&nbsp;&nbsp;书博士。转侍郎、大将军乐安王范从事中郎、冯翊太守。还，仍为中书侍郎、本<br /><br />&nbsp;&nbsp;&nbsp;&nbsp;国大中正。使酒泉，慰劳沮渠无讳。还，迁散骑侍郎。聘刘义隆，还，拜给事中、<br /><br />&nbsp;&nbsp;&nbsp;&nbsp;建威将军，赐爵成皋子。出为平东将军、营州刺史，进爵建安公。卒，赠征南将<br /><br />&nbsp;&nbsp;&nbsp;&nbsp;军、并州刺史，谥曰康，在州郡以仁德为先，不任刑罚，清身率下，宰守不敢为<br /><br />&nbsp;&nbsp;&nbsp;&nbsp;非。<br /><br />&nbsp;&nbsp;&nbsp;&nbsp;子仲虑，太和初，假给事中、高丽副使，寻假散骑常侍、高丽使。后出为章<br /><br />&nbsp;&nbsp;&nbsp;&nbsp;武太守，加宁远将军。仲虑弟仲继，学尚有父风，善《仓》、《雅》、《林说》。<br /><br />&nbsp;&nbsp;&nbsp;&nbsp;太和中，官至侍御长，坐事徒西裔，道死。<br /><br />&nbsp;&nbsp;&nbsp;&nbsp;梁祚，北地泥阳人。父劭，皇始二年归国，拜吏部郎，出为济阳太守。至祚，<br /><br />&nbsp;&nbsp;&nbsp;&nbsp;居赵郡。祚笃志好学，历治诸经，尤善《公羊春秋》、郑氏《易》，常以教授。<br /><br />&nbsp;&nbsp;&nbsp;&nbsp;有儒者风，而无当世之才。与幽州别驾平恒有旧，又姊先适范阳李氏，遂携家人<br /><br />&nbsp;&nbsp;&nbsp;&nbsp;侨居于蓟。积十余年，虽羁贫窘而著述不倦。恒时相请屈，与论经史。辟秘书中<br /><br />&nbsp;&nbsp;&nbsp;&nbsp;散，稍迁秘书令。为李所排，摈退为中书博士。后出为统万镇司马，征为散令。<br /><br />&nbsp;&nbsp;&nbsp;&nbsp;撰并陈寿《三国志》，名曰《国统》。又作《代都赋》，颇行于世。清贫守素，<br /><br />&nbsp;&nbsp;&nbsp;&nbsp;不交势贵。年八十七。太和十二年卒。<br /><br />&nbsp;&nbsp;&nbsp;&nbsp;子元吉，有父风。少子重，历碎职，后为相州镇北府参军事。<br /><br />&nbsp;&nbsp;&nbsp;&nbsp;平恒，字继叔，燕国蓟人。祖视，父儒，并仕暮容为通宦。恒耽勤读诵，研<br /><br />&nbsp;&nbsp;&nbsp;&nbsp;综经籍，钅句深致远，多所博闻。自周以降，暨于魏世，帝王传代之由，贵臣升<br /><br />&nbsp;&nbsp;&nbsp;&nbsp;降之绪，皆撰录品第，商略是非，号曰《略注》，合百余篇。好事者览之，咸以<br /><br />&nbsp;&nbsp;&nbsp;&nbsp;为善焉。安贫乐道，不以屡空改操。征为中书博士。久之，出为幽州别驾。廉贞<br /><br />&nbsp;&nbsp;&nbsp;&nbsp;寡欲，不营资产，衣食至常不足，妻子不免饥寒。后拜著作佐郎，迁秘书丞。<br /><br />&nbsp;&nbsp;&nbsp;&nbsp;时高允为监，河间邢祜、北平阳嘏、河东裴定、广平程骏、金城赵元顺等为<br /><br />&nbsp;&nbsp;&nbsp;&nbsp;著作佐郎，虽才学互有短长，然俱为称职，并号长者。允每称博通经籍无过恒也。<br /><br />&nbsp;&nbsp;&nbsp;&nbsp;恒即刘将军王玄谟舅子。恒三子，并不率父业，好酒自弃。恒常忿其世衰，<br /><br />&nbsp;&nbsp;&nbsp;&nbsp;植杖巡舍侧岗而哭，不为营事婚宦，任意官娶，故仕聘浊碎，不得及其门流。恒<br /><br />&nbsp;&nbsp;&nbsp;&nbsp;妇弟邓宗庆及外生孙玄明等每以为言。恒曰：“此辈会是衰顿，何烦劳我。”乃<br /><br />&nbsp;&nbsp;&nbsp;&nbsp;别构精卢，并置经籍于其中，一奴自给，妻子莫得而往，酒食亦不与同。时有珍<br /><br />&nbsp;&nbsp;&nbsp;&nbsp;美，呼时老东安公刁雍等共饮啖之，家人无得尝焉。太和十年，以恒为秘书令，<br /><br />&nbsp;&nbsp;&nbsp;&nbsp;而恒固请为郡，未授而卒，时年七十六。赠平东将军、幽州刺史、都昌侯，谥曰<br /><br />&nbsp;&nbsp;&nbsp;&nbsp;康。<br /><br />&nbsp;&nbsp;&nbsp;&nbsp;子寿昌，太和初，秘书令史。稍迁荆州征虏府录事参军。<br /><br />&nbsp;&nbsp;&nbsp;&nbsp;陈奇，字奇，河北人也，自云晋凉州刺史骧之八世孙。祖刃，仕慕容垂。<br /><br />&nbsp;&nbsp;&nbsp;&nbsp;奇少孤，家贫，而奉母至孝。龆龀聪识，有夙成之美。性气刚亮，与俗不群。爱<br /><br />&nbsp;&nbsp;&nbsp;&nbsp;玩经典，博通坟籍，常非马融、郑玄解经失旨，志在著述《五经》。始注《孝经》、<br /><br />&nbsp;&nbsp;&nbsp;&nbsp;《论语》，颇传于世，为|绅所称。<br /><br />&nbsp;&nbsp;&nbsp;&nbsp;与河间邢v同召赴京。时秘书监游雅素闻其名，始颇好之，引入秘省，欲授<br /><br />&nbsp;&nbsp;&nbsp;&nbsp;以史职。后与奇论典诰及《诗书》，雅赞扶马郑。至于《易讼卦》天与水违行，<br /><br />&nbsp;&nbsp;&nbsp;&nbsp;雅曰：“自葱岭以西，水皆西流，推此而言，《易》之所及自葱领以东耳。”奇<br /><br />&nbsp;&nbsp;&nbsp;&nbsp;曰：《易》理绵广，包含宇宙。若如公言，自葱领以西，岂东向望天哉？”奇执<br /><br />&nbsp;&nbsp;&nbsp;&nbsp;义非雅，每如此类，终不苟从。雅性护短，因以为嫌。尝众辱奇，或尔汝之，或<br /><br />&nbsp;&nbsp;&nbsp;&nbsp;指为小人。奇曰：“公身为君子，奇身且小人耳。”雅曰：“君言身且小人，君<br /><br />&nbsp;&nbsp;&nbsp;&nbsp;祖父是何人也？”奇曰：“祖，燕东部侯，”雅质奇曰：“侯何官也？”奇<br /><br />&nbsp;&nbsp;&nbsp;&nbsp;曰：“三皇不传礼，官名岂同哉？故昔有云师、火正、鸟师之名。以斯而言，世<br /><br />&nbsp;&nbsp;&nbsp;&nbsp;革则官异，时易则礼变。公为皇魏东宫内侍长，侍长竟何职也？”由是雅深憾之。<br /><br />&nbsp;&nbsp;&nbsp;&nbsp;先是敕以奇付雅，令铨补秘书，雅既恶之，遂不复叙用焉。<br /><br />&nbsp;&nbsp;&nbsp;&nbsp;奇冗散数年，高允与奇仇温古籍，嘉其远致，称奇通识。非凡学所窥。允微<br /><br />&nbsp;&nbsp;&nbsp;&nbsp;劝雅曰：“君朝望具瞻，何为与野儒办简牍章句？”雅谓允有私于奇，曰：“君<br /><br />&nbsp;&nbsp;&nbsp;&nbsp;宁党小人也！”乃取奇所注《论语》、《孝经》焚于坑内。奇曰：“公贵人，不<br /><br />&nbsp;&nbsp;&nbsp;&nbsp;乏樵薪，何乃燃奇《论语》？”雅愈怒，因告京师后生不听传授。而奇无降志，<br /><br />&nbsp;&nbsp;&nbsp;&nbsp;亦评雅之失。雅制昭皇太后碑文，论后名字之美，比谕前魏之甄后。奇刺发其非，<br /><br />&nbsp;&nbsp;&nbsp;&nbsp;遂闻于上。诏下司徒检对碑史事，乃郭后，雅有屈焉。<br /><br />&nbsp;&nbsp;&nbsp;&nbsp;有人为谤书，多怨时之言，颇称奇不得志。雅乃讽在事云：“此书言奇不遂，<br /><br />&nbsp;&nbsp;&nbsp;&nbsp;当是奇假人为之。如依律文，造谤书者皆及孥戮。”遂抵奇罪。时司徒、平原王<br /><br />&nbsp;&nbsp;&nbsp;&nbsp;陆丽知奇见枉，惜其才学，故得迁延经年，冀有宽宥。但执以狱成，竟致大戮，<br /><br />&nbsp;&nbsp;&nbsp;&nbsp;遂及其家。奇于《易》尤长。在狱尝自筮卦，未及成，乃揽破而叹曰：“吾不度<br /><br />&nbsp;&nbsp;&nbsp;&nbsp;来年冬季！”及奇受害，如其所占。<br /><br />&nbsp;&nbsp;&nbsp;&nbsp;奇初被召，夜梦星坠压脚，明而告人曰：“星则好风，星则好雨，梦星厌脚，<br /><br />&nbsp;&nbsp;&nbsp;&nbsp;必无善征。但时命峻切，不敢不赴耳。”奇妹适常氏，有子曰矫之。仕历郡守。<br /><br />&nbsp;&nbsp;&nbsp;&nbsp;神龟中，上书陈时政所宜，言颇忠至，清河王怿称美之。奇所注《论语》，矫之<br /><br />&nbsp;&nbsp;&nbsp;&nbsp;传掌，未能行于世，其义多异郑玄，往往与司徒崔浩同。<br /><br />&nbsp;&nbsp;&nbsp;&nbsp;常爽，字仕明，河内温人，魏太常卿林六世孙也。祖珍，苻坚南安太守，因<br /><br />&nbsp;&nbsp;&nbsp;&nbsp;世乱遂居凉州。父坦，乞伏世镇远将军、大夏镇将、显美侯。爽少而聪敏，严正<br /><br />&nbsp;&nbsp;&nbsp;&nbsp;有志概，虽家人僮隶未尝见其宽诞之容。笃志好学，博闻强识，明习纬候，《五<br /><br />&nbsp;&nbsp;&nbsp;&nbsp;经》百家多所研综。州郡礼命皆不就。<br /><br />&nbsp;&nbsp;&nbsp;&nbsp;世祖西征凉土，爽与兄仕国归款军门，世祖嘉之。赐仕国爵五品，显美男；<br /><br />&nbsp;&nbsp;&nbsp;&nbsp;爽为六品，拜宣威将军。是时戎车屡驾，征伐为事，贵游子弟未遑学术，爽置馆<br /><br />&nbsp;&nbsp;&nbsp;&nbsp;温水之右，教授门徒七百余人，京师学业，翕然复兴。爽立训甚有劝罚之科，弟<br /><br />&nbsp;&nbsp;&nbsp;&nbsp;子事之若严君焉。尚书左仆射元赞、平原太守司马真安、著作郎程灵虬，皆是爽<br /><br />&nbsp;&nbsp;&nbsp;&nbsp;教所就，崔浩、高允并称爽之严教，奖厉有方。允曰：“文翁柔胜，先生刚克，<br /><br />&nbsp;&nbsp;&nbsp;&nbsp;立教虽殊，成人一也。”其为通识叹服如此。<br /><br />&nbsp;&nbsp;&nbsp;&nbsp;因教授之暇，述《六经略注》，以广制作，甚有条贯。其序曰：“《传》称：<br /><br />&nbsp;&nbsp;&nbsp;&nbsp;‘立天之道曰阴与阳，立地之道曰柔与刚，立人之道曰仁与义。’然则仁义者人<br /><br />&nbsp;&nbsp;&nbsp;&nbsp;之性也，经典者身之文也，皆以陶铸神情，启悟耳目，未有不由学而能成其器，<br /><br />&nbsp;&nbsp;&nbsp;&nbsp;不由习而能利其业。是故季路勇士也，服道以成忠烈之概；宁越庸夫也，讲艺以<br /><br />&nbsp;&nbsp;&nbsp;&nbsp;全高尚之节。盖所由者习也，所因者本也，本立而道生，身文而德备焉。昔者先<br /><br />&nbsp;&nbsp;&nbsp;&nbsp;王之训天下也，莫不导以《诗书》，教以《礼乐》，移其风俗，和其人民。故恭<br /><br />&nbsp;&nbsp;&nbsp;&nbsp;俭庄敬而不烦者，教深于《礼》也；广博易良而不奢者，教深于《乐》也；温柔<br /><br />&nbsp;&nbsp;&nbsp;&nbsp;敦厚而不愚者，教深于《诗》也；疏通知远而不诬者，教深于《书》也；洁静精<br /><br />&nbsp;&nbsp;&nbsp;&nbsp;微而不贼者，教深于《易》也；属辞比事而不乱者，教深于《春秋》也。夫《乐》<br /><br />&nbsp;&nbsp;&nbsp;&nbsp;以和神，《诗》以正言，《礼》以明体，《书》以广听，《春秋》以断事，五者<br /><br />&nbsp;&nbsp;&nbsp;&nbsp;盖五常之道相须而备，而《易》为之源。故曰：“《易》不可见则乾坤其几乎息<br /><br />&nbsp;&nbsp;&nbsp;&nbsp;矣。”由是言之，《六经》者先王之遗烈，圣人之盛事也。安可不游心寓目，习<br /><br />&nbsp;&nbsp;&nbsp;&nbsp;性文身哉！顷因暇日，属意艺林，略撰所闻，讨论其本，名曰《六经略注》以训<br /><br />&nbsp;&nbsp;&nbsp;&nbsp;门徒焉。”其《略注》行于世。<br /><br />&nbsp;&nbsp;&nbsp;&nbsp;爽不事王侯，独守闲静，讲肄经典二十余年，时人号为“儒林先生”。年六<br /><br />&nbsp;&nbsp;&nbsp;&nbsp;十三，卒于家。<br /><br />&nbsp;&nbsp;&nbsp;&nbsp;子文通，历官至镇西司马、南天水太守、西翼校尉。文通子景，别有《传》。<br /><br />&nbsp;&nbsp;&nbsp;&nbsp;刘献之，博陵饶阳人也。少而孤贫，雅好《诗》、《传》，曾受业于渤海程<br /><br />&nbsp;&nbsp;&nbsp;&nbsp;玄，后遂博观众籍。见名法之言，掩卷而笑曰：“若使杨墨之流不为此书，千载<br /><br />&nbsp;&nbsp;&nbsp;&nbsp;谁知其小也！”曾谓其所亲曰：“观屈原《离骚》之作，自是狂人，死其宜矣，<br /><br />&nbsp;&nbsp;&nbsp;&nbsp;何足惜也！吾常谓濯缨洗耳，有异人之迹；哺糟fr，有同物之志。而孔子曰：<br /><br />&nbsp;&nbsp;&nbsp;&nbsp;‘我则异于是，无可无不可。’诚哉斯言，实获我心。<br /><br />&nbsp;&nbsp;&nbsp;&nbsp;时人有从献之学者，献之辄谓之曰：“人之立身，虽百行殊途，准之四科，<br /><br />&nbsp;&nbsp;&nbsp;&nbsp;要以德行为首。君若能入孝出悌，忠信仁让，不待出户，天下自知。傥不能然，<br /><br />&nbsp;&nbsp;&nbsp;&nbsp;虽复下帷针股，蹑执邮Γ正可博闻多识，不过为土龙乞雨，眩惑将来，其于立<br /><br />&nbsp;&nbsp;&nbsp;&nbsp;身之道有何益乎？孔门之徒，初亦未悟，见旱鱼之叹，方归而养亲。嗟乎先达，<br /><br />&nbsp;&nbsp;&nbsp;&nbsp;何自觉之晚也！束不易，受之亦难，敢布心腹，子其图之。”由是四方学者莫<br /><br />&nbsp;&nbsp;&nbsp;&nbsp;不高其行义而希造其门。<br /><br />&nbsp;&nbsp;&nbsp;&nbsp;献之善《春秋》、《毛诗》，每讲《左氏》，尽隐公八年便止，云义例己了，<br /><br />&nbsp;&nbsp;&nbsp;&nbsp;不复须解。由是弟子不能究竟其说。后本郡举孝廉，非其好也，逼遗之，乃应命，<br /><br />&nbsp;&nbsp;&nbsp;&nbsp;至京，称疾而还。高祖幸中山，诏征典内校书，献之喟然叹曰：“吾不如庄周散<br /><br />&nbsp;&nbsp;&nbsp;&nbsp;木远矣！一之谓甚，其可再乎。”固以疾辞。时中山张吾贵与献之齐名，海内皆<br /><br />&nbsp;&nbsp;&nbsp;&nbsp;曰儒宗。吾贵每一讲唱，门徒千数，其行业可称者寡。献之著录，数百而已，皆<br /><br />&nbsp;&nbsp;&nbsp;&nbsp;经通之士。于是有识者辨其优劣。魏承丧乱之后，《五经》大义虽有师说，而海<br /><br />&nbsp;&nbsp;&nbsp;&nbsp;内诸生多有疑滞，咸决于献之。六艺之文，虽不悉注，然所标宗旨，颇异旧义，<br /><br />&nbsp;&nbsp;&nbsp;&nbsp;撰《三礼大义》四卷，《三传略例》三卷，《注毛诗序义》一卷，今行于世，并<br /><br />&nbsp;&nbsp;&nbsp;&nbsp;《章句疏》三卷。注《涅经》未就而卒。有四子，放古、爰古、参古、古。<br /><br />&nbsp;&nbsp;&nbsp;&nbsp;放古，幼有人才。为州从事，早亡。爰古、参古，并传父《诗》而不能精通<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;张吾贵，字吴子，中山人。少聪惠口辩，身长八尺，容貌奇伟。年十八，本<br /><br />&nbsp;&nbsp;&nbsp;&nbsp;郡举为太学博士。吾贵先未多学，乃从郦诠受《礼》，牛天v受《易》。诠、v<br /><br />&nbsp;&nbsp;&nbsp;&nbsp;粗为开发，而吾贵览读一遍，便即别构户牖。世人竞归之。曾在夏学，聚徒千数<br /><br />&nbsp;&nbsp;&nbsp;&nbsp;而不讲《传》，生徒窃云张生之于《左氏》似不能说。吾贵闻之，谓其徒曰：<br /><br />&nbsp;&nbsp;&nbsp;&nbsp;“我今夏讲暂罢，后当说《传》，君等来日皆当持本。”生徒怪之而已。吾贵谓<br /><br />&nbsp;&nbsp;&nbsp;&nbsp;刘兰云：“君曾读《左氏》，为我一说。”兰遂为讲。三旬之中，吾贵兼读杜、<br /><br />&nbsp;&nbsp;&nbsp;&nbsp;服，隐括两家，异同悉举。诸生后集，便为讲之，义例无穷，皆多新异。兰乃伏<br /><br />&nbsp;&nbsp;&nbsp;&nbsp;听。学者以此益奇之。而以辩能饰非，好为诡说，由是业不久传，而气陵牧守，<br /><br />&nbsp;&nbsp;&nbsp;&nbsp;不屈王侯，竟不仕而终。<br /><br />&nbsp;&nbsp;&nbsp;&nbsp;刘兰，武邑人。年三十余，始入小学，书《急就篇》。家人觉其聪敏，遂令<br /><br />&nbsp;&nbsp;&nbsp;&nbsp;从师，受《春秋》、《诗》、《礼》于中山王保安。家贫无以自资，且耕且学。<br /><br />&nbsp;&nbsp;&nbsp;&nbsp;三年之后，便白其兄：“兰欲讲书。”其兄笑而听之，为立黉舍，聚徒二百。兰<br /><br />&nbsp;&nbsp;&nbsp;&nbsp;读《左氏》，五日一遍，兼通《五经》。先是张吾贵以聪辨过人，其所解说，不<br /><br />&nbsp;&nbsp;&nbsp;&nbsp;本先儒之旨。唯兰推《经》、《传》之由，本注者之意，参以纬候及先儒旧事，<br /><br />&nbsp;&nbsp;&nbsp;&nbsp;甚为精悉。自后经义审博，皆由于兰。兰又明阴阳，博物多识，为儒者所宗。瀛<br /><br />&nbsp;&nbsp;&nbsp;&nbsp;州刺史裴植征兰讲书于州城南馆，植为学主，故生徒甚盛，海内称焉。又特为中<br /><br />&nbsp;&nbsp;&nbsp;&nbsp;山王英所重。英引在馆，令授其子熙、诱、略等。兰学徒前后数千，成业者众，<br /><br />&nbsp;&nbsp;&nbsp;&nbsp;而排毁《公羊》，又非董仲舒，由是见讥于世。永平中，为国子助教。延昌中，<br /><br />&nbsp;&nbsp;&nbsp;&nbsp;静坐读书，有人叩门，门人通焉，兰命引入。其人葛巾单衣，入与兰坐，谓兰曰：<br /><br />&nbsp;&nbsp;&nbsp;&nbsp;“君自是学士，何为每见毁辱，理义长短，竟知在谁，而过无礼见陵也。今欲相<br /><br />&nbsp;&nbsp;&nbsp;&nbsp;召，当与君正之。”言终而出。出后，兰告家人。少时而患卒。<br /><br />&nbsp;&nbsp;&nbsp;&nbsp;孙惠蔚，字叔炳，武邑武遂人也，小字陀罗。自言六世祖道恭为晋长秋卿，<br /><br />&nbsp;&nbsp;&nbsp;&nbsp;自道恭至惠蔚世以儒学相传。惠蔚年十三，粗通《诗》、《书》及《孝经》、<br /><br />&nbsp;&nbsp;&nbsp;&nbsp;《论语》；十八，师董道季讲《易》；十九，师程玄读《礼经》及《春秋》三<br /><br />&nbsp;&nbsp;&nbsp;&nbsp;《传》。周流儒肆，有名于冀方。<br /><br />&nbsp;&nbsp;&nbsp;&nbsp;太和初，郡举孝廉，对策于中书省。时中书监高闾宿闻惠蔚，称其英辩，因<br /><br />&nbsp;&nbsp;&nbsp;&nbsp;相谈，荐为中书博士。转皇宗博士。闾被敕理定雅乐，惠蔚参其事。及乐成，闾<br /><br />&nbsp;&nbsp;&nbsp;&nbsp;上疏请集朝贵于太乐，共研是非。秘书令李彪自以才辩，立难于其间，闾命惠蔚<br /><br />&nbsp;&nbsp;&nbsp;&nbsp;与彪抗论，彪不能屈。黄门侍郎张彝常与游处，每表疏论事，多参访焉。十七年，<br /><br />&nbsp;&nbsp;&nbsp;&nbsp;高祖南征，上议告类之礼。及太师冯熙薨，惠蔚监其丧礼，上书令熙未冠之子皆<br /><br />&nbsp;&nbsp;&nbsp;&nbsp;服成人之服。惠蔚与李彪以儒学相知，及彪位至尚书，惠蔚仍太庙令。高祖曾从<br /><br />&nbsp;&nbsp;&nbsp;&nbsp;容言曰：“道固既登龙门而孙蔚犹沉涓浍，朕常以为负矣。”虽久滞小官，深体<br /><br />&nbsp;&nbsp;&nbsp;&nbsp;通塞，无孜孜之望，儒者以是尚焉。<br /><br />&nbsp;&nbsp;&nbsp;&nbsp;二十二年，侍读东宫。先是七庙以平文为太祖，高祖议定祖宗，以道武为太<br /><br />&nbsp;&nbsp;&nbsp;&nbsp;祖。祖宗虽定，然昭穆未改。及高祖崩，y神主于庙，时侍中崔光兼太常卿，以<br /><br />&nbsp;&nbsp;&nbsp;&nbsp;太祖既改，昭穆以次而易。兼御史中尉、黄门侍郎邢峦以为太祖虽改，昭穆仍不<br /><br />&nbsp;&nbsp;&nbsp;&nbsp;应易，乃立弹草欲按奏光。光谓惠蔚曰：“此乃礼也，而执法欲见弹劾，思获助<br /><br />&nbsp;&nbsp;&nbsp;&nbsp;于硕学。”惠蔚曰：“此深得礼变。”寻为书以与光，赞明其事。光以惠蔚书呈<br /><br />&nbsp;&nbsp;&nbsp;&nbsp;宰辅，乃召惠蔚与峦庭议得失，尚书令王肃又助峦，而峦理终屈，弹事遂寝。<br /><br />&nbsp;&nbsp;&nbsp;&nbsp;世宗即位之后，仍在左右敷训经典，自冗从仆射迁秘书丞、武邑郡中正。惠<br /><br />&nbsp;&nbsp;&nbsp;&nbsp;蔚既入东观，见典籍未周，乃上疏曰：“臣闻圣皇之御世也，必幽赞人经，参天<br /><br />&nbsp;&nbsp;&nbsp;&nbsp;二地，宪章典故，述遵鸿猷。故《易》曰：‘观乎天文以察时变，观乎人文以化<br /><br />&nbsp;&nbsp;&nbsp;&nbsp;成天下。’然则《六经》、百氏，图书秘籍，乃承天之正术，治人之贞范。是以<br /><br />&nbsp;&nbsp;&nbsp;&nbsp;温柔疏远，《诗书》之教；恭俭易良，《礼乐》之道。爻彖以精微为神，《春秋》<br /><br />&nbsp;&nbsp;&nbsp;&nbsp;以属辞为化。故大训炳于东序，艺文光于麟阁。斯实太平之枢宗，胜残之要道，<br /><br />&nbsp;&nbsp;&nbsp;&nbsp;有国之灵基，帝王之盛业。安上靖民，敦风美俗，其在兹乎？及秦弃学术，《礼<br /><br />&nbsp;&nbsp;&nbsp;&nbsp;经》泯绝。减兴求访，典文载举，先王遗训，粲然复存。暨光武拨乱，日不暇给，<br /><br />&nbsp;&nbsp;&nbsp;&nbsp;而入洛之书二千余两。魏晋之世，尤重典坟，收亡集逸，九流咸备。观其鸠阅史<br /><br />&nbsp;&nbsp;&nbsp;&nbsp;篇，访购经论，纸竹所载，略尽无遗。臣学阙通儒，思不及远，徒循章句，片义<br /><br />&nbsp;&nbsp;&nbsp;&nbsp;无立，而兹造曲覃，厕班秘省，忝官承乏，唯书是司。而观、阁旧典，先无定目，<br /><br />&nbsp;&nbsp;&nbsp;&nbsp;新故杂糅，首尾不全。有者累帙数十，无者旷年不写。或篇第褫落，始末沦残；<br /><br />&nbsp;&nbsp;&nbsp;&nbsp;或文坏字误，谬烂相属。篇目虽多，全定者少。臣今依前丞臣卢昶所撰《甲乙》<br /><br />&nbsp;&nbsp;&nbsp;&nbsp;新录，欲裨残补阙，损并有无，校练句读，以为定本，次第均写永为常式。其省<br /><br />&nbsp;&nbsp;&nbsp;&nbsp;先无本者，广加推寻，搜求令足。然经记浩博，诸子纷纶，部帙既多，章篇纰缪，<br /><br />&nbsp;&nbsp;&nbsp;&nbsp;当非一二校书，岁月可了。今求令四门博士及在京儒生四十人，在秘书省专精校<br /><br />&nbsp;&nbsp;&nbsp;&nbsp;考，参定字义。如蒙听许，则典文允正，群书大集。”诏许之。<br /><br />&nbsp;&nbsp;&nbsp;&nbsp;又兼黄门侍郎，迁中散大夫，仍兼黄门。久之，正黄门侍郎，代崔光为著作<br /><br />&nbsp;&nbsp;&nbsp;&nbsp;郎，才非文史，无所撰著，唯自披其传注数行而已。迁国子祭酒、秘书监，仍知<br /><br />&nbsp;&nbsp;&nbsp;&nbsp;史事。延昌二年，追赏侍讲之劳，封枣强县开国男，食邑二百户。肃宗初，出为<br /><br />&nbsp;&nbsp;&nbsp;&nbsp;平东将军、济州刺史。还京，除光禄大夫。魏初已来，儒生寒官，惠蔚最为显达。<br /><br />&nbsp;&nbsp;&nbsp;&nbsp;先单名蔚，正始中，侍讲禁内，夜论佛经，有惬帝旨，诏使加“惠”，号惠蔚法<br /><br />&nbsp;&nbsp;&nbsp;&nbsp;师焉。神龟元年卒于官，时年六十七。赐帛五百匹，赠大将军、瀛州刺史，谥曰<br /><br />&nbsp;&nbsp;&nbsp;&nbsp;戴。<br /><br />&nbsp;&nbsp;&nbsp;&nbsp;子伯礼，袭封。伯礼善隶书。拜奉朝请、员外散骑侍郎、宁朔将军、步兵校<br /><br />&nbsp;&nbsp;&nbsp;&nbsp;尉、国子博士。卒，赠辅国将军、巴州刺史。子产同，袭。少有才学，早亡，时<br /><br />&nbsp;&nbsp;&nbsp;&nbsp;人惜之。<br /><br />&nbsp;&nbsp;&nbsp;&nbsp;徐遵明，字子判，华阴人也。身长八尺，幼孤好学。年十七，随乡人毛灵和<br /><br />&nbsp;&nbsp;&nbsp;&nbsp;等诣山东求学。至上党，乃师屯留王聪，受《毛诗》、《尚书》、《礼记》。一<br /><br />&nbsp;&nbsp;&nbsp;&nbsp;年，便辞聪诣燕赵，师事张吾贵。吾贵门徒甚盛，遵明伏膺数月，乃私谓其友人<br /><br />&nbsp;&nbsp;&nbsp;&nbsp;曰：“张生名高而义无检格，凡所讲说，不惬吾心，请更从师。”遂与平原田猛<br /><br />&nbsp;&nbsp;&nbsp;&nbsp;略就范阳孙买德受业。一年，复欲去之。猛略谓遵明曰：“君年少从师，每不终<br /><br />&nbsp;&nbsp;&nbsp;&nbsp;业，千里负帙，何去就之甚。如此用意，终恐无成。”遵明曰：’吾今始知真师<br /><br />&nbsp;&nbsp;&nbsp;&nbsp;所在。”猛略曰：“何在？”遵明乃指心曰：“正在于此。”乃诣平原唐迁，纳<br /><br />&nbsp;&nbsp;&nbsp;&nbsp;之，居于蚕舍。读《孝经》、《论语》、《毛诗》、《尚书》、《三礼》，不出<br /><br />&nbsp;&nbsp;&nbsp;&nbsp;门院，凡经六年，时弹筝吹笛以自娱慰。又知阳平馆陶赵世业家有服氏春秋，是<br /><br />&nbsp;&nbsp;&nbsp;&nbsp;晋世永嘉旧本，遵明乃往读之。复经数载，因手撰《春秋义章》，为三十卷。<br /><br />&nbsp;&nbsp;&nbsp;&nbsp;是后教授，门徒盖寡，久之乃盛。遵明每临讲坐，必持经执疏，然后敷陈，<br /><br />&nbsp;&nbsp;&nbsp;&nbsp;其学徒至今浸以成俗。遵明讲学于外二十余年，海内莫不宗仰。颇好聚敛，有损<br /><br />&nbsp;&nbsp;&nbsp;&nbsp;儒者之风。<br /><br />&nbsp;&nbsp;&nbsp;&nbsp;后广平王怀闻而征焉。至而寻退，不好京辇。孝昌末，南渡河，客于任城。<br /><br />&nbsp;&nbsp;&nbsp;&nbsp;以兖州有旧，因徒居焉。永安初，东道大使元罗表荐之，竟无礼辟。二年，元颢<br /><br />&nbsp;&nbsp;&nbsp;&nbsp;入洛，任城太守李湛将举义兵，遵明同其事。夜至民间，为乱兵所害，时年五十<br /><br />&nbsp;&nbsp;&nbsp;&nbsp;五。<br /><br />&nbsp;&nbsp;&nbsp;&nbsp;永熙二年，遵明弟子通直散骑常侍李业兴表曰：“臣闻行道树德，非求利于<br /><br />&nbsp;&nbsp;&nbsp;&nbsp;当年；服义履仁，岂邀恩于没世。但天爵所存，果致式闾之礼；民望攸属，终有<br /><br />&nbsp;&nbsp;&nbsp;&nbsp;祠墓之荣。伏见故处士兖州徐遵明生在衡泌，弗因世族之基；长于原野，匪乘雕<br /><br />&nbsp;&nbsp;&nbsp;&nbsp;镂之地。而心渊旷，置情恬雅，处静无闷，居约不忧。故能垂帘自精，下帷独<br /><br />&nbsp;&nbsp;&nbsp;&nbsp;得，钻经纬之微言，研圣贤之妙旨。莫不入其门户，践其堂奥，信以称大儒于海<br /><br />&nbsp;&nbsp;&nbsp;&nbsp;内，擅明师于日下矣。是故眇眇四方，知音之类，延首慕德，踵依风。每精庐<br /><br />&nbsp;&nbsp;&nbsp;&nbsp;暂辟，杖策不远千里；束受业，编录将逾万人。固已企盛烈于西河，拟高踪于<br /><br />&nbsp;&nbsp;&nbsp;&nbsp;北海。若慕奇好士，爱客尊贤，罢吏游梁，纷而成列。遵明以硕德重名，首蒙礼<br /><br />&nbsp;&nbsp;&nbsp;&nbsp;命，曳裾雅步，眷同置体。黄门李郁具所知明，方申荐奏之恩，处心守壑之志，<br /><br />&nbsp;&nbsp;&nbsp;&nbsp;潜居乐道，遂往不归。故北海王入洛之初，率土风靡，遵明确然守志，忠洁不渝，<br /><br />&nbsp;&nbsp;&nbsp;&nbsp;遂与太守李湛将诛叛逆。时有邂逅，受毙凶险。至诚高节，堙没无闻，朝野人士，<br /><br />&nbsp;&nbsp;&nbsp;&nbsp;相与嗟悼。伏惟陛下远应龙序，俯执天衷，每端听而忘昃，常坐思而候晓。虽微<br /><br />&nbsp;&nbsp;&nbsp;&nbsp;功小善，片言一行，莫不衣裳加室，玉帛在门。况遵明冠盖一时，师表当世，溘<br /><br />&nbsp;&nbsp;&nbsp;&nbsp;焉冥没，旌纪寂寥。逝者长辞，无论荣价，文明叙物，敦厉斯在。臣迹诸生，<br /><br />&nbsp;&nbsp;&nbsp;&nbsp;亲承顾眄，惟伏膺之义，感在三之重，是以越分陈愚，上喧幄座。特乞加以显谥，<br /><br />&nbsp;&nbsp;&nbsp;&nbsp;追以好爵，仰申朝廷尚德之风，下示学徒稽古之利。若宸鉴昭回，曲垂矜采，则<br /><br />&nbsp;&nbsp;&nbsp;&nbsp;荒坟千载，式贵生平。”卒无赠谥。<br /><br />&nbsp;&nbsp;&nbsp;&nbsp;董徵，字文发，顿丘卫国人也。祖英，高平太守。父虬，郡功曹。徵身长七<br /><br />&nbsp;&nbsp;&nbsp;&nbsp;尺二寸，好古，学尚雅素。年十七，师清河监伯阳，受《论语》、《毛诗》、《<br /><br />&nbsp;&nbsp;&nbsp;&nbsp;春秋》、《周易》，就河内高望崇受《周官》，后于博陵刘献之遍受诸经。数年<br /><br />&nbsp;&nbsp;&nbsp;&nbsp;之中，大义精练，讲授生徒。太和末，为四门小学博士。后世宗诏徵入璇华宫，<br /><br />&nbsp;&nbsp;&nbsp;&nbsp;令孙惠蔚问以《六经》，仍诏征教授京兆、清河、广平、汝南四王，后特除员外<br /><br />&nbsp;&nbsp;&nbsp;&nbsp;散骑侍郎。清河王怿之为司空、司徒，引征为长流参军。怿迁太尉，征为仓曹参<br /><br />&nbsp;&nbsp;&nbsp;&nbsp;军。出为氵市郡太守，加扬烈将军。入为太尉司马，俄加辅国将军。未几，以本<br /><br />&nbsp;&nbsp;&nbsp;&nbsp;将军除安州刺史。徵因述职，路次过家，置酒高会，大享邑老，乃言曰：“腰龟<br /><br />&nbsp;&nbsp;&nbsp;&nbsp;返国，昔人称荣；仗节还家，云胡不乐。”因诫二三子弟曰：“此之富贵，匪自<br /><br />&nbsp;&nbsp;&nbsp;&nbsp;天降，乃勤学所致耳。”时人荣之。入为司农少卿、光禄大夫。征出州入卿，匪<br /><br />&nbsp;&nbsp;&nbsp;&nbsp;唯学业所致，亦由汝南王悦以其师资之义。为之启请焉。永安初，加平东将军，<br /><br />&nbsp;&nbsp;&nbsp;&nbsp;寻以老解职。永熙二年卒。出帝以徵昔授父业，故优赠散骑常侍、都督相殷沧三<br /><br />&nbsp;&nbsp;&nbsp;&nbsp;州诸军事、车骑大将军、仪同三司、尚书左仆射、相州刺史，谥曰文烈。<br /><br />&nbsp;&nbsp;&nbsp;&nbsp;子仲曜，武定末，仪同开府属。<br /><br />&nbsp;&nbsp;&nbsp;&nbsp;刁冲，字文朗，渤海饶安人也，镇东将军雍之曾孙。十三而孤，孝慕过人。<br /><br />&nbsp;&nbsp;&nbsp;&nbsp;其祖母司空高允女，聪明妇人也，哀其早孤，抚养尢笃。冲免丧后便志学他方，<br /><br />&nbsp;&nbsp;&nbsp;&nbsp;高氏泣涕留之，冲终不止。虽家世贵达，乃从师于外，自同诸生。于时学制，诸<br /><br />&nbsp;&nbsp;&nbsp;&nbsp;生悉日直监厨，冲虽有仆隶，不令代己，身自炊爨。每师受之际，发情精专，不<br /><br />&nbsp;&nbsp;&nbsp;&nbsp;舍昼夜，殆忘寒暑。学通诸经，偏修郑说，阴阳、图纬、算数、天文、风气之书<br /><br />&nbsp;&nbsp;&nbsp;&nbsp;莫不关综，当世服其精博，刺史郭祚闻其盛名，访以疑义，冲应机解辩，无不祛<br /><br />&nbsp;&nbsp;&nbsp;&nbsp;其久惑。后太守范阳卢尚之、刺史河东裴植并征冲为功曹、主簿，非所好也，受<br /><br />&nbsp;&nbsp;&nbsp;&nbsp;署而已，不关事务。惟以讲学为心，四方学徒就其受业者岁有数百。<br /><br />&nbsp;&nbsp;&nbsp;&nbsp;冲虽儒生，而执心壮烈，不畏强御。延昌中，世宗舅司徒高肇擅恣威权，冲<br /><br />&nbsp;&nbsp;&nbsp;&nbsp;乃抗表极言其事，辞旨恳直，文义忠愤。太傅、清河王怿览而叹息。<br /><br />&nbsp;&nbsp;&nbsp;&nbsp;先是冲曾祖雍作《行孝论》以诫子孙，称：“古之葬者衣之以薪，不封不树，<br /><br />&nbsp;&nbsp;&nbsp;&nbsp;后世圣人易之棺椁。其有生则不能致养，死则厚葬过度。及于末世，至蘧Z裹尸，<br /><br />&nbsp;&nbsp;&nbsp;&nbsp;倮而葬者。确而为论，并作折衷。既知二者之失，岂宜同之。当令所存者棺厚不<br /><br />&nbsp;&nbsp;&nbsp;&nbsp;过三寸，高不过三尺，弗用缯彩，敛以时服。W车止用白布为幔，不加画饰，<br /><br />&nbsp;&nbsp;&nbsp;&nbsp;名为清素车。又去挽歌、方相，并盟器杂物。”及冲祖遵将卒，敕其子孙令奉雍<br /><br />&nbsp;&nbsp;&nbsp;&nbsp;遗旨。河南尹丞张普惠谓为太俭，贻书于冲叔整议其进退。整令与通学议之，冲<br /><br />&nbsp;&nbsp;&nbsp;&nbsp;及致书国学诸儒以论其事，学官竟不能答。<br /><br />&nbsp;&nbsp;&nbsp;&nbsp;冲以嫡传祖爵东安侯。京兆王继为司空也，并以高选频辟记室参军。肃宗将<br /><br />&nbsp;&nbsp;&nbsp;&nbsp;亲释奠，于是国子助教韩神固与诸儒诣国子祭酒崔光、吏部尚书甄琛，举其才学，<br /><br />&nbsp;&nbsp;&nbsp;&nbsp;奏而征焉。及卒，国子博士高凉及范阳卢道侃、卢景裕等复上状陈冲业行，议奏<br /><br />&nbsp;&nbsp;&nbsp;&nbsp;谥曰安宪先生，祭以太牢。子钦，字志儒。早亡。<br /><br />&nbsp;&nbsp;&nbsp;&nbsp;卢景裕，字仲儒，小字白头，范阳涿人也。章武伯同之兄子。少聪敏，专经<br /><br />&nbsp;&nbsp;&nbsp;&nbsp;为学。居拒马河，将一老婢作食，妻子不自随从。又避地大宁山，不营世事，居<br /><br />&nbsp;&nbsp;&nbsp;&nbsp;无所业，惟在注解。其叔父同职居显要，而景裕止于园舍，情均郊野，谦恭守道，<br /><br />&nbsp;&nbsp;&nbsp;&nbsp;贞素自得。由是世号居士。<br /><br />&nbsp;&nbsp;&nbsp;&nbsp;前废帝初，除国子博士，参议正声，甚见亲遇，待以不臣之礼。永熙初，以<br /><br />&nbsp;&nbsp;&nbsp;&nbsp;例解。天平中，还乡里，与邢子才、魏季景、魏收、邢昕等同征赴邺。景裕寓<br /><br />&nbsp;&nbsp;&nbsp;&nbsp;僧寺，讲听不已。未几，归本郡。<br /><br />&nbsp;&nbsp;&nbsp;&nbsp;河间邢摩纳与景裕从兄仲礼据乡作逆，逼其同反，以应元宝炬。齐献武王命<br /><br />&nbsp;&nbsp;&nbsp;&nbsp;都督贺拔仁讨平之。闻景裕经明行著，驿马特征，既而舍之，使教诸子。在馆十<br /><br />&nbsp;&nbsp;&nbsp;&nbsp;日一归家，随以鼎食。景裕风仪言行，雅见嗟赏。先是景裕注《周易》、《尚书》<br /><br />&nbsp;&nbsp;&nbsp;&nbsp;、《孝经》、《礼记》、《老子》，其《毛诗》、《春秋左氏》未讫，齐文襄王<br /><br />&nbsp;&nbsp;&nbsp;&nbsp;入相，于第开讲，招延时隽，令景裕解所注《易》。景裕理义精微，吐发闲雅。<br /><br />&nbsp;&nbsp;&nbsp;&nbsp;时有问难，或相诋诃，大声厉色，言至不逊，而景裕神采俨然，风调如一，从容<br /><br />&nbsp;&nbsp;&nbsp;&nbsp;往复，无际可寻。由是士君子嗟美之。<br /><br />&nbsp;&nbsp;&nbsp;&nbsp;元颢入洛，以为中书郎。普泰初，复除国子博士。进退其间，未曾有得失之<br /><br />&nbsp;&nbsp;&nbsp;&nbsp;色。性清静，淡于荣利，弊衣粗食，恬然自安，终日端严，如对宾客。兴和中，<br /><br />&nbsp;&nbsp;&nbsp;&nbsp;补齐王开府属，卒于晋阳，齐献武王悼惜之。<br /><br />&nbsp;&nbsp;&nbsp;&nbsp;景裕虽不聚徒教授，所注《易》大行于世。又好释氏，通其大义。天竺胡沙<br /><br />&nbsp;&nbsp;&nbsp;&nbsp;门道每论诸经论，辄景裕为之序。景裕之败也，系晋阳狱，至心诵经，枷<br /><br />&nbsp;&nbsp;&nbsp;&nbsp;锁自脱。是时又有人负罪当死，梦沙门教讲经，觉时如所梦，默诵千遍，临刑刀<br /><br />&nbsp;&nbsp;&nbsp;&nbsp;折，主者以闻，赦之。此经遂行于世，号曰《高王观世音》。<br /><br />&nbsp;&nbsp;&nbsp;&nbsp;李同轨，赵郡高邑人，阳夏太守义深之弟。体貌魁岸，腰带十围，学综诸经，<br /><br />&nbsp;&nbsp;&nbsp;&nbsp;多所治诵，兼读释氏，又好医术。年二十二，举秀才，射策，除奉朝请，领国子<br /><br />&nbsp;&nbsp;&nbsp;&nbsp;助教。转著作郎，典仪注，修国史，迁国子博士，加征虏将军。永熙二年，出帝<br /><br />&nbsp;&nbsp;&nbsp;&nbsp;幸平等寺，僧徒讲法，敕同轨论难，音韵闲朗，往复可观，出帝善之。三年春，<br /><br />&nbsp;&nbsp;&nbsp;&nbsp;释菜，诏延公卿学官于显阳殿，敕祭酒刘Q讲《孝经》，黄门李郁讲《礼记》，<br /><br />&nbsp;&nbsp;&nbsp;&nbsp;中书舍入卢景宣解《大戴礼夏小正篇》。时广招儒学，引令预听。同轨经义素优，<br /><br />&nbsp;&nbsp;&nbsp;&nbsp;辩析兼美，而不得执经，深为慨恨。天平中，转中书侍郎。兴和中，兼通直散骑<br /><br />&nbsp;&nbsp;&nbsp;&nbsp;常侍，使萧衍。衍深耽释学，遂集名僧于其爱敬、同泰二寺，讲《涅盘大品经》，<br /><br />&nbsp;&nbsp;&nbsp;&nbsp;引同轨预席。衍兼遣其朝臣并共观听。同轨论难久之，道俗咸以为善。卢景裕卒，<br /><br />&nbsp;&nbsp;&nbsp;&nbsp;齐献武王引同轨在馆教诸公子，甚加礼之。每旦入授，日暮始归。缁素请业者，<br /><br />&nbsp;&nbsp;&nbsp;&nbsp;同轨夜为说解，四时恒尔，不以为倦。武定四年夏卒，年四十七，时人伤惜之，<br /><br />&nbsp;&nbsp;&nbsp;&nbsp;齐献武王亦殊嗟悼，赠`甚厚。赠骠骑大将军、瀛州刺史，谥曰康。<br /><br />&nbsp;&nbsp;&nbsp;&nbsp;李业兴，上党长子人也。祖虬，父玄纪，并以儒学举孝廉。玄纪卒于金乡令。<br /><br />&nbsp;&nbsp;&nbsp;&nbsp;业兴少耿介。志学精力，负帙从师，不惮勤苦。耽思章句，好览异说。晚乃师事<br /><br />&nbsp;&nbsp;&nbsp;&nbsp;徐遵明于赵魏之间。时有渔阳鲜于灵馥亦聚徒教授，而遵明声誉未高，著录尚寡。<br /><br />&nbsp;&nbsp;&nbsp;&nbsp;业兴乃诣灵馥黉舍，类受业者。灵馥乃谓曰：“李生久遂羌博士，何所得也？”<br /><br />&nbsp;&nbsp;&nbsp;&nbsp;业兴默尔不言。及灵馥说《左传》，业兴问其大义数条，灵馥不能对。于是振衣<br /><br />&nbsp;&nbsp;&nbsp;&nbsp;而起曰：“羌弟子正如此耳！”遂便径还。自此灵馥生徒倾学而就遵明。遵明学<br /><br />&nbsp;&nbsp;&nbsp;&nbsp;徒大盛，业兴之为也。<br /><br />&nbsp;&nbsp;&nbsp;&nbsp;后乃博涉百家，图纬、风角、天文、占候无不详练，尤长算历。虽在贫贱，<br /><br />&nbsp;&nbsp;&nbsp;&nbsp;常自矜负，若礼待不足，纵于权贵，不为之屈。后为王遵业门客。举孝廉，为校<br /><br />&nbsp;&nbsp;&nbsp;&nbsp;书郎。以世行赵<匪欠>历，节气后辰下算，延昌中，业兴乃为《戊子元历》上之。<br /><br />&nbsp;&nbsp;&nbsp;&nbsp;于时屯骑校尉张洪、荡寇将军张龙祥等九家各献新历，世宗诏令共为一历。洪等<br /><br />&nbsp;&nbsp;&nbsp;&nbsp;后遂共推业兴为主，成《戊子历》，正光三年奏行之。事在《律历志》，累迁奉<br /><br />&nbsp;&nbsp;&nbsp;&nbsp;朝请。临淮王征蛮，引为骑兵参军。后广陵王渊北征，复为外兵参军。业兴以<br /><br />&nbsp;&nbsp;&nbsp;&nbsp;殷历甲寅，黄帝辛卯，徒有积元，术数亡缺，业兴又修之，各为一卷，传于世。<br /><br />&nbsp;&nbsp;&nbsp;&nbsp;建义初，敕典仪注，未几除著作佐郎。永安二年，以前造历之勋，赐爵长子<br /><br />&nbsp;&nbsp;&nbsp;&nbsp;伯。遭忧解任，寻起复本官。元晔之窃号也，除通直散骑侍郎。普泰元年，沙汰<br /><br />&nbsp;&nbsp;&nbsp;&nbsp;侍官，业兴仍在通直，加宁朔将军。又除征虏将军、中散大夫，仍在通直。太昌<br /><br />&nbsp;&nbsp;&nbsp;&nbsp;初，转散骑侍郎，仍以典仪之勤，特赏一阶，除平东将军、光禄大夫，寻加安西<br /><br />&nbsp;&nbsp;&nbsp;&nbsp;将军。后以出帝登极之初，预行礼事，封屯留县开国子，食邑五百户。转中军将<br /><br />&nbsp;&nbsp;&nbsp;&nbsp;军、通直散骑常侍。永熙三年二月，出帝释奠，业兴与魏季景、温子升、窦瑗为<br /><br />&nbsp;&nbsp;&nbsp;&nbsp;摘句。后入为侍读。<br /><br />&nbsp;&nbsp;&nbsp;&nbsp;迁邺之始，起部郎中辛术奏曰：“今皇居徒御，百度创始，营构一兴，必宜<br /><br />&nbsp;&nbsp;&nbsp;&nbsp;中制。上则宪章前代，下则模写洛京。今邺都虽旧，基址毁灭，又图记参差，事<br /><br />&nbsp;&nbsp;&nbsp;&nbsp;宜审定。臣虽曰职司，学不稽古，国家大事非敢专之。通直散骑常侍李业兴硕学<br /><br />&nbsp;&nbsp;&nbsp;&nbsp;通儒，博闻多识，万门千户，所宜访询。今求就之披图案记，考定是非，参古杂<br /><br />&nbsp;&nbsp;&nbsp;&nbsp;今，折中为制，召画工并所须调度，具造新图，申奏取定。庶经始之日，执事无<br /><br />&nbsp;&nbsp;&nbsp;&nbsp;疑。”诏从之。天平二年，除镇南将军，寻为侍读。于时尚书右仆射、营构大将<br /><br />&nbsp;&nbsp;&nbsp;&nbsp;高隆之被诏缮治三署乐器、衣服及百戏之属，乃奏请业兴共参其事。<br /><br />&nbsp;&nbsp;&nbsp;&nbsp;四年，与兼散骑常侍李谐、兼吏部郎卢元明使萧衍，衍散骑常侍朱异问业兴<br /><br />&nbsp;&nbsp;&nbsp;&nbsp;曰：“魏洛中委粟山是南郊邪？”业兴曰：“委粟是圆丘，非南郊。”异曰：<br /><br />&nbsp;&nbsp;&nbsp;&nbsp;“北间郊、丘异所，是用郑义。我此中用王义。”业兴曰：“然，洛京郊、丘之<br /><br />&nbsp;&nbsp;&nbsp;&nbsp;处专用郑解。”异曰：“若然，女子逆降傍亲亦从郑以不？”业兴曰：“此之一<br /><br />&nbsp;&nbsp;&nbsp;&nbsp;事，亦不专从。若卿此间用王义，除V应用二十五月，何以王俭丧礼V用二<br /><br />&nbsp;&nbsp;&nbsp;&nbsp;十七月也？”异遂不答。业兴曰：“我昨见明堂四柱方屋，都无五九之室，当是<br /><br />&nbsp;&nbsp;&nbsp;&nbsp;裴Q所制。明堂上圆下方，裴唯除室耳。今此上不圆何也？”异曰：“圆方之说，<br /><br />&nbsp;&nbsp;&nbsp;&nbsp;经典无文，何怪于方？”业兴曰：“圆方之言，出处甚明，卿自不见。见卿录梁<br /><br />&nbsp;&nbsp;&nbsp;&nbsp;主《孝经义》亦云上圆下方，卿言岂非自相矛盾！”异曰：“若然，圆方竟出何<br /><br />&nbsp;&nbsp;&nbsp;&nbsp;经？”业兴曰：“出《孝经援神契》。”异曰：“纬候之书，何用信也！”业兴<br /><br />&nbsp;&nbsp;&nbsp;&nbsp;曰：“卿若不信，灵威仰、叶光纪之类经典亦无出者，卿复信不？”异不答。<br /><br />&nbsp;&nbsp;&nbsp;&nbsp;萧衍亲问业兴曰：“闻卿善于经义，儒、玄之中何所通达？”业兴曰：’少<br /><br />&nbsp;&nbsp;&nbsp;&nbsp;为书生，止读五典，至于深义，不辨通释。”衍问《诗周南》，王者之风，系之<br /><br />&nbsp;&nbsp;&nbsp;&nbsp;周公，《邵南》，仁贤之风，系之《邵公》。何名为系？”业兴对曰：“郑注《<br /><br />&nbsp;&nbsp;&nbsp;&nbsp;仪礼》云：“昔大王、王季居于岐阳，躬行《邵南》之教，以兴王业。及文王行<br /><br />&nbsp;&nbsp;&nbsp;&nbsp;今《周南》之教以受命。作邑于酆，分其故地，属之二公。名为系。”衍又问：<br /><br />&nbsp;&nbsp;&nbsp;&nbsp;“若是故地，应自统摄，何由分封二公？”业兴曰：“文王为诸侯之时所化之本<br /><br />&nbsp;&nbsp;&nbsp;&nbsp;国，今既登九五之尊，不可复守诸侯之地，故分封二公。”衍又问：“《干卦》<br /><br />&nbsp;&nbsp;&nbsp;&nbsp;初称‘潜龙’，二称‘见龙’。至五‘飞龙’。初可名为虎。”问意小乖。业兴<br /><br />&nbsp;&nbsp;&nbsp;&nbsp;对：“学识肤浅，不足仰酬。”衍又问：“《尚书》‘正月上日受终文祖’，此<br /><br />&nbsp;&nbsp;&nbsp;&nbsp;是何正？”业兴对：“此是夏正月。”衍言何以得知，业兴曰：“案《尚书中候<br /><br />&nbsp;&nbsp;&nbsp;&nbsp;运行篇》云‘日月营始’，故知夏正。”衍又问：“尧时以何月为正？”业兴对：’<br /><br />&nbsp;&nbsp;&nbsp;&nbsp;自尧以上，书典不载，实所不知。”衍又云：“‘寅宾出日’，即是正月。‘日<br /><br />&nbsp;&nbsp;&nbsp;&nbsp;中星鸟，以殷仲春’，即是二月。此出尧典，何得云尧时不知用何正也？”业兴<br /><br />&nbsp;&nbsp;&nbsp;&nbsp;对：’虽三正不同，言时节者皆据夏时正月。《周礼》，仲春二月会男女之无夫<br /><br />&nbsp;&nbsp;&nbsp;&nbsp;家者。虽自周书，月亦夏时，尧之日月，亦当如此。但所见不深，无以辨析明问。”<br /><br />&nbsp;&nbsp;&nbsp;&nbsp;衍又曰：“《礼》，原壤之母死，孔子助其沐椁。原壤叩木而歌曰：‘久矣不<br /><br />&nbsp;&nbsp;&nbsp;&nbsp;音。狸首之班然，执女手之卷然。’孔子圣人，而与原壤为友？”业兴对：“孔<br /><br />&nbsp;&nbsp;&nbsp;&nbsp;子即自解，言亲者不失其为亲，故者不失其为故。”又问：“原壤何处人？”业<br /><br />&nbsp;&nbsp;&nbsp;&nbsp;兴对曰：“郑注云：原壤，孔子幼少之旧。故是鲁人。”衍又问：“孔子圣人，<br /><br />&nbsp;&nbsp;&nbsp;&nbsp;所存必可法。原壤不孝，有逆人伦，何以存故旧之小节，废不孝之大罪？”业兴<br /><br />&nbsp;&nbsp;&nbsp;&nbsp;对曰：“原壤所行，事自彰著。幼少之交，非是今始，既无大故，何容弃之？孔<br /><br />&nbsp;&nbsp;&nbsp;&nbsp;子深敦故旧之义，于理无失。”衍又问：“孔子圣人，何以书原壤之事，垂法万<br /><br />&nbsp;&nbsp;&nbsp;&nbsp;代？”业兴对曰：“此是后人所录，非孔子自制。犹合葬于防，如此之类，《礼<br /><br />&nbsp;&nbsp;&nbsp;&nbsp;记》之中动有百数。”衍又问：“《易》曰太极，是有无？”业兴对：“所传太<br /><br />&nbsp;&nbsp;&nbsp;&nbsp;极是有，素不玄学，何敢辄酬。”<br /><br />&nbsp;&nbsp;&nbsp;&nbsp;还，兼散骑常侍。加中军大将军。后罢议事省，诏右仆射高隆之及诸朝士与<br /><br />&nbsp;&nbsp;&nbsp;&nbsp;业兴等在尚书省议定五礼。兴和初，又为《甲子元历》，时见施用。复预议《麟<br /><br />&nbsp;&nbsp;&nbsp;&nbsp;趾新制》。武定元年，除国子祭酒，仍侍读。三年，出除太原太守。齐献武王每<br /><br />&nbsp;&nbsp;&nbsp;&nbsp;出征讨，时有顾访。五年，齐文襄王引为中外府谘议参军。后坐事禁止。业兴乃<br /><br />&nbsp;&nbsp;&nbsp;&nbsp;造《九宫行棋历》，以五百为章，四千四十为部，九百八十七为斗分，还以己未<br /><br />&nbsp;&nbsp;&nbsp;&nbsp;为元，始终相维，不复移转，与今历法术不同。至于气序交分，景度盈缩，不异<br /><br />&nbsp;&nbsp;&nbsp;&nbsp;也。七年，死于禁所，年六十六。<br /><br />&nbsp;&nbsp;&nbsp;&nbsp;业兴爱好坟籍，鸠集不已，手自补治，躬加题帖，其家所有，垂将万卷。览<br /><br />&nbsp;&nbsp;&nbsp;&nbsp;读不息，多有异闻，诸儒服其渊博。性豪侠，重意气。人有急难，委之归命，便<br /><br />&nbsp;&nbsp;&nbsp;&nbsp;能容匿。与其好合，倾身无吝。若有相乖忤，便即疵毁，乃至声色，加以谤骂。<br /><br />&nbsp;&nbsp;&nbsp;&nbsp;性又躁隘，至于论难之际，高声攘振，无儒者之风。每语人云“但道我好，虽知<br /><br />&nbsp;&nbsp;&nbsp;&nbsp;妄言，故胜道恶。务进忌前，不顾后患，时人以此恶之。至于学术精微，当时莫<br /><br />&nbsp;&nbsp;&nbsp;&nbsp;及。<br /><br />&nbsp;&nbsp;&nbsp;&nbsp;子崇祖，武定中，太尉外兵参军。崇祖弟遵祖，太昌中，业兴传其长子伯以<br /><br />&nbsp;&nbsp;&nbsp;&nbsp;授之。齐受禅，例降。<br /><br />&nbsp;&nbsp;&nbsp;&nbsp;史臣曰：古语云：容体不足观，勇力不足恃，族姓不足道，先祖不足称，然<br /><br />&nbsp;&nbsp;&nbsp;&nbsp;而显闻四方，流声后裔者，其惟学乎。信哉斯言也。梁越之徒，笃志不倦，自求<br /><br />&nbsp;&nbsp;&nbsp;&nbsp;诸己，遂能闻道下风，称珍席上，或聚徒千百，或服冕乘轩，咸稽古之力也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902499);">加入书签</a><a
                        href="902432.html">上一页</a>&larr;<a href="index.html">返回列表</a>&rarr;<a
                            href="902528.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902432.html"; var next_page = "902528.html"; var index_page = "index.html"; var sortid = "9"; var article_id = "14002"; var chapter_id = "902499"; var articlename = "魏书"; var chaptername = " 卷八十四 列传儒林第七十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>