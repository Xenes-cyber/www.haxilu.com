<!DOCTYPE html>
<html>
<head>
<meta charset="gbk" />
<title>魏书- 卷一 帝纪第一-在线阅读-哈西文学网</title>
<meta name="keywords" content="魏收，魏书， 卷一 帝纪第一全文， 卷一 帝纪第一在线阅读 哈西文学网" />
<meta name="description" content="哈西文学网提供魏收的魏书  卷一 帝纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/891119.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/891119.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 帝纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="892931.html">下一页</a></div>			
            <div id="BookText">&nbsp;&nbsp;&nbsp;&nbsp;◎序纪<br /><br />&nbsp;&nbsp;&nbsp;&nbsp;昔黄帝有子二十五人，或内列诸华，或外分荒服。昌意少子，受封北土，国<br /><br />&nbsp;&nbsp;&nbsp;&nbsp;有大鲜卑山，因以为号。其后世为君长，统幽都之北，广漠之野。畜牧迁徙，射<br /><br />&nbsp;&nbsp;&nbsp;&nbsp;猎为业，淳朴为俗，简易为化，不为文字，刻木纪契而已。世事远近，人相传授，<br /><br />&nbsp;&nbsp;&nbsp;&nbsp;如史官之纪录焉。黄帝以土德王，北俗谓土为托，谓后为跋，故以为氏。其裔始<br /><br />&nbsp;&nbsp;&nbsp;&nbsp;均，入仕尧世，逐女魃于弱水之北，民赖其勤，帝舜嘉之，命为田祖。爰历三代，<br /><br />&nbsp;&nbsp;&nbsp;&nbsp;以及秦汉，獯鬻、猃狁、山戎、匈奴之属，累代残暴，作害中州，而始均之裔，<br /><br />&nbsp;&nbsp;&nbsp;&nbsp;不交南夏，是以载籍无闻焉。积六十七世，至成皇帝讳毛立，聪明武略，远近所<br /><br />&nbsp;&nbsp;&nbsp;&nbsp;推，统国三十六，大姓九十九，威振北方，莫不率服。崩。<br /><br />&nbsp;&nbsp;&nbsp;&nbsp;节皇帝讳贷立，崩。<br /><br />&nbsp;&nbsp;&nbsp;&nbsp;庄皇帝讳观立，崩。<br /><br />&nbsp;&nbsp;&nbsp;&nbsp;明皇帝讳楼立，崩。<br /><br />&nbsp;&nbsp;&nbsp;&nbsp;安皇帝讳越立，崩。<br /><br />&nbsp;&nbsp;&nbsp;&nbsp;宣皇帝讳推寅立。南迁大泽，方千余里，厥土昏冥沮洳。谋更南徙，未行而<br /><br />&nbsp;&nbsp;&nbsp;&nbsp;崩。<br /><br />&nbsp;&nbsp;&nbsp;&nbsp;景皇帝讳利立，崩。<br /><br />&nbsp;&nbsp;&nbsp;&nbsp;元皇帝讳俟立，崩。<br /><br />&nbsp;&nbsp;&nbsp;&nbsp;和皇帝讳肆立，崩。<br /><br />&nbsp;&nbsp;&nbsp;&nbsp;定皇帝讳机立，崩。<br /><br />&nbsp;&nbsp;&nbsp;&nbsp;僖皇帝讳盖立，崩。<br /><br />&nbsp;&nbsp;&nbsp;&nbsp;威皇帝讳侩立，崩。<br /><br />&nbsp;&nbsp;&nbsp;&nbsp;献皇帝讳邻立。时有神人言于国曰：“此土荒遐，未足以建都邑，宜复徙居。”<br /><br />&nbsp;&nbsp;&nbsp;&nbsp;帝时年衰老，乃以位授子。<br /><br />&nbsp;&nbsp;&nbsp;&nbsp;圣武皇帝讳诘汾。献帝命南移，山谷高深，九难八阻，于是欲止。有神兽，<br /><br />&nbsp;&nbsp;&nbsp;&nbsp;其形似马，其声类牛，先行导引，历年乃出。始居匈奴之故地。其迁徙策略，多<br /><br />&nbsp;&nbsp;&nbsp;&nbsp;出宣、献二帝，故人并号曰“推寅”，盖俗云“钻研”之义。初，圣武帝尝率数<br /><br />&nbsp;&nbsp;&nbsp;&nbsp;万骑田于山泽，H见辎Z自天而下。既至，见美妇人，侍卫甚盛。帝异而问之，<br /><br />&nbsp;&nbsp;&nbsp;&nbsp;对曰：“我天女也，受命相偶。”遂同寝宿。旦，请还，曰：“明年周时，复会<br /><br />&nbsp;&nbsp;&nbsp;&nbsp;此处。”言终而别，去如风雨。及期，帝至先所田处，果复相见。天女以所生男<br /><br />&nbsp;&nbsp;&nbsp;&nbsp;授帝曰：“此君之子也，善养视之。子孙相承，当世为帝王。”语讫而去。子即<br /><br />&nbsp;&nbsp;&nbsp;&nbsp;始祖也。故时人谚曰：“诘汾皇帝无妇家，力微皇帝无舅家。”帝崩。<br /><br />&nbsp;&nbsp;&nbsp;&nbsp;始祖神元皇帝讳力微立。生而英睿。<br /><br />&nbsp;&nbsp;&nbsp;&nbsp;元年，岁在庚子。先是，西部内侵，国民离散，依于没鹿回部大人窦宾。始<br /><br />&nbsp;&nbsp;&nbsp;&nbsp;祖有雄杰之度，时人莫测。后与宾攻西部，军败，失马步走。始祖使人以所乘骏<br /><br />&nbsp;&nbsp;&nbsp;&nbsp;马给之。宾归，令其部内求与马之人，当加重赏，始祖隐而不言。久之，宾乃知，<br /><br />&nbsp;&nbsp;&nbsp;&nbsp;大惊，将分国之半以奉始祖。始祖不受，乃进其爱女。宾犹思报恩，固问所欲。<br /><br />&nbsp;&nbsp;&nbsp;&nbsp;始祖请率所部北居长川，宾乃敬从。积十数岁，德化大洽，诸旧部民，咸来归附。<br /><br />&nbsp;&nbsp;&nbsp;&nbsp;二十九年，宾临终，戒其二子，使谨奉始祖。其子不从，乃阴谋为逆。始祖<br /><br />&nbsp;&nbsp;&nbsp;&nbsp;召杀之，尽并其众，诸部大人，悉皆款服，控弦上马二十余万。<br /><br />&nbsp;&nbsp;&nbsp;&nbsp;三十九年，迁于定襄之盛乐。夏四月，祭天，诸部君长皆来助祭，唯白部大<br /><br />&nbsp;&nbsp;&nbsp;&nbsp;人观望不至，于是征而戮之，远近肃然，莫不震慑。始祖乃告诸大人曰：“我历<br /><br />&nbsp;&nbsp;&nbsp;&nbsp;观前世匈奴、蹋顿之徒，苟贪财利，抄掠边民，虽有所得，而其死伤不足相补，<br /><br />&nbsp;&nbsp;&nbsp;&nbsp;更招寇雠，百姓涂炭，非长计也。”于是与魏和亲。四十二年，遣子文帝如魏，<br /><br />&nbsp;&nbsp;&nbsp;&nbsp;且观风土。魏景元二年也。<br /><br />&nbsp;&nbsp;&nbsp;&nbsp;文皇帝讳沙漠汗，以国太子留洛阳，为魏宾之冠。聘问交市，往来不绝。魏<br /><br />&nbsp;&nbsp;&nbsp;&nbsp;人奉遗金帛缯絮，岁以万计。始祖与邻国交接，笃信推诚，不为倚伏以要一时之<br /><br />&nbsp;&nbsp;&nbsp;&nbsp;利，宽恕任真，而遐迩归仰。魏晋禅代，和好仍密。始祖春秋已迈，帝以父老求<br /><br />&nbsp;&nbsp;&nbsp;&nbsp;归，晋武帝具礼护送。<br /><br />&nbsp;&nbsp;&nbsp;&nbsp;四十八年，帝至自晋。<br /><br />&nbsp;&nbsp;&nbsp;&nbsp;五十六年，帝复如晋；其年冬，还国。晋遗帝锦、Y、缯、彩、绵、绢诸物，<br /><br />&nbsp;&nbsp;&nbsp;&nbsp;咸出丰厚，车牛百乘。行达并州，晋征北将军卫，以帝为人雄异，恐为后患，<br /><br />&nbsp;&nbsp;&nbsp;&nbsp;乃密启晋帝，请留不遣。晋帝难于失信，不许。复请以金锦赂国之大人，令致<br /><br />&nbsp;&nbsp;&nbsp;&nbsp;间隙，使相危害。晋帝从之，遂留帝。于是国之执事及外部大人，皆受货。<br /><br />&nbsp;&nbsp;&nbsp;&nbsp;五十八年，方遣帝。始祖闻帝归，大悦，使诸部大人诣阴馆迎之。酒酣，帝<br /><br />&nbsp;&nbsp;&nbsp;&nbsp;仰视飞鸟，谓诸大人曰：“我为汝曹取之。”援弹飞丸，应弦而落。时国俗无弹，<br /><br />&nbsp;&nbsp;&nbsp;&nbsp;众咸大惊，乃相谓曰：“太子风彩被服，同于南夏，兼奇术绝世，若继国统，变<br /><br />&nbsp;&nbsp;&nbsp;&nbsp;易旧俗，吾等必不得志，不若在国诸子，习本淳朴。”咸以为然。且离间素行，<br /><br />&nbsp;&nbsp;&nbsp;&nbsp;乃谋危害，并先驰还。始祖问曰：“我子既历他国，进德何如？”皆对曰：“太<br /><br />&nbsp;&nbsp;&nbsp;&nbsp;子才艺非常，引空弓而落飞鸟，是似得晋人异法怪术，乱国害民之兆，惟愿察之。”<br /><br />&nbsp;&nbsp;&nbsp;&nbsp;自帝在晋之后，诸子爱宠日进，始祖年逾期颐，颇有所惑，闻诸大人之语，意乃<br /><br />&nbsp;&nbsp;&nbsp;&nbsp;有疑。因曰：“不可容者，便当除之。”于是诸大人乃驰诣塞南，矫害帝。既而，<br /><br />&nbsp;&nbsp;&nbsp;&nbsp;始祖甚悔之。帝身长八尺，英姿瑰伟，在晋之日，朝士英俊多与亲善，雅为人物<br /><br />&nbsp;&nbsp;&nbsp;&nbsp;归仰。后乃追谥焉。<br /><br />&nbsp;&nbsp;&nbsp;&nbsp;其年，始祖不豫。乌丸王库贤，亲近任势，先受卫之货，故欲沮动诸部，<br /><br />&nbsp;&nbsp;&nbsp;&nbsp;因在庭中砺钺斧。诸大人问欲何为，答曰：“上恨汝曹谗杀太子，今欲尽收诸大<br /><br />&nbsp;&nbsp;&nbsp;&nbsp;人长子杀之。”大人皆信，各各散走。始祖寻崩。凡飨国五十八年，年一百四岁。<br /><br />&nbsp;&nbsp;&nbsp;&nbsp;太祖即位，尊为始祖。<br /><br />&nbsp;&nbsp;&nbsp;&nbsp;章皇帝讳悉鹿立，始祖之子也。诸部离叛，国内纷扰。飨国九年而崩。<br /><br />&nbsp;&nbsp;&nbsp;&nbsp;平皇帝讳绰立，章帝之少弟也。雄武有智略，威德复举。七年，匈奴宇文部<br /><br />&nbsp;&nbsp;&nbsp;&nbsp;大人莫槐为其下所杀，更立莫槐弟普拨为大人。帝以女妻拨子丘不勤。帝飨国七<br /><br />&nbsp;&nbsp;&nbsp;&nbsp;年而崩。<br /><br />&nbsp;&nbsp;&nbsp;&nbsp;思皇帝讳弗立，文帝之少子也。聪哲有大度，为诸父兄所重。政崇宽简，百<br /><br />&nbsp;&nbsp;&nbsp;&nbsp;姓怀服。飨国一年而崩。<br /><br />&nbsp;&nbsp;&nbsp;&nbsp;昭皇帝讳禄官立，始祖之子也。分国为三部：帝自以一部居东，在上谷北，<br /><br />&nbsp;&nbsp;&nbsp;&nbsp;濡源之西，东接宇文部；以文帝之长子桓皇帝讳猗统一部，居代郡之参合陂北；<br /><br />&nbsp;&nbsp;&nbsp;&nbsp;以桓帝之弟穆皇帝讳猗卢统一部，居定襄之盛乐故城。自始祖以来，与晋和好，<br /><br />&nbsp;&nbsp;&nbsp;&nbsp;百姓V安，财畜富实，控弦骑士四十余万。是岁，穆帝始出并州，迁杂胡北徙云<br /><br />&nbsp;&nbsp;&nbsp;&nbsp;中、五原、朔方。又西渡河击匈奴、乌桓诸部。自杏城以北八十里，迄长城原，<br /><br />&nbsp;&nbsp;&nbsp;&nbsp;夹道立碣，与晋分界。<br /><br />&nbsp;&nbsp;&nbsp;&nbsp;二年，葬文帝及皇后封氏。初，思帝欲改葬，未果而崩。至是，述成前意焉。<br /><br />&nbsp;&nbsp;&nbsp;&nbsp;晋成都王司马颖遣从事中郎田思，河间王司马J遣司马靳利，并州刺史司马腾遣<br /><br />&nbsp;&nbsp;&nbsp;&nbsp;主簿梁天，并来会葬。远近赴者二十万人。<br /><br />&nbsp;&nbsp;&nbsp;&nbsp;三年，桓帝度漠北巡，因西略诸国。<br /><br />&nbsp;&nbsp;&nbsp;&nbsp;四年，东部未耐娄大人倍斤入居辽东。<br /><br />&nbsp;&nbsp;&nbsp;&nbsp;五年，宇文莫@之子逊昵延朝贡。帝嘉其诚款，以长女妻焉。<br /><br />&nbsp;&nbsp;&nbsp;&nbsp;七年，桓帝至自西略，诸降附者二十余国，凡积五岁，今始东还。<br /><br />&nbsp;&nbsp;&nbsp;&nbsp;十年，晋惠帝为成都王颍逼留在邺。匈奴别种刘渊反于离石，自号汉王。并<br /><br />&nbsp;&nbsp;&nbsp;&nbsp;州刺史司马腾来乞师。桓帝率十余万骑，帝亦同时大举以助之，大破渊众于西河、<br /><br />&nbsp;&nbsp;&nbsp;&nbsp;上党。会惠帝还洛，腾乃辞师。桓帝与腾盟于汾东而还。乃使辅相卫雄、段繁，<br /><br />&nbsp;&nbsp;&nbsp;&nbsp;于参合陂西累石为亭，树碑以记行焉。<br /><br />&nbsp;&nbsp;&nbsp;&nbsp;十一年，刘渊攻司马腾，腾复乞师。桓帝以轻骑数千救之，斩渊将綦母豚。<br /><br />&nbsp;&nbsp;&nbsp;&nbsp;渊南走蒲子。晋假桓帝大单于，金印紫绶。<br /><br />&nbsp;&nbsp;&nbsp;&nbsp;是岁，桓帝崩。帝英杰魁岸，马不能胜。常乘安车，驾大牛，牛角容一石。<br /><br />&nbsp;&nbsp;&nbsp;&nbsp;帝曾中蛊，呕吐之地仍生榆木。参合陂土无榆树，故世人异之，至今传记。帝统<br /><br />&nbsp;&nbsp;&nbsp;&nbsp;部凡十一年。后定襄侯卫操，树碑于大邗城，以颂功德。子普根代立。<br /><br />&nbsp;&nbsp;&nbsp;&nbsp;十二年，z人李雄c帝号于蜀，自称大成。<br /><br />&nbsp;&nbsp;&nbsp;&nbsp;十三年，昭帝崩。徒何大单于慕容@遣使朝贡。是岁，羯胡石勒与晋马牧帅<br /><br />&nbsp;&nbsp;&nbsp;&nbsp;汲桑反。<br /><br />&nbsp;&nbsp;&nbsp;&nbsp;穆皇帝天姿英特，勇略过人，昭帝崩后，遂总摄三部，以为一统。<br /><br />&nbsp;&nbsp;&nbsp;&nbsp;元年，刘渊c帝号，自称大汉。<br /><br />&nbsp;&nbsp;&nbsp;&nbsp;三年，晋并州刺史刘琨遣使，以子遵为质。帝嘉其意，厚报馈之。白部大人<br /><br />&nbsp;&nbsp;&nbsp;&nbsp;叛入西河，铁弗刘虎举众于雁门以应之，攻琨新兴、雁门二郡。琨来乞师，帝使<br /><br />&nbsp;&nbsp;&nbsp;&nbsp;弟子平文皇帝将骑二万，助琨击之，大破白部；次攻刘虎，屠其营落。虎收其余<br /><br />&nbsp;&nbsp;&nbsp;&nbsp;烬，西走度河，窜居朔方。晋怀帝进帝大单于，封代公。帝以封邑去国悬远，民<br /><br />&nbsp;&nbsp;&nbsp;&nbsp;不相接，乃从琨求句注、陉北之地。琨自以托附，闻之大喜，乃徙马邑、阴馆、<br /><br />&nbsp;&nbsp;&nbsp;&nbsp;楼烦、繁、崞五县之民于陉南，更立城邑，尽献其地，东接代郡，西连西河、<br /><br />&nbsp;&nbsp;&nbsp;&nbsp;朔方，方数百里。帝乃徙十万家以充之。刘琨又遣使乞师救洛阳，帝遣步骑二万<br /><br />&nbsp;&nbsp;&nbsp;&nbsp;助之。晋太傅东海王司马越辞以洛中饥馑，师乃还。是年，刘渊死，子聪c立。<br /><br />&nbsp;&nbsp;&nbsp;&nbsp;四年，刘琨牙门将邢延据新兴叛，招引刘聪。帝遣军讨之，聪退走。<br /><br />&nbsp;&nbsp;&nbsp;&nbsp;五年，刘琨遣使乞师以讨刘聪、石勒。帝以琨忠义，矜而许之。会聪遣其子<br /><br />&nbsp;&nbsp;&nbsp;&nbsp;粲袭晋阳，害琨父母而据其城，琨来告难，帝大怒，遣长子六、桓帝子普根，<br /><br />&nbsp;&nbsp;&nbsp;&nbsp;及卫雄、范班、姬澹等为前锋，帝躬统大众二十万为后继。粲惧，焚辎重，突围<br /><br />&nbsp;&nbsp;&nbsp;&nbsp;遁走。纵骑追之，斩其将刘儒、刘丰、简令、张平、邢延，伏尸数百里。琨来拜<br /><br />&nbsp;&nbsp;&nbsp;&nbsp;谢，帝以礼待之。琨固请进军，帝曰：“吾不早来，致卿父母见害，诚以相愧。<br /><br />&nbsp;&nbsp;&nbsp;&nbsp;今卿已复州境，然吾远来，士马疲弊，且待终举。贼奚可尽乎？”馈琨马牛羊各<br /><br />&nbsp;&nbsp;&nbsp;&nbsp;千余，车令百乘，又留劲锐戍之而还。是年，晋雍州刺史贾疋、京兆太守阎鼎，<br /><br />&nbsp;&nbsp;&nbsp;&nbsp;以晋怀帝为刘聪所执，共立怀帝兄子秦王业为太子，于长安称行台。帝复戒严，<br /><br />&nbsp;&nbsp;&nbsp;&nbsp;与琨更克大举。命琨自列晋行台，部分诸军，帝将遣十万骑从西河鉴谷南出，晋<br /><br />&nbsp;&nbsp;&nbsp;&nbsp;军从蒲坂东度，会于平阳，就食聪粟，迎复晋帝。事不果行。<br /><br />&nbsp;&nbsp;&nbsp;&nbsp;六年，城盛乐以为北都，修故平城以为南都。帝登平城西山，观望地势，乃<br /><br />&nbsp;&nbsp;&nbsp;&nbsp;更南百里，于水之阳黄瓜堆筑新平城，晋人谓之小平城，使长子六镇之，<br /><br />&nbsp;&nbsp;&nbsp;&nbsp;统领南部。<br /><br />&nbsp;&nbsp;&nbsp;&nbsp;七年，帝复与刘琨约期，会于平阳。会石勒擒王浚，国有匈奴杂胡万余家，<br /><br />&nbsp;&nbsp;&nbsp;&nbsp;多勒种类，闻勒破幽州，乃谋为乱，欲以应勒，发觉，伏诛。讨聪之计，于是中<br /><br />&nbsp;&nbsp;&nbsp;&nbsp;止。<br /><br />&nbsp;&nbsp;&nbsp;&nbsp;八年，晋愍帝进帝为代王，置官属，食代、常山二郡。帝忿聪、勒之乱，志<br /><br />&nbsp;&nbsp;&nbsp;&nbsp;欲平之。先是，国俗宽简，民未知禁。至是，明刑峻法，诸部民多以违命得罪。<br /><br />&nbsp;&nbsp;&nbsp;&nbsp;凡后期者皆举部戮之。或有室家相携而赴死所，人问；“何之？”答曰：“当往<br /><br />&nbsp;&nbsp;&nbsp;&nbsp;就诛。”其威严伏物，皆此类也。<br /><br />&nbsp;&nbsp;&nbsp;&nbsp;九年，帝召六修，六修不至。帝怒，讨之，失利，乃微服民间，遂崩。普根<br /><br />&nbsp;&nbsp;&nbsp;&nbsp;先守外境，闻难来赴，攻六修，灭之。卫雄、姬澹率晋人及乌丸三百余家，随刘<br /><br />&nbsp;&nbsp;&nbsp;&nbsp;遵南奔并州。普根立月余而薨。普根子始生，桓帝后立之。其冬，普根子又薨。<br /><br />&nbsp;&nbsp;&nbsp;&nbsp;是年，李雄遣使朝贡。<br /><br />&nbsp;&nbsp;&nbsp;&nbsp;平文皇帝讳郁律立，思帝之子也。姿质雄壮，甚有威略。<br /><br />&nbsp;&nbsp;&nbsp;&nbsp;元年，岁在丁丑。<br /><br />&nbsp;&nbsp;&nbsp;&nbsp;二年，刘虎据朔方，来侵西部。帝逆击，大破之。虎单骑迸走。其从弟路孤<br /><br />&nbsp;&nbsp;&nbsp;&nbsp;率部落内附，帝以女妻之。西兼乌孙故地，东吞勿吉以西，控弦上马将有百万。<br /><br />&nbsp;&nbsp;&nbsp;&nbsp;刘聪死，子粲c立，为其将靳准所杀。渊族子曜c立。帝闻晋愍帝为曜所害，顾<br /><br />&nbsp;&nbsp;&nbsp;&nbsp;谓大臣曰：“今中原无主，天其资我乎？”刘曜遣使请和，帝不纳。是年，司马<br /><br />&nbsp;&nbsp;&nbsp;&nbsp;睿c称大位于江南。<br /><br />&nbsp;&nbsp;&nbsp;&nbsp;三年，石勒自称赵王，遣使乞和，请为兄弟。帝斩其使以绝之。<br /><br />&nbsp;&nbsp;&nbsp;&nbsp;四年，私署凉州刺史张茂遣使朝贡。<br /><br />&nbsp;&nbsp;&nbsp;&nbsp;五年，c晋司马睿遣使韩畅加崇爵服，帝绝之。治兵讲武，有平南夏之意。<br /><br />&nbsp;&nbsp;&nbsp;&nbsp;桓帝后以帝得众心，恐不利于己子，害帝，遂崩，大人死者数十人。天兴初，尊<br /><br />&nbsp;&nbsp;&nbsp;&nbsp;曰太祖。<br /><br />&nbsp;&nbsp;&nbsp;&nbsp;惠皇帝讳贺樟，桓帝之中子也。以五年为元年。未亲政事，太后临朝，<br /><br />&nbsp;&nbsp;&nbsp;&nbsp;遣使与石勒通和，时人谓之女国使。<br /><br />&nbsp;&nbsp;&nbsp;&nbsp;二年，司马睿死，子绍c立。<br /><br />&nbsp;&nbsp;&nbsp;&nbsp;四年，帝始临朝。以诸部人情未悉款顺，乃筑城于东木根山，徙都之。是年，<br /><br />&nbsp;&nbsp;&nbsp;&nbsp;张茂死，兄子骏立，遣使朝贡。<br /><br />&nbsp;&nbsp;&nbsp;&nbsp;五年，帝崩。是年，司马绍死，子衍c立。<br /><br />&nbsp;&nbsp;&nbsp;&nbsp;炀皇帝讳纥那立，惠帝之弟也。以五年为元年。<br /><br />&nbsp;&nbsp;&nbsp;&nbsp;三年，石勒遣石虎率骑五千来寇边部，帝御之于句注陉北，不利，迁于大宁。<br /><br />&nbsp;&nbsp;&nbsp;&nbsp;时烈帝居于舅贺兰部。帝遣使求之，贺兰部帅蔼头，拥护不遣。帝怒，召宇文部<br /><br />&nbsp;&nbsp;&nbsp;&nbsp;并势击蔼头。宇文众败，帝还大宁。<br /><br />&nbsp;&nbsp;&nbsp;&nbsp;四年，石勒擒刘曜。<br /><br />&nbsp;&nbsp;&nbsp;&nbsp;五年，帝出居于宇文部。贺兰及诸部大人，共立烈帝。<br /><br />&nbsp;&nbsp;&nbsp;&nbsp;烈皇帝讳翳槐立，平文之长子也。以五年为元年。石勒遣使求和，帝遣弟昭<br /><br />&nbsp;&nbsp;&nbsp;&nbsp;成皇帝如襄国，从者五千余家。<br /><br />&nbsp;&nbsp;&nbsp;&nbsp;二年，石勒c立，自称大赵王。<br /><br />&nbsp;&nbsp;&nbsp;&nbsp;五年，勒死，子大雅c立。慕容@死，子元真代立。<br /><br />&nbsp;&nbsp;&nbsp;&nbsp;六年，石虎废大雅，c立。李雄死，兄子班立。雄子期，杀班自立。<br /><br />&nbsp;&nbsp;&nbsp;&nbsp;七年，蔼头不修臣职，召而戮之，国人复贰。炀帝自宇文部还入，诸部大人<br /><br />&nbsp;&nbsp;&nbsp;&nbsp;复奉之。<br /><br />&nbsp;&nbsp;&nbsp;&nbsp;炀皇帝复立，以七年为后元年。烈帝出居于邺，石虎奉第宅、伎妾、奴婢、<br /><br />&nbsp;&nbsp;&nbsp;&nbsp;什物。<br /><br />&nbsp;&nbsp;&nbsp;&nbsp;三年，石虎遣将李穆率骑五千纳烈帝于大宁。国人六千余落叛炀帝，炀帝出<br /><br />&nbsp;&nbsp;&nbsp;&nbsp;居于慕容部。<br /><br />&nbsp;&nbsp;&nbsp;&nbsp;烈皇帝复立，以三年为后元年。城新盛乐城，在故城东南十里。一年而崩。<br /><br />&nbsp;&nbsp;&nbsp;&nbsp;昭成皇帝讳什翼犍立，平文之次子也。生而奇伟，宽仁大度，喜怒不形于色。<br /><br />&nbsp;&nbsp;&nbsp;&nbsp;身长八尺，隆准龙颜，立发委地，卧则乳垂至席。烈帝临崩顾命曰：“必迎立什<br /><br />&nbsp;&nbsp;&nbsp;&nbsp;翼犍，社稷可安。”烈帝崩，帝弟孤乃自诣邺奉迎，与帝俱还。事在《孤传》。<br /><br />&nbsp;&nbsp;&nbsp;&nbsp;十一月，帝即位于繁之北，时年十九，称建国元年。是岁，李雄从弟寿杀期c<br /><br />&nbsp;&nbsp;&nbsp;&nbsp;立，自号曰汉。<br /><br />&nbsp;&nbsp;&nbsp;&nbsp;二年春，始置百官，分掌众职。东自桴觯西及破洛那，莫不款附。夏五月，<br /><br />&nbsp;&nbsp;&nbsp;&nbsp;朝诸大人于参合陂，议欲定都源川，连日不决，乃从太后计而止。语在《皇<br /><br />&nbsp;&nbsp;&nbsp;&nbsp;后传》。娉慕容元真妹为皇后。<br /><br />&nbsp;&nbsp;&nbsp;&nbsp;三年春，移都于云中之盛乐宫。<br /><br />&nbsp;&nbsp;&nbsp;&nbsp;四年秋九月，筑盛乐城于故城南八里。皇后慕容氏崩。冬十月，刘虎寇西境。<br /><br />&nbsp;&nbsp;&nbsp;&nbsp;帝遣军逆讨，大破之，虎仅以身免。虎死，子务桓立，始来归顺，帝以女妻之。<br /><br />&nbsp;&nbsp;&nbsp;&nbsp;十二月，慕容元真遣使朝贡，并荐其宗女。<br /><br />&nbsp;&nbsp;&nbsp;&nbsp;五年夏五月，幸参合陂。秋七月七日，诸部毕集，设坛埒，讲武驰射，因以<br /><br />&nbsp;&nbsp;&nbsp;&nbsp;为常。八月，还云中。是年秋，司马衍死，弟岳c立。<br /><br />&nbsp;&nbsp;&nbsp;&nbsp;六年秋八月，慕容元真遣使请荐女。是年，李寿死，子势c立，遣使朝贡。<br /><br />&nbsp;&nbsp;&nbsp;&nbsp;七年春二月，遣大人长孙秩迎后慕容氏元真之女于境。夏六月，皇后至自和<br /><br />&nbsp;&nbsp;&nbsp;&nbsp;龙。秋七月，慕容元真遣使奉聘，求交婚。帝许之。九月，以烈帝女妻之。其年，<br /><br />&nbsp;&nbsp;&nbsp;&nbsp;司马岳死，子聃c立。<br /><br />&nbsp;&nbsp;&nbsp;&nbsp;八年，慕容元真遣使朝贡。是年，张骏私署假凉王。<br /><br />&nbsp;&nbsp;&nbsp;&nbsp;九年，石虎遣使朝贡。是年，张骏死，子重华代立。<br /><br />&nbsp;&nbsp;&nbsp;&nbsp;十年，遣使诣邺观衅。是年，司马聃擒李势。张重华遣使朝贡。<br /><br />&nbsp;&nbsp;&nbsp;&nbsp;十一年，慕容元真死，子俊代立。<br /><br />&nbsp;&nbsp;&nbsp;&nbsp;十二年，西巡，至河而还。是年，石虎死，子世立。世兄遵，杀世自立。尊<br /><br />&nbsp;&nbsp;&nbsp;&nbsp;兄鉴，杀遵自立。<br /><br />&nbsp;&nbsp;&nbsp;&nbsp;十三年，魏郡人冉闵，杀石鉴c立。<br /><br />&nbsp;&nbsp;&nbsp;&nbsp;十四年，帝曰：“石胡衰灭，冉闵肆祸，中州纷梗，莫有匡救，吾将亲率六<br /><br />&nbsp;&nbsp;&nbsp;&nbsp;军，廓定四海。”乃敕诸部，各率所统，以俟大期。诸大人谏曰：“今中州大乱，<br /><br />&nbsp;&nbsp;&nbsp;&nbsp;诚宜进取，如闻豪强并起，不可一举而定，若或留连，经历岁稔，恐无永逸之利，<br /><br />&nbsp;&nbsp;&nbsp;&nbsp;或有亏损之忧。”帝乃止。是岁，氐苻健c称大位，自号大秦。<br /><br />&nbsp;&nbsp;&nbsp;&nbsp;十五年，慕容俊灭冉闵，c尊号。<br /><br />&nbsp;&nbsp;&nbsp;&nbsp;十六年，慕容俊遣使朝贡。是年，张重华死，子曜灵立。重华庶兄祚杀曜灵<br /><br />&nbsp;&nbsp;&nbsp;&nbsp;而自立，称凉公。<br /><br />&nbsp;&nbsp;&nbsp;&nbsp;十七年，遣使于慕容俊。张祚复称凉王，置百官，遣使朝贡。<br /><br />&nbsp;&nbsp;&nbsp;&nbsp;十八年，太后王氏崩。是年，苻健死，子生c立。羌姚襄自称大将军、大单<br /><br />&nbsp;&nbsp;&nbsp;&nbsp;于。张、宋混杀张祚，立重华少子玄靖，称凉王。<br /><br />&nbsp;&nbsp;&nbsp;&nbsp;十九年春正月，刘务桓死，其弟阏头立，潜谋反叛。二月，帝西巡，因而临<br /><br />&nbsp;&nbsp;&nbsp;&nbsp;河，便人招喻，阏头从命。冬，慕容俊来请婚，许之。<br /><br />&nbsp;&nbsp;&nbsp;&nbsp;二十年夏五月，慕容俊奉纳礼币。是年，苻坚杀苻生而c立。姚襄为苻眉所<br /><br />&nbsp;&nbsp;&nbsp;&nbsp;杀。<br /><br />&nbsp;&nbsp;&nbsp;&nbsp;二十一年，阏头部民多叛，惧而东走。渡河，半济而冰陷，后众尽归阏头兄<br /><br />&nbsp;&nbsp;&nbsp;&nbsp;子悉勿祈。初，阏头之叛，悉勿祈兄弟十二人在帝左右，尽遣归，欲其自相猜离。<br /><br />&nbsp;&nbsp;&nbsp;&nbsp;至是，悉勿祈夺其众。阏头穷而归命，帝待之如初。<br /><br />&nbsp;&nbsp;&nbsp;&nbsp;二十二年春，帝东巡，至于桑乾川。三月，慕容俊遣使朝贡。夏四月，帝还<br /><br />&nbsp;&nbsp;&nbsp;&nbsp;云中。悉勿祈死，弟卫辰立。秋八月，卫辰遣子朝贡。<br /><br />&nbsp;&nbsp;&nbsp;&nbsp;二十三年夏六月，皇后慕容氏崩。秋七月，卫辰来会葬，因而求婚，许之。<br /><br />&nbsp;&nbsp;&nbsp;&nbsp;是岁，慕容俊死，子チ，遣使致赙。<br /><br />&nbsp;&nbsp;&nbsp;&nbsp;二十四年春，卫辰遣使朝聘。是年，司马聃死，衍子千龄c立。<br /><br />&nbsp;&nbsp;&nbsp;&nbsp;二十五年，帝南巡，至君子津。冬十月，行幸代。十一月，慕容ゼ雠备后<br /><br />&nbsp;&nbsp;&nbsp;&nbsp;宫。<br /><br />&nbsp;&nbsp;&nbsp;&nbsp;二十六年冬十月，帝讨高车，大破之，获万口，马牛羊百余万头。是年，张<br /><br />&nbsp;&nbsp;&nbsp;&nbsp;重华弟天锡杀玄靖而自立。<br /><br />&nbsp;&nbsp;&nbsp;&nbsp;二十七年春，车驾还云中。冬十一月，讨没歌部，破之，获牛马羊数百万头。<br /><br />&nbsp;&nbsp;&nbsp;&nbsp;二十八年春正月，卫辰谋反，东渡河。帝讨之，卫辰惧而遁走。冬十二月，<br /><br />&nbsp;&nbsp;&nbsp;&nbsp;苻坚遣使朝贡。是岁，司马千龄死，弟弈c立。<br /><br />&nbsp;&nbsp;&nbsp;&nbsp;二十九年夏五月，遣燕凤使苻坚。<br /><br />&nbsp;&nbsp;&nbsp;&nbsp;三十年冬十月，帝征卫辰。时河冰未成，帝乃以苇K约澌，俄然冰合，犹未<br /><br />&nbsp;&nbsp;&nbsp;&nbsp;能坚，乃散苇于上，冰草相结，如浮桥焉。众军利涉，出其不意，卫辰与宗族西<br /><br />&nbsp;&nbsp;&nbsp;&nbsp;走，收其部落而还，俘获生口及马牛羊数十万头。<br /><br />&nbsp;&nbsp;&nbsp;&nbsp;三十一年春，帝至自西伐，班赏各有差。<br /><br />&nbsp;&nbsp;&nbsp;&nbsp;三十二年正月，帝南幸君子津。冬十月，幸代。<br /><br />&nbsp;&nbsp;&nbsp;&nbsp;三十三年冬十一月，征高车，大破之。是年，苻坚擒慕容ァＨ十四年春，<br /><br />&nbsp;&nbsp;&nbsp;&nbsp;长孙斤谋反，伏诛。斤之反也，拔刃向御座，太子献明皇帝讳格之，伤胁。夏<br /><br />&nbsp;&nbsp;&nbsp;&nbsp;五月，薨，后追谥焉。秋七月，皇孙生，大赦。是年，司马弈臣桓温，废弈为<br /><br />&nbsp;&nbsp;&nbsp;&nbsp;海西公，立睿子昱。<br /><br />&nbsp;&nbsp;&nbsp;&nbsp;三十五年，司马昱死，子昌明c立。<br /><br />&nbsp;&nbsp;&nbsp;&nbsp;三十六年夏五月，遣燕凤使苻坚。<br /><br />&nbsp;&nbsp;&nbsp;&nbsp;三十七年，帝征卫辰，卫辰南走。<br /><br />&nbsp;&nbsp;&nbsp;&nbsp;三十八年，卫辰求援于苻坚。<br /><br />&nbsp;&nbsp;&nbsp;&nbsp;三十九年，苻坚遣其大司马苻洛率众二十万及朱彤、张蚝、邓羌等诸道来寇，<br /><br />&nbsp;&nbsp;&nbsp;&nbsp;侵逼南境。冬十一月，白部、独孤部御之，败绩。南部大人刘库仁走云中。帝复<br /><br />&nbsp;&nbsp;&nbsp;&nbsp;遣库仁率骑十万逆战于石子岭，王师不利。帝时不豫，群臣莫可任者，乃率国人<br /><br />&nbsp;&nbsp;&nbsp;&nbsp;避于阴山之北。高车杂种尽叛，四面寇钞，不得刍牧。复度漠南。坚军稍退，乃<br /><br />&nbsp;&nbsp;&nbsp;&nbsp;还。十二月，至云中，旬有二日，帝崩，时年五十七。太祖即位，尊曰高祖。<br /><br />&nbsp;&nbsp;&nbsp;&nbsp;帝雅性宽厚，智勇仁恕。时国中少缯帛，代人许谦盗绢二匹。守者以告，帝<br /><br />&nbsp;&nbsp;&nbsp;&nbsp;匿之，谓燕凤曰：“吾不忍视谦之面，卿勿泄言。谦或惭而自杀，为财辱士，非<br /><br />&nbsp;&nbsp;&nbsp;&nbsp;也。”帝尝击西部叛贼，流矢中目。贼破之后，诸大臣执射者，各持锥刀欲屠割<br /><br />&nbsp;&nbsp;&nbsp;&nbsp;之。帝曰：“彼各为其主，何罪也。”乃释之。<br /><br />&nbsp;&nbsp;&nbsp;&nbsp;是岁，苻坚灭张天锡。<br /><br />&nbsp;&nbsp;&nbsp;&nbsp;史臣曰：帝王之兴也，必有积德累功博利，道协幽显，方契神祗之心。有魏<br /><br />&nbsp;&nbsp;&nbsp;&nbsp;奄迹幽方，世居君长，淳化育民，与时无竞。神元生自天女，桓、穆勤于晋室。<br /><br />&nbsp;&nbsp;&nbsp;&nbsp;灵心人事，夫岂徒然？昭成以雄杰之姿，包君子之量，征伐四克，威被荒遐，乃<br /><br />&nbsp;&nbsp;&nbsp;&nbsp;立号改都，恢隆大业。终于百六十载，光宅区中。其原固有由矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,891119);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="892931.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "892931.html"; var index_page = "index.html"; var sortid = "9"; var article_id = "14002"; var chapter_id = "891119"; var articlename = "魏书"; var chaptername = " 卷一 帝纪第一"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>