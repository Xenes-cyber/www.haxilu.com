<!DOCTYPE html>
<html>
<head>
<meta charset="gbk" />
<title>魏书- 卷八十三下 列传外戚第七十一下-在线阅读-哈西文学网</title>
<meta name="keywords" content="魏收，魏书， 卷八十三下 列传外戚第七十一下全文， 卷八十三下 列传外戚第七十一下在线阅读 哈西文学网" />
<meta name="description" content="哈西文学网提供魏收的魏书  卷八十三下 列传外戚第七十一下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902432.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902432.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十三下 列传外戚第七十一下</h1>
            <div class="link xb">
                <a href="902390.html">上一页</a>&larr;<a href="index.html">返回列表</a>&rarr;<a
                    href="902499.html">下一页</a></div>			
            <div id="BookText">&nbsp;&nbsp;&nbsp;&nbsp;◎高肇于劲胡国珍李延实<br /><br />&nbsp;&nbsp;&nbsp;&nbsp;高肇，字首文，文昭皇太后之兄也，自云本渤海人，五世祖顾，晋永嘉中<br /><br />&nbsp;&nbsp;&nbsp;&nbsp;避乱入高丽。父扬，字法。高祖初，与弟乘信及其乡人韩内、冀富等入国，拜<br /><br />&nbsp;&nbsp;&nbsp;&nbsp;厉威将军、河间子，乘信明威将军，俱待以客礼，赐奴婢牛马采帛。遂纳扬女，<br /><br />&nbsp;&nbsp;&nbsp;&nbsp;是为文昭皇后，生世宗。<br /><br />&nbsp;&nbsp;&nbsp;&nbsp;扬卒。景明初，世宗追思舅氏，征肇兄弟等。录尚书事、北海王详等奏：<br /><br />&nbsp;&nbsp;&nbsp;&nbsp;“扬宜赠左光禄大夫，赐爵渤海公，谥曰敬。其妻盖氏宜追封清河郡君。”诏可。<br /><br />&nbsp;&nbsp;&nbsp;&nbsp;又诏扬嫡孙猛袭渤海公爵，封肇平原郡公，肇弟显澄城郡公。三人同日受封。始<br /><br />&nbsp;&nbsp;&nbsp;&nbsp;世宗末与舅氏相接，将拜爵，乃赐衣帻引见肇、显于华林都亭。皆甚惶惧，举动<br /><br />&nbsp;&nbsp;&nbsp;&nbsp;失仪。数日之间，富贵赫弈。是年，咸阳王禧诛，财物珍宝奴婢田宅多入高氏。<br /><br />&nbsp;&nbsp;&nbsp;&nbsp;未几，肇为尚书左仆射、领吏部、冀州大中正，尚世宗姑高平公主，迁尚书令。<br /><br />&nbsp;&nbsp;&nbsp;&nbsp;肇出自夷土，时望轻之。及在位居要，留心百揆，孜孜无倦，世咸谓之为能。<br /><br />&nbsp;&nbsp;&nbsp;&nbsp;世宗初，六辅专政，后以咸阳王禧无事构逆，由是遂委信肇。肇既无亲族，颇结<br /><br />&nbsp;&nbsp;&nbsp;&nbsp;朋党，附之者旬月超升，背之者陷以大罪。以北海王详位居其上，构杀之。又说<br /><br />&nbsp;&nbsp;&nbsp;&nbsp;世宗防卫诸王，殆同囚禁。时顺皇后暴崩，世议言肇为之。皇子昌薨，佥谓王显<br /><br />&nbsp;&nbsp;&nbsp;&nbsp;失于医疗，承肇意旨。及京兆王愉出为冀州刺史，畏肇恣擅，遂至不轨。肇又赞<br /><br />&nbsp;&nbsp;&nbsp;&nbsp;杀彭城王勰。由是朝野侧目，咸畏恶之。因此专权，与夺任己。又尝与清河王怿<br /><br />&nbsp;&nbsp;&nbsp;&nbsp;于云龙门外庑下，忽忿诤，大至纷纭。太尉、高阳王雍和止之。高后既立，愈见<br /><br />&nbsp;&nbsp;&nbsp;&nbsp;宠信。肇既当衡轴，每事任己，本无学识，动违礼度，好改先朝旧制，出情妄作，<br /><br />&nbsp;&nbsp;&nbsp;&nbsp;减削封秩，抑黜勋人。由是怨声盈路矣。延昌初，迁司徒。虽贵登台鼎，犹以去<br /><br />&nbsp;&nbsp;&nbsp;&nbsp;要怏怏形乎辞色。众咸嗤笑之。父兄封赠虽久，竟不改痤。三年，乃诏令迁葬。<br /><br />&nbsp;&nbsp;&nbsp;&nbsp;肇不自临赴，唯遗其兄子猛改服诣代，迁葬于乡。时人以肇无识，晒而不责也。<br /><br />&nbsp;&nbsp;&nbsp;&nbsp;其年，大举征蜀，以肇为大将军，都督诸军为之节度。与都督甄琛等二十余<br /><br />&nbsp;&nbsp;&nbsp;&nbsp;人俱面辞世宗于东堂，亲奉规略。是日，肇所乘骏马停于神虎门外，无故惊倒，<br /><br />&nbsp;&nbsp;&nbsp;&nbsp;转卧渠中，鞍具瓦解，众咸怪异。肇出，恶焉。<br /><br />&nbsp;&nbsp;&nbsp;&nbsp;四年，世宗崩，赦罢征军。肃宗与肇及征南将军元遥等书，称讳言，以告凶<br /><br />&nbsp;&nbsp;&nbsp;&nbsp;问。肇承变哀愕，非唯仰慕，亦私忧身祸，朝夕悲泣，至于羸悴。将至，宿e涧<br /><br />&nbsp;&nbsp;&nbsp;&nbsp;驿亭，家人夜迎省之，皆不相视，直至阙下，衰服号哭，升太极殿，奉丧尽哀。<br /><br />&nbsp;&nbsp;&nbsp;&nbsp;太尉高阳王先居西柏堂，专决庶事，与领军于忠密欲除之。潜备庄士直寝邢<br /><br />&nbsp;&nbsp;&nbsp;&nbsp;豹、伊瓮生等十余人于舍人省下。肇哭梓宫讫，于百官前引入西廊，清河王怿、<br /><br />&nbsp;&nbsp;&nbsp;&nbsp;任城王澄及诸王等皆窃言目之。肇入省，壮士~而拉杀之。下诏暴其罪恶，又<br /><br />&nbsp;&nbsp;&nbsp;&nbsp;云刑书未及，便至自尽，自余亲党，悉无追问，削除职爵，葬以士礼。及昏，乃<br /><br />&nbsp;&nbsp;&nbsp;&nbsp;于厕门出其尸归家。初，肇西征，行至函谷，车轴中折。从者皆以为不获吉还也。<br /><br />&nbsp;&nbsp;&nbsp;&nbsp;灵太后临朝，令特赠营州刺史。永熙二年，出帝赠使持节、侍中、中外诸军事、<br /><br />&nbsp;&nbsp;&nbsp;&nbsp;太师、大丞相、太尉公、录尚书事、冀州刺史。<br /><br />&nbsp;&nbsp;&nbsp;&nbsp;肇子植。自中书侍郎为济州刺史，率州军讨破元愉，别将有功。当蒙封赏，<br /><br />&nbsp;&nbsp;&nbsp;&nbsp;不受，云：“家荷重恩，为国致效是其常节，何足以膺进陟之报。”恳恻发于至<br /><br />&nbsp;&nbsp;&nbsp;&nbsp;诚。历青、相、朔、恒四州刺史，卒。植频莅五州，皆清能著称，当时号为良刺<br /><br />&nbsp;&nbsp;&nbsp;&nbsp;史。赠安北将军、冀州刺史。<br /><br />&nbsp;&nbsp;&nbsp;&nbsp;肇长兄琨，早卒。袭杨封渤海郡公，赠都督五州诸军事、镇东太将军、冀州<br /><br />&nbsp;&nbsp;&nbsp;&nbsp;刺史。诏其子猛嗣。<br /><br />&nbsp;&nbsp;&nbsp;&nbsp;猛，字豹儿。尚长乐公主，即世宗同母妹也。拜附马都尉，历位中书令。出<br /><br />&nbsp;&nbsp;&nbsp;&nbsp;为雍州刺史，有能名。入为殿中尚书。卒，赠司空、冀州刺史。出帝时复赠太师、<br /><br />&nbsp;&nbsp;&nbsp;&nbsp;大丞相、录尚书事。公主无子。猛先在外有男，不敢令主知，临终方言之，年几<br /><br />&nbsp;&nbsp;&nbsp;&nbsp;三十矣。乃召为丧主，寻卒，无后。<br /><br />&nbsp;&nbsp;&nbsp;&nbsp;琨弟偃，字仲游。太和十年卒。正始中，赠安东将军、都督、青州刺史，谥<br /><br />&nbsp;&nbsp;&nbsp;&nbsp;曰庄侯。景明四年，世宗纳其女为贵嫔。及于顺皇后崩，永平元年立为皇后。二<br /><br />&nbsp;&nbsp;&nbsp;&nbsp;年，八座奏封后母王氏为武邑郡君。<br /><br />&nbsp;&nbsp;&nbsp;&nbsp;偃弟寿，早卒。寿弟即肇也。<br /><br />&nbsp;&nbsp;&nbsp;&nbsp;肇弟显，侍中、高丽国大中正，早卒。<br /><br />&nbsp;&nbsp;&nbsp;&nbsp;于劲，字钟葵，太尉拔之子。颇有武略。以功臣子，又以功绩，位沃野镇将，<br /><br />&nbsp;&nbsp;&nbsp;&nbsp;赐爵富昌子，拜征虏将军。世宗纳其女为后，封太原郡公。妻刘氏，为章武郡君。<br /><br />&nbsp;&nbsp;&nbsp;&nbsp;后拜征北将军、定州刺史。卒，赠司空，谥曰恭庄公。自栗至劲，累世贵盛，<br /><br />&nbsp;&nbsp;&nbsp;&nbsp;一皇后，四赠公，三领军，二尚书令，三开国公。劲虽以后父，但以顺后早崩，<br /><br />&nbsp;&nbsp;&nbsp;&nbsp;竟不居公辅。<br /><br />&nbsp;&nbsp;&nbsp;&nbsp;子晖，字宣明，后母弟也。少有气干。袭爵，位汾州刺史。晖善事人，为尔<br /><br />&nbsp;&nbsp;&nbsp;&nbsp;朱荣所亲，以女妻其子长孺。历侍中、河南尹，后兼尚书仆射、东南道行台。与<br /><br />&nbsp;&nbsp;&nbsp;&nbsp;齐献武王讨平羊侃于兖州，元颢入洛，害之。<br /><br />&nbsp;&nbsp;&nbsp;&nbsp;劲弟天恩，位内行长、辽西太守。卒，赠平东将军、燕州刺史。天恩子仁生，<br /><br />&nbsp;&nbsp;&nbsp;&nbsp;位太中大夫。仁生子安定，平原郡太守、高平郡都将。卒。<br /><br />&nbsp;&nbsp;&nbsp;&nbsp;胡国珍，字世玉，安定临泾人也。祖略，姚兴渤海公姚逵平北府谘议参军。<br /><br />&nbsp;&nbsp;&nbsp;&nbsp;父渊，赫连屈丐给事黄门侍郎。世祖克统万，渊以降款之功赐爵武始侯。后拜河<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;国珍少好学，雅尚清俭。太和十五年袭爵，例降为伯。女以选入掖庭，生肃<br /><br />&nbsp;&nbsp;&nbsp;&nbsp;宗，即灵太后也。肃宗践祚，以国珍为光禄大夫。灵太后临朝，加侍中，封安定<br /><br />&nbsp;&nbsp;&nbsp;&nbsp;郡公，给甲第，赐帛布绵谷奴婢车马牛甚厚。追崇国珍妻皇甫氏为京兆郡君，置<br /><br />&nbsp;&nbsp;&nbsp;&nbsp;守冢十户。尚书令、任城王澄奏，安定公属尊望重，亲贤群瞩，宜出入禁中，参<br /><br />&nbsp;&nbsp;&nbsp;&nbsp;谘大务。诏可。乃令入决万几。寻进位中书监、仪同三司，侍中如故，赏赐累万。<br /><br />&nbsp;&nbsp;&nbsp;&nbsp;又赐绢岁八百匹，妻梁四百匹，男女姊妹兄弟各有差，皆极丰赡。国珍与太师、<br /><br />&nbsp;&nbsp;&nbsp;&nbsp;高阳王雍，太傅、清河王怿，太保、广平王怀，入居门下，同庶政。诏依汉车<br /><br />&nbsp;&nbsp;&nbsp;&nbsp;千秋、晋安平王故事，给步挽一乘，自掖门至于宣光殿得以出入，并备几杖。后<br /><br />&nbsp;&nbsp;&nbsp;&nbsp;与侍中崔光俱授帝经，侍直禁中。国珍寻上表，陈刑政之宜。诏皆施行。延和初，<br /><br />&nbsp;&nbsp;&nbsp;&nbsp;加国珍使持节、都督、雍州刺史、骠骑大将军、开府。灵太后以国珍年老，不欲<br /><br />&nbsp;&nbsp;&nbsp;&nbsp;令其在外，且欲示以方面之荣，竟不行。迁司徒公，侍中如故，就宅拜之。灵太<br /><br />&nbsp;&nbsp;&nbsp;&nbsp;后、肃宗率百僚幸其第，宴会极欢。又追京兆郡君为秦太上君，太上君景明三年<br /><br />&nbsp;&nbsp;&nbsp;&nbsp;薨于洛阳，于此十六年矣。太后以太上君坟痤卑局，更增广，为起茔域门阙碑表。<br /><br />&nbsp;&nbsp;&nbsp;&nbsp;侍中崔光等奏：“案汉高祖母始谥曰昭灵夫人，后为昭灵后，薄太后母曰灵文夫<br /><br />&nbsp;&nbsp;&nbsp;&nbsp;人，皆置园邑三百家，长丞奉守。今秦太上君未有尊谥，陵寝孤立，即秦君名，<br /><br />&nbsp;&nbsp;&nbsp;&nbsp;宜上终称，兼设扫卫，以慰情典。请上尊谥曰孝穆，权置园邑三十户，立长丞奉<br /><br />&nbsp;&nbsp;&nbsp;&nbsp;守。”太后从之。封国珍继室梁氏为赵平郡君，元叉妻拜为女侍中，封新平郡君，<br /><br />&nbsp;&nbsp;&nbsp;&nbsp;又徒封冯翊君。国珍子祥妻长安县公主，即清河王怿女也。<br /><br />&nbsp;&nbsp;&nbsp;&nbsp;国珍年虽笃老，而雅敬佛法，时事齐洁，自强礼拜。至于出入侍从，犹能跨<br /><br />&nbsp;&nbsp;&nbsp;&nbsp;马据鞍。神龟元年四月七日，步从所建佛像，发第至阊x门四五里。八日，又立<br /><br />&nbsp;&nbsp;&nbsp;&nbsp;观像，晚乃肯坐。劳热增甚，因遂寝疾。灵太后亲侍药膳。十二日薨，年八十。<br /><br />&nbsp;&nbsp;&nbsp;&nbsp;给东园温明秘器、五时朝服各一具、衣一袭，赠布五千匹、钱一百万、蜡千斤。<br /><br />&nbsp;&nbsp;&nbsp;&nbsp;大鸿胪持节监护丧事。太后还宫，成服于九龙殿，遂居九龙寝室。肃宗服小功服，<br /><br />&nbsp;&nbsp;&nbsp;&nbsp;举哀于太极东堂。又诏自始薨至七七，皆为设千僧齐，令七人出家；百日设万人<br /><br />&nbsp;&nbsp;&nbsp;&nbsp;齐，二七人出家。先是巫觋言将有凶，劝令为厌胜之法。国珍拒而不从，云吉凶<br /><br />&nbsp;&nbsp;&nbsp;&nbsp;有定分，唯修德以禳之。临死与太后诀云：“母子善治天下，以万人之心。勿视<br /><br />&nbsp;&nbsp;&nbsp;&nbsp;大臣面也。”殷勤至于再三。又及其子祥，云：“我唯有一子，死后勿如比来威<br /><br />&nbsp;&nbsp;&nbsp;&nbsp;抑之。灵太后以其好戏，时加威训。国珍故以为言。<br /><br />&nbsp;&nbsp;&nbsp;&nbsp;始国珍欲就祖父西葬旧乡，后缘前世诸胡多在洛葬，有终洛之心。崔光尝对<br /><br />&nbsp;&nbsp;&nbsp;&nbsp;太后前问国珍：“公万年后为在此安厝，为归长安？”国珍言当陪葬天子山陵。<br /><br />&nbsp;&nbsp;&nbsp;&nbsp;及病危，太后请以后事，竟言还安定，语遂昏忽。太后问清河王怿与崔光等，议<br /><br />&nbsp;&nbsp;&nbsp;&nbsp;去留。怿等皆以病乱，请从先言。太后犹记崔光昔与国珍言，遂营墓于洛阳。太<br /><br />&nbsp;&nbsp;&nbsp;&nbsp;后虽外从众议，而深追临终之语，云：“我公之远慕二亲，亦吾之思父母也。”<br /><br />&nbsp;&nbsp;&nbsp;&nbsp;追崇假黄钺、使持节、侍中、相国、都督中外诸军事、太师、领太尉公、司<br /><br />&nbsp;&nbsp;&nbsp;&nbsp;州牧，号太上秦公，加九锡。葬以殊礼，给九旒銮辂，虎贲、班剑百人，前后部<br /><br />&nbsp;&nbsp;&nbsp;&nbsp;羽葆彭吹，dc车；谥文宣公；赐物三千段、粟一千五百石。又诏赠国珍祖父<br /><br />&nbsp;&nbsp;&nbsp;&nbsp;兄、父兄，下逮从子，皆有封职。持节就安定监护丧事。灵太后迎太上君神柩还<br /><br />&nbsp;&nbsp;&nbsp;&nbsp;第，与国珍俱葬，赠`一与国珍同。及国珍神主入庙，诏太常权给以轩悬之乐、<br /><br />&nbsp;&nbsp;&nbsp;&nbsp;六佾之舞。初国珍无男，养兄真子僧洗为后，后纳赵平君，生子祥。<br /><br />&nbsp;&nbsp;&nbsp;&nbsp;祥，字元吉，袭封。故事，世袭例皆减邑，唯祥独得全封。赵平君薨，给东<br /><br />&nbsp;&nbsp;&nbsp;&nbsp;园秘器，肃宗服小功服，举哀于东堂。灵太后服齐衰期。葬于太上君墓左，不得<br /><br />&nbsp;&nbsp;&nbsp;&nbsp;y合。祥历位殿中尚书、中书监、侍中，改封东平郡公。薨，赠开府仪同三司、<br /><br />&nbsp;&nbsp;&nbsp;&nbsp;雍州刺史，谥曰孝景。<br /><br />&nbsp;&nbsp;&nbsp;&nbsp;僧洗，字湛辉。封爰德县公，位中书监、侍中，改封濮阳郡公。僧洗自永安<br /><br />&nbsp;&nbsp;&nbsp;&nbsp;后废弃，不预朝政。天平四年薨，诏给东园秘器，赠太师、太尉公、录尚书事、<br /><br />&nbsp;&nbsp;&nbsp;&nbsp;雍州刺史，谥曰孝。<br /><br />&nbsp;&nbsp;&nbsp;&nbsp;真长子宁，字惠归。袭国珍先爵，改为临泾伯，后进为公。历歧泾二州刺史。<br /><br />&nbsp;&nbsp;&nbsp;&nbsp;卒，谥曰孝穆。女为清河王妃，生孝静皇帝。武定初，赠太师、太尉公、录尚<br /><br />&nbsp;&nbsp;&nbsp;&nbsp;书事，谥曰孝昭。<br /><br />&nbsp;&nbsp;&nbsp;&nbsp;子虔，字僧敬。元义之废灵太后，虔时为千牛备身，与备身张车梁等谋杀义。<br /><br />&nbsp;&nbsp;&nbsp;&nbsp;事发，义杀车渠等，虔坐远徒。灵太后反政，征为吏部郎中。太后好以家人礼与<br /><br />&nbsp;&nbsp;&nbsp;&nbsp;亲族宴戏，虔常致谏，由是后宴谑多不预焉。出为泾州刺史，封安阳县侯。兴和<br /><br />&nbsp;&nbsp;&nbsp;&nbsp;三年，以帝元舅超迁司空公。薨，赠太傅、太尉公、尚书仆射、徐州刺史，谥曰<br /><br />&nbsp;&nbsp;&nbsp;&nbsp;宣。葬日，百官会葬，乘舆送于郭外。子长粲。<br /><br />&nbsp;&nbsp;&nbsp;&nbsp;李延实，字禧，陇西人，尚书仆射冲之长子。性温良，少为太子舍人。世宗<br /><br />&nbsp;&nbsp;&nbsp;&nbsp;初，袭父爵清泉县侯。累迁左将军、光州刺史，庄帝即位，以元舅之尊，超授侍<br /><br />&nbsp;&nbsp;&nbsp;&nbsp;中、太保，封濮阳郡王。延实以太保犯祖讳，又以王爵非庶姓所宜，抗表固辞。<br /><br />&nbsp;&nbsp;&nbsp;&nbsp;徒封濮阳郡公，改授太傅。寻转司徒公，出为使持节、侍中、太傅、录尚书事、<br /><br />&nbsp;&nbsp;&nbsp;&nbsp;青州刺史。尔朱兆入洛，乘舆幽絷，以延实外戚，见害于州馆。出帝初，归葬洛<br /><br />&nbsp;&nbsp;&nbsp;&nbsp;阳。赠使持节、侍中、太师、太尉公、录尚书事、都督、雍州刺史、谥曰孝懿。<br /><br />&nbsp;&nbsp;&nbsp;&nbsp;长子，字子文，尚庄帝姊丰亭公主。封东平郡公，位侍中、左光禄大夫、<br /><br />&nbsp;&nbsp;&nbsp;&nbsp;中书监、骠骑大将军、开府仪同三司、广州刺史。任侠交游，轻薄无行。尔朱<br /><br />&nbsp;&nbsp;&nbsp;&nbsp;荣之死也，武毅之士皆所进。孝静初，以罪弃市。<br /><br />&nbsp;&nbsp;&nbsp;&nbsp;史臣曰：三五哲王，深防远虑。舅甥之国。罕执钧衡；母后之家，无闻倾败。<br /><br />&nbsp;&nbsp;&nbsp;&nbsp;爱及后世，颠覆继轨。盖由进不以礼，故其毙亦速。其间或不泯旧基，弗亏先构<br /><br />&nbsp;&nbsp;&nbsp;&nbsp;者，盖处之以道，远权之所致也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902432);">加入书签</a><a
                        href="902390.html">上一页</a>&larr;<a href="index.html">返回列表</a>&rarr;<a
                            href="902499.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902390.html"; var next_page = "902499.html"; var index_page = "index.html"; var sortid = "9"; var article_id = "14002"; var chapter_id = "902432"; var articlename = "魏书"; var chaptername = " 卷八十三下 列传外戚第七十一下"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>