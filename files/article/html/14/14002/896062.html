<!DOCTYPE html>
<html>
<head>
<meta charset="gbk" />
<title>魏书- 卷二十二 列传第十-在线阅读-哈西文学网</title>
<meta name="keywords" content="魏收，魏书， 卷二十二 列传第十全文， 卷二十二 列传第十在线阅读 哈西文学网" />
<meta name="description" content="哈西文学网提供魏收的魏书  卷二十二 列传第十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/896062.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/896062.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十二 列传第十</h1>
            <div class="link xb">
                <a href="895989.html">上一页</a>&larr;<a href="index.html">返回列表</a>&rarr;<a
                    href="898245.html">下一页</a></div>			
            <div id="BookText">&nbsp;&nbsp;&nbsp;&nbsp;◎孝文五王<br /><br />&nbsp;&nbsp;&nbsp;&nbsp;废太子京兆王清河王广平王汝南王<br /><br />&nbsp;&nbsp;&nbsp;&nbsp;孝文皇帝七男。林皇后生废太子恂。文昭皇后生宣武皇帝、广平文穆王怀。<br /><br />&nbsp;&nbsp;&nbsp;&nbsp;袁贵人生京兆王愉。罗夫人生清河文献王怿、汝南文宣王悦。郑充华生皇子f，<br /><br />&nbsp;&nbsp;&nbsp;&nbsp;未封，早夭。<br /><br />&nbsp;&nbsp;&nbsp;&nbsp;废太子庶人恂，字元道。生而母死，文明太后抚视之，常置左右。年四岁，<br /><br />&nbsp;&nbsp;&nbsp;&nbsp;太皇太后亲为立名恂，字元道，于是大赦。太和十七年七月癸丑，立恂为皇太子。<br /><br />&nbsp;&nbsp;&nbsp;&nbsp;及冠恂于庙，高祖临光极东堂，引恂入见，诫以冠义曰：“夫冠礼表之百代，所<br /><br />&nbsp;&nbsp;&nbsp;&nbsp;以正容体，齐颜色，顺辞令。容体正，颜色齐，辞令顺，故能正君臣，亲父子，<br /><br />&nbsp;&nbsp;&nbsp;&nbsp;和长幼。然母见必拜，兄弟必敬，责以成人之礼。字汝元道，所寄不轻。汝当寻<br /><br />&nbsp;&nbsp;&nbsp;&nbsp;名求义，以顺吾旨。”二十年，改字宣道。<br /><br />&nbsp;&nbsp;&nbsp;&nbsp;迁洛，诏恂诣代都。其进止仪礼，高祖皆为定。及恂入辞，高祖曰：“今汝<br /><br />&nbsp;&nbsp;&nbsp;&nbsp;不应向代，但太师薨于恒壤，朕既居皇极之重，不容轻赴舅氏之丧，欲使汝展哀<br /><br />&nbsp;&nbsp;&nbsp;&nbsp;舅氏，拜汝母墓，一写为子之情。汝至彼，太师事毕后日，宜一拜山陵。拜讫，<br /><br />&nbsp;&nbsp;&nbsp;&nbsp;汝族祖南安可一就问讯。在途，当温读经籍。今日亲见吾也。”后高祖每岁征幸，<br /><br />&nbsp;&nbsp;&nbsp;&nbsp;恂常留守，主执庙祀。<br /><br />&nbsp;&nbsp;&nbsp;&nbsp;恂不好书学，体貌肥大，深忌河洛暑热，意每追乐北方。中庶子高道悦数苦<br /><br />&nbsp;&nbsp;&nbsp;&nbsp;言致谏，恂甚衔之。高祖幸崧岳，恂留守金墉，于西掖门内与左右谋，欲召牧马<br /><br />&nbsp;&nbsp;&nbsp;&nbsp;轻骑奔代，手刃道悦于禁中。领军元俨勒门防遏，夜得宁静。厥明，尚书陆L驰<br /><br />&nbsp;&nbsp;&nbsp;&nbsp;启高祖于南，高祖闻之骇惋，外寝其事，仍至汴口而还。引恂数罪，与咸阳王禧<br /><br />&nbsp;&nbsp;&nbsp;&nbsp;等亲杖恂，又令禧等更代，百余下，扶曳出外，不起者月余。拘于城西别馆。引<br /><br />&nbsp;&nbsp;&nbsp;&nbsp;见群臣于清徽堂，议废之。司空、太子太傅穆亮，尚书仆射、少保李冲，并免冠<br /><br />&nbsp;&nbsp;&nbsp;&nbsp;稽首而谢。高祖曰：“卿所谢者私也，我所议者国也。古人有言，大义灭亲。今<br /><br />&nbsp;&nbsp;&nbsp;&nbsp;恂欲违父背尊，跨据恒朔。天下未有无父国，何其包藏，心与身俱。此小儿今日<br /><br />&nbsp;&nbsp;&nbsp;&nbsp;不灭，乃是国家之大祸，脱待我无后，恐有永嘉之乱。”乃废为庶人，置之河阳，<br /><br />&nbsp;&nbsp;&nbsp;&nbsp;以兵守之，服食所供，粗免饥寒而已。恂在困踬，颇知咎悔，恒读佛经，礼拜归<br /><br />&nbsp;&nbsp;&nbsp;&nbsp;心于善。<br /><br />&nbsp;&nbsp;&nbsp;&nbsp;高祖幸代，遂如长安。中尉李彪承间密表，告恂复与左右谋逆。高祖在长安，<br /><br />&nbsp;&nbsp;&nbsp;&nbsp;使中书侍郎邢峦与咸阳王禧，奉诏赍椒酒诣河阳，赐恂死，时年十五。殓以粗棺<br /><br />&nbsp;&nbsp;&nbsp;&nbsp;常服，瘗于河阳城。二十二年冬，御史台令史龙文观坐法当死，告廷尉，称恂前<br /><br />&nbsp;&nbsp;&nbsp;&nbsp;被摄左右之日，有手书自理不知状，而中尉李彪、侍御史贾尚寝不为闻。贾坐系<br /><br />&nbsp;&nbsp;&nbsp;&nbsp;廷尉。时彪免归，高祖在邺，尚书表收彪赴洛，会赦，遂不穷其本末。贾尚出系，<br /><br />&nbsp;&nbsp;&nbsp;&nbsp;暴病数日死。<br /><br />&nbsp;&nbsp;&nbsp;&nbsp;初，高祖将为恂娶司徒冯诞长女，以女幼，待年长。先为娉彭城刘长文、荥<br /><br />&nbsp;&nbsp;&nbsp;&nbsp;阳郑懿女为左右孺子，时恂年十三四。高祖泛舟天渊池，谓郭祚、崔光、宋弁曰：<br /><br />&nbsp;&nbsp;&nbsp;&nbsp;“人生须自放，不可终朝读书。我欲使恂旦出省经传，食后还内，晡时复出，日<br /><br />&nbsp;&nbsp;&nbsp;&nbsp;夕为罢。卿等以为何如？”光曰：“孔子称‘血气未定，戒之在色’，《传》曰：<br /><br />&nbsp;&nbsp;&nbsp;&nbsp;‘昼以访事，夜以安身’。太子以幼年涉学之日，不宜于正昼之时，舍书御内，<br /><br />&nbsp;&nbsp;&nbsp;&nbsp;又非所以安柔弱之体，固永年之命。”高祖以光言为然，乃不令恂昼入内。无子。<br /><br />&nbsp;&nbsp;&nbsp;&nbsp;京兆王愉，字宣德。太和二十一年封。拜都督、徐州刺史，以彭城王中军府<br /><br />&nbsp;&nbsp;&nbsp;&nbsp;长史卢阳乌兼长史，州事巨细，委之阳乌。世宗初，为护军将军。世宗留爱诸弟，<br /><br />&nbsp;&nbsp;&nbsp;&nbsp;愉等常出入宫掖，晨昏寝处，若家人焉。世宗每日华林戏射，衣衫骑从，往来无<br /><br />&nbsp;&nbsp;&nbsp;&nbsp;间。迁中书监。<br /><br />&nbsp;&nbsp;&nbsp;&nbsp;世宗为纳顺皇后妹为妃，而不见礼E。愉在徐州，纳妾李氏，本姓杨，东郡<br /><br />&nbsp;&nbsp;&nbsp;&nbsp;人，夜闻其歌，悦之，遂被宠嬖。罢州还京，欲进贵之，托右中郎将赵郡李恃显<br /><br />&nbsp;&nbsp;&nbsp;&nbsp;为之养父，就之礼逆，产子宝月。顺皇后召李入宫，毁击之，强令为尼于内，以<br /><br />&nbsp;&nbsp;&nbsp;&nbsp;子付妃养之。岁余，后父于劲，以后久无所诞，乃上表劝广嫔侍。因令后归李于<br /><br />&nbsp;&nbsp;&nbsp;&nbsp;愉，旧爱更甚。<br /><br />&nbsp;&nbsp;&nbsp;&nbsp;愉好文章，颇著诗赋。时引才人宋世景、李神俊、祖莹、邢晏、王遵业、张<br /><br />&nbsp;&nbsp;&nbsp;&nbsp;始均等共申宴喜，招四方儒学宾客严怀真等数十人，馆而礼之。所得谷帛，率多<br /><br />&nbsp;&nbsp;&nbsp;&nbsp;散施。又崇信佛道，用度常至不接。与弟广平王怀颇相夸尚，竞慕奢丽，贪纵不<br /><br />&nbsp;&nbsp;&nbsp;&nbsp;法。于是世宗摄愉禁中推案，杖愉五十，出为冀州刺史。<br /><br />&nbsp;&nbsp;&nbsp;&nbsp;始愉自以职求侍要，既势劣二弟，潜怀愧恨，颇见言色。又以幸妾屡被顿辱，<br /><br />&nbsp;&nbsp;&nbsp;&nbsp;内外离抑。及在州谋逆，愉遂杀长史羊灵引及司马李遵，称得清河王密疏，云高<br /><br />&nbsp;&nbsp;&nbsp;&nbsp;肇谋杀害主上。于是遂为坛于信都之南，柴燎告天，即皇帝位。赦天下，号建平<br /><br />&nbsp;&nbsp;&nbsp;&nbsp;元年，立李氏为皇后。世宗诏尚书李平讨愉。愉出拒王师，频败，遂婴城自守。<br /><br />&nbsp;&nbsp;&nbsp;&nbsp;愉知事穷，携李及四子数十骑出门，诸军追之，见执以送。诏徵赴京师，申以家<br /><br />&nbsp;&nbsp;&nbsp;&nbsp;人之训。愉每止宿亭传，必携李手，尽其私情。虽锁絷之中，饮食自若，略无愧<br /><br />&nbsp;&nbsp;&nbsp;&nbsp;惧之色。至野王，愉语人曰：“虽主上慈深，不忍杀我，吾亦何面目见于至尊！”<br /><br />&nbsp;&nbsp;&nbsp;&nbsp;于是[欷流涕，绝气而死，年二十一。或云高肇令人杀之。敛以小棺，瘗之。诸<br /><br />&nbsp;&nbsp;&nbsp;&nbsp;子至洛，皆赦之。后灵太后令愉之四子皆附属籍，追封愉临洮王。子宝月袭。乃<br /><br />&nbsp;&nbsp;&nbsp;&nbsp;改葬父母，追服三年。<br /><br />&nbsp;&nbsp;&nbsp;&nbsp;宝月弟宝炬，轻躁薄行，耽淫酒色。孝庄时，特封南阳王。从出帝没于关西。<br /><br />&nbsp;&nbsp;&nbsp;&nbsp;宇文黑獭害出帝，宝炬乃c大号。<br /><br />&nbsp;&nbsp;&nbsp;&nbsp;清河王怿，字宣仁。幼而敏惠，美姿貌，高祖爱之。彭城王勰甚器异之，并<br /><br />&nbsp;&nbsp;&nbsp;&nbsp;曰：“此儿风神外伟，黄中内润，若天假之年，比《二南》矣。”博涉经史，兼<br /><br />&nbsp;&nbsp;&nbsp;&nbsp;综群言，有文才，善谈理，宽仁容裕，喜怒不形于色。太和二十一年封。世宗初，<br /><br />&nbsp;&nbsp;&nbsp;&nbsp;拜侍中，转尚书仆射。<br /><br />&nbsp;&nbsp;&nbsp;&nbsp;怿才长从政，明于断决，割判众务，甚有声名。司空高肇以帝舅宠任，既擅<br /><br />&nbsp;&nbsp;&nbsp;&nbsp;威权，谋去良宗，屡谮怿及愉等。愉不胜其忿怒，遂举逆冀州。因愉之逆，又构<br /><br />&nbsp;&nbsp;&nbsp;&nbsp;杀勰。怿恐不免。肇又录囚徒，以立私惠。怿因侍宴酒酣，乃谓肇曰：“天子兄<br /><br />&nbsp;&nbsp;&nbsp;&nbsp;弟，讵有几人，而炎炎不息。昔王莽头秃，亦藉渭阳之资，遂纂汉室，今君曲形<br /><br />&nbsp;&nbsp;&nbsp;&nbsp;见矣，恐复终成乱阶。”又言于世宗曰：“臣闻唯器与名，不可以假人。是故季<br /><br />&nbsp;&nbsp;&nbsp;&nbsp;氏旅泰，宣尼以为深讥；仲叔轩悬，丘明以为至诫。谅以天尊地卑，君臣道别，<br /><br />&nbsp;&nbsp;&nbsp;&nbsp;宜杜渐防萌，无相c越。至于减膳录囚，人君之事，今乃司徒行之，讵是人臣之<br /><br />&nbsp;&nbsp;&nbsp;&nbsp;义？且陛下修政教，解狱讼，则时雨可降，玉烛知和，何使明君失之于上，奸臣<br /><br />&nbsp;&nbsp;&nbsp;&nbsp;窃之于下？长乱之基，于此在矣。”世宗笑而不应。<br /><br />&nbsp;&nbsp;&nbsp;&nbsp;肃宗初，迁太尉，侍中如故。诏怿裁门下之事。又典经义注。时有沙门惠怜<br /><br />&nbsp;&nbsp;&nbsp;&nbsp;者，自云咒水饮人，能差诸病。病人就之者，日有千数。灵太后诏给衣食，事<br /><br />&nbsp;&nbsp;&nbsp;&nbsp;力优重，使于城西之南，治疗百姓病。怿表谏曰：“臣闻律深惑众之科，礼绝妖<br /><br />&nbsp;&nbsp;&nbsp;&nbsp;淫之禁，皆所以大明居正，防遏奸邪。昔在汉末，有张角者，亦以此术荧惑当时。<br /><br />&nbsp;&nbsp;&nbsp;&nbsp;论其所行，与今不异，遂能d诱生人，致黄巾之祸，天下涂炭数十年间，角之<br /><br />&nbsp;&nbsp;&nbsp;&nbsp;由也。昔新垣奸，不登于明堂；五利侥，终婴于显戮。”<br /><br />&nbsp;&nbsp;&nbsp;&nbsp;灵太后以怿肃宗懿叔，德先具瞻，委以朝政，事拟周霍。怿竭力匡辅，以天<br /><br />&nbsp;&nbsp;&nbsp;&nbsp;下为己任。领军元叉，太后之妹夫也，恃宠骄盈。怿裁之以法，每抑黜之，为叉<br /><br />&nbsp;&nbsp;&nbsp;&nbsp;所疾。叉党人通直郎宋维希叉旨，告怿谋反，禁怿门下。讯问左右及朝贵，贵人<br /><br />&nbsp;&nbsp;&nbsp;&nbsp;分明，乃得雪释焉。怿以忠而获谤，乃鸠集昔忠烈之士，为《显忠录》二十卷，<br /><br />&nbsp;&nbsp;&nbsp;&nbsp;以见意焉。<br /><br />&nbsp;&nbsp;&nbsp;&nbsp;正光元年七月，叉与刘腾逼肃宗于显阳殿，闭灵太后于后宫，囚怿于门下省。<br /><br />&nbsp;&nbsp;&nbsp;&nbsp;诬怿罪状，遂害之，时年三十四。朝野贵贱，知与不知，含悲丧气，惊振远近。<br /><br />&nbsp;&nbsp;&nbsp;&nbsp;夷人在京及归，闻怿之丧，为之劈面者数百人。<br /><br />&nbsp;&nbsp;&nbsp;&nbsp;广平王怀。囗有魏诸王。召入华林别馆，禁其出入，令四门博士董徵，授以<br /><br />&nbsp;&nbsp;&nbsp;&nbsp;经传。世宗崩，乃得归。<br /><br />&nbsp;&nbsp;&nbsp;&nbsp;汝南王悦，好读佛经，览书史。为性不伦，m傥难测。悦妃闾氏，即东海公<br /><br />&nbsp;&nbsp;&nbsp;&nbsp;之女也，生一子，不见礼E。有崔延夏者，以左道与悦游，合服仙药松术之属。<br /><br />&nbsp;&nbsp;&nbsp;&nbsp;时轻与出采芝，宿于城外小人之所。遂断酒肉粟稻，唯食麦饭。又绝房中而更好<br /><br />&nbsp;&nbsp;&nbsp;&nbsp;男色。轻忿妃妾，至加捶挞，同之婢使。悦之出也，妃住于别第。灵太后敕检问<br /><br />&nbsp;&nbsp;&nbsp;&nbsp;之，引入，穷悦事故。妃病杖伏床蓐，疮尚未愈。太后因悦之杖妃，乃下令禁断。<br /><br />&nbsp;&nbsp;&nbsp;&nbsp;令诸亲王及三蕃，有其正妃疾患百日已上，皆遣奏闻。若有犹行捶挞，就削封位。<br /><br />&nbsp;&nbsp;&nbsp;&nbsp;及清河王怿为元叉所害，悦了无仇恨之意，乃以桑落酒候伺之，尽其私佞。<br /><br />&nbsp;&nbsp;&nbsp;&nbsp;叉大喜，以悦为侍中、太尉。临拜日，就怿子求怿服玩之物，不时称旨。乃召<br /><br />&nbsp;&nbsp;&nbsp;&nbsp;，杖之百下。居庐未葬，形气羸弱，暴加威挞，殆至不济。囗仍呼阿儿，亲<br /><br />&nbsp;&nbsp;&nbsp;&nbsp;自循抚。囗悦为大v碓置于州门，盗者便欲斩其手。时人惧其无常，能行异事，<br /><br />&nbsp;&nbsp;&nbsp;&nbsp;奸偷畏之而暂息。<br /><br />&nbsp;&nbsp;&nbsp;&nbsp;及尔朱荣举兵向洛，既忆入间疑）。俄而闻荣肆毒于河阴，遂南奔萧衍。衍<br /><br />&nbsp;&nbsp;&nbsp;&nbsp;立为魏主，号年更兴。衍遣其将军王辩送置于境上，以觊侵逼。<br /><br />&nbsp;&nbsp;&nbsp;&nbsp;及齐献武王既诛荣，以悦高祖子，宜承大业，乃令人示意。悦既至，清狂如<br /><br />&nbsp;&nbsp;&nbsp;&nbsp;故，动为罪失，不可扶持，乃止。出帝初，除大司马。卒。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,896062);">加入书签</a><a
                        href="895989.html">上一页</a>&larr;<a href="index.html">返回列表</a>&rarr;<a
                            href="898245.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895989.html"; var next_page = "898245.html"; var index_page = "index.html"; var sortid = "9"; var article_id = "14002"; var chapter_id = "896062"; var articlename = "魏书"; var chaptername = " 卷二十二 列传第十"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>