<!DOCTYPE html>
<html>
<head>
<meta charset="gbk" />
<title>魏书- 卷七十四 列传第六十二-在线阅读-哈西文学网</title>
<meta name="keywords" content="魏收，魏书， 卷七十四 列传第六十二全文， 卷七十四 列传第六十二在线阅读 哈西文学网" />
<meta name="description" content="哈西文学网提供魏收的魏书  卷七十四 列传第六十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902036.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902036.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十四 列传第六十二</h1>
            <div class="link xb">
                <a href="901948.html">上一页</a>&larr;<a href="index.html">返回列表</a>&rarr;<a
                    href="902075.html">下一页</a></div>			
            <div id="BookText">&nbsp;&nbsp;&nbsp;&nbsp;◎尔朱荣<br /><br />&nbsp;&nbsp;&nbsp;&nbsp;尔朱荣，字天宝，北秀容人也。其先居于尔朱川，因为氏焉。常领部落，世<br /><br />&nbsp;&nbsp;&nbsp;&nbsp;为酋帅。高祖羽健，登国初为领民酋长，率契胡武士千七百人从驾平晋阳，定中<br /><br />&nbsp;&nbsp;&nbsp;&nbsp;山。论功拜散骑常侍。以居秀容川，诏割方三百里封之，长为世业。太祖初以南<br /><br />&nbsp;&nbsp;&nbsp;&nbsp;秀容川原沃衍，欲令居之。羽健曰：“臣家世奉国，给侍左右。北秀容既在i内，<br /><br />&nbsp;&nbsp;&nbsp;&nbsp;差近京师，岂以沃J更迁远地？”太祖许之。所居之处，曾有狗舐地，因而<br /><br />&nbsp;&nbsp;&nbsp;&nbsp;穿之，得甘泉焉，至今名狗舐泉。羽健，世祖时卒。曾祖郁德，祖代勤，继为<br /><br />&nbsp;&nbsp;&nbsp;&nbsp;领民酋长。代勤，世祖敬哀皇后之舅。以外亲兼数征伐有功，给复百年，除立义<br /><br />&nbsp;&nbsp;&nbsp;&nbsp;将军。曾围山而猎，部民射兽，误中其髀，代勤仍令拔箭，竟不推问，曰：“此<br /><br />&nbsp;&nbsp;&nbsp;&nbsp;既过误，何忍加罪？”部内闻之，咸感其意。高宗末，假宁南将军，除肆州刺史。<br /><br />&nbsp;&nbsp;&nbsp;&nbsp;高祖赐爵梁郡公。以老致仕，岁赐帛百匹以为常。年九十一，卒。赐帛五百匹、<br /><br />&nbsp;&nbsp;&nbsp;&nbsp;布二百匹，赠镇南将军、并州刺史，谥曰庄。孝庄初，荣有翼戴之勋，追赠太师、<br /><br />&nbsp;&nbsp;&nbsp;&nbsp;司徒公、录尚书事。<br /><br />&nbsp;&nbsp;&nbsp;&nbsp;父新兴，太和中，继为酋长。家世豪擅，财货丰嬴。曾行马群，见一白蛇，<br /><br />&nbsp;&nbsp;&nbsp;&nbsp;头有两角，游于马前。新兴异之，谓曰：“尔若有神，令我畜牧蕃息。”自是之<br /><br />&nbsp;&nbsp;&nbsp;&nbsp;后，日觉滋盛，牛羊驼马，色别为群，谷量而已。朝廷每有征讨，辄献私马，兼<br /><br />&nbsp;&nbsp;&nbsp;&nbsp;备资粮，助裨军用。高祖嘉之，除右将军、光禄大夫。及迁洛后，特听冬朝京师，<br /><br />&nbsp;&nbsp;&nbsp;&nbsp;夏归部落。每入朝，诸王公朝贵竞以珍玩遗之，新兴亦报以名马。转散骑常侍、<br /><br />&nbsp;&nbsp;&nbsp;&nbsp;平北将军、秀容第一领民酋长。新兴每春秋二时，恒与妻子阅畜牧于川泽，射猎<br /><br />&nbsp;&nbsp;&nbsp;&nbsp;自娱。肃宗世，以年老启求传爵于荣，朝廷许之。正光中卒，年七十四。赠散骑<br /><br />&nbsp;&nbsp;&nbsp;&nbsp;常侍、平北将军、恒州刺史，谥曰简。孝庄初，赠假黄钺、侍中、太师、相国、<br /><br />&nbsp;&nbsp;&nbsp;&nbsp;西河郡王。<br /><br />&nbsp;&nbsp;&nbsp;&nbsp;荣洁白，美容貌，幼而神机明决。及长，好射猎，每设围誓众，便为军陈之<br /><br />&nbsp;&nbsp;&nbsp;&nbsp;法，号令严肃，众莫敢犯。秀容界有池三所，在高山之上，清深不测，相传曰祁<br /><br />&nbsp;&nbsp;&nbsp;&nbsp;连池，魏言天池也。父新兴，曾与荣游池上，忽闻箫鼓之音。新兴谓荣曰：“古<br /><br />&nbsp;&nbsp;&nbsp;&nbsp;老相传，凡闻此声皆至公辅。吾今年已衰暮，当为汝耳。汝其勉之。”<br /><br />&nbsp;&nbsp;&nbsp;&nbsp;荣袭爵后，除直寝、游击将军。正光中，四方兵起，遂散畜牧，招合义勇，<br /><br />&nbsp;&nbsp;&nbsp;&nbsp;给其衣马。蠕蠕主阿那瑰寇掠北鄙，诏假荣节、冠军将军、别将，隶都督李崇北<br /><br />&nbsp;&nbsp;&nbsp;&nbsp;征。荣率其所部四千人追击，度碛，不及而还。秀容内附胡民乞扶莫于破郡杀太<br /><br />&nbsp;&nbsp;&nbsp;&nbsp;守；南秀容牧子万子乞真反叛，杀太仆卿陆延；并州牧子素和婆作逆；荣<br /><br />&nbsp;&nbsp;&nbsp;&nbsp;并前后讨平之。迁直阁将军、冠军将军，仍别将。内附叛胡乞、步落坚胡刘阿如<br /><br />&nbsp;&nbsp;&nbsp;&nbsp;等作乱瓜肆，敕勒北列步若反于沃阳，荣并灭之。以功封安平县开国侯，食邑一<br /><br />&nbsp;&nbsp;&nbsp;&nbsp;千户。寻加通直散骑常侍。敕勒斛律洛阳作逆桑乾西，与费也头牧子迭相掎角，<br /><br />&nbsp;&nbsp;&nbsp;&nbsp;荣率骑破洛阳于深井，遂牧子于河西。进号平北将军、光禄大夫，假安北将军，<br /><br />&nbsp;&nbsp;&nbsp;&nbsp;为北道都督。寻除武卫将军，俄加使持节、安北将军、都督恒朔讨虏诸军、假抚<br /><br />&nbsp;&nbsp;&nbsp;&nbsp;军将军，进封博陵郡公，增邑五百户。其梁郡前爵，听赐第二子。时荣率众至肆<br /><br />&nbsp;&nbsp;&nbsp;&nbsp;州，刺史尉庆宾畏恶之，闭城不纳。荣怒，攻拔之，乃署其从叔羽生为刺史，执<br /><br />&nbsp;&nbsp;&nbsp;&nbsp;庆宾于秀容。自是荣兵威渐盛，朝廷亦不能罪责也。寻除镇北将军。<br /><br />&nbsp;&nbsp;&nbsp;&nbsp;鲜于修礼之反也，荣表东讨，复进号征东将军、右卫将军、假车骑将军、都<br /><br />&nbsp;&nbsp;&nbsp;&nbsp;督并肆汾广恒云六州诸军事，进为大都督，加金紫光禄大夫。时杜洛周陷中山，<br /><br />&nbsp;&nbsp;&nbsp;&nbsp;于时车驾声将北讨，以荣为左军，不行。及葛荣吞洛周，凶势转盛。荣恐其南逼<br /><br />&nbsp;&nbsp;&nbsp;&nbsp;邺城，表求遣骑三千东援相州，肃宗不许。又迁车骑将军、右光禄大夫，寻进位<br /><br />&nbsp;&nbsp;&nbsp;&nbsp;仪同三司。<br /><br />&nbsp;&nbsp;&nbsp;&nbsp;荣以山东贼盛，虑其西逸，乃遣兵固守滏口以防之。复上书曰：“臣前以二<br /><br />&nbsp;&nbsp;&nbsp;&nbsp;州频反，大军丧败，河北无援，实虑南侵；故令精骑三千出援相州，京师影响，<br /><br />&nbsp;&nbsp;&nbsp;&nbsp;断其南望，贼闻此众，当亦息图。使还，奉敕云：‘念生枭戮，宝夤受擒，丑奴、<br /><br />&nbsp;&nbsp;&nbsp;&nbsp;明达，并送诚款，三辅告谧，关陇载宁。费穆虎旅，大翦妖蛮；两绛狂蜀，渐已<br /><br />&nbsp;&nbsp;&nbsp;&nbsp;稽颡。’又承北海王颢率众二万出镇相州。北海皇孙，名位崇重，镇抚邺城，实<br /><br />&nbsp;&nbsp;&nbsp;&nbsp;副群望。惟愿广其配衣，及机早遣。今关西虽平，兵未可役，山南邻贼，理无发<br /><br />&nbsp;&nbsp;&nbsp;&nbsp;召，王师虽众，频被摧北，人情危怯，实谓难用，若不更思方略，无以万全。如<br /><br />&nbsp;&nbsp;&nbsp;&nbsp;臣愚量，蠕蠕主阿那瑰荷国厚恩，未应忘报，求乞一使慰喻那瑰。即遣发兵东引，<br /><br />&nbsp;&nbsp;&nbsp;&nbsp;直趣下口，扬威振武，以蹑其背；北海之军，镇抚相部，严加警备，以当其前；<br /><br />&nbsp;&nbsp;&nbsp;&nbsp;臣麾下虽少，辄尽力命，自井陉以北，隘口以西，分防险要，攻其肘腋。葛荣虽<br /><br />&nbsp;&nbsp;&nbsp;&nbsp;并洛周，威恩未著，人类差异，形势可分。”于是荣遂严勒部曲，广召义勇，北<br /><br />&nbsp;&nbsp;&nbsp;&nbsp;捍马邑，东塞井陉。<br /><br />&nbsp;&nbsp;&nbsp;&nbsp;寻属肃宗崩，事出仓卒。荣闻之大怒，谓郑俨、徐纥为之，与元天穆等密议<br /><br />&nbsp;&nbsp;&nbsp;&nbsp;称兵，入匡朝廷，讨定之。乃抗表曰：“伏承大行皇帝，背弃万方，奉讳号踊，<br /><br />&nbsp;&nbsp;&nbsp;&nbsp;五内摧剥。仰寻诏旨，实用惊惋。今海内草草，异口一言，皆云大行皇帝，鸩毒<br /><br />&nbsp;&nbsp;&nbsp;&nbsp;致祸。臣等外听讼言，内自追测。去月二十五日圣体康，至于二十六日奄忽升<br /><br />&nbsp;&nbsp;&nbsp;&nbsp;遐。即事观望，实有所惑。且天子寝疾，侍臣不离左右，亲贵名医，瞻仰患状，<br /><br />&nbsp;&nbsp;&nbsp;&nbsp;面奉音旨，亲承顾托。岂容不豫初不召医，崩弃曾无亲奉，欲使天下不为怪愕，<br /><br />&nbsp;&nbsp;&nbsp;&nbsp;四海不为丧气，岂可得乎？复皇后女生，称为储两，疑惑朝野，虚行庆宥。宗庙<br /><br />&nbsp;&nbsp;&nbsp;&nbsp;之灵见欺，兆民之望已失；使七百危于累卵，社稷坠于一朝。方选君婴孩之中，<br /><br />&nbsp;&nbsp;&nbsp;&nbsp;寄治乳抱之日，使奸竖专朝，贼臣乱纪，惟欲指影以行权，假形而弄诏，此则掩<br /><br />&nbsp;&nbsp;&nbsp;&nbsp;眼捕雀，塞耳盗钟。今秦陇尘飞，赵魏雾合，宝夤、丑奴势逼豳雍，葛荣、就德<br /><br />&nbsp;&nbsp;&nbsp;&nbsp;凭陵河海，楚兵吴卒密迩在郊。古人有言：邦之不臧，邻之福也。一旦闻此，谁<br /><br />&nbsp;&nbsp;&nbsp;&nbsp;不窥窬？窃惟大行皇帝，圣德驭宇，继体正君，犹边烽迭举，妖寇不灭，况今从<br /><br />&nbsp;&nbsp;&nbsp;&nbsp;佞臣之计，随亲戚之谈，举潘嫔之女以诳百姓，奉未言之儿而临四海，欲使海内<br /><br />&nbsp;&nbsp;&nbsp;&nbsp;安V，愚臣所未闻也。伏愿留圣善之慈，回须臾之虑，照臣忠诚，录臣至款，听<br /><br />&nbsp;&nbsp;&nbsp;&nbsp;臣赴阙，预参大议，问侍臣帝崩之由，访禁旅不知之状，以徐、郑之徒付之司败，<br /><br />&nbsp;&nbsp;&nbsp;&nbsp;雪同天之耻，谢远近之怨。然后更召宗亲，推其年德，声副遐迩，改承宝祚，则<br /><br />&nbsp;&nbsp;&nbsp;&nbsp;四海更苏，百姓幸甚。”于是遂勒所统将赴京师。灵太后甚惧，诏以李神轨为大<br /><br />&nbsp;&nbsp;&nbsp;&nbsp;都督，将于大行杜防。<br /><br />&nbsp;&nbsp;&nbsp;&nbsp;荣抗表之始，遣从子天光、亲信奚毅及仓头王相入洛，与从弟世隆密议废立。<br /><br />&nbsp;&nbsp;&nbsp;&nbsp;天光乃见庄帝，具论荣心，帝许之。天光等还北，荣发晋阳。犹疑所立，乃以铜<br /><br />&nbsp;&nbsp;&nbsp;&nbsp;铸高祖及咸阳王禧等六王子孙像，成者当奉为主，惟庄帝独就。师次河内，重遣<br /><br />&nbsp;&nbsp;&nbsp;&nbsp;王相密来奉迎，帝与兄彭城王劭、弟始平王子正于高渚潜渡以赴之。荣军将士咸<br /><br />&nbsp;&nbsp;&nbsp;&nbsp;称万岁。于时武泰元年四月九日也。<br /><br />&nbsp;&nbsp;&nbsp;&nbsp;十一日，荣奉帝为主，诏以荣为使持节、侍中、都督中外诸军事、大将军、<br /><br />&nbsp;&nbsp;&nbsp;&nbsp;开府、兼尚书令、领军将军、领左右、太原王，食邑二万户。十二日，百官皆朝<br /><br />&nbsp;&nbsp;&nbsp;&nbsp;于行宫。十三日，荣惑武卫将军费穆之说，乃引迎驾百官于行宫西北，云欲祭天。<br /><br />&nbsp;&nbsp;&nbsp;&nbsp;朝士既集，列骑围绕，责天下丧乱，明帝卒崩之由，云皆缘此等贪虐，不相匡弼<br /><br />&nbsp;&nbsp;&nbsp;&nbsp;所致。因纵兵乱害，王公卿士皆敛手就戮，死者千三百余人。皇弟、皇兄并亦见<br /><br />&nbsp;&nbsp;&nbsp;&nbsp;害，灵太后、少主其日暴崩。荣遂有大志，令御史赵元则造禅文，遣数十人迁帝<br /><br />&nbsp;&nbsp;&nbsp;&nbsp;于河桥。至夜四更中，复奉帝南还营幕。帝忧愤无计，乃令人喻旨于荣曰：“帝<br /><br />&nbsp;&nbsp;&nbsp;&nbsp;王迭袭，盛衰无常，既属屯运，四方瓦解。将军仗义而起，前无横陈，此乃天意，<br /><br />&nbsp;&nbsp;&nbsp;&nbsp;非人力也。我本相投，规存性命，帝王重位，岂敢妄希？直是将军见逼，权顺所<br /><br />&nbsp;&nbsp;&nbsp;&nbsp;请耳。今玺运已移，天命有在，宜时即尊号。将军必若推而不居，存魏社稷，亦<br /><br />&nbsp;&nbsp;&nbsp;&nbsp;任更择亲贤，共相辅戴。”荣既有异图，遂铸金为己像，数四不成。时幽州人刘<br /><br />&nbsp;&nbsp;&nbsp;&nbsp;灵助善卜占，为荣所信，言天时人事必不可尔。荣亦精神恍惚，不自支持，久而<br /><br />&nbsp;&nbsp;&nbsp;&nbsp;方悟，遂便愧悔。于是献武王、荣外兵参军司马子如等切谏，陈不可之理。荣曰：<br /><br />&nbsp;&nbsp;&nbsp;&nbsp;“愆误若是，惟当以死谢朝廷。今日安危之机，计将何出？”献武王等曰：“未<br /><br />&nbsp;&nbsp;&nbsp;&nbsp;若还奉长乐，以安天下。”于是还奉庄帝。十四日，舆驾入宫。<br /><br />&nbsp;&nbsp;&nbsp;&nbsp;于时或云荣欲迁都晋阳，或云欲肆兵大掠，迭相惊恐，人情骇震，京邑士子<br /><br />&nbsp;&nbsp;&nbsp;&nbsp;不一存，率皆逃窜，无敢出者。直卫空虚，官守废旷。荣闻之，上书曰：“臣世<br /><br />&nbsp;&nbsp;&nbsp;&nbsp;荷蕃寄，征讨累年，奉忠王室，志存效死。直以太后淫乱，孝明暴崩，遂率义兵，<br /><br />&nbsp;&nbsp;&nbsp;&nbsp;扶立社稷。陛下登祚之始，人情未安，大兵交际，难可齐一，诸王朝贵，横死者<br /><br />&nbsp;&nbsp;&nbsp;&nbsp;众，臣今粉躯不足塞往责以谢亡者。然追荣褒德，谓之不朽，乞降天慈，微申私<br /><br />&nbsp;&nbsp;&nbsp;&nbsp;责。无上王请追尊帝号，诸王、刺史乞赠三司，其位班三品请赠令仆，五品之官<br /><br />&nbsp;&nbsp;&nbsp;&nbsp;各赠方伯，六品已下及白民赠以镇郡。诸死者无后听继，即授封爵。均其高下，<br /><br />&nbsp;&nbsp;&nbsp;&nbsp;节级别科，使恩洽存亡，有慰生死。”诏曰：“览表不胜鲠塞。朕德行无感，致<br /><br />&nbsp;&nbsp;&nbsp;&nbsp;兹酷滥，寻绎往事，实切于怀。可如所表。”自兹已后，赠终叨滥，庸人贱品，<br /><br />&nbsp;&nbsp;&nbsp;&nbsp;动至大官，为识者所不贵。武定中，齐文襄王始革其失，追褒有典焉。荣启帝遣<br /><br />&nbsp;&nbsp;&nbsp;&nbsp;使循城劳问，于是人情遂安，朝士逃亡者亦稍来归阙。荣又奏请番直，朔望之日<br /><br />&nbsp;&nbsp;&nbsp;&nbsp;引见三公、令仆、尚书、九卿及司州牧、河南尹、洛阳河阴执事之官，参论国治，<br /><br />&nbsp;&nbsp;&nbsp;&nbsp;经纶王道，以为常式。<br /><br />&nbsp;&nbsp;&nbsp;&nbsp;五月，荣还晋阳。七月，诏曰：“乾坤统物，星象赞其功；皇王御运，股肱<br /><br />&nbsp;&nbsp;&nbsp;&nbsp;匡其业。是以周道中缺，齐晋立济世之忠；殷祚或亏，彭韦振救时之节。自前朝<br /><br />&nbsp;&nbsp;&nbsp;&nbsp;失御，厄运荐臻，太原王荣爰戴朕躬，推临万国，勋逾伊霍，功格二仪，王室不<br /><br />&nbsp;&nbsp;&nbsp;&nbsp;坏，伊人是赖。可柱国大将军、兼录尚书事，余如故。”<br /><br />&nbsp;&nbsp;&nbsp;&nbsp;时葛荣将向京师，众号百万。相州刺史李神轨闭门自守。贼锋已过汲郡，所<br /><br />&nbsp;&nbsp;&nbsp;&nbsp;在村坞悉被残略。荣启求讨之。九月，乃率精骑七千，马皆有副，倍道兼行，东<br /><br />&nbsp;&nbsp;&nbsp;&nbsp;出滏口。葛荣为贼既久，横行河北，时众寡非敌，议者谓无制贼之理。葛荣闻之，<br /><br />&nbsp;&nbsp;&nbsp;&nbsp;喜见于色，乃令其众曰：“此易与耳。诸人俱办长绳，至便缚取。”葛荣自邺以<br /><br />&nbsp;&nbsp;&nbsp;&nbsp;北列陈数十里，箕张而进。荣潜军山谷为奇兵，分督将已上三人为一处，处有数<br /><br />&nbsp;&nbsp;&nbsp;&nbsp;百骑，令所在扬尘鼓噪，使贼不测多少。又以人马逼战，刀不如棒，密勒军士马<br /><br />&nbsp;&nbsp;&nbsp;&nbsp;上各赍神棒一枚，置于马侧。至于战时，不听斩级，以棒棒之而已，虑废腾遂也。<br /><br />&nbsp;&nbsp;&nbsp;&nbsp;乃分命壮勇所当冲突，号令严明，战士同奋。荣身自陷陈，出于贼后，表里合击，<br /><br />&nbsp;&nbsp;&nbsp;&nbsp;大破之。于陈擒葛荣，余众悉降。荣以贼徒既众，若即分割，恐其疑惧，或更结<br /><br />&nbsp;&nbsp;&nbsp;&nbsp;聚，乃普告勒，各从所乐，亲属相随，任所居止。于是群情喜悦，登即四散，数<br /><br />&nbsp;&nbsp;&nbsp;&nbsp;十万众，一朝散尽。待出百里之外，乃始分道押领，随便安置，咸得其宜。擢其<br /><br />&nbsp;&nbsp;&nbsp;&nbsp;渠帅，量才授用，新附者咸安。时人服其处分机速。乃槛车送葛荣赴阙。诏曰：<br /><br />&nbsp;&nbsp;&nbsp;&nbsp;“功格天地，锡命之位必崇；道济生民，褒赏之名宜大。是以有莘赞亳，不次之<br /><br />&nbsp;&nbsp;&nbsp;&nbsp;号爰归；渭叟翼周，殊世之班载集。况导源积石，袭构昆山，门踵英猷，弼成鸿<br /><br />&nbsp;&nbsp;&nbsp;&nbsp;业，抗高天之摧柱，振厚地之绝维，德冠五侯，勋高九伯者哉！太原王荣代荷蕃<br /><br />&nbsp;&nbsp;&nbsp;&nbsp;宠，世载忠烈，入匡颓运，出剿元凶。使积年之雾，倏焉涤荡；数载之尘，一朝<br /><br />&nbsp;&nbsp;&nbsp;&nbsp;清谧。燕恒既泰，赵魏还苏，比绩况功，古今莫二。若不式稽旧典，增是礼数，<br /><br />&nbsp;&nbsp;&nbsp;&nbsp;将何以昭德报功，远明国范？可大丞相、都督河北畿外诸军事，增邑一万户，通<br /><br />&nbsp;&nbsp;&nbsp;&nbsp;前三万，余官悉如故。”<br /><br />&nbsp;&nbsp;&nbsp;&nbsp;初，荣之将讨葛荣也，军次襄垣，遂令军士列围大猎。有双兔起于马前，荣<br /><br />&nbsp;&nbsp;&nbsp;&nbsp;乃跃马弯弓而誓之曰：“中之则擒葛荣，不中则否。”既而并应弦而殪，三军咸<br /><br />&nbsp;&nbsp;&nbsp;&nbsp;悦。及破贼之后，即命立碑于其所，号“双兔碑”。荣将战之夜，梦一人从葛荣<br /><br />&nbsp;&nbsp;&nbsp;&nbsp;索千牛刀，而葛荣初不肯与。此人自称：我是道武皇帝，汝何敢违！葛荣乃奉刀，<br /><br />&nbsp;&nbsp;&nbsp;&nbsp;此人手持授荣。既寤而喜，自知必胜。<br /><br />&nbsp;&nbsp;&nbsp;&nbsp;又诏曰：“我皇魏道契神元，德光灵范，源先二象，化穆三才。玉历与日月<br /><br />&nbsp;&nbsp;&nbsp;&nbsp;惟休，金鼎共乾坤俱永。而正光之末，皇运时屯，百揆咸乱，九宫失叙，朝野抚<br /><br />&nbsp;&nbsp;&nbsp;&nbsp;膺，士女嗟怨，遂使四海土崩，九区瓦解。逆贼杜周，虔刘燕代；妖寇葛荣，假<br /><br />&nbsp;&nbsp;&nbsp;&nbsp;噬魏赵。常山、易水，戎鼓夜惊；冰井、丛台，胡尘昼合。朔南久已丘墟，河北<br /><br />&nbsp;&nbsp;&nbsp;&nbsp;殆成灰烬。宗庙怀匪安之虑，社稷急不测之忧。大丞相、太原王荣道镜域中，德<br /><br />&nbsp;&nbsp;&nbsp;&nbsp;光区外，神昭藏往，思实知来，义踵先勋，忠资曩烈。遂能大建义谋，收集忠勇，<br /><br />&nbsp;&nbsp;&nbsp;&nbsp;熊罴竞逐，虎豹争先，轩翥南溟，抟风北极，气震林原，势动山岳，吊民伐罪，<br /><br />&nbsp;&nbsp;&nbsp;&nbsp;歼此鲸鲵。戮卒多于长平，积器高于熊耳。秦晋闻声而丧胆，齐莒侧听而息。<br /><br />&nbsp;&nbsp;&nbsp;&nbsp;中兴之业是乎再隆，太平之基兹焉更始。虽复伊霍宣翼之功，桓文崇赞之道，何<br /><br />&nbsp;&nbsp;&nbsp;&nbsp;足以仿佛鸿踪，比勋盛烈，道格普天，仁沾率土，振古以来，未有其比。若不广<br /><br />&nbsp;&nbsp;&nbsp;&nbsp;锡山河，大开土宇，何以表大义之崇高，标盛德之广远？可以冀州之长乐、相州<br /><br />&nbsp;&nbsp;&nbsp;&nbsp;之南赵、定州之博陵、沧州之浮阳、平州之辽西、燕州之上谷、幽州之渔阳等七<br /><br />&nbsp;&nbsp;&nbsp;&nbsp;郡各万户，通前满十万户为太原国邑。”又进位太师，余如故。<br /><br />&nbsp;&nbsp;&nbsp;&nbsp;建义初，北海王元颢南奔萧衍，衍乃立为魏主，资以兵将。时邢杲寇乱三齐，<br /><br />&nbsp;&nbsp;&nbsp;&nbsp;与颢应接。朝廷以颢孤弱，不以为虑。永安三年春，诏大将军元穆先平齐地，然<br /><br />&nbsp;&nbsp;&nbsp;&nbsp;后回师征颢。颢以大军未还，乘虚径进，既陷梁国，鼓行而西，荥阳、虎牢并皆<br /><br />&nbsp;&nbsp;&nbsp;&nbsp;不守。五月，车驾出幸河北。事出不虞，天下改望。荣闻之，即时驰传，朝行宫<br /><br />&nbsp;&nbsp;&nbsp;&nbsp;于上党之长子，行其部分。舆驾于是南辕，荣为前驱，旬日之间，兵马大集，资<br /><br />&nbsp;&nbsp;&nbsp;&nbsp;粮器仗，继踵而至。天穆既平邢杲，亦渡河以会车驾。颢都督宗正珍孙、河内太<br /><br />&nbsp;&nbsp;&nbsp;&nbsp;守元袭固守不降，荣攻而克之，斩珍孙、元袭以徇。帝幸河内城。荣与颢相持于<br /><br />&nbsp;&nbsp;&nbsp;&nbsp;河上，颢令都督安丰王延明缘河据守。荣既未有舟船，不得即渡，议欲还北，更<br /><br />&nbsp;&nbsp;&nbsp;&nbsp;图后举。黄门郎杨侃、高道穆等并谓大军若还，失天下之望，固执以为不可。语<br /><br />&nbsp;&nbsp;&nbsp;&nbsp;在侃等传。属马渚诸杨云有小船数艘，求为乡导，荣乃令都督尔朱兆等率精骑夜<br /><br />&nbsp;&nbsp;&nbsp;&nbsp;济，登岸奋击。颢子领军将军冠受率马步五千拒战，兆大破之，临陈擒冠受。延<br /><br />&nbsp;&nbsp;&nbsp;&nbsp;明闻冠受见擒，遂自逃散，颢便率麾下南奔。事在其传。<br /><br />&nbsp;&nbsp;&nbsp;&nbsp;车驾渡河，入居华林园。诏曰：“周武奉时，藉十乱以纂历；汉祖先天，资<br /><br />&nbsp;&nbsp;&nbsp;&nbsp;三杰以除暴。理民济治，斯道未爽。使持节、柱国大将军、大丞相、太原王荣，<br /><br />&nbsp;&nbsp;&nbsp;&nbsp;蕴伏风烟，抱含日月，总奇正以成术，兼文武而为资。昔处乱朝，韬光戢翼，秣<br /><br />&nbsp;&nbsp;&nbsp;&nbsp;马冀北，厉兵晋阳，伫龙颜而振腕，想日角以叹息。忠勇奋发，虎士如林，义功<br /><br />&nbsp;&nbsp;&nbsp;&nbsp;始立，所向风靡。故能芟夷群恶，振此颓纲，俾朕寡昧，获承鸿绪。虽大位克正，<br /><br />&nbsp;&nbsp;&nbsp;&nbsp;而众盗未息。葛荣跋扈，仍乱中原，建旗伐罪，授首歼馘。元颢凶顽，构成巨衅，<br /><br />&nbsp;&nbsp;&nbsp;&nbsp;阻弄吴楚，亏污宗社。朕徒御北徂，劬劳鞍甲。王闻难星奔，一举大定，下洽民<br /><br />&nbsp;&nbsp;&nbsp;&nbsp;和，上匡王室。鸿勋巨绩，书契所未纪；饮至策勋，事绝于比况。非常之功，必<br /><br />&nbsp;&nbsp;&nbsp;&nbsp;有非常之赏，可天柱大将军。此官虽访古无闻，今员未有，太祖已前增置此号，<br /><br />&nbsp;&nbsp;&nbsp;&nbsp;式遵典故，用锡殊礼。又宜开土宇，可增封十万，通前二十万，加前后部羽葆鼓<br /><br />&nbsp;&nbsp;&nbsp;&nbsp;吹。余如故。”荣寻还晋阳。<br /><br />&nbsp;&nbsp;&nbsp;&nbsp;先是，葛荣枝党韩娄仍据幽平二州，荣遣都督侯渊讨斩之。时贼帅万俟丑奴、<br /><br />&nbsp;&nbsp;&nbsp;&nbsp;萧宝夤拥众豳泾，凶势日盛。荣遣其从子天光为雍州刺史，令率都督贺拔岳、侯<br /><br />&nbsp;&nbsp;&nbsp;&nbsp;莫、陈悦等总众入关讨之。天光既至雍州，以众少不敌，逡巡未集。荣大怒，遣<br /><br />&nbsp;&nbsp;&nbsp;&nbsp;其骑兵参军刘贵驰驿诣军，加天光杖罚。天光等大惧，乃进讨，连破之，擒丑奴、<br /><br />&nbsp;&nbsp;&nbsp;&nbsp;宝夤，并槛车送阙。天光又擒王庆云、万俟道乐，关西悉平。于是天下大难，便<br /><br />&nbsp;&nbsp;&nbsp;&nbsp;以尽矣。<br /><br />&nbsp;&nbsp;&nbsp;&nbsp;荣性好猎，不舍寒暑，至于列围而进，必须齐一，虽遇阻险，不得回避，虎<br /><br />&nbsp;&nbsp;&nbsp;&nbsp;豹逸围者坐死。其下甚苦之。太宰元天穆从容谓荣曰：“大王勋济天下，四方无<br /><br />&nbsp;&nbsp;&nbsp;&nbsp;事，惟宜调政养民，顺时搜狩。何必盛夏驰逐，伤犯和气。”荣便攘肘谓天穆曰：<br /><br />&nbsp;&nbsp;&nbsp;&nbsp;“太后女主，不能自正，推奉天子者，此是人臣常节。葛荣之徒，本是奴才，乘<br /><br />&nbsp;&nbsp;&nbsp;&nbsp;时作乱，妄自署假，譬如奴走，擒获便休。顷来受国大宠，未能开拓境土，混一<br /><br />&nbsp;&nbsp;&nbsp;&nbsp;海内，何宜今日便言勋也！如闻朝士犹自宽纵，今秋欲共兄戒勒士马，校猎嵩原，<br /><br />&nbsp;&nbsp;&nbsp;&nbsp;令贪污朝贵入围搏虎。仍出鲁阳，历三荆，悉拥生蛮北填六镇。回军之际，因平<br /><br />&nbsp;&nbsp;&nbsp;&nbsp;汾胡。明年简练精骑，分出江淮，萧衍若降，乞万户侯。如其不降，径渡数千骑，<br /><br />&nbsp;&nbsp;&nbsp;&nbsp;便往缚取。待六合宁一，八表无尘，然后共兄奉天子，巡四方，观风俗，布政教，<br /><br />&nbsp;&nbsp;&nbsp;&nbsp;如此乃可称勋耳。今若止猎，兵士懈怠，安可复用也。”<br /><br />&nbsp;&nbsp;&nbsp;&nbsp;荣身虽居外，恒遥制朝廷。广布亲戚，列为左右，伺察动静，大小必知。或<br /><br />&nbsp;&nbsp;&nbsp;&nbsp;有侥幸求官者，皆诣荣承候，得其启请，无不遂之。曾关补定州曲阳县令，吏部<br /><br />&nbsp;&nbsp;&nbsp;&nbsp;尚书李神俊以阶悬不奉，别更拟人。荣闻大怒，即遣其所补者往夺其任。荣使入<br /><br />&nbsp;&nbsp;&nbsp;&nbsp;京，虽复微蔑，朝贵见之莫不倾靡；及至阙下，未得通奏，恃荣威势，至乃忿怒。<br /><br />&nbsp;&nbsp;&nbsp;&nbsp;荣曾启北人为河南诸州，庄帝未许。天穆入见，面启曰：“天柱既有大功，若请<br /><br />&nbsp;&nbsp;&nbsp;&nbsp;普代天下官属，恐陛下亦不得违之。如何启数人为州，便停不用！”帝正色曰：<br /><br />&nbsp;&nbsp;&nbsp;&nbsp;“天柱若不为人臣，朕亦须代；如其犹存臣节，无代天下百官理。此事复何足论！”荣闻所启不允，大为恚恨，曰：“天子由谁得立？今乃不用我语。”庄帝外迫<br /><br />&nbsp;&nbsp;&nbsp;&nbsp;于荣，恒怏怏不悦，兼惩荣河阴之事，恐终难保。又城阳王徽、侍中李等欲擅<br /><br />&nbsp;&nbsp;&nbsp;&nbsp;威权，惧荣害之，复相间构，日月滋甚，于是庄帝密有图荣之意。<br /><br />&nbsp;&nbsp;&nbsp;&nbsp;三年九月，荣启将入朝。朝士虑其有变，庄帝又畏恶之。荣从弟世隆与荣书，<br /><br />&nbsp;&nbsp;&nbsp;&nbsp;劝其不来，荣妻北乡郡长公主亦劝不行，荣并不从。帝既图荣，荣至入见，即欲<br /><br />&nbsp;&nbsp;&nbsp;&nbsp;害之，以天穆在并，恐为后患，故隐忍未发。荣之入洛，有人告荣，云帝欲图之。<br /><br />&nbsp;&nbsp;&nbsp;&nbsp;荣即具奏，帝曰：“外人告云，亦言王欲害我，我岂信之？”于是荣不自疑，每<br /><br />&nbsp;&nbsp;&nbsp;&nbsp;入谒帝，从人不过数十，又皆挺身不持兵仗。及天穆至，帝伏兵于明光殿东廊，<br /><br />&nbsp;&nbsp;&nbsp;&nbsp;引荣及荣长子菩提、天穆等俱入。坐定，光禄少卿鲁安、典御李侃等抽刀而至，<br /><br />&nbsp;&nbsp;&nbsp;&nbsp;荣窘迫，起投御坐。帝先横刀膝下，遂手刃之，安等乱斫，荣与天穆、菩提同时<br /><br />&nbsp;&nbsp;&nbsp;&nbsp;俱死。荣时年三十八。于是内外喜叫，声满京城。既而大赦。<br /><br />&nbsp;&nbsp;&nbsp;&nbsp;前废帝初，世隆等得志，乃诏曰：“故使持节、侍中、都督河北诸军事、天<br /><br />&nbsp;&nbsp;&nbsp;&nbsp;柱大将军、大丞相、太师、领左右、兼录尚书、北道大行台、太原王荣，功济区<br /><br />&nbsp;&nbsp;&nbsp;&nbsp;夏，诚贯幽明，天不\遗，奄从物化。追终褒绩，列代通谟；纪德铭勋，前王令<br /><br />&nbsp;&nbsp;&nbsp;&nbsp;范。可赠假黄钺、相国、录尚书事、司州牧、使持节、侍中、将军，王如故。”<br /><br />&nbsp;&nbsp;&nbsp;&nbsp;又诏曰：“故假黄钺、持节、侍中、相国、录尚书、都督中外诸军事、天柱大将<br /><br />&nbsp;&nbsp;&nbsp;&nbsp;军、司州牧、太原王荣，惟岳降灵，应期作辅，功侔伊霍，德契桓文。方籍栋梁，<br /><br />&nbsp;&nbsp;&nbsp;&nbsp;永康国命，道长运短，震悼兼深。前已褒赠，用彰厥美。然礼数弗穷，文物有阙，<br /><br />&nbsp;&nbsp;&nbsp;&nbsp;远近之望，犹或未尽。宜循旧典，更加殊锡。可追号为晋王，加九锡，给九旒銮<br /><br />&nbsp;&nbsp;&nbsp;&nbsp;辂、虎贲、班剑三百人、dc车；准晋太宰、安平献王故事，谥曰武。”诏曰：<br /><br />&nbsp;&nbsp;&nbsp;&nbsp;“武泰之末，乾枢中圮，丕基宝命，有若缀旒。晋王荣固天所纵，世秉忠诚，一<br /><br />&nbsp;&nbsp;&nbsp;&nbsp;匡邦国，再造区夏，俾我颓纲，于斯复振。虽勋铭王府，德被管弦，而从祀之礼，<br /><br />&nbsp;&nbsp;&nbsp;&nbsp;于兹尚阙，非所以酬懋赏于当时，腾殊绩于不朽。宜遵旧典，配享高祖庙庭。”<br /><br />&nbsp;&nbsp;&nbsp;&nbsp;菩提，肃宗末，拜羽林监。寻转直阁将军。孝庄初，以荣翼戴之勋，超授散<br /><br />&nbsp;&nbsp;&nbsp;&nbsp;骑常侍、平北将军、中书令。转太常卿，迁骠骑大将军、开府仪同三司，加侍中、<br /><br />&nbsp;&nbsp;&nbsp;&nbsp;特进。死时年十四。前废帝初，赠侍中、骠骑大将军、司徒公、冀州刺史，谥曰<br /><br />&nbsp;&nbsp;&nbsp;&nbsp;惠。<br /><br />&nbsp;&nbsp;&nbsp;&nbsp;菩提弟义罗，孝庄初，除散骑常侍、武卫将军。初袭爵梁郡公，又进爵为王。<br /><br />&nbsp;&nbsp;&nbsp;&nbsp;寻卒，赠侍中、车骑将军、司空公、雍州刺史。<br /><br />&nbsp;&nbsp;&nbsp;&nbsp;义罗弟文殊，建义初，封平昌郡开国公，进爵为王。孝静初，转袭荣爵太原<br /><br />&nbsp;&nbsp;&nbsp;&nbsp;王。薨于晋阳，时年九岁。<br /><br />&nbsp;&nbsp;&nbsp;&nbsp;文殊弟文畅，初封昌乐郡开国公，食邑二千户。以荣破葛贼之勋，进爵为王，<br /><br />&nbsp;&nbsp;&nbsp;&nbsp;增邑千户。超授散骑常侍、抚军将军。后除肆州刺史，仍本将军，加开府仪同三<br /><br />&nbsp;&nbsp;&nbsp;&nbsp;司。武定三年春，坐与前东郡太守任曹等谋反，伏诛。时年十八。<br /><br />&nbsp;&nbsp;&nbsp;&nbsp;文畅弟文略，袭爵梁郡王。武定末，抚军将军、光禄大夫。<br /><br />&nbsp;&nbsp;&nbsp;&nbsp;史臣曰：太祖抚运乘时，奄开王业。世祖以武功一海内，高祖以文德革天下。<br /><br />&nbsp;&nbsp;&nbsp;&nbsp;世宗之后，政道颇亏。及明皇幼冲，女主南面。始则于忠专恣，继以元义权重，<br /><br />&nbsp;&nbsp;&nbsp;&nbsp;握赏罚之柄，擅生杀之威；荣悴在亲疏，贵贱由离合；附会者结之以子女，进趋<br /><br />&nbsp;&nbsp;&nbsp;&nbsp;者要之以金帛。且佞谀用事，功勤不赏，居官肆其聚敛，乘势极其陵暴。于是四<br /><br />&nbsp;&nbsp;&nbsp;&nbsp;海嚣然，已有群飞之渐矣。逮于灵后反政，宣淫于朝。郑俨手运天机，口吐王制。<br /><br />&nbsp;&nbsp;&nbsp;&nbsp;李轨、徐纥刺促以求先，元略、元徽喔咿以竞入。私利毕举，公道尽亡，遐迩怨<br /><br />&nbsp;&nbsp;&nbsp;&nbsp;愤，天下鼎沸。倾覆之征，于此至矣。<br /><br />&nbsp;&nbsp;&nbsp;&nbsp;尔朱荣缘将帅之列，藉部众之用，属肃宗暴崩，民怨神怒，遂有匡颓拯弊之<br /><br />&nbsp;&nbsp;&nbsp;&nbsp;志，援主逐恶之图，盖天启之也。于是上下离心，文武解体，咸企忠义之声，俱<br /><br />&nbsp;&nbsp;&nbsp;&nbsp;听桓文之举。劳不汗马，朝野靡然，扶翼懿亲，宗u有主，祀魏配天，不殒旧<br /><br />&nbsp;&nbsp;&nbsp;&nbsp;物。及夫擒葛荣，诛元颢，戮邢杲，翦韩娄，丑奴、宝夤咸枭马市。此诸魁者，<br /><br />&nbsp;&nbsp;&nbsp;&nbsp;或据象魏，或c号令，人谓秉皇符，身各谋帝业，非徒鼠窃狗盗，一城一聚而已。<br /><br />&nbsp;&nbsp;&nbsp;&nbsp;苟非荣之致力，克夷大难，则不知几人称帝，几人称王也。然则荣之功烈，亦已<br /><br />&nbsp;&nbsp;&nbsp;&nbsp;茂乎！而始则希觊非望，睥睨宸极；终乃灵后、少帝，沉流不反；河阴之下，衣<br /><br />&nbsp;&nbsp;&nbsp;&nbsp;冠涂地。此其所以得罪人神，而终于夷戮也。向使荣无奸忍之失，修德义之风，<br /><br />&nbsp;&nbsp;&nbsp;&nbsp;则彭、韦、伊、霍夫何足数？至于末迹见猜，地逼贻毙，斯则蒯通致说于韩王也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902036);">加入书签</a><a
                        href="901948.html">上一页</a>&larr;<a href="index.html">返回列表</a>&rarr;<a
                            href="902075.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "901948.html"; var next_page = "902075.html"; var index_page = "index.html"; var sortid = "9"; var article_id = "14002"; var chapter_id = "902036"; var articlename = "魏书"; var chaptername = " 卷七十四 列传第六十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>