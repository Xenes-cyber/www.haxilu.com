<!DOCTYPE html>
<html>
<head>
<meta charset="gbk" />
<title>魏书- 卷五十二 列传第四十-在线阅读-哈西文学网</title>
<meta name="keywords" content="魏收，魏书， 卷五十二 列传第四十全文， 卷五十二 列传第四十在线阅读 哈西文学网" />
<meta name="description" content="哈西文学网提供魏收的魏书  卷五十二 列传第四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900295.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900295.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 列传第四十</h1>
            <div class="link xb">
                <a href="900235.html">上一页</a>&larr;<a href="index.html">返回列表</a>&rarr;<a
                    href="900348.html">下一页</a></div>			
            <div id="BookText">&nbsp;&nbsp;&nbsp;&nbsp;◎赵逸胡方回胡叟宋繇张湛宗钦段承根阚S刘\赵柔<br /><br />&nbsp;&nbsp;&nbsp;&nbsp;索敞阴仲达<br /><br />&nbsp;&nbsp;&nbsp;&nbsp;赵逸，字思群，天水人也。十世祖融，汉光禄大夫。父昌，石勒黄门郎。逸<br /><br />&nbsp;&nbsp;&nbsp;&nbsp;好学夙成，仕姚兴，历中书侍郎。为兴将齐难军司，征赫连屈丐。难败，为屈丐<br /><br />&nbsp;&nbsp;&nbsp;&nbsp;所虏，拜著作郎。世祖平统万，见逸所著，曰：“此竖无道，安得为此言乎！作<br /><br />&nbsp;&nbsp;&nbsp;&nbsp;者谁也？其速推之。”司徒崔浩进曰：“彼之谬述，亦犹子云之美新。皇王之道，<br /><br />&nbsp;&nbsp;&nbsp;&nbsp;固宜容之。”世祖乃止。拜中书侍郎。神廴年三月上巳，帝幸白虎殿，命百僚<br /><br />&nbsp;&nbsp;&nbsp;&nbsp;赋诗，逸制诗序，时称为善。久之，拜宁朔将军、赤城镇将。绥和荒服，十有余<br /><br />&nbsp;&nbsp;&nbsp;&nbsp;年，百姓安之。频表乞免，久乃见许。性好坟典，白首弥勤，年逾七十，手不释<br /><br />&nbsp;&nbsp;&nbsp;&nbsp;卷。凡所著述，诗、赋、铭、颂五十余篇。<br /><br />&nbsp;&nbsp;&nbsp;&nbsp;逸兄温，字思恭。博学有高名。姚泓天水太守。刘裕灭泓，遂没于氐。氐王<br /><br />&nbsp;&nbsp;&nbsp;&nbsp;杨盛，盛子难当，既有汉中，以温为辅国将军、秦梁二州刺史。及难当称蕃，世<br /><br />&nbsp;&nbsp;&nbsp;&nbsp;祖以温为难当府司马。卒于仇池。<br /><br />&nbsp;&nbsp;&nbsp;&nbsp;长子广夏，中书博士。第三子琰，语在《孝感传》。<br /><br />&nbsp;&nbsp;&nbsp;&nbsp;初，姚苌以逸伯父迁为尚书左仆射，卒于长安。刘裕灭姚泓，徙迁子孙于建<br /><br />&nbsp;&nbsp;&nbsp;&nbsp;业。迁玄孙翼、翼从子超宗、令胜、遐、叔隆、穆等，太和、景明中，相寻归降。<br /><br />&nbsp;&nbsp;&nbsp;&nbsp;翼，粗涉书传，通率有器艺。初为平昌太守，甚有治称。入历军校，加镇远<br /><br />&nbsp;&nbsp;&nbsp;&nbsp;将军长史，深为领军元义所知待。迁光禄大夫。卒，赠左将军、齐州刺史。<br /><br />&nbsp;&nbsp;&nbsp;&nbsp;超宗，身长八尺，颇有将略。太和末，为豫州平南府长史，带汝南太守，加<br /><br />&nbsp;&nbsp;&nbsp;&nbsp;建威将军，赐爵寻阳伯。入为骁骑将军。超宗在汝南，多所受纳，货赂太傅北海<br /><br />&nbsp;&nbsp;&nbsp;&nbsp;王详。详言之于世宗，除持节、征虏将军、岐州刺史。徙河东太守，卒官。超宗<br /><br />&nbsp;&nbsp;&nbsp;&nbsp;在河东，更自修厉，清靖爱民，百姓追思之。赠本将军、华州刺史，谥曰成伯。<br /><br />&nbsp;&nbsp;&nbsp;&nbsp;子懿，袭爵。历员外常侍、尚书郎。<br /><br />&nbsp;&nbsp;&nbsp;&nbsp;超宗弟令胜，亦长八尺，疏狂有膂力。历河北、恒农二郡太守，并坐贪暴，<br /><br />&nbsp;&nbsp;&nbsp;&nbsp;为御史所弹，遇赦免。神龟末，自后将军、太中大夫出为恒农太守，卒官。令胜<br /><br />&nbsp;&nbsp;&nbsp;&nbsp;宠惑妾潘，离弃其妻羊氏。夫妻相讼，迭发阴私，丑秽之事，彰于朝野。<br /><br />&nbsp;&nbsp;&nbsp;&nbsp;遐，初为军主，从高祖征南阳。景明初，为梁城戍主，被萧衍将攻围。以固<br /><br />&nbsp;&nbsp;&nbsp;&nbsp;守及战功，封牟平县开国子，食邑二百户。后以左军将军、假征虏将军、督巴东<br /><br />&nbsp;&nbsp;&nbsp;&nbsp;诸军事，镇南郑。时萧衍冠军将军、军主姜众二万屯羊口，辅国将军姜白龙据<br /><br />&nbsp;&nbsp;&nbsp;&nbsp;南城，龙骧将军泉建率土民北入桑坯，姜又分军据兴势，龙骧将军谭思文据夹<br /><br />&nbsp;&nbsp;&nbsp;&nbsp;石，司州刺史王僧炳顿南安，并扇动夷獠，规翻南郑。遐率甲士九千，所在冲击，<br /><br />&nbsp;&nbsp;&nbsp;&nbsp;数百里中，莫不摧靡，前后斩首五千余级。<br /><br />&nbsp;&nbsp;&nbsp;&nbsp;还，以辅国将军出为荥阳太守。时萧衍将马仙V率众攻围朐城，戍主傅文<br /><br />&nbsp;&nbsp;&nbsp;&nbsp;骥婴城固守。以遐持节、假平东将军为别将，与刘思祖等救之。次于鲍口，去朐<br /><br />&nbsp;&nbsp;&nbsp;&nbsp;城五十里，夏雨频降，厉涉长驱，将至朐城。仙V见遐营垒未就，径来逆战。<br /><br />&nbsp;&nbsp;&nbsp;&nbsp;思祖率彭沛之众，望陈奔退。遐孤军奋击，独破仙V，斩其直阁将军、军主李<br /><br />&nbsp;&nbsp;&nbsp;&nbsp;鲁生、直后军主葛景羽等。仙V先分军于朐城之西，阻水列栅，以围固城。遐<br /><br />&nbsp;&nbsp;&nbsp;&nbsp;身自潜行，观水深浅，结草为筏，衔枚夜进，破其六栅，遂解固城之围。进救朐<br /><br />&nbsp;&nbsp;&nbsp;&nbsp;城，都督卢昶率大军继之。未几而文骥力竭，以城降贼，众军大崩。昶弃其节传，<br /><br />&nbsp;&nbsp;&nbsp;&nbsp;轻骑而走，惟遐独握节而还。时仲冬寒盛，兵士冻死者，朐山至于郯城二百里间<br /><br />&nbsp;&nbsp;&nbsp;&nbsp;僵尸相属。昶仪卫失尽，于郯城借假节以为军威。遐坐失利，免官。延昌中，起<br /><br />&nbsp;&nbsp;&nbsp;&nbsp;为光禄大夫、使持节、假前将军为别将，防捍西荆；又为别将隶萧宝夤，东征淮<br /><br />&nbsp;&nbsp;&nbsp;&nbsp;堰。熙平初，出为平西将军、汾州刺史，在州贪浊，闻于远近。卒，赠安南将军、<br /><br />&nbsp;&nbsp;&nbsp;&nbsp;豫州刺史，谥曰襄。子子献，袭爵。子献第四弟子素，司空长流参军。<br /><br />&nbsp;&nbsp;&nbsp;&nbsp;叔隆，步兵校尉。永平初，同悬瓠城民白早生之逆。镇南邢峦平豫州，获而<br /><br />&nbsp;&nbsp;&nbsp;&nbsp;宥之。后以货自通，得为秦州（阙）西府长史，加镇远将军。秦州殷富，去京悬<br /><br />&nbsp;&nbsp;&nbsp;&nbsp;远，叔隆与敕使元义同心聚敛，纳货巨万。拜冠军将军、中散大夫。寻迁左军<br /><br />&nbsp;&nbsp;&nbsp;&nbsp;将军、太中大夫。赂司空刘腾，出为中山内史，在郡无德政，专以货贿为事。叔<br /><br />&nbsp;&nbsp;&nbsp;&nbsp;隆奸诈无行，忘背恩义。悬瓠之免，是其族人前军将军赵文相之力，后无报德之<br /><br />&nbsp;&nbsp;&nbsp;&nbsp;意，更与文相断绝。文相长者，不以为恨。及文相为汝南内史，犹经纪其家。后<br /><br />&nbsp;&nbsp;&nbsp;&nbsp;文相卒，叔隆了不恤其子弟，时论贱薄之。<br /><br />&nbsp;&nbsp;&nbsp;&nbsp;穆，善书记，有刀笔之用。为汾州平西府司马。翼临亡，以穆托领军元义，<br /><br />&nbsp;&nbsp;&nbsp;&nbsp;以穆为汝南刺史。<br /><br />&nbsp;&nbsp;&nbsp;&nbsp;胡方回，安定临泾人。父义周，姚泓黄门侍郎。方回，赫连屈丐中书侍郎。<br /><br />&nbsp;&nbsp;&nbsp;&nbsp;涉猎史籍，辞彩可观，为屈丐《统万城铭》、《蛇祠碑》诸文，颇行于世。世祖<br /><br />&nbsp;&nbsp;&nbsp;&nbsp;破赫连昌，方回入国。雅有才尚，未为时所知也。后为北镇司马，为镇修表，有<br /><br />&nbsp;&nbsp;&nbsp;&nbsp;所称庆。世祖览之嗟美，问谁所作。既知方回，召为中书博士，赐爵临泾子。迁<br /><br />&nbsp;&nbsp;&nbsp;&nbsp;侍郎，与太子少傅游雅等改定律制。司徒崔浩及当时朝贤，并爱重之。清贫守道，<br /><br />&nbsp;&nbsp;&nbsp;&nbsp;以寿终。<br /><br />&nbsp;&nbsp;&nbsp;&nbsp;子始昌，亦长者，有父风。历位南部主书。子丑孙，中书学生、秘书郎、中<br /><br />&nbsp;&nbsp;&nbsp;&nbsp;散。世不治产业，家甚贫约。兄弟并早亡。<br /><br />&nbsp;&nbsp;&nbsp;&nbsp;胡叟，字伦许，安定临泾人也。世有冠冕，为西夏著姓。叟少聪敏，年十三，<br /><br />&nbsp;&nbsp;&nbsp;&nbsp;辨疑释理，知名乡国。其意之所悟，与成人交论，鲜有屈焉。学不师受，友人劝<br /><br />&nbsp;&nbsp;&nbsp;&nbsp;之，叟曰：“先圣之言，精义入神者，其唯《易》乎？犹谓可思而过半。末世腐<br /><br />&nbsp;&nbsp;&nbsp;&nbsp;儒，粗别刚柔之位，宁有探赜未兆者哉？就道之义，非在今矣。”及披读群籍，<br /><br />&nbsp;&nbsp;&nbsp;&nbsp;再阅于目，皆诵于口。好属文，既善为典雅之词，又工为鄙俗之句。以姚政将衰，<br /><br />&nbsp;&nbsp;&nbsp;&nbsp;遂入长安观风化，隐匿名行，惧人见知。时京兆韦祖思，少阅典坟，多蔑时辈，<br /><br />&nbsp;&nbsp;&nbsp;&nbsp;知叟至，召而见之。祖思习常，待叟不足，叟聊与叙温凉，拂衣而出。祖思固留<br /><br />&nbsp;&nbsp;&nbsp;&nbsp;之，曰：“当与君论天人之际，何遽而反乎？”叟对曰：“论天人者，其亡久矣。<br /><br />&nbsp;&nbsp;&nbsp;&nbsp;与君相知，何夸言若是也。”遂不坐而去。至主人家，赋韦杜二族，一宿而成，<br /><br />&nbsp;&nbsp;&nbsp;&nbsp;时年十有八矣。其述前载无违旧美，叙中世有协时事，而末及鄙黩。人皆奇其才，<br /><br />&nbsp;&nbsp;&nbsp;&nbsp;畏其笔。世犹传诵之，以为笑狎。<br /><br />&nbsp;&nbsp;&nbsp;&nbsp;叟孤飘坎埃未有仕路，遂入汉中。刘义隆梁秦二州刺史冯翊吉翰，以叟才<br /><br />&nbsp;&nbsp;&nbsp;&nbsp;士，颇相礼接。授叟末佐，不称其怀。未几，翰迁益州，叟随入蜀，多为豪俊所<br /><br />&nbsp;&nbsp;&nbsp;&nbsp;尚。时蜀沙门法成，鸠率僧旅，几于千人，铸丈六金像。刘义隆恶其聚众，将加<br /><br />&nbsp;&nbsp;&nbsp;&nbsp;大辟。叟闻之，即赴丹阳，启申其美，遂得免焉。复还于蜀。法成感之，遗其珍<br /><br />&nbsp;&nbsp;&nbsp;&nbsp;物，价直千余匹。叟谓法成曰：“纬萧何人，能弃明珠？吾为德请，财何为也？”<br /><br />&nbsp;&nbsp;&nbsp;&nbsp;一无所受。<br /><br />&nbsp;&nbsp;&nbsp;&nbsp;在益土五六载，北至杨难当，乃西入沮渠，牧犍遇之不重。叟亦本无附之之<br /><br />&nbsp;&nbsp;&nbsp;&nbsp;诚，乃为诗示所知广平程伯达。其略曰：“群犬吠新客，佞暗排疏宾。直途既以<br /><br />&nbsp;&nbsp;&nbsp;&nbsp;塞，曲路非所遵。望卫惋祝D，眄楚悼灵均。何用宣忧怀，托翰寄辅仁。”伯<br /><br />&nbsp;&nbsp;&nbsp;&nbsp;达见诗，谓叟曰：“凉州虽地居戎域，然自张氏以来，号有华风。今则宪章无亏，<br /><br />&nbsp;&nbsp;&nbsp;&nbsp;曷祝D之有也？”叟曰：“古人有言：君子闻@鼓之声，则思战争之士。贵主<br /><br />&nbsp;&nbsp;&nbsp;&nbsp;奉正朔而弗淳，慕仁义而未允，地陋僻而c徽号。居小事大，宁若兹乎？徐偃之<br /><br />&nbsp;&nbsp;&nbsp;&nbsp;辙，故不旋踵矣。吾之择木，夙在大魏，与子暂违，非久阔也。”岁余，牧犍破<br /><br />&nbsp;&nbsp;&nbsp;&nbsp;降。<br /><br />&nbsp;&nbsp;&nbsp;&nbsp;叟既先归国，朝廷以其识机，拜虎威将军，赐爵始复男。家于密云，蓬室草<br /><br />&nbsp;&nbsp;&nbsp;&nbsp;筵，惟以酒自适。谓友人金城宗舒曰：“我此生活，似胜焦先，志意所栖，谢其<br /><br />&nbsp;&nbsp;&nbsp;&nbsp;高矣。”后叟被征至，谢恩，并献诗一篇。高宗时召叟及舒，并使作檄刘骏、蠕<br /><br />&nbsp;&nbsp;&nbsp;&nbsp;蠕文。舒文劣于叟，舒寻归家。<br /><br />&nbsp;&nbsp;&nbsp;&nbsp;叟不治产业，常苦饥贫，然不以为耻。养子字螟蛉，以自给养。每至贵胜之<br /><br />&nbsp;&nbsp;&nbsp;&nbsp;门，恒乘一寂＃敝韦F褶而已。作布囊，容三四斗，饮啖醉饱，便盛余肉饼以<br /><br />&nbsp;&nbsp;&nbsp;&nbsp;付螟蛉。见车马荣华者，视之蔑如也。尚书李敷，尝遗之以财，都无所取。初，<br /><br />&nbsp;&nbsp;&nbsp;&nbsp;叟一见高允，曰：“吴郑之交，以缟为美谈；吾之于子，以弦韦为幽贽。以<br /><br />&nbsp;&nbsp;&nbsp;&nbsp;此言之，彼可无愧也。”于允馆见中书侍郎赵郡李璨，璨被服华靡，叟贫老衣褐，<br /><br />&nbsp;&nbsp;&nbsp;&nbsp;璨颇忽之。叟谓之曰：“老子今若相许，脱体上F褶衣帽，君欲作何计也？”讥<br /><br />&nbsp;&nbsp;&nbsp;&nbsp;其惟假盛服。璨惕然失色。<br /><br />&nbsp;&nbsp;&nbsp;&nbsp;叟少孤，每言及父母，则泪下，若孺子之号。春秋当祭之前，则先求旨酒美<br /><br />&nbsp;&nbsp;&nbsp;&nbsp;膳，将其所知广宁常顺阳、冯翊田文宗、上谷侯法俊，携壶执}，至郭外空静处，<br /><br />&nbsp;&nbsp;&nbsp;&nbsp;设坐奠拜，尽孝思之敬。时敦煌汜潜，家善酿酒，每节，送一壶与叟。著作佐郎<br /><br />&nbsp;&nbsp;&nbsp;&nbsp;博陵许赤虎、河东裴定宗等谓潜曰：“再三之惠，以为过厚。子惠于叟，何其恒<br /><br />&nbsp;&nbsp;&nbsp;&nbsp;也？”潜曰：“我恒给祭者，以其恒于孝思也。”论者以潜为君子矣。顺阳等数<br /><br />&nbsp;&nbsp;&nbsp;&nbsp;子，禀叟奖示，颇涉文流。<br /><br />&nbsp;&nbsp;&nbsp;&nbsp;高闾曾造其家，值叟短褐曳柴，从田归舍，为闾设浊酒蔬食，皆手自办集。<br /><br />&nbsp;&nbsp;&nbsp;&nbsp;其馆宇卑陋，园畴褊局，而饭菜精洁，醯酱调美。见其二妾，并年衰跛眇，衣布<br /><br />&nbsp;&nbsp;&nbsp;&nbsp;穿敝。闾见其贫约，以物直十余匹赠之，亦无辞愧。闾作《宣命赋》，叟为之序。<br /><br />&nbsp;&nbsp;&nbsp;&nbsp;密云左右，皆祗仰其德，岁时奉以麻布谷麦，叟随分散之，家无余财。年八十而<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;叟元妻敦煌宋氏，先亡，无子。后庶养者，亦皆早夭，竟以绝后。叟死，无<br /><br />&nbsp;&nbsp;&nbsp;&nbsp;有家人营主凶事，胡始昌迎而殡之于家，葬于墓次。即令一弟继之，袭其爵始复<br /><br />&nbsp;&nbsp;&nbsp;&nbsp;男、虎威将军。叟与始昌虽为宗室，而性气殊诡，不相好附。于其存也，往来乃<br /><br />&nbsp;&nbsp;&nbsp;&nbsp;简，及亡而收恤至厚，议者以为非必敦哀疏宗，或缘求利品秩也。<br /><br />&nbsp;&nbsp;&nbsp;&nbsp;宋繇，字体业，敦煌人也。曾祖配、祖悌，世仕张轨子孙。父僚，张玄靓龙<br /><br />&nbsp;&nbsp;&nbsp;&nbsp;骧将军、武兴太守。繇生而僚为张邕所诛。五岁丧母，事伯母张氏以孝闻。八岁<br /><br />&nbsp;&nbsp;&nbsp;&nbsp;而张氏卒，居丧过礼。繇少而有志尚，喟然谓妹夫张彦曰：“门户倾覆，负荷在<br /><br />&nbsp;&nbsp;&nbsp;&nbsp;繇，不衔胆自厉，何以继承先业！”遂随彦至酒泉，追师就学，闭室诵书，昼夜<br /><br />&nbsp;&nbsp;&nbsp;&nbsp;不倦，博通经史，诸子群言，靡不览综。<br /><br />&nbsp;&nbsp;&nbsp;&nbsp;吕光时，举秀才，除郎中。后奔段业，业拜繇中散、常侍。繇以业无经济远<br /><br />&nbsp;&nbsp;&nbsp;&nbsp;略，西奔李保历位通显。家无余财，雅好儒学，虽在兵难之间，讲诵不废。每<br /><br />&nbsp;&nbsp;&nbsp;&nbsp;闻儒士在门，常倒屣出迎，停寝政事，引谈经籍。尤明断决，时事亦无滞也。<br /><br />&nbsp;&nbsp;&nbsp;&nbsp;沮渠蒙逊平酒泉，于繇室得书数千卷，盐米数十斛而已。蒙逊叹曰：“孤不<br /><br />&nbsp;&nbsp;&nbsp;&nbsp;喜克李歆，欣得宋繇耳。”拜尚书吏部郎中，委以铨衡之任。蒙逊之将死也，以<br /><br />&nbsp;&nbsp;&nbsp;&nbsp;子牧犍委托之。牧犍以繇为左丞，送其妹兴平公主于京师。世祖拜繇为河西王右<br /><br />&nbsp;&nbsp;&nbsp;&nbsp;丞相，赐爵清水公，加安远将军。世祖并凉州，从牧犍至京师。卒，谥曰恭。<br /><br />&nbsp;&nbsp;&nbsp;&nbsp;长子岩，袭爵，改为西平侯。<br /><br />&nbsp;&nbsp;&nbsp;&nbsp;岩子荫，中书议郎、乐安王范从事中郎。卒，赠辅国将军、咸阳太守。<br /><br />&nbsp;&nbsp;&nbsp;&nbsp;子超，尚书度支郎。<br /><br />&nbsp;&nbsp;&nbsp;&nbsp;超弟稚，字季预。师事安邑李绍伯，受诸经传。性清严，治家如官府。太和<br /><br />&nbsp;&nbsp;&nbsp;&nbsp;中，拜司徒属。又以例降，除西中府户曹参军，转并州城阳王鸾城局参军。景明<br /><br />&nbsp;&nbsp;&nbsp;&nbsp;二年，拜白水县令。在县十一年，颇得民和。迁青州渤海太守。正光三年卒。<br /><br />&nbsp;&nbsp;&nbsp;&nbsp;子游道，武定末，太尉长史。<br /><br />&nbsp;&nbsp;&nbsp;&nbsp;张湛，字子然，一字仲玄，敦煌人，魏执金吾恭九世孙也。湛弱冠知名凉土，<br /><br />&nbsp;&nbsp;&nbsp;&nbsp;好学能属文，冲素有大志。仕沮渠蒙逊黄门侍郎、兵部尚书。凉州平，入国，年<br /><br />&nbsp;&nbsp;&nbsp;&nbsp;五十余矣，赐爵南浦男，加宁远将军。司徒崔浩识而礼之。浩注《易》，叙曰：<br /><br />&nbsp;&nbsp;&nbsp;&nbsp;“国家西平河右，敦煌张湛、金城宗钦、武威段承根三人皆儒者，并有俊才，见<br /><br />&nbsp;&nbsp;&nbsp;&nbsp;称于西州。每与余论《易》，余以《左氏传》卦解之，遂相劝为注。故因退朝之<br /><br />&nbsp;&nbsp;&nbsp;&nbsp;余暇，而为之解焉。”其见称如此。湛至京师，家贫不粒，操尚无亏，浩常给其<br /><br />&nbsp;&nbsp;&nbsp;&nbsp;衣食。每岁赠浩诗颂，浩常报答。及浩被诛，湛惧，悉烧之。<br /><br />&nbsp;&nbsp;&nbsp;&nbsp;兄怀义，闲粹有才干。遭母忧，哀毁过人，服制虽除，而蔬粝弗改。卒于征<br /><br />&nbsp;&nbsp;&nbsp;&nbsp;西参军。<br /><br />&nbsp;&nbsp;&nbsp;&nbsp;长子广平，高平令。<br /><br />&nbsp;&nbsp;&nbsp;&nbsp;宗钦，字景若，金城人也。父燮，字文友，吕光太常卿。钦少而好学，有儒<br /><br />&nbsp;&nbsp;&nbsp;&nbsp;者之风，博综群言，声著河右。仕沮渠蒙逊为中书郎、世子洗马。钦上《东宫侍<br /><br />&nbsp;&nbsp;&nbsp;&nbsp;臣箴》曰：“恢恢玄古，悠悠生民。五才迭用，经叙彝伦。匡父维子，弼君伊臣。<br /><br />&nbsp;&nbsp;&nbsp;&nbsp;颠而能扶，屈而能申。昔在上圣，妙鉴厥趣。不曰我明，而乖其度。不曰我新，<br /><br />&nbsp;&nbsp;&nbsp;&nbsp;而忽其故。如彼在泉，临深是惧。如彼覆车，望途改步。是以令问宣流，英风远<br /><br />&nbsp;&nbsp;&nbsp;&nbsp;布。及于三季，道丧纯迁。桀起琼台，纣菁糟山。周灭妖姒，羿丧以田。险<br /><br />&nbsp;&nbsp;&nbsp;&nbsp;蔽其耳目，郑卫陈于其前。怙才肆虐，异端是缠。岂伊害身，厥胤歼焉。茫茫禹<br /><br />&nbsp;&nbsp;&nbsp;&nbsp;迹，画为九区。昆虫鸟兽，各有巢居。云歌唐后，垂横美虞。疏网改祝，殷道攸<br /><br />&nbsp;&nbsp;&nbsp;&nbsp;敷。龙盘应德，隋蛇衔珠。勿谓无心，识命不殊。勿谓理绝，千载同符。爰在子<br /><br />&nbsp;&nbsp;&nbsp;&nbsp;桓，灵数攸臻。仪形徐阮，左右刘陈。披文采友，叩典问津。用能重离袭曜，魏<br /><br />&nbsp;&nbsp;&nbsp;&nbsp;鼎维新。于昭储后，运应玄。夕惕乾乾，虚衿远属。外抚幽荒，内怀茕独。犹<br /><br />&nbsp;&nbsp;&nbsp;&nbsp;惧思不逮远，明不遐烛。君有诤臣，庭立谤木。本枝克昌，永符天禄。微臣作箴，<br /><br />&nbsp;&nbsp;&nbsp;&nbsp;敢告在仆。”<br /><br />&nbsp;&nbsp;&nbsp;&nbsp;世祖平凉州，入国，赐爵卧树男，加鹰扬将军，拜著作郎。钦与高允书曰：<br /><br />&nbsp;&nbsp;&nbsp;&nbsp;“昔皇纲未振，华裔殊风，九服分隔，金兰莫遂，希怀寄契，延想积久。天遂其<br /><br />&nbsp;&nbsp;&nbsp;&nbsp;愿，爰遘京师。才非季札，而眷深孙乔；德乖程子，而义均倾盖。旷龄罕遇，会<br /><br />&nbsp;&nbsp;&nbsp;&nbsp;之一朝。比公私理异，谘路塞，端拱蓬宇，叹慨如何？不量鄙拙，贡诗数韵。<br /><br />&nbsp;&nbsp;&nbsp;&nbsp;若夫泉江相忘之谈，遗言存意之美，虽庄生之所尚，非浅识所宜循。爱敬既深，<br /><br />&nbsp;&nbsp;&nbsp;&nbsp;情期往返，思迟德意，以祛鄙吝。若能纡凤彩以耀榛C，回连城以映瓦砾者，是<br /><br />&nbsp;&nbsp;&nbsp;&nbsp;所望也。”诗曰：“嵬峨恒岭，Y沧溟。山挺其和，水耀其精。启兹令族，<br /><br />&nbsp;&nbsp;&nbsp;&nbsp;应期诞生。华冠众彦，伟迈群英。（其一）于穆吾子，含贞藉茂。如彼松竹，陵<br /><br />&nbsp;&nbsp;&nbsp;&nbsp;霜擢秀。味老思冲，玩易体复。戢翼九皋，声溢宇宙。（其二）我皇龙兴，重离<br /><br />&nbsp;&nbsp;&nbsp;&nbsp;叠映。刚德外彰，柔明内镜。乾象奄气，坤厚山竞。风无殊音，俗无异径。（其<br /><br />&nbsp;&nbsp;&nbsp;&nbsp;三）经纬曰文，著述曰史。斟酌九流，错综幽旨。帝用谘，明发虚拟。广辟<br /><br />&nbsp;&nbsp;&nbsp;&nbsp;四门，披延髦士。（其四）尔应其求，翰飞东观。口吐琼音，手挥霄翰。弹毫珠<br /><br />&nbsp;&nbsp;&nbsp;&nbsp;零，落纸锦粲。坟无疑割，典无滞泮。（其五）山降则谦，含柔为信。林崇日渐，<br /><br />&nbsp;&nbsp;&nbsp;&nbsp;明升斯进。有邈夫子，兼兹四慎。弱而难胜，通而不峻。（其六）南、董邈矣，<br /><br />&nbsp;&nbsp;&nbsp;&nbsp;史功不申。固倾佞窦，雄秽美新。迁以陵腐，邕由卓泯。时无逸勒，路盈摧轮。<br /><br />&nbsp;&nbsp;&nbsp;&nbsp;（其七）尹佚谟周，孔、明述鲁。抑扬群致，宪章三五。昂昂高生，纂我遐武。<br /><br />&nbsp;&nbsp;&nbsp;&nbsp;勿谓古今，建规易矩。（其八）自昔索居，沉沦西藩。风马既殊，标榜莫缘。开<br /><br />&nbsp;&nbsp;&nbsp;&nbsp;通有运，暗遇当年。披衿暂面，定交一言。（其九）谘疑秘省，访滞京都。水镜<br /><br />&nbsp;&nbsp;&nbsp;&nbsp;叔度，洗吝田苏。望仪神婉，即象心虚。悟言礼乐，采研诗书。（其十）履霜悼<br /><br />&nbsp;&nbsp;&nbsp;&nbsp;迁，抚节感变。嗟我年迈，迅逾激电。进乏由赐，退非回宪。素发掩玄，枯颜落<br /><br />&nbsp;&nbsp;&nbsp;&nbsp;茜。（其十一）文以会友，友由知己。诗以明言，言以通理。_坎迷流，觌艮暗<br /><br />&nbsp;&nbsp;&nbsp;&nbsp;止。伊尔虬光，四鳞曲水。（其十二）”<br /><br />&nbsp;&nbsp;&nbsp;&nbsp;允答书曰：“顷因行李，承足下高问，延伫之劳，为日久矣。王途一启，得<br /><br />&nbsp;&nbsp;&nbsp;&nbsp;叙其怀，欣于相遇，情无有已。足下兼爱为心，每能存顾，养之以风味，惠之以<br /><br />&nbsp;&nbsp;&nbsp;&nbsp;德音。执玩反覆，铭于心抱。吾少乏寻常之操，长无老成之致，凭赖贤胜，以自<br /><br />&nbsp;&nbsp;&nbsp;&nbsp;克勉，而来喻褒饰，有过其分。既承雅赠，即应有答，但唱高则难和，理深则难<br /><br />&nbsp;&nbsp;&nbsp;&nbsp;，所以留连日月，以至于今。今往诗一篇，诚不足标明来旨，且表以心。幸<br /><br />&nbsp;&nbsp;&nbsp;&nbsp;恕其鄙滞，领其至意。”诗曰：“汤汤流汉，蔼蔼南都。载称多士，载耀灵珠。<br /><br />&nbsp;&nbsp;&nbsp;&nbsp;邈矣高族，世记丹图。启基郢城，振彩凉区。（其一）吾生朗到，诞发英风。绍<br /><br />&nbsp;&nbsp;&nbsp;&nbsp;熙前绪，奕世克隆。方圆备体，淑德斯融。望倾群俊，响骇华戎。（其二）响骇<br /><br />&nbsp;&nbsp;&nbsp;&nbsp;伊何？金声允著。匡赞西藩，拯厥时务。肃志琴书，恬心初素。潜思渊s，秀<br /><br />&nbsp;&nbsp;&nbsp;&nbsp;藻云布。（其三）上天降命，祚钟有代。协耀紫宸，与乾作配。仁迈春阳，功隆<br /><br />&nbsp;&nbsp;&nbsp;&nbsp;覆载。招延隐叟，永贻大赉。（其四）伊余栎散，才至庸微。遭缘幸会，忝与枢<br /><br />&nbsp;&nbsp;&nbsp;&nbsp;机。窃名华省，厕足丹墀。愧无萤烛，少益天晖。（其五）明升非谕，信渐难兼。<br /><br />&nbsp;&nbsp;&nbsp;&nbsp;体卑处下，岂曰能谦。进不弘道，退失渊潜。既惭朱阙，亦愧闾阎。（其六）史、<br /><br />&nbsp;&nbsp;&nbsp;&nbsp;班称达，杨、蔡致深。负荷典策，载蹈于心。四辙同轨，覆车相寻。敬承嘉诲，<br /><br />&nbsp;&nbsp;&nbsp;&nbsp;永佩明箴。（其七）远思古贤，内寻诸己。仰谢丘明，长揖南史。遐武虽存，高<br /><br />&nbsp;&nbsp;&nbsp;&nbsp;踪难拟。夙兴夕惕，岂获恬止。（其八）世之圮矣，灵运未通。风马殊隔，区域<br /><br />&nbsp;&nbsp;&nbsp;&nbsp;异封。有怀西望，路险莫从。王泽远洒，九服来同。（其九）在昔平吴，二陆称<br /><br />&nbsp;&nbsp;&nbsp;&nbsp;宝。今也克凉，吾生独矫。道映儒林，义为群表。我思与之，均于缟。（其<br /><br />&nbsp;&nbsp;&nbsp;&nbsp;十）仁乏田苏，量非叔度。韩生属降，林宗仍顾。千载旷游，遘兹一遇。藻咏风<br /><br />&nbsp;&nbsp;&nbsp;&nbsp;流，鄙心已悟。（其十一）年时迅迈，物我俱逝。任之斯通，拥之则滞。结驷贻<br /><br />&nbsp;&nbsp;&nbsp;&nbsp;尘，屡空亦敝。两间可守，安有回、赐。（其十二）诗以言志，志以表丹。慨哉<br /><br />&nbsp;&nbsp;&nbsp;&nbsp;刎颈，义已中残。虽曰不敏，请事金兰。尔其励之，无忘岁寒。”崔浩之诛也，<br /><br />&nbsp;&nbsp;&nbsp;&nbsp;钦亦赐死。钦在河西，撰《蒙逊记》十卷，无足可称。<br /><br />&nbsp;&nbsp;&nbsp;&nbsp;弟舒，字景太。蒙逊库部郎中。与兄同归国，赐爵句町男，加威远将军。名<br /><br />&nbsp;&nbsp;&nbsp;&nbsp;亚于兄。子孙皆衰替。<br /><br />&nbsp;&nbsp;&nbsp;&nbsp;段承根，武威姑臧人，自云汉太尉G九世孙也。父晖，字长祚，身长八尺余，<br /><br />&nbsp;&nbsp;&nbsp;&nbsp;师事欧阳汤，汤甚器爱之。有一童子，与晖同志。后二年，童子辞归，从晖请马。<br /><br />&nbsp;&nbsp;&nbsp;&nbsp;晖戏作木马与之。童子甚悦，谢晖曰：“吾太山府君子，奉敕游学，今将欲归。<br /><br />&nbsp;&nbsp;&nbsp;&nbsp;烦子厚赠，无以报德。子后位至常伯，封侯。非报也，且以为好。”言终，乘木<br /><br />&nbsp;&nbsp;&nbsp;&nbsp;马腾空而去。晖乃自知必将贵也。乞伏炽磐以晖为辅国大将军、凉州刺史、御史<br /><br />&nbsp;&nbsp;&nbsp;&nbsp;大夫、西海侯。磐子暮末袭位，国政衰乱，晖父子奔吐谷浑暮Y，暮Y内附，<br /><br />&nbsp;&nbsp;&nbsp;&nbsp;晖与承根归国。世祖素闻其名，颇重之，以为上客。后晖从世祖至长安，有人告<br /><br />&nbsp;&nbsp;&nbsp;&nbsp;晖欲南奔，世祖问曰：“何以知之？”告者曰：“晖置金于马鞯中，不欲逃走，<br /><br />&nbsp;&nbsp;&nbsp;&nbsp;何由尔也？”世祖密遣视之，果如告者之言，斩之于市，曝尸数日。时有儒生京<br /><br />&nbsp;&nbsp;&nbsp;&nbsp;兆林白奴，钦晖德音，夜窃其尸，置之枯井。女为敦煌张氏妇，久而闻之，乃向<br /><br />&nbsp;&nbsp;&nbsp;&nbsp;长安收葬。<br /><br />&nbsp;&nbsp;&nbsp;&nbsp;承根好学机辩，有文思，而性行疏薄，有始无终。司徒崔浩见而奇之，以为<br /><br />&nbsp;&nbsp;&nbsp;&nbsp;才堪注述，言之世祖，请为著作郎，引与同事。世咸重其文而薄其行。甚为敦煌<br /><br />&nbsp;&nbsp;&nbsp;&nbsp;公李宝所敬待，承根赠宝诗曰：“世道衰陵，淳风殆缅。衢交问鼎，路盈访玺。<br /><br />&nbsp;&nbsp;&nbsp;&nbsp;徇竞争驰，天机莫践。不有真宰，榛棘谁B。（其一）于皇我后，重明袭焕。<br /><br />&nbsp;&nbsp;&nbsp;&nbsp;文以息烦，武以静乱。剖蚌求珍，搜岩采干。野无投纶，朝盈逸翰。（其二）自<br /><br />&nbsp;&nbsp;&nbsp;&nbsp;昔凉季，林焚渊涸。矫矫公子，鳞羽靡托。灵慧虽奋，n氛未廓。凤戢丘，<br /><br />&nbsp;&nbsp;&nbsp;&nbsp;龙潜玄漠。（其三）数不常扰，艰极则夷。奋翼幽裔，翰飞京师。珥蝉紫闼，杖<br /><br />&nbsp;&nbsp;&nbsp;&nbsp;节方畿。弼我王度，庶绩缉熙。（其四）自余幽沦，眷参旧契。庶庇余光，优游<br /><br />&nbsp;&nbsp;&nbsp;&nbsp;卒岁。忻路未淹，离辔已际。顾难分歧，载张载继。（其五）闻诸交旧，累圣叠<br /><br />&nbsp;&nbsp;&nbsp;&nbsp;曜。淳源虽漓，民怀余劭。思乐哲人，静以镇躁。蔼彼繁音，和此清调。（其六）<br /><br />&nbsp;&nbsp;&nbsp;&nbsp;询下曰文，辨讦曰明。化由礼治，政以宽成。勉崇仁教，播德简刑。倾首景风，<br /><br />&nbsp;&nbsp;&nbsp;&nbsp;迟闻休声。（其七）”<br /><br />&nbsp;&nbsp;&nbsp;&nbsp;浩诛，承根与宗钦等俱死。承根外孙长水校尉南阳张令言，美须髯，言谈举<br /><br />&nbsp;&nbsp;&nbsp;&nbsp;止，有异武人。李琰之、李神俊，一时名士，并称美之。<br /><br />&nbsp;&nbsp;&nbsp;&nbsp;阚S，字玄阴，敦煌人也。祖，有名于西土。父玖，为一时秀士，官至<br /><br />&nbsp;&nbsp;&nbsp;&nbsp;会稽令。S博通经传，聪敏过人，三史群言，经目则诵，时人谓之宿读。注王朗<br /><br />&nbsp;&nbsp;&nbsp;&nbsp;《易传》，学者藉以通经。撰《十三州志》，行于世。蒙逊甚重之，常侍左右，<br /><br />&nbsp;&nbsp;&nbsp;&nbsp;访以政治损益。拜秘书考课郎中，给文吏三十人，典校经籍，刊定诸子三千余卷。<br /><br />&nbsp;&nbsp;&nbsp;&nbsp;加奉车都尉。牧犍待之弥重，拜大行，迁尚书。姑臧平，乐平王丕镇凉州，引为<br /><br />&nbsp;&nbsp;&nbsp;&nbsp;从事中郎。王薨之后，还京师。家甚贫敝，不免饥寒。性能多食，一饭至三升乃<br /><br />&nbsp;&nbsp;&nbsp;&nbsp;饱。卒，无后。<br /><br />&nbsp;&nbsp;&nbsp;&nbsp;刘\，字延明，敦煌人也。父宝，字子玉，以儒学称。\年十四，就博<br /><br />&nbsp;&nbsp;&nbsp;&nbsp;士郭r学。时r弟子五百余人，通经业者八十余人。r有女始笄，妙选良偶，有<br /><br />&nbsp;&nbsp;&nbsp;&nbsp;心于\。遂别设一席于坐前，谓诸弟子曰：“吾有一女，年向成长，欲觅一快<br /><br />&nbsp;&nbsp;&nbsp;&nbsp;女婿。谁坐此席者，吾当婚焉。”\遂奋衣来坐，神志肃然，曰：“向闻先生<br /><br />&nbsp;&nbsp;&nbsp;&nbsp;欲求快女婿，\其人也。”r遂以女妻之。<br /><br />&nbsp;&nbsp;&nbsp;&nbsp;\后隐居酒泉，不应州郡之命，弟子受业者五百余人。李彼绞穑征为儒<br /><br />&nbsp;&nbsp;&nbsp;&nbsp;林祭酒、从事中郎。焙蒙形牡洌书史穿落者亲自补治，\时侍侧，前请代薄<br /><br />&nbsp;&nbsp;&nbsp;&nbsp;痹唬骸肮自执者，欲人重此典籍。吾与卿相值，何异孔明之会玄德。”迁抚夷<br /><br />&nbsp;&nbsp;&nbsp;&nbsp;护军，虽有政务，手不释卷。痹唬骸扒渥⒓瞧籍，以烛继昼。白日且然，夜可<br /><br />&nbsp;&nbsp;&nbsp;&nbsp;休息。”\曰：“朝闻道，夕死可矣，不知老之将至，孔圣称焉。\何人斯，<br /><br />&nbsp;&nbsp;&nbsp;&nbsp;敢不如此。”\以三史文繁，著《略记》百三十篇、八十四卷，《凉书》十卷，<br /><br />&nbsp;&nbsp;&nbsp;&nbsp;《敦煌实录》二十卷，《方言》三卷，《靖恭堂铭》一卷，注《周易》、《韩子》<br /><br />&nbsp;&nbsp;&nbsp;&nbsp;、《人物志》、《黄石公三略》，并行于世。<br /><br />&nbsp;&nbsp;&nbsp;&nbsp;蒙逊平酒泉，拜秘书郎，专管注记。筑陆沉观于西苑，躬往礼焉，号“玄处<br /><br />&nbsp;&nbsp;&nbsp;&nbsp;先生”，学徒数百，月致羊酒。牧犍尊为国师，亲自致拜，命官属以下皆北面受<br /><br />&nbsp;&nbsp;&nbsp;&nbsp;业焉。时同郡索敞、阴兴为助教，并以文学见举，每巾衣而入。<br /><br />&nbsp;&nbsp;&nbsp;&nbsp;世祖平凉州，士民东迁，夙闻其名，拜乐平王从事中郎。世祖诏诸年七十以<br /><br />&nbsp;&nbsp;&nbsp;&nbsp;上听留本乡，一子扶养。\时老矣，在姑臧。岁余，思乡而返，至凉州西四百<br /><br />&nbsp;&nbsp;&nbsp;&nbsp;里韭（本或作悲，亦作匪）谷窟，遇疾而卒。\六子：长子僧衍，早亡。次仲<br /><br />&nbsp;&nbsp;&nbsp;&nbsp;礼，留乡里。次字仲，次贰归，少归仁，并迁代京。后分属诸州，为城民。归仁<br /><br />&nbsp;&nbsp;&nbsp;&nbsp;有二子，长买奴，次显宗。<br /><br />&nbsp;&nbsp;&nbsp;&nbsp;太和十四年，尚书李冲奏：“\河右硕儒，今子孙沉屈，未有禄润，贤者<br /><br />&nbsp;&nbsp;&nbsp;&nbsp;子孙宜蒙显异。”于是除其一子为郢州云阳令。正光三年，太保崔光奏曰：“臣<br /><br />&nbsp;&nbsp;&nbsp;&nbsp;闻太上立德，其次立功、立言。死而不朽，前哲所尚；思人爱树，自古称美。故<br /><br />&nbsp;&nbsp;&nbsp;&nbsp;乐平王从事中郎敦煌刘\，著业凉城，遗文兹在，篇籍之美，颇足可观。如或<br /><br />&nbsp;&nbsp;&nbsp;&nbsp;愆衅，当蒙数世之宥；况乃维祖逮孙，相去未远，而令久沦皂隶，不获收异，儒<br /><br />&nbsp;&nbsp;&nbsp;&nbsp;学之士，所为窃叹。臣忝职史，敢冒以闻奏，乞敕尚书，推检所属，甄免碎役，<br /><br />&nbsp;&nbsp;&nbsp;&nbsp;用广圣朝旌善继绝。敦化厉俗，于是乎在。”四年六月诏曰：“\德冠前世，<br /><br />&nbsp;&nbsp;&nbsp;&nbsp;蔚为儒宗，太保启陈，深合劝善。其孙等三家，特可听免。”河西人以为荣。<br /><br />&nbsp;&nbsp;&nbsp;&nbsp;赵柔，字元顺，金城人也。少以德行才学知名河右。沮渠牧犍时，为金部郎。<br /><br />&nbsp;&nbsp;&nbsp;&nbsp;世祖平凉州，内徙京师。高宗践阼，拜为著作郎。后以历效有绩，出为河内太守，<br /><br />&nbsp;&nbsp;&nbsp;&nbsp;甚著仁惠。柔尝在路得人所遗金珠一贯，价直数百纟兼，柔呼主还之。后有人与<br /><br />&nbsp;&nbsp;&nbsp;&nbsp;柔铧数百枚者，柔与子善明鬻之于市。有从柔买，索绢二十匹。有商人知其贱，<br /><br />&nbsp;&nbsp;&nbsp;&nbsp;与柔三十匹，善明欲取之。柔曰：“与人交易，一言便定，岂可以利动心也。”<br /><br />&nbsp;&nbsp;&nbsp;&nbsp;遂与之。|绅之流，闻而敬服焉。其推诚秉信，皆此类也。陇西王源贺采佛经幽<br /><br />&nbsp;&nbsp;&nbsp;&nbsp;旨，作《祗洹精舍图偈》六卷，柔为之注解，咸得理衷，为当时俊僧所钦味焉。<br /><br />&nbsp;&nbsp;&nbsp;&nbsp;又凭立铭赞，颇行于世。<br /><br />&nbsp;&nbsp;&nbsp;&nbsp;子默，字冲明。武威太守。<br /><br />&nbsp;&nbsp;&nbsp;&nbsp;索敞，字巨振，敦煌人。为刘\助教，专心经籍，尽能传\之业。凉州<br /><br />&nbsp;&nbsp;&nbsp;&nbsp;平，入国，以儒学见拔，为中书博士。笃寝训授，肃而有礼。京师大族贵游之子，<br /><br />&nbsp;&nbsp;&nbsp;&nbsp;皆敬惮威严，多所成益。前后显达，位至尚书牧守者数十人，皆受业于敞。敞遂<br /><br />&nbsp;&nbsp;&nbsp;&nbsp;讲授十余年。敞以《丧服》散在众篇，遂撰比为《丧服要记》。其《名字论》文<br /><br />&nbsp;&nbsp;&nbsp;&nbsp;多不载。后出补扶风太守，在位清贫，未几卒官。时旧同学生等为请，诏赠平南<br /><br />&nbsp;&nbsp;&nbsp;&nbsp;将军、凉州刺史，谥曰献。<br /><br />&nbsp;&nbsp;&nbsp;&nbsp;敞子僧养，中书议郎、京兆太守。僧养子演贵，征东府参军。演贵子怀真，<br /><br />&nbsp;&nbsp;&nbsp;&nbsp;字公道。武定末，侍御史。<br /><br />&nbsp;&nbsp;&nbsp;&nbsp;初，敞在州之日，与乡人阴世隆文才相友。世隆至京师，被罪徙和龙；届上<br /><br />&nbsp;&nbsp;&nbsp;&nbsp;谷，困不前达，土人徐能抑掠为奴。五年，敞因行至上谷，遇见世隆，语其由状，<br /><br />&nbsp;&nbsp;&nbsp;&nbsp;对泣而别。敞为诉理，得免。世隆子孟贵，性至孝，每向田耘耨，早朝拜父，来<br /><br />&nbsp;&nbsp;&nbsp;&nbsp;亦如之。乡人钦其笃于事亲。<br /><br />&nbsp;&nbsp;&nbsp;&nbsp;阴仲达，武威姑臧人。祖训，字处道，仕李蔽武威太守。父华，字季文，<br /><br />&nbsp;&nbsp;&nbsp;&nbsp;姑臧令。仲达少以文学知名。世祖平凉州，内徙代都。司徒崔浩启仲达与段承根<br /><br />&nbsp;&nbsp;&nbsp;&nbsp;云，二人俱凉土才华，同修国史。除秘书著作郎。卒。<br /><br />&nbsp;&nbsp;&nbsp;&nbsp;华次子周达，徐州平南司马、太山太守。<br /><br />&nbsp;&nbsp;&nbsp;&nbsp;周达子遵和，小名虎头。好音律，尚武事。初为高祖挽郎，拜奉朝请，后广<br /><br />&nbsp;&nbsp;&nbsp;&nbsp;平王怀取为国常侍。遵和便辟善事人，深为怀所亲爱。转司空法曹、太尉中兵参<br /><br />&nbsp;&nbsp;&nbsp;&nbsp;军。又为汝南王悦郎中令，复被爱信。稍迁龙骧将军、骁骑将军、豫州都督，镇<br /><br />&nbsp;&nbsp;&nbsp;&nbsp;悬瓠。孝庄末，除左将军、行豫州刺史。时前行州事元崇礼被征将还，既闻尔朱<br /><br />&nbsp;&nbsp;&nbsp;&nbsp;兆入洛，遂矫杀遵和，擅摄州任。后追赠平南将军、凉州刺史。<br /><br />&nbsp;&nbsp;&nbsp;&nbsp;遵和兄子道方，性和雅，颇涉书传，深为李神俊所知赏。神俊为前将军、荆<br /><br />&nbsp;&nbsp;&nbsp;&nbsp;州刺史，请道方为其府长流参军。神俊曾使道方诣萧衍雍州刺史萧纲论边事，道<br /><br />&nbsp;&nbsp;&nbsp;&nbsp;方风神沉正，为纲所称。正光末，萧纲遣其军主曹义宗等扰动边蛮，神俊令道方<br /><br />&nbsp;&nbsp;&nbsp;&nbsp;驰传向新野，处分军事。于路为土因村蛮所掠，送于义宗，义宗又传致襄阳，仍<br /><br />&nbsp;&nbsp;&nbsp;&nbsp;送于萧衍，囚之尚方。孝昌中，始得还国。既至，拜奉朝请，转员外散骑侍郎。<br /><br />&nbsp;&nbsp;&nbsp;&nbsp;孝庄初，迁尚书左民郎中，修《起居注》。永安二年，诏道方与仪曹郎中王元旭<br /><br />&nbsp;&nbsp;&nbsp;&nbsp;使于萧衍。至南兖州，有诏追还。转安东将军、光禄大夫，领右民郎中。太昌初<br /><br />&nbsp;&nbsp;&nbsp;&nbsp;卒，年四十二。人士咸嗟惜之。赠抚军将军、荆州刺史。<br /><br />&nbsp;&nbsp;&nbsp;&nbsp;史臣曰：赵逸等皆通涉经史，才志不群，价重四州，有闻东国，故于流播之<br /><br />&nbsp;&nbsp;&nbsp;&nbsp;中，拔泥滓之上。人之不可以无能，信也。胡叟显晦之间，优游无闷，亦一世之<br /><br />&nbsp;&nbsp;&nbsp;&nbsp;异人乎？</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900295);">加入书签</a><a
                        href="900235.html">上一页</a>&larr;<a href="index.html">返回列表</a>&rarr;<a
                            href="900348.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900235.html"; var next_page = "900348.html"; var index_page = "index.html"; var sortid = "9"; var article_id = "14002"; var chapter_id = "900295"; var articlename = "魏书"; var chaptername = " 卷五十二 列传第四十"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>