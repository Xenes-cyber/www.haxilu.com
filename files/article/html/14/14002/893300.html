<!DOCTYPE html>
<html>
<head>
<meta charset="gbk" />
<title>魏书- 卷七下 帝纪第七下-在线阅读-哈西文学网</title>
<meta name="keywords" content="魏收，魏书， 卷七下 帝纪第七下全文， 卷七下 帝纪第七下在线阅读 哈西文学网" />
<meta name="description" content="哈西文学网提供魏收的魏书  卷七下 帝纪第七下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/893300.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/893300.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七下 帝纪第七下</h1>
            <div class="link xb">
                <a href="893222.html">上一页</a>&larr;<a href="index.html">返回列表</a>&rarr;<a
                    href="893360.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖纪下<br /><br />&nbsp;&nbsp;&nbsp;&nbsp;十年春正月癸亥朔，帝始服兖冕，朝飨万国。壬午，蠕蠕犯塞。二月甲戌，<br /><br />&nbsp;&nbsp;&nbsp;&nbsp;初立党、里、邻三长，定民户籍。三月丙申，蠕蠕国遣使朝贡。庚申，萧赜遣使<br /><br />&nbsp;&nbsp;&nbsp;&nbsp;朝贡。<br /><br />&nbsp;&nbsp;&nbsp;&nbsp;夏四月辛酉朔，始制五等公服。甲子，帝初以法服御辇，祀于西郊。癸酉，<br /><br />&nbsp;&nbsp;&nbsp;&nbsp;幸灵泉池。戊寅，车驾还宫。是月，高丽、吐谷浑国并遣使朝贡。六月辛酉，幸<br /><br />&nbsp;&nbsp;&nbsp;&nbsp;方山。己卯，名皇子曰恂，大赦天下。<br /><br />&nbsp;&nbsp;&nbsp;&nbsp;秋七月戊戌，幸方山。八月乙亥，给尚书五等品爵已上朱衣、玉、大小组<br /><br />&nbsp;&nbsp;&nbsp;&nbsp;绶。九月辛卯，诏起明堂、辟雍。冬十月癸酉，有司议依故事，配始祖于南郊。<br /><br />&nbsp;&nbsp;&nbsp;&nbsp;十有一月，议定州郡县官依户给俸。十有二月壬申，蠕蠕犯塞。癸未，勿吉国遣<br /><br />&nbsp;&nbsp;&nbsp;&nbsp;使朝贡。乙酉，诏以汝南、颍川大饥，丐民田租，开食赈恤。<br /><br />&nbsp;&nbsp;&nbsp;&nbsp;十有一年春正月丁亥朔，诏定乐章，非雅者除之。二月甲子，诏以肆州之雁<br /><br />&nbsp;&nbsp;&nbsp;&nbsp;门及代郡民饥，开仓赈恤。<br /><br />&nbsp;&nbsp;&nbsp;&nbsp;夏四月己未，吐谷浑国遣使朝贡。五月壬辰，幸灵泉池，遂幸方山。癸巳，<br /><br />&nbsp;&nbsp;&nbsp;&nbsp;南平王浑薨。甲午，车驾还宫。诏复七庙子孙及外戚服已上，赋役无所与。诏<br /><br />&nbsp;&nbsp;&nbsp;&nbsp;南部尚书公孙文庆、上谷张伏千率众南讨舞阴。山阙高丽、吐谷浑国遣使朝贡。<br /><br />&nbsp;&nbsp;&nbsp;&nbsp;六月辛巳，秦州民饥，开仓赈恤。癸未，诏曰：“春旱至今，野无青草。上天致<br /><br />&nbsp;&nbsp;&nbsp;&nbsp;谴，实由匪德。百姓无辜，将罹饥馑。寤寐思求，罔知所益。公卿内外股肱之臣，<br /><br />&nbsp;&nbsp;&nbsp;&nbsp;谋猷所寄，其极言无隐，以救民瘼。”<br /><br />&nbsp;&nbsp;&nbsp;&nbsp;秋七月己丑，诏曰：“今年谷不登，听民出关就食。遣使者造籍，分遣去留，<br /><br />&nbsp;&nbsp;&nbsp;&nbsp;所在开仓赈恤。”八月壬申，蠕蠕犯塞，遣平原王陆睿讨之。事具《蠕蠕传》。<br /><br />&nbsp;&nbsp;&nbsp;&nbsp;庚辰，大议北伐，进策者百有余人。辛巳，罢山北苑，以其地赐贫民。悉万斤国<br /><br />&nbsp;&nbsp;&nbsp;&nbsp;遣使朝献。九月庚戌，诏曰：“去夏以岁旱民饥，须遣就食，旧籍杂乱，难可分<br /><br />&nbsp;&nbsp;&nbsp;&nbsp;简，故依局割民，阅户造籍，欲令去留得实，赈贷平均。然乃者以来，犹有饿死<br /><br />&nbsp;&nbsp;&nbsp;&nbsp;衢路，无人收识。良由本部不明，籍贯未实，廪恤不周，以至于此。朕猥居民上，<br /><br />&nbsp;&nbsp;&nbsp;&nbsp;闻用慨然。可重遣精检，勿令遗漏。”<br /><br />&nbsp;&nbsp;&nbsp;&nbsp;冬十月辛未，诏罢起部无益之作，出宫人不执机杼者。甲戌，诏曰：“乡饮<br /><br />&nbsp;&nbsp;&nbsp;&nbsp;礼废，则长幼之叙乱。孟冬十月，民闲岁隙，宜于此时导以德义。可下诸州，党<br /><br />&nbsp;&nbsp;&nbsp;&nbsp;里之内，推贤而长者，教其里人父慈、子孝、兄友、弟顺、夫和、妻柔。不率长<br /><br />&nbsp;&nbsp;&nbsp;&nbsp;教者，具以名闻。”十有一月丁未，诏罢尚方锦绣绫罗之工，四民欲造，任之无<br /><br />&nbsp;&nbsp;&nbsp;&nbsp;禁。其御府衣服、金银、珠玉、绫罗、锦绣，太官杂器，太仆乘具，内库弓矢，<br /><br />&nbsp;&nbsp;&nbsp;&nbsp;出其太半，班赍百官及京师士庶，下至工商皂隶，逮于六镇戍士，各有差。戊申，<br /><br />&nbsp;&nbsp;&nbsp;&nbsp;诏曰：“朕惟上政不明，令民陷身罪戾。今寒气劲切，杖捶难任。自今月至来年<br /><br />&nbsp;&nbsp;&nbsp;&nbsp;孟夏，不听拷问罪人”又岁既不登，民多饥窘，轻系之囚，宜速决了，无令薄罪<br /><br />&nbsp;&nbsp;&nbsp;&nbsp;久留狱犴。”十有二月，诏秘书丞李彪、著作郎崔光改析国记，依纪传之体。是<br /><br />&nbsp;&nbsp;&nbsp;&nbsp;岁大饥，诏所在开仓赈恤。<br /><br />&nbsp;&nbsp;&nbsp;&nbsp;十有二年春正月辛巳朔，初建五牛旌旗。乙未，诏曰：“镇戍流徙之人，年<br /><br />&nbsp;&nbsp;&nbsp;&nbsp;满七十，孤单穷独，虽有妻妾而无子孙，诸如此等，听解名还本。诸犯死刑者，<br /><br />&nbsp;&nbsp;&nbsp;&nbsp;父母、祖父母年老，更无成人子孙，旁无期亲者，具状以闻。”二月壬戌，高丽<br /><br />&nbsp;&nbsp;&nbsp;&nbsp;国遣使朝贡。三月丁亥，宕昌国遣使朝献。中散梁众保等谋反，伏诛。<br /><br />&nbsp;&nbsp;&nbsp;&nbsp;夏四月，高丽、吐谷浑国并遣使朝贡。萧赜将陈显达等寇边。甲寅，诏豫州<br /><br />&nbsp;&nbsp;&nbsp;&nbsp;刺史元斤率众御之。甲子，大赦天下。乙丑，幸灵泉池；丁卯，遂幸方山。己巳，<br /><br />&nbsp;&nbsp;&nbsp;&nbsp;还宫。陈显达攻陷醴阳，左仆射、长乐王穆亮率骑一万讨之。五月丁酉，诏六镇、<br /><br />&nbsp;&nbsp;&nbsp;&nbsp;云中、河西及关内六郡，各修水田，通渠溉灌。壬寅，增置彝器于太庙。六月甲<br /><br />&nbsp;&nbsp;&nbsp;&nbsp;寅，宕昌国遣使朝贡。<br /><br />&nbsp;&nbsp;&nbsp;&nbsp;秋七月己丑，幸灵泉池，遂幸方山。己亥，还宫。八月甲子，勿吉国贡<br /><br />&nbsp;&nbsp;&nbsp;&nbsp;矢、石e。九月，吐谷浑、宕昌国遣使朝贡。甲午，诏曰：“日月薄蚀，阴阳之<br /><br />&nbsp;&nbsp;&nbsp;&nbsp;恒度耳。圣人惧人君之放怠，因之以设诫，故称‘日蚀修德，月蚀修刑’。乃癸<br /><br />&nbsp;&nbsp;&nbsp;&nbsp;巳夜，月蚀尽。公卿已下，宜慎刑罚以答天意。”丁酉，起宣文堂、经武殿。癸<br /><br />&nbsp;&nbsp;&nbsp;&nbsp;卯，侍中、司徒、淮南王他薨。吐谷浑、宕昌、武兴诸国各遣使朝贡。闰月甲子，<br /><br />&nbsp;&nbsp;&nbsp;&nbsp;帝观筑圆丘于南郊。乙丑，高丽国遣使朝贡。辛未，幸灵泉池。癸酉，还宫。十<br /><br />&nbsp;&nbsp;&nbsp;&nbsp;有一月，诏以二雍、豫三州民饥，开仓赈恤。梁州刺史、临淮王提坐贪纵，徙配<br /><br />&nbsp;&nbsp;&nbsp;&nbsp;北镇。十有二月，蠕蠕伊吾戍主高羔子率众三千以城内附。以侍中、安丰王猛为<br /><br />&nbsp;&nbsp;&nbsp;&nbsp;开府仪同三司。<br /><br />&nbsp;&nbsp;&nbsp;&nbsp;十有三年春正月辛亥，车驾有事于圆丘，于是初备大驾。乙丑，兖州民王伯<br /><br />&nbsp;&nbsp;&nbsp;&nbsp;恭聚众劳山，自称齐王。东莱镇将孔伯孙讨斩之。戊辰，萧赜遣众寇边，淮阳太<br /><br />&nbsp;&nbsp;&nbsp;&nbsp;守王僧俊击走之。<br /><br />&nbsp;&nbsp;&nbsp;&nbsp;二月壬午，高丽国遣使朝献。庚子，引群臣访政道得失损益之宜。三月甲子，<br /><br />&nbsp;&nbsp;&nbsp;&nbsp;吐谷浑国遣使朝献。夏州刺史章武王彬以贪赇削封。<br /><br />&nbsp;&nbsp;&nbsp;&nbsp;夏四月丁丑，诏曰：“升楼散物，以赍百姓，至使人马腾践，多有毁伤。今<br /><br />&nbsp;&nbsp;&nbsp;&nbsp;可断之，以本所费之物，赐穷老贫独者。”丁亥，幸灵泉池，遂幸方山。己丑，<br /><br />&nbsp;&nbsp;&nbsp;&nbsp;还宫。吐谷浑国遣使朝贡。州镇十五大饥，诏所在开仓赈恤。五月庚戌，车驾有<br /><br />&nbsp;&nbsp;&nbsp;&nbsp;事于方泽。六月，汝阴王天赐、南安王桢并坐赃贿免为庶人。高丽国遣使朝贡。<br /><br />&nbsp;&nbsp;&nbsp;&nbsp;秋七月甲辰，阴平国遣使朝贡。丙寅，幸灵泉池，与群臣御龙舟，赋诗而罢。<br /><br />&nbsp;&nbsp;&nbsp;&nbsp;立孔子庙于京师。八月乙亥，诏兼员外散骑常侍邢产、兼员外散骑侍郎侯灵绍使<br /><br />&nbsp;&nbsp;&nbsp;&nbsp;于萧赜。戊子，诏诸州镇有水田之处，各通溉灌，遣匠者所在指授。中尺国遣使<br /><br />&nbsp;&nbsp;&nbsp;&nbsp;朝贡。九月丁未，吐谷浑、武兴、宕昌诸国各遣使朝献。出宫人以赐北镇人贫鳏<br /><br />&nbsp;&nbsp;&nbsp;&nbsp;无妻者。<br /><br />&nbsp;&nbsp;&nbsp;&nbsp;冬十月甲申，高丽国遣使朝贡。十有一月己未，安丰王猛薨。十有二月丙子，<br /><br />&nbsp;&nbsp;&nbsp;&nbsp;侍中、司空、河东王苟颓薨。甲午，萧赜遣使朝贡。己亥，以尚书令尉元为司徒，<br /><br />&nbsp;&nbsp;&nbsp;&nbsp;左仆射穆亮为司空。是岁，蠕蠕别帅叱吕勤率众内附。<br /><br />&nbsp;&nbsp;&nbsp;&nbsp;十有四年春正月乙丑，行幸方山。二月辛未，行幸灵泉池。壬申，还宫。戊<br /><br />&nbsp;&nbsp;&nbsp;&nbsp;寅，初诏定起居注制。己卯，诏遣侍臣循行州郡，问民疾苦。三月壬申，吐谷浑、<br /><br />&nbsp;&nbsp;&nbsp;&nbsp;宕昌、武兴、阴平诸国并遣使朝贡。<br /><br />&nbsp;&nbsp;&nbsp;&nbsp;夏四月，地豆于频犯塞，甲戌，征西大将军、阳平王颐击走之。甲午，诏兼<br /><br />&nbsp;&nbsp;&nbsp;&nbsp;员外散骑常侍邢产、兼员外散骑侍郎苏季连使于萧赜。五月己酉，库莫奚犯塞，<br /><br />&nbsp;&nbsp;&nbsp;&nbsp;安州都将楼龙儿击走之。沙门司马惠御自言圣王，谋破平原郡，擒获伏诛。<br /><br />&nbsp;&nbsp;&nbsp;&nbsp;秋七月甲辰，诏罢都牧杂制。丙午，行幸方山；丙辰，遂幸灵泉池。高丽国<br /><br />&nbsp;&nbsp;&nbsp;&nbsp;遣使朝贡。八月丙寅朔，车驾还宫。辛卯，宕昌国遣使朝贡。诏议国之行次。九<br /><br />&nbsp;&nbsp;&nbsp;&nbsp;月癸丑，太皇太后冯氏崩。壬戌，高丽国遣使朝贡。诏听蕃镇曾经内侍者前后奔<br /><br />&nbsp;&nbsp;&nbsp;&nbsp;赴。<br /><br />&nbsp;&nbsp;&nbsp;&nbsp;冬十月戊辰，诏曰：“自丁荼苦，奄逾晦朔。仰遵遗旨，祖奠有期。朕将亲<br /><br />&nbsp;&nbsp;&nbsp;&nbsp;侍龙舆，奉诀陵隧。诸常从之具，悉可停之。其武卫之官，防侍如法。”癸酉，<br /><br />&nbsp;&nbsp;&nbsp;&nbsp;葬文明太皇太后于永固陵。甲戌，车驾谒永固陵。群臣固请公除，帝不许。己卯，<br /><br />&nbsp;&nbsp;&nbsp;&nbsp;车驾谒永固陵。庚辰，帝居庐，引见群僚于太和殿，太尉、东阳王丕等据权制固<br /><br />&nbsp;&nbsp;&nbsp;&nbsp;请，帝引古礼往复，群臣乃止。语在《礼志》。京兆王太兴有罪，免官削爵。诏<br /><br />&nbsp;&nbsp;&nbsp;&nbsp;曰：“公卿屡依金册遗旨，中代权式，请过葬即吉。朕思遵远古，终三年之制。<br /><br />&nbsp;&nbsp;&nbsp;&nbsp;依礼，既虞卒哭。此月二十一日授服，以葛易麻。既衰服在上，公卿不得独释于<br /><br />&nbsp;&nbsp;&nbsp;&nbsp;下，故于朕之授服，变从练礼，已下复为节降，斟酌今古，以制厥衷，且取遗旨<br /><br />&nbsp;&nbsp;&nbsp;&nbsp;速除之一端，粗申臣子罔极之巨痛。”癸未，诏曰：“朕远遵古式，欲终三年之<br /><br />&nbsp;&nbsp;&nbsp;&nbsp;礼。百辟群官，据金册顾命，将夺朕心，从先朝之制。朕仰惟金册，俯自推省，<br /><br />&nbsp;&nbsp;&nbsp;&nbsp;取诸二衷，不许众议。以衰服过期，终四节之慕。又奉圣训，聿修诰旨；不敢暗<br /><br />&nbsp;&nbsp;&nbsp;&nbsp;默自居，以旷机政。庶不愆遗令之意，差展哀慕之情。普下州镇，长至三元，绝<br /><br />&nbsp;&nbsp;&nbsp;&nbsp;告庆之礼。”甲申，车驾谒永固陵。辛卯，诏曰：“群官以万机事重，请求听政。<br /><br />&nbsp;&nbsp;&nbsp;&nbsp;朕仰祗遗命，亦思无怠。但哀慕缠绵，心神迷塞，未堪自力以亲政事。近侍先掌<br /><br />&nbsp;&nbsp;&nbsp;&nbsp;机衡者，皆谋猷所寄，且可任之，如有疑事，当时与论决。”十有一月甲寅，诏<br /><br />&nbsp;&nbsp;&nbsp;&nbsp;曰：“垂及至节，感慕崩摧，凡在臣列，谁不哽切。内外职人先朝班次及诸方杂<br /><br />&nbsp;&nbsp;&nbsp;&nbsp;客，冬至之日，尽听入临。三品已上衰服者至夕复临。其余，唯旦临而已。其拜<br /><br />&nbsp;&nbsp;&nbsp;&nbsp;哭之节，一依别仪。”丁巳，萧赜遣使朝贡。十有二月壬午，诏依准丘井之式，<br /><br />&nbsp;&nbsp;&nbsp;&nbsp;遣使与州郡宣行条制，隐口漏丁，即听附实。若朋附豪势，陵抑孤弱，罪有常刑。<br /><br />&nbsp;&nbsp;&nbsp;&nbsp;十五年春正月丁卯，帝始听政于皇信东室。初分置左右史官。吐谷浑国遣使<br /><br />&nbsp;&nbsp;&nbsp;&nbsp;朝贡。二月乙亥，桴罕镇将长孙百年请讨吐谷浑所置洮阳、泥和二戍，许之。己<br /><br />&nbsp;&nbsp;&nbsp;&nbsp;丑，萧颐遣使朝贡。三月甲辰，车驾谒永固陵。己酉，悉万斤等五国遣使朝贡。<br /><br />&nbsp;&nbsp;&nbsp;&nbsp;夏四月癸亥，帝始进蔬食。乙丑，谒永固陵。自正月不雨，至于癸酉，有司<br /><br />&nbsp;&nbsp;&nbsp;&nbsp;奏祈百神。诏曰：“昔成汤遇旱，齐景逢灾，并不由祈山川而致雨，皆至诚发中，<br /><br />&nbsp;&nbsp;&nbsp;&nbsp;澍润千里。万方有罪，在予一人。今普天丧恃，幽显同哀，神若有灵，犹应未忍<br /><br />&nbsp;&nbsp;&nbsp;&nbsp;安飨，何宜四气未周，便欲祀事？唯当考躬责己，以待天谴。”甲戌，诏员外散<br /><br />&nbsp;&nbsp;&nbsp;&nbsp;骑常侍李彪、尚书郎公孙阿六头使于萧赜。己卯，经始明堂，改营太庙。五月己<br /><br />&nbsp;&nbsp;&nbsp;&nbsp;亥，议改律令，于东明观折疑狱。乙卯，百年攻洮阳、泥和二戍，克之，俘获三<br /><br />&nbsp;&nbsp;&nbsp;&nbsp;千余人，诏悉免归。高丽国遣使朝献。丙辰，诏造五辂。六月丁未，济阴王郁以<br /><br />&nbsp;&nbsp;&nbsp;&nbsp;贪残赐死。<br /><br />&nbsp;&nbsp;&nbsp;&nbsp;秋七月乙丑，谒永固陵，规建寿陵。戊寅，吐谷浑国遣使朝贡。己卯，诏议<br /><br />&nbsp;&nbsp;&nbsp;&nbsp;祖宗，以道武为太祖。乙酉，车驾巡省京邑，听讼而还。八月壬辰，议养老，又<br /><br />&nbsp;&nbsp;&nbsp;&nbsp;议肆类上帝、于六宗之礼，帝亲临决。诏郡国有时物可以荐宗庙者，贡之。戊<br /><br />&nbsp;&nbsp;&nbsp;&nbsp;戌，移道坛于桑乾之阴，改曰崇虚寺。己亥，诏诸州举秀才，先尽才学。乙巳，<br /><br />&nbsp;&nbsp;&nbsp;&nbsp;亲定E之礼。丁巳，议律令事，仍省杂祀。九月辛巳，萧赜遣使朝贡。壬午，<br /><br />&nbsp;&nbsp;&nbsp;&nbsp;吐谷浑、高丽、宕昌、邓至诸国并遣使朝献。<br /><br />&nbsp;&nbsp;&nbsp;&nbsp;冬十月庚寅，车驾谒永固陵。是月，明堂、太庙成。十有一月丁卯，迁七庙<br /><br />&nbsp;&nbsp;&nbsp;&nbsp;神主于新庙。乙亥，大定官品。戊寅，考诸牧守。诏假通直散骑常侍李彪、假散<br /><br />&nbsp;&nbsp;&nbsp;&nbsp;骑侍郎蒋少游使萧赜。丙戌，初罢小岁贺。丁亥，诏二千石考在上上者，假四品<br /><br />&nbsp;&nbsp;&nbsp;&nbsp;将军，赐乘黄马一匹；上中者，五品将军；上下者，赐衣一袭。十有二月壬辰，<br /><br />&nbsp;&nbsp;&nbsp;&nbsp;迁社于内城之西。癸巳，颁赐刺史已下衣冠。以安定王休为太傅，齐郡王简为太<br /><br />&nbsp;&nbsp;&nbsp;&nbsp;保。帝为高丽王琏举哀于城东行宫。己酉，车驾迎春于东郊。辛亥，诏简选乐官。<br /><br />&nbsp;&nbsp;&nbsp;&nbsp;十有六年春正月戊午朔，飨群臣于太华殿。帝始为王公兴，悬而不乐。己未，<br /><br />&nbsp;&nbsp;&nbsp;&nbsp;宗祀显祖献文皇帝于明堂，以配上帝。遂升灵台，以观云物；降居青阳左个，布<br /><br />&nbsp;&nbsp;&nbsp;&nbsp;政事。每朔，依以为常。辛酉，始以太祖配南郊。壬戌，诏定行次，以水承金。<br /><br />&nbsp;&nbsp;&nbsp;&nbsp;甲子，诏罢祖。乙丑，制诸远属非太祖子孙及异姓为王，皆降为公，公为侯，<br /><br />&nbsp;&nbsp;&nbsp;&nbsp;侯为伯，子男仍旧，皆除将军之号。戊辰，帝临思义殿，策问秀孝。丙子，始以<br /><br />&nbsp;&nbsp;&nbsp;&nbsp;孟月祭庙。二月戊子，帝移御永乐宫。庚寅，坏太华殿，经始太极殿。辛卯，罢<br /><br />&nbsp;&nbsp;&nbsp;&nbsp;寒食飨。壬辰，幸北部曹，历观诸省，巡省京邑，听理冤讼。甲午，初朝日于东<br /><br />&nbsp;&nbsp;&nbsp;&nbsp;郊，遂以为常。丁酉，诏祀唐尧于平阳，虞舜于广宁，夏禹于安邑，周文于洛阳。<br /><br />&nbsp;&nbsp;&nbsp;&nbsp;丁未，改谥宣尼曰文圣尼父，告谥孔庙。三月丁卯，巡省京邑。癸酉，省西郊郊<br /><br />&nbsp;&nbsp;&nbsp;&nbsp;天杂事。乙亥，车驾初迎气南郊，自此为常。辛巳，以高丽王琏孙云为其国王。<br /><br />&nbsp;&nbsp;&nbsp;&nbsp;萧赜遣使朝贡。是月，高丽、邓至国并遣使朝贡。<br /><br />&nbsp;&nbsp;&nbsp;&nbsp;四月丁亥朔，班新律令，大赦天下。癸巳，契啮国遣使朝贡。甲寅，幸皇宗<br /><br />&nbsp;&nbsp;&nbsp;&nbsp;学，亲问博士经义。五月癸未，诏群臣于皇信堂更定律条，流徒限制，帝亲临决<br /><br />&nbsp;&nbsp;&nbsp;&nbsp;之。六月己丑，高丽国遣使朝贡。甲辰，诏曰：“务农重谷，王政所先；劝率田<br /><br />&nbsp;&nbsp;&nbsp;&nbsp;畴，君人常事。今四气休序，时泽滂润，宜用天分地，悉力东亩。然京师之民，<br /><br />&nbsp;&nbsp;&nbsp;&nbsp;游食者众，不加督劝，或芸耨失时。可遣明使检察勤惰以闻。”<br /><br />&nbsp;&nbsp;&nbsp;&nbsp;秋七月庚申，吐谷浑世子贺虏头来朝。壬戌，诏曰：“王者设官分职，垂拱<br /><br />&nbsp;&nbsp;&nbsp;&nbsp;责成，振网举纲，众目斯理。朕德谢知人，岂能一见鉴识，徒乖为君委授之义。<br /><br />&nbsp;&nbsp;&nbsp;&nbsp;自今选举，每以季月，本曹与吏部铨简。”甲戌，诏兼员外散骑常侍宋弁、兼员<br /><br />&nbsp;&nbsp;&nbsp;&nbsp;外散骑侍郎房亮使于萧赜。八月庚寅，车驾初夕月于西郊，遂以为常。辛卯，高<br /><br />&nbsp;&nbsp;&nbsp;&nbsp;丽国遣使朝贡。乙未，诏阳平王赜、左仆射陆睿督十二将七万骑北讨蠕蠕。丙午，<br /><br />&nbsp;&nbsp;&nbsp;&nbsp;宕昌王梁弥承来朝。司徒尉元以老逊位。己酉，以尉元为三老，游明根为五更。<br /><br />&nbsp;&nbsp;&nbsp;&nbsp;又养国老、庶老。将行大射之礼，雨，不克成。癸丑，诏曰：“文武之道，自古<br /><br />&nbsp;&nbsp;&nbsp;&nbsp;并行，威福之施，必也相藉。故三、五至仁，尚有征伐之事；夏殷明睿，未舍兵<br /><br />&nbsp;&nbsp;&nbsp;&nbsp;甲之行。然则天下虽平，忘战者殆；不教民战，可谓弃之。是以周立司马之官，<br /><br />&nbsp;&nbsp;&nbsp;&nbsp;汉置将军之职，皆所以辅文强武，威肃四方者矣。国家虽崇文以怀九服，修武以<br /><br />&nbsp;&nbsp;&nbsp;&nbsp;宁八荒，然于习武之方，犹为未尽。今则训文有典，教武阙然。将于马射之前，<br /><br />&nbsp;&nbsp;&nbsp;&nbsp;先行讲武之式，可敕有司豫修场埒。其列阵之仪，五戎之数，别俟后敕。”九月<br /><br />&nbsp;&nbsp;&nbsp;&nbsp;甲寅朔，大序昭穆于明堂，祀文明太皇太后于玄室。辛未，帝以文明太皇太后再<br /><br />&nbsp;&nbsp;&nbsp;&nbsp;周忌日，哭于陵左，绝膳二日，哭不辍声。辛巳，武兴王杨集始来朝。<br /><br />&nbsp;&nbsp;&nbsp;&nbsp;冬十月乙酉，邓至国遣使朝献。己亥，以太傅、安定王休为大司马，特进冯<br /><br />&nbsp;&nbsp;&nbsp;&nbsp;诞为司徒。甲辰，诏以功臣配飨太庙。丙午，高丽国遣使朝献。庚戌，太极殿成，<br /><br />&nbsp;&nbsp;&nbsp;&nbsp;大飨群臣。十有一月乙卯，依古六寝，权制三室，以安昌殿为内寝，皇信堂为中<br /><br />&nbsp;&nbsp;&nbsp;&nbsp;寝，四下为外寝。十有二月，赐京邑老人鸠杖。是月，萧赜遣使朝贡。<br /><br />&nbsp;&nbsp;&nbsp;&nbsp;十有七年春正月壬子朔，帝飨百僚于太极殿。乙丑，诏曰：“夫骏奔入觐，<br /><br />&nbsp;&nbsp;&nbsp;&nbsp;臣下之常式；锡马赐车，君人之恒惠。今诸边君蕃胤，皆虔集象魏，趋锵紫庭。<br /><br />&nbsp;&nbsp;&nbsp;&nbsp;贡飨既毕，言旋无远。各可依秩赐车旗衣马，务令优厚。其武兴、宕昌，各赐锦<br /><br />&nbsp;&nbsp;&nbsp;&nbsp;缯纩一千；吐谷浑世子八百；邓至世子，虽因缘至都，亦宜赍及，可赐三百。命<br /><br />&nbsp;&nbsp;&nbsp;&nbsp;数之差，皆依别牒。”诏兼员外散骑侍郎刘承叔使于萧赜。乙亥，勿吉国遣使朝<br /><br />&nbsp;&nbsp;&nbsp;&nbsp;献。丙子，以吐谷浑伏连筹为其国王。庚辰，蠲大司马、安定王休，太保、齐郡<br /><br />&nbsp;&nbsp;&nbsp;&nbsp;王简朔望之朝。二月乙酉，诏赐议律令之官各有差。己丑，车驾始籍田于都南。<br /><br />&nbsp;&nbsp;&nbsp;&nbsp;三月戊辰，改作后宫，帝幸永兴园，徙御宣文堂。吐谷浑国遣使朝献。<br /><br />&nbsp;&nbsp;&nbsp;&nbsp;夏四月戊戌，立皇后冯氏。是月，萧赜征虏将军、直阖将军、蛮酋田益宗率<br /><br />&nbsp;&nbsp;&nbsp;&nbsp;部落四千余户内属。五月乙卯，宕昌、阴平、契丹、库莫奚诸国并遣使朝献。壬<br /><br />&nbsp;&nbsp;&nbsp;&nbsp;戌，宴四庙子孙于宣文堂，帝亲与之齿，行家人之礼。甲子，帝临朝堂，引见公<br /><br />&nbsp;&nbsp;&nbsp;&nbsp;卿已下，决疑政，录囚徒。丁丑，以旱撤膳。襄阳蛮酋雷婆思等率一千三百余户<br /><br />&nbsp;&nbsp;&nbsp;&nbsp;内徙，居于太和川。六月丙戌，帝将南伐，诏造河桥。己丑，诏免徐、南豫、陕、<br /><br />&nbsp;&nbsp;&nbsp;&nbsp;岐、东徐、洛、豫七州军粮。丁未，讲武。乙巳，诏曰：“六职备于周经，九列<br /><br />&nbsp;&nbsp;&nbsp;&nbsp;炳于汉晋，务必有恒，人守其职。此百秩虽陈，事典未叙。自八元树位，躬加省<br /><br />&nbsp;&nbsp;&nbsp;&nbsp;览，远依往籍，近采时宜，作《职员令》二十一卷。事迫戎期，未善周悉。虽不<br /><br />&nbsp;&nbsp;&nbsp;&nbsp;足纲范万度，永垂不朽，且可释滞目前，厘整时务。须侍军回，更论所阙，权可<br /><br />&nbsp;&nbsp;&nbsp;&nbsp;付外施行。其有当局所疑而令文不载者，随事以闻，当更附之。”立皇子恂为皇<br /><br />&nbsp;&nbsp;&nbsp;&nbsp;太子。戊申，高丽国遣使朝献。<br /><br />&nbsp;&nbsp;&nbsp;&nbsp;秋七月癸丑，以皇太子立，诏赐民为人后者爵一级，为公士；曾为吏属者爵<br /><br />&nbsp;&nbsp;&nbsp;&nbsp;二级，为上造；鳏寡孤独不能自存者，人粟五斛。戊午，中外戒严。是月，萧赜<br /><br />&nbsp;&nbsp;&nbsp;&nbsp;死，孙昭业c立。八月乙酉，三老、山阳郡公尉元薨。丙戌，车驾类于上帝，遂<br /><br />&nbsp;&nbsp;&nbsp;&nbsp;临尉元丧。丁亥，帝辞永固陵。己丑，车驾发京师，南伐，步骑百余万。太尉丕<br /><br />&nbsp;&nbsp;&nbsp;&nbsp;奏请以宫人从。诏曰：“临戎不语内事，宜停来请。”壬寅，车驾至肆州，民年<br /><br />&nbsp;&nbsp;&nbsp;&nbsp;七十已上，赐爵一级。路见眇跛者，停驾亲问，赐衣食终身。戊申，幸并州。亲<br /><br />&nbsp;&nbsp;&nbsp;&nbsp;见高年，问所疾苦。九月壬子，诏兼员外散骑常侍高聪、兼员外散骑侍郎贾祯使<br /><br />&nbsp;&nbsp;&nbsp;&nbsp;于萧昭业。丁巳，诏以车驾所经，伤民秋稼者，亩给谷五斛。戊辰，济河。诏洛、<br /><br />&nbsp;&nbsp;&nbsp;&nbsp;怀、并、肆所过四州之民：百年以上假县令，九十以上赐爵三级，八十以上赐爵<br /><br />&nbsp;&nbsp;&nbsp;&nbsp;二级，七十以上赐爵一级；鳏寡孤独不能自存者，粟人五斛，帛二匹；孝悌廉义、<br /><br />&nbsp;&nbsp;&nbsp;&nbsp;文武应求者，皆以名闻。又诏厮养之户不得与士民婚；有文武之才、积劳应进者<br /><br />&nbsp;&nbsp;&nbsp;&nbsp;同庶族例，听之。庚午，幸洛阳，周巡故宫基址。帝顾谓侍臣曰：晋德不修，早<br /><br />&nbsp;&nbsp;&nbsp;&nbsp;倾宗祀，荒毁至此，用伤朕怀。”遂咏《黍离》之诗，为之流涕。壬申，观洛桥，<br /><br />&nbsp;&nbsp;&nbsp;&nbsp;幸太学，观《石经》。乙亥，邓至王像舒彭遣子旧诣阙朝贡，并奉表，求以位授<br /><br />&nbsp;&nbsp;&nbsp;&nbsp;旧。诏许之。丙子，诏六军发轸。丁丑，戎服执鞭，御马而出。群臣稽颡于马前，<br /><br />&nbsp;&nbsp;&nbsp;&nbsp;请停南伐。帝乃止。仍定迁都之计。<br /><br />&nbsp;&nbsp;&nbsp;&nbsp;冬十月戊寅朔，幸金墉城。诏征司空穆亮与尚书李冲、将作大匠董爵经始洛<br /><br />&nbsp;&nbsp;&nbsp;&nbsp;京。己卯，幸河南城。乙酉，幸豫州。癸巳，次于石济。乙未，解严，设坛于滑<br /><br />&nbsp;&nbsp;&nbsp;&nbsp;台城东，告行庙以迁都之意。大赦天下。起滑台宫。又诏京师及诸州从戎者赐爵<br /><br />&nbsp;&nbsp;&nbsp;&nbsp;一级，应募者加二级，主将加三级。癸卯，幸邺城。乙巳，诏安定王休率从官迎<br /><br />&nbsp;&nbsp;&nbsp;&nbsp;家于代京，车驾送于漳水上。初，帝之南伐也，起宫殿于邺西；十有一月癸亥，<br /><br />&nbsp;&nbsp;&nbsp;&nbsp;宫成，徙御焉。十有二月戊寅，巡省六军。庚寅，阴平国遣使朝贡。乙未，诏隐<br /><br />&nbsp;&nbsp;&nbsp;&nbsp;恤军士，死亡疾病务令优给。<br /><br />&nbsp;&nbsp;&nbsp;&nbsp;十有八年春正月丁未朔，朝群臣于邺宫澄鸾殿。丁巳，高丽国遣使朝献。癸<br /><br />&nbsp;&nbsp;&nbsp;&nbsp;亥，车驾南巡。诏相、兖、豫三州：百年以上假县令，九十以上赐爵二级，七十<br /><br />&nbsp;&nbsp;&nbsp;&nbsp;以上赐爵一级；孤老鳏寡不能自存者，赐粟五石、帛二匹；孝悌廉义、文武应求<br /><br />&nbsp;&nbsp;&nbsp;&nbsp;者，皆以名闻。戊辰，经殷比干之墓，祭以太牢。乙亥，幸洛阳西宫。二月乙丑，<br /><br />&nbsp;&nbsp;&nbsp;&nbsp;行幸河阴，亲规方泽之所。丙申，河南王干徙封赵郡，颍川王雍徙封高阳。壬寅，<br /><br />&nbsp;&nbsp;&nbsp;&nbsp;车驾北巡。癸卯，济河。萧昭业遣使朝贡。甲辰，诏天下，喻以迁都之意。闰月<br /><br />&nbsp;&nbsp;&nbsp;&nbsp;癸亥，次句注陉南，皇太子朝于蒲池。壬申，至平城宫。癸酉，临朝堂，部分迁<br /><br />&nbsp;&nbsp;&nbsp;&nbsp;留。甲戌，谒永固陵。三月庚辰，罢西郊祭天。壬辰，帝临太极殿，谕在代群臣<br /><br />&nbsp;&nbsp;&nbsp;&nbsp;以迁移之略。夏五月乙亥，诏罢五月五日、七月七日飨。六月己巳，诏兼员外散<br /><br />&nbsp;&nbsp;&nbsp;&nbsp;骑常侍卢昶、兼员外散骑侍郎王清石使于萧昭业。<br /><br />&nbsp;&nbsp;&nbsp;&nbsp;秋七月乙亥，以宋王刘昶为大将军。壬午，侍中、大司马、安定王休薨。辛<br /><br />&nbsp;&nbsp;&nbsp;&nbsp;卯，高丽国遣使朝贡。壬辰，车驾北巡。戊戌，谒金陵。辛丑，幸朔州。是月，<br /><br />&nbsp;&nbsp;&nbsp;&nbsp;岛夷萧鸾杀其主萧昭业，立昭业弟昭文。八月癸卯，皇太子朝于行宫。甲辰，行<br /><br />&nbsp;&nbsp;&nbsp;&nbsp;幸阴山，观云川。丁未，幸阅武台，临观讲武。癸丑，幸怀朔镇。己未，幸武川<br /><br />&nbsp;&nbsp;&nbsp;&nbsp;镇。辛酉，幸抚冥镇。甲子，幸柔玄镇。乙丑，南还。所过皆亲见高年，问民疾<br /><br />&nbsp;&nbsp;&nbsp;&nbsp;苦，贫窘孤老赐以粟帛。丙寅，诏六镇及御夷城人，年八十以上而无子孙兄弟，<br /><br />&nbsp;&nbsp;&nbsp;&nbsp;终身给其廪粟；七十以上家贫者，各赐粟十斛。又诏诸北城人，年满七十以上及<br /><br />&nbsp;&nbsp;&nbsp;&nbsp;废疾之徒，校其元犯，以准新律。事当从坐者，听一身还乡，又令一子抚养，终<br /><br />&nbsp;&nbsp;&nbsp;&nbsp;命之后，乃遣归边；自余之处，如此之犯，年八十以上，皆听还。戊辰，车驾次<br /><br />&nbsp;&nbsp;&nbsp;&nbsp;旋鸿池。庚午，谒永固陵。辛未，还平城宫。九月壬申朔，诏曰：“三载考绩，<br /><br />&nbsp;&nbsp;&nbsp;&nbsp;自古通经；三考黜陟，以彰能否。今若待三考然后黜陟，可黜者不足为迟，可进<br /><br />&nbsp;&nbsp;&nbsp;&nbsp;者大成赊缓。是以朕今三载一考，考即黜陟，欲令愚滞无妨于贤者，才能不壅于<br /><br />&nbsp;&nbsp;&nbsp;&nbsp;下位。各令当曹考其优劣，为三等。六品以下，尚书重问；五品以上，朕将亲与<br /><br />&nbsp;&nbsp;&nbsp;&nbsp;公卿论其善恶。上上者迁之，下下者黜之，中中者守其本任。”壬午，帝临朝堂，<br /><br />&nbsp;&nbsp;&nbsp;&nbsp;亲加黜陟。壬辰，阴平王杨炅来朝。<br /><br />&nbsp;&nbsp;&nbsp;&nbsp;冬十月甲辰，以太尉、东阳王丕为太傅。戊申，亲告太庙，奉迁神主。辛亥，<br /><br />&nbsp;&nbsp;&nbsp;&nbsp;车驾发平城宫。壬戌，次于中山之唐湖。乙丑，分遣侍臣巡问民所疾苦。己巳，<br /><br />&nbsp;&nbsp;&nbsp;&nbsp;奉信都。庚午，诏曰：“比闻缘边之蛮，多有窃掠，致有父子乖离，室家分绝，<br /><br />&nbsp;&nbsp;&nbsp;&nbsp;既亏和气，有伤仁厚。方一区宇，子育万姓，若苟如此，南人岂知朝德哉？可诏<br /><br />&nbsp;&nbsp;&nbsp;&nbsp;荆、郢、东荆三州勒敕蛮民，勿有侵暴。”是月，萧鸾废杀其主萧昭文而c立。<br /><br />&nbsp;&nbsp;&nbsp;&nbsp;十有一月辛未朔，诏冀、定二州民：百年以上假以县令，九十以上赐爵三级，八<br /><br />&nbsp;&nbsp;&nbsp;&nbsp;十以上赐爵二级，七十以上赐爵一级；鳏寡孤独不能自存者，赐以谷帛；孝义廉<br /><br />&nbsp;&nbsp;&nbsp;&nbsp;贞、文武应求者具以名闻。丁丑，车驾幸邺。甲申，经比干之墓，伤其忠而获戾，<br /><br />&nbsp;&nbsp;&nbsp;&nbsp;亲为吊文，树碑而刊之。己丑，车驾至洛阳。萧鸾雍州刺史曹虎据襄阳请降。十<br /><br />&nbsp;&nbsp;&nbsp;&nbsp;有二月辛丑朔，遣行征南将军薛真度督四将出襄阳，大将军刘昶出义阳，徐州刺<br /><br />&nbsp;&nbsp;&nbsp;&nbsp;史元衍出钟离，平南将军刘藻出南郑。壬寅，革衣服之制。癸卯，诏中外戒严。<br /><br />&nbsp;&nbsp;&nbsp;&nbsp;戊申，优复代迁之户租赋三岁。己酉，诏王、公、侯、伯、子、男开国食邑者：<br /><br />&nbsp;&nbsp;&nbsp;&nbsp;王食半，公三分食一，侯伯四分食一，子男五分食一。辛亥，车驾南伐。丁卯，<br /><br />&nbsp;&nbsp;&nbsp;&nbsp;诏郢豫二州之民：百龄以上假县令，九十以上赐爵三级，八十以上赐爵二级，七<br /><br />&nbsp;&nbsp;&nbsp;&nbsp;十以上赐爵一级；孤寡鳏老不能自存者，赐以谷帛；缘路之民复田租一岁；孝悌<br /><br />&nbsp;&nbsp;&nbsp;&nbsp;廉义、文武应求具以名闻。戊辰，车驾至悬瓠。己巳，诏寿阳、钟离、马头之师<br /><br />&nbsp;&nbsp;&nbsp;&nbsp;所获男女之口皆放还南。<br /><br />&nbsp;&nbsp;&nbsp;&nbsp;十有九年春正月辛未朔，朝飨群臣于悬瓠。癸酉，诏禁淮北之民不得侵掠，<br /><br />&nbsp;&nbsp;&nbsp;&nbsp;犯者以大辟论。甲戌，檄喻萧鸾。丙子，鸾龙阳县开国侯王朗自涡阳来降。壬午，<br /><br />&nbsp;&nbsp;&nbsp;&nbsp;讲武于汝水之西，大赍六军。丙申，平南将军王肃频破萧鸾将，擒其宁州刺史董<br /><br />&nbsp;&nbsp;&nbsp;&nbsp;峦。己亥，车驾济淮。二月甲辰，幸八公山。路中雨甚，诏去盖；见军士病者，<br /><br />&nbsp;&nbsp;&nbsp;&nbsp;亲隐恤之。戊申，车驾巡淮而东，民皆安堵，租运属路。壬子，高丽国遣使朝献。<br /><br />&nbsp;&nbsp;&nbsp;&nbsp;丙辰，车驾至钟离。戊午，军士擒萧鸾三千卒。帝曰：“在君为君，其民何罪？”<br /><br />&nbsp;&nbsp;&nbsp;&nbsp;于是免归。辛酉，车驾发钟离，将临江水。司徒冯诞薨。壬戌，乃诏班师。丁卯，<br /><br />&nbsp;&nbsp;&nbsp;&nbsp;遣使临江数萧鸾杀主自立之罪恶。三月戊寅，幸邵阳。戊子，太师冯熙薨。乙未，<br /><br />&nbsp;&nbsp;&nbsp;&nbsp;幸下邳。邓至国遣使朝贡。<br /><br />&nbsp;&nbsp;&nbsp;&nbsp;夏四月庚子，车驾幸彭城。辛丑，帝为太师冯熙举哀于行在所。丁未，曲赦<br /><br />&nbsp;&nbsp;&nbsp;&nbsp;徐豫二州，其运漕之士，复租赋三年。辛亥，诏赐百岁以上假县令，九十以上赐<br /><br />&nbsp;&nbsp;&nbsp;&nbsp;爵三级，八十以上赐爵二级，七十以上赐爵一级；孤寡老疾不能自存者，赐以谷<br /><br />&nbsp;&nbsp;&nbsp;&nbsp;帛；德著丘园者具以名闻；萧鸾民降者，给复十五年。癸丑，幸小沛，遣使以太<br /><br />&nbsp;&nbsp;&nbsp;&nbsp;牢祭汉高祖庙。己未，行幸瑕丘，遣使以太牢祠岱岳。诏宿卫武官增位一级。庚<br /><br />&nbsp;&nbsp;&nbsp;&nbsp;申，行幸鲁城，亲祠孔子庙。辛酉，诏拜孔氏四人、颜氏二人为官。诏兖州刺史<br /><br />&nbsp;&nbsp;&nbsp;&nbsp;举部内士人才堪军国及守宰治行，具以名闻。又诏赐兖州民爵及粟帛如徐州。又<br /><br />&nbsp;&nbsp;&nbsp;&nbsp;诏选诸孔宗子一人，封崇圣侯，邑一百户，以奉孔子之祀。又诏兖州为孔子起园<br /><br />&nbsp;&nbsp;&nbsp;&nbsp;柏，修饰坟垅，更建碑铭，褒扬圣德。戊辰，行幸`x。太和庙成。五月己<br /><br />&nbsp;&nbsp;&nbsp;&nbsp;巳，城阳王鸾赭阳失利，降为定襄县王。广川王谐薨。庚午，迁文成皇后冯氏神<br /><br />&nbsp;&nbsp;&nbsp;&nbsp;主于太和庙。甲戌，行幸滑台。丙子，次于石济。庚辰，皇太子朝于平桃城。高<br /><br />&nbsp;&nbsp;&nbsp;&nbsp;丽、吐谷浑国并遣使朝贡。癸未，车驾至自南伐，告于太庙。甲申，灭闲官禄以<br /><br />&nbsp;&nbsp;&nbsp;&nbsp;裨军国之用。乙酉，行饮至之礼，班赐有差。甲午，皇太子冠于庙。六月己亥，<br /><br />&nbsp;&nbsp;&nbsp;&nbsp;诏不得以北俗之语言于朝廷，若有违者，免所居官。辛丑，诏复军士从驾渡淮者<br /><br />&nbsp;&nbsp;&nbsp;&nbsp;租赋三年。癸卯，诏皇太子赴平城宫。壬子，诏济州、东郡、荥阳及河南诸县车<br /><br />&nbsp;&nbsp;&nbsp;&nbsp;驾所经者，百年以上赐假县令，九十以上赐爵三级，八十以上赐爵二级，七十以<br /><br />&nbsp;&nbsp;&nbsp;&nbsp;上赐爵一级；孤老鳏寡不能自存，赐以谷帛；孝悌廉义、文武应求者具以名闻。<br /><br />&nbsp;&nbsp;&nbsp;&nbsp;癸丑，诏求天下遗书，秘阁所无、有裨益时用者加以优赏。乙卯，曲赦梁州，复<br /><br />&nbsp;&nbsp;&nbsp;&nbsp;民田租三岁。丙辰，诏迁洛之民，死葬河南，不得还北。于是代人南迁者，悉为<br /><br />&nbsp;&nbsp;&nbsp;&nbsp;河南洛阳人。戊午，诏改长尺大斗，依《周礼》制度，班之天下。<br /><br />&nbsp;&nbsp;&nbsp;&nbsp;八月甲辰，幸西宫，路见坏冢露棺，驻辇之。乙巳，诏选天下武勇之士<br /><br />&nbsp;&nbsp;&nbsp;&nbsp;十五万人为羽林、虎贲，以充宿卫。丁巳，诏诸从兵从征被伤者皆听还本。金墉<br /><br />&nbsp;&nbsp;&nbsp;&nbsp;宫成。甲子，引群臣历宴殿堂。九月庚午，六宫及文武尽迁洛阳。丙戌，行幸邺。<br /><br />&nbsp;&nbsp;&nbsp;&nbsp;丁亥，诏曰：“诸有旧墓、铭记见存、昭然为时人所知者，三公及位从公者去墓<br /><br />&nbsp;&nbsp;&nbsp;&nbsp;三十步，尚书令仆、九列十五步，黄门、五校十步，各不听垦殖。”壬辰，遣黄<br /><br />&nbsp;&nbsp;&nbsp;&nbsp;门郎以太牢祭比干之墓。乙未，车驾还宫。<br /><br />&nbsp;&nbsp;&nbsp;&nbsp;冬十月甲辰，曲赦相州。民百年以上假郡守，九十以上假县令，八十以上赐<br /><br />&nbsp;&nbsp;&nbsp;&nbsp;爵三级，七十以上赐爵二级；孤老痼疾不能自存者，赐以谷帛。丙辰，车驾至自<br /><br />&nbsp;&nbsp;&nbsp;&nbsp;邺。辛酉，诏州郡诸有士庶经行修敏、文思遒逸，才长吏治、堪干政事者，以时<br /><br />&nbsp;&nbsp;&nbsp;&nbsp;发遣。壬戌，诏诸州牧精品属官，考其得失，为三等之科以闻，将亲览而升降焉。<br /><br />&nbsp;&nbsp;&nbsp;&nbsp;诏徐、兖、光、南青、荆、洛六州纂严戎备，应须赴集。十有一月，行幸委粟山。<br /><br />&nbsp;&nbsp;&nbsp;&nbsp;议定圆丘。甲申，有事于圆丘。丙戌，大赦天下。十有二月乙未朔，引见群臣于<br /><br />&nbsp;&nbsp;&nbsp;&nbsp;光极堂，宣示品令，为大选之始。辛酉，骠骑大将军、司州牧、咸阳王禧为长兼<br /><br />&nbsp;&nbsp;&nbsp;&nbsp;太尉，前南安王桢复本封，以特进、广陵王羽为征东大将军、开府仪同三司、青<br /><br />&nbsp;&nbsp;&nbsp;&nbsp;州刺史。甲子，引见群臣于光极堂，班赐冠服。<br /><br />&nbsp;&nbsp;&nbsp;&nbsp;二十年春正月丁卯，诏改姓为元氏。壬辰，改封始平王勰为彭城王，以定襄<br /><br />&nbsp;&nbsp;&nbsp;&nbsp;县王鸾复封城阳王。二月辛丑，帝幸华林，听讼于都亭。壬寅，诏自非金革，听<br /><br />&nbsp;&nbsp;&nbsp;&nbsp;终三年丧。丙午，诏畿内七十以上暮春赴京师，将行养老之礼。庚戌，幸华林，<br /><br />&nbsp;&nbsp;&nbsp;&nbsp;听讼于都亭。癸丑，诏介山之邑，听为寒食，自余禁断。三月丙寅，宴群臣及国<br /><br />&nbsp;&nbsp;&nbsp;&nbsp;老、庶老于华林园。诏曰：“国老黄T以上，假中散大夫、郡守；耆年以上，假<br /><br />&nbsp;&nbsp;&nbsp;&nbsp;给事中、县令；庶老，直假郡县。各赐鸠杖、衣裳。”丁丑，诏诸州中正各举其<br /><br />&nbsp;&nbsp;&nbsp;&nbsp;乡之民望，年五十以上守素衡门者，授以令长。<br /><br />&nbsp;&nbsp;&nbsp;&nbsp;夏四月甲辰，广州刺史薛法护南叛。五月丙子，诏曰：“农惟政首，稷实民<br /><br />&nbsp;&nbsp;&nbsp;&nbsp;先，澍雨丰洽，所宜敦励。其令畿内严加课督，惰业者申以楚挞，力田者具以名<br /><br />&nbsp;&nbsp;&nbsp;&nbsp;闻。”丙戌，初营方泽于河阴。遣使者以太牢祭汉光武及明、章三帝陵。又诏汉、<br /><br />&nbsp;&nbsp;&nbsp;&nbsp;魏、晋诸帝陵，各禁方百步不得樵苏践蹋。丁亥，车驾有事于方泽。<br /><br />&nbsp;&nbsp;&nbsp;&nbsp;七月，废皇后冯氏。戊寅，帝以久旱，咸秩群神；自癸未不食至于乙酉，是<br /><br />&nbsp;&nbsp;&nbsp;&nbsp;夜澍雨大洽。丁亥，诏曰：“炎阳爽节，秋另卷澍，在予之责，实深悚栗，故辍<br /><br />&nbsp;&nbsp;&nbsp;&nbsp;令膳三晨，以命上诉。灵鉴诚款，曲流云液。虽休勿休，宁敢愆怠。将有贤人湛<br /><br />&nbsp;&nbsp;&nbsp;&nbsp;德，高士凝栖，虽加铨采，未能招致。其精访幽谷，举兹贤彦，直言极谏，匡予<br /><br />&nbsp;&nbsp;&nbsp;&nbsp;不及。又邪佞毁朝，固唯治蠹；贪夫窃位，大政以亏。主者弹劾不肖，明黜盗禄。<br /><br />&nbsp;&nbsp;&nbsp;&nbsp;又法为治要，民命尤重，在京之囚，悉命条奏，朕将亲案，以时议决。又疾苦六<br /><br />&nbsp;&nbsp;&nbsp;&nbsp;极，人神所矜，宜时访恤，以拯穷废。鳏寡困乏、不能自存者，明加矜恤，令得<br /><br />&nbsp;&nbsp;&nbsp;&nbsp;存济。又轻徭薄赋，君人常理，岁中恒役，具以状闻。又夫妇之道，生民所先，<br /><br />&nbsp;&nbsp;&nbsp;&nbsp;仲春奔会，礼有达式，男女失时者以礼会之。又京民始业，农桑为本，田稼多少，<br /><br />&nbsp;&nbsp;&nbsp;&nbsp;课督以不，具以状言。”八月壬辰朔，幸华林园，亲录囚徒，咸降本罪二等决遣<br /><br />&nbsp;&nbsp;&nbsp;&nbsp;之。戊戌，车驾幸嵩高。甲寅，还宫。丁巳，南安王桢薨。幸华林园听讼。九月<br /><br />&nbsp;&nbsp;&nbsp;&nbsp;戊辰，车驾阅武于小平津。癸酉，还宫。丁亥，将通洛水入谷，帝亲临观。<br /><br />&nbsp;&nbsp;&nbsp;&nbsp;冬十月戊戌，以代迁之士皆为羽林、虎贲；司州之民，十二夫调一吏，为四<br /><br />&nbsp;&nbsp;&nbsp;&nbsp;年更卒，岁开番假，以供公私力役。己酉，曲赦京师。十有一月乙酉，复封前汝<br /><br />&nbsp;&nbsp;&nbsp;&nbsp;阴王天赐孙景和为汝阴王，前京兆王太兴为西河王。闰月丙辰，右将军元隆大破<br /><br />&nbsp;&nbsp;&nbsp;&nbsp;汾州叛胡。十有二月甲子，以西北州郡旱俭，遣侍臣循察，开仓赈恤。乙丑，开<br /><br />&nbsp;&nbsp;&nbsp;&nbsp;盐池之禁，与民共之。丙寅，废皇太子恂为庶人；丁卯，告太庙。戊辰，置常平<br /><br />&nbsp;&nbsp;&nbsp;&nbsp;仓。恒州刺史穆泰等在州谋反，遣行吏部尚书任城王澄案治之。乐陵王思誉坐知<br /><br />&nbsp;&nbsp;&nbsp;&nbsp;泰阴谋不告，削爵为庶人。<br /><br />&nbsp;&nbsp;&nbsp;&nbsp;二十有一年春正月丙申，立皇子恪为皇太子，赐天下为父后者爵一级。己亥，<br /><br />&nbsp;&nbsp;&nbsp;&nbsp;遣兼侍中张彝、崔光，兼散骑常侍刘藻，巡方省察，问民疾苦，黜陟守宰，宣扬<br /><br />&nbsp;&nbsp;&nbsp;&nbsp;风化。乙巳，车驾北巡。<br /><br />&nbsp;&nbsp;&nbsp;&nbsp;二月壬戌，次于太原。亲见高年，问所不便。乙丑，诏并州士人年六十已上，<br /><br />&nbsp;&nbsp;&nbsp;&nbsp;假以郡守。先是，定州民王金钩讹言惑众，自称应王。丙寅，州郡捕斩之。癸酉，<br /><br />&nbsp;&nbsp;&nbsp;&nbsp;车驾至平城。甲戌，谒永固陵。癸未，行幸云中。三月庚寅，车驾至自云中。辛<br /><br />&nbsp;&nbsp;&nbsp;&nbsp;卯，谒金陵。乙未，车驾南巡。己酉，次离石。叛胡归罪，宥之。甲寅，诏汾州<br /><br />&nbsp;&nbsp;&nbsp;&nbsp;民百年以上假县令，九十以上赐爵三级，八十以上赐爵二级，七十以上赐爵一级。<br /><br />&nbsp;&nbsp;&nbsp;&nbsp;丙辰，车驾次平阳，遣使者以太牢祭唐尧。<br /><br />&nbsp;&nbsp;&nbsp;&nbsp;夏四月庚申，幸龙门，遣使者以太牢祭夏禹。癸亥，行幸蒲坂，遣使者以太<br /><br />&nbsp;&nbsp;&nbsp;&nbsp;牢祭虞舜。戊辰，诏修尧、舜、夏禹庙。辛未，行幸长安。壬申，武兴王杨集始<br /><br />&nbsp;&nbsp;&nbsp;&nbsp;来朝。乙亥，亲见高年，问所疾苦。丙子，遣侍臣分省县邑，赈赐谷帛。戊寅，<br /><br />&nbsp;&nbsp;&nbsp;&nbsp;幸未央殿、阿房宫，遂幸昆明池。癸未，大将军、宋王刘昶薨。丙戌，遣使者以<br /><br />&nbsp;&nbsp;&nbsp;&nbsp;太牢祀汉帝诸陵。五月丁亥朔，卫大国遣使朝贡。己丑，车驾东旋，泛渭入河。<br /><br />&nbsp;&nbsp;&nbsp;&nbsp;庚寅，诏雍州士人百年以上假华郡太守，九十以上假荒郡，八十以上假华县令，<br /><br />&nbsp;&nbsp;&nbsp;&nbsp;七十以上假荒县；庶老以年各减一等，七十以上赐爵三级；其营船之夫，赐爵一<br /><br />&nbsp;&nbsp;&nbsp;&nbsp;级；孤寡鳏贫、穷疴废疾，各赐帛二匹，谷五斛；其孝友德义、文学才干，悉仰<br /><br />&nbsp;&nbsp;&nbsp;&nbsp;贡举。壬辰，遣使者以太牢祭周文王于酆，祭武王于镐。癸卯，遣使祭华岳。六<br /><br />&nbsp;&nbsp;&nbsp;&nbsp;月庚申，车驾至自长安。壬戌，诏冀、定、瀛、相、济五州发卒二十万，将以南<br /><br />&nbsp;&nbsp;&nbsp;&nbsp;讨。癸亥，司空穆亮逊位。丁卯，部分六师，以定行留。<br /><br />&nbsp;&nbsp;&nbsp;&nbsp;秋七月甲午，立昭仪冯氏为皇后。戊辰，以前司空穆亮为征北大将军、开府<br /><br />&nbsp;&nbsp;&nbsp;&nbsp;仪同三司、为京兆王，怿为清河王，怀为广平王。壬申，行幸河南城。甲戌，讲<br /><br />&nbsp;&nbsp;&nbsp;&nbsp;武于华林园。庚辰，车驾南讨。九月丙申，诏曰：“哀贫恤老，王者所先，鳏寡<br /><br />&nbsp;&nbsp;&nbsp;&nbsp;六疾，尤宜矜愍。可敕司州洛阳之民，年七十已上无子孙，六十以上无期亲，贫<br /><br />&nbsp;&nbsp;&nbsp;&nbsp;不自存者，给以衣食；及不满六十而有废痼之疾，无大功之亲，穷困无以自疗者，<br /><br />&nbsp;&nbsp;&nbsp;&nbsp;皆于别坊遣医救护，给医师四人，豫请药物以疗之。”丁酉，诏河南尹李崇讨梁<br /><br />&nbsp;&nbsp;&nbsp;&nbsp;州叛羌，受征西源怀节度。辛丑，帝留诸将攻赭阳，引师而南。癸卯，至宛城，<br /><br />&nbsp;&nbsp;&nbsp;&nbsp;夜袭其郛，克之。丁未，车驾发南阳，留太尉咸阳王禧、前将军元英攻之。己酉，<br /><br />&nbsp;&nbsp;&nbsp;&nbsp;车驾至新野。<br /><br />&nbsp;&nbsp;&nbsp;&nbsp;冬十月丁巳，四面进攻，不克，诏左右军筑长围以守之。乙亥，追废贞皇后<br /><br />&nbsp;&nbsp;&nbsp;&nbsp;林氏为庶人。十有一月甲午，萧鸾前军将军韩秀方、弋阳太守王副之、后军将军<br /><br />&nbsp;&nbsp;&nbsp;&nbsp;赵祖悦等十五将来降。丁酉，大破贼军于沔北，获其将军王伏保等。于是民皆复<br /><br />&nbsp;&nbsp;&nbsp;&nbsp;业，九十以上假以郡守，六十五以上假以县令。新野民张睹栅万余家，拒守不下。<br /><br />&nbsp;&nbsp;&nbsp;&nbsp;十有二月庚申，破之，俘斩万余。丁卯，诏流徒之囚，皆勿决遣，有登城之际，<br /><br />&nbsp;&nbsp;&nbsp;&nbsp;令其先锋自效。庚午，车驾临沔，遂巡沔东还。戊寅，车驾还新野。己卯，亲行<br /><br />&nbsp;&nbsp;&nbsp;&nbsp;营垒，隐恤六军。萧鸾将王昙纷等万余人寇南青州黄郭戍，戍主崔僧渊击破之，<br /><br />&nbsp;&nbsp;&nbsp;&nbsp;悉虏其众。以齐郡王子琛绍河间王若后。高昌国遣使朝贡。<br /><br />&nbsp;&nbsp;&nbsp;&nbsp;二十有二年春正月癸未朔，朝飨群臣于新野行宫。丁亥，拔新野，获萧鸾辅<br /><br />&nbsp;&nbsp;&nbsp;&nbsp;国将军、新野太守刘忌，斩之于宛。戊子，鸾湖阳戍主蔡道福弃城遁走。辛卯，<br /><br />&nbsp;&nbsp;&nbsp;&nbsp;鸾赭阳戍主成公期、军主胡松弃城遁走。壬辰，鸾辅国将军、舞阴戍主黄瑶起及<br /><br />&nbsp;&nbsp;&nbsp;&nbsp;直阁将军、台军主鲍举、南乡太守席谦相寻遁走，瑶起、鲍举为军人所获送。庚<br /><br />&nbsp;&nbsp;&nbsp;&nbsp;戌，行幸南阳。二月乙卯，进攻宛北城。甲子，拔之，鸾冠军将军、南阳太守房<br /><br />&nbsp;&nbsp;&nbsp;&nbsp;伯玉面缚出降。庚午，车驾幸新野。辛未，诏以穰民首归大顺终始若一者，给复<br /><br />&nbsp;&nbsp;&nbsp;&nbsp;三十年，标其所居曰“归义乡”；次降者给复十五年。三月壬午朔，大破鸾平北<br /><br />&nbsp;&nbsp;&nbsp;&nbsp;将军崔惠景、黄门郎萧衍军于邓城，斩获首虏二万有余。庚寅，行幸樊城，观兵<br /><br />&nbsp;&nbsp;&nbsp;&nbsp;襄沔，耀武而还。曲赦二荆、鲁阳郡。镇南将军王肃攻鸾义阳。鸾遣将裴叔业寇<br /><br />&nbsp;&nbsp;&nbsp;&nbsp;涡阳。乙未，诏将军郑思明、严虚敬、宇文福等三军继援。辛丑，行幸湖阳。乙<br /><br />&nbsp;&nbsp;&nbsp;&nbsp;未，次比阳。戊申，诏荆州诸郡之民，初降次附，复同穰县。辛亥，行幸悬瓠。<br /><br />&nbsp;&nbsp;&nbsp;&nbsp;夏四月甲寅，从征武直之官进位三阶，文官二级，外官一阶。庚午，发州郡<br /><br />&nbsp;&nbsp;&nbsp;&nbsp;兵二十万人，限八月中旬集悬瓠。赵郡王干薨。五月丙午，诏在征身丧者，四品<br /><br />&nbsp;&nbsp;&nbsp;&nbsp;已下及卑兼之职给帛有差。<br /><br />&nbsp;&nbsp;&nbsp;&nbsp;六月庚申，诏诸王将士战没皆加优赠。<br /><br />&nbsp;&nbsp;&nbsp;&nbsp;秋七月壬午，诏曰：“朕以寡德，属兹靖乱，实赖群英，凯清南夏，宜约躬<br /><br />&nbsp;&nbsp;&nbsp;&nbsp;赏效，以劝茂绩。后之私府，便可损半；六宫嫔御，五服男女，常恤恒供，亦令<br /><br />&nbsp;&nbsp;&nbsp;&nbsp;减半；在戎之亲，三分省一。”是月，萧鸾死，子宝卷c立。八月辛亥，皇太子<br /><br />&nbsp;&nbsp;&nbsp;&nbsp;自京师来朝。壬子，萧宝卷奉朝请邓学拥其齐兴郡内属。敕勒树者相率反叛。诏<br /><br />&nbsp;&nbsp;&nbsp;&nbsp;平北将军、江阳王继都督北讨诸军事以讨之。壬午，高丽国遣使朝献。九月己亥，<br /><br />&nbsp;&nbsp;&nbsp;&nbsp;帝以萧鸾死，礼不伐丧，乃诏反旆。庚子，仍将北伐叛虏。丙午，车驾发悬瓠。<br /><br />&nbsp;&nbsp;&nbsp;&nbsp;冬十月己酉朔，曲赦二豫殊死已下，复民田租一岁。十有一月辛巳，幸邺。<br /><br />&nbsp;&nbsp;&nbsp;&nbsp;十有二月甲寅，以江阳王继定敕勒，乃诏班师。<br /><br />&nbsp;&nbsp;&nbsp;&nbsp;二十有三年春正月戊寅朔，朝群臣，以帝疾瘳上寿，大飨于澄鸾殿。壬午，<br /><br />&nbsp;&nbsp;&nbsp;&nbsp;幸西门豹祠，遂历漳水而还。萧宝卷遣太尉陈显达寇荆州。癸未，诏前将军元英<br /><br />&nbsp;&nbsp;&nbsp;&nbsp;讨之。乙酉，车驾发邺。戊戌，至自邺。庚子，告于庙社。癸卯，行饮至策勋之<br /><br />&nbsp;&nbsp;&nbsp;&nbsp;礼。甲辰，大赦天下。太保、齐郡王简薨。二月辛亥，以长兼太尉、咸阳王禧为<br /><br />&nbsp;&nbsp;&nbsp;&nbsp;正太尉。癸亥，以中军大将军、彭城王勰为司徒，复乐陵王思誉本封。癸酉，显<br /><br />&nbsp;&nbsp;&nbsp;&nbsp;达攻陷马圈戍。三月庚辰，车驾南伐。癸未，次梁城。甲申，以顺阳被围危急，<br /><br />&nbsp;&nbsp;&nbsp;&nbsp;诏振武将军慕容平城率骑五千赴之。丙戌，帝不豫，司徒、彭城王勰侍疾禁中，<br /><br />&nbsp;&nbsp;&nbsp;&nbsp;且摄百揆。丁酉，车驾至马圈。诏镇南大将军、广阳王嘉断均口，邀显达归路。<br /><br />&nbsp;&nbsp;&nbsp;&nbsp;戊戌，频战破之。其夜，显达及崔惠景、曹虎等宵遁。己亥，收其戎资亿计，班<br /><br />&nbsp;&nbsp;&nbsp;&nbsp;赐六军。诸将追奔及于汉水，斩获及赴水而死者十八九，斩宝卷左军将军张于达<br /><br />&nbsp;&nbsp;&nbsp;&nbsp;等。贼将蔡道福、成公期率数万人弃顺阳遁走。庚子，帝疾甚，车驾北次谷塘原。<br /><br />&nbsp;&nbsp;&nbsp;&nbsp;甲辰，诏赐皇后冯氏死。诏司徒勰征太子于鲁阳践阼。诏以侍中、护军将军、北<br /><br />&nbsp;&nbsp;&nbsp;&nbsp;海王详为司空公，镇南将军王肃为尚书令，镇南大将军、广阳王嘉为尚书左仆射，<br /><br />&nbsp;&nbsp;&nbsp;&nbsp;尚书宋弁为吏部尚书，与侍中、太尉公禧，尚书右仆射、任城王澄等六人辅政。<br /><br />&nbsp;&nbsp;&nbsp;&nbsp;顾命宰辅曰：“粤尔太尉、司空、尚书令、左右仆射、吏部尚书，惟我太祖丕丕<br /><br />&nbsp;&nbsp;&nbsp;&nbsp;之业，与四象齐茂；累圣重明，属鸿历于寡昧。兢兢业业，思纂乃圣之遗踪。迁<br /><br />&nbsp;&nbsp;&nbsp;&nbsp;都嵩极，定鼎河e，庶南荡瓯吴，复礼万国，以仰光七庙，俯济苍生。困穷早灭，<br /><br />&nbsp;&nbsp;&nbsp;&nbsp;不永乃志。公卿其善毗继子，隆我魏室，不亦善欤？可不勉之！”夏四月丙午朔，<br /><br />&nbsp;&nbsp;&nbsp;&nbsp;帝崩于谷塘原之行宫，时年三十三。秘讳，至鲁阳发哀，还京师。上谥曰孝文皇<br /><br />&nbsp;&nbsp;&nbsp;&nbsp;帝，庙曰高祖。五月丙申，葬长陵。<br /><br />&nbsp;&nbsp;&nbsp;&nbsp;帝幼有至性，年四岁，显祖曾患痈，帝亲自吮脓。五岁受禅，悲泣不能自胜。<br /><br />&nbsp;&nbsp;&nbsp;&nbsp;显祖问帝，帝曰：“代亲之感，内切于心。”显祖甚叹异之。文明太后以帝聪圣，<br /><br />&nbsp;&nbsp;&nbsp;&nbsp;后或不利于冯氏，将谋废帝。乃于寒月，单衣闭室，绝食三朝。召咸阳王禧，将<br /><br />&nbsp;&nbsp;&nbsp;&nbsp;立之。元丕、穆泰、李冲固谏，乃止。帝初不有憾，唯深德丕等。抚念诸弟，始<br /><br />&nbsp;&nbsp;&nbsp;&nbsp;终曾无纤介，睦九族，礼敬俱深。虽于大臣持法不纵，然性宽慈，每垂矜舍。<br /><br />&nbsp;&nbsp;&nbsp;&nbsp;进食者曾以热羹伤帝手，又曾于食中得虫秽之物，并笑而恕之。宦者先有谮帝于<br /><br />&nbsp;&nbsp;&nbsp;&nbsp;太后，太后大怒，杖帝数十。帝默然而受，不自申明。太后崩后，亦不以介意。<br /><br />&nbsp;&nbsp;&nbsp;&nbsp;听览政事，莫不从善如流。哀矜百姓，恒思所以济益。天地、五郊、宗庙二分之<br /><br />&nbsp;&nbsp;&nbsp;&nbsp;礼，常必躬亲，不以寒暑为倦。尚书奏案，多自寻省。百官大小，无不留心，务<br /><br />&nbsp;&nbsp;&nbsp;&nbsp;于周洽。每言：凡为人君，患于不均，不能推诚御物。苟能均诚，胡越之人亦可<br /><br />&nbsp;&nbsp;&nbsp;&nbsp;亲如兄弟。常从容谓史官曰：“直书时事，无讳国恶。人君威福自己，史复不书，<br /><br />&nbsp;&nbsp;&nbsp;&nbsp;将何所惧？”南北征巡，有司奏请治道，帝曰：“粗修桥梁，通舆马便止，不须<br /><br />&nbsp;&nbsp;&nbsp;&nbsp;去草铲令平也。”凡所修造，不得已而为之，不为不急之事损民力也。巡幸淮南，<br /><br />&nbsp;&nbsp;&nbsp;&nbsp;如在内地，军事须伐民树者，必留绢以酬其直，民稻粟无所伤践。诸有禁忌禳厌<br /><br />&nbsp;&nbsp;&nbsp;&nbsp;之方非典籍所载者，一皆除罢。雅好读书，手不释卷。《五经》之义，览之便讲，<br /><br />&nbsp;&nbsp;&nbsp;&nbsp;学不师受，探其精奥。史传百家，无不该涉。善谈《庄》、《老》，尤精释义。<br /><br />&nbsp;&nbsp;&nbsp;&nbsp;才藻富赡，好为文章，诗赋铭颂，任兴而作。有大文笔，马上口授，及其成也，<br /><br />&nbsp;&nbsp;&nbsp;&nbsp;不改一字。自太和十年已后诏册，皆帝之文也。自余文章，百有余篇。爱奇好士，<br /><br />&nbsp;&nbsp;&nbsp;&nbsp;情如饥渴。待纳朝贤，随才轻重，常寄以布素之意。悠然玄迈，不以世务婴心。<br /><br />&nbsp;&nbsp;&nbsp;&nbsp;又少而善射，有膂力。年十余岁，能以指弹碎羊膊骨。及射禽兽，莫不随所志毙<br /><br />&nbsp;&nbsp;&nbsp;&nbsp;之。至年十五，便不复杀生，射猎之事悉止。性俭素，常服浣濯之衣，鞍勒铁木<br /><br />&nbsp;&nbsp;&nbsp;&nbsp;而已。帝之雅志，皆此类也。<br /><br />&nbsp;&nbsp;&nbsp;&nbsp;史臣曰：有魏始基代朔，廓平南夏，辟壤经世，咸以威武为业，文教之事，<br /><br />&nbsp;&nbsp;&nbsp;&nbsp;所未遑也。高祖幼承洪绪，早著睿圣之风。时以文明摄事，优游恭己，玄览独得，<br /><br />&nbsp;&nbsp;&nbsp;&nbsp;著自不言，神契所标，固以符于冥化。及躬总大政，一日万机，十许年间，曾不<br /><br />&nbsp;&nbsp;&nbsp;&nbsp;暇给；殊途同归，百虑一致。至夫生民所难行，人伦之高迹，虽尊居黄屋，尽蹈<br /><br />&nbsp;&nbsp;&nbsp;&nbsp;之矣。若乃钦明稽古，协御天人，帝王制作，朝野轨度，斟酌用舍，焕乎其有文<br /><br />&nbsp;&nbsp;&nbsp;&nbsp;章，海内生民咸受耳目之赐。加以雄才大略，爱奇好士，视下如伤，役己利物，<br /><br />&nbsp;&nbsp;&nbsp;&nbsp;亦无得而称之。其经纬天地，岂虚谥也！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,893300);">加入书签</a><a
                        href="893222.html">上一页</a>&larr;<a href="index.html">返回列表</a>&rarr;<a
                            href="893360.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "893222.html"; var next_page = "893360.html"; var index_page = "index.html"; var sortid = "9"; var article_id = "14002"; var chapter_id = "893300"; var articlename = "魏书"; var chaptername = " 卷七下 帝纪第七下"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>