<!DOCTYPE html>
<html>
<head>
<meta charset="gbk" />
<title>魏书- 卷七十二 列传第六十-在线阅读-哈西文学网</title>
<meta name="keywords" content="魏收，魏书， 卷七十二 列传第六十全文， 卷七十二 列传第六十在线阅读 哈西文学网" />
<meta name="description" content="哈西文学网提供魏收的魏书  卷七十二 列传第六十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/901910.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/901910.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十二 列传第六十</h1>
            <div class="link xb">
                <a href="901025.html">上一页</a>&larr;<a href="index.html">返回列表</a>&rarr;<a
                    href="901948.html">下一页</a></div>			
            <div id="BookText">&nbsp;&nbsp;&nbsp;&nbsp;◎阳尼贾思伯李叔虎路恃庆房亮曹世表潘永基朱元旭<br /><br />&nbsp;&nbsp;&nbsp;&nbsp;阳尼，字景文，北平无终人。少好学，博通群籍，与上谷侯天护、顿丘李彪<br /><br />&nbsp;&nbsp;&nbsp;&nbsp;同志齐名。幽州刺史胡泥以尼学艺文雅，乃表荐之。征拜秘书著作郎，奏佛道宜<br /><br />&nbsp;&nbsp;&nbsp;&nbsp;在史录。后改中书学为国子学。时中书监高闾、侍中李冲等以尼硕学博识，举为<br /><br />&nbsp;&nbsp;&nbsp;&nbsp;国子祭酒。高祖尝亲在苑堂讲诸经典，诏尼侍听，赐帛百匹。尼后兼幽州中正。<br /><br />&nbsp;&nbsp;&nbsp;&nbsp;出为幽州平北府长史，带渔阳太守，未拜，坐为中正时受乡人财货免官。尼每自<br /><br />&nbsp;&nbsp;&nbsp;&nbsp;伤曰：“吾昔未仕，不曾羡人，今日失官，与本何异？然非吾宿志，命也如何！”<br /><br />&nbsp;&nbsp;&nbsp;&nbsp;既而还乡，遂卒于冀州，年六十一。有书数千卷。所造《字释》数十篇，未就而<br /><br />&nbsp;&nbsp;&nbsp;&nbsp;卒。其从孙太学博士承庆遂撰为《字统》二十卷，行于世。<br /><br />&nbsp;&nbsp;&nbsp;&nbsp;子介，字天佐。奉朝请，冀州默曹参军。早卒。<br /><br />&nbsp;&nbsp;&nbsp;&nbsp;尼从子鸣鹄。鸣鹄弟季智，俱有名于时，前后并为幽州司马。<br /><br />&nbsp;&nbsp;&nbsp;&nbsp;季智子[，通直散骑常侍。<br /><br />&nbsp;&nbsp;&nbsp;&nbsp;季智从弟荆，范阳太守，有吏能。卒，赠平西将军、东益州刺史。<br /><br />&nbsp;&nbsp;&nbsp;&nbsp;季智从子伯庆，汝南太守。<br /><br />&nbsp;&nbsp;&nbsp;&nbsp;伯庆从父弟藻，字景德。少孤，有雅志，涉猎经史。太和初，举秀才，射策<br /><br />&nbsp;&nbsp;&nbsp;&nbsp;高第。以母疾还。征拜中书博士，诏兼礼官，拜燕宣王庙于长安。还，授宁远将<br /><br />&nbsp;&nbsp;&nbsp;&nbsp;军，赐爵魏昌男。选为廷尉正，转考功郎中。除建德太守。以清贫，赐帛六十匹。<br /><br />&nbsp;&nbsp;&nbsp;&nbsp;寻假宁远将军，领统军，外防内抚，甚得居边之称。解任还家，久之，除兖州左<br /><br />&nbsp;&nbsp;&nbsp;&nbsp;将军府长史，又拜瀛州安东府长史，加扬烈将军。藻以年老归家，阖门不关世事。<br /><br />&nbsp;&nbsp;&nbsp;&nbsp;孝昌中，在乡为贼帅杜洛周所囚，发病卒。永熙中，赠征虏将军、幽州刺史。<br /><br />&nbsp;&nbsp;&nbsp;&nbsp;子贞，字世干。早卒。<br /><br />&nbsp;&nbsp;&nbsp;&nbsp;贞弟弼，字世辅。长于吏事。本州别驾，加轻车将军。属洛周陷城，弼遂率<br /><br />&nbsp;&nbsp;&nbsp;&nbsp;宗亲南渡河，居于青州。值邢杲起逆，青州城民疑河北人为杲内应，遂害弼，时<br /><br />&nbsp;&nbsp;&nbsp;&nbsp;年四十八。<br /><br />&nbsp;&nbsp;&nbsp;&nbsp;子郑袭祖爵。<br /><br />&nbsp;&nbsp;&nbsp;&nbsp;弼弟斐，武定末，尚书右丞。<br /><br />&nbsp;&nbsp;&nbsp;&nbsp;藻从弟令鲜，京兆王愉郎中令。坐同愉反，逃窜免。会赦，除名。<br /><br />&nbsp;&nbsp;&nbsp;&nbsp;子世和，武定末，齐州骠骑司马。<br /><br />&nbsp;&nbsp;&nbsp;&nbsp;藻从弟延兴，南豳州刺史。<br /><br />&nbsp;&nbsp;&nbsp;&nbsp;延兴从弟固，字敬安。性m傥，不拘小节。少任侠，好剑客，弗事生产。年<br /><br />&nbsp;&nbsp;&nbsp;&nbsp;二十六，始折节好学，遂博览篇籍，有文才。<br /><br />&nbsp;&nbsp;&nbsp;&nbsp;太和中，从大将军宋王刘昶征义阳，板府法曹行参军，假陵江将军。昶严暴，<br /><br />&nbsp;&nbsp;&nbsp;&nbsp;治军甚急，三军战栗无敢言者。固启谏，并面陈事宜。昶大怒，欲斩之，使监当<br /><br />&nbsp;&nbsp;&nbsp;&nbsp;攻道。固在军勇决，志意闲雅，了无惧色。昶甚奇之。军还，言之高祖。年三十<br /><br />&nbsp;&nbsp;&nbsp;&nbsp;余，始辟大将军府参军事，署城局，仍从昶镇彭城，板兼长史。俄以忧去任。<br /><br />&nbsp;&nbsp;&nbsp;&nbsp;裴叔业以淮南内附，世宗诏平南将军、广陵侯元b与司徒、彭城王勰同镇寿<br /><br />&nbsp;&nbsp;&nbsp;&nbsp;春，敕固为b司马。还，除太尉西阁祭酒，兼廷尉评。上改定律令议。除给事中。<br /><br />&nbsp;&nbsp;&nbsp;&nbsp;出为试守北平太守，甚有惠政。久之，以公事免。后除给事中，领侍御史。转治<br /><br />&nbsp;&nbsp;&nbsp;&nbsp;书，劾奏广平王怀、汝南王悦、南阳长公主。及使怀荒，镇将万贰望风逃走。劾<br /><br />&nbsp;&nbsp;&nbsp;&nbsp;恒农太守裴粲免官。<br /><br />&nbsp;&nbsp;&nbsp;&nbsp;时世宗广访得失，固上谠言表曰：“臣闻为治不在多方，在于力行而已。当<br /><br />&nbsp;&nbsp;&nbsp;&nbsp;今之务，宜早正东储，立师傅以保护，立官司以防卫，以系苍生之心；揽权衡，<br /><br />&nbsp;&nbsp;&nbsp;&nbsp;亲宗室，强干弱枝，以立万世之计；举贤良，黜不肖，使野无遗才，朝无素餐，<br /><br />&nbsp;&nbsp;&nbsp;&nbsp;孜孜万几，躬勤庶务，使民无谤之响；省徭役，薄赋敛，修学官，遵旧章，贵<br /><br />&nbsp;&nbsp;&nbsp;&nbsp;农桑，贱工贾，绝谈虚穷微之论，简桑门无用之费。以存元元之民，以救饥寒之<br /><br />&nbsp;&nbsp;&nbsp;&nbsp;苦，上合昊天之心，下悦亿兆之望。然后备器械，修甲兵，习水战，灭吴会，撰<br /><br />&nbsp;&nbsp;&nbsp;&nbsp;封禅之礼，袭轩唐之轨，同彼七十二君之徽号。协定鼎嵩河之心，副高祖殷勤之<br /><br />&nbsp;&nbsp;&nbsp;&nbsp;寄，上与三皇比隆，下与五帝齐美，岂不茂哉！臣位卑识昧，言不及义，属圣明<br /><br />&nbsp;&nbsp;&nbsp;&nbsp;广访，敢献瞽言。伏愿陛下留神，少垂究察。”<br /><br />&nbsp;&nbsp;&nbsp;&nbsp;初，世宗委任群下，不甚亲览，好桑门之法。尚书令高肇以外戚权宠，专决<br /><br />&nbsp;&nbsp;&nbsp;&nbsp;朝事；又咸阳王禧等并有衅故，宗室大臣，相见疏薄；而王畿民庶，劳敝益甚。<br /><br />&nbsp;&nbsp;&nbsp;&nbsp;固乃作《南北二都赋》，称恒代田渔声乐侈靡之事，节以中京礼仪之式，因以讽<br /><br />&nbsp;&nbsp;&nbsp;&nbsp;谏。辞多不载。<br /><br />&nbsp;&nbsp;&nbsp;&nbsp;世宗末，中尉王显起宅既成，集僚属飨宴。酒酣问固曰：“此宅何如？”固<br /><br />&nbsp;&nbsp;&nbsp;&nbsp;对曰：“晏婴湫隘，流称于今；丰屋生灾，著于《周易》。此盖同传舍耳，唯有<br /><br />&nbsp;&nbsp;&nbsp;&nbsp;德能卒。愿公勉之。”显嘿然。他日又谓固曰：“吾作太府卿，库藏充实，卿以<br /><br />&nbsp;&nbsp;&nbsp;&nbsp;为何如？”固对曰：“公收百官之禄四分之一，州郡赃赎悉入京藏，以此充府，<br /><br />&nbsp;&nbsp;&nbsp;&nbsp;未足为多。且有聚敛之臣，宁有盗臣，岂不戒哉！”显大不悦，以此衔固。又有<br /><br />&nbsp;&nbsp;&nbsp;&nbsp;人间固于显，显因奏固剩请米麦，免固官。既无事役，遂阖门自守，著《演赜赋》，<br /><br />&nbsp;&nbsp;&nbsp;&nbsp;以明幽微通塞之事。其词曰：<br /><br />&nbsp;&nbsp;&nbsp;&nbsp;绍有周之遐轨兮，初锡世于河阳。建甸侯而列爵兮，与王室而并昌。遭季叶<br /><br />&nbsp;&nbsp;&nbsp;&nbsp;之纷乱兮，仍矫迹于良乡。弃卫侯之桢弼兮，乃植根于幽方。自祖考而辉烈兮，<br /><br />&nbsp;&nbsp;&nbsp;&nbsp;逮余躬而翳微。惧堂构之颓挠兮，恐崩毁其洪基。心惴惴而栗栗兮，若临深而履<br /><br />&nbsp;&nbsp;&nbsp;&nbsp;薄。登乔木而长吟兮，抗幽谷而靡托。何身轻而任重兮，惧颠坠于峻壑。凭神明<br /><br />&nbsp;&nbsp;&nbsp;&nbsp;之扶助兮，虽幽微而获存。赖先后之醇德兮，乃保护其遗孙。<br /><br />&nbsp;&nbsp;&nbsp;&nbsp;伊日月之屡迁兮，何四时之相逼？知年命之有期兮，慨斡流之不息。伤艰踬<br /><br />&nbsp;&nbsp;&nbsp;&nbsp;之相承兮，悲屯蹇而日臻。心恻怆而不怿兮，乃有怀于古人。<br /><br />&nbsp;&nbsp;&nbsp;&nbsp;或垂纶于渭滨兮，有胥靡于傅岩。既应繇而赴兆兮，作殷周之元鉴。孔栖栖<br /><br />&nbsp;&nbsp;&nbsp;&nbsp;而不息兮，终见黜于庶邦。墨驰骋而不已兮，亦举世而不容。有鸾孤而争国兮，<br /><br />&nbsp;&nbsp;&nbsp;&nbsp;有让位而采薇。有跃马而赴会兮，有栖迟以俟时。曹纳辛而袁亡兮，袁戮田而曹<br /><br />&nbsp;&nbsp;&nbsp;&nbsp;盛。鲍授州而得时兮，韩弃牧而失性。赵尧门而诞圣兮，终夭隐而不繁。卫泯躯<br /><br />&nbsp;&nbsp;&nbsp;&nbsp;于世难兮，启洪业于宣元。释皋繇之法宪兮，见蓼六之先亡。练疑枉于怨狱兮，<br /><br />&nbsp;&nbsp;&nbsp;&nbsp;宁于公之独昌。明祸福之同门兮，知休咎之异涂。寻倚伏之无源兮，或先诎而后<br /><br />&nbsp;&nbsp;&nbsp;&nbsp;舒。<br /><br />&nbsp;&nbsp;&nbsp;&nbsp;赐凭轩而策驷兮，抚清琴而自娱。宪服敝于陋巷兮，蕴六艺于蓬庐。勃计行<br /><br />&nbsp;&nbsp;&nbsp;&nbsp;而致位兮，错谋合而身倾。萧功成而福集兮，韩勋立而祸并。纷回平而绵结兮，<br /><br />&nbsp;&nbsp;&nbsp;&nbsp;亮未识其幽情。有积毁而恩昵兮，有积誉而宠衰。或形乖而意合兮，或身密而志<br /><br />&nbsp;&nbsp;&nbsp;&nbsp;离。情与貌而纷竞兮，体与识而交驰。<br /><br />&nbsp;&nbsp;&nbsp;&nbsp;旦流言而见疑兮，先缘谤而益信。乐食子而中疏兮，巴放麂而日进。或举世<br /><br />&nbsp;&nbsp;&nbsp;&nbsp;而称贤兮，偶不合于主心。或居乡而三黜兮，独为时之所钦。或负鼎而干主兮，<br /><br />&nbsp;&nbsp;&nbsp;&nbsp;或杖策于幽林。或望旗而色阻兮，或临危而抚琴。道有大而由小兮，义有显而必<br /><br />&nbsp;&nbsp;&nbsp;&nbsp;微。理贵在于得要兮，事终成于会机。每一日而三省兮，亦有念而九思。孰有是<br /><br />&nbsp;&nbsp;&nbsp;&nbsp;而可是兮，孰有非而可非？<br /><br />&nbsp;&nbsp;&nbsp;&nbsp;石育子而启夏兮，C遗卵而孕殷。鸟藉冰而存弃兮，虎乳孩以字文。发<br /><br />&nbsp;&nbsp;&nbsp;&nbsp;升舟而鱼跃兮，季潜躯而覆云。或挥戈而争帝兮，或洗耳而辞君。道曲成而不一<br /><br />&nbsp;&nbsp;&nbsp;&nbsp;兮，神参差而异兆。兹圣达之未明兮，岂前修之克了？迷白日之近遥兮，方有窥<br /><br />&nbsp;&nbsp;&nbsp;&nbsp;于天表。且临海而观澜兮，何津源之杳杳？<br /><br />&nbsp;&nbsp;&nbsp;&nbsp;文迁绎而身徂兮，景守节而灾移。汤改祝而革命兮，灵投策而诟龟。圉据胎<br /><br />&nbsp;&nbsp;&nbsp;&nbsp;而为巨兮，友发文而自相。凤吹砺而襄坠兮，神压纽而平王。彼嬴缩之由人兮，<br /><br />&nbsp;&nbsp;&nbsp;&nbsp;信吉凶之在己。或勤忧以减龄兮，亦安乐而获祉。<br /><br />&nbsp;&nbsp;&nbsp;&nbsp;弟成师而害兄兮，父纯臣而烹子。识同命于三君兮，兆先见于姒。始楼桑<br /><br />&nbsp;&nbsp;&nbsp;&nbsp;而发辉兮，终龙变于巴庸。绕阊门而结庆兮，郁蝉蜕于三江。水浩浩而襄陵兮，<br /><br />&nbsp;&nbsp;&nbsp;&nbsp;窃息壤而瘠之。鲧殛死于羽山兮，禹宣力而营之。凿龙门以通河兮，疏九江而入<br /><br />&nbsp;&nbsp;&nbsp;&nbsp;海。总九州以攸同兮，甄五都之所在。虽父子之同气兮，乃业行之丕改。<br /><br />&nbsp;&nbsp;&nbsp;&nbsp;以患蹇为福兮，痛比干之残躯。以佞谀为获安兮，晒宰褐见屠。以举士而<br /><br />&nbsp;&nbsp;&nbsp;&nbsp;受赏兮，悼史迁之腐刑。以进为无益兮，见鄂秋之专城。以仁义为桎梏兮，信揖<br /><br />&nbsp;&nbsp;&nbsp;&nbsp;让之劳疲。以放旷为悬解兮，伤六亲之乖离。哀越种之被戮兮，嘉范蠡之脱羁。<br /><br />&nbsp;&nbsp;&nbsp;&nbsp;钦四皓之高尚兮，叹伊周之涉危。望仗钺而先锋兮，光安车而勿顾。求封赏于寸<br /><br />&nbsp;&nbsp;&nbsp;&nbsp;心兮，梦台衮于远虑。或忌贤而独立兮，或篡君以自树。既思匿而名扬兮，亦求<br /><br />&nbsp;&nbsp;&nbsp;&nbsp;清而反污。<br /><br />&nbsp;&nbsp;&nbsp;&nbsp;见众兆之纷错兮，睹变化之无方。心营营而扰扰兮，乃探衷而准常。俨端坐<br /><br />&nbsp;&nbsp;&nbsp;&nbsp;于敝筵兮，始拂龟而整策。冀灵鉴之v余兮，愿告余以忠益。龟发兆以施灵兮，<br /><br />&nbsp;&nbsp;&nbsp;&nbsp;利去华而守约。蓍布列而成卦兮，保龙潜而勿跃。踵嘉遁之玄踪兮，追考盘于岩<br /><br />&nbsp;&nbsp;&nbsp;&nbsp;壑。登名山以恬澹兮，辞朝市之纷若。奉贞吉于占繇兮，翻夕警而晨装。<br /><br />&nbsp;&nbsp;&nbsp;&nbsp;揖许公于箕岭兮，谘夷齐于首阳。瞻嵩华之兮，眺恒碣之突唐。陵江<br /><br />&nbsp;&nbsp;&nbsp;&nbsp;湖之骇浪兮，升医闾之尚羊。乘玄虬之奕奕兮，鸣玉銮之oo。浮沧波而濯足兮，<br /><br />&nbsp;&nbsp;&nbsp;&nbsp;入三山而解裳。谒伯禹于涂山兮，诘三苗于三危。登苍梧而遐眺兮，访二妃于有<br /><br />&nbsp;&nbsp;&nbsp;&nbsp;妫。追祝融于荆芊兮，问洛宓于冯夷。<br /><br />&nbsp;&nbsp;&nbsp;&nbsp;陵回飚而上骧兮，穷深谷而下驰。沿扶水而远瞩兮，见虞渊之威微。乘阆风<br /><br />&nbsp;&nbsp;&nbsp;&nbsp;之峻曩猓觌王母于崦嵫。升瑶台而奏歌兮，坐琼室而赋诗。托赤水以寄命兮，<br /><br />&nbsp;&nbsp;&nbsp;&nbsp;附光风以传辞。出琨岫之峥嵘兮，入汜林之杳郁。采钟山之玉瑛兮，收珠泽之珂<br /><br />&nbsp;&nbsp;&nbsp;&nbsp;<王戍>。<br /><br />&nbsp;&nbsp;&nbsp;&nbsp;携羽民而远游兮，探长生之妙术。腾云雾而窈冥兮，变域中之秽质。望玄阙<br /><br />&nbsp;&nbsp;&nbsp;&nbsp;之寂寥兮，过寒门而怀悲。揖若士于霄际兮，求雾尘于海湄。凭帝台而肆眺兮，<br /><br />&nbsp;&nbsp;&nbsp;&nbsp;历层冰而风驰。越弱水之s踬猓蹑不周之d。屑琼蕊以为粮兮，斟玉液<br /><br />&nbsp;&nbsp;&nbsp;&nbsp;以为浆。结秋兰为以兮，揽白U以为裳。<br /><br />&nbsp;&nbsp;&nbsp;&nbsp;耸景云而上征兮，抚阊阖而启扉。肃百神而警策兮，奏《中皇》于紫微。聆<br /><br />&nbsp;&nbsp;&nbsp;&nbsp;《钧天》而九变兮，耽广乐而忘归。忽心移而志骇兮，恋旧京而依依。握招摇以<br /><br />&nbsp;&nbsp;&nbsp;&nbsp;为旆兮，巡天汉而下游。建云旗之逶迤兮，御回风之浏浏。策王良以敛辔兮，命<br /><br />&nbsp;&nbsp;&nbsp;&nbsp;风伯以挟b。符屏翳以清路兮，告河鼓以具舟。<br /><br />&nbsp;&nbsp;&nbsp;&nbsp;聊右次于析木兮，y回驾于青丘。访古人以首阳兮，亦问道于{鸠。睹三<br /><br />&nbsp;&nbsp;&nbsp;&nbsp;韩之累累兮，见卉服之悠悠。瞻雒常之郁郁兮，贡矢之啾啾。心怊怊而惕惕<br /><br />&nbsp;&nbsp;&nbsp;&nbsp;兮，志悯悯而绵绵。伊五岳之[々兮，何四海之涓涓？瞻九河其如带兮，观三<br /><br />&nbsp;&nbsp;&nbsp;&nbsp;江其沉然。夫五都之总总兮，尚何足以游盘？彼八方之局促兮，殊无可以达观。<br /><br />&nbsp;&nbsp;&nbsp;&nbsp;方吞霞而弃粒兮，亦屑玉而炼丹。漱醴泉以养气兮，吸沆瀣以当餐。荫建木之长<br /><br />&nbsp;&nbsp;&nbsp;&nbsp;柯兮，援木禾之修茎。咀玉髓而充渴兮，嚼正阳以长生。参松乔而抚翰兮，侣浮<br /><br />&nbsp;&nbsp;&nbsp;&nbsp;丘而上征。<br /><br />&nbsp;&nbsp;&nbsp;&nbsp;嗟域中之默默兮，讵摅写其深情。情盘桓而犹豫兮，志狐疑而未决。久放荡<br /><br />&nbsp;&nbsp;&nbsp;&nbsp;而不还兮，心惆怅而不悦。忆慈亲于故乡兮，恋先君于丘墓。回游驾而改辕兮，<br /><br />&nbsp;&nbsp;&nbsp;&nbsp;纵归辔而缓御。仆眷眷于短衔兮，马依依于跬步。还故园而解羁兮，入茅宇而返<br /><br />&nbsp;&nbsp;&nbsp;&nbsp;素。耕东皋之沃壤兮，钓北湖之深潭。养慈颜于妇子兮，竞献寿而荐甘。朝乐酣<br /><br />&nbsp;&nbsp;&nbsp;&nbsp;于浊酒兮，夕寄忻于素琴。诵风雅以导志兮，蕴六籍于胸襟。敦儒墨之大教兮，<br /><br />&nbsp;&nbsp;&nbsp;&nbsp;崇逸民之远心。播仁声于终古兮，流不朽之徽音。进不求于闻达兮，退不营于荣<br /><br />&nbsp;&nbsp;&nbsp;&nbsp;利。泛若不系之舟兮，湛若不用之器。不洁其身兮，不屑于位。不拘小节兮，不<br /><br />&nbsp;&nbsp;&nbsp;&nbsp;求曲备。资灵运以托己兮，任性命之遭随。既听天而委化兮，无形志之两疲。除<br /><br />&nbsp;&nbsp;&nbsp;&nbsp;纷竞而靖默兮，守冲寂以无为。寄后贤以籍赏兮，宁怨时之弗知。<br /><br />&nbsp;&nbsp;&nbsp;&nbsp;乱曰：禀元承命，人最灵兮。夭寿否泰，本天成兮。体源究道，归圣哲兮。<br /><br />&nbsp;&nbsp;&nbsp;&nbsp;随化委遇，能达节兮。显亲扬名，德之上兮。保家全身，亦厚量兮。趣世浮动，<br /><br />&nbsp;&nbsp;&nbsp;&nbsp;违性命兮。鉴始究终，同水镜兮。志愿不合，思远游兮。陵虚骋志，从所求兮。<br /><br />&nbsp;&nbsp;&nbsp;&nbsp;周历四极，腾八表兮。形劳志沮，未衷道兮。反我游驾，养慈亲兮。躬耕练艺，<br /><br />&nbsp;&nbsp;&nbsp;&nbsp;齐至人兮。<br /><br />&nbsp;&nbsp;&nbsp;&nbsp;固又作《刺谗疾嬖幸诗》二首曰：<br /><br />&nbsp;&nbsp;&nbsp;&nbsp;巧巧佞佞！谗言兴兮。营营习习，似青蝇兮。以白为黑，在汝口兮。汝非蝮<br /><br />&nbsp;&nbsp;&nbsp;&nbsp;虿，毒何厚兮？巧佞！巧佞！一何工矣。司间司忿，言必从矣。朋党g<口沓>，<br /><br />&nbsp;&nbsp;&nbsp;&nbsp;自相同矣。浸润之U，倾人墉矣。成人之美，君子贵焉。攻人之恶，君子耻焉。<br /><br />&nbsp;&nbsp;&nbsp;&nbsp;汝何人斯？U毁日繁。予实无罪，骋汝诡言。番番缉缉，谗言侧入。君子好谗，<br /><br />&nbsp;&nbsp;&nbsp;&nbsp;如或弗及。天疾谗说，汝其至矣。无妄之祸，行将及矣。泛泛游凫，弗制弗拘。<br /><br />&nbsp;&nbsp;&nbsp;&nbsp;行藏之徒，或智或愚。维予小人，未明兹理。毁与行俱，言与衅起。我期惩矣，<br /><br />&nbsp;&nbsp;&nbsp;&nbsp;我其悔矣。岂求人兮？忠恕在己。<br /><br />&nbsp;&nbsp;&nbsp;&nbsp;彼谄谀兮，人之蠹兮。刺促昔粟，罔顾耻辱，以求媚兮。邪干侧入，如恐弗<br /><br />&nbsp;&nbsp;&nbsp;&nbsp;及，以自容兮。志行褊小，好习不道。朝挟其车，夕承其舆。或骑或徒，载奔载<br /><br />&nbsp;&nbsp;&nbsp;&nbsp;趋。或言或笑，曲事亲要。正路不由，邪径是蹈。不识大猷，不知话言。其朋其<br /><br />&nbsp;&nbsp;&nbsp;&nbsp;党，其徒实繁。有诡其行，有佞其音。蘧Z戚施，邪媚是钦。既诡且妒，以逞<br /><br />&nbsp;&nbsp;&nbsp;&nbsp;其心。是信是任，败其以多。不始不慎，末如之何。习习宰海营营无极。梁丘<br /><br />&nbsp;&nbsp;&nbsp;&nbsp;寡智，王鲋浅识。伊戾、息夫，异世同力。江充、赵高，甘言似直。竖刁、上官，<br /><br />&nbsp;&nbsp;&nbsp;&nbsp;擅生羽翼。乃如之人，c爽其德。岂徒丧邦，又亦覆国。嗟尔中下，其亲其昵。<br /><br />&nbsp;&nbsp;&nbsp;&nbsp;不谓其非，不觉其失。好之有年，宠之有日。我思古人，心焉若疾。凡百君子，<br /><br />&nbsp;&nbsp;&nbsp;&nbsp;宜其慎矣。覆车之鉴，近可信矣。言既备矣，事既至矣。反是不思，维尘及矣。<br /><br />&nbsp;&nbsp;&nbsp;&nbsp;肃宗即位，除尚书考功郎，奏诸秀孝中第者听叙，自固始。大军征硖石，敕<br /><br />&nbsp;&nbsp;&nbsp;&nbsp;为仆射李平行台七兵郎中。平奇固勇敢，军中大事悉与谋之。又命固节度水军，<br /><br />&nbsp;&nbsp;&nbsp;&nbsp;固设奇计先期乘贼，获其外城。军罢，太傅、清河王怿举固，除步兵校尉，领汝<br /><br />&nbsp;&nbsp;&nbsp;&nbsp;南王悦郎中令。寻加宁远将军。时悦年少，行多不法，屑近小人。固上疏切谏，<br /><br />&nbsp;&nbsp;&nbsp;&nbsp;并面陈往代诸王贤愚之分，以感动悦，悦甚敬惮之。怿大悦，以为举得其人。熙<br /><br />&nbsp;&nbsp;&nbsp;&nbsp;平二年，除洛阳令，将军如故。在县甚有威风。丁母忧，号慕毁病，杖而能起。<br /><br />&nbsp;&nbsp;&nbsp;&nbsp;练V之后，犹酒肉不进。时固年逾五十，而丧过于哀，乡党亲族咸叹服焉。<br /><br />&nbsp;&nbsp;&nbsp;&nbsp;神龟末，清河王怿领太尉，辟固从事中郎。属怿被害，元义秉政，朝野震悚。<br /><br />&nbsp;&nbsp;&nbsp;&nbsp;怿诸子及门生吏僚莫不虑祸，隐避不出，素为怿所厚者弥不自安。固以尝被辟命，<br /><br />&nbsp;&nbsp;&nbsp;&nbsp;遂独诣丧所，尽哀恸哭，良久乃还。仆射游肇闻而叹曰：“虽栾布、王何以尚<br /><br />&nbsp;&nbsp;&nbsp;&nbsp;也？君子哉若人！”及汝南王悦为太尉，选举多非其人，又轻肆挝挞，固以前为<br /><br />&nbsp;&nbsp;&nbsp;&nbsp;元卿，虽离国，犹上疏切谏。事在《悦传》。悦辟固为从事中郎，不就。<br /><br />&nbsp;&nbsp;&nbsp;&nbsp;正光二年，京兆王继为司徒，高选官僚，辟固从事中郎，加镇远将军。府解，<br /><br />&nbsp;&nbsp;&nbsp;&nbsp;除前军将军，镇远如故。又典科扬州勋赏。初硖石之役，固有先登之功，而朝赏<br /><br />&nbsp;&nbsp;&nbsp;&nbsp;未及，至是与尚书令李崇讼勋更表。崇虽贵盛，固据理不挠，谈者称焉。四年九<br /><br />&nbsp;&nbsp;&nbsp;&nbsp;月卒，时年五十七。赠辅国将军、太常少卿，谥曰文。<br /><br />&nbsp;&nbsp;&nbsp;&nbsp;固刚直雅正，不畏强御，居官清洁，家无余财。终殁之日，室徒四壁，无以<br /><br />&nbsp;&nbsp;&nbsp;&nbsp;供丧，亲故为其棺敛焉。初，固著《绪制》一篇，务从俭约。临终，又敕诸子一<br /><br />&nbsp;&nbsp;&nbsp;&nbsp;遵先制。固有三子。<br /><br />&nbsp;&nbsp;&nbsp;&nbsp;长休之，武定末，黄门郎。<br /><br />&nbsp;&nbsp;&nbsp;&nbsp;休之弟诠之，字子衡。少著才名，辟司徒行参军。早为门生所害，时人悼惜<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;贾思伯，字士休，齐郡益都人也。世父元寿，高祖时中书侍郎，有学行，见<br /><br />&nbsp;&nbsp;&nbsp;&nbsp;称于时。思伯释褐奉朝请，太子步兵校尉、中书舍人，转中书侍郎。颇为高祖所<br /><br />&nbsp;&nbsp;&nbsp;&nbsp;知，常从征伐。<br /><br />&nbsp;&nbsp;&nbsp;&nbsp;及世宗即位，以侍从之勤，转辅国将军。任城王澄之围钟离也，以思伯持节<br /><br />&nbsp;&nbsp;&nbsp;&nbsp;为其军司。及澄失利，思伯为后殿。澄以思伯儒者，谓之必死。及至，大喜，曰：<br /><br />&nbsp;&nbsp;&nbsp;&nbsp;“仁者必有勇，常谓虚谈，今于军司见之矣。”思伯托以失道，不伐其功，时论<br /><br />&nbsp;&nbsp;&nbsp;&nbsp;称其长者。后为河内太守，不拜。寻除鸿胪少卿，以母忧免。服阕，征为荥阳太<br /><br />&nbsp;&nbsp;&nbsp;&nbsp;守，有政绩。迁征虏将军、南青州刺史。初，思伯与弟思同师事北海阴凤授业，<br /><br />&nbsp;&nbsp;&nbsp;&nbsp;无资酬之，凤遂质其衣物。及思伯之部，送缣百匹遗凤，因具车马迎之，凤惭不<br /><br />&nbsp;&nbsp;&nbsp;&nbsp;往。时人称叹焉。寻以父忧免。后除征虏将军、光禄少卿，仍拜左将军、兖州刺<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;肃宗时，征为给事黄门侍郎。因请拜扫，还乡里。未拜，以风闻免。寻除右<br /><br />&nbsp;&nbsp;&nbsp;&nbsp;将军、凉州刺史。思伯以州边远，不乐外出，辞以男女未婚。灵太后不许，舍人<br /><br />&nbsp;&nbsp;&nbsp;&nbsp;徐纥言之，得改授太尉长史。又除安东将军、廷尉卿。思伯自以儒素为业，不好<br /><br />&nbsp;&nbsp;&nbsp;&nbsp;法律，希言事。俄转卫尉卿。<br /><br />&nbsp;&nbsp;&nbsp;&nbsp;于时议建明堂，多有同异。思伯上议曰：“按《周礼・考工记》云：夏后氏<br /><br />&nbsp;&nbsp;&nbsp;&nbsp;世室，殷重屋，周明堂，皆五室。郑注云：‘此三者，或举宗庙，或举王寝，或<br /><br />&nbsp;&nbsp;&nbsp;&nbsp;举明堂，互言之，以明其制同也。’若然，则殷夏之世已有明堂矣。唐虞以前，<br /><br />&nbsp;&nbsp;&nbsp;&nbsp;其事未闻。戴德《礼记》云：明堂凡九室，十二堂。蔡邕云：‘明堂者，天子太<br /><br />&nbsp;&nbsp;&nbsp;&nbsp;庙，飨功养老，教学选士，皆于其中，九室十二堂。’按戴德撰《记》，世所不<br /><br />&nbsp;&nbsp;&nbsp;&nbsp;行。且九室十二堂，其于规制，恐难得厥衷。《周礼》营国，左祖右社，明堂在<br /><br />&nbsp;&nbsp;&nbsp;&nbsp;国之阳，则非天子太庙明矣。然则《礼记・月令》四堂及太室皆谓之庙者，当以<br /><br />&nbsp;&nbsp;&nbsp;&nbsp;天子暂配享五帝故耳。又《王制》云：‘周人养国老于东胶。’郑注云：‘东胶<br /><br />&nbsp;&nbsp;&nbsp;&nbsp;即辟雍，在王宫之东。’又《诗・大雅》云：‘邕邕在宫，肃肃在庙。’郑注云：<br /><br />&nbsp;&nbsp;&nbsp;&nbsp;‘宫，谓辟雍宫也，所以助王。养老则尚和，助祭则尚敬。’又不在明堂之验矣。<br /><br />&nbsp;&nbsp;&nbsp;&nbsp;按《孟子》云：‘齐宣王谓孟子曰，吾欲毁明堂。’若明堂是庙，则不应有毁之<br /><br />&nbsp;&nbsp;&nbsp;&nbsp;问。且蔡邕论明堂之制云：‘堂方一百四十尺，象坤之策；屋圆径二百一十六尺，<br /><br />&nbsp;&nbsp;&nbsp;&nbsp;象乾之策；方六丈，径九丈，象阴阳九六之数；九室以象九州；屋高八十一尺，<br /><br />&nbsp;&nbsp;&nbsp;&nbsp;象黄钟九九之数；二十八柱以象宿；外广二十四丈以象气。’按此皆以天地阴阳<br /><br />&nbsp;&nbsp;&nbsp;&nbsp;气数为法，而室独象九州，何也？若立五室以象五行，岂不快也？如此，蔡氏之<br /><br />&nbsp;&nbsp;&nbsp;&nbsp;论非为通典，九室之言或未可从，窃寻《考工记》虽是补阙之书，相承已久，诸<br /><br />&nbsp;&nbsp;&nbsp;&nbsp;儒注述无言非者，方之后作，不亦优乎？且《孝经援神契》、《五经要义》、《<br /><br />&nbsp;&nbsp;&nbsp;&nbsp;旧礼图》，皆作五室，及徐刘之论，同《考工》者多矣。朝廷若独绝今古，自为<br /><br />&nbsp;&nbsp;&nbsp;&nbsp;一代制作者，则所愿也。若犹祖述旧章，规摹前事，不应舍殷周成法，袭近代妄<br /><br />&nbsp;&nbsp;&nbsp;&nbsp;作。且损益之极，极于三王，后来疑议，难可准信。郑玄云：‘周人明堂五室，<br /><br />&nbsp;&nbsp;&nbsp;&nbsp;是帝各有一室也，合于五行之数，《周礼》依数以为之室。施行于今，虽有不同，<br /><br />&nbsp;&nbsp;&nbsp;&nbsp;时说然耳。’寻郑此论，非为无当。按《月令》亦无九室之文，原其制置，不乖<br /><br />&nbsp;&nbsp;&nbsp;&nbsp;五室。其青阳右个即明堂左个，明堂右个即总章左个，总章右个即玄堂左个，玄<br /><br />&nbsp;&nbsp;&nbsp;&nbsp;堂右个即青阳左个。如此，则室犹是五，而布政十二。五室之理，谓为可按。其<br /><br />&nbsp;&nbsp;&nbsp;&nbsp;方圆高方，自依时量。戴氏九室之言，蔡子庙学之议，子干灵台之说，裴逸一屋<br /><br />&nbsp;&nbsp;&nbsp;&nbsp;之论，及诸家纷纭，并无取焉。”学者善其议。<br /><br />&nbsp;&nbsp;&nbsp;&nbsp;又迁太常卿，兼度支尚书，转正都官。时太保崔光疾甚，表荐思伯为侍讲，<br /><br />&nbsp;&nbsp;&nbsp;&nbsp;中书舍人冯元兴为侍读。思伯遂入授肃宗《杜氏春秋》。思伯少虽明经，从官废<br /><br />&nbsp;&nbsp;&nbsp;&nbsp;业，至是更延儒生夜讲昼授。性谦和，倾身礼士，虽在街途，停车下马，接诱恂<br /><br />&nbsp;&nbsp;&nbsp;&nbsp;恂，曾无倦色。客有谓思伯曰：“公今贵重，宁能不骄？”思伯曰：“衰至便骄，<br /><br />&nbsp;&nbsp;&nbsp;&nbsp;何常之有？”当世以为雅谈。为元义所宠，论者讥其趣势。孝昌元年卒。赠镇东<br /><br />&nbsp;&nbsp;&nbsp;&nbsp;将军、青州刺史，又赠尚书右仆射，谥曰文贞。<br /><br />&nbsp;&nbsp;&nbsp;&nbsp;子彦始，武定中，淮阳太守。<br /><br />&nbsp;&nbsp;&nbsp;&nbsp;思伯弟思同，字士明。少厉志行，雅好经史。释褐彭城王国侍郎，五迁尚书<br /><br />&nbsp;&nbsp;&nbsp;&nbsp;考功郎，青州别驾。久之，迁镇远将军、中散大夫、试守荥阳太守。寻即真。后<br /><br />&nbsp;&nbsp;&nbsp;&nbsp;除平南将军、襄州刺史。虽无明察之誉，百姓安之。及元颢之乱也，思同与广州<br /><br />&nbsp;&nbsp;&nbsp;&nbsp;刺史郑光护并不降。庄帝还宫，封营陵县开国男，邑二百户，除抚军将军、给事<br /><br />&nbsp;&nbsp;&nbsp;&nbsp;黄门侍郎、青州大中正。又为镇东、金紫光禄大夫，仍兼黄门。寻加车骑大将军、<br /><br />&nbsp;&nbsp;&nbsp;&nbsp;左光禄大夫。迁邺后，除黄门侍郎、兼侍中、河南慰劳大使。仍与国子祭酒韩子<br /><br />&nbsp;&nbsp;&nbsp;&nbsp;熙并为侍讲，授静帝《杜氏春秋》。又加散骑常侍，兼七兵尚书。寻拜侍中。兴<br /><br />&nbsp;&nbsp;&nbsp;&nbsp;和二年卒。赠使持节、都督青徐光三州诸军事、骠骑大将军、尚书右仆射、司徒<br /><br />&nbsp;&nbsp;&nbsp;&nbsp;公、青州刺史，谥曰文献。<br /><br />&nbsp;&nbsp;&nbsp;&nbsp;初，思同之为别驾也，清河崔光韶先为治中，自恃资地，耻居其下，闻思同<br /><br />&nbsp;&nbsp;&nbsp;&nbsp;还乡，遂便去职。州里人物为思同恨之。及光韶之亡，遗诫子侄不听求赠。思同<br /><br />&nbsp;&nbsp;&nbsp;&nbsp;遂上表讼光韶操业，登时蒙赠谥。论者叹尚焉。<br /><br />&nbsp;&nbsp;&nbsp;&nbsp;思同之侍讲也，国子博士辽西卫冀隆为服氏之学，上书难《杜氏春秋》六十<br /><br />&nbsp;&nbsp;&nbsp;&nbsp;三事。思同复驳冀隆乖错者十一条。互相是非，积成十卷。诏下国学集诸儒考之，<br /><br />&nbsp;&nbsp;&nbsp;&nbsp;事未竟而思同卒。卒后，魏郡姚文安、乐陵秦道静复述思同意。冀隆亦寻物故，<br /><br />&nbsp;&nbsp;&nbsp;&nbsp;浮阳刘休和又持冀隆说。至今未能裁正焉。<br /><br />&nbsp;&nbsp;&nbsp;&nbsp;李叔虎，渤海人也。从祖金，世祖神壑杏敫咴示惚徽鳎位至征南从事中<br /><br />&nbsp;&nbsp;&nbsp;&nbsp;郎。叔虎好学博闻，有识度，为乡闾所称。太和中，拜中书博士，与清河崔光、<br /><br />&nbsp;&nbsp;&nbsp;&nbsp;河间邢峦并相亲友。转议郎。久之，迁太尉从事中郎，转国子博士、本国中正，<br /><br />&nbsp;&nbsp;&nbsp;&nbsp;摄乐陵中正。性清直，甚有公平之称。后兼散骑侍郎、太极都将。事讫，除高阳<br /><br />&nbsp;&nbsp;&nbsp;&nbsp;太守，固辞不拜。寻除显武将军、太尉高阳王雍谘议参军事，雍以其器操重之。<br /><br />&nbsp;&nbsp;&nbsp;&nbsp;寻除假节、行华州事，为吏民所称。永平四年卒，年五十四。赠冠军将军、南青<br /><br />&nbsp;&nbsp;&nbsp;&nbsp;州刺史，谥曰穆。<br /><br />&nbsp;&nbsp;&nbsp;&nbsp;兄叔宝，州举秀才，拜顿丘公国郎中令。迁太常丞。延昌末，叔宝为弟台户<br /><br />&nbsp;&nbsp;&nbsp;&nbsp;及从弟归伯同沙门法庆反，陷破郡县，叔宝当坐，遇病死于洛阳狱。<br /><br />&nbsp;&nbsp;&nbsp;&nbsp;子伯胄，光禄大夫。<br /><br />&nbsp;&nbsp;&nbsp;&nbsp;叔宝从弟凤，历尚书郎中、国子博士。坐弟同京兆王愉逆，除名。<br /><br />&nbsp;&nbsp;&nbsp;&nbsp;凤从子长仁，字景安。颇有学涉。举秀才，射策高第。拜中书博士，转中书<br /><br />&nbsp;&nbsp;&nbsp;&nbsp;侍郎。累迁平南将军、沛郡太守，仍为彭城太守。又从尉元讨定南境，赐爵延陵<br /><br />&nbsp;&nbsp;&nbsp;&nbsp;男。征拜员外散骑常侍，使于刘准。行还，以疾除北海内史，诏赐医药。凡在三<br /><br />&nbsp;&nbsp;&nbsp;&nbsp;郡，吏民安之。寻卒。武定中，赠安南将军、七兵尚书、冀州刺史，男如故。<br /><br />&nbsp;&nbsp;&nbsp;&nbsp;长仁从弟述，字道兴，有学识。州举秀才。拜太常博士，使诣长安，册祭燕<br /><br />&nbsp;&nbsp;&nbsp;&nbsp;宣王庙。还，除尚书仪曹郎，赐爵县男，稍迁建兴太守。卒。<br /><br />&nbsp;&nbsp;&nbsp;&nbsp;子象，字孟则。清简有风概，博涉群书。初袭爵，为徐州平东府功曹参军。<br /><br />&nbsp;&nbsp;&nbsp;&nbsp;迁冀州治中，有勤绩。久之，拜散骑侍郎，加宁朔将军，寻转中书侍郎。出为青<br /><br />&nbsp;&nbsp;&nbsp;&nbsp;州太傅开府谘议参军、行北徐州事、本将军、光禄大夫。齐文襄王引为开府谘议<br /><br />&nbsp;&nbsp;&nbsp;&nbsp;参军，加征东将军。兴和二年，兼散骑常侍，使于萧衍。三年卒，赠骠骑大将军、<br /><br />&nbsp;&nbsp;&nbsp;&nbsp;仪同三司、冀州刺史，谥曰文简，以子子贞预义之勤也。<br /><br />&nbsp;&nbsp;&nbsp;&nbsp;子贞，历司空长史、武邑太守、司徒右长史、阳平太守。入为吏部郎中。出<br /><br />&nbsp;&nbsp;&nbsp;&nbsp;为骠骑将军、兖州刺史。坐贪污赐死。<br /><br />&nbsp;&nbsp;&nbsp;&nbsp;路恃庆，字伯瑞，阳平清渊人也。祖绰，阳平太守。恃庆有干用，与广平宋<br /><br />&nbsp;&nbsp;&nbsp;&nbsp;翻俱知名，为乡闾所称，相州刺史李安世并表荐之。太和中，除奉朝请。恃庆以<br /><br />&nbsp;&nbsp;&nbsp;&nbsp;从兄文举有才望，因推让之。高祖遂并拜焉。稍迁尚书仪曹郎，转左民郎，行颍<br /><br />&nbsp;&nbsp;&nbsp;&nbsp;川郡。出为华州安定王征虏府长史。寻以母忧去职。仍转定州河间王琛长史。琛<br /><br />&nbsp;&nbsp;&nbsp;&nbsp;贪暴肆意，恃庆每进苦言。年四十八，卒。赠左将军、安州刺史，谥曰襄。<br /><br />&nbsp;&nbsp;&nbsp;&nbsp;子祖璧，给事中。<br /><br />&nbsp;&nbsp;&nbsp;&nbsp;恃庆弟仲信，亦好学。为太尉参军，稍迁奉车都尉、开府掾。章武王融之讨<br /><br />&nbsp;&nbsp;&nbsp;&nbsp;葛荣也，仲信为其都督府长史。融败殁，仲信遂亦免弃。<br /><br />&nbsp;&nbsp;&nbsp;&nbsp;仲信弟思略，字叔约，有识尚。冀州安东府骑军参军。<br /><br />&nbsp;&nbsp;&nbsp;&nbsp;子祖遗，武定末，太学博士。<br /><br />&nbsp;&nbsp;&nbsp;&nbsp;思略弟思令，字季俊。初为广阳王司空参军，转司空城局参军、司徒记室、<br /><br />&nbsp;&nbsp;&nbsp;&nbsp;威远将军、尚书左民郎，转右民。<br /><br />&nbsp;&nbsp;&nbsp;&nbsp;时天下多事，思令乃上疏曰：“臣闻国之大事，唯祀与戎。戎之有功，在于<br /><br />&nbsp;&nbsp;&nbsp;&nbsp;将帅。三代不必别民，取治不等；五霸不必异兵，各能克定。有汤武之贤，犹须<br /><br />&nbsp;&nbsp;&nbsp;&nbsp;伊望之佐；尧舜之圣，尚有稷契之辅。得其人也，六合唾掌可清；失其人也，三<br /><br />&nbsp;&nbsp;&nbsp;&nbsp;河方为战地。何者？动之甚易，靖之至难。窃以比年以来，将帅多是宠贵子孙，<br /><br />&nbsp;&nbsp;&nbsp;&nbsp;军幢统领，亦皆故义托附。贵戚子弟未经戎役，至于衔杯跃马，志逸气浮，轩眉<br /><br />&nbsp;&nbsp;&nbsp;&nbsp;攘腕，便以攻战自许。及临大敌，怖惧交怀，雄图锐气，一朝顿尽。乃令羸弱在<br /><br />&nbsp;&nbsp;&nbsp;&nbsp;前以当锐，强壮居后以安身。兼复器械不精，进止不集，任羊质之将，驱不练之<br /><br />&nbsp;&nbsp;&nbsp;&nbsp;兵，当负险之众，敌数战之虏，欲令不败，岂有得哉！是以兵知必败，始集而先<br /><br />&nbsp;&nbsp;&nbsp;&nbsp;逃；将又怖敌，迁延而不进。国家便谓官号未满，重爵屡加，复疑赏赉之轻，金<br /><br />&nbsp;&nbsp;&nbsp;&nbsp;帛日赐。帑藏空虚，民财殚尽。致使贼徒更增，胆气益盛，生民损耗，荼毒无聊。<br /><br />&nbsp;&nbsp;&nbsp;&nbsp;主叹臣哀，何心寝食。臣虽位微，窃不遑舍。臣闻孝行出于忠贞，节义率多果决。<br /><br />&nbsp;&nbsp;&nbsp;&nbsp;德可感义夫，恩可劝死士。今若舍上所轻，求下所重。黜陟幽明，赏罚善恶。搜<br /><br />&nbsp;&nbsp;&nbsp;&nbsp;徒简卒，练兵习武，甲密弩强，弓调矢劲。谋夫既设，辩士先陈，晓以安危，示<br /><br />&nbsp;&nbsp;&nbsp;&nbsp;其祸福。如其不悛，以我义顺之师，讨兹悖逆之竖，岂异厉萧斧而伐朝菌，鼓洪<br /><br />&nbsp;&nbsp;&nbsp;&nbsp;炉而燎毛发！虽愚者知其不旋踵矣。敢以愚短，昧死陈诚。”<br /><br />&nbsp;&nbsp;&nbsp;&nbsp;寻拜假节、征虏将军、阳平太守。又割冀州之清河、相州之阳平、齐州之平<br /><br />&nbsp;&nbsp;&nbsp;&nbsp;原以为南冀州，仍以思令为左将军、南冀州刺史、假平东将军、都督。时葛荣遣<br /><br />&nbsp;&nbsp;&nbsp;&nbsp;其清河太守季虎据高唐城以招叛民，思令乃命麾下并率乡曲潜军夜往，出其不意，<br /><br />&nbsp;&nbsp;&nbsp;&nbsp;遂大破之，徐乃收众南还。又诏思令并领冀州流民。及葛荣灭，还镇平原。后除<br /><br />&nbsp;&nbsp;&nbsp;&nbsp;征东将军、金紫光禄大夫，转卫将军、右光禄大夫。天平三年三月卒，时年五十<br /><br />&nbsp;&nbsp;&nbsp;&nbsp;一。赠骠骑将军、定州刺史。<br /><br />&nbsp;&nbsp;&nbsp;&nbsp;恃庆从叔景略，起家中书博士。太和中，尚书郎、本郡中正。出为齐州魏郡、<br /><br />&nbsp;&nbsp;&nbsp;&nbsp;平原二郡太守。卒。<br /><br />&nbsp;&nbsp;&nbsp;&nbsp;景略弟雄，字仲略，容貌伟异。以军功为给事中。高祖曾对群臣云：“路仲<br /><br />&nbsp;&nbsp;&nbsp;&nbsp;略好尚书郎才。”仆射李冲云：“其人宜为武职。”遂停。转太尉咸阳王录事参<br /><br />&nbsp;&nbsp;&nbsp;&nbsp;军，迁伏波将军、奉车都尉。卒，赠顿丘太守。<br /><br />&nbsp;&nbsp;&nbsp;&nbsp;景略从祖弟法常，幼而修立。为郡功曹，早卒。仪同李神俊与之有旧，每云：<br /><br />&nbsp;&nbsp;&nbsp;&nbsp;“诸路前辈中，有路法常足为名士，谓必远至，而竟无年。天下事诚难知也。”<br /><br />&nbsp;&nbsp;&nbsp;&nbsp;房亮，字景高，清河人也。父法延，谯郡太守。亮好学，有节操。太和中，<br /><br />&nbsp;&nbsp;&nbsp;&nbsp;举秀才，为奉朝请。拜秘书郎，又兼员外散骑侍郎，副中书侍郎宋弁使于萧赜。<br /><br />&nbsp;&nbsp;&nbsp;&nbsp;还，除尚书二千石郎中、济州中正。兼员外常侍，使高丽，高丽王托疾不拜。以<br /><br />&nbsp;&nbsp;&nbsp;&nbsp;亮辱命，坐白衣守郎中。后除济北太守，转平原太守，以清严称。时冀州刺史、<br /><br />&nbsp;&nbsp;&nbsp;&nbsp;京兆王愉据州反，平原界在河北，与愉接境。愉乃遣人说亮，啖以荣利。亮即斩<br /><br />&nbsp;&nbsp;&nbsp;&nbsp;其使人，发兵防捍。愉怒，遣其大将张灵和率众攻亮。亮督厉兵民，喻以逆顺，<br /><br />&nbsp;&nbsp;&nbsp;&nbsp;出城拒击，大破之。寻遭忧解任。服终，除左将军、汲郡太守。迁前将军、东荆<br /><br />&nbsp;&nbsp;&nbsp;&nbsp;州刺史。亮留心抚纳，夷夏安之。时边州刺史例得一子出身，亮不言其子而启弟<br /><br />&nbsp;&nbsp;&nbsp;&nbsp;子超为奉朝请。议者称之。转平东将军、沧州刺史，入为光禄大夫，加安东将军。<br /><br />&nbsp;&nbsp;&nbsp;&nbsp;永安二年卒，年七十一。赠抚军将军、齐州刺史。<br /><br />&nbsp;&nbsp;&nbsp;&nbsp;子柬，字元约。卒于光禄大夫。<br /><br />&nbsp;&nbsp;&nbsp;&nbsp;亮弟诠，字凤举。尚书郎、本州中正。卒，赠抚军将军、齐州刺史。<br /><br />&nbsp;&nbsp;&nbsp;&nbsp;诠弟悦，字季欣。解褐广平王怀国常侍，转青州平东府中兵参军，加宣威将<br /><br />&nbsp;&nbsp;&nbsp;&nbsp;军。迁高阳太守，转广川太守，加镇远将军。普泰中，济州刺史张琼表所部置南<br /><br />&nbsp;&nbsp;&nbsp;&nbsp;清河郡，仍请悦为太守，朝廷从之。凡历三郡，民吏安之。迁平东将军、太中大<br /><br />&nbsp;&nbsp;&nbsp;&nbsp;夫。兴和二年卒，年七十。赠征东将军、济州刺史。<br /><br />&nbsp;&nbsp;&nbsp;&nbsp;长子超，字伯颖。武定末，司徒录事参军、济州大中正。<br /><br />&nbsp;&nbsp;&nbsp;&nbsp;超弟昭，淮州骠骑大将军府长史。<br /><br />&nbsp;&nbsp;&nbsp;&nbsp;曹世表，字景升，东魏郡魏人也。魏大司马休九世孙。祖谟，父庆，并有学<br /><br />&nbsp;&nbsp;&nbsp;&nbsp;名。世表少丧父，举止有礼度。性雅正，工尺牍，涉猎群书。<br /><br />&nbsp;&nbsp;&nbsp;&nbsp;太和二十三年，尚书仆射、任城王澄奏世表为国子助教，颇失意。后转司徒<br /><br />&nbsp;&nbsp;&nbsp;&nbsp;记室。与武威贾思伯、范阳卢同、陇西辛雄等并相友善。侍中崔光，乡里贵达，<br /><br />&nbsp;&nbsp;&nbsp;&nbsp;每称美之。遇患归乡。永平中，除兖州左将军府司马，非其所愿，复以病解。延<br /><br />&nbsp;&nbsp;&nbsp;&nbsp;昌中，除清河太守，治官省约，百姓安之。正光中，拜前将军、通直散骑常侍。<br /><br />&nbsp;&nbsp;&nbsp;&nbsp;大将军、京兆王继西征，以为从事中郎，摄中水兵事，自当烦剧，论者皆称其能。<br /><br />&nbsp;&nbsp;&nbsp;&nbsp;还都，拜司空长史。孝昌中，青齐频年反乱，诏世表持节慰喻。还都，转尚书右<br /><br />&nbsp;&nbsp;&nbsp;&nbsp;丞。<br /><br />&nbsp;&nbsp;&nbsp;&nbsp;后加征虏将军、出行豫州刺史。值萧衍将湛僧珍陷东豫州，州民刘获、郑辩<br /><br />&nbsp;&nbsp;&nbsp;&nbsp;反于州界，为之内应。朝廷以源子恭代世表为州，以世表为东南道行台，率元安<br /><br />&nbsp;&nbsp;&nbsp;&nbsp;平、元显伯、皇甫邓林等讨之。于时贼众强断小殷关，驿使不通。诸将以士马单<br /><br />&nbsp;&nbsp;&nbsp;&nbsp;少，皆败散之余，不敢复战，咸欲保城自固。世表时患背肿，乃舆病出外，呼统<br /><br />&nbsp;&nbsp;&nbsp;&nbsp;军是云宝谓之曰：“湛僧珍所以敢深入为寇者，以获、辩皆州民之望，为之内应。<br /><br />&nbsp;&nbsp;&nbsp;&nbsp;向有驿至，知刘获移军欲迎僧珍，去此八十里。今出其不意，一战可破。获破，<br /><br />&nbsp;&nbsp;&nbsp;&nbsp;则僧珍自走，东南清服，卿之功也。”乃简选兵马，付宝讨之。促令发军，日暮<br /><br />&nbsp;&nbsp;&nbsp;&nbsp;出城，比晓兵合。贼不意官军卒至，一战破获，诸贼悉平，湛僧珍退走。唯郑辩<br /><br />&nbsp;&nbsp;&nbsp;&nbsp;与子恭亲旧，亡匿子恭所。世表召诸将吏，众责子恭，收辩斩之，传首京师。敕<br /><br />&nbsp;&nbsp;&nbsp;&nbsp;遣中使宣旨慰喻，赐马二匹、衣服被褥。复以世表行豫州事，行台如故。还朝，<br /><br />&nbsp;&nbsp;&nbsp;&nbsp;加左将军，兼尚书东道行台，沿河分立镇戍，以备葛荣。行达青州，遇患卒，时<br /><br />&nbsp;&nbsp;&nbsp;&nbsp;年五十四。永熙中，赠平东将军、齐州刺史。<br /><br />&nbsp;&nbsp;&nbsp;&nbsp;潘永基，字绍业，长乐广宗人也。父灵虬，中书侍郎。永基性通率，轻财好<br /><br />&nbsp;&nbsp;&nbsp;&nbsp;施。为冀州镇东府法曹行参军，迁威烈将军、扬州曲阳戍主，转西硖石戍主，治<br /><br />&nbsp;&nbsp;&nbsp;&nbsp;陈留、南梁二郡事，颇有威惠。转扬州车骑府主簿。累迁虎贲中郎将、直寝、前<br /><br />&nbsp;&nbsp;&nbsp;&nbsp;将军。出为持节、平北将军、冀州防城都督、长乐太守。于时葛荣攻信都，长围<br /><br />&nbsp;&nbsp;&nbsp;&nbsp;遏水以灌州城。永基与刺史元孚同心戮力，昼夜防拒。外无军援，内乏粮储，从<br /><br />&nbsp;&nbsp;&nbsp;&nbsp;春至冬，力穷乃陷。荣欲害孚，永基请以身代孚死。<br /><br />&nbsp;&nbsp;&nbsp;&nbsp;永安二年，除颍川太守，迁镇东将军、东徐州刺史。时萧衍将曹世宗、马洪<br /><br />&nbsp;&nbsp;&nbsp;&nbsp;武等率众来寇，永基出讨，破之。永熙中，为征东将军、金紫光禄大夫，迁车骑<br /><br />&nbsp;&nbsp;&nbsp;&nbsp;将军、左光禄大夫。寻加卫大将军、复除东徐州刺史。前后在州，为吏民所乐。<br /><br />&nbsp;&nbsp;&nbsp;&nbsp;代还京师。元象初卒，年五十六。赠散骑常侍、都督冀瀛沧三州诸军事、骠骑大<br /><br />&nbsp;&nbsp;&nbsp;&nbsp;将军、尚书右仆射、司徒公、冀州刺史。<br /><br />&nbsp;&nbsp;&nbsp;&nbsp;长子子礼，州主簿。<br /><br />&nbsp;&nbsp;&nbsp;&nbsp;子礼弟子智，武定中，太尉士曹参军。<br /><br />&nbsp;&nbsp;&nbsp;&nbsp;朱元旭，字君升，本乐陵人也。祖霸，真君末南叛，投刘义隆，遂居青州之<br /><br />&nbsp;&nbsp;&nbsp;&nbsp;乐陵。元旭颇涉子史，开解几案。起家清河王国常侍。太学博士、员外散骑侍郎。<br /><br />&nbsp;&nbsp;&nbsp;&nbsp;频使高丽。除尚书度支郎中。神龟末，以郎选不精，大加沙汰。元旭与陇西辛雄、<br /><br />&nbsp;&nbsp;&nbsp;&nbsp;范阳祖莹、泰山羊深、西平源子恭并以才用见留。寻加镇远将军、兼尚书右丞，<br /><br />&nbsp;&nbsp;&nbsp;&nbsp;仍郎中、本州中正。时关西都督萧宝夤启云：“所统十万，食唯一月。”于是肃<br /><br />&nbsp;&nbsp;&nbsp;&nbsp;宗大怒，召问所由。录、令以下，皆推罪于元旭。元旭入见，于御座前屈指校计<br /><br />&nbsp;&nbsp;&nbsp;&nbsp;宝夤兵粮乃逾一年，事乃得释。除通直散骑常侍。永安初，加平东将军、尚书左<br /><br />&nbsp;&nbsp;&nbsp;&nbsp;丞、光禄大夫。后转司农少卿。迁卫将军、左光禄大夫。天平中，复拜尚书左丞。<br /><br />&nbsp;&nbsp;&nbsp;&nbsp;既无风操，俯仰随俗，性多机数，自容而已。于时朝廷分汲郡、河内二界挟河之<br /><br />&nbsp;&nbsp;&nbsp;&nbsp;地以立义州，安置关西归款之户，除元旭使持节、骠骑将军、义州刺史。武定三<br /><br />&nbsp;&nbsp;&nbsp;&nbsp;年夏，卒于州，年六十七。赠本将军、幽州刺史。<br /><br />&nbsp;&nbsp;&nbsp;&nbsp;子敬道，武定中，司徒长流参军。<br /><br />&nbsp;&nbsp;&nbsp;&nbsp;史臣曰：阳尼学义之迹，世不乏人。固远气正情，文学兼致。贾思伯门有旧<br /><br />&nbsp;&nbsp;&nbsp;&nbsp;业，经明行修，唯兄及弟，并标儒素。李、路器尚所及，俱可观者。象风彩词涉，<br /><br />&nbsp;&nbsp;&nbsp;&nbsp;亦当年之俊民。房亮、曹世表、潘永基、朱元旭，拔萃从宦，咸享名器，各有由<br /><br />&nbsp;&nbsp;&nbsp;&nbsp;也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,901910);">加入书签</a><a
                        href="901025.html">上一页</a>&larr;<a href="index.html">返回列表</a>&rarr;<a
                            href="901948.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "901025.html"; var next_page = "901948.html"; var index_page = "index.html"; var sortid = "9"; var article_id = "14002"; var chapter_id = "901910"; var articlename = "魏书"; var chaptername = " 卷七十二 列传第六十"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>