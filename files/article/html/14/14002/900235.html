<!DOCTYPE html>
<html>
<head>
<meta charset="gbk" />
<title>魏书- 卷五十一 列传第三十九-在线阅读-哈西文学网</title>
<meta name="keywords" content="魏收，魏书， 卷五十一 列传第三十九全文， 卷五十一 列传第三十九在线阅读 哈西文学网" />
<meta name="description" content="哈西文学网提供魏收的魏书  卷五十一 列传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900235.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900235.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十一 列传第三十九</h1>
            <div class="link xb">
                <a href="900197.html">上一页</a>&larr;<a href="index.html">返回列表</a>&rarr;<a
                    href="900295.html">下一页</a></div>			
            <div id="BookText">&nbsp;&nbsp;&nbsp;&nbsp;◎韩茂皮豹子封敕文吕罗汉孔伯恭<br /><br />&nbsp;&nbsp;&nbsp;&nbsp;韩茂，字元兴，安定安武人也。父耆，字黄老；永兴中自赫连屈丐来降，拜<br /><br />&nbsp;&nbsp;&nbsp;&nbsp;绥远将军，迁龙骧将军、常山太守，假安武侯。仍居常山之九门。卒，赠泾州刺<br /><br />&nbsp;&nbsp;&nbsp;&nbsp;史，谥曰成侯。<br /><br />&nbsp;&nbsp;&nbsp;&nbsp;茂年十七，膂力过人，尤善骑射。太宗曾亲征丁零翟猛，茂为中军执幢。时<br /><br />&nbsp;&nbsp;&nbsp;&nbsp;有风，诸军旌旗皆偃仆，茂于马上持幢，初不倾倒。太宗异而问之，征茂，所属<br /><br />&nbsp;&nbsp;&nbsp;&nbsp;具以状对。太宗谓左右曰：“记之。”寻征诣行在所，试以骑射，太宗深奇之，<br /><br />&nbsp;&nbsp;&nbsp;&nbsp;以茂为虎贲中郎将。<br /><br />&nbsp;&nbsp;&nbsp;&nbsp;后从世祖讨赫连昌，大破之。世祖谓诸将曰：“今若穷兵极武，非吊民之道，<br /><br />&nbsp;&nbsp;&nbsp;&nbsp;明年当共卿等取之。”徙其民而还。以军功赐茂爵蒲阴子，加强弩将军，迁侍辇<br /><br />&nbsp;&nbsp;&nbsp;&nbsp;郎。又从征统万，大破之。从平平凉，当茂所冲，莫不应弦而殪。由是世祖壮之，<br /><br />&nbsp;&nbsp;&nbsp;&nbsp;拜内侍长，进爵九门侯，加冠军将军。后从征蠕蠕，频战大捷。与乐平王丕等伐<br /><br />&nbsp;&nbsp;&nbsp;&nbsp;和龙，徙其居民。从平凉州，茂为前锋都将，战功居多。迁司卫监。录前后功，<br /><br />&nbsp;&nbsp;&nbsp;&nbsp;拜散骑常侍、殿中尚书，进爵安定公，加平南将军。从破薛永宗，伐盖吴。转都<br /><br />&nbsp;&nbsp;&nbsp;&nbsp;官尚书。从征悬瓠，频破贼军。车驾南征，分为六道，茂与高凉王那出青州。诸<br /><br />&nbsp;&nbsp;&nbsp;&nbsp;军渡淮，降者相继，拜茂徐州刺史以抚之。车驾还，以茂为侍中、尚书左仆射，<br /><br />&nbsp;&nbsp;&nbsp;&nbsp;加征南将军。世祖崩，刘义隆遣将檀和之寇济州，南安王余令茂讨之。至济州，<br /><br />&nbsp;&nbsp;&nbsp;&nbsp;和之遁走。高宗践阼，拜尚书令，加侍中、征南大将军。<br /><br />&nbsp;&nbsp;&nbsp;&nbsp;茂沉毅笃实，虽无文学，每论议合理。为将善于抚众，勇冠当世，为朝廷所<br /><br />&nbsp;&nbsp;&nbsp;&nbsp;称。太安二年夏，领太子少师。冬卒，赠泾州刺史、安定王，谥曰桓王。<br /><br />&nbsp;&nbsp;&nbsp;&nbsp;长子备，字延德。初为中散，赐爵江阳男，加扬烈将军。又进爵行唐侯，拜<br /><br />&nbsp;&nbsp;&nbsp;&nbsp;冠军将军、太子庶子。迁宁西将军，典游猎曹，加散骑常侍。袭爵安定公、征南<br /><br />&nbsp;&nbsp;&nbsp;&nbsp;大将军。卒，赠雍州刺史，谥曰简公。<br /><br />&nbsp;&nbsp;&nbsp;&nbsp;备弟均，字天德。少而善射，有将略。初为中散，赐爵范阳子，加宁朔将军。<br /><br />&nbsp;&nbsp;&nbsp;&nbsp;迁金部尚书，加散骑常侍。兄备卒，无子，均袭爵安定公、征南大将军。出为使<br /><br />&nbsp;&nbsp;&nbsp;&nbsp;持节、散骑常侍、本将军、定州刺史，转青冀二州刺史，余如故。恤民廉谨，甚<br /><br />&nbsp;&nbsp;&nbsp;&nbsp;有治称。广阿泽在定、冀、相三州之界，土广民稀，多有寇盗，乃置镇以静之。<br /><br />&nbsp;&nbsp;&nbsp;&nbsp;以均在冀州，劫盗止息，除本将军、广阿镇大将，加都督三州诸军事。均清身率<br /><br />&nbsp;&nbsp;&nbsp;&nbsp;下，明为耳目，广设方略，禁断奸邪，于是赵郡屠各、西山丁零聚党山泽以劫害<br /><br />&nbsp;&nbsp;&nbsp;&nbsp;为业者，均皆诱慰追捕，远近震R。先是，河外未宾，民多去就，故权立东青州<br /><br />&nbsp;&nbsp;&nbsp;&nbsp;为招怀之本，新附之民，咸受优复。然旧人奸逃者，多往投焉。均表陈非便，朝<br /><br />&nbsp;&nbsp;&nbsp;&nbsp;议罢之。后均所统，劫盗颇起，显祖诏书诮让之。又以五州民户殷多，编籍不实，<br /><br />&nbsp;&nbsp;&nbsp;&nbsp;以均忠直不阿，诏均检括，出十余万户。复授定州刺史，轻徭宽赋，百姓安之。<br /><br />&nbsp;&nbsp;&nbsp;&nbsp;延兴五年卒，谥曰康公。子宝石袭爵。<br /><br />&nbsp;&nbsp;&nbsp;&nbsp;均弟天生，为内厩令，后典龙牧曹。出为持节、平北将军、沃野镇将。<br /><br />&nbsp;&nbsp;&nbsp;&nbsp;皮豹子，渔阳人。少有武略。泰常中，为中散，稍迁内侍左右。世祖时，为<br /><br />&nbsp;&nbsp;&nbsp;&nbsp;散骑常侍，赐爵新安侯，加冠军将军。又拜选部尚书，余如故。出除使持节、侍<br /><br />&nbsp;&nbsp;&nbsp;&nbsp;中、都督秦雍荆梁四州诸军事、安西将军、开府仪同三司，进爵淮阳公，镇长安。<br /><br />&nbsp;&nbsp;&nbsp;&nbsp;寻加征西将军。后坐盗官财，徙于统万。<br /><br />&nbsp;&nbsp;&nbsp;&nbsp;真君三年，刘义隆遣将裴方明等侵南秦王杨难当，遂陷仇池。世祖征豹子，<br /><br />&nbsp;&nbsp;&nbsp;&nbsp;复其爵位。寻拜使持节、仇池镇将，督关中诸军，与建兴公古弼等分命诸将，十<br /><br />&nbsp;&nbsp;&nbsp;&nbsp;道并进。四年正月，豹子进击乐乡，大破之，擒义隆将王奂之、王长卿等六人，<br /><br />&nbsp;&nbsp;&nbsp;&nbsp;斩首二千余级，俘获一千人。豹子进军下辨，义隆将强玄明、辛伯奋弃城遁走，<br /><br />&nbsp;&nbsp;&nbsp;&nbsp;追斩之，悉获其众。义隆使其秦州刺史胡崇之镇仇池，至汉中，闻官军已西，惧<br /><br />&nbsp;&nbsp;&nbsp;&nbsp;不敢进，方明益其兵而遣之。豹子与司马楚之至于浊水，击擒崇之，尽虏其众。<br /><br />&nbsp;&nbsp;&nbsp;&nbsp;进至高平，义隆将姜道祖降，仇池平。<br /><br />&nbsp;&nbsp;&nbsp;&nbsp;未几，诸氐复反，推杨文德为主以围仇池。古弼率诸军讨平之。时豹子次于<br /><br />&nbsp;&nbsp;&nbsp;&nbsp;下辨，闻围解，欲还。弼遣使谓豹子曰：“贼耻其负败，必求报复。后举为难，<br /><br />&nbsp;&nbsp;&nbsp;&nbsp;不如陈兵以待之。”豹子以为然。寻除都督秦、雍、荆、梁、益五州诸军事，进<br /><br />&nbsp;&nbsp;&nbsp;&nbsp;号征西大将军，开府、仇池镇将、持节、公如故。十一月，义隆复遣杨文德、姜<br /><br />&nbsp;&nbsp;&nbsp;&nbsp;道盛率众二万人寇浊水，别遣将青阳显伯，守斧山以拒豹子。浊水城兵射杀道盛，<br /><br />&nbsp;&nbsp;&nbsp;&nbsp;豹子至斧山，斩显伯，悉俘其众。豹子又与河间公元齐俱会于浊水，贼众震恐，<br /><br />&nbsp;&nbsp;&nbsp;&nbsp;弃其兵甲夜遁。初，南秦王杨难当归命，诏送杨氏子弟诣京师，文德以行赂得留，<br /><br />&nbsp;&nbsp;&nbsp;&nbsp;亡奔汉中。义隆以文德为武都王，给兵二千人守葭芦城，招诱氐羌，于是武都、<br /><br />&nbsp;&nbsp;&nbsp;&nbsp;阴平五部氐民叛应文德。诏豹子率诸军讨之，文德阻兵固险拒豹子。文德将杨高<br /><br />&nbsp;&nbsp;&nbsp;&nbsp;来降，引诸军向其城，文德弃城南走，收其妻子、僚属、军资，及故武都王保宗<br /><br />&nbsp;&nbsp;&nbsp;&nbsp;妻公主送京师。义隆白水太守郭启玄率众救文德，豹子分军逆击，大破之，启玄、<br /><br />&nbsp;&nbsp;&nbsp;&nbsp;文德走还汉中。<br /><br />&nbsp;&nbsp;&nbsp;&nbsp;兴安二年正月，义隆遣其将萧道成、王虬、马光等入汉中，别令杨文德、杨<br /><br />&nbsp;&nbsp;&nbsp;&nbsp;头等率诸氐羌围武都。城中拒之，杀贼二百余人。豹子分兵将救之，至女磊，闻<br /><br />&nbsp;&nbsp;&nbsp;&nbsp;贼停军，豹子遣人于祁山取马，欲往赴援。文德谓豹子欲断其粮运，回军还入覆<br /><br />&nbsp;&nbsp;&nbsp;&nbsp;津，据险自固。义隆恐其辄回，又增兵益将，令晋寿、白水送粮覆津，汉川、武<br /><br />&nbsp;&nbsp;&nbsp;&nbsp;兴运粟甘泉，皆置仓储。豹子表曰：“义隆增兵运粮，克必送死。臣所领之众，<br /><br />&nbsp;&nbsp;&nbsp;&nbsp;本自不多，唯仰民兵，专恃防固。其统万、安定二镇之众，从戎以来，经三四岁，<br /><br />&nbsp;&nbsp;&nbsp;&nbsp;长安之兵，役过期月，未有代期，衣粮俱尽，形颜枯悴，窘切恋家，逃亡不已，<br /><br />&nbsp;&nbsp;&nbsp;&nbsp;既临寇难，不任攻战。士民奸通，知臣兵弱，南引文德，共为唇齿。计文德去年<br /><br />&nbsp;&nbsp;&nbsp;&nbsp;八月与义隆梁州刺史刘秀之同征长安，闻台遣大军，势援云集。长安地平，用马<br /><br />&nbsp;&nbsp;&nbsp;&nbsp;为便，畏国骑军，不敢北出。但承仇池局人，称台军不多，戍兵鲜少，诸州杂人，<br /><br />&nbsp;&nbsp;&nbsp;&nbsp;各有还思，军势若及，必自奔逃，进军取城，有易返掌。承信其语，回趣长安之<br /><br />&nbsp;&nbsp;&nbsp;&nbsp;兵，遣文德、萧道成、王虬等将领，来攻武都、仇池，望连秦陇。进围武都，已<br /><br />&nbsp;&nbsp;&nbsp;&nbsp;经积日，畏臣截后，断其粮路，关镇少兵，未有大损。今外寇兵强，臣力寡弱，<br /><br />&nbsp;&nbsp;&nbsp;&nbsp;拒贼备敌，非兵不拟。乞选壮兵，增戍武都，牢城自守，可以无患。今事已切急，<br /><br />&nbsp;&nbsp;&nbsp;&nbsp;若不驰闻，损失城镇，恐招深责。愿遣高平突骑二千，赍粮一月，速赴仇池。且<br /><br />&nbsp;&nbsp;&nbsp;&nbsp;可抑折逆民，支对贼虏。须长（阙）、上、安定戍兵至，可得自全。粮者，民<br /><br />&nbsp;&nbsp;&nbsp;&nbsp;之命也；虽有金城汤池，无粮不守。仇池本无储积，今岁不收，苦高平骑至，不<br /><br />&nbsp;&nbsp;&nbsp;&nbsp;知云何以得供援。请遣秦州之民，送军祁山，臣随迎致。”诏高平镇将苟莫于率<br /><br />&nbsp;&nbsp;&nbsp;&nbsp;突骑二千以赴之，道成等乃退。征豹子为尚书，出为内都大官。<br /><br />&nbsp;&nbsp;&nbsp;&nbsp;刘骏遣其将殷孝祖修两当城于清东，以逼南境。天水公封敕文击之，不克。<br /><br />&nbsp;&nbsp;&nbsp;&nbsp;诏豹子与给事中周丘等助击之。豹子以南寇城守，攻围费日，遂略地至高平。刘<br /><br />&nbsp;&nbsp;&nbsp;&nbsp;骏瑕丘镇遣步卒五千助戍两当，去城八里，与豹子前锋候骑相遇，即便交战，豹<br /><br />&nbsp;&nbsp;&nbsp;&nbsp;子军继至，大破之。纵骑追击杀之，至于城下，其免者十余人而已。城内恐惧，<br /><br />&nbsp;&nbsp;&nbsp;&nbsp;不敢出救。既而班师。<br /><br />&nbsp;&nbsp;&nbsp;&nbsp;先是，河西诸胡，亡匿避命。豹子及前泾州刺史封阿君督河西诸军南趣石楼，<br /><br />&nbsp;&nbsp;&nbsp;&nbsp;与卫大将军、乐安王良以讨群胡。豹子等与贼相对，不觉胡走，无捷而还，又坐<br /><br />&nbsp;&nbsp;&nbsp;&nbsp;免官。寻以前后战功，复擢为内都大官。和平五年六月，卒。高宗追惜之，赠淮<br /><br />&nbsp;&nbsp;&nbsp;&nbsp;阳王，谥曰襄，赐命服一袭。子道明，袭爵。<br /><br />&nbsp;&nbsp;&nbsp;&nbsp;道明第八弟喜。高宗以其名臣子，擢为侍御中散，迁侍御长。高祖初，吐谷<br /><br />&nbsp;&nbsp;&nbsp;&nbsp;浑拾寅部落饥窘，侵凉浇（一为洮）河，大为民患。诏假喜平西将军、广川公，<br /><br />&nbsp;&nbsp;&nbsp;&nbsp;领凉州、⒑薄⒏咂街罹，与上党王长孙观讨拾寅。又拜为使持节、侍中、都督<br /><br />&nbsp;&nbsp;&nbsp;&nbsp;秦雍荆梁益五州诸军事、本将军、开府、仇池镇将，假公如故，以其父豹子昔镇<br /><br />&nbsp;&nbsp;&nbsp;&nbsp;仇池有威信故也。喜至，申恩布惠，夷民大悦，酋帅强奴子等各率户归附，于是<br /><br />&nbsp;&nbsp;&nbsp;&nbsp;置广业、固道二郡以居之。征为南部尚书，赐爵南康侯，加左将军。<br /><br />&nbsp;&nbsp;&nbsp;&nbsp;太和元年，刘准葭芦戍主杨文度遣弟鼠窃据仇池，喜率众四万讨鼠。军到建<br /><br />&nbsp;&nbsp;&nbsp;&nbsp;安，鼠弃城南走。进次浊水，遣平西将军杨灵珍击文度所置仇池太守杨真，真众<br /><br />&nbsp;&nbsp;&nbsp;&nbsp;溃，仅而得免。喜遂军于覆津。文度将强大黑固守津道，悬崖险绝，偏阁单行。<br /><br />&nbsp;&nbsp;&nbsp;&nbsp;喜部分将士，攀崖涉水，冲击大黑，大黑溃走，追奔西入。攻葭芦城，拔之，斩<br /><br />&nbsp;&nbsp;&nbsp;&nbsp;文度，传首京师，杀一千余人。诏曰：“夫忠臣生于德义之门，智勇出于将相之<br /><br />&nbsp;&nbsp;&nbsp;&nbsp;族。往年氐羌放命，侵窃边戍，都将皮喜、梁丑奴等，或资父旧勋，或身建殊效，<br /><br />&nbsp;&nbsp;&nbsp;&nbsp;威名著于庸汉，公义列于天府，故授以节钺，委阃外之任。并罄力尽锐，克荷所<br /><br />&nbsp;&nbsp;&nbsp;&nbsp;司，霜戈始动，蚁贼奔散，仇池旋复，民夷晏安。及讨葭芦，又枭凶丑。元恶俱<br /><br />&nbsp;&nbsp;&nbsp;&nbsp;歼，窥窬永息，朕甚嘉之。其所陈计略，商校利害，料其应否，宁边益国，专之<br /><br />&nbsp;&nbsp;&nbsp;&nbsp;可也。今军威既振，群愚慑服，革弊崇新，有易因之势，宽猛之宜，任其量处，<br /><br />&nbsp;&nbsp;&nbsp;&nbsp;应立郡县者，亦听铨置。其杨文度、杨鼠亲属家累，部送赴台。仇池，南秦之根<br /><br />&nbsp;&nbsp;&nbsp;&nbsp;本，守御资储，特须丰积；险阻之要，尤宜守防；令奸觇之徒，绝其侥幸。勉勤<br /><br />&nbsp;&nbsp;&nbsp;&nbsp;戎务，绥静新俗，怀民安土，称朕意焉。”<br /><br />&nbsp;&nbsp;&nbsp;&nbsp;又诏喜等曰：“卿受命专征，薄伐边寇，军威所及，即皆平荡。复仇池之旧<br /><br />&nbsp;&nbsp;&nbsp;&nbsp;镇，破葭芦之新；枭擒首逆，克剪凶党，勋庸之美，朕无间然。仇池国之要蕃，<br /><br />&nbsp;&nbsp;&nbsp;&nbsp;防守事宜，尤须完实。从前以来，骆谷置镇，是以奸贼息窥窬之心，边城无危败<br /><br />&nbsp;&nbsp;&nbsp;&nbsp;之祸，近由徙就建安，致有往年之役。前敕卿等，部率兵将，骆谷筑城，虽有一<br /><br />&nbsp;&nbsp;&nbsp;&nbsp;时之勤，终致永延之固。而卿等不祗诏命，至于今日。徒使兵人稽顿，无事闲停，<br /><br />&nbsp;&nbsp;&nbsp;&nbsp;方复曲辞，表求罢下，岂是良将忘身、忧国尽忠之谓也？诸州之兵，已复一岁，<br /><br />&nbsp;&nbsp;&nbsp;&nbsp;宜暂戮力，成此要功。卿等表求来年筑城，岂不更劳兵将？孰若因今之势，即令<br /><br />&nbsp;&nbsp;&nbsp;&nbsp;就之，一劳永逸，事不再举也。今更给军粮一月，速于骆谷筑城，使四月尽，必<br /><br />&nbsp;&nbsp;&nbsp;&nbsp;令成就讫。若不时营筑，乃筑而不成，成而不固，以军法从事。”<br /><br />&nbsp;&nbsp;&nbsp;&nbsp;南天水郡民柳旃据险不顺，喜率众讨灭之。转散骑常侍、安南将军、豫州刺<br /><br />&nbsp;&nbsp;&nbsp;&nbsp;史。诏让其在州宽怠，以饮酒废事，威不禁下，遣使者就州决以杖罚。七年卒，<br /><br />&nbsp;&nbsp;&nbsp;&nbsp;赠以本官，谥曰恭公。子承宗袭爵。<br /><br />&nbsp;&nbsp;&nbsp;&nbsp;喜弟双仁，冠军将军、仇池镇将。<br /><br />&nbsp;&nbsp;&nbsp;&nbsp;封敕文，代人也。祖豆，皇始初领众三万东征幽州，平定三郡，拜幽州刺史。<br /><br />&nbsp;&nbsp;&nbsp;&nbsp;后为使持节、都督冀青二州诸军事、前将军、开府、冀青二州刺史、关内侯。父<br /><br />&nbsp;&nbsp;&nbsp;&nbsp;涅，太宗时为侍御长。卒，赠龙骧将军、定州刺史、章武侯，谥曰隐。<br /><br />&nbsp;&nbsp;&nbsp;&nbsp;敕文，始光初为中散，稍迁西部尚书。出为使持节、散骑常侍、镇西将军、<br /><br />&nbsp;&nbsp;&nbsp;&nbsp;开府、领护西夷校尉、秦益二州刺史，赐爵天水公，镇上。诏敕文率步骑七千<br /><br />&nbsp;&nbsp;&nbsp;&nbsp;征吐谷浑慕利延兄子拾归于⒑保众少不能制，诏遣安远将军、广川公乙乌头等<br /><br />&nbsp;&nbsp;&nbsp;&nbsp;二军与敕文会陇右。军次武始，拾归夜遁。敕文引军入⒑保虏拾归妻子及其民<br /><br />&nbsp;&nbsp;&nbsp;&nbsp;户，分徙千家于上，留乌头守⒑薄<br /><br />&nbsp;&nbsp;&nbsp;&nbsp;金城边住⑻焖梁会谋反，扇动秦益二州杂人万余户，据上东城，攻逼西<br /><br />&nbsp;&nbsp;&nbsp;&nbsp;城。敕文先已设备，杀贼百余人，被伤者众，贼乃引退。住⒒岣绰手谒那Чコ恰<br /><br />&nbsp;&nbsp;&nbsp;&nbsp;氐羌一万屯于南岭，休官、屠各及诸杂户二万余人屯于北岭，为椎刃卧。敕文<br /><br />&nbsp;&nbsp;&nbsp;&nbsp;遣二将领骑二百设备门内，别令骑出击之。既而伪退，茁手谔谥穑敕文轻骑横<br /><br />&nbsp;&nbsp;&nbsp;&nbsp;冲，大破之，斩住６北岭之贼，从高射敕文军人，飞矢如雨，梁会得奔北岭，<br /><br />&nbsp;&nbsp;&nbsp;&nbsp;骑乃引还。复推会为主。敕文分兵二百人突入南城，烧其门楼，贼见火起，众皆<br /><br />&nbsp;&nbsp;&nbsp;&nbsp;惊乱。又遣步卒攻门，克之。便率骑士驰入，贼余众开门出走，奔入东城，乘背<br /><br />&nbsp;&nbsp;&nbsp;&nbsp;追击，杀千余人。<br /><br />&nbsp;&nbsp;&nbsp;&nbsp;安丰公闾根率军助敕文。敕文表曰：“安定逆贼帅路那罗遣使赍书与逆帅梁<br /><br />&nbsp;&nbsp;&nbsp;&nbsp;会，会以那罗书射于城中，那罗称纂集众旅，克期助会。又仇池城民李洪，自称<br /><br />&nbsp;&nbsp;&nbsp;&nbsp;应王，天授玉玺，擅作符书，诳惑百姓。梁会遣使招引杨文德，而文德遣权寿胡<br /><br />&nbsp;&nbsp;&nbsp;&nbsp;将兵二十人来到会间，扇动州土，云李洪自称应王，两雄不并，若欲须我，先杀<br /><br />&nbsp;&nbsp;&nbsp;&nbsp;李洪，我当自往。梁会欲引致文德，诱说李洪来入东城，即斩洪首，送与文德。<br /><br />&nbsp;&nbsp;&nbsp;&nbsp;仇池镇将、淮阳公臣豹子遣使潜行，以今月二十四日来达臣镇，称杨文德受刘义<br /><br />&nbsp;&nbsp;&nbsp;&nbsp;隆职爵，领兵聚众，在仇池境中，沮动民人，规窃城镇。且梁会反逆以来，南勾<br /><br />&nbsp;&nbsp;&nbsp;&nbsp;文德，援势相连，武都氐羌尽相唇齿，为文德起军，所在屯结，兵众已集，克来<br /><br />&nbsp;&nbsp;&nbsp;&nbsp;不远。臣备边镇，与贼相持，贼在东城，隔墙而已。但以腹背有敌，攻城有疑，<br /><br />&nbsp;&nbsp;&nbsp;&nbsp;讨度文德，克来助会。若文德既至，百姓响应，贼党遂甚，用功益难。今文德未<br /><br />&nbsp;&nbsp;&nbsp;&nbsp;到，麦复未熟，事宜速击，于时为便。伏愿天鉴，时遣大军，助臣诛翦。”<br /><br />&nbsp;&nbsp;&nbsp;&nbsp;表未及报，梁会谋欲逃遁。先是，敕文掘重堑于东城之外，断贼走路。夜中，<br /><br />&nbsp;&nbsp;&nbsp;&nbsp;会乃车陈飞梯，腾堑而走。敕文先严兵于堑外拒斗，从夜至旦。敕文谋于众曰：<br /><br />&nbsp;&nbsp;&nbsp;&nbsp;“困兽犹斗，而况于人。贼众知无生路，人自致死，必伤士众，未易可平。若开<br /><br />&nbsp;&nbsp;&nbsp;&nbsp;其生路，贼必上下离心，克之易矣。”众咸以为然。初敕文以白虎幡宣告贼众曰：<br /><br />&nbsp;&nbsp;&nbsp;&nbsp;“若能归降，原其生命。”应时降者六百余人。会知人心沮坏，于是分遁。敕文<br /><br />&nbsp;&nbsp;&nbsp;&nbsp;纵骑蹑之，死者大半，俘获四千五百余口。<br /><br />&nbsp;&nbsp;&nbsp;&nbsp;略阳王元达因梁会之乱，聚众攻城，招引休官、屠各之众，推天水休官王宦<br /><br />&nbsp;&nbsp;&nbsp;&nbsp;兴为秦地王。敕文与临淮公莫真讨之。军次略阳，敕文遣使慰喻。而元达等三千<br /><br />&nbsp;&nbsp;&nbsp;&nbsp;余人屯于松多川。乃部分诸军，三道并攻。贼出营拒战，大破之，俘三千人。高<br /><br />&nbsp;&nbsp;&nbsp;&nbsp;宗时，与新平公周盆击刘骏将殷孝祖于清东，不克。天安元年五月卒。<br /><br />&nbsp;&nbsp;&nbsp;&nbsp;长子万护，让爵于弟翰。于时让者，惟万护及元氏侯赵辟恶子元伯让其弟次<br /><br />&nbsp;&nbsp;&nbsp;&nbsp;兴，朝廷议而许之。<br /><br />&nbsp;&nbsp;&nbsp;&nbsp;翰族孙静，世宗时，历位征虏将军、武卫将军、太子左卫率，以干用称。延<br /><br />&nbsp;&nbsp;&nbsp;&nbsp;昌中，迁平北将军、恒州刺史、临朐都护坐事免。卒。<br /><br />&nbsp;&nbsp;&nbsp;&nbsp;子熙，奉朝请。迁员外散骑侍郎、给事中，与薛昙尚迎蠕蠕主婆罗门于凉州。<br /><br />&nbsp;&nbsp;&nbsp;&nbsp;又除镇远将军、河阴令。卒，赠辅国将军、朔州刺史。<br /><br />&nbsp;&nbsp;&nbsp;&nbsp;子缵，武定末，颍川太守。<br /><br />&nbsp;&nbsp;&nbsp;&nbsp;吕罗汉，本东平寿张人。其先，石勒时徙居幽州。祖显，字子明。少好学，<br /><br />&nbsp;&nbsp;&nbsp;&nbsp;性廉直，乡人有分争者皆就而质焉。慕容垂以为河间太守。皇始初，以郡来降，<br /><br />&nbsp;&nbsp;&nbsp;&nbsp;太祖嘉之，赐爵魏昌男，拜钜鹿太守。清身奉公，务存赡恤，妻子不免饥寒。民<br /><br />&nbsp;&nbsp;&nbsp;&nbsp;颂之曰：“时惟府君，克己清明。缉我荒土，民胥乐生。愿寿无疆，以享长龄。”<br /><br />&nbsp;&nbsp;&nbsp;&nbsp;卒官。父温，字阳。善书，好施，有文武才略。世祖伐赫连昌，以温为幢将。<br /><br />&nbsp;&nbsp;&nbsp;&nbsp;先登陷陈，每战必捷，以功拜宣威将军、奉车都尉。出为秦州司马，迁上党太守，<br /><br />&nbsp;&nbsp;&nbsp;&nbsp;善劝课，有治名。卒，赠平远将军、豫州刺史、野王侯，谥曰敬。<br /><br />&nbsp;&nbsp;&nbsp;&nbsp;罗汉仁笃慎密，弱冠以武干知名。父温之佐秦州，罗汉随侍。陇右氐杨难当<br /><br />&nbsp;&nbsp;&nbsp;&nbsp;率众数万寇上，秦民多应之。镇将元意头知罗汉善射，共登西城楼，令罗汉射<br /><br />&nbsp;&nbsp;&nbsp;&nbsp;难当队将及兵二十三人，应弦而殪。贼众转盛，罗汉进计曰：“今若不出战，示<br /><br />&nbsp;&nbsp;&nbsp;&nbsp;敌以弱，众情携贰，大事去矣。”意头善之，即简千余骑，令罗汉出战。罗汉与<br /><br />&nbsp;&nbsp;&nbsp;&nbsp;诸骑策马大呼，直冲难当军，众皆披靡。杀难当左右队骑八人，难当大惊。会世<br /><br />&nbsp;&nbsp;&nbsp;&nbsp;祖赐难当玺书，责其跋扈，难当乃引还仇池。意头具以状闻，世祖嘉之，征为羽<br /><br />&nbsp;&nbsp;&nbsp;&nbsp;林中郎。<br /><br />&nbsp;&nbsp;&nbsp;&nbsp;上休官吕丰、屠各王飞廉等八千余家，据险为逆，诏罗汉率骑一千讨擒之。<br /><br />&nbsp;&nbsp;&nbsp;&nbsp;从征悬瓠，罗汉与琅邪王司马楚之驾前招慰，降者九千余户。比至盱眙，频破贼<br /><br />&nbsp;&nbsp;&nbsp;&nbsp;军，擒其将顾俨、李观之等。以功迁羽林中郎、幢将，赐爵乌程子，加建威将军。<br /><br />&nbsp;&nbsp;&nbsp;&nbsp;及南安王余立，罗汉犹典宿卫。高宗之立，罗汉有力焉。迁少卿，仍幢将，进爵<br /><br />&nbsp;&nbsp;&nbsp;&nbsp;野王侯，加龙骧将军。拜司卫监，迁散骑常侍、殿中尚书，进爵山阳公，加镇西<br /><br />&nbsp;&nbsp;&nbsp;&nbsp;将军。及蠕蠕犯塞，显祖讨之，罗汉与右仆射南平公元目振都督中外军事。<br /><br />&nbsp;&nbsp;&nbsp;&nbsp;出为镇西将军、秦益二州刺史。时仇池氐羌反，攻逼骆谷，镇将吴保元走登<br /><br />&nbsp;&nbsp;&nbsp;&nbsp;百顷，请援于罗汉。罗汉帅步骑随长孙观掩击氐羌，大破之，斩其渠帅，贼众退<br /><br />&nbsp;&nbsp;&nbsp;&nbsp;散。诏罗汉曰：“卿以劳勤获叙，才能致用，内总禁旅，外临方岳，褒宠之隆，<br /><br />&nbsp;&nbsp;&nbsp;&nbsp;可谓备矣。自非尽节竭诚，将何以垂名竹帛？仇池接近边境，兵革屡兴，既劳士<br /><br />&nbsp;&nbsp;&nbsp;&nbsp;卒，亦动民庶，皆由镇将不明，绥禁不理之所致也。卿应机赴击，殄此凶丑。陇<br /><br />&nbsp;&nbsp;&nbsp;&nbsp;右土险，民亦刚悍，若不导之以德，齐之以刑，寇贼莫由可息，百姓无以得静。<br /><br />&nbsp;&nbsp;&nbsp;&nbsp;朕垂心治道，欲使远近清穆。卿可召集豪右，择其事宜，以利民为先，益国为本，<br /><br />&nbsp;&nbsp;&nbsp;&nbsp;随其风俗，以施威惠。其有安土乐业、奉公勤私者，善加劝督，无夺时利。明相<br /><br />&nbsp;&nbsp;&nbsp;&nbsp;宣告，称朕意焉。”<br /><br />&nbsp;&nbsp;&nbsp;&nbsp;泾州民张羌郎扇惑陇东，聚众千余人，州军讨之不能制。罗汉率步骑一千击<br /><br />&nbsp;&nbsp;&nbsp;&nbsp;羌郎，擒之。仇池氐羌叛逆遂甚，所在锋起，道路断绝。其贼帅蛩廉、符祈等皆<br /><br />&nbsp;&nbsp;&nbsp;&nbsp;受刘昱官爵、铁券。略阳公伏阿奴为都将，与罗汉赴讨，所在破之，生擒廉、祈<br /><br />&nbsp;&nbsp;&nbsp;&nbsp;等。秦益阻远，南连仇池，西接赤水，诸羌恃险，数为叛逆。自罗汉莅州，抚以<br /><br />&nbsp;&nbsp;&nbsp;&nbsp;威惠，西戎怀德，土境G然。高祖诏罗汉曰：“朕总摄万几，统临四海，思隆古<br /><br />&nbsp;&nbsp;&nbsp;&nbsp;道，光显风教。故内委群司，外任方牧，正是志士建节之秋，忠臣立功之会。然<br /><br />&nbsp;&nbsp;&nbsp;&nbsp;赤水诸羌居边土，非卿善诱，何以招辑？卿所得口马，表求贡奉，朕嘉乃诚，便<br /><br />&nbsp;&nbsp;&nbsp;&nbsp;敕领纳。其马印付都牧，口以赐卿。”征拜内都大官，听讼察狱，多得其情。太<br /><br />&nbsp;&nbsp;&nbsp;&nbsp;和六年，卒于官。高祖深悼惜之，赐命服一袭，赠以本官，谥曰庄公。<br /><br />&nbsp;&nbsp;&nbsp;&nbsp;长子兴祖，袭爵山阳公，后例降为侯。景明元年卒。<br /><br />&nbsp;&nbsp;&nbsp;&nbsp;兴祖弟伯庆，为中散，咸阳王禧郎中令。<br /><br />&nbsp;&nbsp;&nbsp;&nbsp;伯庆弟世兴，校书郎。<br /><br />&nbsp;&nbsp;&nbsp;&nbsp;罗汉弟大檀，为中散、恒农太守。<br /><br />&nbsp;&nbsp;&nbsp;&nbsp;大檀弟豹子，东莱镇将。后改镇为州，行光州事。<br /><br />&nbsp;&nbsp;&nbsp;&nbsp;豹子弟七宝，侍御中散。迁少卿，出为假节、龙骧将军、东雍州刺史。<br /><br />&nbsp;&nbsp;&nbsp;&nbsp;孔伯恭，魏郡邺人也。父昭，始光初，以密皇后亲，赐爵汝阴侯，加安东将<br /><br />&nbsp;&nbsp;&nbsp;&nbsp;军，徙爵魏县侯，迁安南将军。昭性柔旷，有才用。出为赵郡太守，治有能名。<br /><br />&nbsp;&nbsp;&nbsp;&nbsp;征拜光禄大夫，转中都大官。善察狱讼，明于政刑。迁侍中、镇东将军、幽州刺<br /><br />&nbsp;&nbsp;&nbsp;&nbsp;史，进爵鲁郡公。和平二年卒，谥曰康公。长子罗汉，东宫洗马。次伯恭，以父<br /><br />&nbsp;&nbsp;&nbsp;&nbsp;任拜给事中。后赐爵济阳男，加鹰扬将军。出为安南将军、济州刺史，进爵成阳<br /><br />&nbsp;&nbsp;&nbsp;&nbsp;公。入为散骑常侍。<br /><br />&nbsp;&nbsp;&nbsp;&nbsp;显祖初，刘徐州刺史薛安都以彭城内附，遣将张永、沈攸之等击安都，<br /><br />&nbsp;&nbsp;&nbsp;&nbsp;安都上表请援。显祖进伯恭号镇东将军，副尚书尉元救之。军次于，贼将周<br /><br />&nbsp;&nbsp;&nbsp;&nbsp;凯闻伯恭等军至，弃众遁走。张永仍屯下磕。永辎重在武原，伯恭等攻而克之。<br /><br />&nbsp;&nbsp;&nbsp;&nbsp;永计无所出，引师而退。时皇兴元年正月，天大寒雪，泗水冰合，永与攸之弃船<br /><br />&nbsp;&nbsp;&nbsp;&nbsp;而走，伯恭等进击，首虏及冻死甚众。八月，伯恭以书喻下邳、宿豫城内曰：<br /><br />&nbsp;&nbsp;&nbsp;&nbsp;“刘肆逆滔天，弗鉴灵命，犹谓绝而复兴，长江可恃，敢遣张永、周凯等率此<br /><br />&nbsp;&nbsp;&nbsp;&nbsp;蚁众，送死彭城。大军未临，逆首奔溃。今乘机电举，当屠此城，遂平吴会，吊<br /><br />&nbsp;&nbsp;&nbsp;&nbsp;民伐罪。幸时归款，自求多福。”时攸之、吴公等率众数万来援下邳，屯军<br /><br />&nbsp;&nbsp;&nbsp;&nbsp;焦墟曲，去下邳五十余里。伯恭遣子都将侯汾等率骑五百在水南，奚升等五百余<br /><br />&nbsp;&nbsp;&nbsp;&nbsp;骑在水北，南北邀之。伯恭密造火车攻具，欲水陆俱进。攸之等既闻，将战，引<br /><br />&nbsp;&nbsp;&nbsp;&nbsp;军退保樊阶城。伯恭又令子都将孙天庆等步骑六千向零中峡，斫木断清水路。刘<br /><br />&nbsp;&nbsp;&nbsp;&nbsp;宁朔将军陈显达领众二千溯清而上，以迎攸之，屯于睢清合口。伯恭率众渡水，<br /><br />&nbsp;&nbsp;&nbsp;&nbsp;大破显达军，俘斩十九。攸之闻显达军败，顺流退下。伯恭部分诸将，侠清南北，<br /><br />&nbsp;&nbsp;&nbsp;&nbsp;寻攸之军后。伯恭从睢陵城东向零中峡，分军为二道，遣司马范师子等在清南，<br /><br />&nbsp;&nbsp;&nbsp;&nbsp;伯恭从清西，与攸之合战，遂大破之。斩其将姜产之、高遵世及丘幼弼、丘隆先、<br /><br />&nbsp;&nbsp;&nbsp;&nbsp;沈荣宗、陆道景等首，攸之、公等轻骑遁走。乘胜追奔八十余里，军资器械，<br /><br />&nbsp;&nbsp;&nbsp;&nbsp;虏获万计。进攻宿豫，刘戍将鲁僧遵弃城夜遁。又遣将孔太恒等领募骑一千，<br /><br />&nbsp;&nbsp;&nbsp;&nbsp;南讨淮阳，太守崔武仲焚城南走，遂据淮阳。二年，以伯恭为散骑常侍、都督<br /><br />&nbsp;&nbsp;&nbsp;&nbsp;徐南兖州诸军事、镇东将军、彭城镇将、东海公。三年十月卒，赠镇东大将军、<br /><br />&nbsp;&nbsp;&nbsp;&nbsp;东海王，谥曰桓。<br /><br />&nbsp;&nbsp;&nbsp;&nbsp;伯恭弟伯逊，为中书囗士，袭父爵鲁郡公。拜镇东将军、东莱镇将，转本将<br /><br />&nbsp;&nbsp;&nbsp;&nbsp;军、东徐州刺史。先事免官，卒于家。<br /><br />&nbsp;&nbsp;&nbsp;&nbsp;史臣曰：韩茂、皮豹子、封敕文、吕罗汉、孔伯恭之为将也，皆以沉勇笃实，<br /><br />&nbsp;&nbsp;&nbsp;&nbsp;仁厚抚众。功成事立，不徒然矣。与夫苟要一战之利，侥幸暂胜之名，岂同年而<br /><br />&nbsp;&nbsp;&nbsp;&nbsp;语也！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900235);">加入书签</a><a
                        href="900197.html">上一页</a>&larr;<a href="index.html">返回列表</a>&rarr;<a
                            href="900295.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900197.html"; var next_page = "900295.html"; var index_page = "index.html"; var sortid = "9"; var article_id = "14002"; var chapter_id = "900235"; var articlename = "魏书"; var chaptername = " 卷五十一 列传第三十九"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>