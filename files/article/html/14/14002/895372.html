<!DOCTYPE html>
<html>
<head>
<meta charset="gbk" />
<title>魏书- 卷十四 列传第二-在线阅读-哈西文学网</title>
<meta name="keywords" content="魏收，魏书， 卷十四 列传第二全文， 卷十四 列传第二在线阅读 哈西文学网" />
<meta name="description" content="哈西文学网提供魏收的魏书  卷十四 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895372.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895372.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 列传第二</h1>
            <div class="link xb">
                <a href="895319.html">上一页</a>&larr;<a href="index.html">返回列表</a>&rarr;<a
                    href="895435.html">下一页</a></div>			
            <div id="BookText">&nbsp;&nbsp;&nbsp;&nbsp;◎神元平文诸帝子孙<br /><br />&nbsp;&nbsp;&nbsp;&nbsp;上谷公纥罗，神元皇帝之曾孙也。初，从太祖自独孤如贺兰部，招集旧户，<br /><br />&nbsp;&nbsp;&nbsp;&nbsp;得三百家，与弟建议，劝贺讷推太祖为主。及太祖登王位，纥罗常翼卫左右。又<br /><br />&nbsp;&nbsp;&nbsp;&nbsp;从征伐，有大功。纥罗有援立谋，特见优赏。及即帝位，与弟建同日赐爵为公。<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;子题，少以雄武知名，赐爵襄城公。从征中山，受诏徇下诸郡，抚慰新城，<br /><br />&nbsp;&nbsp;&nbsp;&nbsp;皆安化乐业。进爵为王。击慕容于义台，中流矢薨。帝以太医令阴光为视疗不<br /><br />&nbsp;&nbsp;&nbsp;&nbsp;尽术，伏法。子悉袭，降爵为襄城公。卒，赠襄城王。<br /><br />&nbsp;&nbsp;&nbsp;&nbsp;建德公婴文，神元皇帝之后也。少明辩，有决断，太宗器之。典出纳诏命，<br /><br />&nbsp;&nbsp;&nbsp;&nbsp;常执机要。世祖践阼，拜护军夷校尉，进爵建德公，镇辽西。卒。<br /><br />&nbsp;&nbsp;&nbsp;&nbsp;真定侯陆，神元皇帝之后也。世祖时，以武功颇蒙恩遇，拜散骑常侍，赐爵<br /><br />&nbsp;&nbsp;&nbsp;&nbsp;真定侯。卒。<br /><br />&nbsp;&nbsp;&nbsp;&nbsp;陆曾孙轨，字法寄，稍迁洛阳令。时天下多事，轨惟以深刻遇下，死多酷滥，<br /><br />&nbsp;&nbsp;&nbsp;&nbsp;识者非之。孝静时，邺宫创制，以轨为营构使。除徐州刺史。轨风望既陋，又无<br /><br />&nbsp;&nbsp;&nbsp;&nbsp;学术，虽历名位，时人轻之。卒于州。<br /><br />&nbsp;&nbsp;&nbsp;&nbsp;武陵侯因，章帝之后也。从太祖平中原，以功封曲逆侯。世祖时，改爵武陵。<br /><br />&nbsp;&nbsp;&nbsp;&nbsp;长乐王寿乐，章帝之后也。位选部尚书、南安王，改封长乐王。高宗即位，<br /><br />&nbsp;&nbsp;&nbsp;&nbsp;寿乐有援立功，拜太宰、大都督、中外诸军、录尚书事。矜功，与尚书令长孙渴<br /><br />&nbsp;&nbsp;&nbsp;&nbsp;侯争权，并伏法。<br /><br />&nbsp;&nbsp;&nbsp;&nbsp;望都公颓，昭帝之后也。随太祖平中原，赐爵望都侯。世祖以颓美仪容，进<br /><br />&nbsp;&nbsp;&nbsp;&nbsp;止可观，使迎左昭仪于蠕蠕，进爵为公。卒。<br /><br />&nbsp;&nbsp;&nbsp;&nbsp;曲阳侯素延，桓帝之后也。以小统从太祖征讨诸部，初定并州，为刺史。太<br /><br />&nbsp;&nbsp;&nbsp;&nbsp;祖之惊于柏肆也，并州守将封窦真为逆，素延斩之。时太祖意欲抚悦新附，悔参<br /><br />&nbsp;&nbsp;&nbsp;&nbsp;合之诛，而素延杀戮过多，坐免官。中山平，拜幽州刺史。豪奢放逸，左迁上谷<br /><br />&nbsp;&nbsp;&nbsp;&nbsp;太守。后赐爵曲阳侯。时太祖留心黄老，欲以纯风化俗，虽乘舆服御，皆去雕饰，<br /><br />&nbsp;&nbsp;&nbsp;&nbsp;咸尚质俭，而素延奢侈过度，太祖深衔之。积其过，因征，坐赐死。<br /><br />&nbsp;&nbsp;&nbsp;&nbsp;顺阳公郁，桓帝之后也。少忠正亢直。初以羽林中郎内侍，勤干有称。高宗<br /><br />&nbsp;&nbsp;&nbsp;&nbsp;时，位殿中尚书。从高宗东巡临海，以劳赐爵顺阳公。高宗崩，乙浑专权，隔绝<br /><br />&nbsp;&nbsp;&nbsp;&nbsp;内外，百官震恐，计无所出。郁率殿中卫士数百人从顺德门入，欲诛浑。浑惧，<br /><br />&nbsp;&nbsp;&nbsp;&nbsp;逆出问郁曰：“君入何意？”郁曰：“不见天子，群臣忧惧，求见主上。”浑窘<br /><br />&nbsp;&nbsp;&nbsp;&nbsp;怖，谓郁曰：“今大行在殡，天子谅暗，故未接百官，诸郡何疑？”遂奉显祖临<br /><br />&nbsp;&nbsp;&nbsp;&nbsp;朝。后浑心规为乱，朝臣侧目，郁复谋杀浑，为浑所诛。显祖录郁忠正，追赠顺<br /><br />&nbsp;&nbsp;&nbsp;&nbsp;阳王，谥曰简。<br /><br />&nbsp;&nbsp;&nbsp;&nbsp;宜都王目辰，桓帝之后也。初以羽林郎从太祖南伐至江。高宗即位，以劳累<br /><br />&nbsp;&nbsp;&nbsp;&nbsp;迁侍中、尚书左仆射，封南平公。乙浑之谋乱也，目辰与兄郁议欲杀浑，事泄被<br /><br />&nbsp;&nbsp;&nbsp;&nbsp;诛，目辰逃隐得免。显祖传位，有定策勋。高祖即位，迁司徒，封宜都王，除雍<br /><br />&nbsp;&nbsp;&nbsp;&nbsp;州刺史，镇长安。目辰性亢直耿介，不为朋党，朝臣咸惮之。然好财利，在州，<br /><br />&nbsp;&nbsp;&nbsp;&nbsp;政以贿成。有罪伏法，爵除。<br /><br />&nbsp;&nbsp;&nbsp;&nbsp;穆帝长子六修，少而凶悖。穆帝五年，遣六修为前锋，与辅相卫雄、范班及<br /><br />&nbsp;&nbsp;&nbsp;&nbsp;姬澹等救刘琨。帝躬统大兵为后继。刘粲惧，焚烧辎重，突围遁走。纵骑追之，<br /><br />&nbsp;&nbsp;&nbsp;&nbsp;杀伤甚众。帝因大猎于寿阳山，陈阅皮肉，山为变赤。及晋怀帝为刘聪所执，穆<br /><br />&nbsp;&nbsp;&nbsp;&nbsp;帝遣六与桓帝子普根率精骑助刘琨。初穆帝少子比延有宠，欲以为后。六修出<br /><br />&nbsp;&nbsp;&nbsp;&nbsp;居新平城，而黜其母。六修有骅骝骏马，日行五百里，穆帝欲取以给比延。后六<br /><br />&nbsp;&nbsp;&nbsp;&nbsp;修来朝，穆帝又命拜比延，六修不从。穆帝乃坐比延于己所乘步辇，使人导从出<br /><br />&nbsp;&nbsp;&nbsp;&nbsp;游。六修望见，以为穆帝，谒伏路左，及至，乃是比延，惭怒而去。召之，不还。<br /><br />&nbsp;&nbsp;&nbsp;&nbsp;穆帝怒，率众伐之。帝军不利，六修杀比延。帝改服微行民间，有贱妇人识帝，<br /><br />&nbsp;&nbsp;&nbsp;&nbsp;遂暴崩。普根先守于外，闻难，率众来赴。攻六修，灭之。<br /><br />&nbsp;&nbsp;&nbsp;&nbsp;吉阳男比干，太祖族弟也。以司卫监讨白涧丁零有功，赐爵吉阳男。后为南<br /><br />&nbsp;&nbsp;&nbsp;&nbsp;道都将，战没。<br /><br />&nbsp;&nbsp;&nbsp;&nbsp;江夏公吕，太祖族弟也。从世祖平凉州有功，封江夏公，位外都大官，委以<br /><br />&nbsp;&nbsp;&nbsp;&nbsp;朝政，大见尊重。卒，赠江夏王，陪葬金陵。<br /><br />&nbsp;&nbsp;&nbsp;&nbsp;高凉王孤，平文皇帝之第四子也。多才艺，有志略。烈帝之前元年，国有内<br /><br />&nbsp;&nbsp;&nbsp;&nbsp;难，昭成如襄国。后烈帝临崩，顾命：迎昭成立之，社稷可安。及崩，群臣咸以<br /><br />&nbsp;&nbsp;&nbsp;&nbsp;新有大故，内外未安，昭成在南，来未可果，比至之间，恐生变诈，宜立长君以<br /><br />&nbsp;&nbsp;&nbsp;&nbsp;镇众望。次弟屈，刚猛多变，不如孤之宽和柔顺，于是大人梁盖等杀屈，共推孤。<br /><br />&nbsp;&nbsp;&nbsp;&nbsp;孤曰：“吾兄居长，自应继位，我安可越次而处大业。”乃自诣邺奉迎，请身留<br /><br />&nbsp;&nbsp;&nbsp;&nbsp;为质。石虎义而从之。昭成即位，乃分国半部以与之。薨。<br /><br />&nbsp;&nbsp;&nbsp;&nbsp;子斤，失职怀怒，构实君为逆，死于长安。太祖时，以孤勋高，追封高凉王，<br /><br />&nbsp;&nbsp;&nbsp;&nbsp;谥曰神武。<br /><br />&nbsp;&nbsp;&nbsp;&nbsp;斤子乐真，频有战功，后袭祖封。太宗初，改封平阳王。薨。<br /><br />&nbsp;&nbsp;&nbsp;&nbsp;子礼，袭本爵高凉王。薨，谥懿王。<br /><br />&nbsp;&nbsp;&nbsp;&nbsp;子那，袭爵。拜中都大官。骁猛善攻战。正平初，坐事伏法。显祖即位，追<br /><br />&nbsp;&nbsp;&nbsp;&nbsp;那功，命子纥绍封。薨。<br /><br />&nbsp;&nbsp;&nbsp;&nbsp;子大曹，性愿直。高祖时，诸王非太祖子孙者，例降爵为公。以大曹先世让<br /><br />&nbsp;&nbsp;&nbsp;&nbsp;国功重，曾祖乐真勋著前朝，改封太原郡公。卒，无子，国除。世宗又以大曹从<br /><br />&nbsp;&nbsp;&nbsp;&nbsp;兄子洪威绍。恭谦好学，为颍川太守，有政绩。孝静初，在颍川聚众应关西，齐<br /><br />&nbsp;&nbsp;&nbsp;&nbsp;献武王遣将讨平之。<br /><br />&nbsp;&nbsp;&nbsp;&nbsp;礼弟陵，世祖赐爵襄邑男。进爵为子。卒。<br /><br />&nbsp;&nbsp;&nbsp;&nbsp;子瑰，位柔玄镇司马。<br /><br />&nbsp;&nbsp;&nbsp;&nbsp;瑰子鸷，字孔雀。容貌魁壮，腰带十围。为羽林队仗副。高祖末，以征讨有<br /><br />&nbsp;&nbsp;&nbsp;&nbsp;功，赐爵晋阳男。累迁领军、畿部都督。武泰元年，尔朱荣至河阴，杀戮朝士，<br /><br />&nbsp;&nbsp;&nbsp;&nbsp;鸷与荣共登高冢俯而观之，自此后与荣合。元颢之逼也，鸷从驾北迎。既到河内，<br /><br />&nbsp;&nbsp;&nbsp;&nbsp;欲入城，鸷奏曰：“河内昼则闭门，夜引驾入，此之意趣，难以测量。本图有在，<br /><br />&nbsp;&nbsp;&nbsp;&nbsp;愿便发迈。”帝从之，前至长子，以尔朱荣赴援，除鸷车骑将军，封华山王。庄<br /><br />&nbsp;&nbsp;&nbsp;&nbsp;帝既杀尔朱荣，荣从子兆为乱。帝欲率诸军亲讨，鸷与兆阴通，乃劝帝曰：“黄<br /><br />&nbsp;&nbsp;&nbsp;&nbsp;河万仞，宁可卒渡！”帝遂自安。及兆入殿，鸷又约止卫兵。帝见逼，京邑破，<br /><br />&nbsp;&nbsp;&nbsp;&nbsp;皆由鸷之谋。孝静初，入为大司马，加侍中。<br /><br />&nbsp;&nbsp;&nbsp;&nbsp;鸷有武艺，木讷少言，性方厚，每息直省，虽暑月不解衣冠。曾于侍中高岳<br /><br />&nbsp;&nbsp;&nbsp;&nbsp;之席，咸阳王坦恃力使酒，陵侮一坐，众皆下之，不敢应答。坦谓鸷曰：“孔雀<br /><br />&nbsp;&nbsp;&nbsp;&nbsp;老武官，何因得王？”鸷即答曰：“斩反人元禧首，是以得之。”众皆失色，鸷<br /><br />&nbsp;&nbsp;&nbsp;&nbsp;怡然如故。兴和三年薨，赠假黄钺、尚书令、司徒公。<br /><br />&nbsp;&nbsp;&nbsp;&nbsp;子大器，袭爵。后与元瑾谋害齐文襄王，见害。<br /><br />&nbsp;&nbsp;&nbsp;&nbsp;孤孙度，太祖初赐爵松滋侯，位比部尚书。卒。<br /><br />&nbsp;&nbsp;&nbsp;&nbsp;子乙斤，袭爵襄阳侯。显祖崇旧齿，拜外都大官，甚见优重。卒。<br /><br />&nbsp;&nbsp;&nbsp;&nbsp;子平，字楚国，袭世爵松滋侯。以军功赐艾陵男。卒。<br /><br />&nbsp;&nbsp;&nbsp;&nbsp;子苌，高祖时，袭爵松滋侯，例降侯，赐艾陵伯。苌性刚毅，虽有吉庆事，<br /><br />&nbsp;&nbsp;&nbsp;&nbsp;未尝开口而笑。高祖迁都，苌以代尹留镇。除怀朔镇都大将，因别赐苌酒，虽拜<br /><br />&nbsp;&nbsp;&nbsp;&nbsp;饮，而颜色不泰。高祖曰：“闻公一生不笑，今方隔山，当为朕笑。”竟不能得。<br /><br />&nbsp;&nbsp;&nbsp;&nbsp;高祖曰：“五行之气，偏有所不入。六合之间，亦何事不有？”左右见者，无不<br /><br />&nbsp;&nbsp;&nbsp;&nbsp;扼腕大笑。世宗时，为北中郎将，带河内太守。苌以河桥船K路狭，不便行旅，<br /><br />&nbsp;&nbsp;&nbsp;&nbsp;又秋水泛涨，年常破坏，乃为船路，遂广募空车从京出者，率令输石一双，累以<br /><br />&nbsp;&nbsp;&nbsp;&nbsp;为岸。桥阔，来往便利，近桥诸郡，无复劳扰，公私赖之。历位度支尚书、侍中、<br /><br />&nbsp;&nbsp;&nbsp;&nbsp;雍州刺史。卒，谥曰成。苌中年以后，官位微达，乃自尊倨，闺门无礼，昆季不<br /><br />&nbsp;&nbsp;&nbsp;&nbsp;穆，性又贪虐，论者鄙之。<br /><br />&nbsp;&nbsp;&nbsp;&nbsp;苌子子华，字伏荣，袭爵。孝庄初，除齐州刺史。先是，州境数经反逆，邢<br /><br />&nbsp;&nbsp;&nbsp;&nbsp;杲之乱，人不自保。而子华抚集豪右，委之管a，众皆感悦，境内帖然。而性甚<br /><br />&nbsp;&nbsp;&nbsp;&nbsp;褊急，当其急也，口不择言，手自捶击。长史郑子湛，子华亲友也，见侮骂，遂<br /><br />&nbsp;&nbsp;&nbsp;&nbsp;即去之。子华虽自悔厉，终不能改。在官不为矫洁之行，凡有馈赠者，辞多受少，<br /><br />&nbsp;&nbsp;&nbsp;&nbsp;故人不厌其取。鞠狱讯囚，务加仁恕。齐人树碑颂德。<br /><br />&nbsp;&nbsp;&nbsp;&nbsp;后除济州刺史。尔朱兆之入洛也，齐州城人赵洛周逐刺史丹阳王萧赞，表济<br /><br />&nbsp;&nbsp;&nbsp;&nbsp;南太守房士达摄行州事。洛周子元显先随子华在济州，邀路改表，请子华复为齐<br /><br />&nbsp;&nbsp;&nbsp;&nbsp;州刺史。子华母房氏，曾就亲人饮食，夜还大吐，人以为中毒，甚忧惧，子华遂<br /><br />&nbsp;&nbsp;&nbsp;&nbsp;掬吐尽啖之，其母乃安。寻以母忧还都。<br /><br />&nbsp;&nbsp;&nbsp;&nbsp;孝静初，除南兖州刺史。弟子思通使关西，朝廷使右卫将军郭琼收之。子思<br /><br />&nbsp;&nbsp;&nbsp;&nbsp;谓琼仆曰：“速可见杀，何为久执国士！”子华谓子思曰：“由汝粗疏，令我如<br /><br />&nbsp;&nbsp;&nbsp;&nbsp;此。”以头叩床，涕泣不自胜。子思以手捋须，顾谓子华曰：“君恶体气。”寻<br /><br />&nbsp;&nbsp;&nbsp;&nbsp;与子思俱死于门下外省。<br /><br />&nbsp;&nbsp;&nbsp;&nbsp;子思，字众念，性刚暴，恒以忠烈自许。元天穆当朝权，以亲从荐为御史中<br /><br />&nbsp;&nbsp;&nbsp;&nbsp;尉。先是，兼尚书仆射元顺奏，以尚书百揆之本，至于公事，不应送御史。至子<br /><br />&nbsp;&nbsp;&nbsp;&nbsp;思，奏曰：<br /><br />&nbsp;&nbsp;&nbsp;&nbsp;案《御史令》云：“中尉督司百僚；治书侍御史纠察禁内。”又云：“中尉<br /><br />&nbsp;&nbsp;&nbsp;&nbsp;出行，车辐前驱，除道一里，王公百辟避路。”时经四帝，前后中尉二十许人，<br /><br />&nbsp;&nbsp;&nbsp;&nbsp;奉以周旋，未曾暂废。府寺台省，并从此令。唯肃宗之世，为临洮举哀，故兼尚<br /><br />&nbsp;&nbsp;&nbsp;&nbsp;书左仆射臣顺不肯与名，又不送簿。故中尉臣郦道元举而奏之。而顺复启云：<br /><br />&nbsp;&nbsp;&nbsp;&nbsp;“尚书百揆之本，令仆纳言之贵，不宜下隶中尉，送名御史。”寻亦蒙敕，听如<br /><br />&nbsp;&nbsp;&nbsp;&nbsp;其奏。从此迄今，使无准一。<br /><br />&nbsp;&nbsp;&nbsp;&nbsp;臣初上台，具见其事，意欲申请决议，但以权兼，未宜便尔。日复一日，遂<br /><br />&nbsp;&nbsp;&nbsp;&nbsp;历炎凉。去月朔旦，台移尚书索应朝名帐，而省稽留不送。寻复移催并主吏，忽<br /><br />&nbsp;&nbsp;&nbsp;&nbsp;为尚书郎中裴献伯后注云：“案旧事，御史中尉逢台郎于复道，中尉下车执板，<br /><br />&nbsp;&nbsp;&nbsp;&nbsp;郎中车上举手礼之。以此而言，明非敌体。”臣既见此，深为怪愕。旋省二三，<br /><br />&nbsp;&nbsp;&nbsp;&nbsp;未解所以。正谓都省别被新式，改易高祖旧命，即遣移问，事何所依？又获尚书<br /><br />&nbsp;&nbsp;&nbsp;&nbsp;郎中王元旭报，出蔡氏《汉官》，似非穿凿。始知裴、王亦规坏典谟，两人心欲<br /><br />&nbsp;&nbsp;&nbsp;&nbsp;自矫。臣案《汉书宣秉传》云：“诏徵秉为御史中丞，与司隶校尉、尚书令俱会<br /><br />&nbsp;&nbsp;&nbsp;&nbsp;殿庭，并专席而坐，京师号之为三独坐。”又寻《魏书崔琰传》、晋文阳囗《傅<br /><br />&nbsp;&nbsp;&nbsp;&nbsp;嘏传》，皆云：既为中丞，百僚震悚。以此而言，则中丞不揖省郎盖已久矣；宪<br /><br />&nbsp;&nbsp;&nbsp;&nbsp;台不属都堂，亦非今日。又寻《职令》云：“朝会失时，即加弹纠。”则百官簿<br /><br />&nbsp;&nbsp;&nbsp;&nbsp;帐，应送上台，灼然明矣。又皇太子以下违犯宪制，皆得纠察，则令仆朝名宜付<br /><br />&nbsp;&nbsp;&nbsp;&nbsp;御史，又亦彰矣。不付名至，否臧何验？臣顺专执，未为平通，先朝曲遂，岂是<br /><br />&nbsp;&nbsp;&nbsp;&nbsp;正法？<br /><br />&nbsp;&nbsp;&nbsp;&nbsp;谨案尚书郎中臣裴献伯、王元旭等，望班士流，早参清宦，轻弄短札，斐然<br /><br />&nbsp;&nbsp;&nbsp;&nbsp;若斯；苟执异端，忽焉至此！此而不纲，将隳朝令。请以见事免献伯等所居官，<br /><br />&nbsp;&nbsp;&nbsp;&nbsp;付法科处。尚书纳言之本，令仆百揆之要，同彼浮虚，助之乖失，宜明首从，节<br /><br />&nbsp;&nbsp;&nbsp;&nbsp;级其罪。<br /><br />&nbsp;&nbsp;&nbsp;&nbsp;诏曰：“国异政，不可据之古事。付司检高祖旧格，推处得失以闻。”寻从<br /><br />&nbsp;&nbsp;&nbsp;&nbsp;子思奏。仍为元天穆所忿，遂停。元颢之败，封安定县子。孝静时，位侍中而死。<br /><br />&nbsp;&nbsp;&nbsp;&nbsp;苌弟珍，字金雀，袭爵艾陵男。世宗时，曲事高肇，遂为帝宠昵。彭城王勰<br /><br />&nbsp;&nbsp;&nbsp;&nbsp;之死，珍率壮士害之。后卒于尚书左仆射。<br /><br />&nbsp;&nbsp;&nbsp;&nbsp;平弟长生，位游、骑击将军。卒。孝庄时，以子天穆贵盛，赠司空。<br /><br />&nbsp;&nbsp;&nbsp;&nbsp;天穆，性和厚，美形貌，善射，有能名。年二十，起家员外郎。六镇之乱，<br /><br />&nbsp;&nbsp;&nbsp;&nbsp;尚书令李崇、广阳王深北讨，穆箔奉使慰劳诸军。路出秀容，尔朱荣见其法令齐<br /><br />&nbsp;&nbsp;&nbsp;&nbsp;整，有将领气，深相结托，约为兄弟。未几，荣请天穆为行台，朝廷不许，改授<br /><br />&nbsp;&nbsp;&nbsp;&nbsp;别将，令赴秀容。是时，北镇纷乱，所在峰起，六镇荡然，无复蕃捍，惟荣当职<br /><br />&nbsp;&nbsp;&nbsp;&nbsp;路冲，招聚散亡。天穆为荣腹心，除并州刺史。及荣赴洛，天穆参其始谋，乃令<br /><br />&nbsp;&nbsp;&nbsp;&nbsp;天穆留后，为之继援。庄帝践阼，天穆以荣之眷昵，特除太尉，封上党王，徵赴<br /><br />&nbsp;&nbsp;&nbsp;&nbsp;京师。荣之讨葛荣，诏天穆为前军都督，率京师之众以赴之。荣擒葛荣，天穆增<br /><br />&nbsp;&nbsp;&nbsp;&nbsp;封，通前三万户。寻监国史，录尚书事，开府，世袭并州刺史。<br /><br />&nbsp;&nbsp;&nbsp;&nbsp;初，杜洛周、鲜于礼为寇，瀛冀诸州人多避乱南向。幽州前北平府主簿河<br /><br />&nbsp;&nbsp;&nbsp;&nbsp;间邪杲，拥率部曲，屯据|城，以拒洛周、葛荣，垂将三载。及广阳王深等败<br /><br />&nbsp;&nbsp;&nbsp;&nbsp;后，杲南渡居青州北海界。灵太后诏流人所在皆置命属郡县，选豪右为守令以抚<br /><br />&nbsp;&nbsp;&nbsp;&nbsp;镇之。时青州刺史元世俊表置新安郡，以杲为太守，未报。会台申汰简所授郡县，<br /><br />&nbsp;&nbsp;&nbsp;&nbsp;以杲从子子瑶资荫居前，乃授河间太守。杲深耻恨，于是遂反。所在流人先为土<br /><br />&nbsp;&nbsp;&nbsp;&nbsp;人凌忽，闻杲起逆，率来从之，旬朔之间，众逾十万。劫掠村坞，毒害民人，齐<br /><br />&nbsp;&nbsp;&nbsp;&nbsp;人号之为“<舌沓>榆贼”。先是，河南人常笑河北人好食榆叶，故因以号之。杲东<br /><br />&nbsp;&nbsp;&nbsp;&nbsp;掠光州，尽海而还。又破都督李叔仁军。诏天穆与齐献武王讨，大破之。杲乃请<br /><br />&nbsp;&nbsp;&nbsp;&nbsp;降，传送京师，斩之。增天穆邑万户。时元颢乘虚陷荥阳，天穆闻庄帝北巡，自<br /><br />&nbsp;&nbsp;&nbsp;&nbsp;毕公垒北渡，会车驾于河内。尔朱荣以天时炎热，欲还师。天穆苦执不可，荣乃<br /><br />&nbsp;&nbsp;&nbsp;&nbsp;从之。庄帝还宫，加太宰，羽葆、鼓吹；增邑，通前七万户。<br /><br />&nbsp;&nbsp;&nbsp;&nbsp;天穆以疏属，本无德望，凭藉尔朱，爵位隆极，当时熏灼，朝野倾悚，王公<br /><br />&nbsp;&nbsp;&nbsp;&nbsp;已下每旦盈门，受纳财货，珍宝充积。而宽柔容物，不甚见疾于时。庄帝以其荣<br /><br />&nbsp;&nbsp;&nbsp;&nbsp;党，外示宠敬，诏天穆乘车马出入大司马门。天穆与荣相倚，情寄特甚。荣常以<br /><br />&nbsp;&nbsp;&nbsp;&nbsp;兄礼事之，而尔朱世隆等虽荣子侄，位遇已重，畏惮天穆，俯仰承迎。天穆曾言<br /><br />&nbsp;&nbsp;&nbsp;&nbsp;世隆之失，荣即加杖，其相亲任如此。庄帝内畏恶之，与荣同时见杀。前废帝初，<br /><br />&nbsp;&nbsp;&nbsp;&nbsp;赠丞相、柱国大将军、雍州刺史，假黄钺，谥曰武昭。<br /><br />&nbsp;&nbsp;&nbsp;&nbsp;子俨，袭，美才貌。位都官尚书。及齐受禅，闻敕召，假病，遂怖而卒。<br /><br />&nbsp;&nbsp;&nbsp;&nbsp;西河公敦，平文帝之曾孙也。太祖初，从征，被坚执锐，名冠诸将。后从征<br /><br />&nbsp;&nbsp;&nbsp;&nbsp;中山，所向无前。太宗时，拜中都大官。世祖时，进爵西河公，宠遇弥笃。卒，<br /><br />&nbsp;&nbsp;&nbsp;&nbsp;子拨袭。<br /><br />&nbsp;&nbsp;&nbsp;&nbsp;司徒石，平文帝之玄孙也。忠勇有胆略，尤善骑射。从世祖南讨，至瓜步。<br /><br />&nbsp;&nbsp;&nbsp;&nbsp;位尚书令，雍州刺史。历比部侍郎、华州刺史，累迁征南大将军。卒，赠司徒公。<br /><br />&nbsp;&nbsp;&nbsp;&nbsp;武卫将军谓，烈帝之第四子也。宽雅有将略，常从太祖征讨有功，除武卫将<br /><br />&nbsp;&nbsp;&nbsp;&nbsp;军。后谢老归家，显祖善礼遇之，赐几杖服物，致膳于第。卒，赐秘器。<br /><br />&nbsp;&nbsp;&nbsp;&nbsp;子乌真，膂力绝人。随太祖征伐，屡有战功，官至钜鹿太守。<br /><br />&nbsp;&nbsp;&nbsp;&nbsp;子兴都，聪敏刚毅。高宗时，为河间太守，赐爵乐城子。为政严猛，百姓惮<br /><br />&nbsp;&nbsp;&nbsp;&nbsp;之。显祖初，以子丕贵重，进爵乐城侯。谢老归家，显祖益礼之，赐几杖服物，<br /><br />&nbsp;&nbsp;&nbsp;&nbsp;致膳于第。其妻娄氏，为东阳王太妃。卒，追赠定州刺史、河间公，谥曰宣。<br /><br />&nbsp;&nbsp;&nbsp;&nbsp;子提，袭父侯爵。<br /><br />&nbsp;&nbsp;&nbsp;&nbsp;提弟丕，世祖擢拜羽林中郎。从驾临江，赐爵兴平子。显祖即位，累迁侍中。<br /><br />&nbsp;&nbsp;&nbsp;&nbsp;丞相乙浑谋反，丕以奏闻。诏丕帅元贺、牛益得收浑，诛之。迁尚书令，改封东<br /><br />&nbsp;&nbsp;&nbsp;&nbsp;阳公。<br /><br />&nbsp;&nbsp;&nbsp;&nbsp;高祖时，封东阳王，拜侍中、司徒公。时有诸疑事三百余条，敕丕制决，率<br /><br />&nbsp;&nbsp;&nbsp;&nbsp;皆平允。丕子超生，车驾亲幸其第，特加赏赐。以执心不二，诏赐丕入八议，传<br /><br />&nbsp;&nbsp;&nbsp;&nbsp;示子孙，犯至百，听责数恕之。放其同籍丁口杂使役调，永受复除；若有奸邪人<br /><br />&nbsp;&nbsp;&nbsp;&nbsp;方便谗毁者，即加斩戮。寻迁太尉、录尚书事。时淮南王他、淮阳王尉元、河东<br /><br />&nbsp;&nbsp;&nbsp;&nbsp;王苟颓并以旧老见礼，每有大事，引入禁中，乘步挽，杖于朝，进退相随。丕、<br /><br />&nbsp;&nbsp;&nbsp;&nbsp;他、元三人，皆容貌庄伟，腰带十围，大耳秀眉，须鬓斑白，百僚观胆，莫不祗<br /><br />&nbsp;&nbsp;&nbsp;&nbsp;耸。唯苟颓小为短劣，姿望亦不逮之。高祖、文明太后重年敬旧，存问周渥，赐<br /><br />&nbsp;&nbsp;&nbsp;&nbsp;以珍宝。丕声气高朗，博记国事，飨宴之际，恒居坐端，必抗音大言，叙列既往<br /><br />&nbsp;&nbsp;&nbsp;&nbsp;成败。帝、后敬纳焉。然谄事要人，骄侮轻贱，每见王睿、苻承祖，常倾身下之。<br /><br />&nbsp;&nbsp;&nbsp;&nbsp;时文明太后为王睿造宅，故亦为丕造甲第。第成，帝、后亲幸之，率百官文武飨<br /><br />&nbsp;&nbsp;&nbsp;&nbsp;落焉。使尚书令王睿宣诏，赐丕金印一纽。太后亲造《劝式歌辞》以赐群官，丕<br /><br />&nbsp;&nbsp;&nbsp;&nbsp;上疏赞谢。太后令曰：“臣哉邻哉，邻或臣哉。君则亡逸于上，臣则履冰于下。<br /><br />&nbsp;&nbsp;&nbsp;&nbsp;若能如此，太平岂难致乎？”及丕妻段氏卒，谥曰恭妃。又特赐丕金券。<br /><br />&nbsp;&nbsp;&nbsp;&nbsp;高祖、文明太后引见公卿于皇信堂，太后曰：“今京师旱俭，欲听饥贫之人<br /><br />&nbsp;&nbsp;&nbsp;&nbsp;出关逐食。如欲给过所，恐稽延时日，不救灾窘；若任其外出，复虑奸良难辨。<br /><br />&nbsp;&nbsp;&nbsp;&nbsp;卿等可议其所宜。”丕议：“诸曹下大夫以上，人各将二吏，别掌给过所，州郡<br /><br />&nbsp;&nbsp;&nbsp;&nbsp;亦然，不过三日，给之便讫，有何难也？”高祖从之，四日而讫。丕请立东宫，<br /><br />&nbsp;&nbsp;&nbsp;&nbsp;诏曰：“年尚幼小，有何急之？”丕曰：“臣年在西夕，思观盛礼，于臣实急。”<br /><br />&nbsp;&nbsp;&nbsp;&nbsp;不许。后例降王爵，封平阳郡公。求致仕，诏不许。<br /><br />&nbsp;&nbsp;&nbsp;&nbsp;及车驾南伐，丕与广陵王羽留守京师，并加使持节。诏丕、羽曰：“留守非<br /><br />&nbsp;&nbsp;&nbsp;&nbsp;贤莫可。太尉年尊德重，位总阿衡；羽朕之懿弟，温柔明断。故使二人留守京邑，<br /><br />&nbsp;&nbsp;&nbsp;&nbsp;授以二节，赏罚在手。其祗允成宪，以称朕心。”丕对曰：“谨以死奉诏。”羽<br /><br />&nbsp;&nbsp;&nbsp;&nbsp;对曰：“太尉宜专节度，臣但可副贰而已。”高祖曰：“老者之智，少者之决，<br /><br />&nbsp;&nbsp;&nbsp;&nbsp;何得辞也。”及高祖还代，丕请作歌，诏许之。歌讫，高祖曰：“公倾朕还车，<br /><br />&nbsp;&nbsp;&nbsp;&nbsp;故亲歌述志。今经构既有次第，故暂还旧京，愿后时亦同兹适。”<br /><br />&nbsp;&nbsp;&nbsp;&nbsp;及高祖欲迁都，临太极殿，引见留守之官大议。乃诏丕等，如有所怀，各陈<br /><br />&nbsp;&nbsp;&nbsp;&nbsp;其志。燕州刺史穆罴进曰：“移都事大，如臣愚见，谓为未可。”高祖曰：“卿<br /><br />&nbsp;&nbsp;&nbsp;&nbsp;便言不可之理。”罴曰：“北有猃狁之寇，南有荆扬未宾，西有吐谷浑之阻，东<br /><br />&nbsp;&nbsp;&nbsp;&nbsp;有高句丽之难。四方未平，九区未定。以此推之，谓为不可。征伐之举，要须戎<br /><br />&nbsp;&nbsp;&nbsp;&nbsp;马，如其无马，事不可克。”高祖曰：“卿言无马，此理粗可。马常出北方，厩<br /><br />&nbsp;&nbsp;&nbsp;&nbsp;在此置，卿何虑无马？今代在恒山之北，为九州之外，以是之故，迁于中原。”<br /><br />&nbsp;&nbsp;&nbsp;&nbsp;罴曰：“臣闻黄帝都涿鹿。以此言之，古昔圣王不必悉居中原。”高祖曰：“黄<br /><br />&nbsp;&nbsp;&nbsp;&nbsp;帝以天下未定，居于涿鹿；既定之后，亦迁于河南。”尚书于果曰：“臣诚不识<br /><br />&nbsp;&nbsp;&nbsp;&nbsp;古事，如闻百姓之言，先皇建都于此，无何欲移，以为不可。中原其如是所由拟，<br /><br />&nbsp;&nbsp;&nbsp;&nbsp;数有篡夺。自建邑平城以来，与天地并固，日月齐明。臣虽管见肤浅，性不昭达，<br /><br />&nbsp;&nbsp;&nbsp;&nbsp;终不以恒代之地，而拟伊洛之美。但以安土重迁，物之常性，一旦南移，惧不乐<br /><br />&nbsp;&nbsp;&nbsp;&nbsp;也。”丕曰：“陛下去岁亲御六军讨萧氏，至洛，遣任城王澄宣旨，敕臣等议都<br /><br />&nbsp;&nbsp;&nbsp;&nbsp;洛。初奉恩旨，心情惶越。凡欲迁移，当讯之卜筮，审定吉否，然后可。”高祖<br /><br />&nbsp;&nbsp;&nbsp;&nbsp;谓丕曰：“往在邺中，司徒公诞、咸阳王礻喜、尚书李冲等皆欲请龟占移洛吉凶<br /><br />&nbsp;&nbsp;&nbsp;&nbsp;之事。朕时谓诞等曰，昔周邵卜宅伊洛，乃识至兆。今无若斯之人，卜亦无益。<br /><br />&nbsp;&nbsp;&nbsp;&nbsp;然卜者所以决疑，此既不疑，何须卜也？昔轩辕卜兆龟焦，卜者请访诸贤哲，轩<br /><br />&nbsp;&nbsp;&nbsp;&nbsp;辕乃问天老，天老谓为善。遂从其言，终致昌吉。然则至人之量未然，审于龟矣。<br /><br />&nbsp;&nbsp;&nbsp;&nbsp;朕既以四海为家，或南或北，迟速无常。南移之民，朕自多积仓储，不令窘乏。”<br /><br />&nbsp;&nbsp;&nbsp;&nbsp;丕曰：“臣仰奉慈诏，不胜喜舞。”高祖诏群官曰：“卿等或以朕无为移徙也。<br /><br />&nbsp;&nbsp;&nbsp;&nbsp;昔平文皇帝弃背率土，昭成营居盛乐，太祖道武皇帝神武应天，迁居平城。朕虽<br /><br />&nbsp;&nbsp;&nbsp;&nbsp;虚寡，幸属胜残之运，故移宅中原，肇成皇宇。卿等当奉先君令德，光迹洪规。”<br /><br />&nbsp;&nbsp;&nbsp;&nbsp;前怀州刺史青龙，前秦州刺史吕受恩等仍守愚固，帝皆抚而答之，辞屈而退。<br /><br />&nbsp;&nbsp;&nbsp;&nbsp;帝又将北巡，丕迁太傅、录尚书事。频表固让，诏断表启，就家拜授。及车<br /><br />&nbsp;&nbsp;&nbsp;&nbsp;驾发代，丕留守，诏曰：“中原始构，须朕营视，在代之事，一委太傅。”赐上<br /><br />&nbsp;&nbsp;&nbsp;&nbsp;所乘车马，往来府省。丕雅爱本风，不达新式，至于变俗迁洛，改官制服，禁绝<br /><br />&nbsp;&nbsp;&nbsp;&nbsp;旧言，皆所不愿。高祖知其如此，亦不逼之，但诱示大理，令其不生同异。至于<br /><br />&nbsp;&nbsp;&nbsp;&nbsp;衣冕已行，朱服列位，而丕犹常服列在坐隅。晚乃稍加弁带，而不能修饰容仪。<br /><br />&nbsp;&nbsp;&nbsp;&nbsp;高祖以丕年衰体重，亦不强责。及罢降非太祖子孙及异姓王者，虽较于公爵，而<br /><br />&nbsp;&nbsp;&nbsp;&nbsp;利享封邑，亦不快。高祖南征，丕表乞少留，思更图后举。会司徒冯诞薨，诏六<br /><br />&nbsp;&nbsp;&nbsp;&nbsp;军反旆。丕又以熙薨于代都，表求銮驾亲临。诏曰：“今洛邑肇构，望成劳，<br /><br />&nbsp;&nbsp;&nbsp;&nbsp;开辟暨今，岂有以天子之重，远赴舅国之丧？朕纵欲为孝，其如大孝何？纵欲为<br /><br />&nbsp;&nbsp;&nbsp;&nbsp;义，其如大义何？天下至重，君臣道悬，岂宜苟相诱引，陷君不德。令、仆已下<br /><br />&nbsp;&nbsp;&nbsp;&nbsp;可付法官贬之。”又诏以丕为都督，领并州刺史。后诏以平阳畿甸，改封新兴公。<br /><br />&nbsp;&nbsp;&nbsp;&nbsp;初，李冲又德望所属，既当时贵要，有杖情，遂与子超娶冲兄女，即伯尚妹<br /><br />&nbsp;&nbsp;&nbsp;&nbsp;也。丕前妻子隆同产数人，皆与别居。后得宫人，所生同宅共产。父子情因此偏。<br /><br />&nbsp;&nbsp;&nbsp;&nbsp;丕父子大意不乐迁洛。高祖之发平城，太子恂留于旧京。及将还洛，隆与超等密<br /><br />&nbsp;&nbsp;&nbsp;&nbsp;谋留恂，因举兵断关，规据陉北。时丕以老居并州，虽不预其始计，而隆、超咸<br /><br />&nbsp;&nbsp;&nbsp;&nbsp;以告丕。丕外虑不成，口虽致难，心颇然之。及高祖幸平城，推穆泰等首谋，隆<br /><br />&nbsp;&nbsp;&nbsp;&nbsp;兄弟并是党。丕亦随驾至平城，每于测问，令丕坐观。隆、超与元业等兄弟并以<br /><br />&nbsp;&nbsp;&nbsp;&nbsp;谋逆伏诛。有司奏处孥戮，诏以丕应连坐，但以先许不死之诏，躬非染逆之身，<br /><br />&nbsp;&nbsp;&nbsp;&nbsp;听免死，仍为太原百姓，其后妻二子听随。隆、超母弟及余庶兄弟，皆徙敦煌。<br /><br />&nbsp;&nbsp;&nbsp;&nbsp;丕时年垂八十，犹自平城力载，随驾至洛阳。高祖每遣左右慰勉之，乃还晋阳。<br /><br />&nbsp;&nbsp;&nbsp;&nbsp;高祖崩，丕自并州来赴，世宗引见之。以丕旧老，礼有加焉。寻敕留洛阳。<br /><br />&nbsp;&nbsp;&nbsp;&nbsp;后宴于华林都亭，特令二子扶侍坐起。丕仕历六世，垂七十年，位极公辅，而还<br /><br />&nbsp;&nbsp;&nbsp;&nbsp;为民庶，然犹心恋京邑，不能自绝人事。寻诏以丕为三老。景明四年薨，年八十<br /><br />&nbsp;&nbsp;&nbsp;&nbsp;二。诏赠左光禄大夫、冀州刺史，谥曰平。<br /><br />&nbsp;&nbsp;&nbsp;&nbsp;长子隆，先以反诛。隆弟乙升、超，亦同诛。超弟俊、邕，并有军功。俊封<br /><br />&nbsp;&nbsp;&nbsp;&nbsp;新安县男，邕封泾县男。<br /><br />&nbsp;&nbsp;&nbsp;&nbsp;淮陵侯大头，烈帝之曾孙也。善骑射，擢为内三郎。从世祖有战功，赐爵。<br /><br />&nbsp;&nbsp;&nbsp;&nbsp;高宗初，封淮陵。性谨密，帝甚重之。位宁北将军，迁右将军。卒，赠高平公，<br /><br />&nbsp;&nbsp;&nbsp;&nbsp;谥曰烈。<br /><br />&nbsp;&nbsp;&nbsp;&nbsp;河间公齐，烈帝之玄孙也。少雄杰魁岸，世祖爱其勇壮，引侍左右。从征赫<br /><br />&nbsp;&nbsp;&nbsp;&nbsp;连昌，世祖马蹶，贼众逼帝，齐以身蔽捍，决死击贼，贼乃退，世祖得上马。是<br /><br />&nbsp;&nbsp;&nbsp;&nbsp;日，微齐，世祖几至危殆。世祖以微服入其城，齐固谏，不许，乃与数人从世祖<br /><br />&nbsp;&nbsp;&nbsp;&nbsp;入。城内既觉，诸门悉闭。世祖及齐等因入其宫中，得妇人裙，系之槊上，世祖<br /><br />&nbsp;&nbsp;&nbsp;&nbsp;乘而上，因此得拔，齐有力焉。赐爵浮阳侯。从征和龙，以功拜尚书，进爵为公。<br /><br />&nbsp;&nbsp;&nbsp;&nbsp;后与新兴王俊讨秃发保周，坐事免官爵。刘义隆将裴方明陷仇池，世祖复授齐前<br /><br />&nbsp;&nbsp;&nbsp;&nbsp;将军，与建兴公古弼讨之，遂克仇池，威振羌氐。复赐爵河间公，与武都王杨保<br /><br />&nbsp;&nbsp;&nbsp;&nbsp;宗对镇骆谷。时保宗弟文德说保宗闭险自固，有期矣，秦州主簿边因知之，密告<br /><br />&nbsp;&nbsp;&nbsp;&nbsp;齐。齐晨诣保宗，呼曰：“古弼至，欲宣诏。”保宗出，齐叱左右扶保宗上马，<br /><br />&nbsp;&nbsp;&nbsp;&nbsp;驰驿送台。诸氐遂推文德为主，求援于刘义隆。义隆遣将房亮之、苻昭、啖龙等<br /><br />&nbsp;&nbsp;&nbsp;&nbsp;率众助文德。齐击斩杀龙，擒亮之。氐遂平。以功拜内都大官。卒，谥曰敬。<br /><br />&nbsp;&nbsp;&nbsp;&nbsp;长子陵，袭爵。陵性抗直，天安初，为乙浑所害。<br /><br />&nbsp;&nbsp;&nbsp;&nbsp;陵弟兰，以忠谨见宠。高祖初，赐爵建阳子。卒于武川镇将。<br /><br />&nbsp;&nbsp;&nbsp;&nbsp;子志，字猛略。少清辩强干，历览书传，颇有文才。为洛阳令，不避强御，<br /><br />&nbsp;&nbsp;&nbsp;&nbsp;与御史中尉李彪争路，俱入见，面陈得失。彪言：御史中尉避承华车盖，驻论道<br /><br />&nbsp;&nbsp;&nbsp;&nbsp;剑鼓，安有洛阳县令与臣抗衡？志言：神乡县主，普天之下谁不编户？岂有俯同<br /><br />&nbsp;&nbsp;&nbsp;&nbsp;众官，避中尉？高祖曰：“洛阳我之丰沛，自应分路扬镳。自今以后，可分路而<br /><br />&nbsp;&nbsp;&nbsp;&nbsp;行。”及出，与彪折尺量道，各取其半。高祖谓邢峦曰：“此儿竟可，所谓王孙<br /><br />&nbsp;&nbsp;&nbsp;&nbsp;公子，不镂自雕。”峦曰：“露枝霜条，故多劲节，非鸾则凤，其在本枝也。”<br /><br />&nbsp;&nbsp;&nbsp;&nbsp;员外郎冯俊，昭仪之弟，恃势恣挝所部里正。志令主吏收系，处刑除官。由此忤<br /><br />&nbsp;&nbsp;&nbsp;&nbsp;旨，左迁太尉主簿。俄为从事中郎。<br /><br />&nbsp;&nbsp;&nbsp;&nbsp;车驾南征，高祖微服观战所，有箭欲犯帝，志以身障之，高祖便得免。矢中<br /><br />&nbsp;&nbsp;&nbsp;&nbsp;志目，因此一目丧明。以志行恒州事。世宗时，除荆州刺史，还朝，御史中尉王<br /><br />&nbsp;&nbsp;&nbsp;&nbsp;显奏志在州日，抑买良人为婢，兼乘请供朝。会赦免。肃宗初，兼廷尉卿。后除<br /><br />&nbsp;&nbsp;&nbsp;&nbsp;扬州刺史，赐爵建忠伯。志在州威名虽减李崇，亦为荆楚所惮。寻为雍州刺史。<br /><br />&nbsp;&nbsp;&nbsp;&nbsp;晚年l好声伎，在扬州日，侍侧将百人；器服珍丽，冠于一时。及在雍州，逾尚<br /><br />&nbsp;&nbsp;&nbsp;&nbsp;华侈，聚敛无极，声名遂损。<br /><br />&nbsp;&nbsp;&nbsp;&nbsp;及莫折念生反，诏志为西征都督讨之。念生遣其弟天生屯陇口，与志相持。<br /><br />&nbsp;&nbsp;&nbsp;&nbsp;为贼所乘，遂弃大众奔还岐州。贼遂攻城。刺史裴芬之疑城人与贼潜通，将尽出<br /><br />&nbsp;&nbsp;&nbsp;&nbsp;之，志不听。城人果开门引贼，锁志及芬之送念生，见害。前废帝初，赠尚书仆<br /><br />&nbsp;&nbsp;&nbsp;&nbsp;射、太保。<br /><br />&nbsp;&nbsp;&nbsp;&nbsp;扶风公处真，烈帝之后也。少以壮烈闻。位殿中尚书，赐爵扶风公，委以大<br /><br />&nbsp;&nbsp;&nbsp;&nbsp;政，甚见尊礼。吐京胡曹仆浑等叛，招引朔方胡为援。处真与高凉王那等讨灭之。<br /><br />&nbsp;&nbsp;&nbsp;&nbsp;性贪婪，在军烈暴，坐事伏法。<br /><br />&nbsp;&nbsp;&nbsp;&nbsp;文安公泥，国之疏族也。性忠直壮烈，有智画。太祖厚遇之，赐爵文安公，<br /><br />&nbsp;&nbsp;&nbsp;&nbsp;拜安东将军。卒。<br /><br />&nbsp;&nbsp;&nbsp;&nbsp;子屈，袭爵。太宗时居门下，出纳诏命。性明敏，善奏事，每合上旨。赐爵<br /><br />&nbsp;&nbsp;&nbsp;&nbsp;元城侯，加功劳将军，与南平公长孙嵩、白马侯崔玄伯等并决狱讼。太宗东巡，<br /><br />&nbsp;&nbsp;&nbsp;&nbsp;命屈行右丞相，山阳侯奚斤行左丞相，命掌军国，甚有声誉。后吐京胡与离石胡<br /><br />&nbsp;&nbsp;&nbsp;&nbsp;出以兵等叛，置立将校，外引赫连屈丐。屈督会稽公刘洁、永安侯魏勤捍之。勤<br /><br />&nbsp;&nbsp;&nbsp;&nbsp;没于陈，洁坠马，胡执送屈丐，唯屈从犹存。太宗以屈没失二将，欲斩之。时并<br /><br />&nbsp;&nbsp;&nbsp;&nbsp;州刺史元六头荒淫怠事，乃赦屈令摄州事。屈纵酒，颇废政事，太宗积其前后失，<br /><br />&nbsp;&nbsp;&nbsp;&nbsp;槛车徵还，斩于市。<br /><br />&nbsp;&nbsp;&nbsp;&nbsp;子磨浑，少为太宗所知。元绍之逆也，太宗潜隐于外，磨浑与叔孙俊诈云太<br /><br />&nbsp;&nbsp;&nbsp;&nbsp;宗所在。绍使帐下二人随磨浑往，规为逆。磨浑既得出，便缚帐下诣太宗斩之。<br /><br />&nbsp;&nbsp;&nbsp;&nbsp;太宗得磨浑，大喜，因为羽翼。以勋赐爵长沙公，拜尚书，出为定州刺史。卒。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895372);">加入书签</a><a
                        href="895319.html">上一页</a>&larr;<a href="index.html">返回列表</a>&rarr;<a
                            href="895435.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895319.html"; var next_page = "895435.html"; var index_page = "index.html"; var sortid = "9"; var article_id = "14002"; var chapter_id = "895372"; var articlename = "魏书"; var chaptername = " 卷十四 列传第二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>