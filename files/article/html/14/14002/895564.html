<!DOCTYPE html>
<html>
<head>
<meta charset="gbk" />
<title>魏书- 卷十八 列传第六-在线阅读-哈西文学网</title>
<meta name="keywords" content="魏收，魏书， 卷十八 列传第六全文， 卷十八 列传第六在线阅读 哈西文学网" />
<meta name="description" content="哈西文学网提供魏收的魏书  卷十八 列传第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895564.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895564.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 列传第六</h1>
            <div class="link xb">
                <a href="895516.html">上一页</a>&larr;<a href="index.html">返回列表</a>&rarr;<a
                    href="895639.html">下一页</a></div>			
            <div id="BookText">&nbsp;&nbsp;&nbsp;&nbsp;◎太武五王<br /><br />&nbsp;&nbsp;&nbsp;&nbsp;晋王东平王临淮王广阳王南安王<br /><br />&nbsp;&nbsp;&nbsp;&nbsp;太武皇帝十一男。贺皇后生景穆皇帝。越椒房生晋王伏罗。舒椒房生东平王<br /><br />&nbsp;&nbsp;&nbsp;&nbsp;翰。弗椒房生临淮王谭。伏椒房生楚王建。闾左昭仪生南安王余。其小儿、猫儿、<br /><br />&nbsp;&nbsp;&nbsp;&nbsp;真、虎头、龙头并阙母氏，皆早薨，无传。<br /><br />&nbsp;&nbsp;&nbsp;&nbsp;晋王伏罗，真君三年封，加车骑大将军。后督高平、凉州诸军讨吐谷浑慕利<br /><br />&nbsp;&nbsp;&nbsp;&nbsp;延。军至乐都，谓诸将曰：“若从正道，恐军声先振，必当远遁。若潜军出其非<br /><br />&nbsp;&nbsp;&nbsp;&nbsp;意，此邓艾擒蜀之计也。”诸将咸难之。伏罗曰：“夫将军，制胜万里，择利，<br /><br />&nbsp;&nbsp;&nbsp;&nbsp;专之可也。”遂间道行。至大母桥，慕利延众惊奔白兰，慕利延兄子拾寅走河曲，<br /><br />&nbsp;&nbsp;&nbsp;&nbsp;斩首五千余级，降其一万余落。八年薨。无子，国除。<br /><br />&nbsp;&nbsp;&nbsp;&nbsp;东平王翰，真君三年封秦王，拜侍中、中军大将军，参典都曹事。忠贞雅正，<br /><br />&nbsp;&nbsp;&nbsp;&nbsp;百僚惮之。太傅高允以翰年少，作《诸侯箴》以遗之，翰览之大悦。后镇⒑保<br /><br />&nbsp;&nbsp;&nbsp;&nbsp;以信惠抚众，羌戎敬服。改封东平王。世祖崩，诸大臣等议欲立翰，而中常侍宗<br /><br />&nbsp;&nbsp;&nbsp;&nbsp;爱与翰不协，矫太后令立南安王余，遂杀翰。<br /><br />&nbsp;&nbsp;&nbsp;&nbsp;子道符，袭爵，中军大将军。显祖践阼，拜长安镇都大将。皇兴元年，谋反，<br /><br />&nbsp;&nbsp;&nbsp;&nbsp;司马段太阳讨斩之，传首京师。<br /><br />&nbsp;&nbsp;&nbsp;&nbsp;临淮王谭，真君三年封燕王，拜侍中，参都曹事。后改封临淮王。世祖南讨，<br /><br />&nbsp;&nbsp;&nbsp;&nbsp;授中军大将军。先是，刘义隆以邹山险固，有荣胡家，乃积粮为守御之备。谭率<br /><br />&nbsp;&nbsp;&nbsp;&nbsp;众攻之，获米三十万以供军储。义隆恃淮之阻，素不设备。谭造筏数十，潜军而<br /><br />&nbsp;&nbsp;&nbsp;&nbsp;济。贼众惊溃，遂斩其将胡崇，贼首万余级。薨，谥宣王。<br /><br />&nbsp;&nbsp;&nbsp;&nbsp;子提，袭。为梁州刺史，以贪纵削除，加罚，徙配北镇。久之，提子员外郎<br /><br />&nbsp;&nbsp;&nbsp;&nbsp;颖免冠请解所居官，代父边戍，高祖不许。后诏提从驾南伐，至洛阳，参定迁都<br /><br />&nbsp;&nbsp;&nbsp;&nbsp;之议。寻卒。以预参迁都功，追封长乡县侯。世宗时，赠雍州刺史，谥曰懿。<br /><br />&nbsp;&nbsp;&nbsp;&nbsp;提子昌，字法显。好文学，居父母丧，哀号孺慕，悲感行人。世宗时，复封<br /><br />&nbsp;&nbsp;&nbsp;&nbsp;临淮王，未拜而薨。赠齐州刺史，谥曰康王，追封济南。<br /><br />&nbsp;&nbsp;&nbsp;&nbsp;子，字文若，绍封。少有才学，时誉甚美。侍中崔光见，退而谓人曰：<br /><br />&nbsp;&nbsp;&nbsp;&nbsp;“黑头三公，当此人也。”少与从兄安丰王延明、中山王熙并以宗室博古文学齐<br /><br />&nbsp;&nbsp;&nbsp;&nbsp;名，时人莫能定其优劣。尚书郎范阳卢道将谓吏部清河崔休曰：“三人才学虽无<br /><br />&nbsp;&nbsp;&nbsp;&nbsp;优劣，然安丰少于造次，中山皂白太多，未若济南风流沉雅。”时人为之语曰：<br /><br />&nbsp;&nbsp;&nbsp;&nbsp;“三王楚琳琅，未若济南备圆方。”姿制闲裕，吐发流靡，琅邪王诵有名人也，<br /><br />&nbsp;&nbsp;&nbsp;&nbsp;见之未尝不心醉忘疲。拜前军将军、中书侍郎。奏郊庙歌辞，时称其美。除给事<br /><br />&nbsp;&nbsp;&nbsp;&nbsp;黄门侍郎。本名亮，字仕明，时侍中穆绍与同署，避绍父讳，启求改名。诏<br /><br />&nbsp;&nbsp;&nbsp;&nbsp;曰：“仕明风神运吐，常自以比荀文若，可名，以取定体相伦之美。”求复<br /><br />&nbsp;&nbsp;&nbsp;&nbsp;本封，诏许，复封临淮，寄食相州魏郡。又长兼御史中尉。以为伦叙得之，不<br /><br />&nbsp;&nbsp;&nbsp;&nbsp;谢。领军于忠忿，言之朝廷曰：“临淮虽复风流可观，而无骨鲠之操，中尉之任，<br /><br />&nbsp;&nbsp;&nbsp;&nbsp;恐非所堪。”遂去威仪，单车而还，朝流为之叹息。累迁侍中、卫将军、左光禄<br /><br />&nbsp;&nbsp;&nbsp;&nbsp;大夫、兼尚书左仆射，摄选。<br /><br />&nbsp;&nbsp;&nbsp;&nbsp;是时，萧衍遣将围逼温汤，进以本官为东道行台。会尔朱荣入洛，杀害元<br /><br />&nbsp;&nbsp;&nbsp;&nbsp;氏。抚膺恸哭，遂奔萧衍。衍遣其舍人陈建孙迎接，并观为人。建孙还报，<br /><br />&nbsp;&nbsp;&nbsp;&nbsp;称风神闲俊。衍亦先闻名，深相器待，见于乐游园，因设宴乐。闻乐声，<br /><br />&nbsp;&nbsp;&nbsp;&nbsp;[欷，涕泪交下，悲感傍人，衍为之不乐。自前后奔叛，皆希旨称魏为伪，唯<br /><br />&nbsp;&nbsp;&nbsp;&nbsp;上表启，常云魏临淮王。衍体雅性，不以为责。及知庄帝践阼，以母老请还，<br /><br />&nbsp;&nbsp;&nbsp;&nbsp;辞旨恳切。衍惜其人才，又难违其意，遣其仆射徐勉私劝曰：“昔王陵在汉，<br /><br />&nbsp;&nbsp;&nbsp;&nbsp;姜维相蜀，在所成名，何必本土？”曰：“死犹愿北，况于生也。”衍乃以礼<br /><br />&nbsp;&nbsp;&nbsp;&nbsp;遣。性至孝，事父母尽礼，自经违离，不进酒肉，容貌憔悴，见者伤之。累除<br /><br />&nbsp;&nbsp;&nbsp;&nbsp;位尚书令、大司马、兼录尚书。<br /><br />&nbsp;&nbsp;&nbsp;&nbsp;庄帝追崇武宣王为文穆皇帝，庙号肃祖。母李妃为文穆皇后，将迁神主于太<br /><br />&nbsp;&nbsp;&nbsp;&nbsp;庙。以高祖为伯考。表谏曰：“汉祖创业，香街有太上之庙；光武中兴，南顿<br /><br />&nbsp;&nbsp;&nbsp;&nbsp;立舂陵之寝。元帝之于光武，疏为绝服，犹尚身奉子道，入继大宗。高祖之于圣<br /><br />&nbsp;&nbsp;&nbsp;&nbsp;躬，亲实犹子。陛下既纂洪绪，岂宜加伯考之名？且汉宣之继孝昭，斯乃上后叔<br /><br />&nbsp;&nbsp;&nbsp;&nbsp;祖，岂忘宗承考妣，盖以大义斯夺。及金德将兴，宣王受寄，自兹而降，世秉威<br /><br />&nbsp;&nbsp;&nbsp;&nbsp;权。景王意存毁冕，文王心规裂冠，虽祭则魏王，而权归晋室，昆之与季，实倾<br /><br />&nbsp;&nbsp;&nbsp;&nbsp;曹氏。且子元，宣王冢胤，文王成其大业。故晋武继文祖宣，景王有伯考之称。<br /><br />&nbsp;&nbsp;&nbsp;&nbsp;以今类古，恐或非俦。又臣子一例，义彰旧典，E失序，著讥前经。高祖德溢<br /><br />&nbsp;&nbsp;&nbsp;&nbsp;寰中，道超无外。肃祖虽勋格宇宙，犹曾奉贽称臣。穆皇后禀德坤元，复将配享<br /><br />&nbsp;&nbsp;&nbsp;&nbsp;乾位，此乃君臣并筵，嫂叔同室，历观坟籍，未有其事。”时庄帝意锐，朝臣无<br /><br />&nbsp;&nbsp;&nbsp;&nbsp;敢言者，唯与吏部尚书李神并有表闻。诏报曰：“文穆皇帝勋格四表，道迈百<br /><br />&nbsp;&nbsp;&nbsp;&nbsp;王，是用考循旧轨，恭上尊号。王表云汉太上于香街，南顿于舂陵。汉高不因瓜<br /><br />&nbsp;&nbsp;&nbsp;&nbsp;瓞之绪，光武又无世及之德，皆身受符命，不由父祖，别庙异寝，于理何差？文<br /><br />&nbsp;&nbsp;&nbsp;&nbsp;穆皇帝天眷人宅，历数有归；朕忝承下武，遂主神器。既帝业有统，汉氏非伦。<br /><br />&nbsp;&nbsp;&nbsp;&nbsp;若以昔况今，不当移寝，则魏太祖、晋景帝虽王迹已显，皆以人臣而终，岂得与<br /><br />&nbsp;&nbsp;&nbsp;&nbsp;余帝别庙，有阙余序。汉郡国立庙者，欲尊高祖之德，使飨遍天下，非关太庙神<br /><br />&nbsp;&nbsp;&nbsp;&nbsp;主，独在外祠荐。汉宣之父，亦非勋德所出，虽不追尊，不亦可乎？伯考之名，<br /><br />&nbsp;&nbsp;&nbsp;&nbsp;自是尊卑之称，何必准古而言非类也。复云君臣同列，嫂叔共室，当以文穆皇帝<br /><br />&nbsp;&nbsp;&nbsp;&nbsp;昔遂臣道，以此为疑。《礼》：‘天子元子犹士。’E岂不得同室乎？且晋文、<br /><br />&nbsp;&nbsp;&nbsp;&nbsp;景共为一代，议者云，世限七，主无定数。昭穆既同，明有共室之理。《礼》既<br /><br />&nbsp;&nbsp;&nbsp;&nbsp;有y，嫂叔何嫌？《礼》，士祖祢一庙，岂无妇舅共室也？若专以共室为疑，容<br /><br />&nbsp;&nbsp;&nbsp;&nbsp;可更议迁毁。”庄帝既逼诸妹之请，此辞意黄门侍郎常景、中书侍郎邢子才所替<br /><br />&nbsp;&nbsp;&nbsp;&nbsp;成也。<br /><br />&nbsp;&nbsp;&nbsp;&nbsp;又追尊兄彭城王为孝宣皇帝。又面谏曰：“陛下中兴，意欲宪章前古，作<br /><br />&nbsp;&nbsp;&nbsp;&nbsp;而不法，后世何观？历寻书籍，未有其事。愿割友于之情，使名器无爽。”帝不<br /><br />&nbsp;&nbsp;&nbsp;&nbsp;从。及神主入庙，复敕百官悉陪从，一依乘舆之式。上表，以为爰自中古，迄<br /><br />&nbsp;&nbsp;&nbsp;&nbsp;于下叶，崇尚君亲，褒明功懿，乃有皇号，终无帝名。今若去帝，直留皇名，求<br /><br />&nbsp;&nbsp;&nbsp;&nbsp;之古义，少有依准。又不纳。<br /><br />&nbsp;&nbsp;&nbsp;&nbsp;尔朱荣死，除司徒公。尔朱世隆率部北叛，诏防河阴。及尔朱兆率众奄<br /><br />&nbsp;&nbsp;&nbsp;&nbsp;至，出东掖门，为贼所获。见兆，辞色不屈，为群胡所殴薨。出帝赠太师、太<br /><br />&nbsp;&nbsp;&nbsp;&nbsp;尉公、雍州刺史。<br /><br />&nbsp;&nbsp;&nbsp;&nbsp;美风韵，善进止，衣冠之下，雅有容则。博览群书，不为章句。所著文藻<br /><br />&nbsp;&nbsp;&nbsp;&nbsp;虽多亡失，犹有传于世者。然居官不能清白，所进举止于亲娅，为识者所讥。无<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;弟孝友，少有时誉，袭爵临淮王，累迁沧州刺史。为政温和，好行小惠，不<br /><br />&nbsp;&nbsp;&nbsp;&nbsp;能清白，而无所侵犯，百姓亦以此便之。孝静帝宴齐文襄王于华林园，孝友因醉<br /><br />&nbsp;&nbsp;&nbsp;&nbsp;自誉，又云陛下许赐臣能。帝笑曰：“朕恒闻王自道清。”文襄曰：“临淮王雅<br /><br />&nbsp;&nbsp;&nbsp;&nbsp;旨舍罪。”于是君臣俱笑而不罪。<br /><br />&nbsp;&nbsp;&nbsp;&nbsp;孝友明于政理，尝奏表曰：<br /><br />&nbsp;&nbsp;&nbsp;&nbsp;令制：百家为党族，二十家为闾，五家为比邻。百家之内，有帅二十五，徵<br /><br />&nbsp;&nbsp;&nbsp;&nbsp;发皆免，苦乐不均。羊少狼多，复有蚕食。此之为弊久矣。京邑诸坊，或七八百<br /><br />&nbsp;&nbsp;&nbsp;&nbsp;家，唯一里正、二史，庶事无阙，而况外州乎？请依旧置，三正之名不改，而百<br /><br />&nbsp;&nbsp;&nbsp;&nbsp;家为四闾，闾二比。计族省十二丁，得十二匹赀绢。略计见管之户，应二万余族，<br /><br />&nbsp;&nbsp;&nbsp;&nbsp;一岁出赀绢二十四万匹。十五丁出一番兵，计得一万六千兵。此富国安人之道也。<br /><br />&nbsp;&nbsp;&nbsp;&nbsp;古诸侯娶九女，士有一妻二妾。《晋令》：诸王置妾八人，郡公、侯妾六人。<br /><br />&nbsp;&nbsp;&nbsp;&nbsp;《官品令》：第一、第二品有四妾，第三、第四有三妾，第五、第六有二妾，第<br /><br />&nbsp;&nbsp;&nbsp;&nbsp;七、第八有一妾。所以阴教聿修，继嗣有广。广继嗣，孝也；修阴教，礼也。而<br /><br />&nbsp;&nbsp;&nbsp;&nbsp;圣朝忽弃此数，由来渐久。将相多尚公主，王侯亦娶后族，故无妾媵，习以为常。<br /><br />&nbsp;&nbsp;&nbsp;&nbsp;妇人多幸，生逢今世，举朝略是无妾，天下殆皆一妻。设令人强志广娶，则家道<br /><br />&nbsp;&nbsp;&nbsp;&nbsp;离索，身事，内外亲知，共相嗤怪。凡今之人，通无准节。父母嫁女，则教<br /><br />&nbsp;&nbsp;&nbsp;&nbsp;之以妒；姑姊逢迎，必相劝以忌。持制夫为妇德，以能妒为女工。自云不受人欺，<br /><br />&nbsp;&nbsp;&nbsp;&nbsp;畏他笑我。王公犹自一心，已下何敢二意？夫妒忌之心生，则妻妾之礼废；妻妾<br /><br />&nbsp;&nbsp;&nbsp;&nbsp;之礼废，则奸淫之兆兴。斯臣之所以毒恨者也。请以王公第一品娶八，通妻以备<br /><br />&nbsp;&nbsp;&nbsp;&nbsp;九女；称事二品备七；三品、四品备五；五品、六品则一妻二妾。限以一周，悉<br /><br />&nbsp;&nbsp;&nbsp;&nbsp;令充数，若不充数及待妾非礼，使妻妒加捶挞，免所居官。其妻无子而不娶妾，<br /><br />&nbsp;&nbsp;&nbsp;&nbsp;斯则自绝，无以血食祖、父，请科不孝之罪，离遣其妻。<br /><br />&nbsp;&nbsp;&nbsp;&nbsp;臣之赤心，义唯家国，欲使吉凶无不合礼，贵贱各有其宜，省人帅以出兵丁，<br /><br />&nbsp;&nbsp;&nbsp;&nbsp;立仓储以丰谷食，设赏格以擒奸盗，行典令以示朝章，庶使足食足兵，人信之矣。<br /><br />&nbsp;&nbsp;&nbsp;&nbsp;又冒申妻妾之数，正欲使王侯、将相、功臣子弟，苗胤满朝，传祚无穷，此臣之<br /><br />&nbsp;&nbsp;&nbsp;&nbsp;志也。<br /><br />&nbsp;&nbsp;&nbsp;&nbsp;诏付有司议奏不同。<br /><br />&nbsp;&nbsp;&nbsp;&nbsp;孝友又言：“今人生为皂隶，葬拟王侯，存没异途，无复节制，崇壮丘垅，<br /><br />&nbsp;&nbsp;&nbsp;&nbsp;盛饰祭仪，邻里相荣，称为至孝。又夫妇之始，王化所先，共食合瓢，足以成礼。<br /><br />&nbsp;&nbsp;&nbsp;&nbsp;而今之富者弥奢，同牢之设，甚于祭。累鱼成山，山有林木，林木之上，鸾凤<br /><br />&nbsp;&nbsp;&nbsp;&nbsp;斯存。徒有烦劳，终成委弃，仰惟天意，其或不然。请自兹以后，若婚葬过礼者，<br /><br />&nbsp;&nbsp;&nbsp;&nbsp;以违旨论，官司不加纠劾，即与同罪。”<br /><br />&nbsp;&nbsp;&nbsp;&nbsp;孝友在尹积年，以法自守，甚著声称。然性无骨鲠，善事权势，为正直者所<br /><br />&nbsp;&nbsp;&nbsp;&nbsp;讥。齐受禅，爵例降。<br /><br />&nbsp;&nbsp;&nbsp;&nbsp;昌弟孚，字秀和。少有令誉。侍中游肇、并州刺史高聪、司徒崔光等见孚，<br /><br />&nbsp;&nbsp;&nbsp;&nbsp;咸曰：“此子当准的人物，恨吾徒衰暮，不及见耳。”累迁兼尚书右丞。灵太后<br /><br />&nbsp;&nbsp;&nbsp;&nbsp;临朝，宦者干政，孚乃总括古今名妃贤后，凡为四卷，奏之。迁左丞。<br /><br />&nbsp;&nbsp;&nbsp;&nbsp;蠕蠕王阿那瑰既得返国，其人大饥，相率入塞，阿那瑰上表请台赈给。诏孚<br /><br />&nbsp;&nbsp;&nbsp;&nbsp;为北道行台，诣彼赈恤。孚陈便宜，表曰：<br /><br />&nbsp;&nbsp;&nbsp;&nbsp;皮服之人，未尝粒食。宜从俗因利，拯其所无。昔汉建武中，单于款塞，时<br /><br />&nbsp;&nbsp;&nbsp;&nbsp;转河东米L二万五千斛、牛羊三万六千头以给之。斯即前代和戎、抚新、柔远之<br /><br />&nbsp;&nbsp;&nbsp;&nbsp;长策也。乞以寂２羊糊其口命。且畜牧繁息，是其所便，毛血之利，惠兼衣食。<br /><br />&nbsp;&nbsp;&nbsp;&nbsp;又尚书奏云：如其仍住七州，随宽置之。臣谓人情恋本，宁肯徙内？若依臣<br /><br />&nbsp;&nbsp;&nbsp;&nbsp;请，给赈杂畜，爱本重乡，必还旧土。如其不然，禁留益损。假令逼徙，事非久<br /><br />&nbsp;&nbsp;&nbsp;&nbsp;计。何者？人面兽心，去留难测；既易水草，疴恙将多，忧愁致困，死亡必甚。<br /><br />&nbsp;&nbsp;&nbsp;&nbsp;兼其余类尚在沙碛，脱出狂勃，翻归旧巢，必残掠邑里，遗毒百姓。乱而方塞，<br /><br />&nbsp;&nbsp;&nbsp;&nbsp;未若杜其未萌。<br /><br />&nbsp;&nbsp;&nbsp;&nbsp;又贸迁起于上古，交易行于中世。汉与胡通，亦立关市。今北人阻饥，命悬<br /><br />&nbsp;&nbsp;&nbsp;&nbsp;沟壑，公给之外，必求市易。彼若愿求，宜见听许。<br /><br />&nbsp;&nbsp;&nbsp;&nbsp;又云：<br /><br />&nbsp;&nbsp;&nbsp;&nbsp;“营大者不计小名，图远者弗拘近利。虽戎狄衰盛，历代不同，叛服之情，<br /><br />&nbsp;&nbsp;&nbsp;&nbsp;略可论讨。周之北伐，仅获中规；汉氏外攘，裁收下策。昔在代京，恒为重备，<br /><br />&nbsp;&nbsp;&nbsp;&nbsp;将帅劳止，甲士疲力。前世苦之，计未能致。今天祚大魏，乱亡在彼。朝廷垂天<br /><br />&nbsp;&nbsp;&nbsp;&nbsp;覆之恩，廓大造之德。鸠其散亡，礼送令返。宜因此时，善思远策。<br /><br />&nbsp;&nbsp;&nbsp;&nbsp;窃以理虽万变，可以一观；来事虽悬，易以往卜。昔汉宣之世，呼韩款塞，<br /><br />&nbsp;&nbsp;&nbsp;&nbsp;汉遣董忠、韩昌领边郡士马，送出朔方，因留卫助。又光武时，亦令中郎将段彬<br /><br />&nbsp;&nbsp;&nbsp;&nbsp;置安集掾史，随单于所在，参察动静。斯皆守吉之元龟，安边之胜策。计今朝廷<br /><br />&nbsp;&nbsp;&nbsp;&nbsp;成功，不减曩时；蠕蠕国弊，亦同畴日。宜准昔成谟，略依旧事。借其所闲地，<br /><br />&nbsp;&nbsp;&nbsp;&nbsp;听使田牧；粗置官属，示相慰抚；严戒边兵，以见保卫。驭以宽仁，縻以久策。<br /><br />&nbsp;&nbsp;&nbsp;&nbsp;使亲不至矫诈，疏不容叛反。今北镇诸将旧常云一人代外逻，因令防察。所谓天<br /><br />&nbsp;&nbsp;&nbsp;&nbsp;子有道，守在四夷者也。”<br /><br />&nbsp;&nbsp;&nbsp;&nbsp;又云：<br /><br />&nbsp;&nbsp;&nbsp;&nbsp;先人有夺人之心，待降如受强敌。武非专外，亦以防内。若从处分割配，诸<br /><br />&nbsp;&nbsp;&nbsp;&nbsp;州镇辽远，非转输可到，悔叛之情，变起难测。又居人畜业，布在原野，戎夷性<br /><br />&nbsp;&nbsp;&nbsp;&nbsp;贪，见则思盗。防彼肃此，少兵不堪，浑流之际，易相干犯。驱之还本，未必乐<br /><br />&nbsp;&nbsp;&nbsp;&nbsp;去，配州内徙，复不肯从。既其如此，为费必大。<br /><br />&nbsp;&nbsp;&nbsp;&nbsp;朝廷不许。<br /><br />&nbsp;&nbsp;&nbsp;&nbsp;孚持白虎幡劳阿那瑰于柔玄、怀荒二镇间。阿那瑰众号三十万，阴有异意，<br /><br />&nbsp;&nbsp;&nbsp;&nbsp;遂拘留孚，载以韫车，日给酪一升，肉一段。每集其众，坐孚东厢，称为行台，<br /><br />&nbsp;&nbsp;&nbsp;&nbsp;甚加礼敬。阿那瑰遂南过至旧京，后遣孚等还，因上表谢罪。有司以孚事下廷尉，<br /><br />&nbsp;&nbsp;&nbsp;&nbsp;丞高谦之云孚辱命，处孚流罪。<br /><br />&nbsp;&nbsp;&nbsp;&nbsp;后拜冀州刺史。孚劝课农桑，境内称为慈父，邻州号曰神君。先是，州人张<br /><br />&nbsp;&nbsp;&nbsp;&nbsp;孟都、张洪建、马潘、崔独怜、张叔绪、崔丑、张天宜、崔思哲等八家，皆屯保<br /><br />&nbsp;&nbsp;&nbsp;&nbsp;林野，不臣王命，州郡号曰八王。孚至，皆请入城，愿致死效力。后为葛荣所陷。<br /><br />&nbsp;&nbsp;&nbsp;&nbsp;为荣所执兄v为防城都督，兄子子礼为录事参军。荣欲先害子礼，孚请先死以赎<br /><br />&nbsp;&nbsp;&nbsp;&nbsp;子礼，叩头流血，荣乃舍之。又大集将士议其死事，孚兄弟各诬己引过，争相为<br /><br />&nbsp;&nbsp;&nbsp;&nbsp;死。又孟都、潘绍等数百人皆叩头就法，请活使君。荣曰：“此魏之诚臣义士也。”<br /><br />&nbsp;&nbsp;&nbsp;&nbsp;凡同禁五百人，皆得免。荣平，还，除冀州刺史。<br /><br />&nbsp;&nbsp;&nbsp;&nbsp;元颢入洛，授孚东道行台、彭城郡王。孚封颢逆书送朝廷，天子嘉之。颢平，<br /><br />&nbsp;&nbsp;&nbsp;&nbsp;封孚万年乡男。<br /><br />&nbsp;&nbsp;&nbsp;&nbsp;永安末，乐器残缺，庄帝命孚监仪注。孚上表曰：“昔太和中，中书监高闾、<br /><br />&nbsp;&nbsp;&nbsp;&nbsp;太乐令公孙崇修造金石，数十年间，乃奏成功。时大集儒生，考其得失。太常卿<br /><br />&nbsp;&nbsp;&nbsp;&nbsp;刘芳请别营造，久而方就。复召公卿量校合否，论者沸腾，莫有适从。登被旨敕，<br /><br />&nbsp;&nbsp;&nbsp;&nbsp;并见施用。往岁大军入洛，戎马交驰，所有乐器，亡失垂尽。臣至太乐署，问太<br /><br />&nbsp;&nbsp;&nbsp;&nbsp;乐令张乾龟等，云承前以来，置宫悬四箱，六架。东北架编黄钟之磬十四，<br /><br />&nbsp;&nbsp;&nbsp;&nbsp;虽器名黄钟，而声实夷则，考之音制，不甚谐韵。姑洗悬于东北，太蔟编于西北，<br /><br />&nbsp;&nbsp;&nbsp;&nbsp;蕤宾列于西南，并皆器象差位，调律不和。又有仪钟十四，虚悬架首，初不叩击，<br /><br />&nbsp;&nbsp;&nbsp;&nbsp;今便删废，以从正则。臣今据《周礼》凫氏修广之规，磬氏倨句之法，吹律求声，<br /><br />&nbsp;&nbsp;&nbsp;&nbsp;叩钟求音，损除繁杂，讨论实录，依十二月为十二宫，各准辰次，当位悬设，月<br /><br />&nbsp;&nbsp;&nbsp;&nbsp;声既备，随用击奏，则会还相为宫之义，又得律吕相生之体。今量钟磬之数，各<br /><br />&nbsp;&nbsp;&nbsp;&nbsp;以十二架为定。”奏可。于时缙绅之士，咸往观听，靡不咨嗟叹服而返。太傅、<br /><br />&nbsp;&nbsp;&nbsp;&nbsp;录尚书长孙承业妙解声律，特复称善。<br /><br />&nbsp;&nbsp;&nbsp;&nbsp;后从出帝入关。<br /><br />&nbsp;&nbsp;&nbsp;&nbsp;广阳王建，真君三年封楚王，后改封广阳王。薨，谥曰简王。<br /><br />&nbsp;&nbsp;&nbsp;&nbsp;子石侯，袭。薨，谥曰哀王。<br /><br />&nbsp;&nbsp;&nbsp;&nbsp;子遗兴，袭。薨，谥曰定王。无子。<br /><br />&nbsp;&nbsp;&nbsp;&nbsp;石侯弟嘉，少沉敏，喜愠不形于色，兼有武略。高祖初，拜徐州刺史，甚有<br /><br />&nbsp;&nbsp;&nbsp;&nbsp;威惠。后封广阳王，以绍建后。高祖南伐，诏嘉断均口。嘉违失指授，令贼得免。<br /><br />&nbsp;&nbsp;&nbsp;&nbsp;帝怒，责之曰：“叔祖定非世孙，何太不上类也！”及将大渐，遗诏以嘉为尚书<br /><br />&nbsp;&nbsp;&nbsp;&nbsp;左仆射，与咸阳王礻喜等辅政。迁司州牧。嘉表请于京四面，筑坊三百二十，各<br /><br />&nbsp;&nbsp;&nbsp;&nbsp;周一千二百步，乞发三正复丁，以充兹役，虽有暂劳，奸盗永止。诏从之。拜卫<br /><br />&nbsp;&nbsp;&nbsp;&nbsp;大将军、尚书令，除仪同三司。<br /><br />&nbsp;&nbsp;&nbsp;&nbsp;嘉好饮酒，或沉醉，在世宗前言笑自得，无所顾忌。帝以其属尊年老，常优<br /><br />&nbsp;&nbsp;&nbsp;&nbsp;容之。与彭城、北海、高阳诸王每入宴集，极欢弥夜，数加赏赐。帝亦时幸其第。<br /><br />&nbsp;&nbsp;&nbsp;&nbsp;性好仪饰，车服鲜华，既居仪同，又任端首，出入容卫，道路荣之。后迁司空，<br /><br />&nbsp;&nbsp;&nbsp;&nbsp;转司徒。<br /><br />&nbsp;&nbsp;&nbsp;&nbsp;嘉好立功名，有益公私，多所敷奏，帝雅委付之。爱敬人物，后来才俊未为<br /><br />&nbsp;&nbsp;&nbsp;&nbsp;时知者，侍坐之次，转加谈引，时人以此称之。薨，遗命薄葬。世宗悼惜之，赠<br /><br />&nbsp;&nbsp;&nbsp;&nbsp;侍中、太保，谥曰懿烈。<br /><br />&nbsp;&nbsp;&nbsp;&nbsp;嘉后妃，宜都王穆寿孙女，司空从妹也，聪明妇人。及为嘉妃，多所匡赞，<br /><br />&nbsp;&nbsp;&nbsp;&nbsp;光益家道。<br /><br />&nbsp;&nbsp;&nbsp;&nbsp;子深，字智远，袭爵。肃宗初，拜肆州刺史。预行恩信，胡人便之，劫盗止<br /><br />&nbsp;&nbsp;&nbsp;&nbsp;息。后为恒州刺史，在州多所受纳，政以贿成，私家有马千匹者必取百匹，以此<br /><br />&nbsp;&nbsp;&nbsp;&nbsp;为恒。累迁殿中尚书，未拜，坐淫城阳王徽妃于氏，为徽表讼。诏付丞相、高阳<br /><br />&nbsp;&nbsp;&nbsp;&nbsp;王雍等宗室议决其罪，以王还第。<br /><br />&nbsp;&nbsp;&nbsp;&nbsp;及沃野镇人破六韩拔陵反叛，临淮王讨之，失利，诏深为北道大都督，受<br /><br />&nbsp;&nbsp;&nbsp;&nbsp;尚书令李崇节度。时东道都督崔暹败于白道，深上书曰：<br /><br />&nbsp;&nbsp;&nbsp;&nbsp;边竖构逆，以成纷梗，其所由来，非一朝也。昔皇始以移防为重，盛简亲贤，<br /><br />&nbsp;&nbsp;&nbsp;&nbsp;拥麾作镇，配以高门子弟，以死防遏，不但不废仕宦，至乃偏得复除。当时人物，<br /><br />&nbsp;&nbsp;&nbsp;&nbsp;忻慕为之。及太和在历，仆射李冲当官任事，凉州土人，悉免厮役，丰沛旧门，<br /><br />&nbsp;&nbsp;&nbsp;&nbsp;仍防边戍。自非得罪当世，莫肯与之为伍。征镇驱使，但为虞候白直，一生推迁，<br /><br />&nbsp;&nbsp;&nbsp;&nbsp;不过军主。然其往世房分留居京者得上品通官，在镇者便为清途所隔。或投彼有<br /><br />&nbsp;&nbsp;&nbsp;&nbsp;北，以御魑魅，多复逃胡乡。乃峻边兵之格，镇人浮游在外，皆听流兵捉之。于<br /><br />&nbsp;&nbsp;&nbsp;&nbsp;是少年不得从师，长者不得游宦，独为匪人，言者流涕。<br /><br />&nbsp;&nbsp;&nbsp;&nbsp;自定鼎伊洛，边任益轻，唯底滞凡才，出为镇将，转相模习，专事聚敛。或<br /><br />&nbsp;&nbsp;&nbsp;&nbsp;有诸方奸吏，犯罪配边，为之指踪，过弄官府，政以贿立，莫能自改。咸言奸吏<br /><br />&nbsp;&nbsp;&nbsp;&nbsp;为此，无不切齿憎怒。<br /><br />&nbsp;&nbsp;&nbsp;&nbsp;及阿那瑰背恩，纵掠窃奔，命师追之，十五万众度沙漠，不日而还。边人见<br /><br />&nbsp;&nbsp;&nbsp;&nbsp;此援师，便自意轻中国。尚书令臣崇时即申闻，求改镇为州，将允其愿，抑亦先<br /><br />&nbsp;&nbsp;&nbsp;&nbsp;觉。朝廷未许。而高阙戍主率下失和，拔陵杀之，敢为逆命，攻城掠地，所见必<br /><br />&nbsp;&nbsp;&nbsp;&nbsp;诛。王师屡北，贼党日盛。此段之举，指望销平。其崔暹只轮不反，臣崇与臣逡<br /><br />&nbsp;&nbsp;&nbsp;&nbsp;巡复路。今者相与还次云中，马首是瞻，未便西迈，将士之情，莫不解体。今日<br /><br />&nbsp;&nbsp;&nbsp;&nbsp;所虑，非止西北，将恐诸镇寻亦如此，天下之事，何易可量！<br /><br />&nbsp;&nbsp;&nbsp;&nbsp;时不纳其策。东西部敕勒之叛，朝议更思深言，遣兼黄门侍郎郦道元为大使，<br /><br />&nbsp;&nbsp;&nbsp;&nbsp;欲复镇为州，以顺人望。会六镇尽叛，不得施行。深后上言：“今六镇俱叛，二<br /><br />&nbsp;&nbsp;&nbsp;&nbsp;部高车，亦同恶党。以疲兵讨之，不必制敌。请简选兵，或留守恒州要处，更为<br /><br />&nbsp;&nbsp;&nbsp;&nbsp;后图。”<br /><br />&nbsp;&nbsp;&nbsp;&nbsp;及李崇徵还，深专总戎政。拔陵避蠕蠕，南移渡河。先是，别将李叔仁以拔<br /><br />&nbsp;&nbsp;&nbsp;&nbsp;陵来逼，请求迎援。深赴之，前后降附二十万人。深与行台元纂表求恒州北别立<br /><br />&nbsp;&nbsp;&nbsp;&nbsp;郡县，安置降户，随宜赈赉，息其乱心。不从，诏遣黄门郎杨昱分散之于冀、定、<br /><br />&nbsp;&nbsp;&nbsp;&nbsp;瀛三州就食。深谓纂曰：“此辈复为乞活矣，祸乱当由此作。”既而鲜于礼叛<br /><br />&nbsp;&nbsp;&nbsp;&nbsp;于定州，杜洛周反于幽州。其余降户，犹在恒州，遂欲推深为主。深乃上书乞还<br /><br />&nbsp;&nbsp;&nbsp;&nbsp;京师。令左卫将军杨津代深为都督，以深为侍中、右卫将军、定州刺史。时中山<br /><br />&nbsp;&nbsp;&nbsp;&nbsp;太守赵叔隆、别驾崔融讨贼失利，台使刘审考核，未讫，会贼逼中山，深乃令叔<br /><br />&nbsp;&nbsp;&nbsp;&nbsp;隆防境。审驰驿还京，云深擅相放纵。城阳王徽与深有隙，因此构之。乃徵深为<br /><br />&nbsp;&nbsp;&nbsp;&nbsp;吏部尚书，兼中领军。及深至都，肃宗不欲使徽、深相憾，敕因宴会令相和解。<br /><br />&nbsp;&nbsp;&nbsp;&nbsp;徽衔不已。<br /><br />&nbsp;&nbsp;&nbsp;&nbsp;后河间王琛等为鲜于礼所败，乃除深仪同三司、大都督，章武王融为左都<br /><br />&nbsp;&nbsp;&nbsp;&nbsp;督，裴衍为右都督，并受深节度。徽因奏灵太后构深曰：“广阳以爱子握兵在外，<br /><br />&nbsp;&nbsp;&nbsp;&nbsp;不可测也。”乃敕章武王等潜相防备。融遂以敕示深。深惧，事无大小，不敢自<br /><br />&nbsp;&nbsp;&nbsp;&nbsp;决。灵太后闻之，乃使问深意状。乃具言曰：<br /><br />&nbsp;&nbsp;&nbsp;&nbsp;往者元叉执权，移天徙日，而徽托附，无翼而飞。今大明反政，任寄唯重，<br /><br />&nbsp;&nbsp;&nbsp;&nbsp;以徽褊心，衔臣切骨。臣以疏滞，远离京辇，被其构阻，无所不为。然臣昔不在<br /><br />&nbsp;&nbsp;&nbsp;&nbsp;其后，自此以来，翻成陵谷。徽遂一岁八迁，位居宰相；臣乃积年淹滞，有功不<br /><br />&nbsp;&nbsp;&nbsp;&nbsp;录。<br /><br />&nbsp;&nbsp;&nbsp;&nbsp;自徽执政以来，非但抑臣而已，北征之勋，皆被拥塞。将士告捷，终无片赏，<br /><br />&nbsp;&nbsp;&nbsp;&nbsp;虽为表请，多不蒙遂。前留元标据于盛乐，后被重围，析骸易子，倒悬一隅，婴<br /><br />&nbsp;&nbsp;&nbsp;&nbsp;城二载。贼散之后，依阶乞官，徽乃盘退，不允所请。而徐州下邳戍主贾勋，法<br /><br />&nbsp;&nbsp;&nbsp;&nbsp;僧叛后，暂被围逼，固守之勋，比之未重，乃立得州，即授开国。天下之事，其<br /><br />&nbsp;&nbsp;&nbsp;&nbsp;流一也，功同赏异，不平谓何？又骠骑李崇，北征之日，启募八州之人，听用关<br /><br />&nbsp;&nbsp;&nbsp;&nbsp;西之格。及臣在后，依此科赏，复言北道征者不得同于关西。定襄陵庙之至重，<br /><br />&nbsp;&nbsp;&nbsp;&nbsp;平城守国之要镇，若计此而论，功亦何负于秦楚？但以嫉臣之故，便欲望风排抑。<br /><br />&nbsp;&nbsp;&nbsp;&nbsp;然其当途以来，何直退勋而已，但是随臣征者，即便为所嫉。统军袁叔和曾<br /><br />&nbsp;&nbsp;&nbsp;&nbsp;经省诉，徽初言有理，又闻北征隶臣为统，应时变色。复令臣兄子仲显异端讼臣，<br /><br />&nbsp;&nbsp;&nbsp;&nbsp;缉缉翩翩，谋相诽谤。言臣恶者，接以恩颜；称臣善者，即被嫌责。甄琛曾理臣<br /><br />&nbsp;&nbsp;&nbsp;&nbsp;屈，乃视之若仇雠；徐纥颇言臣短，即待之如亲戚。又骠骑长史祖莹，昔在军中，<br /><br />&nbsp;&nbsp;&nbsp;&nbsp;妄增首级，矫乱戎行，蠹害军府，获罪有司，避命山泽。直以谤臣之故，徽乃还<br /><br />&nbsp;&nbsp;&nbsp;&nbsp;雪其罪。臣府司马刘敬，比送降人，既到定州，翻然背叛。贼如决河，岂其能拥。<br /><br />&nbsp;&nbsp;&nbsp;&nbsp;且以臣府参僚，不免身首异处。徽既怒迁，舍其元恶。囗及胥徒。从臣行者莫不<br /><br />&nbsp;&nbsp;&nbsp;&nbsp;悚惧。<br /><br />&nbsp;&nbsp;&nbsp;&nbsp;顷恒州之人，乞臣为刺史，徽乃斐然言不可测。及降户结谋，臣频表启，徽<br /><br />&nbsp;&nbsp;&nbsp;&nbsp;乃因执言此事。及向定州，远彼奸恶，又复论臣将有异志。翻覆如此，欲相陷没。<br /><br />&nbsp;&nbsp;&nbsp;&nbsp;致令国朝遽赐迁代。贼起之由，谁使然也？徽既优幸，任隆一世，慕势之徒，于<br /><br />&nbsp;&nbsp;&nbsp;&nbsp;臣何有？是故余人摄选，车马填门；及臣居边，宾游罕至。臣近比为虑其为梗，<br /><br />&nbsp;&nbsp;&nbsp;&nbsp;是以孜孜乞赴京阙。属流人举斧，元戎垂翅，复从后命，自安无所，oa先<br /><br />&nbsp;&nbsp;&nbsp;&nbsp;驱，不敢辞事。及臣出都，行尘未灭，已闻在后复生异议。言臣将儿自随，证为<br /><br />&nbsp;&nbsp;&nbsp;&nbsp;可疑之兆，忽称此以构乱。悠悠之人，复传音响，言左军臣融、右军臣衍，皆受<br /><br />&nbsp;&nbsp;&nbsp;&nbsp;密敕，伺察臣事。徽既用心如此，臣将何以自安！<br /><br />&nbsp;&nbsp;&nbsp;&nbsp;窃以天步未夷，国难犹梗，方伯之任，于斯为急。徽昔临藩，乃有人誉，及<br /><br />&nbsp;&nbsp;&nbsp;&nbsp;居端右，蔑尔无闻。今求出之为州，使得申其利用。徽若外从所长，臣无内虑之<br /><br />&nbsp;&nbsp;&nbsp;&nbsp;切。脱蒙囗公私幸甚。<br /><br />&nbsp;&nbsp;&nbsp;&nbsp;深以兵士频经退散，人无斗情，连营转栅，日行十里。行达交津，隔水而陈。<br /><br />&nbsp;&nbsp;&nbsp;&nbsp;贼礼常与葛荣谋，后稍信朔州人毛普贤，荣常衔之。普贤昔为深统军，及在交<br /><br />&nbsp;&nbsp;&nbsp;&nbsp;津，深使人谕之，普贤乃有降意。又使录事参军元晏说贼程杀鬼，果相猜贰。葛<br /><br />&nbsp;&nbsp;&nbsp;&nbsp;荣遂杀普贤、礼而自立。荣以新得大众，上下未安，遂北度瀛州。深便率众北<br /><br />&nbsp;&nbsp;&nbsp;&nbsp;转。荣东攻章武王融，战败于白牛还。深遂退走，趋定州。闻刺史杨津疑其有异<br /><br />&nbsp;&nbsp;&nbsp;&nbsp;志，乃止于州南佛寺。停三日夜，乃召都督毛谥等六七人，臂肩为约，危难之际，<br /><br />&nbsp;&nbsp;&nbsp;&nbsp;期相拯恤。谥疑深意异，乃密告津云：深谋不轨。津遣谥讨深，深走出，谥叫噪<br /><br />&nbsp;&nbsp;&nbsp;&nbsp;追蹑。深与左右行至博陵郡界，逢贼游骑，乃引诣葛荣。贼徒见深，颇有喜者。<br /><br />&nbsp;&nbsp;&nbsp;&nbsp;荣新自立，内恶之，乃害深。庄帝追复王爵，赠司徒公，谥曰忠武。<br /><br />&nbsp;&nbsp;&nbsp;&nbsp;子湛，字士深，少有风尚。庄帝初，袭封。孝静初，累迁冀州刺史，所在聚<br /><br />&nbsp;&nbsp;&nbsp;&nbsp;敛，风政不立。入为侍中，后行司州牧。时齐献武王作相，以湛颇有器望，启超<br /><br />&nbsp;&nbsp;&nbsp;&nbsp;拜太尉公。薨，赠假黄钺、大司马、尚书令，谥曰文献。初，湛名位渐重，留连<br /><br />&nbsp;&nbsp;&nbsp;&nbsp;声色，始以婢紫光遗尚书郎中宋游道，后乃私耽，出为冀州，窃而携去。游道大<br /><br />&nbsp;&nbsp;&nbsp;&nbsp;致纷纷，乃云紫光湛父所宠，湛母遗己，将致公文。久乃停息，论者两非之。<br /><br />&nbsp;&nbsp;&nbsp;&nbsp;湛弟瑾，尚书祠部郎。后谋杀齐文襄，事泄，合门伏法。<br /><br />&nbsp;&nbsp;&nbsp;&nbsp;湛子法轮，紫光所生也。齐王矜湛覆灭，乃启原之，复其爵土。<br /><br />&nbsp;&nbsp;&nbsp;&nbsp;南安王余，真君三年封吴王，后改封南安王。世祖暴崩，中常侍宗爱矫皇太<br /><br />&nbsp;&nbsp;&nbsp;&nbsp;后令，迎余而立之，然后发丧。大赦，改年为永平。余自以非次而立，厚赏群下，<br /><br />&nbsp;&nbsp;&nbsp;&nbsp;取悦于众。为长夜之饮，声乐不绝，旬月之间，帑藏空罄。尤好弋猎，出入无度。<br /><br />&nbsp;&nbsp;&nbsp;&nbsp;边方告难，余不恤之，百姓愤惋，而余晏如也。宗爱权恣日甚，内外惮之。余疑<br /><br />&nbsp;&nbsp;&nbsp;&nbsp;爱将谋变，夺其权。爱怒，因余祭庙，夜杀余。高宗葬以王礼，谥曰隐。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895564);">加入书签</a><a
                        href="895516.html">上一页</a>&larr;<a href="index.html">返回列表</a>&rarr;<a
                            href="895639.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895516.html"; var next_page = "895639.html"; var index_page = "index.html"; var sortid = "9"; var article_id = "14002"; var chapter_id = "895564"; var articlename = "魏书"; var chaptername = " 卷十八 列传第六"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>