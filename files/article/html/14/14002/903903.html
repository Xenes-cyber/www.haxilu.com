<!DOCTYPE html>
<html>
<head>
<meta charset="gbk" />
<title>魏书- 卷一百九 志第十四-在线阅读-哈西文学网</title>
<meta name="keywords" content="魏收，魏书， 卷一百九 志第十四全文， 卷一百九 志第十四在线阅读 哈西文学网" />
<meta name="description" content="哈西文学网提供魏收的魏书  卷一百九 志第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/903903.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/903903.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九 志第十四</h1>
            <div class="link xb">
                <a href="903875.html">上一页</a>&larr;<a href="index.html">返回列表</a>&rarr;<a
                    href="903964.html">下一页</a></div>			
            <div id="BookText">&nbsp;&nbsp;&nbsp;&nbsp;◎乐五<br /><br />&nbsp;&nbsp;&nbsp;&nbsp;气质初分，声形立矣。圣者因天然之有，为入用之物；缘喜怒之心，设哀乐<br /><br />&nbsp;&nbsp;&nbsp;&nbsp;之器。桴苇龠，其来自久。伏羲弦琴，农皇制瑟，垂钟和磬，女娲之簧，随感<br /><br />&nbsp;&nbsp;&nbsp;&nbsp;而作，其用稍广。轩辕桴阮瑜之管，定小一之律，以成《咸池》之美，次以《六<br /><br />&nbsp;&nbsp;&nbsp;&nbsp;茎》、《五英》、《大章》、《韶》、《夏》、《护》、《武》之属，圣人所以<br /><br />&nbsp;&nbsp;&nbsp;&nbsp;移风易俗也。故在《易》之《豫》，义明崇德。《书》云：“诗言志，歌咏言，<br /><br />&nbsp;&nbsp;&nbsp;&nbsp;声依永，律和声，八音克谐，神人以和。”《周礼》圜钟为宫，黄钟为角，太蔟<br /><br />&nbsp;&nbsp;&nbsp;&nbsp;为徵，沽洗为羽，雷鼓、雷鼗，孤竹之管，云和之琴瑟，《云门》之舞，奏之六<br /><br />&nbsp;&nbsp;&nbsp;&nbsp;变，天神可得而降矣；函钟为宫，太蔟为角，沽洗为徵，南吕为羽，灵鼓、灵鼗，<br /><br />&nbsp;&nbsp;&nbsp;&nbsp;孙竹之管，空桑之琴瑟，《咸池》之舞，奏之八变，地示可得而礼矣；黄钟为宫，<br /><br />&nbsp;&nbsp;&nbsp;&nbsp;大吕为角，太蔟为徵，应钟为羽，路鼓、路鼗，阴竹之管，龙门之琴瑟，《九德》<br /><br />&nbsp;&nbsp;&nbsp;&nbsp;之歌，《九召》之舞，奏之九变，人鬼可得而礼矣。此所以协三才，宁万国也。<br /><br />&nbsp;&nbsp;&nbsp;&nbsp;凡音，宫为君，商为臣，角为民，徵为事，羽为物，五者不乱则无帖滞之音。宫<br /><br />&nbsp;&nbsp;&nbsp;&nbsp;乱则荒，其君骄；商乱则陂，其官坏；角乱则忧，其民怨；徵乱则哀，其事勤；<br /><br />&nbsp;&nbsp;&nbsp;&nbsp;羽乱则危，其财匮。奸声感人，逆气应之，逆气成象而淫乐兴焉；正气感人，顺<br /><br />&nbsp;&nbsp;&nbsp;&nbsp;气应之，顺气成象而和乐兴焉。先王耻其乱，故制雅颂之声以道之，使其声足乐<br /><br />&nbsp;&nbsp;&nbsp;&nbsp;而不流，使其文足论而不息，使其曲直、繁瘠、廉肉、节奏足以感动人之善心而<br /><br />&nbsp;&nbsp;&nbsp;&nbsp;已，不使放心邪气得接焉。乐在宗庙之中，君臣上下同听之，莫不和敬；在族长<br /><br />&nbsp;&nbsp;&nbsp;&nbsp;乡里之中，长幼同听之，莫不和顺；闺门之内，父子兄弟同听之，莫不和亲。又<br /><br />&nbsp;&nbsp;&nbsp;&nbsp;有i昧任禁之乐，以娱四夷之民。斯盖立乐之方也。<br /><br />&nbsp;&nbsp;&nbsp;&nbsp;三代之衰，邪音间起，则有烂漫靡靡之乐兴焉。周之衰也，诸侯力争，浇伪<br /><br />&nbsp;&nbsp;&nbsp;&nbsp;萌生，淫慝滋甚，竞其邪，忘其正，广其器，蔑其礼，或奏之而心疾，或撞之不<br /><br />&nbsp;&nbsp;&nbsp;&nbsp;令。晋平公闻清角而颠陨，魏文侯听古雅而眠睡，郑、宋、齐、卫，流宕不反，<br /><br />&nbsp;&nbsp;&nbsp;&nbsp;于是正乐亏矣。大乐感于风化，与世推移，治国之音安以乐，亡国之音哀以思，<br /><br />&nbsp;&nbsp;&nbsp;&nbsp;随时隆替，不常厥声。延陵历听诸国，盛衰必举，盖所感者著，所识者深也。乐<br /><br />&nbsp;&nbsp;&nbsp;&nbsp;之崩矣，秦始灭学，经亡义绝，莫采其真。人重协俗，世贵顺耳，则雅声古器几<br /><br />&nbsp;&nbsp;&nbsp;&nbsp;将沦绝。汉兴，制氏但识其铿锵鼓舞，不传其义，而于郊庙朝廷，皆协律新变，<br /><br />&nbsp;&nbsp;&nbsp;&nbsp;杂以赵、代、秦、楚之曲，故王禹、宋晔上书切谏，丙强、景武显著当时，通儒<br /><br />&nbsp;&nbsp;&nbsp;&nbsp;达士所共叹息矣。后汉东平王苍总议乐事，颇有增加，大抵循前而已。及黄巾、<br /><br />&nbsp;&nbsp;&nbsp;&nbsp;董卓以后，天下丧乱，诸乐亡缺。魏武即获杜夔，令其考会古乐，而柴玉、左延<br /><br />&nbsp;&nbsp;&nbsp;&nbsp;年终以新声宠爱。晋世荀勖典乐，与郭夏宋识之徒共加研集，谓为合古，而阮咸<br /><br />&nbsp;&nbsp;&nbsp;&nbsp;讥之。金行不永，以至亡败，哀思之来，便为验矣。夫大乐与天地同和，苟非达<br /><br />&nbsp;&nbsp;&nbsp;&nbsp;识至精，何以体其妙极。自汉以后，舞称歌名，代相改易，服章之用，亦有不同，<br /><br />&nbsp;&nbsp;&nbsp;&nbsp;斯则不袭之义也。<br /><br />&nbsp;&nbsp;&nbsp;&nbsp;永嘉已下，海内分崩，伶官乐器，皆为刘聪、石勒所获，慕容俊平冉闵，遂<br /><br />&nbsp;&nbsp;&nbsp;&nbsp;克之。王猛平邺，入于关右。苻坚既败，长安纷扰，慕容永之东也，礼乐器用多<br /><br />&nbsp;&nbsp;&nbsp;&nbsp;归长子，及垂平永，并入中山。自始祖内和魏晋，二代更致音伎；穆帝为代王，<br /><br />&nbsp;&nbsp;&nbsp;&nbsp;愍帝又进以乐物；金石之器虽有未周，而弦管具矣。逮太祖定中山，获其乐县，<br /><br />&nbsp;&nbsp;&nbsp;&nbsp;既初拨乱，未遑创改，因时所行而用之。世历分崩，颇有遗失。<br /><br />&nbsp;&nbsp;&nbsp;&nbsp;天兴元年冬，诏尚书吏部郎邓渊定律吕，协音乐。及追尊皇曾祖、皇祖、皇<br /><br />&nbsp;&nbsp;&nbsp;&nbsp;考诸帝，乐用八佾，舞《皇始》之舞。《皇始舞》，太祖所作也，以明开大始祖<br /><br />&nbsp;&nbsp;&nbsp;&nbsp;之业。后更制宗庙。皇帝入庙门，奏《王夏》太祝迎神于庙门，奏迎神曲，犹古<br /><br />&nbsp;&nbsp;&nbsp;&nbsp;降神之乐；乾豆上奏登歌，犹古清庙之乐；曲终，下奏《神祚》，嘉神明之飨也；<br /><br />&nbsp;&nbsp;&nbsp;&nbsp;皇帝行礼七庙，奏《陛步》，以为行止之节；皇帝出门，奏《总章》，次奏《八<br /><br />&nbsp;&nbsp;&nbsp;&nbsp;佾舞》，次奏送神曲。又旧礼：孟秋祀天西郊，兆内坛西，备列金石，乐具，皇<br /><br />&nbsp;&nbsp;&nbsp;&nbsp;帝入兆内行礼，咸奏舞《八佾》之舞；孟夏有事于东庙，用乐略与西郊同。太祖<br /><br />&nbsp;&nbsp;&nbsp;&nbsp;初，冬至祭天于南郊圜丘，乐用《皇矣》，奏《云和》之舞，事讫，奏《维皇》，<br /><br />&nbsp;&nbsp;&nbsp;&nbsp;将燎；夏至祭地o于北郊方泽，乐用《天祚》，奏《大武》之舞。正月上日，飨<br /><br />&nbsp;&nbsp;&nbsp;&nbsp;群臣，宣布政教，备列宫悬正乐，兼奏燕、赵、秦、吴之音，五方殊俗之曲。四<br /><br />&nbsp;&nbsp;&nbsp;&nbsp;时飨会亦用焉。凡乐者乐其所自生，礼不忘其本，掖庭中歌《真人代歌》，上叙<br /><br />&nbsp;&nbsp;&nbsp;&nbsp;祖宗开基所由，下及君臣废兴之迹，凡一百五十章，昏晨歌之，时与丝竹合奏。<br /><br />&nbsp;&nbsp;&nbsp;&nbsp;郊庙宴飨亦用之。<br /><br />&nbsp;&nbsp;&nbsp;&nbsp;六年冬，诏太乐、总章、鼓吹增修杂伎，造五兵、角怼Ⅶ梓搿⒎锘省⑾扇恕<br /><br />&nbsp;&nbsp;&nbsp;&nbsp;长蛇、白象、白虎及诸畏兽、鱼龙、辟邪、鹿马仙车、高K百尺、长桥、缘H、<br /><br />&nbsp;&nbsp;&nbsp;&nbsp;跳丸、五案以备百戏。大飨设之于殿庭，如汉晋之旧也。太宗初，又增修之，撰<br /><br />&nbsp;&nbsp;&nbsp;&nbsp;合大曲，更为钟鼓之节。<br /><br />&nbsp;&nbsp;&nbsp;&nbsp;世祖破赫连昌，获古雅乐，及平凉州，得其伶人、器服，并择而存之。后通<br /><br />&nbsp;&nbsp;&nbsp;&nbsp;西域，又以悦般国鼓舞设于乐署。<br /><br />&nbsp;&nbsp;&nbsp;&nbsp;高宗、显祖无所改作。诸帝意在经营，不以声律为务，古乐音制，罕复传习，<br /><br />&nbsp;&nbsp;&nbsp;&nbsp;旧工更尽，声曲多亡。<br /><br />&nbsp;&nbsp;&nbsp;&nbsp;太和初，高祖垂心雅古，务正音声。时司乐上书，典章有阙，求集中秘群官<br /><br />&nbsp;&nbsp;&nbsp;&nbsp;议定其事，并访吏民，有能体解古乐者，与之修广器数，甄立名品，以谐八音。<br /><br />&nbsp;&nbsp;&nbsp;&nbsp;诏“可”。虽经众议，于时卒无洞晓声律者，乐部不能立，其事弥缺。然方乐之<br /><br />&nbsp;&nbsp;&nbsp;&nbsp;制及四夷歌舞，稍增列于太乐。金石羽旄之饰，为壮丽于往时矣。<br /><br />&nbsp;&nbsp;&nbsp;&nbsp;五年，文明太后、高祖并为歌章，戒劝上下，皆宣之管弦。<br /><br />&nbsp;&nbsp;&nbsp;&nbsp;七年秋，中书监高允奏乐府歌词，陈国家王业符瑞及祖宗德美，又随时歌谣，<br /><br />&nbsp;&nbsp;&nbsp;&nbsp;不准古旧，辨雅、郑也。<br /><br />&nbsp;&nbsp;&nbsp;&nbsp;十一年春，文明太后令曰：“先王作乐，所以和风改俗，非雅曲正声不宜庭<br /><br />&nbsp;&nbsp;&nbsp;&nbsp;奏。可集新旧乐章，参探音律，除去新声不典之曲，裨增钟县铿锵之韵。”<br /><br />&nbsp;&nbsp;&nbsp;&nbsp;十五年冬，高祖诏曰：“乐者所以动天地，感神o，调阴阳，通人鬼。故能<br /><br />&nbsp;&nbsp;&nbsp;&nbsp;关山川之风，以播德于无外。由此言之，治用大矣。逮乎末俗陵迟，正声顿废，<br /><br />&nbsp;&nbsp;&nbsp;&nbsp;多好郑卫之音以悦耳目，故使乐章散缺，伶官失守。今方厘革时弊，稽古复礼，<br /><br />&nbsp;&nbsp;&nbsp;&nbsp;庶令乐正雅颂，各得其宜。今置乐官，实须任职，不得仍令滥吹也。”遂简置焉。<br /><br />&nbsp;&nbsp;&nbsp;&nbsp;十六年春，又诏曰：“礼乐之道，自古所先，故圣王作乐以和中，制礼以防<br /><br />&nbsp;&nbsp;&nbsp;&nbsp;外。然音声之用，其致远矣，所以通感人神，移风易俗。至乃《箫韶》九奏，凤<br /><br />&nbsp;&nbsp;&nbsp;&nbsp;皇来仪；击石拊石，百兽率舞。有周之季，斯道崩缺，故夫子忘味于闻《韶》，<br /><br />&nbsp;&nbsp;&nbsp;&nbsp;正乐于返鲁。逮汉魏之间，乐章复阙，然博采音韵，粗有篇条。自魏室之兴，太<br /><br />&nbsp;&nbsp;&nbsp;&nbsp;祖之世尊崇古式，旧典无坠。但干戈仍用，文教未淳，故令司乐失治定之雅音，<br /><br />&nbsp;&nbsp;&nbsp;&nbsp;习不典之繁曲。比太乐奏其职司，求与中书参议。览其所请，愧感兼怀。然心丧<br /><br />&nbsp;&nbsp;&nbsp;&nbsp;在躬，未忍阙此。但礼乐事大，乃为化之本，自非通博之才，莫能措意。中书监<br /><br />&nbsp;&nbsp;&nbsp;&nbsp;高闾器识详富，志量明允，每间陈奏乐典，颇体音律，可令与太乐详采古今，以<br /><br />&nbsp;&nbsp;&nbsp;&nbsp;备兹典。其内外有堪此用者，任其参议也。”闾历年考度，粗以成立，遇迁洛不<br /><br />&nbsp;&nbsp;&nbsp;&nbsp;及精尽，未得施行。寻属高祖崩，未几，闾卒。<br /><br />&nbsp;&nbsp;&nbsp;&nbsp;先是，闾引给事中公孙崇共考音律，景明中，崇乃上言乐事。正始元年秋，<br /><br />&nbsp;&nbsp;&nbsp;&nbsp;诏曰：“太乐令公孙崇更调金石，燮理音准，其书二卷并表悉付尚书。夫礼乐之<br /><br />&nbsp;&nbsp;&nbsp;&nbsp;事，有国所重，可依其请，八座已下、四门博士以上此月下旬集太乐署，考论同<br /><br />&nbsp;&nbsp;&nbsp;&nbsp;异，博采古今，以成一代之典也。”十月，尚书李崇奏：“前被旨敕，以兼太乐<br /><br />&nbsp;&nbsp;&nbsp;&nbsp;令公孙崇更调金石，并具书表付外考试，登依旨敕以去。八月初，诣署集议。但<br /><br />&nbsp;&nbsp;&nbsp;&nbsp;六乐该深，五声妙远。至如仲尼渊识，故将忘味；吴札善听，方可论辨。自斯已<br /><br />&nbsp;&nbsp;&nbsp;&nbsp;降，莫有详之。今既草创，悉不穷解，虽微有诘论，略无究悉。方欲商榷淫滥，<br /><br />&nbsp;&nbsp;&nbsp;&nbsp;作范将来，宁容聊尔一试，便垂竹帛。今请依前所召之官并博闻通学之士更申一<br /><br />&nbsp;&nbsp;&nbsp;&nbsp;集，考其中否，研穷音律，辨括权衡。若可施用，别以闻请。”制“可”。时亦<br /><br />&nbsp;&nbsp;&nbsp;&nbsp;未能考定也。<br /><br />&nbsp;&nbsp;&nbsp;&nbsp;四年春，公孙崇复表言：“伏惟皇魏龙跃凤举，配天光宅。世祖太武皇帝革<br /><br />&nbsp;&nbsp;&nbsp;&nbsp;静荒罚廓宁宇内，凶丑尚繁，戎轩仍动，制礼作乐，致有阙如。高祖孝文皇帝<br /><br />&nbsp;&nbsp;&nbsp;&nbsp;德钟后仁之期，道协先天之日，顾《云门》以兴言，感《箫韶》而忘味。以故中<br /><br />&nbsp;&nbsp;&nbsp;&nbsp;书监高闾博识明敏，文思优洽，绍踪成均，实允所寄。乃命闾广程儒林，究论古<br /><br />&nbsp;&nbsp;&nbsp;&nbsp;乐，依据《六经》，参诸国志，错综阴阳，以制声律。钟石管弦，略以完具，八<br /><br />&nbsp;&nbsp;&nbsp;&nbsp;音声韵，事别粗举。值迁邑崧e，未获周密，五权五量，竟不就果。自尔迄今，<br /><br />&nbsp;&nbsp;&nbsp;&nbsp;率多褫落，金石虚悬，宫商未会。伏惟陛下至圣承天，纂戎鸿烈，以金石未协，<br /><br />&nbsp;&nbsp;&nbsp;&nbsp;诏臣缉理。谨即广搜黍，选其中形，又采梁山之竹，更裁律吕，制磬造钟，依<br /><br />&nbsp;&nbsp;&nbsp;&nbsp;律并就。但权量差谬，其来久矣，顷蒙付并州民王显进所献古铜权，稽之古范，<br /><br />&nbsp;&nbsp;&nbsp;&nbsp;考以今制，钟律准度，与权参合。昔造犹新，始创若旧，异世同符，如合规矩。<br /><br />&nbsp;&nbsp;&nbsp;&nbsp;乐府先正声有《王夏》、《肆夏》、登歌、《鹿鸣》之属六十余韵，又有《皇始》<br /><br />&nbsp;&nbsp;&nbsp;&nbsp;、《五行》、《勺舞》。太祖初兴，置《皇始》之舞，复有吴夷、东夷、西戎之<br /><br />&nbsp;&nbsp;&nbsp;&nbsp;舞。乐府之内，有此七舞。太和初，郊庙但用《文始》、《五行》、《皇始》三<br /><br />&nbsp;&nbsp;&nbsp;&nbsp;舞而已。窃惟周之文武，颂声不同；汉之祖宗，庙乐又别。伏惟皇魏四祖、三宗，<br /><br />&nbsp;&nbsp;&nbsp;&nbsp;道迈隆周，功超鸿汉，颂声庙乐，宜有表章，或文或武，以旌功德。自非懿望茂<br /><br />&nbsp;&nbsp;&nbsp;&nbsp;亲、雅量渊远、博识洽闻者其孰能识其得失。卫军将军、尚书右仆射臣高肇器度<br /><br />&nbsp;&nbsp;&nbsp;&nbsp;淹雅，神赏入微，淹赞大猷，声光海内，宜委之监就，以成皇代典谟之美。昔晋<br /><br />&nbsp;&nbsp;&nbsp;&nbsp;中书监荀勖前代名贤，受命成均，委以乐务，崇述旧章，仪刑古典，事光前载，<br /><br />&nbsp;&nbsp;&nbsp;&nbsp;岂远乎哉。又先帝明诏，内外儒林亦任高闾申请。今之所须，求依前比。”世宗<br /><br />&nbsp;&nbsp;&nbsp;&nbsp;知肇非才，诏曰：“王者功成治定，制礼作乐，以宣风化，以通明神，理万品，<br /><br />&nbsp;&nbsp;&nbsp;&nbsp;赞阴阳，光功德，治之大本，所宜详之。可令太常卿刘芳亦与主之。”<br /><br />&nbsp;&nbsp;&nbsp;&nbsp;永平二年秋，尚书令高肇，尚书仆射、清河王怿等奏言：“案太乐令公孙崇<br /><br />&nbsp;&nbsp;&nbsp;&nbsp;所造八音之器并五度五量，太常卿刘芳及朝之儒学，执诸经传，考辨合否，尺寸<br /><br />&nbsp;&nbsp;&nbsp;&nbsp;度数悉与《周礼》不同。问其所以，称必依经文，声则不协，以情增减，殊无准<br /><br />&nbsp;&nbsp;&nbsp;&nbsp;据。窃惟乐者皇朝治定之盛事，光赞祖宗之茂功，垂之后王。不刊之制，宜宪章<br /><br />&nbsp;&nbsp;&nbsp;&nbsp;先圣，详依经史。且二汉、魏、晋历诸儒哲，未闻器度依经，而声调差谬。臣等<br /><br />&nbsp;&nbsp;&nbsp;&nbsp;参议，请使臣芳准依《周礼》更造乐器，事讫之后，集议并呈，从其善者。”诏<br /><br />&nbsp;&nbsp;&nbsp;&nbsp;“可”。芳上尚书言：“词乐谐音，本非所晓，且国之大事，亦不可决于数人。<br /><br />&nbsp;&nbsp;&nbsp;&nbsp;今请更集朝彦，众辨是非，明取典据，资决元凯，然后营制。”肇及尚书邢峦等<br /><br />&nbsp;&nbsp;&nbsp;&nbsp;奏许，诏“可”。于是芳主修营。时扬州民张阳子、义阳民儿凤鸣、陈孝孙、戴<br /><br />&nbsp;&nbsp;&nbsp;&nbsp;当千、吴殿、陈文显、陈成等七人颇解雅乐正声，《八佾》、文武二舞、钟声、<br /><br />&nbsp;&nbsp;&nbsp;&nbsp;管弦、登歌声调，芳皆请令教习，参取是非。<br /><br />&nbsp;&nbsp;&nbsp;&nbsp;永平三年冬，芳上言：“观古帝王，罔不据功象德而制舞名及诸乐章，今欲<br /><br />&nbsp;&nbsp;&nbsp;&nbsp;教文武二舞，施之郊庙，请参制二舞之名。窃观汉魏已来，鼓吹之曲亦不相缘，<br /><br />&nbsp;&nbsp;&nbsp;&nbsp;今亦须制新曲，以扬皇家之德美。”诏芳与侍中崔光、郭祚，黄门游肇、孙惠蔚<br /><br />&nbsp;&nbsp;&nbsp;&nbsp;等四人参定舞名并鼓吹诸曲。其年冬，芳又上言：“臣闻乐者，感物移风，讽氓<br /><br />&nbsp;&nbsp;&nbsp;&nbsp;变俗，先王所以教化黎元，汤武所以（阙一版）改章功德。晋氏失政，中原纷荡。<br /><br />&nbsp;&nbsp;&nbsp;&nbsp;刘石以一时奸雄，跋扈魏赵；苻姚以部帅强豪，趑趄关辅。于是礼坏乐隳，废而<br /><br />&nbsp;&nbsp;&nbsp;&nbsp;莫理。大魏应期启运，奄有万方，虽日不暇给，常以礼乐为先。古乐亏阙，询求<br /><br />&nbsp;&nbsp;&nbsp;&nbsp;靡所，故顷年以来，创造非一，考之经史，每乖典制。遂使铿锵之礼，未备于效<br /><br />&nbsp;&nbsp;&nbsp;&nbsp;庙；鼓舞之式，尚阙于庭陛。臣忝官宗伯，礼乐是司，所以仰惭俯愧，不遑宁处<br /><br />&nbsp;&nbsp;&nbsp;&nbsp;者矣。自献春被旨，赐令博采经传，更制金石，并教文武二舞及登歌、鼓吹诸曲。<br /><br />&nbsp;&nbsp;&nbsp;&nbsp;今始校就，谨依前敕，延集公卿并一时儒彦讨论终始，莫之能异。谨以申闻，请<br /><br />&nbsp;&nbsp;&nbsp;&nbsp;与旧者参呈。若臣等所营形合古制，击拊会节，元日大飨，则须陈列。既岁聿云<br /><br />&nbsp;&nbsp;&nbsp;&nbsp;暮，三朝无远，请共本曹尚书及郎中部率呈试。如蒙允许，赐垂敕判。”诏曰：<br /><br />&nbsp;&nbsp;&nbsp;&nbsp;“舞可用新，余且仍旧。”鼓吹杂曲遂寝焉。<br /><br />&nbsp;&nbsp;&nbsp;&nbsp;初，御史中尉元匡与芳等竞论钟律。孝明帝熙平二年冬，匡复上言其事，太<br /><br />&nbsp;&nbsp;&nbsp;&nbsp;师、高阳王雍等奏停之。<br /><br />&nbsp;&nbsp;&nbsp;&nbsp;先是，有陈仲儒者自江南归国，颇闲乐事，”请依京房，立准以调八音。神<br /><br />&nbsp;&nbsp;&nbsp;&nbsp;龟二年夏，有司问状。仲儒言：<br /><br />&nbsp;&nbsp;&nbsp;&nbsp;前被符，问：“京房准定六十之律，后虽有存，晓之者鲜。至熹平末，张光<br /><br />&nbsp;&nbsp;&nbsp;&nbsp;等犹不能定弦之急缓，声之清浊。仲儒授自何师，出何典籍而云能晓？”但仲儒<br /><br />&nbsp;&nbsp;&nbsp;&nbsp;在江左之日，颇授琴，文尝览司马彪所撰《续汉书》，见京房准术，成数\然，<br /><br />&nbsp;&nbsp;&nbsp;&nbsp;而张光等不能定。仲儒不量庸昧，窃有意焉。遂竭愚思，钻研甚久。虽未能测其<br /><br />&nbsp;&nbsp;&nbsp;&nbsp;机妙，至于声韵，颇有所得。度量权历，出自黄钟，虽造管察气，经史备有，但<br /><br />&nbsp;&nbsp;&nbsp;&nbsp;气有盈虚，黍有巨细，差之毫厘，失之千里。自非管应时候，声验吉凶，则是非<br /><br />&nbsp;&nbsp;&nbsp;&nbsp;之原，谅亦难定。此则非仲儒浅识所敢闻之。至于准者，本以代律，取其分数，<br /><br />&nbsp;&nbsp;&nbsp;&nbsp;调校乐器，则宫商易辨。若尺寸小长，则六十宫商相与微浊；若分数加短，则六<br /><br />&nbsp;&nbsp;&nbsp;&nbsp;十徵羽类皆小清。语其大本，居然微异。至于清浊相宣，谐会歌管，皆得应合。<br /><br />&nbsp;&nbsp;&nbsp;&nbsp;虽积黍验气，取声之本，清浊谐会，亦须有方。若闲准意，则辨五声清浊之韵；<br /><br />&nbsp;&nbsp;&nbsp;&nbsp;若善琴术，则知五调调音之体。参此二途，以均乐器，则自然应和，不相夺伦。<br /><br />&nbsp;&nbsp;&nbsp;&nbsp;如不练此，必有乖谬。<br /><br />&nbsp;&nbsp;&nbsp;&nbsp;案后汉顺帝阳嘉二年冬十月，行礼辟雍，奏应钟，始复黄钟作乐，器随月律。<br /><br />&nbsp;&nbsp;&nbsp;&nbsp;是为十二之律必须次第为宫，而商角徵羽以类从之。寻调声之体，宫商宜浊，徵<br /><br />&nbsp;&nbsp;&nbsp;&nbsp;羽用清。若公孙崇止以十二律声，而云还相为宫，清浊悉足，非唯未练五调调器<br /><br />&nbsp;&nbsp;&nbsp;&nbsp;之法，至于五声次第，自是不足。何者？黄钟为声气之元，其管最长，故以黄钟<br /><br />&nbsp;&nbsp;&nbsp;&nbsp;为宫，太蔟为商，林钟为徵，则宫徵相顺。若均之八音，犹须错采众声，配成其<br /><br />&nbsp;&nbsp;&nbsp;&nbsp;美。若以应钟为宫，大吕为商，蕤宾为徽，则徽浊而宫清，虽有其韵，不成音曲。<br /><br />&nbsp;&nbsp;&nbsp;&nbsp;若以夷则为宫，则十二律中唯得取中吕为徵，其商角羽并无其韵。若以中吕为宫，<br /><br />&nbsp;&nbsp;&nbsp;&nbsp;则十二律内全无所取。何者？中吕为十二之穷，变律之首。依京房书，中吕为宫，<br /><br />&nbsp;&nbsp;&nbsp;&nbsp;乃以去灭为商，执始为徵，然后方韵。而崇乃以中吕，犹用林钟为商，黄钟为徵，<br /><br />&nbsp;&nbsp;&nbsp;&nbsp;何由可谐？仲儒以调和乐器，文饰五声，非准不妙。若如严嵩父子，心赏清浊，<br /><br />&nbsp;&nbsp;&nbsp;&nbsp;是则为难。若依案见尺作准，调弦缓急，清浊可以意推耳。<br /><br />&nbsp;&nbsp;&nbsp;&nbsp;但音声精微，史传简略，旧《志》唯云准形如瑟十三弦，隐间九尺，以应黄<br /><br />&nbsp;&nbsp;&nbsp;&nbsp;钟九寸，调中一弦，令与黄钟相得。案尽以求其声，遂不辨准须柱以不？柱有高<br /><br />&nbsp;&nbsp;&nbsp;&nbsp;下，弦有粗细，余十二弦复应若为？致令揽者望风拱手。又案房准九尺之内为一<br /><br />&nbsp;&nbsp;&nbsp;&nbsp;十七万七千一百四十七分，一尺之内为万九千六百八十三分，又复十之，是为于<br /><br />&nbsp;&nbsp;&nbsp;&nbsp;准一寸之内亦为万九千六百八十三分。然则于准一分之内，乘为二十分，又为小<br /><br />&nbsp;&nbsp;&nbsp;&nbsp;分，以辨强弱。中间至促，虽复离朱之明，犹不能穷而分之。虽然仲儒私曾考验，<br /><br />&nbsp;&nbsp;&nbsp;&nbsp;但前却中柱，使入准常尺分之内，则相生之韵已自应合。分数既微，器宜精妙。<br /><br />&nbsp;&nbsp;&nbsp;&nbsp;其准面平直，须如停水；其中弦一柱，高下须与二头临岳一等，移柱上下之时，<br /><br />&nbsp;&nbsp;&nbsp;&nbsp;不使离弦，不得举弦。又中弦粗细，须与琴宫相类。中弦须施轸如琴，以轸调声，<br /><br />&nbsp;&nbsp;&nbsp;&nbsp;令与黄钟一管相合。中弦下依数尽出六十律清浊之节。其余十二弦，须施柱如筝。<br /><br />&nbsp;&nbsp;&nbsp;&nbsp;又凡弦皆须豫张，使临时不动，即于中弦案尽一周之声，度著十二弦上。然后依<br /><br />&nbsp;&nbsp;&nbsp;&nbsp;相生之法，以次运行，取十二律之商徵。商徵既定，又依琴五调调声之法，以均<br /><br />&nbsp;&nbsp;&nbsp;&nbsp;乐器。其瑟调以宫为主，清调以商为主，平调以官为主。五调各以一声为主，然<br /><br />&nbsp;&nbsp;&nbsp;&nbsp;后错采众声以文饰之，方如锦绣。<br /><br />&nbsp;&nbsp;&nbsp;&nbsp;上来消息调准之方并史文所略，出仲儒所思。若事有乖此，声则不和。仲儒<br /><br />&nbsp;&nbsp;&nbsp;&nbsp;寻准之分数，精微如彼，定弦缓急，艰难若此。而张光等亲掌其事，尚不知藏中<br /><br />&nbsp;&nbsp;&nbsp;&nbsp;有准。既未识其器，又焉能施弦也？且燧人不师资而习火，延寿不束以变律，<br /><br />&nbsp;&nbsp;&nbsp;&nbsp;故云“知之者欲教而无从，心达者体知而无师”。苟有一毫所得，皆关心抱，岂<br /><br />&nbsp;&nbsp;&nbsp;&nbsp;必要经师授然后为奇哉！但仲儒自省肤浅，才非一足，正可粗识音韵，才言其理<br /><br />&nbsp;&nbsp;&nbsp;&nbsp;致耳。<br /><br />&nbsp;&nbsp;&nbsp;&nbsp;时尚书萧宝夤奏言：“金石律吕，制度调均，中古已来鲜或通晓。仲儒虽粗<br /><br />&nbsp;&nbsp;&nbsp;&nbsp;述书文，颇有所说，而学不师授，云出己心；又言旧器不任，必须更造，然后克<br /><br />&nbsp;&nbsp;&nbsp;&nbsp;谐。上违成敕用旧之旨，辄持己心，轻欲制作。臣窃思量，不合依许。”诏曰：<br /><br />&nbsp;&nbsp;&nbsp;&nbsp;“礼乐之事，盖非常人所明，可如所奏。”<br /><br />&nbsp;&nbsp;&nbsp;&nbsp;正光中，侍中、安丰王延明受诏监修金石，博探古今乐事，令其门生河间信<br /><br />&nbsp;&nbsp;&nbsp;&nbsp;都芳考算之。属天下多难，终无制造。芳后乃撰延明所集《乐说》并《诸器物准<br /><br />&nbsp;&nbsp;&nbsp;&nbsp;图》二十余事而注之，不得在乐署考正声律也。<br /><br />&nbsp;&nbsp;&nbsp;&nbsp;普泰中，前废帝诏录尚书长孙稚、太常卿祖莹营理金石。永熙二年春，稚、<br /><br />&nbsp;&nbsp;&nbsp;&nbsp;莹表曰：<br /><br />&nbsp;&nbsp;&nbsp;&nbsp;臣闻安上治民莫善于礼，移风易俗莫善于乐。《易》曰：“先王以作乐崇德，<br /><br />&nbsp;&nbsp;&nbsp;&nbsp;殷荐之上帝，以配祖考。”《书》曰：“戛击鸣球，拊搏琴瑟以咏，祖考来格。”<br /><br />&nbsp;&nbsp;&nbsp;&nbsp;诗言志，律和声，敦叙九族，平章百姓，天神于焉降歆，地o可得而礼。故乐以<br /><br />&nbsp;&nbsp;&nbsp;&nbsp;象德，舞以象功，干戚所以比其形容，金石所以发其歌颂，荐之宗庙则灵o飨其<br /><br />&nbsp;&nbsp;&nbsp;&nbsp;和，用之朝廷则君臣协其志，乐之时义大矣哉！虽复沿革异时，晦明殊位，周因<br /><br />&nbsp;&nbsp;&nbsp;&nbsp;殷礼，百世可知也。<br /><br />&nbsp;&nbsp;&nbsp;&nbsp;太祖道武皇帝应图受命，光宅四海，义合天经，德符地纬，九戎荐举，五礼<br /><br />&nbsp;&nbsp;&nbsp;&nbsp;未详。太宗、世祖重辉累耀，恭宗、显祖诞隆丕基，而犹经营四方，匪遑制作。<br /><br />&nbsp;&nbsp;&nbsp;&nbsp;高祖孝文皇帝承太平之绪，纂无为之运，帝图既远，王度惟新。太和中命故中书<br /><br />&nbsp;&nbsp;&nbsp;&nbsp;监高闾草创古乐，闾寻去世，未就其功。闾亡之后，故太乐令公孙崇续修遗事，<br /><br />&nbsp;&nbsp;&nbsp;&nbsp;十有余载，崇敷奏其功。时太常卿刘芳以崇所作，体制差舛，不合古义，请更修<br /><br />&nbsp;&nbsp;&nbsp;&nbsp;营，被旨听许。芳又厘综，久而申呈。时故东平王元匡共相论驳，各树朋党，争<br /><br />&nbsp;&nbsp;&nbsp;&nbsp;竞纷纶，竟无底定。及孝昌已后，世属艰虞，内难孔殷，外敌滋甚。永安之季，<br /><br />&nbsp;&nbsp;&nbsp;&nbsp;胡贼入京，燔烧乐库，所有之钟悉毕贼手，其余磬石，咸为灰烬。普泰元年，臣<br /><br />&nbsp;&nbsp;&nbsp;&nbsp;等奉敕营造乐器，责问太乐前来郊丘悬设之方，宗庙施安之分。太乐令张乾龟答<br /><br />&nbsp;&nbsp;&nbsp;&nbsp;称芳所造六格：北厢黄钟之均，实是夷则之调，其余三厢，宫商不和，共用一笛，<br /><br />&nbsp;&nbsp;&nbsp;&nbsp;施之前殿，乐人尚存；又有沽洗、太蔟二格，用之后宫，检其声韵，复是夷则，<br /><br />&nbsp;&nbsp;&nbsp;&nbsp;于今尚在。而芳一代硕儒，斯文攸属，讨论之日，必应考古，深有明证。乾龟之<br /><br />&nbsp;&nbsp;&nbsp;&nbsp;辨，恐是历岁稍远，伶官失职。芳久殂没，遗文销毁，无可遵访。臣等谨详《周<br /><br />&nbsp;&nbsp;&nbsp;&nbsp;礼》，分乐而序之。<br /><br />&nbsp;&nbsp;&nbsp;&nbsp;凡乐：圜钟为宫，黄钟为角，太蔟为徵，姑洗为羽，若乐六变，天神可得而<br /><br />&nbsp;&nbsp;&nbsp;&nbsp;礼；函钟为宫，太蔟为角，姑洗为徵，南吕为羽，若乐八变，地示可得而礼；黄<br /><br />&nbsp;&nbsp;&nbsp;&nbsp;钟为宫，大吕为角，太蔟为徵，应钟为羽，若乐九变，人鬼可得而礼。至于布置，<br /><br />&nbsp;&nbsp;&nbsp;&nbsp;不得相生之次，两均异宫，并无商声，而同用一徵。《书》曰：“于予击石拊石，<br /><br />&nbsp;&nbsp;&nbsp;&nbsp;百兽率舞，八音克谐，神人以和。计五音不具，则声岂成文；七律不备，则理无<br /><br />&nbsp;&nbsp;&nbsp;&nbsp;和韵。八音克谐，莫晓其旨。圣道幽玄，微言已绝，汉魏已来，未能作者。案《<br /><br />&nbsp;&nbsp;&nbsp;&nbsp;春秋》鲁昭公二十年，晏子言于齐侯曰：“先王之济五味、和五声也，以平其心，<br /><br />&nbsp;&nbsp;&nbsp;&nbsp;成其政也。声亦如味，一气、二体、三类、四物、五声、六律、七音、八风、九<br /><br />&nbsp;&nbsp;&nbsp;&nbsp;歌以相成也。”服子慎《注》云：“黄钟之均，黄钟为宫，太蔟为商，姑洗为角，<br /><br />&nbsp;&nbsp;&nbsp;&nbsp;林钟为徵，南吕为羽，应钟为变宫，蕤宾为变徵。一悬十九钟，十二悬二百二十<br /><br />&nbsp;&nbsp;&nbsp;&nbsp;八钟，八十四律。”即如此义，乃可寻究。今案《周礼》小胥之职，乐悬之法，<br /><br />&nbsp;&nbsp;&nbsp;&nbsp;郑注云：“钟磬编县之，二八十六枚。”汉成帝时，犍为郡于水滨得古磬十六枚<br /><br />&nbsp;&nbsp;&nbsp;&nbsp;献呈，汉以为瑞，复依《礼图》编悬十六。去正始中，徐州薛城送玉磬十六枚，<br /><br />&nbsp;&nbsp;&nbsp;&nbsp;亦是一悬之器。检太乐所用钟、磬，各一悬十四，不知何据。魏侍中缪袭云：《<br /><br />&nbsp;&nbsp;&nbsp;&nbsp;周礼》以六律、六同、五声、八音、六舞大合乐以致鬼神。今之乐官，徒知古有<br /><br />&nbsp;&nbsp;&nbsp;&nbsp;此制，莫有明者。又云：乐制既亡，汉成谓《韶武》、《武德》、《武始》、《<br /><br />&nbsp;&nbsp;&nbsp;&nbsp;大钧》可以备四代之乐。奏黄钟，舞《文始》，以祀天地；奏太蔟，舞《大武》，<br /><br />&nbsp;&nbsp;&nbsp;&nbsp;以祀五郊、明堂；奏姑洗，舞《武德》，巡狩以祭四望山川；奏蕤宾，舞《武始》<br /><br />&nbsp;&nbsp;&nbsp;&nbsp;、《大钧》以祀宗庙。祀圜丘、方泽，群庙祭之时则可兼舞四代之乐。汉亦有<br /><br />&nbsp;&nbsp;&nbsp;&nbsp;《云翘》、《育命》之舞，罔识其源，汉以祭天。魏时又以《云翘》兼祀圜丘天<br /><br />&nbsp;&nbsp;&nbsp;&nbsp;郊，《育命》兼祀方泽地郊。今二舞久亡，无复知者。臣等谨依高祖所制尺，《<br /><br />&nbsp;&nbsp;&nbsp;&nbsp;周官》《考工记》凫氏为钟鼓之分、磬氏为磬倨（阙）之法，《礼运》五声十二<br /><br />&nbsp;&nbsp;&nbsp;&nbsp;律还相为宫之义，以律吕为之剂量，奏请制度，经纪营造。依魏晋所用四厢宫悬，<br /><br />&nbsp;&nbsp;&nbsp;&nbsp;钟、磬各十六悬，埙、篪、筝、筑声韵区别。盖理三稔，于兹始就，五声有节，<br /><br />&nbsp;&nbsp;&nbsp;&nbsp;八音无爽，笙镛和合，不相夺伦，元日备设，百僚允瞩。虽未极万古之徽踪，实<br /><br />&nbsp;&nbsp;&nbsp;&nbsp;是一时之盛事。<br /><br />&nbsp;&nbsp;&nbsp;&nbsp;窃惟古先哲王制礼作乐，各有所称：黄帝有《咸池》之乐，颛顼作《承云》<br /><br />&nbsp;&nbsp;&nbsp;&nbsp;之舞，《大章》、《大韶》尧舜之异名，《大夏》、《大C》禹汤之殊称，周言<br /><br />&nbsp;&nbsp;&nbsp;&nbsp;《大武》，秦曰《寿人》。及焚书绝学之后，旧章沦灭，无可准据。汉高祖时，<br /><br />&nbsp;&nbsp;&nbsp;&nbsp;叔孙通因秦乐人制宗庙乐，迎神庙门奏《嘉至》，皇帝入庙门奏《永至》，登歌<br /><br />&nbsp;&nbsp;&nbsp;&nbsp;再终，下奏《休成》之乐，通所作也。高祖六年，有《昭容乐》、《礼容乐》，<br /><br />&nbsp;&nbsp;&nbsp;&nbsp;又有《房中祠乐》，高祖唐山夫人所作也。孝惠二年，使乐府令夏侯宽备其箫管，<br /><br />&nbsp;&nbsp;&nbsp;&nbsp;更名《安世乐》。高祖庙奏《武德》、《文始》、《五行》之舞，孝文庙奏《昭<br /><br />&nbsp;&nbsp;&nbsp;&nbsp;德》、《文始》、《四时》、《五行》之舞。孝武庙奏《盛德》、《文始》、《<br /><br />&nbsp;&nbsp;&nbsp;&nbsp;四时》、《五行》之舞。《武德》者，高祖四年作也，以象天下乐己行武以除乱<br /><br />&nbsp;&nbsp;&nbsp;&nbsp;也；《文始舞》者，舜《韶舞》，高祖六年更名曰《文始》，以示不相袭也；《<br /><br />&nbsp;&nbsp;&nbsp;&nbsp;五行舞》者，本周舞，秦始皇二十六年更名曰《五行》也；《四时舞》者，孝文<br /><br />&nbsp;&nbsp;&nbsp;&nbsp;所作，以明天下之安和也。孝景以《武德舞》为《昭德》，孝宣以《昭德舞》为<br /><br />&nbsp;&nbsp;&nbsp;&nbsp;《盛德》。光武庙奏《大武》，诸帝庙并奏《文始》、《五行》、《四时》之舞。<br /><br />&nbsp;&nbsp;&nbsp;&nbsp;及卯金不祀，当涂勃兴，魏武庙乐改云《韶武》，用虞之《大韶》、周之《大武》，<br /><br />&nbsp;&nbsp;&nbsp;&nbsp;总号《大钧》也。曹失其鹿，典午乘时，晋氏之乐更名《正德》。自昔帝王，莫<br /><br />&nbsp;&nbsp;&nbsp;&nbsp;不损益相缘，徽号殊别者也。而皇魏统天百三十载，至于乐舞，迄未立名，非所<br /><br />&nbsp;&nbsp;&nbsp;&nbsp;以聿宣皇风，章明功德，赞扬懋轨，垂范无穷者矣。<br /><br />&nbsp;&nbsp;&nbsp;&nbsp;案今后宫飨会及五郊之祭，皆用两悬之乐，详揽先诰，大为纰缪。古礼，天<br /><br />&nbsp;&nbsp;&nbsp;&nbsp;子宫悬，诸侯轩悬，大夫判悬，士特悬。皇后礼数，德合王者，名器所资，岂同<br /><br />&nbsp;&nbsp;&nbsp;&nbsp;于大夫哉。《孝经》言：“严父莫大于配天。”宗祀文王于明堂，以配上帝，即<br /><br />&nbsp;&nbsp;&nbsp;&nbsp;五精之帝也。《礼记王制》“庶羞不逾牲，燕衣不逾祭服”，《论语》“禹卑宫<br /><br />&nbsp;&nbsp;&nbsp;&nbsp;室，尽力于沟洫”，“恶衣食致美于黻冕”。何有殿庭之乐过于天地乎！失礼之<br /><br />&nbsp;&nbsp;&nbsp;&nbsp;差，远于千里。莫汉孝武帝东巡狩封禅，还祀泰一于甘泉，祭后土于汾阴，皆尽<br /><br />&nbsp;&nbsp;&nbsp;&nbsp;用，明其无减。普泰元年，前侍中臣孚及臣莹等奏求造十二悬，六悬裁讫，续复<br /><br />&nbsp;&nbsp;&nbsp;&nbsp;营造，寻蒙旨判。今六悬既成，臣等思钟磬各四，钣相从，十六格宫悬已足，<br /><br />&nbsp;&nbsp;&nbsp;&nbsp;今请更营二悬，通前为八，宫悬两具矣。一具备于太极，一具列于显阳。若圜丘、<br /><br />&nbsp;&nbsp;&nbsp;&nbsp;方泽、上辛、四时五郊、社稷诸祀虽时日相碍，用之无阙。孔子曰：周道四达，<br /><br />&nbsp;&nbsp;&nbsp;&nbsp;礼乐交通。《传》曰：“鲁有E乐，宾祭用之。”然则天地宗庙同乐之明证也。<br /><br />&nbsp;&nbsp;&nbsp;&nbsp;其升斗权量，当时未定，请即刊校，以为长准。<br /><br />&nbsp;&nbsp;&nbsp;&nbsp;周存六代之乐，《云门》、《咸池》、《韶》、《夏》、《C》、《武》用<br /><br />&nbsp;&nbsp;&nbsp;&nbsp;于郊庙，各有所施，但世运遥缅，随时亡缺。汉世唯有虞《韶》、周《武》，魏<br /><br />&nbsp;&nbsp;&nbsp;&nbsp;为《武始》、《咸熙》，错综风声，为一代之礼。晋无改造，易名《正德》。今<br /><br />&nbsp;&nbsp;&nbsp;&nbsp;圣朝乐舞未名，舞人冠服无准，称之文、武舞而已。依魏景初三年以来衣服制，<br /><br />&nbsp;&nbsp;&nbsp;&nbsp;其祭天地宗庙：武舞执干戚，著平冕、黑介帻、玄衣裳、白领袖、绛领袖中衣、<br /><br />&nbsp;&nbsp;&nbsp;&nbsp;绛合幅裤袜、黑韦L；文舞执羽龠，冠委貌，其服同上。其奏于庙庭：武舞，武<br /><br />&nbsp;&nbsp;&nbsp;&nbsp;弁、赤介帻、生绛袍、单衣练领袖、皂领袖中衣、虎文画合幅裤、白布袜、黑韦<br /><br />&nbsp;&nbsp;&nbsp;&nbsp;L；文舞者进贤冠、黑介帻、生黄袍、单衣白合幅裤，服同上。其魏晋相因，承<br /><br />&nbsp;&nbsp;&nbsp;&nbsp;用不改。古之神室，方各别所，故声歌各异。今之太庙，连基接栋，乐舞同奏，<br /><br />&nbsp;&nbsp;&nbsp;&nbsp;于义得通。<br /><br />&nbsp;&nbsp;&nbsp;&nbsp;自中烦丧乱，晋室播荡，永嘉已后，旧章湮没。太武皇帝破平统万，得古雅<br /><br />&nbsp;&nbsp;&nbsp;&nbsp;乐一部，正声歌五十曲，工伎相传，间有施用。自高祖迁居，世宗晏驾，内外多<br /><br />&nbsp;&nbsp;&nbsp;&nbsp;事，礼物未周。今日所有《王夏》、《肆夏》之属二十三曲，犹得击奏，足以阐<br /><br />&nbsp;&nbsp;&nbsp;&nbsp;累圣之休风，宣重光之盛美。伏惟陛下仁格上皇，义光下武，道契玄机，业隆宝<br /><br />&nbsp;&nbsp;&nbsp;&nbsp;祚，思服典章，留心轨物，反尧舜之淳风，复文武之境土，饰宇宙之仪刑，纳生<br /><br />&nbsp;&nbsp;&nbsp;&nbsp;人于福地，道德熙泰，乐载新声，天成地平，于是乎在。乐舞之名，乞垂旨判。<br /><br />&nbsp;&nbsp;&nbsp;&nbsp;臣等以愚昧参厕问道，呈御之日，伏增惶惧。<br /><br />&nbsp;&nbsp;&nbsp;&nbsp;诏：“其乐名付尚书博议以闻。”<br /><br />&nbsp;&nbsp;&nbsp;&nbsp;其年夏，集群官议之。莹复议曰：“夫乐所以乘灵通化，舞所以象物昭功，<br /><br />&nbsp;&nbsp;&nbsp;&nbsp;金石播其风声，丝竹申其歌咏。郊天祠地之道，虽百世而可知；奉神育民之理，<br /><br />&nbsp;&nbsp;&nbsp;&nbsp;经千载而不昧。是以黄帝作《咸池》之乐，颛顼有《承云》之舞，尧为《大章》，<br /><br />&nbsp;&nbsp;&nbsp;&nbsp;舜则《大韶》，禹为《大夏》、汤为《大C》，周曰《大武》，秦曰《寿人》，<br /><br />&nbsp;&nbsp;&nbsp;&nbsp;汉为《大予》，魏名《大钧》，晋曰《正德》。虽三统互变，五运代降，莫不述<br /><br />&nbsp;&nbsp;&nbsp;&nbsp;作相因，徽号殊别者也。皇魏道格三才，化清四宇，奕世载德，累叶重光，或以<br /><br />&nbsp;&nbsp;&nbsp;&nbsp;文教兴邦，或以武功平乱，功成治定，于是乎在。及主上龙飞载造，景命惟新，<br /><br />&nbsp;&nbsp;&nbsp;&nbsp;书轨自同，典刑罔二，复载均于两仪，仁泽被于四海，五声有序，八音克谐，乐<br /><br />&nbsp;&nbsp;&nbsp;&nbsp;舞之名，宜以详定。案周兼六代之乐，声律所施，咸有次第。灭学以后，经礼散<br /><br />&nbsp;&nbsp;&nbsp;&nbsp;亡，汉来所存，二舞而已。请以《韶舞》为《崇德》，《武舞》为《章烈》，总<br /><br />&nbsp;&nbsp;&nbsp;&nbsp;名曰《嘉成》。汉乐章云：‘高张四县，神来燕飨。’宗庙所设，宫悬明矣。计<br /><br />&nbsp;&nbsp;&nbsp;&nbsp;五郊天神，尊于人鬼；六宫阴极，体同至尊。理无减降，宜皆用宫悬。其舞人冠<br /><br />&nbsp;&nbsp;&nbsp;&nbsp;服制裁咸同旧式。庶得以光赞鸿功，敷扬大业。”录尚书事长孙稚已下六十人同<br /><br />&nbsp;&nbsp;&nbsp;&nbsp;议申奏，诏曰：“王者功成作乐，治定制礼，以‘成’为号，良无间然。又六代<br /><br />&nbsp;&nbsp;&nbsp;&nbsp;之舞者，以大为名，今可准古为《大成》也。凡音乐以舞为主，故干戈羽龠，礼<br /><br />&nbsp;&nbsp;&nbsp;&nbsp;亦无别，但依旧为文舞、武舞而已。余如议。”<br /><br />&nbsp;&nbsp;&nbsp;&nbsp;初，侍中崔光、临淮王并为郊庙歌词而迄不施用，乐人传习旧曲，加以讹<br /><br />&nbsp;&nbsp;&nbsp;&nbsp;失，了无章句。后太乐令崔九龙言于太常卿祖莹曰：“声有七声，调有七调，以<br /><br />&nbsp;&nbsp;&nbsp;&nbsp;今七调合之七律，起于黄钟，终于中吕。今古杂曲，随调举之，将五百曲。恐诸<br /><br />&nbsp;&nbsp;&nbsp;&nbsp;曲名，后致亡失，今辄条记，存之于乐府。”莹依而上之。九龙所录，或雅或郑，<br /><br />&nbsp;&nbsp;&nbsp;&nbsp;至于谣俗、四夷杂歌，但记其声折而已，不能知其本意。又名多谬舛，莫识所由，<br /><br />&nbsp;&nbsp;&nbsp;&nbsp;随其淫正而取之。乐署今见传习，其中复有所遗，至于古雅，尤多亡矣。<br /><br />&nbsp;&nbsp;&nbsp;&nbsp;初，高祖讨淮、汉，世宗定寿春，收其声役。江左所传中原旧曲，《明君》、<br /><br />&nbsp;&nbsp;&nbsp;&nbsp;《圣主》、《公莫》、《白鸠》之属，及江南吴歌、荆楚四声，总谓《清商》。<br /><br />&nbsp;&nbsp;&nbsp;&nbsp;至于殿庭飨宴兼奏之。其圜丘、方泽、上辛、地祗、五郊、四时拜庙、三元、冬<br /><br />&nbsp;&nbsp;&nbsp;&nbsp;至、社稷、马射、籍田，乐人之数，各有差等焉。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,903903);">加入书签</a><a
                        href="903875.html">上一页</a>&larr;<a href="index.html">返回列表</a>&rarr;<a
                            href="903964.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "903875.html"; var next_page = "903964.html"; var index_page = "index.html"; var sortid = "9"; var article_id = "14002"; var chapter_id = "903903"; var articlename = "魏书"; var chaptername = " 卷一百九 志第十四"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>