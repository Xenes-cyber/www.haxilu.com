<!DOCTYPE html>
<html>
<head>
<meta charset="gbk" />
<title>魏书- 卷一百五之三 志第三-在线阅读-哈西文学网</title>
<meta name="keywords" content="魏收，魏书， 卷一百五之三 志第三全文， 卷一百五之三 志第三在线阅读 哈西文学网" />
<meta name="description" content="哈西文学网提供魏收的魏书  卷一百五之三 志第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/903395.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/903395.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五之三 志第三</h1>
            <div class="link xb">
                <a href="903364.html">上一页</a>&larr;<a href="index.html">返回列表</a>&rarr;<a
                    href="903434.html">下一页</a></div>			
            <div id="BookText">&nbsp;&nbsp;&nbsp;&nbsp;◎天象一之三<br /><br />&nbsp;&nbsp;&nbsp;&nbsp;太祖皇始元年夏六月，有星彗于髦头。彗所以去秽布新也。皇天以黜无道，<br /><br />&nbsp;&nbsp;&nbsp;&nbsp;建有德，故或凭之以昌，或由之以亡。自五胡蹂躏生人，力正诸夏，百有余年，<br /><br />&nbsp;&nbsp;&nbsp;&nbsp;莫能建经始之谋而底定其命。是秋，太祖启冀方之地，实始芟夷涤除之，有德教<br /><br />&nbsp;&nbsp;&nbsp;&nbsp;之音，人伦之象焉。终以锡类长代，修复中朝之旧物，故将建元立号，而天街彗<br /><br />&nbsp;&nbsp;&nbsp;&nbsp;之，盖其祥也。先是，有大黄星出于昴、毕之分，五十余日。慕容氏太史丞王先<br /><br />&nbsp;&nbsp;&nbsp;&nbsp;曰：“当有真人起于燕代之间，大兵锵锵，其锋不可当。”冬十一月，黄星又见，<br /><br />&nbsp;&nbsp;&nbsp;&nbsp;天下莫敌。（是岁六月，木犯哭星。木，人君也，君有哭泣之事。是月，太后贺<br /><br />&nbsp;&nbsp;&nbsp;&nbsp;氏崩。至秋，晋帝殂。）<br /><br />&nbsp;&nbsp;&nbsp;&nbsp;二年六月庚戌，月奄金于端门之外。战祥也，变及南宫，是谓朝庭有兵。时<br /><br />&nbsp;&nbsp;&nbsp;&nbsp;燕王慕容宝已走和龙，秋九月，其弟贺麟复纠合三万众，寇新市，上自击之，大<br /><br />&nbsp;&nbsp;&nbsp;&nbsp;败燕师于义台，悉定河北。而晋桓玄等连衡内侮，其朝庭日夕戒严。（是岁正月，<br /><br />&nbsp;&nbsp;&nbsp;&nbsp;火犯哭星。占有死丧哭泣事。秋八月，又守井、钺。占曰“大臣诛”。十月，襄<br /><br />&nbsp;&nbsp;&nbsp;&nbsp;城王题薨。明年正月，右军将军尹国于冀州谋反，被诛。）<br /><br />&nbsp;&nbsp;&nbsp;&nbsp;天兴元年八月戊辰，木昼见胃。胃，赵代墟也。（阙）天之事。岁为有国之<br /><br />&nbsp;&nbsp;&nbsp;&nbsp;君，昼见者并明而干阳也。天象若曰：且有负海君，实能自济其德而行帝王事。<br /><br />&nbsp;&nbsp;&nbsp;&nbsp;是月，始正封畿，定权量，肆礼乐，颁官秩。十二月，群臣上尊号，正元日，遂<br /><br />&nbsp;&nbsp;&nbsp;&nbsp;上帝于南郊。由是魏为北帝，而晋氏为南帝。<br /><br />&nbsp;&nbsp;&nbsp;&nbsp;元年十月至二年五月，月再掩东蕃上相。相所以蕃辅王室而定君臣位。天象<br /><br />&nbsp;&nbsp;&nbsp;&nbsp;若曰：“今下凌上替而莫之或振，将焉用之哉？且曰：中坐成刑，贵人夺势。是<br /><br />&nbsp;&nbsp;&nbsp;&nbsp;岁，桓玄专杀殷仲堪等，制上流之众，晋室由是遂卑。（是岁五月，辰星犯轩辕<br /><br />&nbsp;&nbsp;&nbsp;&nbsp;大星。占曰“女主当之”。三年三月至七月，月再犯镇星于牵牛，又犯哭星。为<br /><br />&nbsp;&nbsp;&nbsp;&nbsp;兵丧、女忧。或曰月为强大之臣，镇，所以正纲纪也。是为强臣有干犯者，在吴<br /><br />&nbsp;&nbsp;&nbsp;&nbsp;越。既而晋太后李氏殂，桓玄擅命江南，仍有艰故云）。<br /><br />&nbsp;&nbsp;&nbsp;&nbsp;三年三月，有星孛于奎，历阁道，至紫微西蕃，入北斗魁，犯太阳守，循下<br /><br />&nbsp;&nbsp;&nbsp;&nbsp;台，`南宫，履帝坐，遂由端门以出。奎是封g，剥气所由生也。又殷徐州之<br /><br />&nbsp;&nbsp;&nbsp;&nbsp;次，桓玄国焉，刘裕兴焉。天象若曰：君德之不建，人之无援，且有权其列蕃，<br /><br />&nbsp;&nbsp;&nbsp;&nbsp;盗其名器之守而荐食之者矣；又将由其天步，席其帝庭，而出号施令焉。至四年<br /><br />&nbsp;&nbsp;&nbsp;&nbsp;二月甲寅，有大流星众多西行，历牛、虚、危，绝汉津，贯太微、紫微。虚、危<br /><br />&nbsp;&nbsp;&nbsp;&nbsp;主静人，牵牛主农政，皆负海之阳国也。天象若曰：黎元丧其所食，失其所系命，<br /><br />&nbsp;&nbsp;&nbsp;&nbsp;卒至流亡矣；上不能恤，又将播迁以从之。其后晋人有孙恩之难，而桓玄踵之，<br /><br />&nbsp;&nbsp;&nbsp;&nbsp;三吴连兵荐饥，西奔死亡者万计，竟篡晋主而流之寻阳，既又劫之以奔江陵。<br /><br />&nbsp;&nbsp;&nbsp;&nbsp;（是岁三月甲子，月生齿。占曰“有贼臣”。七月丁卯，月犯天关。关，所以制<br /><br />&nbsp;&nbsp;&nbsp;&nbsp;畿封国也，月犯之，是为兵起于郊甸。十月甲子，月又犯东蕃上相。占同二年。<br /><br />&nbsp;&nbsp;&nbsp;&nbsp;既而桓玄戡金陵，杀司马元显、太傅道子。是岁，秀容胡师亦聚众反，伏诛。）<br /><br />&nbsp;&nbsp;&nbsp;&nbsp;五年四月辛丑，月掩辰星，在东井。月为阴国之兵，辰象战斗。占曰“所直<br /><br />&nbsp;&nbsp;&nbsp;&nbsp;野军大起，战不胜，亡地，家臣死”。冬十月，帝伐秦师于蒙坑，大败之，遂举<br /><br />&nbsp;&nbsp;&nbsp;&nbsp;乾壁，关中大震。其上将姚平赴水死。（是月戊申，月晖左角。太史令晁崇秦：<br /><br />&nbsp;&nbsp;&nbsp;&nbsp;“角虫将死。”上虑牛疫，乃命诸将并重焚车。丙戌，车驾北引。牛大疫，死者<br /><br />&nbsp;&nbsp;&nbsp;&nbsp;十有八九，官车所御巨辖数百，同日毙于路侧，首尾相属，麋鹿亦多死者）。<br /><br />&nbsp;&nbsp;&nbsp;&nbsp;五年三月戊子，太白犯五诸侯，昼见经天；九月己未，又犯进贤。太自为强<br /><br />&nbsp;&nbsp;&nbsp;&nbsp;侯之诫，犯五诸侯，所以兴霸形也。是时桓玄擅征伐之柄，专杀诸侯，以弱其本<br /><br />&nbsp;&nbsp;&nbsp;&nbsp;朝，卒以干君之明而代夺之。故皇天著诫焉，若曰：夫进贤兴功，大司马之官守<br /><br />&nbsp;&nbsp;&nbsp;&nbsp;也，而今自残之，君於何有焉。是冬十月，客星白若粉絮，出自南宫之西，十二<br /><br />&nbsp;&nbsp;&nbsp;&nbsp;月入太微，乱气所由也。以距乏之气而乘粹阳之天庭，适足以驱除焉尔。明年，<br /><br />&nbsp;&nbsp;&nbsp;&nbsp;竟篡晋室，得诸侯而不终。（是岁五月丙申，月犯太微；十月乙卯，又如之。月<br /><br />&nbsp;&nbsp;&nbsp;&nbsp;者太阴，臣象，太微正阳之庭，不当横行其中，是谓朝庭间隙，强臣不制，亦桓<br /><br />&nbsp;&nbsp;&nbsp;&nbsp;玄之诫也。又占曰“贵人有坐之者”。明年七月，镇西大将军、毗陵王顺以罪还<br /><br />&nbsp;&nbsp;&nbsp;&nbsp;第，亦是也）。<br /><br />&nbsp;&nbsp;&nbsp;&nbsp;五年七月己亥。月犯岁星，在鹑火鸟帑，南国之墟也。至天赐元年二月甲辰<br /><br />&nbsp;&nbsp;&nbsp;&nbsp;又掩之，在角。角为外朝，而岁星君也。天象若曰：有强大之臣干君之庭，以挟<br /><br />&nbsp;&nbsp;&nbsp;&nbsp;其主而播迁于外。是岁桓玄之师败绩于刘裕，玄劫晋帝以奔江陵。至五月，玄死，<br /><br />&nbsp;&nbsp;&nbsp;&nbsp;桓氏之党复攻江陵，陷之，凡再劫天子云。（先是，六年六月甲辰，月掩斗魁第<br /><br />&nbsp;&nbsp;&nbsp;&nbsp;四星；至天赐元年五月壬申，又掩斗魁第三星；二年八月丁巳，又犯斗第一星。<br /><br />&nbsp;&nbsp;&nbsp;&nbsp;斗为吴分。大人忧，将相戮，宫中有自贼者。及桓玄伏诛，贵臣多戮死者。江南<br /><br />&nbsp;&nbsp;&nbsp;&nbsp;兵革十余岁乃定，故谪见于斗）。<br /><br />&nbsp;&nbsp;&nbsp;&nbsp;天赐二年四月己卯，月犯镇星，在东壁；七月己未又如之；十月丁巳又掩之，<br /><br />&nbsp;&nbsp;&nbsp;&nbsp;在室。夫室星，所以造宫庙而镇司空也。占曰“土功之事兴”。明年六月，发八<br /><br />&nbsp;&nbsp;&nbsp;&nbsp;部人，自五百里内缮修都城，魏於是始有邑居之制度。或曰，北宫后庭，人主所<br /><br />&nbsp;&nbsp;&nbsp;&nbsp;以庇卫其身也，镇主后妃之位，存亡之基。而是时坚冰之渐著矣，故犯又掩再三<br /><br />&nbsp;&nbsp;&nbsp;&nbsp;焉。占曰“臣贼君邦，大丧”。是岁三月丁酉，月犯心前星；三年二月，月犯心<br /><br />&nbsp;&nbsp;&nbsp;&nbsp;后星；四年二月，又如之。心主嫡庶之礼。占曰“乱臣犯主，储君失位，庶子恶<br /><br />&nbsp;&nbsp;&nbsp;&nbsp;之”。先是，天兴六年冬十月至元年四月，月再掩轩辕。占曰“有乱易政，后妃<br /><br />&nbsp;&nbsp;&nbsp;&nbsp;执其咎”。三年五月壬寅，荧惑犯氐。氐，宿宫也。天戒若曰：是时蛊惑人主而<br /><br />&nbsp;&nbsp;&nbsp;&nbsp;兴内乱之萌矣，亦自我天视而修省焉。及六年七月，宣穆后以强死，太子微行人<br /><br />&nbsp;&nbsp;&nbsp;&nbsp;间，既而有清河、万人之难。（二年八月，火犯斗；丁亥，又犯建。斗为大人之<br /><br />&nbsp;&nbsp;&nbsp;&nbsp;事，建为经纶之始，此天所以建创业君。时刘裕且倾晋祚，而清河之衅方作矣，<br /><br />&nbsp;&nbsp;&nbsp;&nbsp;帝犹不悟。至是岁九月，火犯哭星。其象若曰：“将以内乱，至于哭泣之事焉。<br /><br />&nbsp;&nbsp;&nbsp;&nbsp;由是言之，皇天所以训劫杀之主熟矣，而罕能敦复以自悟，悲夫！）<br /><br />&nbsp;&nbsp;&nbsp;&nbsp;二年八月甲子，荧惑犯少微；庚寅，犯右执法；癸卯，犯左执法；十一月丙<br /><br />&nbsp;&nbsp;&nbsp;&nbsp;戌。太白掩钩钤。皆南邦之谪也。火象方伯，金为强侯，少微以官贤材而辅南宫<br /><br />&nbsp;&nbsp;&nbsp;&nbsp;之化，执法者威令所由行也。天象若曰：夫禄去公室，所由来渐矣，始则奋其贤<br /><br />&nbsp;&nbsp;&nbsp;&nbsp;材以为其本朝，终以干其钤辖而席其威令焉。至三年十二月丙午，月掩太白于危。<br /><br />&nbsp;&nbsp;&nbsp;&nbsp;危，齐分也。占曰“其国以占亡”。丁未，金、火皆入羽林。四年正月，太白昼<br /><br />&nbsp;&nbsp;&nbsp;&nbsp;见奎。是谓或称王师而干君明者。占曰：天下兵起，鲁邦受之”。二月癸亥，金、<br /><br />&nbsp;&nbsp;&nbsp;&nbsp;火、土、水聚于奎、娄。徐鲁之分也。四神聚谋，所以革衰替之政，定霸王之命。<br /><br />&nbsp;&nbsp;&nbsp;&nbsp;五月己丑，金昼见于参。天意若曰：是将自植攻伐，以震其主，而代夺之云尔。<br /><br />&nbsp;&nbsp;&nbsp;&nbsp;八月辛丑，荧惑犯执法；九月，遂犯进贤。与桓氏同占。是时，南燕慕容氏兼有<br /><br />&nbsp;&nbsp;&nbsp;&nbsp;齐鲁之墟，不务修德，而骤侵晋淮、泗。六年四月，刘裕以晋师伐之，大败燕师<br /><br />&nbsp;&nbsp;&nbsp;&nbsp;于临朐，进克广固，执慕容超以归，戕诸建康。于是专其兵威，荐食蕃辅，篡夺<br /><br />&nbsp;&nbsp;&nbsp;&nbsp;之形由此而著云。（二年三月，月掩左执法；三年四月，又犯西蕃上将；已未，<br /><br />&nbsp;&nbsp;&nbsp;&nbsp;犯房次相；六月，火犯房次将。三年七月，太尉穆崇薨。四年，诛定陵公和跋，<br /><br />&nbsp;&nbsp;&nbsp;&nbsp;杀司空庚岳。又四年六月，火犯水左翼。八月，金掩火，犯左执法。占曰“大兵<br /><br />&nbsp;&nbsp;&nbsp;&nbsp;在楚，执法当之”。至五年，火犯天江。占曰“水贼作乱”。六月，金犯上将，<br /><br />&nbsp;&nbsp;&nbsp;&nbsp;又犯左执法。其后卢循作乱於上流，晋将何无忌战死，左仆射孟昶仰药卒，刘裕<br /><br />&nbsp;&nbsp;&nbsp;&nbsp;自伐齐奔命，仅乃克之）。<br /><br />&nbsp;&nbsp;&nbsp;&nbsp;六年六月，金、火再入太微，犯帝座，蓬、孛、客星及他不可胜纪。太史上<br /><br />&nbsp;&nbsp;&nbsp;&nbsp;言，且有骨肉之祸，更政立君，语在帝纪。冬十月，太祖崩。夫前事之感大，即<br /><br />&nbsp;&nbsp;&nbsp;&nbsp;后事之灾深。故帝之季年妖怪特甚。（是岁二月至九月，月三犯昴，昴为白衣会。<br /><br />&nbsp;&nbsp;&nbsp;&nbsp;宫车晏驾之征也。十二月辛丑，金犯木於奎。占曰“其君有兵死者”。既而慕容<br /><br />&nbsp;&nbsp;&nbsp;&nbsp;超戮于晋。是岁四月，火犯水于东井。其冬，赫连氏攻安定，秦主兴自将救之，<br /><br />&nbsp;&nbsp;&nbsp;&nbsp;自是侵伐不息。或曰“水火之合，内乱之形也”。时朱提王悦谋反，赐死）。<br /><br />&nbsp;&nbsp;&nbsp;&nbsp;太宗永兴二年五月己亥，月掩昴。昴为髦头之兵，虏君忧之。是月，蠕蠕社<br /><br />&nbsp;&nbsp;&nbsp;&nbsp;围长孙嵩于牛川，上自将击之，社仑遁走，道死。（六月甲午，太白昼见。<br /><br />&nbsp;&nbsp;&nbsp;&nbsp;占曰“为不臣”。七月，月犯鬼。占曰“乱臣在内”。明年五月，昌黎王慕容伯<br /><br />&nbsp;&nbsp;&nbsp;&nbsp;儿谋反，诛之）。是岁三月至秋八月，月三掩南斗第五星。斗，吴分也。且曰：<br /><br />&nbsp;&nbsp;&nbsp;&nbsp;强大之臣有干天禄者，大人忧之。是月乙未，太白犯少微，昼见；九月甲寅，进<br /><br />&nbsp;&nbsp;&nbsp;&nbsp;犯左执法。占曰“且有杖其霸刑，以戮社稷之卫而专威令者，征在南朔”。先是，<br /><br />&nbsp;&nbsp;&nbsp;&nbsp;三月丁卯，月掩房次将；六月己丑，又如之；八月甲申，犯心前星。占曰“服轭<br /><br />&nbsp;&nbsp;&nbsp;&nbsp;者当之，君失驭，征在豫州”。时刘裕谋弱晋室，四年九月，专杀仆射谢混，因<br /><br />&nbsp;&nbsp;&nbsp;&nbsp;袭荆州刺史刘毅于江陵，夷之。明年三月，又诛晋豫州刺史诸葛长人，其君托食<br /><br />&nbsp;&nbsp;&nbsp;&nbsp;而已。（是岁八月壬子，太白犯轩辕大星。占曰“有乱易政，女君忧”。三年十<br /><br />&nbsp;&nbsp;&nbsp;&nbsp;一月丙午，金犯哭星。午，秦地。四年八月戊申，月犯哭星。申，晋地。是月，<br /><br />&nbsp;&nbsp;&nbsp;&nbsp;晋后王氏死；其后姚主薨）。<br /><br />&nbsp;&nbsp;&nbsp;&nbsp;三年六月庚子，月犯岁星，在毕；八月乙未，又犯之，在参；四年正月又蚀，<br /><br />&nbsp;&nbsp;&nbsp;&nbsp;在毕。直徼垣之阳，参在山河之右。岁星所以阜农事安万人也。占曰“月仍犯之，<br /><br />&nbsp;&nbsp;&nbsp;&nbsp;边萌阻兵而荐饥”。是岁六月癸巳，金、木合于东井；七月甲申，金犯土于井。<br /><br />&nbsp;&nbsp;&nbsp;&nbsp;占曰“其国内兵，有白衣之会”。十一月，土犯井；十二月癸卯，土犯钺。土主<br /><br />&nbsp;&nbsp;&nbsp;&nbsp;疆理之政，存亡之机也，是为土地分裂，有戮死之君，征在秦邦。至五年二月丙<br /><br />&nbsp;&nbsp;&nbsp;&nbsp;午，火、土皆犯井。占曰“国有兵丧之祸，主出走”。是月壬辰，岁、填、荧惑、<br /><br />&nbsp;&nbsp;&nbsp;&nbsp;太白聚于井。将以建霸国之命也，其地君子忧，小人流。又自三年四月至五年三<br /><br />&nbsp;&nbsp;&nbsp;&nbsp;月，荧惑三干鬼。主命者将夭而国徙焉。是时雍州假王霸之号者六国，而赫连氏<br /><br />&nbsp;&nbsp;&nbsp;&nbsp;据朔方之地，尤为强暴，荐食关中，秦人奔命者殆路。间岁，姚兴薨而难作于内。<br /><br />&nbsp;&nbsp;&nbsp;&nbsp;明年，刘裕以晋师伐之，秦师连战败绩，执姚泓以归，戕诸建康。既而遗守内携，<br /><br />&nbsp;&nbsp;&nbsp;&nbsp;长安沦复焉。或曰：自上党并河、山之北，皆鬼星、参、毕之郊也。五年四月，<br /><br />&nbsp;&nbsp;&nbsp;&nbsp;上党群盗外叛。六月，C泽人刘逸自称三巴王。七月，河西胡曹龙入蒲子，号大<br /><br />&nbsp;&nbsp;&nbsp;&nbsp;单于。十月，将军刘洁、魏勤击吐京叛胡失利，勤力战死，洁为所虏。明年，赫<br /><br />&nbsp;&nbsp;&nbsp;&nbsp;连屈孑寇蒲子，三城诸将击走之。其余灾波及晋、魏，仍其兵革之祸。（二年九<br /><br />&nbsp;&nbsp;&nbsp;&nbsp;月，土犯毕，为疆场之兵。三年七月，木犯土于参。占曰“战败，亡地，国君死”。<br /><br />&nbsp;&nbsp;&nbsp;&nbsp;四年十月，月掩天关。其灾同上。参，外主巴蜀。其后晋师伐蜀，戮其主谯纵。<br /><br />&nbsp;&nbsp;&nbsp;&nbsp;先是，四年闰月，月犯荧惑，在昴；七月，又蚀之。五年，将军奚斤讨越勤，大<br /><br />&nbsp;&nbsp;&nbsp;&nbsp;破之。明年，秃发氏降于西秦，其君仗绰舅溃。<br /><br />&nbsp;&nbsp;&nbsp;&nbsp;神瑞元年二月，填入东井，犯天尊，旱祥也。天象若曰：土失其性，水源将<br /><br />&nbsp;&nbsp;&nbsp;&nbsp;壅焉；施于天尊，所以福矜寡之萌也。先是，去年九月至于五月，岁再犯轩辕大<br /><br />&nbsp;&nbsp;&nbsp;&nbsp;星；八月庚寅至二年三月，填再犯鬼积尸。岁星主农事，轩辕主雪霜风雨之神，<br /><br />&nbsp;&nbsp;&nbsp;&nbsp;返覆由之，所以告黄祗也。土爰稼穑，鬼为物之精气，是谓稼穑潜耗，人将以馑<br /><br />&nbsp;&nbsp;&nbsp;&nbsp;而死焉。一曰大旱。是后，京师比岁霜旱，五谷不登，诏人就食山东，以粟帛赈<br /><br />&nbsp;&nbsp;&nbsp;&nbsp;乏，语在《崔浩传》。（先是，月犯岁于毕。占曰“饥在晋代，亦其征”。又鬼<br /><br />&nbsp;&nbsp;&nbsp;&nbsp;主秦，旱在秦邦。至二年，太史奏，荧惑在匏瓜中，一夜忽亡失之，后出东井，<br /><br />&nbsp;&nbsp;&nbsp;&nbsp;语在《崔浩传》。既而关中大旱，昆明枯涸。）是岁四月癸丑，流星昼见中天，<br /><br />&nbsp;&nbsp;&nbsp;&nbsp;西行。占曰“营头所首，野有复军，流血西行，谪在秦邦”。而魏人觌之，亦王<br /><br />&nbsp;&nbsp;&nbsp;&nbsp;师之戒也。天若戒魏师曰：是拥众而西，固欲干君之明而代夺之尔，姑息人以观<br /><br />&nbsp;&nbsp;&nbsp;&nbsp;变，无庸御焉。先是五年三月，月犯太白于参；八月庚申，又犯之。参，魏分野。<br /><br />&nbsp;&nbsp;&nbsp;&nbsp;占曰：“强侯作难，国战不胜”。九月己丑，月犯左角；是岁三月壬申，又蚀之。<br /><br />&nbsp;&nbsp;&nbsp;&nbsp;是谓以刚晋之兵合战而偏将戮，征在兖州。二年四月，太白入毕，月犯毕而再入<br /><br />&nbsp;&nbsp;&nbsp;&nbsp;之。占曰“大战不胜，边将忧，魏邦受之”。六月己巳，有星孛于昴南。天象若<br /><br />&nbsp;&nbsp;&nbsp;&nbsp;曰：且有驱除之雄，勿用距之于朔方矣。明年七月，刘裕以舟师沂河。九月，裕<br /><br />&nbsp;&nbsp;&nbsp;&nbsp;陷我滑台，兖州刺史尉建以畏懦斩。时崔浩欲勿战，上难违众议，诏司徒嵩率师<br /><br />&nbsp;&nbsp;&nbsp;&nbsp;迓之，及晋人战于畔城，魏师败绩，语在《崔浩传》。裕既定关中，遽归受禅，<br /><br />&nbsp;&nbsp;&nbsp;&nbsp;既而赫连氏并之，遂窃尊号云。（自元年正月至泰常元年十月，月三犯毕，再入<br /><br />&nbsp;&nbsp;&nbsp;&nbsp;之，再犯毕阳星，占曰“边兵起，贵人有死者”。元年十二月，蠕蠕犯塞，上自<br /><br />&nbsp;&nbsp;&nbsp;&nbsp;将，大破之。二年，上党胡反，诏五将讨平之。泰常元年，长乐、河间、南阳王<br /><br />&nbsp;&nbsp;&nbsp;&nbsp;皆薨。二年，豫章王又薨，常山霍季聚众反，伏诛。）<br /><br />&nbsp;&nbsp;&nbsp;&nbsp;二年四月辛巳，有星孛于天市。五月甲申，彗星出天市，扫帝座，在房心北。<br /><br />&nbsp;&nbsp;&nbsp;&nbsp;市所以建国均人心，宋分也。国且殊号，人将更主，其革而为宋乎？先是，往岁<br /><br />&nbsp;&nbsp;&nbsp;&nbsp;七月，月犯钩钤；十一月，月食房上相；至元年二月，又如之。天象若曰：尚尸<br /><br />&nbsp;&nbsp;&nbsp;&nbsp;钤键之位，君凭而尊之者，又将及矣。是岁八月，金、木合于翼。占曰“且有内<br /><br />&nbsp;&nbsp;&nbsp;&nbsp;兵，楚邦受之”。至泰常二年正月，晋荆州刺史司马休之、雍州刺史鲁宗之为刘<br /><br />&nbsp;&nbsp;&nbsp;&nbsp;裕所袭，皆出奔走。是岁十月，镇星守太微，七十余日。占曰“易代立王”。其<br /><br />&nbsp;&nbsp;&nbsp;&nbsp;三年三月癸丑，太白犯五诸侯。如桓氏之占。七月，有流星孛于少微，以入太微。<br /><br />&nbsp;&nbsp;&nbsp;&nbsp;自刘氏之霸，三变少微以加南宫矣。始以方伯专之，中则霸形干之，又今孛政除<br /><br />&nbsp;&nbsp;&nbsp;&nbsp;之。驯而三积，坚冰至焉。是月，辰星见东方，在翼，甚明大。翼，楚邦也，是<br /><br />&nbsp;&nbsp;&nbsp;&nbsp;为冢臣干明，贼人其昌。（先是，五年十一月壬子，辰星出而明盛非常。至泰常<br /><br />&nbsp;&nbsp;&nbsp;&nbsp;二年十二月庚戌，辰星过时而见，光色明盛。是为强臣有不还令者。至是又如之，<br /><br />&nbsp;&nbsp;&nbsp;&nbsp;亦三至焉。或曰辰星以负北海，亦魏将大兴之兆。）九月，长彗星孛于北斗，轹<br /><br />&nbsp;&nbsp;&nbsp;&nbsp;紫微，辛酉，入南宫，凡八十余日，十二月，彗星出自天津，入太微，迳北斗，<br /><br />&nbsp;&nbsp;&nbsp;&nbsp;干紫宫，犯天，八十余日，及天汉乃灭，语在《崔浩传》。是岁，晋安帝殂，<br /><br />&nbsp;&nbsp;&nbsp;&nbsp;后年而宋篡之。夫晋室虽微，泰始之遗俗也，盖皇天有以原始笃终，以哀王道之<br /><br />&nbsp;&nbsp;&nbsp;&nbsp;沦丧，故犹著二微之戒焉。（神瑞二年四月，木入南宫，加右执法；五月，火又<br /><br />&nbsp;&nbsp;&nbsp;&nbsp;如之。八月，金入自掖门，掩左执法；泰常元年六月，又由掖门入太微。五月，<br /><br />&nbsp;&nbsp;&nbsp;&nbsp;火犯执法。是冬，土守天尊而月掩之。三年八月，土又入太微，犯执法，因留二<br /><br />&nbsp;&nbsp;&nbsp;&nbsp;百余日。九月，金又犯右执法。十月，火犯上将，因留左掖门内二十日，乃逆行；<br /><br />&nbsp;&nbsp;&nbsp;&nbsp;四年三月，出西蕃，又还入之，绕填星成句己；四月丙午，行端门出。皆晋氏之<br /><br />&nbsp;&nbsp;&nbsp;&nbsp;谪也。自晋灭之后，太微有变多应魏国也。）<br /><br />&nbsp;&nbsp;&nbsp;&nbsp;泰常三年十月辛巳，有大流星出昴，历天津，乃分为三，须臾有声。占曰<br /><br />&nbsp;&nbsp;&nbsp;&nbsp;“车骑满野，非丧即会”。明年四月，帝有事于东庙，蕃服之君以其职来祭者，<br /><br />&nbsp;&nbsp;&nbsp;&nbsp;盖数百国也。是岁正月己酉，月犯轩辕；四月壬申，又犯填星，在张；四年五月，<br /><br />&nbsp;&nbsp;&nbsp;&nbsp;辰星又犯轩辕。占曰“国有丧，女君受之”。明年五朋，贵人姚氏薨，是为昭哀<br /><br />&nbsp;&nbsp;&nbsp;&nbsp;皇后。六月，贵嫔杜氏薨，是为密后。（先是，二年九月，火犯轩辕；三年八月，<br /><br />&nbsp;&nbsp;&nbsp;&nbsp;金又犯之。占同也。）<br /><br />&nbsp;&nbsp;&nbsp;&nbsp;四年，自正月至秋七月，月行四犯太微。天象若曰：太微粹阳之天庭，月者<br /><br />&nbsp;&nbsp;&nbsp;&nbsp;臣也，今横行`之，不已甚乎。先是，元年五月，月犯岁星，在角。是岁七月，<br /><br />&nbsp;&nbsp;&nbsp;&nbsp;月又犯岁星。明年，宋始建国。后年而晋主殂，裕鸩之也。昔桓氏之难，月再干<br /><br />&nbsp;&nbsp;&nbsp;&nbsp;岁星，再劫其主。至是，亦再犯之而再剿其君，极其幽逼之患，而济以篡杀之祸，<br /><br />&nbsp;&nbsp;&nbsp;&nbsp;斯谓之甚矣。（先是，三年九月，月犯火于鹑尾；十二月，又犯火于太微。是岁<br /><br />&nbsp;&nbsp;&nbsp;&nbsp;五月，月犯太白，在井；十月，又犯之，在斗，且再犯井星。皆有兵水大丧，诸<br /><br />&nbsp;&nbsp;&nbsp;&nbsp;侯有死者。七月，雁门、河内大水。五年三月，南阳王意文死。十一月，西凉李<br /><br />&nbsp;&nbsp;&nbsp;&nbsp;歆为沮渠所灭，晋君亦殂，秦、吴亡之应。）<br /><br />&nbsp;&nbsp;&nbsp;&nbsp;五年十一月乙卯，荧惑犯填星，在角。角，外朝也，土为纪网，火主内乱，<br /><br />&nbsp;&nbsp;&nbsp;&nbsp;会于天门，王网将紊焉。占曰“有死君逐主，后妃忧之”。十二月，月蚀荧惑，<br /><br />&nbsp;&nbsp;&nbsp;&nbsp;在亢。内庭也。占曰“君薨而乱作于内，贵臣以兵死”。是月，客星见于翼。翼，<br /><br />&nbsp;&nbsp;&nbsp;&nbsp;楚邦也。占曰“国更服，边有急，将军或谋反者”。六年二月，月食南斗杓星。<br /><br />&nbsp;&nbsp;&nbsp;&nbsp;十月乙酉，金、土斗于亢。占曰“内兵且丧，更立王公”。又兖州，陈、郑之墟<br /><br />&nbsp;&nbsp;&nbsp;&nbsp;也，有攻城野战之象焉。至七年正月，犯南斗；三月壬戌，又犯之。斗为人君受<br /><br />&nbsp;&nbsp;&nbsp;&nbsp;命，又岁五月，宋武殂。秋九月，魏师侵宋北鄙。十一月，攻滑台，克之。明年，<br /><br />&nbsp;&nbsp;&nbsp;&nbsp;拔虎牢，陷金墉，屠许昌，遂启河南之地。八年，宋太后萧氏死，既大臣专权，<br /><br />&nbsp;&nbsp;&nbsp;&nbsp;迁杀其主，卒皆伏诛。（自五年八月至七年十二月，荧惑一守轩辕，再犯进贤，<br /><br />&nbsp;&nbsp;&nbsp;&nbsp;再犯房星，月一犯轩辕及房。皆女君大臣之戒。是时阳平、河南王，太尉穆观相<br /><br />&nbsp;&nbsp;&nbsp;&nbsp;次薨，而宋氏廷臣乘衅以侮其主，竟以诛死云。或曰火犯土、亢为饥疾。时官军<br /><br />&nbsp;&nbsp;&nbsp;&nbsp;陷武牢。会军大疫，死者十二三。是冬，诏禀饥人。）<br /><br />&nbsp;&nbsp;&nbsp;&nbsp;六年六月壬午，有大流星出紫宫。占曰“上且行幸，若有大君之使”。明年，<br /><br />&nbsp;&nbsp;&nbsp;&nbsp;驾幸桥山，祠黄帝，东过幽州，命使者观省风俗。十月，上南征。八年春，步自<br /><br />&nbsp;&nbsp;&nbsp;&nbsp;邺宫，遂绝灵昌，至东郡，观兵成皋，反自河内，登太行山，幸高都，饮至晋阳<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;七年二月辛巳，有星孛于虚、危，向河津。占曰“玄枵所以饰丧纪也，宗庙<br /><br />&nbsp;&nbsp;&nbsp;&nbsp;并起，司人拟更谋，有易政之象”。十一月甲寅，彗星出室，扫北斗，及于阙门。<br /><br />&nbsp;&nbsp;&nbsp;&nbsp;占曰“内宫几室，主命将，易塞垣，有土功之事，其地又齐、卫也”。八年正月，<br /><br />&nbsp;&nbsp;&nbsp;&nbsp;彗星出奎南长三丈，东南扫河。奎为荐食之兵，徐方之地。占曰“西北之兵伐之，<br /><br />&nbsp;&nbsp;&nbsp;&nbsp;君绝嗣，天下饥”。七年十二月，帝命寿光侯叔孙建徇定齐地。八年春，筑长城，<br /><br />&nbsp;&nbsp;&nbsp;&nbsp;距五原二千余里，置守卒，以备蠕蠕。冬十月，大饥。十一月己巳，上崩于西宫。<br /><br />&nbsp;&nbsp;&nbsp;&nbsp;明年，宋废其主。由是南邦日蹙，齐卫之地尽为兵冲。及世祖即政，遂荒淮沂以<br /><br />&nbsp;&nbsp;&nbsp;&nbsp;负东海云。（八年二月丙寅，火守斗，亦南邦之谪也。十一月，彗星孛于土司空。<br /><br />&nbsp;&nbsp;&nbsp;&nbsp;司空主疆理邦域，且曰有土功哭泣事。后年，赫连屈孑薨，太武征之，取新秦之<br /><br />&nbsp;&nbsp;&nbsp;&nbsp;地，由是征伐四克，提封万里云。）<br /><br />&nbsp;&nbsp;&nbsp;&nbsp;世祖始光元年正月壬午，月犯心大星。心为宋分。中星者君也，月为大臣，<br /><br />&nbsp;&nbsp;&nbsp;&nbsp;主刑事。是岁五月，宋权臣徐羡之、谢晦、傅亮放杀其主，而立其弟宜都王，是<br /><br />&nbsp;&nbsp;&nbsp;&nbsp;为宋文帝。至十月，火犯心。天戒若曰：是复作乱以干其君矣。十月壬寅，大流<br /><br />&nbsp;&nbsp;&nbsp;&nbsp;星出天将军，西南行，殷殷有声。占曰“有禁暴之兵，上将督战，以所首名之”。<br /><br />&nbsp;&nbsp;&nbsp;&nbsp;三年正月，岁星食月在张。张，南国之分，岁之於月，少君之象，今反食之，<br /><br />&nbsp;&nbsp;&nbsp;&nbsp;且诛强大之臣。是月，羡之等戮死，谢晦兴江陵之甲以伐其君，宋将檀道济帅师<br /><br />&nbsp;&nbsp;&nbsp;&nbsp;御之，晦又奔溃伏诛。（或曰：是岁上伐赫连氏，入其郛。夏都直伐西南，亦奔<br /><br />&nbsp;&nbsp;&nbsp;&nbsp;星应也。）<br /><br />&nbsp;&nbsp;&nbsp;&nbsp;二年五月，太白昼见经天。占曰“时谓乱纪，革人更王”。六月己丑，火入<br /><br />&nbsp;&nbsp;&nbsp;&nbsp;羽林，守六十余日。占曰“禁兵大起，且有反臣之诫”。<br /><br />&nbsp;&nbsp;&nbsp;&nbsp;三年十月，有流星出西南而东北行，光明烛地，有声如雷，鸟兽尽骇。占曰<br /><br />&nbsp;&nbsp;&nbsp;&nbsp;“所发之野有破国迁君，西南直夏而首于代都焉。著而有声，盛怒也”。<br /><br />&nbsp;&nbsp;&nbsp;&nbsp;四年五月辛酉，金、水合于西方。占曰“兵起，大战”。先是，三年正月，<br /><br />&nbsp;&nbsp;&nbsp;&nbsp;宋人有谢氏之难，王卒尽出。冬十一月，上伐赫连昌，入其郛，徙万余家以归。<br /><br />&nbsp;&nbsp;&nbsp;&nbsp;是岁复攻之，六月，大败昌于城下，昌奔上，遂拔统万，尽收夏器用，虏其母<br /><br />&nbsp;&nbsp;&nbsp;&nbsp;弟妻子，由是威加四邻，北夷焉。<br /><br />&nbsp;&nbsp;&nbsp;&nbsp;神墼年五月癸未，太白犯天街。占曰“六夷髦头灭”。二年五月，太白昼<br /><br />&nbsp;&nbsp;&nbsp;&nbsp;见。占曰“大兵且兴，强国有弱者”。是月，上北征蠕蠕，大破之，虏获以钜万<br /><br />&nbsp;&nbsp;&nbsp;&nbsp;计，遂降高车，以实漠南，辟地数千里云。<br /><br />&nbsp;&nbsp;&nbsp;&nbsp;三年六月，火犯井、鬼，放轩辕。占曰“秦忧兵乱，有死君。又旱饥之应”。<br /><br />&nbsp;&nbsp;&nbsp;&nbsp;丙子，有大流星出危南，入羽林。占曰“兵起，负海国与王师合战”。是岁，自<br /><br />&nbsp;&nbsp;&nbsp;&nbsp;三月至十月，太白再犯岁星，月又犯之。占曰“有国之君或罹兵刑之难者，且岁<br /><br />&nbsp;&nbsp;&nbsp;&nbsp;馑”。十二月丙戌，流星首如壅，长二十余丈，大如数十斛船，色正赤，光烛人<br /><br />&nbsp;&nbsp;&nbsp;&nbsp;面，自天船及河，抵奎大星，及于壁。占曰“天船以济兵车，奎为徐方，东壁，<br /><br />&nbsp;&nbsp;&nbsp;&nbsp;卫也，是为宋师之祥。昭盛者，事大也”。是岁六月，宋将到彦之等侵魏，自南<br /><br />&nbsp;&nbsp;&nbsp;&nbsp;鄙清水入河，溯流而西，列屯二千余里。九月，帝用崔浩策，行幸统万，遂击赫<br /><br />&nbsp;&nbsp;&nbsp;&nbsp;连定於平凉。十二月，克之，悉定三秦地。明年，大师涉河，攻滑台，屠之，宋<br /><br />&nbsp;&nbsp;&nbsp;&nbsp;人宵遁。是时，赫连定转攻西秦，戮其君乞伏慕末。吐谷浑慕容Y又袭击定，<br /><br />&nbsp;&nbsp;&nbsp;&nbsp;虏之，以强死者，再君焉。是岁二月，定州大馑，诏开仓赈乏。或曰：奎星羽猎，<br /><br />&nbsp;&nbsp;&nbsp;&nbsp;理兵象也；流星抵之而著大，是为大人之事。冬十月，上大阅于漠南，甲骑五十<br /><br />&nbsp;&nbsp;&nbsp;&nbsp;万，旌旗二千余里，又明盛之征。（四年，金、火入东井，火又犯天户；明年正<br /><br />&nbsp;&nbsp;&nbsp;&nbsp;月，又犯鬼。占曰“秦有兵丧”。而至秦夏出夷威，沮渠蒙逊又死，氐主杨难当<br /><br />&nbsp;&nbsp;&nbsp;&nbsp;陷宋之汉中地云。）<br /><br />&nbsp;&nbsp;&nbsp;&nbsp;四年三月，有大流星东南行，光烛地，长六七丈，食顷乃灭，后有声。占曰<br /><br />&nbsp;&nbsp;&nbsp;&nbsp;“大兵从之”。是时诸将方逐宋师，至历城不及。有声，骏奔之象也。四月辛未，<br /><br />&nbsp;&nbsp;&nbsp;&nbsp;太白昼见于胃。胃为赵分。五月，太白犯天关；十月丙辰，月又掩之。天关外主<br /><br />&nbsp;&nbsp;&nbsp;&nbsp;勃、碣，山河之险穷焉。占曰“兵革起”。九月丙寅，有流星大如斗，赤色，发<br /><br />&nbsp;&nbsp;&nbsp;&nbsp;太微，至北斗而灭。太微，礼乐之庭，且有昭德之举，而述宣王命，是以帝车受<br /><br />&nbsp;&nbsp;&nbsp;&nbsp;之。是月壬申，有诏征范阳卢玄等三十六人，郡国察秀、孝数百人，且命以礼宣<br /><br />&nbsp;&nbsp;&nbsp;&nbsp;喻，申其出处之节。明年六月，上伐北燕，举燕十余郡，进围和龙，徙豪杰三万<br /><br />&nbsp;&nbsp;&nbsp;&nbsp;余家以归。（四年八月，金入太微，亦君自将兵象。明年正月庚午，火入鬼。占<br /><br />&nbsp;&nbsp;&nbsp;&nbsp;曰“秦有死君”。四月己丑，太白昼见，为不臣。其后秦王赫连昌叛走伏诛之应<br /><br />&nbsp;&nbsp;&nbsp;&nbsp;也。）<br /><br />&nbsp;&nbsp;&nbsp;&nbsp;延和元年七月，有大流星出参左肩，东北入河乃灭。参主兵政，晋、魏墟也，<br /><br />&nbsp;&nbsp;&nbsp;&nbsp;山河所首，推之大兵将发于魏以加燕国。八月癸未，太白犯心前星；乙酉，又犯<br /><br />&nbsp;&nbsp;&nbsp;&nbsp;心明堂。占曰“有亡国，近期二年”。十二月，有流星大如壅，尾长二十余丈，<br /><br />&nbsp;&nbsp;&nbsp;&nbsp;奔君之象。比岁连兵东讨，至太延二年，三月，燕后主冯文通去国奔高丽。（元<br /><br />&nbsp;&nbsp;&nbsp;&nbsp;年四月，月犯左角；五月，月掩斗；七月，月食左角。皆占曰“兵大起”。其后<br /><br />&nbsp;&nbsp;&nbsp;&nbsp;征西将军金崖、安定镇将延普、泾州刺史狄子玉争权，崖及子玉举兵攻普不克，<br /><br />&nbsp;&nbsp;&nbsp;&nbsp;据胡空谷反，平西将军陆俟讨获之。）<br /><br />&nbsp;&nbsp;&nbsp;&nbsp;三年三月丙辰，金昼见，在参。魏邦戒也。闰月戊寅，金犯五诸侯。占曰：<br /><br />&nbsp;&nbsp;&nbsp;&nbsp;四滑起，官兵起乱”。（疑）己丑，月入井，犯太白。占曰“兵起合战，秦邦受<br /><br />&nbsp;&nbsp;&nbsp;&nbsp;之”。七月，上幸隰城，诏诸军讨山胡白龙，入西河。九月，克之，伏诛者数千<br /><br />&nbsp;&nbsp;&nbsp;&nbsp;人。而宋大将军、彭城王义康方擅威福，后竟幽废。（是岁二月庚午，月犯毕口<br /><br />&nbsp;&nbsp;&nbsp;&nbsp;而出，因晕昴及五车。占曰“贵人死”五月甲子，阴平王求薨。）<br /><br />&nbsp;&nbsp;&nbsp;&nbsp;太延元年五月，月犯右执法；九月，火犯太微上将，又犯左执法；十月丙午，<br /><br />&nbsp;&nbsp;&nbsp;&nbsp;月犯右执法；二年二月，月犯东蕃上相；三月，月及太白俱犯右执法及上相；三<br /><br />&nbsp;&nbsp;&nbsp;&nbsp;年八月，火犯左执法及上将；五年二月，木逆行犯执地。皆大臣谪也。元年十月，<br /><br />&nbsp;&nbsp;&nbsp;&nbsp;左仆射安原谋反，诛。三年正月，征东大将军、中山王纂，太尉、北平王长孙嵩，<br /><br />&nbsp;&nbsp;&nbsp;&nbsp;镇南大将军、丹阳王叔孙建皆薨。其后，宋大将军义康坐徙豫章，诛其党与，仆<br /><br />&nbsp;&nbsp;&nbsp;&nbsp;射殷景仁亦寻卒焉。（元年五月，彗出轩辕；二年正月，月犯火，月，后妃也；<br /><br />&nbsp;&nbsp;&nbsp;&nbsp;三年七月，木犯轩辕；至五年七月，月掩填星。并女主谪也。真君元年，太后窦<br /><br />&nbsp;&nbsp;&nbsp;&nbsp;氏殂，宋氏皇后亦终。或曰彗出轩辕，女主有为寇者。其后沮渠氏失国，实公主<br /><br />&nbsp;&nbsp;&nbsp;&nbsp;潜启魏师。）<br /><br />&nbsp;&nbsp;&nbsp;&nbsp;二年五月壬申，有星孛于房。占曰“名山崩，有亡国”。八月丁亥，木入鬼，<br /><br />&nbsp;&nbsp;&nbsp;&nbsp;守积尸；十一月辛亥，又犯鬼。鬼秦分，天戒若曰：凉君淫奢无度，财力穷矣，<br /><br />&nbsp;&nbsp;&nbsp;&nbsp;将丧国，身为戮焉。（二年正月、四年十一月，月皆犯井，亦为秦有兵刑。）<br /><br />&nbsp;&nbsp;&nbsp;&nbsp;三年正月壬午，有星晡前昼见东北，在井左右，色黄，大如橘。魏师之应也。<br /><br />&nbsp;&nbsp;&nbsp;&nbsp;黄星出于燕墟而慕容氏灭，今复见东井，凉室亡乎。四年四月己酉，华山崩。华<br /><br />&nbsp;&nbsp;&nbsp;&nbsp;山，西镇也。天又若曰：星孛于房，既有征矣，镇倾而国从之。先是，元年十二<br /><br />&nbsp;&nbsp;&nbsp;&nbsp;月，金犯羽林；二年十二月至四年十一月，火再入之。五年五月，太白昼见胃、<br /><br />&nbsp;&nbsp;&nbsp;&nbsp;昴，入羽林，遂犯毕。毕又边兵也。六月，上自将西征。秋八月，进围姑臧。九<br /><br />&nbsp;&nbsp;&nbsp;&nbsp;月丙戌。沮渠牧犍帅文武将吏五千余人面缚来降。明年，悉定凉地。（或曰星孛<br /><br />&nbsp;&nbsp;&nbsp;&nbsp;于房，为大臣之事，又馑祥也。火入鬼，犯轩辕，又稼穑不成。自元年已来，将<br /><br />&nbsp;&nbsp;&nbsp;&nbsp;相薨尤众。至真君元年，州镇十五尽饥。）<br /><br />&nbsp;&nbsp;&nbsp;&nbsp;四年十月壬戌，大流星出文昌，入紫宫，声如雷。天象若曰：将相或以全师<br /><br />&nbsp;&nbsp;&nbsp;&nbsp;御卫帝宫者，其事密近，有震惊之象焉。明年六月，帝西征，诏大将军嵇敬等帅<br /><br />&nbsp;&nbsp;&nbsp;&nbsp;众二万屯漠南，以备暴寇。九月，蠕蠕乘虚犯塞，遂至七介山，京师大骇，司空<br /><br />&nbsp;&nbsp;&nbsp;&nbsp;长孙道生等并力拒之，虏乃退走。是月壬午，有大流星出紫微，入贯索，长六丈<br /><br />&nbsp;&nbsp;&nbsp;&nbsp;余。占曰“有大君之命”。贯索，贱人牢也。明年，帝命侍臣行郡国，观风俗，<br /><br />&nbsp;&nbsp;&nbsp;&nbsp;问其所疾苦云。<br /><br />&nbsp;&nbsp;&nbsp;&nbsp;真君二年七月壬寅，填星犯铖。镇者，国家所安危，而为之纲纪者也，其婴<br /><br />&nbsp;&nbsp;&nbsp;&nbsp;a钺之戮而君及焉。元年十一月至此月，岁星三犯房上相。岁星为人君，今反复<br /><br />&nbsp;&nbsp;&nbsp;&nbsp;由之，循省钩铃之备也。天若戒辅臣曰：凉邦卒灭，敌国殚矣，而犹挟震主之威，<br /><br />&nbsp;&nbsp;&nbsp;&nbsp;负百胜之计，盍思盈亢之戒乎？是时，司徒崔浩方持国钧，且有宠於上。明年，<br /><br />&nbsp;&nbsp;&nbsp;&nbsp;安西李顺备五刑之诛，而由浩锻成之。后八年，竟族灭无后。夫天哀贤良而示以<br /><br />&nbsp;&nbsp;&nbsp;&nbsp;明训夙矣，罕能省躬以先觉，岂不悲哉！浩诛之明年，卒有景穆之祸，后年而乱<br /><br />&nbsp;&nbsp;&nbsp;&nbsp;作。<br /><br />&nbsp;&nbsp;&nbsp;&nbsp;三年三月癸未，月犯太白。占曰“大兵起，合战。九月乙丑，有星孛于天牢，<br /><br />&nbsp;&nbsp;&nbsp;&nbsp;入文昌、五车，经昴、毕之间，至天苑，百余日兴宿俱入西方。天象若曰：且有<br /><br />&nbsp;&nbsp;&nbsp;&nbsp;王者之兵，彗除髦头之域矣，贵臣预有戮焉。明年正月，征西将军皮豹子大败宋<br /><br />&nbsp;&nbsp;&nbsp;&nbsp;师于乐乡。九月，上北伐，乐平王丕统十五将为左军，中山王辰统十五将为右军，<br /><br />&nbsp;&nbsp;&nbsp;&nbsp;上自将中军。蠕蠕可汗不敢战，亡，追至顿根河，虏二万余骑而还。中山王辰等<br /><br />&nbsp;&nbsp;&nbsp;&nbsp;八将军坐后期，皆斩。（或曰：彗由昴、毕，贵人多死。十一月，太保卢鲁元薨。<br /><br />&nbsp;&nbsp;&nbsp;&nbsp;五年二月，乐平王丕薨。）<br /><br />&nbsp;&nbsp;&nbsp;&nbsp;六年二月，太白、荧惑、岁星聚于东井。占曰“三星合，是为惊立绝行，其<br /><br />&nbsp;&nbsp;&nbsp;&nbsp;国内外有兵与丧，改立王公”。九月，卢水胡盖吴据杏城反，c署百官，杂虏皆<br /><br />&nbsp;&nbsp;&nbsp;&nbsp;响从，关内大震。十一月，将军叔孙拔败吴师于渭北。至七年正月，太白犯荧惑。<br /><br />&nbsp;&nbsp;&nbsp;&nbsp;占曰“兵起，有大战”。时上讨吴党於河东，屠之，遂幸长安。二月，吴军败绩<br /><br />&nbsp;&nbsp;&nbsp;&nbsp;于杏城，弃马遁去，复收合余烬。八月乃夷之。（五年五月，月犯心；六年四月，<br /><br />&nbsp;&nbsp;&nbsp;&nbsp;又如之。占曰“兵犯宋邦”。是月，太白入轩辕。占曰“有反臣”。是冬，宋太<br /><br />&nbsp;&nbsp;&nbsp;&nbsp;子詹事范晔谋反，诛。诏高凉王那徇淮泗，徙其人河北焉。）<br /><br />&nbsp;&nbsp;&nbsp;&nbsp;九年正月，火、水”皆入羽林。占曰“禁兵大起”。四月，太白昼见经天。<br /><br />&nbsp;&nbsp;&nbsp;&nbsp;十年五月，彗星出于昴北。此天所以涤除天街而祸髦头之国也。时间岁讨蠕蠕。<br /><br />&nbsp;&nbsp;&nbsp;&nbsp;是秋九月，上复自将征之，所捕虏凡百余万矣。（是岁七月，太白范哭星。占曰<br /><br />&nbsp;&nbsp;&nbsp;&nbsp;“天子有哭泣事”。明年春，皇子真薨。）<br /><br />&nbsp;&nbsp;&nbsp;&nbsp;十年十月辛巳，彗星见于太微。占曰“兵丧并兴，国乱易政，臣贼主”。至<br /><br />&nbsp;&nbsp;&nbsp;&nbsp;十一年正月甲子，太白昼见。经天；四月，又如之。占曰“中岁而再干明，兵事<br /><br />&nbsp;&nbsp;&nbsp;&nbsp;尤大，且革人更王之应也”。是岁十月甲辰，荧惑入太微；十二月辛未，又犯之；<br /><br />&nbsp;&nbsp;&nbsp;&nbsp;癸卯，又如之。占曰“臣将戮主，君将恶之，仍犯事荐也”。先是，八年正月庚<br /><br />&nbsp;&nbsp;&nbsp;&nbsp;午，月犯心大星；九年正月，犯岁星；是岁九月，太白又犯岁星。至正平元年五<br /><br />&nbsp;&nbsp;&nbsp;&nbsp;月，彗星见卷舌，入太微。卷舌，谗言之戒。六月辛酉，彗星进逼帝坐；七月乙<br /><br />&nbsp;&nbsp;&nbsp;&nbsp;酉，犯上相，拂屏，出端门，灭于翼、轸；辛酉，直阴国。（疑）、翼轸为楚邦，<br /><br />&nbsp;&nbsp;&nbsp;&nbsp;于屏者，萧墙之乱也。天象若曰：夫肤受之谮实为乱阶，卒至芟夷主相，而专其<br /><br />&nbsp;&nbsp;&nbsp;&nbsp;大号，虽南国之君由迁及焉。先是，去年十月，上南征绝河。十二月，六师涉淮，<br /><br />&nbsp;&nbsp;&nbsp;&nbsp;登瓜步山观兵，骑士六十万，列屯三千余里，宋人凶惧，馈百牢焉。是年正月，<br /><br />&nbsp;&nbsp;&nbsp;&nbsp;尽举淮南地，俘之以归，所夷灭甚众。六月，帝纳宗爱之言，皇太子以强死。明<br /><br />&nbsp;&nbsp;&nbsp;&nbsp;年二月，爱杀帝于永安宫，左仆射兰延等以建议不同见杀。爱立吴王余为主，寻<br /><br />&nbsp;&nbsp;&nbsp;&nbsp;又贼之。荐灾之验也。间岁，宋太子邵坐蛊事泄，亦杀其君而c立，邵弟武陵王<br /><br />&nbsp;&nbsp;&nbsp;&nbsp;骏以上流之师讨平之。灭于翼轸之征也。（先是，七年八月，月犯荧惑；八月至<br /><br />&nbsp;&nbsp;&nbsp;&nbsp;十一月，又犯轩辕。是岁正月，太白经天。九月火犯太微。十月，宗爱等伏诛，<br /><br />&nbsp;&nbsp;&nbsp;&nbsp;高宗践阼。至十一月，录尚书元寿、尚书令长孙渴侯以争权赐死，太尉黎、司徒<br /><br />&nbsp;&nbsp;&nbsp;&nbsp;弼又忤旨左迁。孛于屏相之应。出明年五月，太后崩。）<br /><br />&nbsp;&nbsp;&nbsp;&nbsp;高宗兴安二年二月，有星孛于西方。占曰“凡孛者，非常恶气所生也，内不<br /><br />&nbsp;&nbsp;&nbsp;&nbsp;有大乱，外且有大兵”。至兴光元年二月，有流星大如月，西行。占曰“奔星所<br /><br />&nbsp;&nbsp;&nbsp;&nbsp;坠，其野有兵，光盛者事大”。先是，亦兆王杜元宝、建康王崇、济南王丽、濮<br /><br />&nbsp;&nbsp;&nbsp;&nbsp;阳王闾文若、永昌王仁，相次谋反伏诛。是岁，宋南郡王义宣及鲁爽、臧质以荆<br /><br />&nbsp;&nbsp;&nbsp;&nbsp;豫之师构逆，大将王玄谟等西讨，尽夷之。或曰：彗加太微、翼、轸之余祸也。<br /><br />&nbsp;&nbsp;&nbsp;&nbsp;《春秋》，星之大变，或灾连三国之君，其流炎之所及，二十余年而后弭，至是<br /><br />&nbsp;&nbsp;&nbsp;&nbsp;彗干天庭，二太子首乱，三君为戮，侯王辜死者几数十人。由此言之，皇天疾威<br /><br />&nbsp;&nbsp;&nbsp;&nbsp;之诫，不可不惕也。<br /><br />&nbsp;&nbsp;&nbsp;&nbsp;太安元年六月辛酉，有星起河鼓，东流，有尾亦，光明烛地。河鼓为履险<br /><br />&nbsp;&nbsp;&nbsp;&nbsp;之兵，负海之象也。昭盛为人君之事，星之所往，君且从之。间二岁，帝幸辽西，<br /><br />&nbsp;&nbsp;&nbsp;&nbsp;登碣石以临沧海，复所过郡国一年，又尾迹之征。（是岁五月，火入斗。斗主形<br /><br />&nbsp;&nbsp;&nbsp;&nbsp;命之养。其后三吴荐饥，仍岁疾疫。）<br /><br />&nbsp;&nbsp;&nbsp;&nbsp;三年夏四月，荧惑犯太白。占曰“是谓相铄，不可举事用兵，成师以出而祸<br /><br />&nbsp;&nbsp;&nbsp;&nbsp;其雄之象也”。明年，宋将殷孝祖侵魏南鄙，诏征南将军皮豹子击之，宋军大败。<br /><br />&nbsp;&nbsp;&nbsp;&nbsp;（或曰：金火合，主丧事。明年十月，金又犯哭星。十二月，征东将军、中山王<br /><br />&nbsp;&nbsp;&nbsp;&nbsp;托真薨。）<br /><br />&nbsp;&nbsp;&nbsp;&nbsp;三年十一月，荧惑犯房钩钤星。是谓强臣不御，王者忧之。至四年正月，月<br /><br />&nbsp;&nbsp;&nbsp;&nbsp;入太微，犯西蕃；三月，又犯五诸侯。占曰“诸侯大臣有谋反伏诛者”。是月，<br /><br />&nbsp;&nbsp;&nbsp;&nbsp;太白犯房，月入南斗。皆宋分。占曰“国有变，臣为乱。”十一月，长星出於奎，<br /><br />&nbsp;&nbsp;&nbsp;&nbsp;色白，蛇行，有尾迹，既灭，变为白云。奎为徐方，又鲁分也。占曰“下有流血<br /><br />&nbsp;&nbsp;&nbsp;&nbsp;积骨”。明年，宋兖州刺史竟陵王诞据广陵作乱，宋主亲戎，自夏涉秋，无日不<br /><br />&nbsp;&nbsp;&nbsp;&nbsp;战，及城陷，悉屠之。<br /><br />&nbsp;&nbsp;&nbsp;&nbsp;四年八月，荧惑守毕，直徼垣之南。占曰“岁馑”。至五年二月，又入东井。<br /><br />&nbsp;&nbsp;&nbsp;&nbsp;占曰“旱兵饥疫，大臣当之”。六月，太白犯钺。占曰“兵起，更正朔”。是岁<br /><br />&nbsp;&nbsp;&nbsp;&nbsp;二月，司空伊C薨。十二月，六镇、云中、高平、雍、秦饥旱。明年，改年为和<br /><br />&nbsp;&nbsp;&nbsp;&nbsp;平。至六月，诸将讨吐谷浑什寅，遂绝河穷蹑之，会军大疫乃还。（是岁三月，<br /><br />&nbsp;&nbsp;&nbsp;&nbsp;流星数万西行。占曰“小流星百数四同行者，庶人迁之象”。既而吐谷浑举国西<br /><br />&nbsp;&nbsp;&nbsp;&nbsp;遁，大军又随蹑之。）<br /><br />&nbsp;&nbsp;&nbsp;&nbsp;四年九月，月犯轩辕；十二月，犯氐；至五年正月，月掩轩辕，又掩氐东南<br /><br />&nbsp;&nbsp;&nbsp;&nbsp;星。皆后妃之府也。和平元年正月丁未，岁犯鬼。鬼为死丧，岁星，人君也，是<br /><br />&nbsp;&nbsp;&nbsp;&nbsp;为君有丧事。三月，月掩轩辕。四月戊戌，皇太后崩於寿安宫。（《宋志》云：<br /><br />&nbsp;&nbsp;&nbsp;&nbsp;人间宣言，人主帐箔不修，故谪见轩辕。又五年十一月，月犯左执法；明年十一<br /><br />&nbsp;&nbsp;&nbsp;&nbsp;月，又犯之。占曰“大臣有忧”。和平二年，征东将军、河东王闾毗薨。十月，<br /><br />&nbsp;&nbsp;&nbsp;&nbsp;广平王洛侯薨。）<br /><br />&nbsp;&nbsp;&nbsp;&nbsp;和平元年十月，有长星出於天仓，长丈余。馑祥也。二年三月，荧惑入鬼。<br /><br />&nbsp;&nbsp;&nbsp;&nbsp;是谓稼墙不成。且曰万人相食。其后定相阻饥，宥其田租。时三吴亦仍岁凶旱，<br /><br />&nbsp;&nbsp;&nbsp;&nbsp;死者十二三。先是，元年四月，太白犯东井。井、鬼皆秦分，雍州有兵乱，自元<br /><br />&nbsp;&nbsp;&nbsp;&nbsp;年六月，月犯心大星，三犯前后于房。心，宋分。时宋君虐其诸弟，后宫多丧，<br /><br />&nbsp;&nbsp;&nbsp;&nbsp;子女继夭，哭泣之声相再。是岁，诏诸将讨雍州叛氐，大破之。宋雍州刺史、海<br /><br />&nbsp;&nbsp;&nbsp;&nbsp;陵王休茂亦称兵作乱。间岁而宋主殂，嗣子淫昏，政刑紊焉。（先是，元年十月，<br /><br />&nbsp;&nbsp;&nbsp;&nbsp;太白入氐。占曰“兵起后宫，有白衣会”。三年五月，岁星犯上将。占曰“上将<br /><br />&nbsp;&nbsp;&nbsp;&nbsp;忧之”。三年八月，月犯哭星。皆宋祥也。是岁，乐良王万寿及征东大将军、常<br /><br />&nbsp;&nbsp;&nbsp;&nbsp;山王素并薨。）<br /><br />&nbsp;&nbsp;&nbsp;&nbsp;二年三月辛巳，有长星出天津，色赤，长匹余，灭而复出，大小百数。天津，<br /><br />&nbsp;&nbsp;&nbsp;&nbsp;帝之都，船所以渡，神通四方，光大且众，为人君之事。天象若曰：是将有千乘<br /><br />&nbsp;&nbsp;&nbsp;&nbsp;万骑之举，而绝逾大川矣。是月，发卒五千余，通河西猎道。后年八月，帝校猎<br /><br />&nbsp;&nbsp;&nbsp;&nbsp;于河西，宋主亦大阅舟师，巡狩江右云。<br /><br />&nbsp;&nbsp;&nbsp;&nbsp;二年九月，太白犯南斗。斗，吴分。占曰“君死更政，大臣有诛者”。十一<br /><br />&nbsp;&nbsp;&nbsp;&nbsp;月，太白犯填。填，女君也，且曰有内兵、白衣会。至三年九月，火犯积尸。占<br /><br />&nbsp;&nbsp;&nbsp;&nbsp;曰“贵人忧之，斧钺用”。十月，太白犯岁星。岁为人君，而以兵丧干之，且有<br /><br />&nbsp;&nbsp;&nbsp;&nbsp;死君篡杀之祸。是月，荧惑守轩辕。占曰“女主忧之，宫中兵乱”。十一月，岁<br /><br />&nbsp;&nbsp;&nbsp;&nbsp;入氐。氐为正寝，岁为有国之君。占曰“诸侯王有来入宫者”。五年二月，月入<br /><br />&nbsp;&nbsp;&nbsp;&nbsp;南斗魁中，犯第四星。占曰“大人忧，太子伤，宫中有自贼者，又大赦”。既而<br /><br />&nbsp;&nbsp;&nbsp;&nbsp;宋孝武及宋后相继崩殂，少主荐诛辅臣，衅连戚属，群下相与民杀之，而立宋明<br /><br />&nbsp;&nbsp;&nbsp;&nbsp;帝。江南大饥，且仍，有肆眚之令焉。（先是，三年六月，太白犯东井；七月，<br /><br />&nbsp;&nbsp;&nbsp;&nbsp;火入井；四年五月，金、火皆犯上相；五年六月，火又入井。占曰“大臣忧，斧<br /><br />&nbsp;&nbsp;&nbsp;&nbsp;钺用”。六年七月，月犯心前星。是月，宋杀少主，其后有乙浑之难。）<br /><br />&nbsp;&nbsp;&nbsp;&nbsp;五年七月丁未，岁星守心。心为明堂，岁为诸侯，为长子入而守之，立君之<br /><br />&nbsp;&nbsp;&nbsp;&nbsp;象。占曰“凡五星守心，皆为宫中乱贼，群下有谋立夫天子者”。七月己酉，有<br /><br />&nbsp;&nbsp;&nbsp;&nbsp;流星长丈余，入紫微，经北辰第三星而灭。占曰“有大丧”。九月丁酉，火入轩<br /><br />&nbsp;&nbsp;&nbsp;&nbsp;辕。十一月，长星出织女，色正白，彗之象也。女主专制，将由此始，是以天视<br /><br />&nbsp;&nbsp;&nbsp;&nbsp;由之。长星，彗之著，易政之渐焉。冬，荧惑入太微，犯上将；十二月，遂守之。<br /><br />&nbsp;&nbsp;&nbsp;&nbsp;占曰“公侯谋上，且有斩臣”。六年正月乙未，有流星长丈余，自五车抵紫宫西<br /><br />&nbsp;&nbsp;&nbsp;&nbsp;蕃乃灭。天象若曰：群臣或修霸刑，而干蕃辅之任矣。且占曰“政乱有奇令”。<br /><br />&nbsp;&nbsp;&nbsp;&nbsp;四月，太白犯五诸侯。占曰“有专杀诸侯者”。五月癸卯，上崩于太华殿。车骑<br /><br />&nbsp;&nbsp;&nbsp;&nbsp;大将军乙浑矫诏杀尚书杨宝年等于禁中。戊申，又害司徒、平原王陆丽。明年，<br /><br />&nbsp;&nbsp;&nbsp;&nbsp;皇太后定策诛之。太后临朝，自冯氏始也。或曰：心为宋分。是岁六月，岁星昼<br /><br />&nbsp;&nbsp;&nbsp;&nbsp;见于南斗。斗为天禄，吴分也。天象若曰：或以诸侯干群而代夺之。是冬，宋明<br /><br />&nbsp;&nbsp;&nbsp;&nbsp;帝以皇弟践阼，孝武诸子举兵攻之，四方响应，寻皆伏诛。有太白这刑与岁星之<br /><br />&nbsp;&nbsp;&nbsp;&nbsp;佑焉。（是岁三月，有流星西行，可用胜数，至明乃止。至六月己卯，又有流星，<br /><br />&nbsp;&nbsp;&nbsp;&nbsp;多西南行。星众而小，庶人象也。星之所首，人将从之。及宋讨孝武诸子，大兵<br /><br />&nbsp;&nbsp;&nbsp;&nbsp;首自寻阳，进平荆雍。其后张永之师败绩于吕梁，魏师尽举淮右，俘其人，又西<br /><br />&nbsp;&nbsp;&nbsp;&nbsp;流之效也。）<br /><br />&nbsp;&nbsp;&nbsp;&nbsp;显祖天安元年正月戊子，太白犯岁星。岁，农事也，肃杀干之，是为稼穑不<br /><br />&nbsp;&nbsp;&nbsp;&nbsp;登。六月，荧惑犯鬼。占曰“旱饥疾疫，金革用”。八月丁亥，太白犯房。占曰<br /><br />&nbsp;&nbsp;&nbsp;&nbsp;“霜雨失节，马牛多死”。九月甲寅，荧惑犯上将，太白犯南斗第三星。占曰<br /><br />&nbsp;&nbsp;&nbsp;&nbsp;“贵人将相有诛者”。十一月己酉，太白又犯岁星。或曰岁为诸侯，太白主兵刑<br /><br />&nbsp;&nbsp;&nbsp;&nbsp;之政，再干之，事几也。是岁九月，六镇十一旱饥。十月，宋氏六王皆戮死。明<br /><br />&nbsp;&nbsp;&nbsp;&nbsp;年，宋师败于吕梁，江南阻饥，牛且大疫。其后，东平王道符擅杀副将及雍州刺<br /><br />&nbsp;&nbsp;&nbsp;&nbsp;史，据长安反，诏司空和其奴讨灭之。九月，诏赐六镇孤贫布帛，宋主以后宫服<br /><br />&nbsp;&nbsp;&nbsp;&nbsp;御赐征北将士。后岁夏，旱，河决，州镇二十七皆饥，寻又天下大疫。（元年六<br /><br />&nbsp;&nbsp;&nbsp;&nbsp;月，太白犯左执法；十月，火又犯之。占曰“大臣有忧，霸者之刑用”。是岁六<br /><br />&nbsp;&nbsp;&nbsp;&nbsp;月，月犯井；十月，又掩之。皇兴元年正月，月犯井北辕第二星；八月，又蚀之。<br /><br />&nbsp;&nbsp;&nbsp;&nbsp;占曰“贵人当之，有将死，水旱祥也”。道符作乱之明年，司空和其奴、太宰李<br /><br />&nbsp;&nbsp;&nbsp;&nbsp;峻皆薨。）<br /><br />&nbsp;&nbsp;&nbsp;&nbsp;皇兴元年四月，太白犯镇星。占曰“有攻城略地之事”。六月壬寅，太白犯<br /><br />&nbsp;&nbsp;&nbsp;&nbsp;鬼，秦分也。二年正月，太白犯荧惑。占曰“大兵起”。是时，镇南大将军尉元、<br /><br />&nbsp;&nbsp;&nbsp;&nbsp;征南大将军慕容白曜略定淮泗。明年，徐州群盗作乱，元又讨平之。后岁正月，<br /><br />&nbsp;&nbsp;&nbsp;&nbsp;上党王观西征吐谷浑，又大破之。<br /><br />&nbsp;&nbsp;&nbsp;&nbsp;二年九月癸卯，火犯太微上将。占曰“上将诛”。先是元年六月，荧惑犯氐；<br /><br />&nbsp;&nbsp;&nbsp;&nbsp;是岁十一月，太白又犯之，是为内宫有忧逼之象。占曰“天子失其宫”。四年十<br /><br />&nbsp;&nbsp;&nbsp;&nbsp;月，诛济南王慕容白曜。明年，上迫於太后，传位太子，是为孝文帝。（《宋志》<br /><br />&nbsp;&nbsp;&nbsp;&nbsp;以为先是比年月频犯左角，占曰“天子恶之”。及上逊位，而宋明帝亦殂。）<br /><br />&nbsp;&nbsp;&nbsp;&nbsp;高祖延兴元年十月庚子，月入毕口。毕，魏分。占曰：“小人冈上，大人易<br /><br />&nbsp;&nbsp;&nbsp;&nbsp;位，国有拘主反臣”。十二月辛卯，火犯钩钤。钩钤以统天驷，火为内乱。天象<br /><br />&nbsp;&nbsp;&nbsp;&nbsp;若曰：人君失驭，或以乱政乘之矣。乙巳，镇星犯井。夫井者，天下之平也，而<br /><br />&nbsp;&nbsp;&nbsp;&nbsp;女君以干之，是为后窃刑柄。占曰：“天下无主，大人忧之，有过赏之事焉。”<br /><br />&nbsp;&nbsp;&nbsp;&nbsp;二年正月，月犯毕；丙子，月犯东井；庚子，又如之。占曰：“天下有变，令贵<br /><br />&nbsp;&nbsp;&nbsp;&nbsp;人多死者。”<br /><br />&nbsp;&nbsp;&nbsp;&nbsp;三年八月，月犯太微。又群阴不制之象也。是时冯太后宣淫于朝，昵近小人<br /><br />&nbsp;&nbsp;&nbsp;&nbsp;而附益之，所费以巨万亿计，天子徒尸位而已。二年九月，河间王闾虎皮以贪残<br /><br />&nbsp;&nbsp;&nbsp;&nbsp;赐死。其后，司空、东平郡王陆丽坐事废为兵，既而宫车晏驾。（或曰月入毕口<br /><br />&nbsp;&nbsp;&nbsp;&nbsp;为赦令。二年正月，曲赦京师及秦凉诸镇。星及月犯井，皆为水灾，且旱祥也。<br /><br />&nbsp;&nbsp;&nbsp;&nbsp;是岁九月，州镇十一水旱，诏免其田租，开仓赈乏。）<br /><br />&nbsp;&nbsp;&nbsp;&nbsp;四年九月己卯，月犯毕。七月丙申，太白犯岁星，在角。丁卯，太白又入氐。<br /><br />&nbsp;&nbsp;&nbsp;&nbsp;太白有母后之几，主兵丧之政，以干君于外朝而及其宿宫，是将有劫杀之虞矣。<br /><br />&nbsp;&nbsp;&nbsp;&nbsp;二月癸丑，月犯轩辕；甲寅；又犯岁星。月为强大之臣，为主女之象，始由后妃<br /><br />&nbsp;&nbsp;&nbsp;&nbsp;之府而干少阳之君，示人主以戒敬之备也。五年三月甲戌，月掩填星。天象若曰：<br /><br />&nbsp;&nbsp;&nbsp;&nbsp;是又僻行不制而弃其纪纲矣。且占曰“贵人强死，天下乱。”三月癸未，金、火<br /><br />&nbsp;&nbsp;&nbsp;&nbsp;皆入羽林。占曰“臣欲贼主，诸侯之兵尽发”。八月乙亥，月掩毕。十一月，月<br /><br />&nbsp;&nbsp;&nbsp;&nbsp;入轩辕，食第二星。至承明元年四月，月食尾。五月己亥，金、火皆入轩辕；庚<br /><br />&nbsp;&nbsp;&nbsp;&nbsp;子，相逼同光。皆后妃之谪也。天若言曰：母后之衅几贯盈矣，人君忘祖考之业，<br /><br />&nbsp;&nbsp;&nbsp;&nbsp;慕匹夫孝，其如宗祀何？是时，献文不悟，至六月暴崩，实有G毒之祸焉。由<br /><br />&nbsp;&nbsp;&nbsp;&nbsp;是言之，皇天有以睹履霜之萌，而为之成象久矣。其后，文明皇太后崩，孝文皇<br /><br />&nbsp;&nbsp;&nbsp;&nbsp;帝方修谅阴之仪，笃孺子之慕，竟未能述宣《春秋》之义，而惩供人之党，是以<br /><br />&nbsp;&nbsp;&nbsp;&nbsp;胡氏循之，卒颂魏室，岂不哀哉！或曰：太白犯岁於天门，以臣代君之象；金、<br /><br />&nbsp;&nbsp;&nbsp;&nbsp;火同光，以兵乱之征。时宋主昏狂，公侯近戚冤死相继。既而桂阳、建平王并称<br /><br />&nbsp;&nbsp;&nbsp;&nbsp;兵内侮，矢及宫阙，仅乃戡之。寻为左右杨玉夫等所杀。（或曰：月犯岁、镇，<br /><br />&nbsp;&nbsp;&nbsp;&nbsp;金、火入轩辕，皆馑祥也。月掩毕，主边兵。四年，州镇十三饥；又比岁蝗旱。<br /><br />&nbsp;&nbsp;&nbsp;&nbsp;太和元年，云中又饥，开仓赈之。先是，四年四月丙午，有大星西流，殷殷有声；<br /><br />&nbsp;&nbsp;&nbsp;&nbsp;十一月辛未，又如之。是岁五月，宋桂阳王反于江州，间岁，沈攸之反于江陵，<br /><br />&nbsp;&nbsp;&nbsp;&nbsp;皆为大兵西伐。时以江南内携，又诏五将伐蜀。）<br /><br />&nbsp;&nbsp;&nbsp;&nbsp;太和元年五月庚子，太白犯荧惑，在张，南国之次也。占曰“其国兵丧并兴，<br /><br />&nbsp;&nbsp;&nbsp;&nbsp;有军大战，人主死”。壬申，水、土合于翼，皆入太微，主令不行之象也。占曰<br /><br />&nbsp;&nbsp;&nbsp;&nbsp;“女主持政，大夫执纲，国且内乱，群臣相杀”。九月丁亥，太白昼见，经天，<br /><br />&nbsp;&nbsp;&nbsp;&nbsp;光色尤盛，更姓之祥也。二年九月，之犯鬼。占曰：主以淫u失政，相死之”。<br /><br />&nbsp;&nbsp;&nbsp;&nbsp;三年三月，月犯心。心为天王，又宋分。三月，填星逆行入太微，留左掖门内。<br /><br />&nbsp;&nbsp;&nbsp;&nbsp;占曰“土守南宫，必有破国易代。逆行者，事逆也”。自元年三月至二年六月，<br /><br />&nbsp;&nbsp;&nbsp;&nbsp;月行五犯太微，与刘氏篡晋同占。又元年八月至三年五月，月行六犯南斗，入魁<br /><br />&nbsp;&nbsp;&nbsp;&nbsp;中。斗为大人寿命，且吴分。是时冯太后专政，而宋将萧道成亦擅威福之权，方<br /><br />&nbsp;&nbsp;&nbsp;&nbsp;图刘氏。宋司徒袁粲起兵石头，沈攸之起兵江陵，将诛之，不克，皆为所杀。三<br /><br />&nbsp;&nbsp;&nbsp;&nbsp;年四月，竟篡其君而自立，是为齐帝。是年五月，又害宋君于丹阳宫。（又元年<br /><br />&nbsp;&nbsp;&nbsp;&nbsp;十月，月犯昴，为刑狱事。二年六月，月犯房。占曰“贵人有诛者”。或曰“月<br /><br />&nbsp;&nbsp;&nbsp;&nbsp;犯斗，亦大臣之谪也”。其后李惠伏诛，宜都、长乐王并赐死。又元年二月壬戌，<br /><br />&nbsp;&nbsp;&nbsp;&nbsp;月在井，晕参、毕、两河、五车。占曰“大赦”。至八月，大赦天下。三年正月<br /><br />&nbsp;&nbsp;&nbsp;&nbsp;壬子，又晕觜、参、昴、毕、五车、东井。至十月，大赦天下。）<br /><br />&nbsp;&nbsp;&nbsp;&nbsp;三年，自五月至十二月，月三入斗魁中；四年五月庚戌、七月己巳，又如之；<br /><br />&nbsp;&nbsp;&nbsp;&nbsp;六年二月，又犯斗魁第二星。占曰“其国大人忧，不出三年”。七月丁未，十月<br /><br />&nbsp;&nbsp;&nbsp;&nbsp;丙申，月再犯心大星；自四年正月至六年二月，又五干之。斗为爵禄之柄，心为<br /><br />&nbsp;&nbsp;&nbsp;&nbsp;布政之宫，月行干而`之，亦以荐矣。其占曰“月犯心，乱臣在侧，有亡君之<br /><br />&nbsp;&nbsp;&nbsp;&nbsp;戒，人主以善事除殃”。是时，冯太后将危少主者数矣，帝春秋方富，而承事孝<br /><br />&nbsp;&nbsp;&nbsp;&nbsp;敬，动无违礼，故竟得无咎。至六年三月，而齐主殂焉。或曰：月犯斗，其国兵<br /><br />&nbsp;&nbsp;&nbsp;&nbsp;忧。心又豫州也。时比岁连兵南讨，五年二月大破齐师于淮阳，又击齐下蔡军，<br /><br />&nbsp;&nbsp;&nbsp;&nbsp;大败之。（先是三年八月，金犯轩辕；四年二月，又犯轩辕大第二星；六年正月，<br /><br />&nbsp;&nbsp;&nbsp;&nbsp;又犯轩辕大星；八月，又犯轩辕左角。左角，后宗也。是时太后淫乱，而幽后侄<br /><br />&nbsp;&nbsp;&nbsp;&nbsp;娣，又将薄德。天若言曰：是无《周南》之风，不足训也，故月、太白骤于之。）<br /><br />&nbsp;&nbsp;&nbsp;&nbsp;三年九月庚子，太白犯左执法；十二月丙戌，月犯之；四年二月辛巳，月又<br /><br />&nbsp;&nbsp;&nbsp;&nbsp;犯之；九月壬戌，太白又犯之；五年二月癸卯，月犯太微西蕃上将；至六年十月<br /><br />&nbsp;&nbsp;&nbsp;&nbsp;乙酉，荧惑又犯之。夫南宫执法，所以纠淫忒，成肃雍；而上将朝庭之辅也。天<br /><br />&nbsp;&nbsp;&nbsp;&nbsp;象若曰：王化将施，淫风几兴，固不足以令天下矣，而廷臣莫之纠弼，安用之！<br /><br />&nbsp;&nbsp;&nbsp;&nbsp;文明太后虽独厚幸臣，而公卿坐受荣赐者费亦巨亿，盖近乎素餐焉。其三年九月，<br /><br />&nbsp;&nbsp;&nbsp;&nbsp;安乐王长乐下狱死，陇西王源贺薨；四年正月，广川王略薨、襄城王韩颓徙边；<br /><br />&nbsp;&nbsp;&nbsp;&nbsp;七月，顿丘王李锺葵赐死；共后任城王云、中山王庇洲啊１饶晁厉硐嗉蹋盖天<br /><br />&nbsp;&nbsp;&nbsp;&nbsp;谪存焉。（四年春月，又掩火，亦大臣死黜之祥也。又比年，月再犯昴，亦为狱<br /><br />&nbsp;&nbsp;&nbsp;&nbsp;事与白衣之会也。）<br /><br />&nbsp;&nbsp;&nbsp;&nbsp;五年九月辛巳，填犯辰星于轸。占曰“为饥，为内乱，且有壅川溢水之变”。<br /><br />&nbsp;&nbsp;&nbsp;&nbsp;是岁，京师大霖雨，州镇十二饥。至六年七月丙申，又大流星起东壁，光明烛地，<br /><br />&nbsp;&nbsp;&nbsp;&nbsp;尾长二丈余。东壁，土功之政也。是月发卒五万，通灵丘道。十月己酉，有流星<br /><br />&nbsp;&nbsp;&nbsp;&nbsp;入翼，尾长五丈余。七星，中州之羽仪；翼，南国也。天象若曰：将择文明之士，<br /><br />&nbsp;&nbsp;&nbsp;&nbsp;使于楚邦焉。明年，员外散骑常侍李彪使齐，始通二国之好焉。（四年正月丁未，<br /><br />&nbsp;&nbsp;&nbsp;&nbsp;月在毕，晕参、井、五车，赦详也。四月，幸廷尉狱，录囚徒。明年二月，大赦。<br /><br />&nbsp;&nbsp;&nbsp;&nbsp;是月，月在翼，有偏日晕，侵五车、东井、轩辕、北河、鬼，至北斗、紫垣、摄<br /><br />&nbsp;&nbsp;&nbsp;&nbsp;提。六年正月癸亥，月在毕，晕参两肩、五车、胃、昴、毕。至甲戌，天下大赦。<br /><br />&nbsp;&nbsp;&nbsp;&nbsp;江南嗣君即位，亦大赦改元。）<br /><br />&nbsp;&nbsp;&nbsp;&nbsp;七年六月庚午辰时，东北有流星一，大如太白，北流破为三段。十月己亥，<br /><br />&nbsp;&nbsp;&nbsp;&nbsp;星陨如虹。是时，太后专朝，且多外嬖，虽天子由倚附之，故有干明之谪焉。破<br /><br />&nbsp;&nbsp;&nbsp;&nbsp;而为三，席势者众也。昔春秋星陨如雨，而群阴起霸。其后汉成帝时，旰日晦冥，<br /><br />&nbsp;&nbsp;&nbsp;&nbsp;众星行陨，耀耀如雨，而王氏之祸萌。至是天妖复见，又与元后同符矣。<br /><br />&nbsp;&nbsp;&nbsp;&nbsp;十年八月辰时，有星落如流火三道；戊寅，又有流星出日西南一丈所，西北<br /><br />&nbsp;&nbsp;&nbsp;&nbsp;流，大如太白，至午西破为二段，尾长五尺，复分为二，入云间。仍见者，事荐<br /><br />&nbsp;&nbsp;&nbsp;&nbsp;也，后代其踵而行之，以至於分崩离析乎？先是，七年十月，有客星大如斗，在<br /><br />&nbsp;&nbsp;&nbsp;&nbsp;参东，似孛。占曰“大臣有执主之命者，且岁旱籴贵”。十年九月，荧惑犯岁星。<br /><br />&nbsp;&nbsp;&nbsp;&nbsp;岁主农事，火星以乱气干之，五稼旱伤之象也。占曰“元阳以馑，人不安”。自<br /><br />&nbsp;&nbsp;&nbsp;&nbsp;八年至十一月，黎人阻饥，且仍岁灾旱。（八年正月辛巳，月在毕，晕井、岁星、<br /><br />&nbsp;&nbsp;&nbsp;&nbsp;觜、参、五车。占曰“有赦，籴贵”。其年六月，大赦。冬，州镇十五水旱，人<br /><br />&nbsp;&nbsp;&nbsp;&nbsp;饥。九年正月，月在参，晕觜、参两肩、五车，为大赦，为水。戊申，月犯井，<br /><br />&nbsp;&nbsp;&nbsp;&nbsp;为水祥也。是岁，冀定数州大水，人有鬻男女者，京师及州镇十三水旱伤稼。明<br /><br />&nbsp;&nbsp;&nbsp;&nbsp;年，大赦。）<br /><br />&nbsp;&nbsp;&nbsp;&nbsp;十一年三月丁亥，火、土合于南斗。填为履霜之渐，斗为经始之谋，而天视<br /><br />&nbsp;&nbsp;&nbsp;&nbsp;由之，所以为大人之戒也。占曰“其国内乱，不可举事用兵”。是时齐主持诸侯<br /><br />&nbsp;&nbsp;&nbsp;&nbsp;王酷甚，虽酒食之馈，犹裁之有司。故天若言曰：非所以保根固本，以贻长代之<br /><br />&nbsp;&nbsp;&nbsp;&nbsp;谋也，内乱由是兴焉。五月丁酉，太白经天，昼见，庚子，遂犯毕。毕又边兵也。<br /><br />&nbsp;&nbsp;&nbsp;&nbsp;是岁，蠕蠕寇边。明年，齐将陈达伐我南鄙，陷澧阳。间岁而齐君子子响为有司<br /><br />&nbsp;&nbsp;&nbsp;&nbsp;所御，遂愤怒而反，伏诛。及齐主殂而西昌侯篡之，高、武子孙所在基布，皆拱<br /><br />&nbsp;&nbsp;&nbsp;&nbsp;手就戮，亦齐君自为之焉。（十一年六月乙丑，月犯斗；丙寅，遂犯建星。亦图<br /><br />&nbsp;&nbsp;&nbsp;&nbsp;始之谋也。十二年七月，月犯牛；十三年六月，又掩之；明年八月，又犯之。牛<br /><br />&nbsp;&nbsp;&nbsp;&nbsp;主吴分。占曰“国有忧，大将戮”。亦江南兵馑之征也。）<br /><br />&nbsp;&nbsp;&nbsp;&nbsp;七月癸丑，太白犯地辕大星；八月甲寅，又犯之。皆女君之谪也，天象若曰：<br /><br />&nbsp;&nbsp;&nbsp;&nbsp;轩辕以母万物，由后妃之母兆人也，是固多秽，复将安用之？其物类之感，又稼<br /><br />&nbsp;&nbsp;&nbsp;&nbsp;穑之不滋候也。是岁年谷不登，听人出关就食。明年，州镇十五皆大饥，诏开仓<br /><br />&nbsp;&nbsp;&nbsp;&nbsp;赈乏。间岁，太后崩。（是岁月三入井，金又犯之。占曰“阴阳不和，不为水患<br /><br />&nbsp;&nbsp;&nbsp;&nbsp;且大旱”。其后连年亢阳，而吴中比岁霖雨伤稼也。）<br /><br />&nbsp;&nbsp;&nbsp;&nbsp;十二年三月甲申，岁星逆行入氐。甲、申，皆齐分也。占曰“诸侯王而升为<br /><br />&nbsp;&nbsp;&nbsp;&nbsp;天子者”。逆行者，其事逆也。先是，去年十月，岁、辰、太白合于氐。是谓惊<br /><br />&nbsp;&nbsp;&nbsp;&nbsp;亡绝行，改立王公。是岁四月，月犯氐，与岁同舍；六月丁巳，月又入氐，犯岁<br /><br />&nbsp;&nbsp;&nbsp;&nbsp;星。月为强大之臣，岁为少君也；与岁同心内宫而干犯之，强宗擅命，逼夺其君<br /><br />&nbsp;&nbsp;&nbsp;&nbsp;之象也。再干之，其事荐至。<br /><br />&nbsp;&nbsp;&nbsp;&nbsp;十三年三月庚申，月犯岁；十五年六月，又犯之。岁星不在宿宫，是为强侯<br /><br />&nbsp;&nbsp;&nbsp;&nbsp;之谴。江南太子、贤王相次薨殁，既而齐武帝殂，太孙幼冲，西昌辅政，竟杀二<br /><br />&nbsp;&nbsp;&nbsp;&nbsp;君而篡之。月再犯于氐及逆行之效也。（或曰月犯木，饥详也。时比岁稼穑不登。<br /><br />&nbsp;&nbsp;&nbsp;&nbsp;又十二正月戊戌，月犯左角；十一月丙寅，又如之；七月，金又犯左角。角为外<br /><br />&nbsp;&nbsp;&nbsp;&nbsp;朝，且兵政也。占曰“不出三年，天下有兵，主子死，大君恶之”。至十四年，<br /><br />&nbsp;&nbsp;&nbsp;&nbsp;有子响诛，间岁而齐室乱。）<br /><br />&nbsp;&nbsp;&nbsp;&nbsp;十二年四月癸丑，月、火、金会于井；辛酉，金犯火；甲戌，火、水又俱入<br /><br />&nbsp;&nbsp;&nbsp;&nbsp;井。皆雨D失节，万物不成候也。且曰王业将易，诸侯贵人多死。是岁，月行四<br /><br />&nbsp;&nbsp;&nbsp;&nbsp;入氐；十月，辰星入之；闰月丁丑，火犯氐；乙卯，又入之。占曰“大旱岁荒，<br /><br />&nbsp;&nbsp;&nbsp;&nbsp;人且相食，国易政，君失宫，远期五年”。氐，又女君之府也。是岁，两雍及豫<br /><br />&nbsp;&nbsp;&nbsp;&nbsp;州旱饥。明年，州镇十五大馑。至十四年，太后崩。时江南北连岁灾雨，至十七<br /><br />&nbsp;&nbsp;&nbsp;&nbsp;年，有劫杀之祸，诛死相踵焉。（是岁月三犯房；十三年四月，又犯之；七月至<br /><br />&nbsp;&nbsp;&nbsp;&nbsp;十月，再犯键闭。占曰“有乱臣，不出三年伐其主”。自十二年七月至十四年八<br /><br />&nbsp;&nbsp;&nbsp;&nbsp;月，月再犯牛，又再掩之，凡六犯牛且掩之。牛为吴越，馑祥也，毕，魏分。且<br /><br />&nbsp;&nbsp;&nbsp;&nbsp;曰贵人多死免者。十二年九月，司徒、淮南王佗薨。十三年，光州人王泰反，章<br /><br />&nbsp;&nbsp;&nbsp;&nbsp;武、汝阴、南安三王皆坐赃废，安丰王猛、司空苟颓并薨。十四年，地豆于及库<br /><br />&nbsp;&nbsp;&nbsp;&nbsp;莫奚频犯塞，京兆王废为庶人。）</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,903395);">加入书签</a><a
                        href="903364.html">上一页</a>&larr;<a href="index.html">返回列表</a>&rarr;<a
                            href="903434.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "903364.html"; var next_page = "903434.html"; var index_page = "index.html"; var sortid = "9"; var article_id = "14002"; var chapter_id = "903395"; var articlename = "魏书"; var chaptername = " 卷一百五之三 志第三"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>