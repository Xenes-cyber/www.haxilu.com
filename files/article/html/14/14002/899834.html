<!DOCTYPE html>
<html>
<head>
<meta charset="gbk" />
<title>魏书- 卷四十二 列传第三十-在线阅读-哈西文学网</title>
<meta name="keywords" content="魏收，魏书， 卷四十二 列传第三十全文， 卷四十二 列传第三十在线阅读 哈西文学网" />
<meta name="description" content="哈西文学网提供魏收的魏书  卷四十二 列传第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899834.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899834.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十二 列传第三十</h1>
            <div class="link xb">
                <a href="899784.html">上一页</a>&larr;<a href="index.html">返回列表</a>&rarr;<a
                    href="899903.html">下一页</a></div>			
            <div id="BookText">&nbsp;&nbsp;&nbsp;&nbsp;◎薛辩寇赞郦范韩秀尧暄<br /><br />&nbsp;&nbsp;&nbsp;&nbsp;薛辩，字允白。其先自蜀徙于河东之汾阴，因家焉。祖陶，与薛祖、薛落等<br /><br />&nbsp;&nbsp;&nbsp;&nbsp;分统部众，故世号三薛。父强，复代领部落，而祖、落子孙微劣，强遂总摄三营。<br /><br />&nbsp;&nbsp;&nbsp;&nbsp;善绥抚，为民所归。历石武、苻坚，常凭河自固。仕姚兴为镇东将军，入为尚书。<br /><br />&nbsp;&nbsp;&nbsp;&nbsp;强卒，辩复袭统其营，为兴尚书郎、建威将军、河北太守。辩稍骄傲，颇失民心。<br /><br />&nbsp;&nbsp;&nbsp;&nbsp;刘裕平姚泓，辩举营降裕，司马德宗拜为宁朔将军、平阳太守。及裕失长安，辩<br /><br />&nbsp;&nbsp;&nbsp;&nbsp;来归国，仍立功于河际。太宗授平西将军、雍州刺史，赐爵汾阴侯。泰常七年卒<br /><br />&nbsp;&nbsp;&nbsp;&nbsp;于位，年四十四。<br /><br />&nbsp;&nbsp;&nbsp;&nbsp;子谨，字法顺，容貌魁伟，颇览史传。刘裕擒泓，辟相府行参军，随裕渡江。<br /><br />&nbsp;&nbsp;&nbsp;&nbsp;寻转记室参军。辩将归国，密使报谨，遂自彭城来奔。朝廷嘉之，授河东太守。<br /><br />&nbsp;&nbsp;&nbsp;&nbsp;后袭爵平西将军、汾阴侯。谨所治与屈丐连接，结士抗敌，甚有威惠。始光中，<br /><br />&nbsp;&nbsp;&nbsp;&nbsp;世祖诏奚斤讨赫连昌，敕谨领偏师前锋乡导。既克蒲坂，世祖以新旧之民并为一<br /><br />&nbsp;&nbsp;&nbsp;&nbsp;郡。谨仍为太守，迁秦州刺史，将军如故。山胡白龙凭险作逆，世祖诏镇南将军<br /><br />&nbsp;&nbsp;&nbsp;&nbsp;奚眷与谨自太平北入，讨平之。除安西将军、涪陵公，刺史如故。太延初，征吐<br /><br />&nbsp;&nbsp;&nbsp;&nbsp;没骨，平之。谨自郡迁州，威惠兼备，风化大行。时兵荒之后，儒雅道息。谨命<br /><br />&nbsp;&nbsp;&nbsp;&nbsp;立庠，教以诗书，三农之暇，悉令受业，躬巡邑里，亲加考试，于是河汾之地，<br /><br />&nbsp;&nbsp;&nbsp;&nbsp;儒道兴焉。真君元年，徵还京师，除内都坐大官。五年，为都将，从驾北讨，以<br /><br />&nbsp;&nbsp;&nbsp;&nbsp;后期与中山王辰等斩于都南，时年四十四。寻赠镇西将军、秦雍二州刺史，谥曰<br /><br />&nbsp;&nbsp;&nbsp;&nbsp;元公。<br /><br />&nbsp;&nbsp;&nbsp;&nbsp;长子初古拔，一曰车辂拔，本名洪祚，世祖赐名。沉毅有器识，年始弱冠，<br /><br />&nbsp;&nbsp;&nbsp;&nbsp;司徒崔浩见而奇之。真君中，盖吴扰动关右，薛永宗屯据河侧，世祖亲讨之。乃<br /><br />&nbsp;&nbsp;&nbsp;&nbsp;诏拔纠合宗乡，壁于河际，断二寇往来之路。事平，除中散，赐爵永康侯。世祖<br /><br />&nbsp;&nbsp;&nbsp;&nbsp;南讨，以拔为都将，从驾临江而还。又共陆真讨反氐仇辱檀、强免生，平之。皇<br /><br />&nbsp;&nbsp;&nbsp;&nbsp;兴三年，除散骑常侍，尚西河长公主，拜附马都尉。其年，拔族叔刘徐州刺史<br /><br />&nbsp;&nbsp;&nbsp;&nbsp;安都据城归顺，敕拔诣彭城劳迎。除冠军将军、南豫州刺史。延兴二年，除镇西<br /><br />&nbsp;&nbsp;&nbsp;&nbsp;大将军、开府，进爵平阳公。三年，拔与南衮州刺史游明根、南阳平太守许含等<br /><br />&nbsp;&nbsp;&nbsp;&nbsp;以治民著称，徵诣京师。显祖亲自劳勉，复令还州。太和六年，改爵为河东公。<br /><br />&nbsp;&nbsp;&nbsp;&nbsp;八年三月，诏拔入朝，暴病卒，年五十八，赠左光禄大夫，谥曰康。<br /><br />&nbsp;&nbsp;&nbsp;&nbsp;长子胤，字宁宗，少有父风。弱冠，拜中散，袭爵镇西大将军、河东公，除<br /><br />&nbsp;&nbsp;&nbsp;&nbsp;县瓠镇将。萧赜遣将寇边，诏胤为都将，与穆亮等拒于淮上。寻授持节义阳道都<br /><br />&nbsp;&nbsp;&nbsp;&nbsp;将。十四年，文明太后公除，高祖诏诸刺史、镇将曾经近侍者，皆听赴阙，胤随<br /><br />&nbsp;&nbsp;&nbsp;&nbsp;例入朝。属开革五等，降公为侯。十七年，高祖南讨，诏赵郡王干、司空穆亮为<br /><br />&nbsp;&nbsp;&nbsp;&nbsp;西道都半。时干年少，未涉军旅。高祖乃除胤假节、假平南将军，为干副军。行<br /><br />&nbsp;&nbsp;&nbsp;&nbsp;达裒父，以萧赜死，班师。又为都将，共讨秦州反贼支酉，生擒斩之。除立忠将<br /><br />&nbsp;&nbsp;&nbsp;&nbsp;军、河北太守。郡带山河，路多盗贼。有韩马两姓，各二千馀家，恃强凭险，最<br /><br />&nbsp;&nbsp;&nbsp;&nbsp;为狡害，劫掠道路，侵暴乡闾。胤至郡之日，即收其奸魁二十馀人，一时戮之。<br /><br />&nbsp;&nbsp;&nbsp;&nbsp;于是群盗慑气，郡中清肃。二十三年秋，遇疾，卒于郡。时年四十四。谥曰敬。<br /><br />&nbsp;&nbsp;&nbsp;&nbsp;子裔，字豫孙，袭爵。性豪爽，盛营园宅，宾客声伎，以恣嬉游。历尚书左<br /><br />&nbsp;&nbsp;&nbsp;&nbsp;外兵郎、左军将国，迁征虏将军、中散大夫。出为洛州刺史。卒，赠平西将军、<br /><br />&nbsp;&nbsp;&nbsp;&nbsp;岐州刺史。<br /><br />&nbsp;&nbsp;&nbsp;&nbsp;子孝绅，袭爵。稍迁前将军，太中大夫。孝绅立行险薄，坐事为河南尹元世<br /><br />&nbsp;&nbsp;&nbsp;&nbsp;俊所劾，死。后赠征西将国、华州刺史。<br /><br />&nbsp;&nbsp;&nbsp;&nbsp;胤弟□，字崇业。广平王怀郎中令、汝阴太守。<br /><br />&nbsp;&nbsp;&nbsp;&nbsp;子修仁，司空行参军。<br /><br />&nbsp;&nbsp;&nbsp;&nbsp;修仁弟玄景，陈留太守。<br /><br />&nbsp;&nbsp;&nbsp;&nbsp;拔弟洪隆，字菩提。解褐阳平王国常侍，稍迁河东太守。<br /><br />&nbsp;&nbsp;&nbsp;&nbsp;长子驹，好读书。举秀才，除中书博士。太和九年，萧赜使至，乃诏驹<br /><br />&nbsp;&nbsp;&nbsp;&nbsp;兼主客郎以接之。十年秋，遇疾卒。时年三十五。赠宁朔将军、河东太守，谥曰<br /><br />&nbsp;&nbsp;&nbsp;&nbsp;宣。<br /><br />&nbsp;&nbsp;&nbsp;&nbsp;长子庆之，字庆警，颇以学业闻。解褐奉朝请。领侍御史，迁廷尉丞。廷尉<br /><br />&nbsp;&nbsp;&nbsp;&nbsp;寺邻接北城，曾夏日于寺傍执得一狐。庆之与廷尉正博陵崔纂，或以城狐狡害，<br /><br />&nbsp;&nbsp;&nbsp;&nbsp;宜速杀之，或以长育之致，宜待秋分。二卿裴延俊、袁悉互有同异。虽曰戏谑，<br /><br />&nbsp;&nbsp;&nbsp;&nbsp;词义可观，事传于世。转尚书郎、兼尚书左丞，为并肆行台，赐爵龙丘子，行并<br /><br />&nbsp;&nbsp;&nbsp;&nbsp;州事。迁征虏将军、沧州刺史。为葛荣攻围，城陷。寻患卒。后赠右将军、华州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;庆之弟英集，性通率。随舅李崇在扬州积年，以军功历司徒铠曹参军，稍迁<br /><br />&nbsp;&nbsp;&nbsp;&nbsp;治书侍御史、通直散骑常侍。卒。<br /><br />&nbsp;&nbsp;&nbsp;&nbsp;驹弟凤子。自徙都洛邑，凤子兄弟移属华州河西郡焉。太和二年，为太子<br /><br />&nbsp;&nbsp;&nbsp;&nbsp;詹事丞、本州中正。世宗登阼，转太尉府铠曹参军，稍迁治书侍御史。正始初，<br /><br />&nbsp;&nbsp;&nbsp;&nbsp;为持节、征义阳军司。还京，其年秋卒。时年四十九。赠陵江将军、光城太守。<br /><br />&nbsp;&nbsp;&nbsp;&nbsp;凤子弟骥奴，州主簿。<br /><br />&nbsp;&nbsp;&nbsp;&nbsp;洪隆弟破胡，州治中别驾。稍迁河东太守、征仇池都将。有六子。长子聪。<br /><br />&nbsp;&nbsp;&nbsp;&nbsp;字延智。有世誉。累迁治书侍御史、直阁将军，为高祖所知。世宗践阼，除辅国<br /><br />&nbsp;&nbsp;&nbsp;&nbsp;将军、齐州刺史。卒于州。赠征虏将军、华州刺史。<br /><br />&nbsp;&nbsp;&nbsp;&nbsp;长了景茂，司州记室从事、猗氏令。早卒。<br /><br />&nbsp;&nbsp;&nbsp;&nbsp;景茂弟孝通，颇有文学。永安中，中尉高道穆引为御史。历中书舍人、中书<br /><br />&nbsp;&nbsp;&nbsp;&nbsp;侍郎、常山太守。遇恶疾而卒。<br /><br />&nbsp;&nbsp;&nbsp;&nbsp;聪弟道智，尚书郎。卒。<br /><br />&nbsp;&nbsp;&nbsp;&nbsp;子长瑜，天平中，为征东将军、洛州刺史。击贼潼关，没于陈。赠都督冀定<br /><br />&nbsp;&nbsp;&nbsp;&nbsp;太三州诸军事、车骑将军、冀州刺史。<br /><br />&nbsp;&nbsp;&nbsp;&nbsp;道智弟仙智，郡功曹。<br /><br />&nbsp;&nbsp;&nbsp;&nbsp;仙智弟昙贤，卒于国子博士。<br /><br />&nbsp;&nbsp;&nbsp;&nbsp;小子景渊，尚书左民郎。<br /><br />&nbsp;&nbsp;&nbsp;&nbsp;昙贤弟和，字导穆。解褐大将军刘昶府行参军。转司空长流参军，除太尉府<br /><br />&nbsp;&nbsp;&nbsp;&nbsp;主簿，迁谏议大夫。永平四年正月，山贼刘龙驹扰乱夏州，诏和发汾、华、东秦、<br /><br />&nbsp;&nbsp;&nbsp;&nbsp;夏四州之众讨龙驹，平之。和因表立东夏州，世宗从之。又行正平、颍川二郡事，<br /><br />&nbsp;&nbsp;&nbsp;&nbsp;除通直散骑常侍。萧衍遣将张齐寇晋寿，诏和兼尚书左丞，为西道行台，节度都<br /><br />&nbsp;&nbsp;&nbsp;&nbsp;督傅竖眼诸军，大破齐军。正光初，除左将军、南青州刺史。卒于州，年五十五。<br /><br />&nbsp;&nbsp;&nbsp;&nbsp;赠安北将国、瀛州刺史。<br /><br />&nbsp;&nbsp;&nbsp;&nbsp;长子元信，武定末，中军将军、仪同开府长史。<br /><br />&nbsp;&nbsp;&nbsp;&nbsp;和弟季令，奉朝请。<br /><br />&nbsp;&nbsp;&nbsp;&nbsp;破胡弟破氐，为本州别驾，早卒。四子。<br /><br />&nbsp;&nbsp;&nbsp;&nbsp;长子敬贤，为钜鹿太守。<br /><br />&nbsp;&nbsp;&nbsp;&nbsp;破氐弟积善，为中书博士、临淮王提友。<br /><br />&nbsp;&nbsp;&nbsp;&nbsp;子隆宗，太原太守。<br /><br />&nbsp;&nbsp;&nbsp;&nbsp;寇赞，字奉国，上谷人，因难徙冯翊万年。父修之，字延期，苻坚东莱太守。<br /><br />&nbsp;&nbsp;&nbsp;&nbsp;赞弟谦之有道术，世祖敬重之，故追赠修之安西将军、秦州刺史、冯翊公，赐命<br /><br />&nbsp;&nbsp;&nbsp;&nbsp;服，谥曰哀公，诏秦雍二州为立碑于墓。又赠修之母为冯翊夫人。及宗从追赠太<br /><br />&nbsp;&nbsp;&nbsp;&nbsp;守、县令、侯、子、男者十六人，其临民者七郡、五县。<br /><br />&nbsp;&nbsp;&nbsp;&nbsp;赞少以清素知名，身长八尺，姿容严嶷，非礼不动。苻坚仆射韦华，州里高<br /><br />&nbsp;&nbsp;&nbsp;&nbsp;达，虽年时有异，恒以风味相待。华为冯翊太守，召为功曹，后除襄邑令。姚泓<br /><br />&nbsp;&nbsp;&nbsp;&nbsp;灭，秦雍人千有馀家推赞为主，归顺。拜妥远将军、魏郡太守。其后，秦雍之民<br /><br />&nbsp;&nbsp;&nbsp;&nbsp;来奔河南、荥阳、河内者户至万数，拜赞安远将军、南雍州刺史、轵县侯，治于<br /><br />&nbsp;&nbsp;&nbsp;&nbsp;洛阳，立雍州之郡县以抚之。由是流民H负自远而至，三倍于前。赐赞爵河南<br /><br />&nbsp;&nbsp;&nbsp;&nbsp;公，加安南将军，领护南蛮校尉，仍刺史，分洛豫二州之侨郡以益之。虽位高爵<br /><br />&nbsp;&nbsp;&nbsp;&nbsp;重而接待不倦。<br /><br />&nbsp;&nbsp;&nbsp;&nbsp;初，赞之未贵也，尝从相者唐文相。文曰：“君额上黑子入帻，位当至方伯<br /><br />&nbsp;&nbsp;&nbsp;&nbsp;封公。”及贵也，文以民礼拜谒，仍曰：“明公忆民畴昔之言乎？尔日但知公当<br /><br />&nbsp;&nbsp;&nbsp;&nbsp;贵，然不能自知得为州民也。”赞曰：“往时卿言杜琼不得官长，人咸谓不然。<br /><br />&nbsp;&nbsp;&nbsp;&nbsp;及琼被选为T啡令，卿犹言相中不见，而琼果以暴疾，未拜而终。昔魏舒见主人<br /><br />&nbsp;&nbsp;&nbsp;&nbsp;儿死，自知己必至公，吾常以卿言琼之验，亦复不息此望也。”乃赐文衣服、良<br /><br />&nbsp;&nbsp;&nbsp;&nbsp;马。赞在州十七年，甚获公私之誉，年老表求致仕。真君九年卒，年八十六。遣<br /><br />&nbsp;&nbsp;&nbsp;&nbsp;令薄葬，敛以时服。世祖悼惜之。谥曰宣穆。<br /><br />&nbsp;&nbsp;&nbsp;&nbsp;长子元宝，袭爵，为豫州别驾。兴安元年卒，赠安南将军、豫州刺史。<br /><br />&nbsp;&nbsp;&nbsp;&nbsp;子祖，袭爵。高祖时，为安南将军、东徐州刺史，卒。<br /><br />&nbsp;&nbsp;&nbsp;&nbsp;子灵孙，袭。赭阳太守。<br /><br />&nbsp;&nbsp;&nbsp;&nbsp;元宝弟虎皮，有才器。本县令。<br /><br />&nbsp;&nbsp;&nbsp;&nbsp;虎皮弟臻，字仙胜。年十二，遭父忧，居丧以孝称。轻财好士。显祖末，为<br /><br />&nbsp;&nbsp;&nbsp;&nbsp;中川太守。<br /><br />&nbsp;&nbsp;&nbsp;&nbsp;时冯熙为洛州刺史，政号贪虐。仙胜微能附之，甚得其意。转弘农太守。后<br /><br />&nbsp;&nbsp;&nbsp;&nbsp;以母老屡求解任，久乃从之。高祖初，母忧未阕，以恒农大盗张烦等贼害良善，<br /><br />&nbsp;&nbsp;&nbsp;&nbsp;徵为都将，与荆州刺史公孙初头等追B之。拜振武将军、比阳镇将，有威惠之<br /><br />&nbsp;&nbsp;&nbsp;&nbsp;称。迁建威将军、郢州刺史。及高祖南迁，郢州地为王畿，除弘农太守。坐受纳，<br /><br />&nbsp;&nbsp;&nbsp;&nbsp;为御史所弹，遂废卒于家。<br /><br />&nbsp;&nbsp;&nbsp;&nbsp;长子祖训，顺阳太守。<br /><br />&nbsp;&nbsp;&nbsp;&nbsp;祖训弟治，字祖礼。自洛阳令稍迁镇远将军、东荆州刺史。代下之后，蛮民<br /><br />&nbsp;&nbsp;&nbsp;&nbsp;以刺史郦道元峻刻，请治为刺史。朝议以边民宜悦，乃以治代道元，进号征虏将<br /><br />&nbsp;&nbsp;&nbsp;&nbsp;军。坐遣戍兵送道元，免官。治兄弟并孝友敦穆，白首同居。父亡虽久，而犹于<br /><br />&nbsp;&nbsp;&nbsp;&nbsp;平生所处堂宇，备设帏帐几杖，以时节开堂列拜，垂泪陈荐，若宗庙然。吉凶之<br /><br />&nbsp;&nbsp;&nbsp;&nbsp;事必先启告，远出行反亦如之。治世宗末迁前将军、河州刺史。在任数年，遇却<br /><br />&nbsp;&nbsp;&nbsp;&nbsp;铁忽反，又为城民诣都列其贪状十六条。会赦免。久之，兼廷尉卿，又兼尚书。<br /><br />&nbsp;&nbsp;&nbsp;&nbsp;畏避势家，承颜侯色，不能有所执据。寻迁金紫光禄大夫。是时，蛮反于三鸦，<br /><br />&nbsp;&nbsp;&nbsp;&nbsp;治为都督追讨，战没。赠持节、都督雍华岐三州诸军事、卫大将军、七兵尚书、<br /><br />&nbsp;&nbsp;&nbsp;&nbsp;雍州刺史、昌平男。<br /><br />&nbsp;&nbsp;&nbsp;&nbsp;治弟弥，兼尚书郎。为城阳王徽所亲待。永安末，徽避尔朱兆脱身南走，归<br /><br />&nbsp;&nbsp;&nbsp;&nbsp;命于弥。弥不纳，遣人加害，时论深责之。后没关西。<br /><br />&nbsp;&nbsp;&nbsp;&nbsp;治长子F之，字长明。自直后、奉朝请，再迁镇远将军、谏议大夫，仍直后。<br /><br />&nbsp;&nbsp;&nbsp;&nbsp;建义中，出除冠军将军、东荆州刺史，兼尚书，为荆郢行台。代迁，除征虏将军。<br /><br />&nbsp;&nbsp;&nbsp;&nbsp;普泰中，袭爵，又为东荆州刺史。永熙中，镇东将军、金紫光禄大夫。武定四年<br /><br />&nbsp;&nbsp;&nbsp;&nbsp;卒，年五十八。<br /><br />&nbsp;&nbsp;&nbsp;&nbsp;郦范，字世则，小名记祖，范阳涿鹿人。祖绍，慕容宝濮阳太守。太祖定中<br /><br />&nbsp;&nbsp;&nbsp;&nbsp;山，以郡迎降，授衮州监军。父嵩，天水太守。范，世祖时给事东宫。高宗践阼，<br /><br />&nbsp;&nbsp;&nbsp;&nbsp;追录先朝旧勋，赐爵永宁男，加宁远将军。以治礼郎奉迁世祖、恭宗神主于太庙，<br /><br />&nbsp;&nbsp;&nbsp;&nbsp;进爵为子。<br /><br />&nbsp;&nbsp;&nbsp;&nbsp;征南大将军慕容白曜南征，范为左司马。师次无盐，刘戍主申纂凭城拒守。<br /><br />&nbsp;&nbsp;&nbsp;&nbsp;识者佥以攻具未周，不宜便进。范曰：“今轻军远袭，深入敌境，无宜淹留，久<br /><br />&nbsp;&nbsp;&nbsp;&nbsp;稽机侯。且纂必以我军来速，不去攻守，谓方城可凭，弱卒可恃。此天亡之时也。<br /><br />&nbsp;&nbsp;&nbsp;&nbsp;今若外潜威形，内整戒旅，密厉将士，出其非意，可一攻而克之。”白曜曰；<br /><br />&nbsp;&nbsp;&nbsp;&nbsp;“一日纵敌，数世之患，今若舒迟，民心固矣。司马之策是也。”遂潜军伪退，<br /><br />&nbsp;&nbsp;&nbsp;&nbsp;示以不攻。纂果不设备。于是即夜部分，旦便腾城，崇朝而克。白曜将尽以其人<br /><br />&nbsp;&nbsp;&nbsp;&nbsp;为军实。范曰：“齐四履之地，世号‘东秦’，不远为经略，恐未可定也。今皇<br /><br />&nbsp;&nbsp;&nbsp;&nbsp;威始被，民未沾泽，连城有怀贰之将，此邑有拒守之夫。宜先信义，示之轨物，<br /><br />&nbsp;&nbsp;&nbsp;&nbsp;然后民心可怀，二州可定。”白曜曰：“此良策也。”乃免之。进次肥城，白曜<br /><br />&nbsp;&nbsp;&nbsp;&nbsp;将攻之。范曰：“肥城虽小，攻则淹日，得之无益军声，失之有损威势。且见无<br /><br />&nbsp;&nbsp;&nbsp;&nbsp;盐之卒，死者涂炭，成败之机，足为鉴矣。若飞书告喻，可不攻自伏；纵其不降，<br /><br />&nbsp;&nbsp;&nbsp;&nbsp;亦当逃散。”白曜乃以书晓之，肥城果溃。白曜目范于众曰：“此行也，得卿，<br /><br />&nbsp;&nbsp;&nbsp;&nbsp;三齐不足定矣。”<br /><br />&nbsp;&nbsp;&nbsp;&nbsp;军达升城，刘太原太守房崇吉弃母妻东走。青州刺史沈文秀遣其宁朔将<br /><br />&nbsp;&nbsp;&nbsp;&nbsp;军张元孙奉笺归款，请军接援。白曜将遣偏师赴之。范曰：“桑梓之恋，有怀同<br /><br />&nbsp;&nbsp;&nbsp;&nbsp;德。文秀家在江南，青土无坟嘀累。拥众数万，劲甲坚城，强则据战，势屈<br /><br />&nbsp;&nbsp;&nbsp;&nbsp;则走。师未逼之，朝夕无患，竟何所畏，已求援军？且观其使，词烦而颜愧，视<br /><br />&nbsp;&nbsp;&nbsp;&nbsp;下而志怯，币厚言甘，诱我也。若不远图，惧亏军势。既进无所取，退逼强敌，<br /><br />&nbsp;&nbsp;&nbsp;&nbsp;羝羊触藩，羸角之谓。未若先守历城，平盘阳，下梁邹，克乐陵，然后方轨连镳，<br /><br />&nbsp;&nbsp;&nbsp;&nbsp;扬旌直进，何患不壶浆路左以迎明公者哉！”白曜曰：“卿前后纳策，皆不失衷，<br /><br />&nbsp;&nbsp;&nbsp;&nbsp;今日之算，吾所不取。何者？道固孤城，裁能自守；盘阳诸戍，势不野战；文秀<br /><br />&nbsp;&nbsp;&nbsp;&nbsp;必克殄，意在先诚，天与不取，后悔何及？”范曰：“短见犹谓不虚。历城足食<br /><br />&nbsp;&nbsp;&nbsp;&nbsp;足兵，非一朝可拔。文秀既据东阳为诸城根本，多遣军则历城之固不立，少遣众<br /><br />&nbsp;&nbsp;&nbsp;&nbsp;则无以惧敌心。脱文秀还叛，闭门拒守，偏师在前，为其所挫，梁邹诸城追击其<br /><br />&nbsp;&nbsp;&nbsp;&nbsp;后，文秀身率大军，必相乘迫。腹背受敌，进退无途，虽有韩白，恐无全理。愿<br /><br />&nbsp;&nbsp;&nbsp;&nbsp;更思审，勿入贼计中。”白曜乃止。遂表范为青州刺史以抚新民。后进爵为侯，<br /><br />&nbsp;&nbsp;&nbsp;&nbsp;加冠军将军，迁尚书右丞。<br /><br />&nbsp;&nbsp;&nbsp;&nbsp;后除平东将军、青州刺史、假范阳公。范前解州还京也，夜梦阴毛拂踝。他<br /><br />&nbsp;&nbsp;&nbsp;&nbsp;日说之。时齐人有占梦者曰史武，进云：“豪盛于齐下矣。使君临抚东秦，道光<br /><br />&nbsp;&nbsp;&nbsp;&nbsp;海岱，必当重牧全齐，再禄营丘矣。”范笑而答曰：“吾将为卿必验此梦。”果<br /><br />&nbsp;&nbsp;&nbsp;&nbsp;如其言。是时，镇将元伊利表范与外贼交通。高祖诏范曰：“卿身非功旧，位无<br /><br />&nbsp;&nbsp;&nbsp;&nbsp;重班，所以超迁显爵，任居方夏者，正以勤能致远。虽外无殊效，亦未有负时之<br /><br />&nbsp;&nbsp;&nbsp;&nbsp;愆。而镇将伊利妄生奸挠，表卿造船市玉与外贼交通，规陷卿罪，窥觎州任。有<br /><br />&nbsp;&nbsp;&nbsp;&nbsp;司推验，虚实自显，有罪者今伏其辜矣。卿其明为算略，勿复怀疑。等卿别犯，<br /><br />&nbsp;&nbsp;&nbsp;&nbsp;处刑及鞭；今恕刑罢鞭，止罚五十。卿宜克循，绥辑边服，称朕意也。”还朝，<br /><br />&nbsp;&nbsp;&nbsp;&nbsp;年六十二，卒于京师，谥曰穆。范五子，道元在《酷吏传》。<br /><br />&nbsp;&nbsp;&nbsp;&nbsp;道元第四弟道慎，字善季。涉历史传，有干略。处奉朝请，迁尚书二千石郎<br /><br />&nbsp;&nbsp;&nbsp;&nbsp;中，加威远将军，为汉川行台，迎接降款。以功除员外常侍，领郎中。转辅国将<br /><br />&nbsp;&nbsp;&nbsp;&nbsp;军、骁骑将军。出为正平太守，治有能名。迁长乐相。正光五年卒，年三十八。<br /><br />&nbsp;&nbsp;&nbsp;&nbsp;赠后将军、平州刺史。<br /><br />&nbsp;&nbsp;&nbsp;&nbsp;子中，字伯伟。武定初，司徒刑狱参军。<br /><br />&nbsp;&nbsp;&nbsp;&nbsp;道慎弟约，字善礼。起家奉朝请，再行冠军将军、司徒谘议参军。朴质迟钝，<br /><br />&nbsp;&nbsp;&nbsp;&nbsp;颇爱琴书。性多造请，好以荣利干谒，乞丐不已，多为人所笑弄。坎坝谑溃<br /><br />&nbsp;&nbsp;&nbsp;&nbsp;不免饥寒。晚历东莱、鲁郡二郡太守，为政清静，吏民安之。年六十三，武定七<br /><br />&nbsp;&nbsp;&nbsp;&nbsp;年卒。<br /><br />&nbsp;&nbsp;&nbsp;&nbsp;范弟神虎，尚书左民郎中。<br /><br />&nbsp;&nbsp;&nbsp;&nbsp;神牙弟夔。子粒字幼和，好学，有文才，尤长吏干。正光中，刺史裴延俊<br /><br />&nbsp;&nbsp;&nbsp;&nbsp;用为主簿，令其修起学校。又举秀才，射策高第，为奉朝请。后延俊为讨胡行台<br /><br />&nbsp;&nbsp;&nbsp;&nbsp;尚书，引为行台郎。以招抚有称，除尚书外兵郎，仍行台郎。及延俊解还，行台<br /><br />&nbsp;&nbsp;&nbsp;&nbsp;长孙稚又引为行台郎，加征虏将军。疗募嫖溆茫常以功名自许，每进计于稚，<br /><br />&nbsp;&nbsp;&nbsp;&nbsp;多见纳用。以功赏魏昌县开国子，邑三百户。猎诰，启求减身官爵为父请赠。<br /><br />&nbsp;&nbsp;&nbsp;&nbsp;诏赠夔征虏将军、安州刺史。梁笥胩浦荽淌反拊珍固守平阳。武泰中，尔朱荣<br /><br />&nbsp;&nbsp;&nbsp;&nbsp;称兵赴洛，劣朐珍不从其命，为荣行台郎、中樊子鹄所攻，城陷被害，时年三<br /><br />&nbsp;&nbsp;&nbsp;&nbsp;十六，世咸痛惜之。所作文章，颇行于世。撰慕容氏书，不成。<br /><br />&nbsp;&nbsp;&nbsp;&nbsp;子怀则，武定末，司空长流参军。<br /><br />&nbsp;&nbsp;&nbsp;&nbsp;夔弟神期，中书博士。<br /><br />&nbsp;&nbsp;&nbsp;&nbsp;神期弟显度，司州秀才、尚书库部郎。<br /><br />&nbsp;&nbsp;&nbsp;&nbsp;韩秀，字白虎，昌黎人也。祖宰，慕容俊谒者仆射。父\，皇始初归国，<br /><br />&nbsp;&nbsp;&nbsp;&nbsp;拜宣威将军、骑都尉。秀历吏任，稍迁尚书郎，赐爵遂昌子，拜广武将军。高宗<br /><br />&nbsp;&nbsp;&nbsp;&nbsp;称秀聪敏清辨，才任喉舌，遂命出纳王言，并掌机密。行幸游猎，随侍左右。显<br /><br />&nbsp;&nbsp;&nbsp;&nbsp;祖践阼，转给事中，参征南慕容白曜军事。<br /><br />&nbsp;&nbsp;&nbsp;&nbsp;延兴中，尚书奏以敦煌一镇，介远西北，寇贼路冲，虑或不固，欲移就凉州。<br /><br />&nbsp;&nbsp;&nbsp;&nbsp;群官会议，佥以为然。秀独谓非便，曰：“此蹙国之事，非辟土之宜。愚谓敦煌<br /><br />&nbsp;&nbsp;&nbsp;&nbsp;之立，其来已久。虽土邻强寇，而兵人素习，纵有奸窃，不能为害。循常置戍，<br /><br />&nbsp;&nbsp;&nbsp;&nbsp;足以自全。进断北狄之觇途，退塞西夷之窥路。若徙就姑臧，虑人怀异意。或贪<br /><br />&nbsp;&nbsp;&nbsp;&nbsp;留重迁，情不愿徙。脱引寇内侵，深为国患。且敦煌去凉州及千馀里，卧毒<br /><br />&nbsp;&nbsp;&nbsp;&nbsp;近，遥防有阙。一旦废罢，是启戎心，则夷狄交构，互相来往。恐丑徒协契，侵<br /><br />&nbsp;&nbsp;&nbsp;&nbsp;窃凉土及近诸戍，则关右荒扰，烽警不息，边役烦兴，艰难方甚。”乃从秀议。<br /><br />&nbsp;&nbsp;&nbsp;&nbsp;太和初，迁内侍长。后为平东将军、青州刺史、假渔阳公。在州数年，卒。子务<br /><br />&nbsp;&nbsp;&nbsp;&nbsp;袭爵。<br /><br />&nbsp;&nbsp;&nbsp;&nbsp;务，字道世，性端谨，有治干。初为中散，稍迁太子翊军校尉。时高祖南征，<br /><br />&nbsp;&nbsp;&nbsp;&nbsp;行梁州刺史杨灵珍谋叛。以务为统军，受都督李崇节度以讨灵珍。有战功，授后<br /><br />&nbsp;&nbsp;&nbsp;&nbsp;军长史，徵赴行在所。还，迁长水校尉。景明初，假节行肆州事，转左中郎将、<br /><br />&nbsp;&nbsp;&nbsp;&nbsp;宁朔将军、试守常山郡。又为征蛮都督李崇司马。崇B荡群蛮，除近畿之患，<br /><br />&nbsp;&nbsp;&nbsp;&nbsp;务有力焉。后除镇北府司马。初试守常山，府解，复为平北长史。务颇有受纳，<br /><br />&nbsp;&nbsp;&nbsp;&nbsp;为御史中尉李平所劾，付廷尉，会赦免。后除龙骧将军、郢州刺史。务献七宝床、<br /><br />&nbsp;&nbsp;&nbsp;&nbsp;象牙席。诏曰：“晋武帝焚雉颈裘，朕常嘉之，今务所献亦此之流也。奇丽之物，<br /><br />&nbsp;&nbsp;&nbsp;&nbsp;有乖风素，可付其家人。”边人李F、马道进等诈杀萧衍黄坂戍主，率户来降。<br /><br />&nbsp;&nbsp;&nbsp;&nbsp;务信之，遣兵千馀人迎接。户既不至，而诈表破贼，坐以免官。久之，拜冠军将<br /><br />&nbsp;&nbsp;&nbsp;&nbsp;军、太中大夫，进号左将军。神龟初卒。<br /><br />&nbsp;&nbsp;&nbsp;&nbsp;尧暄，字辟邪，上党长子人也。本名钟葵，后赐为暄。祖僧赖，太祖平中山，<br /><br />&nbsp;&nbsp;&nbsp;&nbsp;与赵郡吕舍首来归国。<br /><br />&nbsp;&nbsp;&nbsp;&nbsp;暄聪了，美容貌，为千人军将、东宫吏。高宗以其恭谨，擢为中散。奉使齐<br /><br />&nbsp;&nbsp;&nbsp;&nbsp;州，检平原镇将及长史贪暴事，推情诊理，皆得其实。除太尉中给事、兼北部曹<br /><br />&nbsp;&nbsp;&nbsp;&nbsp;事，后转南部。太和中，迁南部尚书。于时始立三长，暄为东道十三州使，更比<br /><br />&nbsp;&nbsp;&nbsp;&nbsp;户藉。赐独车一乘，厩马四匹。时萧赜遣其将陈显达寇边，以暄为使持节、假中<br /><br />&nbsp;&nbsp;&nbsp;&nbsp;护军、都督南征诸军事、平阳公。军次许昌，会陈显达遁走，暄乃班师。暄前后<br /><br />&nbsp;&nbsp;&nbsp;&nbsp;从征及出使检察三十馀许度，皆有克己奉公之称。赏赐衣服二十具、彩绢十匹、<br /><br />&nbsp;&nbsp;&nbsp;&nbsp;r织千馀段、奴婢十口，赐爵平阳伯。及改置百官，授太仆卿。车驾南征，加<br /><br />&nbsp;&nbsp;&nbsp;&nbsp;安南将军。转大司农卿。太和十九年，卒于平城。高祖为之举哀。赠安北将军、<br /><br />&nbsp;&nbsp;&nbsp;&nbsp;相州刺史，赙帛七百匹。<br /><br />&nbsp;&nbsp;&nbsp;&nbsp;初，暄使徐州，见州城楼观，嫌其华盛，乃令往往毁撤，由是后更损落。及<br /><br />&nbsp;&nbsp;&nbsp;&nbsp;高祖幸彭城，闻之曰：“暄犹可追斩。”<br /><br />&nbsp;&nbsp;&nbsp;&nbsp;暄长子洪，袭爵。镇北府录事参军。<br /><br />&nbsp;&nbsp;&nbsp;&nbsp;子桀，字永寿。元象中，开府仪同三司、乐城县开国公。<br /><br />&nbsp;&nbsp;&nbsp;&nbsp;洪弟遵，伏波将军、河州冠军府长史、临兆太守。卒，赠龙骧将军，谥曰思。<br /><br />&nbsp;&nbsp;&nbsp;&nbsp;遵弟荣，员外散骑侍郎。<br /><br />&nbsp;&nbsp;&nbsp;&nbsp;子雄，字休武。元象中，仪同三司、豫州刺史、城平县开国公。<br /><br />&nbsp;&nbsp;&nbsp;&nbsp;雄弟奋，字彦举。兴和中，骠骑将军、颍州刺史。<br /><br />&nbsp;&nbsp;&nbsp;&nbsp;奋弟难宗，武定中，征西将军、南岐州刺史、征羌县开国伯。<br /><br />&nbsp;&nbsp;&nbsp;&nbsp;吕舍既归国，从至京师，给赐田宅。<br /><br />&nbsp;&nbsp;&nbsp;&nbsp;子方生，机识明辩，卒于主书郎。赠建武将军、定州刺史、高邑子，谥曰敬。<br /><br />&nbsp;&nbsp;&nbsp;&nbsp;子受恩，为侍御中散，典宜官曹，累迁外都曹令，转北部给事、秦州刺史。<br /><br />&nbsp;&nbsp;&nbsp;&nbsp;卒于官。<br /><br />&nbsp;&nbsp;&nbsp;&nbsp;史臣曰：薛辩、寇赞归身有道，并以款效见嘉。议敦煌得驭远之算。务武夫<br /><br />&nbsp;&nbsp;&nbsp;&nbsp;鄙诈，贡床饰宝，弃而不御，斯乃人主之盛德。尧暄聪察奉公，以致名位，礼加<br /><br />&nbsp;&nbsp;&nbsp;&nbsp;存殁，有馀荣矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899834);">加入书签</a><a
                        href="899784.html">上一页</a>&larr;<a href="index.html">返回列表</a>&rarr;<a
                            href="899903.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899784.html"; var next_page = "899903.html"; var index_page = "index.html"; var sortid = "9"; var article_id = "14002"; var chapter_id = "899834"; var articlename = "魏书"; var chaptername = " 卷四十二 列传第三十"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>