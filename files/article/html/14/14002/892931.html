<!DOCTYPE html>
<html>
<head>
<meta charset="gbk" />
<title>魏书- 卷二 帝纪第二-在线阅读-哈西文学网</title>
<meta name="keywords" content="魏收，魏书， 卷二 帝纪第二全文， 卷二 帝纪第二在线阅读 哈西文学网" />
<meta name="description" content="哈西文学网提供魏收的魏书  卷二 帝纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/892931.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/892931.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 帝纪第二</h1>
            <div class="link xb">
                <a href="891119.html">上一页</a>&larr;<a href="index.html">返回列表</a>&rarr;<a
                    href="892983.html">下一页</a></div>			
            <div id="BookText">&nbsp;&nbsp;&nbsp;&nbsp;◎太祖纪<br /><br />&nbsp;&nbsp;&nbsp;&nbsp;太祖道武皇帝，讳，昭成皇帝之嫡孙，献明皇帝之子也。母曰献明贺皇后。<br /><br />&nbsp;&nbsp;&nbsp;&nbsp;初因迁徙，游于云泽，既而寝息，梦日出室内，寤而见光自牖属天，H然有感。<br /><br />&nbsp;&nbsp;&nbsp;&nbsp;以建国三十四年七月七日，生太祖于参合陂北，其夜复有光明。昭成大悦，群臣<br /><br />&nbsp;&nbsp;&nbsp;&nbsp;称庆，大赦，告于祖宗。保者以帝体重倍于常儿，窃独奇怪。明年有榆生于埋胞<br /><br />&nbsp;&nbsp;&nbsp;&nbsp;之坎，后遂成林。弱而能言，目有光曜，广颡大耳，众咸异之。年六岁，昭成崩。<br /><br />&nbsp;&nbsp;&nbsp;&nbsp;苻坚遣将内侮，将迁帝于长安，既而获免。语在《燕凤传》。坚军既还，国众离<br /><br />&nbsp;&nbsp;&nbsp;&nbsp;散。坚使刘库仁、刘卫辰分摄国事。南部大人长孙嵩及元他等，尽将故民南依库<br /><br />&nbsp;&nbsp;&nbsp;&nbsp;仁，帝于是转幸独孤部。<br /><br />&nbsp;&nbsp;&nbsp;&nbsp;元年，葬昭成皇帝于金陵，营梓宫，木柿尽生成林。帝虽冲幼，而嶷然不群。<br /><br />&nbsp;&nbsp;&nbsp;&nbsp;库仁常谓其子曰：帝有高天下之志，兴复洪业，光扬祖宗者，必此主也。<br /><br />&nbsp;&nbsp;&nbsp;&nbsp;七年，冬十月，苻坚败于淮南。是月，慕容文等杀库仁，库会弟眷摄国部。<br /><br />&nbsp;&nbsp;&nbsp;&nbsp;八年，慕容サ艹c立。姚苌自称大单于、万年秦王。慕容垂c称燕王。<br /><br />&nbsp;&nbsp;&nbsp;&nbsp;九年，库仁子显杀眷而代之，乃将谋逆。商人王霸知之，履帝足于众中，帝<br /><br />&nbsp;&nbsp;&nbsp;&nbsp;乃驰还。是时故大人梁盖盆子六眷，为显谋主，尽知其计，密使部人穆崇驰告。<br /><br />&nbsp;&nbsp;&nbsp;&nbsp;帝乃阴结旧臣长孙犍、元他等。秋八月，乃幸贺兰部。其日，显果使人求帝，不<br /><br />&nbsp;&nbsp;&nbsp;&nbsp;及。语在《献明太后传》。是岁，鲜卑乞伏国仁私署大单于。苻坚为姚苌所杀，<br /><br />&nbsp;&nbsp;&nbsp;&nbsp;子丕c立。<br /><br />&nbsp;&nbsp;&nbsp;&nbsp;登国元年春正月戊申，帝即代王位，郊天，建元，大会于牛川。复以长孙嵩<br /><br />&nbsp;&nbsp;&nbsp;&nbsp;为南部大人，以叔孙普洛为北部大人。班爵叙勋，各有差。二月，幸定襄之盛乐。<br /><br />&nbsp;&nbsp;&nbsp;&nbsp;息众课农。三月，刘显自善无南走马邑，其族奴真率所部来降。<br /><br />&nbsp;&nbsp;&nbsp;&nbsp;夏四月，改称魏王。五月，车驾东幸陵石。护佛侯部帅侯辰、乙弗部帅代题<br /><br />&nbsp;&nbsp;&nbsp;&nbsp;叛走。诸将追之，帝曰：“侯辰等世修职役，虽有小愆，宜且忍之。当今草创，<br /><br />&nbsp;&nbsp;&nbsp;&nbsp;人情未一，愚近者固应趑趄，不足追也。”<br /><br />&nbsp;&nbsp;&nbsp;&nbsp;秋七月己酉，车驾还盛乐。代题复以部落来降，旬有数日，亡奔刘显。帝使<br /><br />&nbsp;&nbsp;&nbsp;&nbsp;其孙倍斤代领部落。是月，刘显弟肺泥率骑掠奴真部落，既而率以来降。初，帝<br /><br />&nbsp;&nbsp;&nbsp;&nbsp;叔父窟咄为苻坚徙于长安，因随慕容永，永以为新兴太守。八月，刘显遣弟亢泥<br /><br />&nbsp;&nbsp;&nbsp;&nbsp;迎窟咄，以兵随之，来逼南境。于是诸部骚动，人心顾望。帝左右于桓等，与诸<br /><br />&nbsp;&nbsp;&nbsp;&nbsp;部人谋为逆以应之。事泄，诛造谋者五人，余悉不问。帝虑内难，乃北逾阴山，<br /><br />&nbsp;&nbsp;&nbsp;&nbsp;幸贺兰部，阻山为固。遣行人安同、长孙贺使于慕容垂以征师。垂遣使朝贡，并<br /><br />&nbsp;&nbsp;&nbsp;&nbsp;令其子贺帅步骑以随同等。<br /><br />&nbsp;&nbsp;&nbsp;&nbsp;冬十月，贺军未至而寇已前逼，于是北部大人叔孙普洛等十三人及诸乌丸<br /><br />&nbsp;&nbsp;&nbsp;&nbsp;亡奔卫辰。帝自弩山迁幸牛川，屯于延水南，出代谷，会贺于高柳，大破窟咄。<br /><br />&nbsp;&nbsp;&nbsp;&nbsp;窟咄奔卫辰，卫辰杀之，帝悉收其众。十二月，慕容垂遣使朝贡，奉帝西单于印<br /><br />&nbsp;&nbsp;&nbsp;&nbsp;绶，封上谷王。帝不纳。是岁，慕容垂c称皇帝于中山，自号大燕。苻丕死，苻<br /><br />&nbsp;&nbsp;&nbsp;&nbsp;登自立于陇东。姚苌称皇帝于长安，自号大秦。慕容冲为部下所杀。慕容永c立。<br /><br />&nbsp;&nbsp;&nbsp;&nbsp;二年春正月，班赐功臣长孙嵩等七十三人各有差。二月，帝幸宁川。夏五月，<br /><br />&nbsp;&nbsp;&nbsp;&nbsp;遣行人安同征兵于慕容垂，垂使子贺率众来会。六月，帝亲征刘显于马邑南，<br /><br />&nbsp;&nbsp;&nbsp;&nbsp;追至弥泽，大破之，显南奔慕容永，尽收其部落。秋八月，帝至自伐显。<br /><br />&nbsp;&nbsp;&nbsp;&nbsp;冬十月癸卯，幸濡源，遣外朝大人王建使于慕容垂。十一月，遂幸赤城。十<br /><br />&nbsp;&nbsp;&nbsp;&nbsp;有二月，巡松漠。还幸牛川。<br /><br />&nbsp;&nbsp;&nbsp;&nbsp;三年春二月，帝东巡。<br /><br />&nbsp;&nbsp;&nbsp;&nbsp;夏四月，幸东赤城。五月癸亥，北征库莫奚。六月，大破之，获其四部杂畜<br /><br />&nbsp;&nbsp;&nbsp;&nbsp;十余万，渡弱落水。班赏将士各有差。<br /><br />&nbsp;&nbsp;&nbsp;&nbsp;秋七月庚申，库莫部帅鸠集遗散，夜犯行宫。纵骑扑讨，尽杀之。其月，帝<br /><br />&nbsp;&nbsp;&nbsp;&nbsp;还赤城。八月使九原公元仪使于慕容垂。冬十一月，慕容垂遣使朝贡。十有二月<br /><br />&nbsp;&nbsp;&nbsp;&nbsp;辛卯，车驾西征。至女水，讨解如部。大破之，获男女杂畜十数万。是岁，乞伏<br /><br />&nbsp;&nbsp;&nbsp;&nbsp;国仁死，弟乾归立，私署河南王。<br /><br />&nbsp;&nbsp;&nbsp;&nbsp;四年春正月甲寅，袭高车诸部落，大破之。二月癸巳，至女水，讨叱突邻部，<br /><br />&nbsp;&nbsp;&nbsp;&nbsp;大破之。戊戌，贺染干兄弟率诸部来救，与大军相遇，逆击走之。<br /><br />&nbsp;&nbsp;&nbsp;&nbsp;夏四月，行还赤城。五月，陈留公元虔使于慕容垂。<br /><br />&nbsp;&nbsp;&nbsp;&nbsp;冬十月，垂遣使朝贡。是岁，氐吕光自称三河王，遣使朝贡。<br /><br />&nbsp;&nbsp;&nbsp;&nbsp;五年春三月甲申，帝西征。次鹿浑海，袭高车袁纥部，大破之，虏获生口、<br /><br />&nbsp;&nbsp;&nbsp;&nbsp;马牛羊二十余万。慕容垂遣子贺率众来会。<br /><br />&nbsp;&nbsp;&nbsp;&nbsp;夏四月丙寅，行幸意辛山，与贺讨贺兰、纥突邻、纥奚诸部落，大破之。<br /><br />&nbsp;&nbsp;&nbsp;&nbsp;六月，还幸牛川。卫辰遣子直力L寇贺兰部，围之。贺讷等请降，告困。秋七月<br /><br />&nbsp;&nbsp;&nbsp;&nbsp;丙子，帝引兵救之，至羊山，直力L退走。<br /><br />&nbsp;&nbsp;&nbsp;&nbsp;八月，还幸牛川。遣秦王觚使于慕容垂。九月壬申，讨叱奴部于囊曲河，大<br /><br />&nbsp;&nbsp;&nbsp;&nbsp;破之。<br /><br />&nbsp;&nbsp;&nbsp;&nbsp;冬十月，迁云中，讨高车豆陈部于狼山，破之。十有一月，纥奚部大人库寒<br /><br />&nbsp;&nbsp;&nbsp;&nbsp;举部内属。十有二月，纥突邻大人屈地K举部内属。帝还次白漠。<br /><br />&nbsp;&nbsp;&nbsp;&nbsp;六年春二月，幸纽垤川。三月，遣九原公元仪、陈留公元虔等西讨黜弗部，<br /><br />&nbsp;&nbsp;&nbsp;&nbsp;大破之。<br /><br />&nbsp;&nbsp;&nbsp;&nbsp;夏四月，祠天。六月，慕容贺破贺讷于赤城。帝引兵救之，退走。<br /><br />&nbsp;&nbsp;&nbsp;&nbsp;秋七月壬申，讲武于牛川。行，还纽垤川。慕容垂止元觚而求名马，帝绝之。<br /><br />&nbsp;&nbsp;&nbsp;&nbsp;乃遣使于慕容永，永使其大鸿胪慕容钧奉表劝进尊号。其月，卫辰遣子直力L出<br /><br />&nbsp;&nbsp;&nbsp;&nbsp;杨塞，侵及黑城。九月，帝袭五原，屠之。收其积谷，还纽垤川。于杨<br /><br />&nbsp;&nbsp;&nbsp;&nbsp;塞北，树碑记功。<br /><br />&nbsp;&nbsp;&nbsp;&nbsp;冬十月戊戌，北征蠕蠕。追之，及于大碛南床山下，大破之。班赐从臣各有<br /><br />&nbsp;&nbsp;&nbsp;&nbsp;差。其东西二部主匹候跋及纥提，斩别帅屋击于。事具《蠕蠕传》。十有一月<br /><br />&nbsp;&nbsp;&nbsp;&nbsp;戊辰，还幸纽垤川。戊寅，卫辰遣子直力L寇南部。己卯，车驾出讨。壬午，大<br /><br />&nbsp;&nbsp;&nbsp;&nbsp;破直力L军于铁歧山南，获其器械辎重。牛羊二十余万。戊子，自五原金津南渡<br /><br />&nbsp;&nbsp;&nbsp;&nbsp;河。辛卯，次其所居悦跋城，卫辰父子奔遁。壬辰，诏诸将追之，擒直力L。十<br /><br />&nbsp;&nbsp;&nbsp;&nbsp;有二月，获卫辰尸，斩以徇，遂灭之。语在《卫辰传》。卫辰少子屈丐，亡奔薛<br /><br />&nbsp;&nbsp;&nbsp;&nbsp;干部。车驾次于盐池。自河已南，诸部悉平。簿其珍宝畜产，名马三十馀万匹，<br /><br />&nbsp;&nbsp;&nbsp;&nbsp;牛羊四百余万头。班赐大臣各有差。收卫辰子弟宗党无少长五千余人，尽杀之。<br /><br />&nbsp;&nbsp;&nbsp;&nbsp;山胡酋大幡颓、业易于等率三千余家降附，出居于马邑。是岁，起河南宫。<br /><br />&nbsp;&nbsp;&nbsp;&nbsp;七年春正月，幸木根山，遂次黑盐池。飨宴群臣，觐诸国贡使。北之美水。<br /><br />&nbsp;&nbsp;&nbsp;&nbsp;三月甲子，宴群臣于水滨，还幸河南宫。西部泣黎大人茂鲜叛走，遣南部大人长<br /><br />&nbsp;&nbsp;&nbsp;&nbsp;孙嵩追讨，大破之。夏五月，班赐诸官马牛羊各有差。秋八月，行幸漠南，仍筑<br /><br />&nbsp;&nbsp;&nbsp;&nbsp;巡台。冬十有二月，慕容永遣使朝贡。是岁，皇子嗣生。<br /><br />&nbsp;&nbsp;&nbsp;&nbsp;八年春正月，帝南巡。二月，幸l羊原，赴白楼。三月，车驾西征侯吕邻部。<br /><br />&nbsp;&nbsp;&nbsp;&nbsp;夏四月，至苦水，大破之。五月，还幸白楼。慕容垂讨慕容永于长子。六月，<br /><br />&nbsp;&nbsp;&nbsp;&nbsp;车驾北巡。永来告急，遣陈留公元虔、将军庾岳率骑五万东度河救之。破类拔部<br /><br />&nbsp;&nbsp;&nbsp;&nbsp;帅刘曜等，徙其部落。元虔等因屯秀容，慕容垂遂围长子。<br /><br />&nbsp;&nbsp;&nbsp;&nbsp;秋七月，车驾临幸新坛。庚寅，宴群臣，仍讲武。先是，卫辰子屈丐奔薛干<br /><br />&nbsp;&nbsp;&nbsp;&nbsp;部，征之不送。<br /><br />&nbsp;&nbsp;&nbsp;&nbsp;八月，帝南征薛干部帅太悉佛于三城，会其先出击曹覆，帝乘虚屠其城，获<br /><br />&nbsp;&nbsp;&nbsp;&nbsp;太悉佛子珍宝，徙其民而还。太悉佛闻之，来赴不及，遂奔姚兴。九月，还幸河<br /><br />&nbsp;&nbsp;&nbsp;&nbsp;南宫。是岁，姚苌死。<br /><br />&nbsp;&nbsp;&nbsp;&nbsp;九年春三月，帝北巡。使东平公元仪屯田于河北五原，至于杨塞外。夏<br /><br />&nbsp;&nbsp;&nbsp;&nbsp;五月，田于河东。<br /><br />&nbsp;&nbsp;&nbsp;&nbsp;秋七月，还幸河南宫。<br /><br />&nbsp;&nbsp;&nbsp;&nbsp;冬十月，蠕蠕社仑等率部落西走。事具《蠕蠕传》。是岁，姚苌子兴c立，<br /><br />&nbsp;&nbsp;&nbsp;&nbsp;杀苻登。慕容垂灭永。<br /><br />&nbsp;&nbsp;&nbsp;&nbsp;十年春正月，太悉佛自长安还岭北，上郡以西皆应之。夏五月，幸盐池。六<br /><br />&nbsp;&nbsp;&nbsp;&nbsp;月，还幸河南宫。<br /><br />&nbsp;&nbsp;&nbsp;&nbsp;秋七月，慕容垂遣其子宝来寇五原，造舟收谷。帝遣右司马许谦征兵于姚兴。<br /><br />&nbsp;&nbsp;&nbsp;&nbsp;东平公元仪徙据朔方。八月，帝亲治兵于河南。九月，进师，临河筑台告津，连<br /><br />&nbsp;&nbsp;&nbsp;&nbsp;旌沿河东西千里有余。是时，陈留公元虔五万骑在东，以绝其左；元仪五万骑在<br /><br />&nbsp;&nbsp;&nbsp;&nbsp;河北，以承其后；略阳公元遵七万骑塞其中山之路。<br /><br />&nbsp;&nbsp;&nbsp;&nbsp;冬十月辛未，宝烧船夜遁。十一月己卯，帝进军济河。乙酉夕，至参合陂。<br /><br />&nbsp;&nbsp;&nbsp;&nbsp;丙戌，大破之。语在《宝传》。生擒其陈留王绍、鲁阳王倭奴、桂林王道成、济<br /><br />&nbsp;&nbsp;&nbsp;&nbsp;阴公尹国、北地王世子钟葵、安定王世子羊儿以下文武将吏数千人，器甲辎重、<br /><br />&nbsp;&nbsp;&nbsp;&nbsp;军资杂财十余万计。于俘虏之中擢其才识者贾彝、贾闺、晁崇等与参谋议，宪章<br /><br />&nbsp;&nbsp;&nbsp;&nbsp;故实。班赏大臣将校各有差。十有二月，还幸云中之盛乐。<br /><br />&nbsp;&nbsp;&nbsp;&nbsp;皇始元年春正月，大搜于定襄之虎山，因东幸善无北陂。三月，慕容垂来寇<br /><br />&nbsp;&nbsp;&nbsp;&nbsp;桑乾川。阿留公元虔先镇平城，时征兵未集，虔率麾下邀击，失利死之。垂遂至<br /><br />&nbsp;&nbsp;&nbsp;&nbsp;平城西北，逾山结营。闻帝将至，乃筑城自守。疾甚，遂遁走，死于上谷。子宝<br /><br />&nbsp;&nbsp;&nbsp;&nbsp;匿丧而还，至中山乃c立。夏六月癸酉，遣将军王建等三军讨宝广宁太守刘亢泥，<br /><br />&nbsp;&nbsp;&nbsp;&nbsp;斩之，徙其部落。宝上谷太守慕容普邻，捐郡奔走。丁亥，皇太后贺氏崩。是月，<br /><br />&nbsp;&nbsp;&nbsp;&nbsp;葬献明太后。<br /><br />&nbsp;&nbsp;&nbsp;&nbsp;秋七月，右司马许谦上书劝进尊号，帝始建天子旌旗，出入警跸，于是改元。<br /><br />&nbsp;&nbsp;&nbsp;&nbsp;八月庚寅，治兵于东郊。己亥，大举讨慕容宝，帝亲勒六军四十余万，南出马邑，<br /><br />&nbsp;&nbsp;&nbsp;&nbsp;逾于句注。旌旗骆驿二千余里，鼓行而前，民室皆震。别诏将军封真等三军，从<br /><br />&nbsp;&nbsp;&nbsp;&nbsp;东道出袭幽州，围蓟。九月戊午，次阳曲，乘西山，临观晋阳，命诸将引骑围胁，<br /><br />&nbsp;&nbsp;&nbsp;&nbsp;已而罢还。宝并州牧辽西王农大惧，将妻子弃城夜出，东遁，并州平。初建台省，<br /><br />&nbsp;&nbsp;&nbsp;&nbsp;置百官，封拜公侯、将军、刺史、太守，尚书郎已下悉用文人。帝初拓中原，留<br /><br />&nbsp;&nbsp;&nbsp;&nbsp;心慰纳。诸士大夫诣军门者，无少长，皆引入赐见。存问周悉，人得自尽。苟有<br /><br />&nbsp;&nbsp;&nbsp;&nbsp;微能，咸蒙叙用。己未，诏辅国将军奚牧略地晋川，获慕容宝丹阳王买得等于平<br /><br />&nbsp;&nbsp;&nbsp;&nbsp;陶城。<br /><br />&nbsp;&nbsp;&nbsp;&nbsp;冬十月乙酉，车驾出井陉，使冠军将军王建、左军将军李栗五万骑先驱启行。<br /><br />&nbsp;&nbsp;&nbsp;&nbsp;十有一月庚子朔，帝至真定。自常山以东，守宰或捐城奔窜，或稽颡军门，唯中<br /><br />&nbsp;&nbsp;&nbsp;&nbsp;山、邺、信都三城不下。别诏征东大将军东平公仪五万骑南攻邺，冠军将军王建、<br /><br />&nbsp;&nbsp;&nbsp;&nbsp;左军将军李栗等攻信都，军之所行，不得伤民桑枣。戊午，进军中山；己未，引<br /><br />&nbsp;&nbsp;&nbsp;&nbsp;骑围之。帝谓诸将曰：“朕量宝不能出战，必当凭城自守，偷延日月。急攻则伤<br /><br />&nbsp;&nbsp;&nbsp;&nbsp;士，久守则费粮，不如先平邺、信都，然后还取中山，于计为便。若移军远去，<br /><br />&nbsp;&nbsp;&nbsp;&nbsp;宝必散众求食民间，如此，则人心离阻，攻之易克。”诸将称善。丁卯，车驾幸<br /><br />&nbsp;&nbsp;&nbsp;&nbsp;鲁口城。是岁，司马昌明死，子德宗c立，遣使朝贡。吕光c称天王，号大凉，<br /><br />&nbsp;&nbsp;&nbsp;&nbsp;遣使朝贡。<br /><br />&nbsp;&nbsp;&nbsp;&nbsp;二年春正月己亥朔，大飨群臣于鲁口。慕容宝遣其左卫将军慕容腾寇博陵，<br /><br />&nbsp;&nbsp;&nbsp;&nbsp;杀中山太守及高阳诸县令长，抄掠租运。是时信都未下，庚申，乃进军。壬戌，<br /><br />&nbsp;&nbsp;&nbsp;&nbsp;引骑围之。其夜，宝冀州刺史宜都王慕容凤逾城奔走，归于中山。癸亥，宝辅国<br /><br />&nbsp;&nbsp;&nbsp;&nbsp;将军张骧、护军将军徐超率将吏已下举城降。宝闻帝幸信都，乃趣博陵之深泽，<br /><br />&nbsp;&nbsp;&nbsp;&nbsp;屯呼沱水，遣弟贺麟寇杨城，杀常山守兵三百余人。宝悉出珍宝及宫人招募郡县，<br /><br />&nbsp;&nbsp;&nbsp;&nbsp;群盗无赖者多应之。<br /><br />&nbsp;&nbsp;&nbsp;&nbsp;二月己巳，帝进幸杨城。丁丑，军于钜鹿之柏肆坞，临呼沱水。其夜，宝悉<br /><br />&nbsp;&nbsp;&nbsp;&nbsp;众犯营，燎及行宫，兵人骇散。帝惊起，不及衣冠，跣出击鼓。俄而左右及中军<br /><br />&nbsp;&nbsp;&nbsp;&nbsp;将士，稍稍来集。帝设奇陈，列烽营外，纵骑冲之，宝众大败，斩首万余级，擒<br /><br />&nbsp;&nbsp;&nbsp;&nbsp;其将军高长等四千余人。戊寅，宝走中山，获其器仗辎重数十万计。宝尚书闵亮、<br /><br />&nbsp;&nbsp;&nbsp;&nbsp;秘书监崔逞、太常孙沂、殿中侍御史孟辅等并降。降者相属，赐拜职爵各有差。<br /><br />&nbsp;&nbsp;&nbsp;&nbsp;平原徐超聚众反于畔城，诏将军奚辱捕斩之。并州守将封真率其种族与徒何为逆，<br /><br />&nbsp;&nbsp;&nbsp;&nbsp;将攻刺史元延，延讨平之。是时，柏肆之役，远近流言，贺兰部帅附力眷、纥突<br /><br />&nbsp;&nbsp;&nbsp;&nbsp;邻部帅匿物尼、纥奚部帅叱奴根聚党反于阴馆，南安公元顺率军讨之，不克，死<br /><br />&nbsp;&nbsp;&nbsp;&nbsp;者数千。诏安远将军庾岳总万骑，还讨叱奴根等，灭之。三月己酉，车驾次于卢<br /><br />&nbsp;&nbsp;&nbsp;&nbsp;奴。宝遣使求和，请送元觚，割常山以西奉国，乞守中山以东。帝许之。已而宝<br /><br />&nbsp;&nbsp;&nbsp;&nbsp;背约。辛亥，车驾次中山，命诸将围之。是夜，宝弟贺麟将妻子出走西山。宝见<br /><br />&nbsp;&nbsp;&nbsp;&nbsp;贺麟走，恐先据和龙，壬子夜，遂将其妻子及兄弟宗族数千骑北遁。宝将李沈、<br /><br />&nbsp;&nbsp;&nbsp;&nbsp;王次多、张超、贾归等来降。遣将军长孙肥追之，至范阳，不及而还。城内共立<br /><br />&nbsp;&nbsp;&nbsp;&nbsp;慕容普邻为主。<br /><br />&nbsp;&nbsp;&nbsp;&nbsp;夏四月，帝以军粮未继，乃诏征东大将军东平公元仪罢邺围，徙屯钜鹿，积<br /><br />&nbsp;&nbsp;&nbsp;&nbsp;租杨城。普邻出步卒六千余人，伺间犯诸屯兵。诏将军长孙肥等轻骑挑之，帝以<br /><br />&nbsp;&nbsp;&nbsp;&nbsp;虎队五千横截其后，斩首五千，生虏七百人，宥而遣之。夏五月庚子，大赏功臣。<br /><br />&nbsp;&nbsp;&nbsp;&nbsp;帝以中山城内为普邻所胁，而大军迫之，欲降无路，乃密招喻之。甲辰，曜兵扬<br /><br />&nbsp;&nbsp;&nbsp;&nbsp;威以示城内，命诸军罢围南徙以待其变。甲寅，以东平公元仪为骠骑大将军、都<br /><br />&nbsp;&nbsp;&nbsp;&nbsp;督中外诸军事、兖豫雍荆徐扬六州牧、左丞相，封卫王。襄城公元题，进封为王。<br /><br />&nbsp;&nbsp;&nbsp;&nbsp;秋七月，普邻遣乌丸张骧率五千余人出城求食，寇常山之灵寿，杀害吏民。<br /><br />&nbsp;&nbsp;&nbsp;&nbsp;贺麟自丁零国入于骧军，因其众，复入中山，杀普邻而自立。帝还幸鲁口，遣将<br /><br />&nbsp;&nbsp;&nbsp;&nbsp;军长孙肥一千骑袭中山，入其郛而还。八月丙寅朔，帝自鲁口进军常山之九门。<br /><br />&nbsp;&nbsp;&nbsp;&nbsp;时大疫，人马牛多死。帝问疫于诸将，对曰：“在者才十四五。”是时中山犹拒<br /><br />&nbsp;&nbsp;&nbsp;&nbsp;守，而饥疫并臻，群下咸思还北。帝知其意，因谓之曰：“斯固天命，将若之何！<br /><br />&nbsp;&nbsp;&nbsp;&nbsp;四海之人，皆可与为国，在吾所以抚之耳，何恤乎无民！”群臣乃不敢复言。遣<br /><br />&nbsp;&nbsp;&nbsp;&nbsp;抚军大将军略阳公元遵袭中山，芟其禾菜，入郛而还。九月，贺麟饥穷，率三万<br /><br />&nbsp;&nbsp;&nbsp;&nbsp;余人出寇新市。甲子晦，帝进军讨之。太史令晁崇奏曰：“不吉。”帝曰：“其<br /><br />&nbsp;&nbsp;&nbsp;&nbsp;义云何？”对曰：“昔纣以甲子亡，兵家忌之。”帝曰：“纣以甲子亡，周武不<br /><br />&nbsp;&nbsp;&nbsp;&nbsp;以甲子胜乎？”崇无以对。<br /><br />&nbsp;&nbsp;&nbsp;&nbsp;冬十月丙寅，帝进军新市。贺麟退阻}水，依渐洳泽以自固。甲戌，帝临<br /><br />&nbsp;&nbsp;&nbsp;&nbsp;其营，战于义台坞，大破之，斩首九千余级。贺麟单马走西山，遂奔邺，慕容德<br /><br />&nbsp;&nbsp;&nbsp;&nbsp;杀之。甲申，共所署公卿、尚书、将吏、士卒降者二万余人。其将张骧、李沈、<br /><br />&nbsp;&nbsp;&nbsp;&nbsp;慕容文等先来降，寻皆亡还，是日复获之，皆赦而不问。获其所传皇帝玺绶、图<br /><br />&nbsp;&nbsp;&nbsp;&nbsp;书、府库、珍宝，簿列数万。班赐功臣及将士各有差。中山平。乙酉，襄城王题<br /><br />&nbsp;&nbsp;&nbsp;&nbsp;薨。丁亥，遣三万骑赴卫王仪，将以攻邺。是岁，鲜卑秃发乌孤私署大单于、西<br /><br />&nbsp;&nbsp;&nbsp;&nbsp;平王。<br /><br />&nbsp;&nbsp;&nbsp;&nbsp;天兴元年春正月，慕容德走保滑台。仪克邺，收其仓库。诏赏将士各有差。<br /><br />&nbsp;&nbsp;&nbsp;&nbsp;仪追德至于河，不及而还。庚子，车驾自中山行幸常山之真定，次赵郡之高邑，<br /><br />&nbsp;&nbsp;&nbsp;&nbsp;遂幸于邺。民有老不能自存者，诏郡县赈恤之。帝至邺，巡登台榭，遍览宫城，<br /><br />&nbsp;&nbsp;&nbsp;&nbsp;将有定都之意，乃置行台，以龙骧将军日南公和跋为尚书，与左丞贾彝率郎吏及<br /><br />&nbsp;&nbsp;&nbsp;&nbsp;兵五千人镇邺。车驾自邺还中山，所过存问百姓。诏大军所经州郡，复赀租一年，<br /><br />&nbsp;&nbsp;&nbsp;&nbsp;除山东民租赋之半。车驾将北还，发卒万人治直道，自望都铁关凿恒岭至代五百<br /><br />&nbsp;&nbsp;&nbsp;&nbsp;余里。帝虑还后山东有变，乃置行台于中山，诏左丞相、守尚书令、卫王仪镇中<br /><br />&nbsp;&nbsp;&nbsp;&nbsp;山，抚军大将军、略阳公元遵镇勃海之合口。右军将军尹国先督租于冀州，闻帝<br /><br />&nbsp;&nbsp;&nbsp;&nbsp;将还，谋反，欲袭信都。安南将军长孙嵩执送，斩之。辛酉，车驾发自中山，至<br /><br />&nbsp;&nbsp;&nbsp;&nbsp;于望都尧山。徙山东六州民吏及徒何、高丽杂夷三十六万，百工伎巧十万余口，<br /><br />&nbsp;&nbsp;&nbsp;&nbsp;以充京师。车驾次于恒山之阳。博陵、勃海、章武群盗并起，略阳公元遵等讨平<br /><br />&nbsp;&nbsp;&nbsp;&nbsp;之。广川太守贺卢杀冀州刺史王辅，驱勒守兵，抄掠阳平、顿丘诸郡，遂南渡河，<br /><br />&nbsp;&nbsp;&nbsp;&nbsp;奔慕容德。<br /><br />&nbsp;&nbsp;&nbsp;&nbsp;二月，车驾自中山幸繁宫，更选屯卫。诏给内徙新民耕牛，计口受田。三月，<br /><br />&nbsp;&nbsp;&nbsp;&nbsp;离石胡帅呼延铁、西河胡帅张崇等聚党数千人叛。诏安远将军庾岳讨平之。渔阳<br /><br />&nbsp;&nbsp;&nbsp;&nbsp;群盗库展勹壕壑诜础Ｚ中坚将军伊谓讨之。征左丞相、卫王仪还京师，诏略<br /><br />&nbsp;&nbsp;&nbsp;&nbsp;阳公遵代镇中山。<br /><br />&nbsp;&nbsp;&nbsp;&nbsp;夏四月壬戌，进遵封常山王，南安公元顺进封毗陵王，征虏将军、历阳公穆<br /><br />&nbsp;&nbsp;&nbsp;&nbsp;崇为太尉，安南将军、钜鹿公长孙嵩为司徒。帝祠天于西郊，麾帜有加焉。广平<br /><br />&nbsp;&nbsp;&nbsp;&nbsp;太守、辽西公元意烈谋反，于郡赐死，原其妻子。~城屠各董羌、杏城卢水郝奴、<br /><br />&nbsp;&nbsp;&nbsp;&nbsp;河东蜀薛榆、氐帅苻兴，各率其种内附。六月丙子，诏有司议定国号。群臣曰：<br /><br />&nbsp;&nbsp;&nbsp;&nbsp;“昔周秦以前，世居所生之土，有国有家，及王天下，即承为号。自汉以来，罢<br /><br />&nbsp;&nbsp;&nbsp;&nbsp;侯置守，时无世继，其应运而起者，皆不由尺土之资。今国家万世相承，启基云<br /><br />&nbsp;&nbsp;&nbsp;&nbsp;代。臣等以为若取长远，应以代为号。”诏曰：“昔朕远祖，总御幽都，控制遐<br /><br />&nbsp;&nbsp;&nbsp;&nbsp;国，虽践王位，未定九州。逮于朕躬，处百代之季，天下分裂，诸华乏主。民俗<br /><br />&nbsp;&nbsp;&nbsp;&nbsp;虽殊，抚之在德，故躬率六军，扫平中土，凶逆荡除，遐迩率服。宜仍先号，以<br /><br />&nbsp;&nbsp;&nbsp;&nbsp;为魏焉。布告天下，咸知朕意。”<br /><br />&nbsp;&nbsp;&nbsp;&nbsp;秋七月，迁都平城，始营宫室，建宗庙，立社稷。渔阳乌丸库展勹焊淳<br /><br />&nbsp;&nbsp;&nbsp;&nbsp;党为寇。诏冠军将军王建讨平之。八月，诏有司正封畿，制郊甸，端径术，标道<br /><br />&nbsp;&nbsp;&nbsp;&nbsp;里，平五权，较五量，定五度。遣使循行郡国，举奏守宰不法者，亲览察黜陟之。<br /><br />&nbsp;&nbsp;&nbsp;&nbsp;九月，乌丸张骧子超，收合亡命，聚党三千余家，据勃海之南皮，自号征东大将<br /><br />&nbsp;&nbsp;&nbsp;&nbsp;军、乌刃王，抄掠诸郡。诏将军庾岳讨之。<br /><br />&nbsp;&nbsp;&nbsp;&nbsp;冬十月，起天文殿。十有一月辛亥，诏尚书吏部郎中邓渊典官制，立爵品，<br /><br />&nbsp;&nbsp;&nbsp;&nbsp;定律吕，协音乐；仪曹郎中董谧撰郊庙、社稷、朝觐、飨宴之仪；三公郎中王德<br /><br />&nbsp;&nbsp;&nbsp;&nbsp;定律令，申科禁；太史令晁崇造浑仪，考天象；吏部尚书崔玄伯总而裁之。闰月，<br /><br />&nbsp;&nbsp;&nbsp;&nbsp;左丞相、骠骑大将军、卫王仪及诸王公卿士，诣阙上书曰：“臣等闻宸极居中，<br /><br />&nbsp;&nbsp;&nbsp;&nbsp;则列宿齐其晷；帝王顺天，则群后仰其度。伏惟陛下德协二仪，道隆三五，仁风<br /><br />&nbsp;&nbsp;&nbsp;&nbsp;被于四海，盛化塞于大区，泽及昆虫，恩沾行苇，讴歌所属，八表归心，军威所<br /><br />&nbsp;&nbsp;&nbsp;&nbsp;及，如风靡草，万姓JJ，咸思系命。而躬履谦虚，退身后己，宸仪未彰，哀服<br /><br />&nbsp;&nbsp;&nbsp;&nbsp;未御，非所以上允皇天之意，下副乐推之心。宜光崇圣烈，示轨宪于万世。臣等<br /><br />&nbsp;&nbsp;&nbsp;&nbsp;谨昧死以闻。”帝三让乃许之。十有二月己丑，帝临天文殿，太尉、司徒进玺绶，<br /><br />&nbsp;&nbsp;&nbsp;&nbsp;百官咸称万岁。大赦，改年。追尊成帝已下及后号谥。乐用《皇始》之舞。诏百<br /><br />&nbsp;&nbsp;&nbsp;&nbsp;司议定行次。尚书崔玄伯等奏从土德，服色尚黄，数用五；未祖辰腊，牺牲用白。<br /><br />&nbsp;&nbsp;&nbsp;&nbsp;五郊立气，宣赞时令，敬授民时，行夏之正。徙六州二十二郡守宰、豪杰、吏民<br /><br />&nbsp;&nbsp;&nbsp;&nbsp;二千家于代都。是岁，兰汗杀慕容宝而自立，宝子盛杀汗c立。慕容德自称燕王。<br /><br />&nbsp;&nbsp;&nbsp;&nbsp;二年春正月甲子，初祠上帝于南郊，以始祖神元皇帝配，降坛视燎，成礼而<br /><br />&nbsp;&nbsp;&nbsp;&nbsp;反。乙丑，曲赦京师。始制三驾之法。庚午，车驾北巡，分命诸将大袭高车。大<br /><br />&nbsp;&nbsp;&nbsp;&nbsp;将军、常山王遵等三军从东道出长川，镇北将军、高凉王乐真等七军从西道出牛<br /><br />&nbsp;&nbsp;&nbsp;&nbsp;川，车驾亲勒六军从中道自驳髯水西北。<br /><br />&nbsp;&nbsp;&nbsp;&nbsp;二月丁亥朔，诸军同会，破高车杂种三十余部，获七万余口，马三十余万匹，<br /><br />&nbsp;&nbsp;&nbsp;&nbsp;牛羊百四十余万。骠骑大将军、卫王仪督三万骑别从西北绝漠千余里，破其遗迸<br /><br />&nbsp;&nbsp;&nbsp;&nbsp;七部，获二万余口，马五万馀匹，牛羊二十余万头，高车二十余万乘，并服玩诸<br /><br />&nbsp;&nbsp;&nbsp;&nbsp;物。还次牛川及薄山，并刻石记功。班赐从臣各有差。庚戌，征虏将军庾岳破张<br /><br />&nbsp;&nbsp;&nbsp;&nbsp;超于勃海。超走平原，为其党所杀。以所获高车众起鹿苑，南因台阴，北距长城，<br /><br />&nbsp;&nbsp;&nbsp;&nbsp;东包白登，属之西山，广轮数十里。凿渠引武川水注之苑中，疏为三沟，分流宫<br /><br />&nbsp;&nbsp;&nbsp;&nbsp;城内外。又穿鸿雁池。三月己未，车驾至自北伐。甲子，初令《五经》群书各置<br /><br />&nbsp;&nbsp;&nbsp;&nbsp;博士，增国子太学生员三千人。是月，氐人李辩叛慕容德，求援于邺行台尚书和<br /><br />&nbsp;&nbsp;&nbsp;&nbsp;跋。跋轻骑往应之，克滑台，收德宫人府藏；又破德桂林王镇及郎吏将士千余人。<br /><br />&nbsp;&nbsp;&nbsp;&nbsp;丙子，遣建义将军庾真、越骑校尉奚斤讨库狄部帅叶亦干、宥连部帅窦羽泥于太<br /><br />&nbsp;&nbsp;&nbsp;&nbsp;浑川，破之。库狄勤支子沓亦干率其部落内附。真等进破侯莫陈部，获马牛羊十<br /><br />&nbsp;&nbsp;&nbsp;&nbsp;余万头，追殄遗迸，入大峨谷。中山太守仇儒亡匿赵郡，推群盗赵准为主，号使<br /><br />&nbsp;&nbsp;&nbsp;&nbsp;持节、征西大将军、冀青二州牧、钜鹿公，仇儒为准长史，聚党扇惑。诏中领军<br /><br />&nbsp;&nbsp;&nbsp;&nbsp;长孙肥讨平之。<br /><br />&nbsp;&nbsp;&nbsp;&nbsp;夏四月，前清河太守傅世聚党千余家，自号抚军将军。五月癸亥，征虏将军<br /><br />&nbsp;&nbsp;&nbsp;&nbsp;庾岳讨破之。<br /><br />&nbsp;&nbsp;&nbsp;&nbsp;秋七月，起天华殿。辛酉，大阅于鹿苑，飨赐各有差。陈郡、河南流民万余<br /><br />&nbsp;&nbsp;&nbsp;&nbsp;口内徙，遣使者存劳之。姚兴遣众围洛阳，司马德宗将辛恭靖请救。八月，遣太<br /><br />&nbsp;&nbsp;&nbsp;&nbsp;尉穆崇率骑六千往赴之。增启京师十二门。作西武库。除州郡民租赋之半。辛亥，<br /><br />&nbsp;&nbsp;&nbsp;&nbsp;诏礼官备撰众仪，著于新令。范阳人卢溥，聚众海滨，称使持节、征北大将军、<br /><br />&nbsp;&nbsp;&nbsp;&nbsp;幽州刺史，攻掠郡县，杀幽州刺史封沓干。慕容盛辽西太守李朗，举郡内属。西<br /><br />&nbsp;&nbsp;&nbsp;&nbsp;河胡帅护诺于、丁零帅翟同、蜀帅韩砻，并相率内附。<br /><br />&nbsp;&nbsp;&nbsp;&nbsp;冬十月，太庙成，迁神元、平文、昭成、献明皇帝神主于太庙。十有二月甲<br /><br />&nbsp;&nbsp;&nbsp;&nbsp;午，慕容盛征虏将军、燕郡太守高湖，率户三千内属。辛亥，诏材官将军和突讨<br /><br />&nbsp;&nbsp;&nbsp;&nbsp;卢溥。天华殿成。是岁，吕光立其子绍为天王，自称太上皇。光死，庶子纂杀绍<br /><br />&nbsp;&nbsp;&nbsp;&nbsp;c立。秃发乌孤死，弟鹿孤代立，遣使朝贡。<br /><br />&nbsp;&nbsp;&nbsp;&nbsp;三年春正月戊午，和突破卢溥于辽西，生获溥及其子焕，传送京师，S之。<br /><br />&nbsp;&nbsp;&nbsp;&nbsp;癸亥，有事于北郊。分命诸官循行州郡，观民风俗，察举不法。赐群臣布帛各有<br /><br />&nbsp;&nbsp;&nbsp;&nbsp;差。二月丁亥，诏有司祀日于东郊。始耕籍田。壬寅，皇子聪薨。三月戊午，立<br /><br />&nbsp;&nbsp;&nbsp;&nbsp;皇后慕容氏。是月，穿城南渠通于城内，作东西鱼池。<br /><br />&nbsp;&nbsp;&nbsp;&nbsp;夏四月，姚兴遣使朝贡。五月戊辰，诏谒者仆射张济使于姚兴。己巳，车驾<br /><br />&nbsp;&nbsp;&nbsp;&nbsp;东巡，遂幸涿鹿，遣使者以太牢祠帝尧、帝舜庙。西幸马邑，观源。<br /><br />&nbsp;&nbsp;&nbsp;&nbsp;秋七月壬子，车驾还宫。起中天殿及云母堂、金华室。十有一月，高车别帅<br /><br />&nbsp;&nbsp;&nbsp;&nbsp;敕力犍，率九百余落内属。十有二月乙未，诏曰：“世俗谓汉高起于布衣而有天<br /><br />&nbsp;&nbsp;&nbsp;&nbsp;下，此未达其故也。夫刘承尧统，旷世继德，有蛇龙之征，致云彩之应，五纬上<br /><br />&nbsp;&nbsp;&nbsp;&nbsp;聚，天人俱协，明革命之主，大运所钟，不可以非望求也。然狂狡之徒，所以颠<br /><br />&nbsp;&nbsp;&nbsp;&nbsp;蹶而不已者，诚惑于逐鹿之说，而迷于天命也。故有踵覆车之轨，蹈衅逆之踪，<br /><br />&nbsp;&nbsp;&nbsp;&nbsp;毒甚者倾州郡，害微者败邑里，至乃身死名颓，殃及九族，从乱随流，死而不悔，<br /><br />&nbsp;&nbsp;&nbsp;&nbsp;岂不痛哉！《春秋》之义，大一统之美，吴楚c号，久加诛绝，君子贱其伪名，<br /><br />&nbsp;&nbsp;&nbsp;&nbsp;比之尘垢。自非继圣载德，天人合会，帝王之业，夫岂虚应。历观古今，不义而<br /><br />&nbsp;&nbsp;&nbsp;&nbsp;求非望者，徒丧其保家之道，而伏刀锯之诛。有国有家者，诚能推废兴之有期，<br /><br />&nbsp;&nbsp;&nbsp;&nbsp;审天命之不易，察征应之潜授，杜竞逐之邪言，绝奸雄之c肆，思多福于止足，<br /><br />&nbsp;&nbsp;&nbsp;&nbsp;则几于神智矣。如此，则可以保荣禄于天年，流余庆于后世。夫然，故祸悖无缘<br /><br />&nbsp;&nbsp;&nbsp;&nbsp;而生，兵甲何因而起？凡厥来世，勖哉戒之，可不慎欤！”时太史屡奏天文错乱，<br /><br />&nbsp;&nbsp;&nbsp;&nbsp;帝亲览经占，多云改王易政，故数革官号，一欲防塞凶狡，二欲消灾应变。已而<br /><br />&nbsp;&nbsp;&nbsp;&nbsp;虑群下疑惑，心谤腹非，丙申复诏曰：“上古之治，尚德下名，有任而无爵，易<br /><br />&nbsp;&nbsp;&nbsp;&nbsp;治而事序，故邪谋息而不起，奸慝绝而不作。周姬之末，下凌上替，以号自定，<br /><br />&nbsp;&nbsp;&nbsp;&nbsp;以位制禄，卿世其官，大夫遂事，阳德不畅，议发家陪，故衅由此起，兵由此作。<br /><br />&nbsp;&nbsp;&nbsp;&nbsp;秦汉之弊，舍德崇侈，能否混杂，贤愚相乱，庶官失序，任非其人。于是忠义之<br /><br />&nbsp;&nbsp;&nbsp;&nbsp;道寝，廉耻之节废，退让之风绝，毁誉之义兴，莫不由乎贵尚名位，而祸败及之<br /><br />&nbsp;&nbsp;&nbsp;&nbsp;矣。古置三公，职大忧重，故曰‘待罪宰相’，将委任责成，非虚宠禄也。而今<br /><br />&nbsp;&nbsp;&nbsp;&nbsp;世俗，佥以台辅为荣贵，企慕而求之。夫此职司，在人主之所任耳，用之则重，<br /><br />&nbsp;&nbsp;&nbsp;&nbsp;舍之则轻。然则官无常名，而任有定分，是则所贵者至矣，何取于鼎司之虚称也。<br /><br />&nbsp;&nbsp;&nbsp;&nbsp;夫桀纣之南面，虽高而可薄；姬旦之为下，虽卑而可尊。一官可以效智，荜门可<br /><br />&nbsp;&nbsp;&nbsp;&nbsp;以垂范。苟以道德为实，贤于覆M家矣。故量己者，令终而义全；昧利者，<br /><br />&nbsp;&nbsp;&nbsp;&nbsp;身陷而名灭。利之与名，毁誉之疵竞；道之与德，神识之家宝。是故道义，治之<br /><br />&nbsp;&nbsp;&nbsp;&nbsp;本；名爵，治之末。名不本于道，不可以为宜；爵无补于时，不可以为用。用而<br /><br />&nbsp;&nbsp;&nbsp;&nbsp;不禁，为病深矣。能通其变，不失其正者，其惟圣人乎？来者诚思成败之理，察<br /><br />&nbsp;&nbsp;&nbsp;&nbsp;治乱之由，鉴殷周之失，革秦汉之弊，则几于治矣。”是岁，乞伏乾归为姚兴所<br /><br />&nbsp;&nbsp;&nbsp;&nbsp;破，李彼绞鹆怪菽痢⒘构。<br /><br />&nbsp;&nbsp;&nbsp;&nbsp;四年春正月，高车别帅率其部三千余落内附。二月丁亥，命乐师入学习舞，<br /><br />&nbsp;&nbsp;&nbsp;&nbsp;释菜于先圣、先师。丁酉，分命使者循行州郡，听察辞讼，纠劾不法。三月，帝<br /><br />&nbsp;&nbsp;&nbsp;&nbsp;亲渔，荐于寝庙。<br /><br />&nbsp;&nbsp;&nbsp;&nbsp;夏四月辛卯，罢邺行台。诏有司明扬隐逸。五月，起紫极殿、玄武楼、凉风<br /><br />&nbsp;&nbsp;&nbsp;&nbsp;观、石池、鹿苑台。<br /><br />&nbsp;&nbsp;&nbsp;&nbsp;秋七月，诏镇远将军、兖州刺史长孙肥步骑二万南徇许昌、彭城。诏赐天下<br /><br />&nbsp;&nbsp;&nbsp;&nbsp;镇戍将士布帛各有差。冬十二月辛亥，诏征西大将军、常山王遵等率众五万讨破<br /><br />&nbsp;&nbsp;&nbsp;&nbsp;多兰部帅木易于，材官将军和突率骑六千袭黜弗、素古延等诸部。集博士儒生，<br /><br />&nbsp;&nbsp;&nbsp;&nbsp;比众经文字，义类相从，凡四万余字，号曰《众文经》。是岁，慕容盛死，宝弟<br /><br />&nbsp;&nbsp;&nbsp;&nbsp;熙c立。吕光弟子隆杀纂自立。卢水胡沮渠蒙逊私署凉州牧、张掖公。蒙逊及李<br /><br />&nbsp;&nbsp;&nbsp;&nbsp;辈⑶彩钩贡。<br /><br />&nbsp;&nbsp;&nbsp;&nbsp;五年春正月丁丑，慕容熙遣将寇辽西。虎威将军宿沓干等拒战不利，弃令支<br /><br />&nbsp;&nbsp;&nbsp;&nbsp;而还。帝闻姚兴将寇边，庚寅，大简舆徒，诏并州诸军积谷于平阳之乾壁。戊子，<br /><br />&nbsp;&nbsp;&nbsp;&nbsp;材官将军和突破黜弗、素古延等诸部，获马三千余匹，牛羊七万余头。辛卯，蠕<br /><br />&nbsp;&nbsp;&nbsp;&nbsp;蠕祖仑遣骑救素古延等，和突逆击破之于山南河曲，获铠马二千余匹。班师。赏<br /><br />&nbsp;&nbsp;&nbsp;&nbsp;赐将士各有差。<br /><br />&nbsp;&nbsp;&nbsp;&nbsp;二月癸丑，征西大将军、常山王遵等至安定之高平，木易于率数千骑与卫辰、<br /><br />&nbsp;&nbsp;&nbsp;&nbsp;屈丐弃国遁走，追至陇西瓦亭，不及而还。获其辎重库藏，马四万余匹，骆驼、<br /><br />&nbsp;&nbsp;&nbsp;&nbsp;牦牛三千余头，牛、羊九万余口。班赐将士各有差。徙其民于京师。沙门张翘自<br /><br />&nbsp;&nbsp;&nbsp;&nbsp;号无上王，与丁零鲜于次保聚党常山之行唐。夏四月，太守楼伏连讨斩之。五月，<br /><br />&nbsp;&nbsp;&nbsp;&nbsp;姚兴遣其弟安北将军、义阳公平率众四万来侵。平阳乾壁为平所陷。六月，治兵<br /><br />&nbsp;&nbsp;&nbsp;&nbsp;于东郊，部分众军，诏镇西大将军毗陵王顺、长孙肥等三将六万骑为前锋。<br /><br />&nbsp;&nbsp;&nbsp;&nbsp;秋七月戊辰朔，车驾西讨。八月乙巳，至于柴壁。平固守，进军围之。姚兴<br /><br />&nbsp;&nbsp;&nbsp;&nbsp;悉举其众来救。甲子，帝渡蒙坑，逆击兴军，大破之。<br /><br />&nbsp;&nbsp;&nbsp;&nbsp;冬十月，平赴水而死，俘其余众三万余人。语在《兴传》。获兴征虏将军、<br /><br />&nbsp;&nbsp;&nbsp;&nbsp;尚书右仆射狄伯支，越骑校尉唐小方，积弩将军姚梁国，建忠将军雷星、康官，<br /><br />&nbsp;&nbsp;&nbsp;&nbsp;北中郎将康猥，平从弟伯禽已下、四品将军已上四十余人。获先亡臣王次多、靳<br /><br />&nbsp;&nbsp;&nbsp;&nbsp;勤，并斩以徇。兴频使请和，帝不许。群臣劝进平蒲坂，帝虑蠕蠕为难，戊申，<br /><br />&nbsp;&nbsp;&nbsp;&nbsp;班师。十有一月，车驾次晋阳。征相州刺史庾岳为司空。遣左将军莫题讨上党群<br /><br />&nbsp;&nbsp;&nbsp;&nbsp;盗秦颇、丁零翟都于壶关。丁丑，上党太守捕颇，斩之，都走林虑。十有二月辛<br /><br />&nbsp;&nbsp;&nbsp;&nbsp;亥，至自西征。蠕蠕杜仑犯塞，诏常山王遵追之，不及而还。越勤莫弗率其部万<br /><br />&nbsp;&nbsp;&nbsp;&nbsp;余家内属，居五原之北。是岁，秃发鹿孤病死，弟仗赐橙危遣使朝贡。<br /><br />&nbsp;&nbsp;&nbsp;&nbsp;六年春正月辛未，朔方尉迟部别帅率万余家内属，入居云中。夏五月，大简<br /><br />&nbsp;&nbsp;&nbsp;&nbsp;舆徒，将略江淮，平荆扬之乱。<br /><br />&nbsp;&nbsp;&nbsp;&nbsp;秋七月，镇西大将军、司隶校尉、毗陵王顺有罪，以王还第。戊子，车驾北<br /><br />&nbsp;&nbsp;&nbsp;&nbsp;巡，筑离宫于迳剑纵士校猎，东北逾Y岭，出参合、代谷。九月，行幸南平<br /><br />&nbsp;&nbsp;&nbsp;&nbsp;城，规度南，面夏屋山，背黄瓜堆，将建新邑。辛未，车驾还宫。<br /><br />&nbsp;&nbsp;&nbsp;&nbsp;冬十月，起西昭阳殿。乙卯，立皇子嗣为齐王，加车骑大将军，位相国；绍<br /><br />&nbsp;&nbsp;&nbsp;&nbsp;为清河王，加征南大将军；熙为阳平王；曜为河南王。封故秦愍王子夔为豫章王，<br /><br />&nbsp;&nbsp;&nbsp;&nbsp;陈留王子右将军悦为朱提王。丁巳，诏将军伊谓率骑二万北袭高车。司马德宗遣<br /><br />&nbsp;&nbsp;&nbsp;&nbsp;使朝贡。十有一月庚午，伊谓大破高车。是年，岛夷桓玄废其主司马德宗而自立，<br /><br />&nbsp;&nbsp;&nbsp;&nbsp;c称大楚。<br /><br />&nbsp;&nbsp;&nbsp;&nbsp;天赐元年春正月，遣离石护军刘托率骑三千袭蒲子。三月丙寅，擒姚兴宁北<br /><br />&nbsp;&nbsp;&nbsp;&nbsp;将军、泰平太守衡谭，获三千余口。初限县户不满百罢之。<br /><br />&nbsp;&nbsp;&nbsp;&nbsp;夏四月，诏尚书郎中公孙表使于江南，以观桓玄之衅也。值玄败而还。蠕蠕<br /><br />&nbsp;&nbsp;&nbsp;&nbsp;社仑从弟悦伐大那等谋杀社仑而立大那。发觉，来奔。五月，置山东诸冶，发州<br /><br />&nbsp;&nbsp;&nbsp;&nbsp;郡徒谪造兵甲。秋九月，帝临昭阳殿，分置众职，引朝臣文武，亲自简择，量能<br /><br />&nbsp;&nbsp;&nbsp;&nbsp;叙用；制爵四等，曰王、公、侯、子，除伯、男之号；追录旧臣，加以封爵，各<br /><br />&nbsp;&nbsp;&nbsp;&nbsp;有差。是秋，江南大乱，流民H负而奔淮北，行道相寻。<br /><br />&nbsp;&nbsp;&nbsp;&nbsp;冬十月辛巳，大赦，改元。筑西宫。十有一月，上幸西宫，大选朝臣，令各<br /><br />&nbsp;&nbsp;&nbsp;&nbsp;辨宗党，保举才行，诸部子孙失业赐爵者二千余人。十有二月戊辰，车驾幸<br /><br />&nbsp;&nbsp;&nbsp;&nbsp;山宫。是岁，岛夷刘裕起兵诛桓玄。<br /><br />&nbsp;&nbsp;&nbsp;&nbsp;二年春二月癸亥，车驾还宫。<br /><br />&nbsp;&nbsp;&nbsp;&nbsp;夏四月，车驾有事于西郊，车旗尽黑。是岁，司马德宗复c立。慕容德死，<br /><br />&nbsp;&nbsp;&nbsp;&nbsp;兄子超c立。<br /><br />&nbsp;&nbsp;&nbsp;&nbsp;三年春正月甲申，车驾北巡，幸迳焦。校猎，至屋孤山。二月乙亥，幸<br /><br />&nbsp;&nbsp;&nbsp;&nbsp;代园山，建五石亭。三月庚子，车驾还宫。<br /><br />&nbsp;&nbsp;&nbsp;&nbsp;夏四月庚申，复幸迳焦。占授著作郎王宜弟造《兵法孤虚立成图》三百<br /><br />&nbsp;&nbsp;&nbsp;&nbsp;六十时。遂登定襄角史山，又幸马城。甲午，车驾还宫。是月，蠕蠕寇边。夜召<br /><br />&nbsp;&nbsp;&nbsp;&nbsp;兵，将旦，贼走，乃罢。六月，发八部五百里内男丁筑南宫，门阙高十余丈；<br /><br />&nbsp;&nbsp;&nbsp;&nbsp;引沟穿池，广苑囿；规立外城，方二十里，分置市里，经涂洞达。三十日罢。<br /><br />&nbsp;&nbsp;&nbsp;&nbsp;秋七月，太尉穆崇薨。八月甲辰，行幸迳焦，遂至青牛山。丙辰，西登<br /><br />&nbsp;&nbsp;&nbsp;&nbsp;武要北原，观九十九泉，造石亭，遂之石漠。九月甲戌朔，幸漠南盐池。壬午，<br /><br />&nbsp;&nbsp;&nbsp;&nbsp;至漠中，观天盐池；度漠，北之吐盐池。癸巳，南还长川。丙申，临观长陂。<br /><br />&nbsp;&nbsp;&nbsp;&nbsp;冬十月庚申，车驾还宫。<br /><br />&nbsp;&nbsp;&nbsp;&nbsp;四年春二月，封皇子i为河间王，处文为长乐王，连为广平王，黎为京兆<br /><br />&nbsp;&nbsp;&nbsp;&nbsp;王。夏五月，北巡。自参合陂东过蟠羊山，大雨，暴水流辎重数百乘，杀百余人。<br /><br />&nbsp;&nbsp;&nbsp;&nbsp;遂东北逾石漠，至长川，幸濡源。常山王遵有罪赐死。<br /><br />&nbsp;&nbsp;&nbsp;&nbsp;秋七月，车驾自濡源西幸参合陂。筑北宫垣，三旬而罢，乃还宫。八月，幸<br /><br />&nbsp;&nbsp;&nbsp;&nbsp;迳焦。是月，诛司空庾岳。冬十有一月，车驾还宫。是岁，慕容宝养子高云<br /><br />&nbsp;&nbsp;&nbsp;&nbsp;杀熙自立，赫连屈丐自称大单于、大夏天王。<br /><br />&nbsp;&nbsp;&nbsp;&nbsp;五年春正月，行幸迳焦，遂如参合陂，观渔于延水，至宁川。三月，姚<br /><br />&nbsp;&nbsp;&nbsp;&nbsp;兴遣使朝贡。是岁，皇孙焘生。<br /><br />&nbsp;&nbsp;&nbsp;&nbsp;六年夏，帝不豫。初，帝服寒食散，自太医令阴羌死后，药数动发，至此逾<br /><br />&nbsp;&nbsp;&nbsp;&nbsp;甚。而灾变屡见，忧懑不安，或数日不食，或不寝达旦。归咎群下，喜怒乖常，<br /><br />&nbsp;&nbsp;&nbsp;&nbsp;谓百僚左右人不可信，虑如天文之占，或有肘腋之虞。追思既往成败得失，终日<br /><br />&nbsp;&nbsp;&nbsp;&nbsp;竟夜独语不止，若旁有鬼物对扬者。朝臣至前，追其旧恶皆见杀害，其余或以颜<br /><br />&nbsp;&nbsp;&nbsp;&nbsp;色变动，或以喘息不调，或以行步乖节，或以言辞失措，帝皆以为怀恶在心，变<br /><br />&nbsp;&nbsp;&nbsp;&nbsp;见于外，乃手自殴击，死者皆陈天安殿前。于是朝野人情各怀危惧。有司懈怠，<br /><br />&nbsp;&nbsp;&nbsp;&nbsp;莫相督摄；百工偷劫，盗贼公行，巷里之间人为希少。帝亦闻之，曰：“朕纵之<br /><br />&nbsp;&nbsp;&nbsp;&nbsp;使然，待过灾年，当更清治之尔。”<br /><br />&nbsp;&nbsp;&nbsp;&nbsp;秋七月，慕容支属百余家，谋欲外奔。发觉，伏诛，死者三百余人。八月，<br /><br />&nbsp;&nbsp;&nbsp;&nbsp;卫王仪谋叛，赐死。<br /><br />&nbsp;&nbsp;&nbsp;&nbsp;冬十月戊辰，帝崩于天安殿，时年三十九。永兴二年九月甲寅，上谥宣武皇<br /><br />&nbsp;&nbsp;&nbsp;&nbsp;帝，葬于盛乐金陵。庙号太祖。泰常五年，改谥曰道武。<br /><br />&nbsp;&nbsp;&nbsp;&nbsp;史臣曰：晋氏崩离，戎羯乘衅，c伪纷纠，謇蔷撼邸Ｌ祖显晦安危之中，<br /><br />&nbsp;&nbsp;&nbsp;&nbsp;屈伸潜跃之际，驱率遗黎，奋其灵武，克剪方难，遂启中原，朝拱人神，显登皇<br /><br />&nbsp;&nbsp;&nbsp;&nbsp;极。虽冠履不暇，栖遑外土，而制作经谟，咸存长世。所谓大人利见，百姓与能，<br /><br />&nbsp;&nbsp;&nbsp;&nbsp;抑不世之神武也。而屯厄有期，祸生非虑，将人事不足，岂天实为之。呜呼！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,892931);">加入书签</a><a
                        href="891119.html">上一页</a>&larr;<a href="index.html">返回列表</a>&rarr;<a
                            href="892983.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "891119.html"; var next_page = "892983.html"; var index_page = "index.html"; var sortid = "9"; var article_id = "14002"; var chapter_id = "892931"; var articlename = "魏书"; var chaptername = " 卷二 帝纪第二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>