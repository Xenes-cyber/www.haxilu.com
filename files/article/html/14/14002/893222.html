<!DOCTYPE html>
<html>
<head>
<meta charset="gbk" />
<title>魏书- 卷七上 帝纪第七-在线阅读-哈西文学网</title>
<meta name="keywords" content="魏收，魏书， 卷七上 帝纪第七全文， 卷七上 帝纪第七在线阅读 哈西文学网" />
<meta name="description" content="哈西文学网提供魏收的魏书  卷七上 帝纪第七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/893222.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/893222.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七上 帝纪第七</h1>
            <div class="link xb">
                <a href="893180.html">上一页</a>&larr;<a href="index.html">返回列表</a>&rarr;<a
                    href="893300.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖纪上<br /><br />&nbsp;&nbsp;&nbsp;&nbsp;高祖孝文皇帝，讳宏，显祖献文皇帝之长子。母曰李夫人。皇兴元年八月戊<br /><br />&nbsp;&nbsp;&nbsp;&nbsp;申，生于平城紫宫，神光照于室内，天地氛氲，和气充塞。帝生而洁白，有异姿，<br /><br />&nbsp;&nbsp;&nbsp;&nbsp;襁褓岐嶷，长而渊裕仁孝，绰然有君人之表，显祖尤爱异之。三年夏六月辛未，<br /><br />&nbsp;&nbsp;&nbsp;&nbsp;立为皇太子。<br /><br />&nbsp;&nbsp;&nbsp;&nbsp;五年秋八月丙午，即皇帝位于太华前殿，大赦，改元延兴元年。丁未，刘<br /><br />&nbsp;&nbsp;&nbsp;&nbsp;遣使朝贡。九月壬戌，诏在位及民庶直言极谏，有利民益治，损政伤化，悉心以<br /><br />&nbsp;&nbsp;&nbsp;&nbsp;闻。壬午，青州高阳民封辩自号齐王，聚党千余人，州军讨灭之。高丽民奴久等<br /><br />&nbsp;&nbsp;&nbsp;&nbsp;相率来降，各赐田宅。<br /><br />&nbsp;&nbsp;&nbsp;&nbsp;冬十月丁亥，沃野、统万二镇敕勒叛。诏太尉、陇西王源贺追击，至桴罕，<br /><br />&nbsp;&nbsp;&nbsp;&nbsp;灭之，斩首三万余级；徙其遗迸于冀、定、相三州为营户。庚寅，以征东大将军、<br /><br />&nbsp;&nbsp;&nbsp;&nbsp;南安王桢为假节、都督凉州及西戎诸军事、领护西域校尉、仪同三司，镇凉州。<br /><br />&nbsp;&nbsp;&nbsp;&nbsp;朔方民曹平原招集不逞，破石楼堡，杀军将。刘将垣崇祖率众二万自郁洲寇东<br /><br />&nbsp;&nbsp;&nbsp;&nbsp;兖州，屯于南城固。十有一月，刺史于洛侯讨破之，崇祖还郁洲。妖贼司马小君<br /><br />&nbsp;&nbsp;&nbsp;&nbsp;聚众反于平陵，齐州刺史、武昌王平原讨擒之。十有二月乙酉，以驸马都尉穆亮<br /><br />&nbsp;&nbsp;&nbsp;&nbsp;为赵郡王。壬辰，诏访舜后，获东莱郡民妫苟之，复其家毕世，以彰盛德之不朽。<br /><br />&nbsp;&nbsp;&nbsp;&nbsp;复前濮阳王孔雀本封。辛丑，赵郡王穆亮徙封长乐王。<br /><br />&nbsp;&nbsp;&nbsp;&nbsp;二年春正月乙卯，统万镇胡民相率北叛。诏宁南将军、交址公韩拔等追灭之。<br /><br />&nbsp;&nbsp;&nbsp;&nbsp;大阳蛮酋桓诞率户内属，拜征南将军，封襄阳王。曲赦京师及河西，南至秦泾，<br /><br />&nbsp;&nbsp;&nbsp;&nbsp;西至桴罕，北至凉州诸镇。诏假员外散骑常侍邢v使于刘。二月乙巳，诏曰：<br /><br />&nbsp;&nbsp;&nbsp;&nbsp;“尼父禀达圣之姿，体生知之量，穷理尽性，道光四海。顷者淮徐未宾，庙隔非<br /><br />&nbsp;&nbsp;&nbsp;&nbsp;所，致令祠典寝顿，礼章殄灭，遂使女巫妖觋，淫进非礼，杀生鼓舞，倡优r狎。<br /><br />&nbsp;&nbsp;&nbsp;&nbsp;岂所以尊明神敬圣道者也！自今已后，有祭孔子庙，制用酒脯而已，不听妇女合<br /><br />&nbsp;&nbsp;&nbsp;&nbsp;杂，以祈非望之福。犯者以违制论。其公家有事，自如常礼，牺牲粢盛，务尽丰<br /><br />&nbsp;&nbsp;&nbsp;&nbsp;洁。临事致敬，令肃如也。牧司之官，明纠不法，使禁令必行。”蠕蠕犯塞。太<br /><br />&nbsp;&nbsp;&nbsp;&nbsp;上皇帝次于北郊，诏诸将讨之。虏遁走。其别帅阿大干率千余落来降。东部敕勒<br /><br />&nbsp;&nbsp;&nbsp;&nbsp;叛奔蠕蠕，太上皇帝追之，至石碛，不及而还。壬子，高丽国遣使朝贡。三月，<br /><br />&nbsp;&nbsp;&nbsp;&nbsp;太上皇帝至自北讨。戊辰，以散骑常侍、驸马都尉万安国为大司马、大将军，封<br /><br />&nbsp;&nbsp;&nbsp;&nbsp;安城王。庚午，车驾耕于藉田。石城郡获曹平原，送京师，斩之。连川敕勒谋叛，<br /><br />&nbsp;&nbsp;&nbsp;&nbsp;徙配青、徐、齐、兖四州为营户。<br /><br />&nbsp;&nbsp;&nbsp;&nbsp;夏四月庚子，诏工商杂伎，尽听赴农。诸州郡课民益种菜果。辛亥，刘遣<br /><br />&nbsp;&nbsp;&nbsp;&nbsp;使朝贡。癸酉，诏沙门不得去寺浮游民间，行者仰以公文。是月，刘死，子昱<br /><br />&nbsp;&nbsp;&nbsp;&nbsp;c立。五月丁巳，诏军警给玺印、传符，次给马印。六月，安州民遇水雹，丐租<br /><br />&nbsp;&nbsp;&nbsp;&nbsp;赈恤。丙申，诏曰：“顷者州郡选贡，多不以实，硕人所以穷处幽仄，鄙夫所以<br /><br />&nbsp;&nbsp;&nbsp;&nbsp;超分妄进，岂所谓旌贤树德者也！今年贡举，尤为猥滥。自今所遣，皆门尽州郡<br /><br />&nbsp;&nbsp;&nbsp;&nbsp;之高，才极乡闾之选。”闰月壬子，蠕蠕寇敦煌，镇将尉多侯击走之。又寇晋昌，<br /><br />&nbsp;&nbsp;&nbsp;&nbsp;守将薛奴击走之。戊午，行幸阴山。<br /><br />&nbsp;&nbsp;&nbsp;&nbsp;秋七月，光州民孙晏等聚党千余人叛通刘昱，刺史叔孙Y讨平之。辛丑，<br /><br />&nbsp;&nbsp;&nbsp;&nbsp;高丽国遣使朝贡。壬寅，诏州郡县各遣二人才堪专对者，赴九月讲武，当亲问风<br /><br />&nbsp;&nbsp;&nbsp;&nbsp;俗。八月丙辰，百济国遣使奉表请师伐高丽。辛酉，地豆于、库莫奚国遣使朝贡，<br /><br />&nbsp;&nbsp;&nbsp;&nbsp;昌亭国遣使献蜀马。河西费也头反，薄骨律镇将击走之。九月辛巳，车驾还宫。<br /><br />&nbsp;&nbsp;&nbsp;&nbsp;戊申，统万镇将、河间王闾虎皮坐贪残赐死。己酉，诏以州镇十一水，丐民田租，<br /><br />&nbsp;&nbsp;&nbsp;&nbsp;开仓赈恤。又诏流迸之民，皆令还本，违者配徙边镇。<br /><br />&nbsp;&nbsp;&nbsp;&nbsp;冬十月，蠕蠕犯塞，及于五原。十有一月，太上皇帝亲讨之，将度漠袭击。<br /><br />&nbsp;&nbsp;&nbsp;&nbsp;蠕蠕闻军至，大惧，北走数千里。以穷寇远遁，不可追，乃止。丁亥，封皇叔略<br /><br />&nbsp;&nbsp;&nbsp;&nbsp;为广川王。壬辰，分遣使者巡省风俗，问民疾苦。帝每月一朝崇光宫。十有二月<br /><br />&nbsp;&nbsp;&nbsp;&nbsp;庚戌，诏曰：“《书》云：‘三载一考，三考黜陟幽明。’顷者已来，官以劳升，<br /><br />&nbsp;&nbsp;&nbsp;&nbsp;未久而代。牧守无恤民之心，竞为聚敛，送故迎新，相属于路，非所以固民志，<br /><br />&nbsp;&nbsp;&nbsp;&nbsp;隆治道也。自今牧守温仁清俭、克已奉公者，可久于其任。岁积有成，迁位一级。<br /><br />&nbsp;&nbsp;&nbsp;&nbsp;其有贪残非道、侵削黎庶者，虽在官甫尔，必加黜罚。著之于令，永为彝准。”<br /><br />&nbsp;&nbsp;&nbsp;&nbsp;诏以代郡事同丰沛，代民先配边戍者皆免之。<br /><br />&nbsp;&nbsp;&nbsp;&nbsp;三年春正月庚辰，诏员外散骑常侍崔演使于刘昱。丁亥，改崇光宫为宁光宫。<br /><br />&nbsp;&nbsp;&nbsp;&nbsp;戊戌，太上皇帝还至云中。是月，相州执送妖人荣永安于京师，斩之。诏赦其支<br /><br />&nbsp;&nbsp;&nbsp;&nbsp;党。二月戊申，高丽、契丹国并遣使朝贡。癸丑，诏牧守令长，勤率百姓，无令<br /><br />&nbsp;&nbsp;&nbsp;&nbsp;失时。同部之内，贫富相通。家有兼牛，通借无者。若不从诏，一门之内终身不<br /><br />&nbsp;&nbsp;&nbsp;&nbsp;仕。守宰不督察，免所居官。戊午，太上皇帝至自北讨，饮至策勋，告于宗庙。<br /><br />&nbsp;&nbsp;&nbsp;&nbsp;死王事者复其家。诏畿内民从役死事者，郡县为迎丧，给以葬费。甲戌，诏县令<br /><br />&nbsp;&nbsp;&nbsp;&nbsp;能静一县劫盗者，兼治二县，即食其禄；能静二县者，兼治三县，三年迁为郡守。<br /><br />&nbsp;&nbsp;&nbsp;&nbsp;二千石能静二郡，上至三郡，亦如之，三年迁为刺史。三月壬午，诏诸仓囤谷麦<br /><br />&nbsp;&nbsp;&nbsp;&nbsp;充积者，出赐贫民。<br /><br />&nbsp;&nbsp;&nbsp;&nbsp;夏四月戊申，诏假司空、上党王长孙观等讨吐谷浑拾寅。壬子，契丹国遣使<br /><br />&nbsp;&nbsp;&nbsp;&nbsp;朝贡。诏以孔子二十八世孙鲁郡孔乘为崇圣大夫，给十户以供洒扫。六月甲子，<br /><br />&nbsp;&nbsp;&nbsp;&nbsp;诏曰：“往年县召民秀二人，问以守宰治状，善恶具闻，将加赏罚。而赏者未几，<br /><br />&nbsp;&nbsp;&nbsp;&nbsp;罪者众多。肆法伤生，情所未忍。今特垂宽恕之恩，申以解网之惠。诸为民所列<br /><br />&nbsp;&nbsp;&nbsp;&nbsp;者，特原其罪，尽可贷之。”<br /><br />&nbsp;&nbsp;&nbsp;&nbsp;秋七月，诏河南六州之民，户收绢一匹，绵一斤，租三十石。乙亥，行幸阴<br /><br />&nbsp;&nbsp;&nbsp;&nbsp;山。蠕蠕寇敦煌，镇将乐洛生击破之。事具《蠕蠕传》。刘昱遣将寇缘淮诸镇，<br /><br />&nbsp;&nbsp;&nbsp;&nbsp;徐州刺史、淮阳公尉元击走之。八月己酉，高丽、库莫奚国并遣使朝献。庚申，<br /><br />&nbsp;&nbsp;&nbsp;&nbsp;帝从太上皇帝幸河西。拾寅谢罪请降，许之。九月辛巳，车驾并还宫。乙亥，刘<br /><br />&nbsp;&nbsp;&nbsp;&nbsp;昱遣使朝贡。己亥，诏曰：“自今京师及天下之囚，罪未分判，在狱致死无近亲<br /><br />&nbsp;&nbsp;&nbsp;&nbsp;者，公给衣衾棺椟葬埋之，不得曝露。”辛丑，诏遣使者十人循行州郡，检括户<br /><br />&nbsp;&nbsp;&nbsp;&nbsp;口。其有仍隐不出者，州、郡、县、户主并论如律。库莫奚国遣使朝献。<br /><br />&nbsp;&nbsp;&nbsp;&nbsp;冬十月，太上皇帝亲将南讨。诏州郡之民，十丁取一以充行，户收租五十石，<br /><br />&nbsp;&nbsp;&nbsp;&nbsp;以备军粮。悉万斤国遣使朝献。武都王反，攻仇池。诏长孙观仍回师讨之。十有<br /><br />&nbsp;&nbsp;&nbsp;&nbsp;一月戊寅，诏以河南七州牧守多不奉法，致新邦之民莫能上达，遣使者观风察狱，<br /><br />&nbsp;&nbsp;&nbsp;&nbsp;黜陟幽明。其有鳏寡孤独贫不自存者，复其杂徭；年八十已上，一子不从役；力<br /><br />&nbsp;&nbsp;&nbsp;&nbsp;田孝悌、才器有益于时、信义著于乡闾者，具以名闻。癸巳，太上皇帝南巡，至<br /><br />&nbsp;&nbsp;&nbsp;&nbsp;于怀州。所过问民疾苦，赐高年、孝悌力田布帛。十有二月庚戌，诏关外苑囿听<br /><br />&nbsp;&nbsp;&nbsp;&nbsp;民樵采。壬子，蠕蠕犯边，柔玄镇二部敕勒叛应之。癸丑，沙门慧隐谋反，伏诛。<br /><br />&nbsp;&nbsp;&nbsp;&nbsp;是岁，州镇十一水旱，丐民田租，开仓赈恤。相州民饿死者二千八百四十五人。<br /><br />&nbsp;&nbsp;&nbsp;&nbsp;吐谷浑部内羌民钟岂渴干等二千三百户内附。是年，妖人刘举自称天子，齐州刺<br /><br />&nbsp;&nbsp;&nbsp;&nbsp;史、武昌王平原捕斩之。<br /><br />&nbsp;&nbsp;&nbsp;&nbsp;四年春正月丁丑，侍中、太尉、陇西王源贺以病辞位。辛巳，粟特国遣使朝<br /><br />&nbsp;&nbsp;&nbsp;&nbsp;献。二月甲辰，太上皇帝至自南巡。辛亥，吐谷浑拾寅遣子费斗斤入侍，并献方<br /><br />&nbsp;&nbsp;&nbsp;&nbsp;物。辛未，禁断寒食。三月丁亥，诏员外散骑常侍许赤虎使于刘昱。高丽、吐谷<br /><br />&nbsp;&nbsp;&nbsp;&nbsp;浑、曹利诸国各遣使朝贡。夏五月甲戌，蠕蠕国遣使朝贡。六月乙卯，诏曰：<br /><br />&nbsp;&nbsp;&nbsp;&nbsp;“朕应历数开一之期，属千载光熙之运，虽仰严诲，犹惧德化不宽，至有门房之<br /><br />&nbsp;&nbsp;&nbsp;&nbsp;诛。然下民凶戾，不顾亲戚，一人为恶，殃及合门。朕为民父母，深所愍悼。自<br /><br />&nbsp;&nbsp;&nbsp;&nbsp;今已后，非谋反、大逆、干纪、外奔，罪止其身而已。今德被殊方，文轨将一，<br /><br />&nbsp;&nbsp;&nbsp;&nbsp;宥刑宽禁，不亦善乎？”阔悉国遣使朝贡。<br /><br />&nbsp;&nbsp;&nbsp;&nbsp;秋七月庚午，高丽国遣使朝献。己卯，曲赦仇池。癸巳，蠕蠕寇敦煌，镇将<br /><br />&nbsp;&nbsp;&nbsp;&nbsp;尉多侯大破之。<br /><br />&nbsp;&nbsp;&nbsp;&nbsp;八月庚子，吐谷浑国遣使朝献。戊申，大阅于北郊。九月，以刘昱内相攻战，<br /><br />&nbsp;&nbsp;&nbsp;&nbsp;诏将军元兰等五将三万骑及假东阳王丕为后继，伐蜀汉。丙子，契丹、库莫奚、<br /><br />&nbsp;&nbsp;&nbsp;&nbsp;地豆于诸国各遣使朝献。<br /><br />&nbsp;&nbsp;&nbsp;&nbsp;冬十月庚子，刘昱遣使朝贡。十有一月，分遣侍臣循河南七州，观察风俗，<br /><br />&nbsp;&nbsp;&nbsp;&nbsp;抚慰初附。戊寅，吐谷浑国遣使朝献。是岁，州镇十三大饥，丐民田租，开仓赈<br /><br />&nbsp;&nbsp;&nbsp;&nbsp;之。十有二月，诏西征吐谷浑兵在句律城初叛军者斩，次分配柔玄、武川二镇。<br /><br />&nbsp;&nbsp;&nbsp;&nbsp;斩者千余人。<br /><br />&nbsp;&nbsp;&nbsp;&nbsp;五年春二月庚子，高丽国遣使朝献。癸丑，诏定考课，明黜陟。闰月戊午，<br /><br />&nbsp;&nbsp;&nbsp;&nbsp;吐谷浑国遣使朝献。<br /><br />&nbsp;&nbsp;&nbsp;&nbsp;夏四月丁丑，龟兹国遣使朝献。癸未，诏天下赋调，县专督集，牧守对检送<br /><br />&nbsp;&nbsp;&nbsp;&nbsp;京师，违者免所居官。诏禁畜鹰鹞，开相告之制。五月丁酉，契丹、库莫奚国各<br /><br />&nbsp;&nbsp;&nbsp;&nbsp;遣使献名马。丙午，诏员外散骑常侍许赤虎使于刘昱。丁未，幸武州山。辛酉，<br /><br />&nbsp;&nbsp;&nbsp;&nbsp;幸车轮山。六月庚午，禁杀牛马。壬申，曲赦京师死罪，遣备蠕蠕。秋八月丁卯，<br /><br />&nbsp;&nbsp;&nbsp;&nbsp;高丽、吐谷浑、地豆于诸国遣使朝献。九月癸卯，洛州人贾伯奴、豫州人田智度<br /><br />&nbsp;&nbsp;&nbsp;&nbsp;聚党千余人，伯奴称恒农王，智度上洛王，夜攻洛州。州郡击之，斩伯奴于缑氏，<br /><br />&nbsp;&nbsp;&nbsp;&nbsp;执智度送京师。<br /><br />&nbsp;&nbsp;&nbsp;&nbsp;冬十月，蠕蠕国遣使朝献。太上皇帝大阅于北郊。十有二月丙寅，建昌王长<br /><br />&nbsp;&nbsp;&nbsp;&nbsp;乐改封安乐王。己丑，城阳王长寿薨。庚寅，刘昱遣使朝贡。<br /><br />&nbsp;&nbsp;&nbsp;&nbsp;承明元年春二月，蠕蠕、高丽、库莫奚、波斯诸国并遣使朝贡。是月，司空、<br /><br />&nbsp;&nbsp;&nbsp;&nbsp;东郡王陆定国坐事免官爵为兵。夏五月，冀州武邑民宋伏龙聚众，自称南平王。<br /><br />&nbsp;&nbsp;&nbsp;&nbsp;郡县捕斩之。蠕蠕国遣使朝贡。六月甲子，诏中外戒严，分京师见兵为三等，第<br /><br />&nbsp;&nbsp;&nbsp;&nbsp;一军出，遣第一兵，二等兵亦如之。辛未，太上皇帝崩。壬申，大赦，改年。大<br /><br />&nbsp;&nbsp;&nbsp;&nbsp;司马、大将军、安城王万安国坐矫诏杀神部长奚买奴于苑中，赐死。戊寅，征西<br /><br />&nbsp;&nbsp;&nbsp;&nbsp;大将军、安乐王长乐为太尉；尚书左仆射、南平公目辰为司徒，进封宜都王；南<br /><br />&nbsp;&nbsp;&nbsp;&nbsp;部尚书李欣为司空。尊皇太后为太皇太后，临朝称制。<br /><br />&nbsp;&nbsp;&nbsp;&nbsp;秋七月甲辰，追尊皇妣李贵人为思皇后。以汝阴王天赐为征西大将军、仪同<br /><br />&nbsp;&nbsp;&nbsp;&nbsp;三司。高丽、库莫奚国并遣使朝贡。濮阳王孔雀有罪赐死。八月甲子，诏曰：<br /><br />&nbsp;&nbsp;&nbsp;&nbsp;“朕猥承前绪，纂戎洪烈，思隆先志，缉熙政道。群公卿士，其各勉厥心，匡朕<br /><br />&nbsp;&nbsp;&nbsp;&nbsp;不逮。诸有便民利国者，具状以闻。”壬午，蠕蠕国遣使朝贡。甲申，以长安二<br /><br />&nbsp;&nbsp;&nbsp;&nbsp;蚕多死，丐民岁赋之半。九月丁亥，曲赦京师。高丽、库莫奚、契丹诸国并遣使<br /><br />&nbsp;&nbsp;&nbsp;&nbsp;朝献。癸丑，宕昌、悉万斤国并遣使朝贡。<br /><br />&nbsp;&nbsp;&nbsp;&nbsp;冬十月丁巳，起七宝永安行殿。乙丑，进征西大将军、假东阳王元丕爵为正<br /><br />&nbsp;&nbsp;&nbsp;&nbsp;王。己未，诏曰：“朕纂承皇极，照临万方，思阐遐风，光被兆庶，使朝有不讳<br /><br />&nbsp;&nbsp;&nbsp;&nbsp;之音，野无自蔽之响，畴咨帝载，询及刍荛。自今已后，群官卿士，下及吏民，<br /><br />&nbsp;&nbsp;&nbsp;&nbsp;各听上书，直言极谏，勿有所隐。诸有便宜，益治利民，可以正风俗者，有司以<br /><br />&nbsp;&nbsp;&nbsp;&nbsp;闻。朕将亲览，与三事大夫论其可否，裁而用之。”辛未，舆驾幸建明佛寺，大<br /><br />&nbsp;&nbsp;&nbsp;&nbsp;宥罪人。济南公罗拔进爵为王。十有一月，蠕蠕国遣使朝贡。戊子，以太尉、安<br /><br />&nbsp;&nbsp;&nbsp;&nbsp;乐王长乐为定州刺史，京兆王子推为青州刺史，司空李欣为徐州刺史，并开府仪<br /><br />&nbsp;&nbsp;&nbsp;&nbsp;同三司。<br /><br />&nbsp;&nbsp;&nbsp;&nbsp;太和元年春正月乙酉朔，诏曰：“朕夙承宝业，惧不堪荷，而天贶具臻，地<br /><br />&nbsp;&nbsp;&nbsp;&nbsp;瑞并应，风和气，天人交协。岂朕冲昧所能致哉？实赖神祗七庙降福之助。今<br /><br />&nbsp;&nbsp;&nbsp;&nbsp;三正告初，祗感交切，宜因阳始，协典革元，其改今号为太和元年。”辛亥，诏<br /><br />&nbsp;&nbsp;&nbsp;&nbsp;曰：“今牧民者，与朕共治天下也。宜简以徭役，先之劝奖，相其水陆，务尽地<br /><br />&nbsp;&nbsp;&nbsp;&nbsp;利，使农夫外布，桑妇内勤。若轻有征发，致夺民时，以侵擅论。民有不从长教，<br /><br />&nbsp;&nbsp;&nbsp;&nbsp;惰于农桑者，加以罪刑。”起太和、安昌二殿。己酉，秦州略阳民王元寿聚众五<br /><br />&nbsp;&nbsp;&nbsp;&nbsp;千余家，自号为冲天王。云中饥，开仓赈恤。二月丙寅，汉川民泉会、谭酉等相<br /><br />&nbsp;&nbsp;&nbsp;&nbsp;率内属，处之并州。辛未，秦益二州刺史、武都公尉洛侯讨破元寿，获其妻子，<br /><br />&nbsp;&nbsp;&nbsp;&nbsp;送京师。癸未，高丽、契丹、库莫奚国各遣使朝献。三月庚子，徵征西大将军、<br /><br />&nbsp;&nbsp;&nbsp;&nbsp;雍州刺史、东阳王丕为司徒。丙午，诏曰：“朕政治多阙，灾眚屡兴。去年牛疫，<br /><br />&nbsp;&nbsp;&nbsp;&nbsp;死伤大半，耕垦之利，当有亏损。今东作既兴，人须肄业。其敕在所督课田农，<br /><br />&nbsp;&nbsp;&nbsp;&nbsp;有牛者加勤于常岁，无牛者倍庸于余年。一夫制治田四十亩，中男二十亩。无令<br /><br />&nbsp;&nbsp;&nbsp;&nbsp;人有余力，地有遗利。”库莫奚、契丹国各遣使朝献。<br /><br />&nbsp;&nbsp;&nbsp;&nbsp;夏四月丙寅，蠕蠕国遣使朝贡。丁卯，幸白登山。壬申，幸崞山。乐安王良<br /><br />&nbsp;&nbsp;&nbsp;&nbsp;薨。诏复前东郡王陆定国官爵。五月乙酉，车驾祈雨于武州山，俄而澍雨大洽。<br /><br />&nbsp;&nbsp;&nbsp;&nbsp;蠕蠕国遣使朝贡。<br /><br />&nbsp;&nbsp;&nbsp;&nbsp;秋七月壬辰，侍中、开府仪同三司、青州刺史、京兆王子推薨。庚子，定三<br /><br />&nbsp;&nbsp;&nbsp;&nbsp;等死刑。己酉，太和、安昌二殿成。起朱明、思贤门。是月，刘昱死，弟准c立。<br /><br />&nbsp;&nbsp;&nbsp;&nbsp;八月壬子，大赦天下。丙子，诏曰：“工商皂隶，各有厥分，而有司纵滥，或染<br /><br />&nbsp;&nbsp;&nbsp;&nbsp;清流。自今户内有工役者，唯止本部丞，已下准次而授。若阶藉元勋、以劳定国<br /><br />&nbsp;&nbsp;&nbsp;&nbsp;者不从此制。”戊寅，刘准遣使朝贡。九月癸未，蠕蠕国遣使朝贡。乙酉，诏群<br /><br />&nbsp;&nbsp;&nbsp;&nbsp;臣定律令于太华殿。辛卯，高丽国遣使朝贡。庚子，起永乐游观殿于北苑，穿神<br /><br />&nbsp;&nbsp;&nbsp;&nbsp;渊池。车多罗、西天竺、舍卫、叠伏罗诸国各遣使朝贡。<br /><br />&nbsp;&nbsp;&nbsp;&nbsp;冬十月癸酉，晏京邑耆老年七十已上于太华殿，赐以衣服。是月，库莫奚、<br /><br />&nbsp;&nbsp;&nbsp;&nbsp;契丹国各遣使朝献。又诏七十已上一子不从役。龟兹国遣使朝献。刘准葭芦戍主<br /><br />&nbsp;&nbsp;&nbsp;&nbsp;杨文度遣弟鼠袭陷仇池。丙子，诛徐州刺史李欣。库莫奚、契丹国各遣使朝贡。<br /><br />&nbsp;&nbsp;&nbsp;&nbsp;十有一月癸未，诏征西将军、广川公皮欢喜，镇西将军梁丑奴，平西将军杨灵珍<br /><br />&nbsp;&nbsp;&nbsp;&nbsp;等率众四万讨杨鼠。乙酉，吐谷浑国遣使朝献。丁亥，怀州民伊祁苟初自称尧后<br /><br />&nbsp;&nbsp;&nbsp;&nbsp;应王，聚众于重山。洛州刺史冯熙讨灭之。闰月，欢喜等军到建安，杨鼠弃城南<br /><br />&nbsp;&nbsp;&nbsp;&nbsp;走。癸亥，粟提婆国遣使朝献。庚子，诏员外散骑常侍李长仁使于刘准。十有二<br /><br />&nbsp;&nbsp;&nbsp;&nbsp;月壬寅，欢喜攻陷葭芦，斩文度，传首京师。甲辰，员阔、吐谷浑国并遣使朝贡。<br /><br />&nbsp;&nbsp;&nbsp;&nbsp;丁未，诏以州郡八水旱蝗，民饥，开仓赈恤。以安定王休为仪同三司。<br /><br />&nbsp;&nbsp;&nbsp;&nbsp;二年春正月丁巳，封昌黎王冯熙第二子始兴为北平王。戊午，吐谷浑遣使朝<br /><br />&nbsp;&nbsp;&nbsp;&nbsp;献。二月丁亥，行幸代之汤泉。所过问民疾苦，以宫人赐贫民无妻者。戊戌，蠕<br /><br />&nbsp;&nbsp;&nbsp;&nbsp;蠕国遣使朝献。癸卯，车驾还宫。三月丙子，以河南公梁弥机为宕昌王。<br /><br />&nbsp;&nbsp;&nbsp;&nbsp;夏四月甲申，幸崞山。丁亥，还宫。己丑，刘准遣便朝贡。京师旱。甲辰，<br /><br />&nbsp;&nbsp;&nbsp;&nbsp;祈天灾于北苑，亲自礼焉。灭膳，避正殿。丙午，澍雨大洽。曲赦京师。五月，<br /><br />&nbsp;&nbsp;&nbsp;&nbsp;诏曰：“婚娉过礼，则嫁娶有失时之弊；厚葬送终，则生者有糜费之苦。圣王知<br /><br />&nbsp;&nbsp;&nbsp;&nbsp;其如此，故申之以礼数，约之以法禁。乃者，民渐奢尚，婚葬越轨，致贫富相高，<br /><br />&nbsp;&nbsp;&nbsp;&nbsp;贵贱无别。又皇族贵戚及士民之家，不惟氏族，高下与非类婚偶。先帝亲发明诏，<br /><br />&nbsp;&nbsp;&nbsp;&nbsp;为之科禁；而百姓习常，仍不肃改。朕今宪章旧典，祗案先制，著之律令，永为<br /><br />&nbsp;&nbsp;&nbsp;&nbsp;定准。犯者以违制论。”六月己丑，幸鹿野苑。庚子，皇叔若薨。<br /><br />&nbsp;&nbsp;&nbsp;&nbsp;秋七月戊辰，龟兹国遣使献名驼七十头。刘准遣将寇仇池，阴平太守杨广香<br /><br />&nbsp;&nbsp;&nbsp;&nbsp;击走之。八月，分遣使者考察守宰，问民疾苦。丙戌，诏罢诸州禽兽之贡。丁亥，<br /><br />&nbsp;&nbsp;&nbsp;&nbsp;勿吉国遣使朝献。九月丙辰，曲赦京师。龟兹国遣使献大马、名驼、珍宝甚众。<br /><br />&nbsp;&nbsp;&nbsp;&nbsp;冬十月壬辰，诏员外散骑常侍郑羲使于刘准。十有一月庚戌，诏曰：“悬爵<br /><br />&nbsp;&nbsp;&nbsp;&nbsp;于朝，而有功者必縻其赏；悬刑于市，而有罪者必罹其辜。斯乃古今之成典，治<br /><br />&nbsp;&nbsp;&nbsp;&nbsp;道之实要。诸州刺史，牧民之官，自顷以来，遂各怠慢，纵奸纳赂，背公缘私，<br /><br />&nbsp;&nbsp;&nbsp;&nbsp;致令贼盗并兴，侵劫兹甚，奸宄之声屡闻朕听。朕承太平之运，属千载之期，思<br /><br />&nbsp;&nbsp;&nbsp;&nbsp;光洪绪，惟新庶绩；亦望蕃翰群司敷德宣惠，以助冲人，共成斯美。幸克己复礼，<br /><br />&nbsp;&nbsp;&nbsp;&nbsp;思愆改过，使寡昧无愧于祖宗，百姓见德于当世。有司明为条禁，称朕意焉。”<br /><br />&nbsp;&nbsp;&nbsp;&nbsp;十有二月癸巳，诛南郡王李惠。是岁，州镇二十余水旱，民饥，开仓赈恤。<br /><br />&nbsp;&nbsp;&nbsp;&nbsp;三年春正月癸丑，坤德六合殿成。庚申，诏罢行察官。二月辛巳，帝、太皇<br /><br />&nbsp;&nbsp;&nbsp;&nbsp;太后幸代郡温泉，问民疾苦，鳏贫者以宫女妻之。己亥，还宫。壬寅，乾象六合<br /><br />&nbsp;&nbsp;&nbsp;&nbsp;殿成。三月甲辰，曲赦京师。戊午，吐谷浑、高丽国各遣使朝献。<br /><br />&nbsp;&nbsp;&nbsp;&nbsp;夏四月壬申，刘准遣使朝献。癸未，乐良王乐平薨。辛卯，蠕蠕国遣使朝献。<br /><br />&nbsp;&nbsp;&nbsp;&nbsp;丙申，幸崞山。己亥，还宫。庚子，淮阳公尉元进爵为王。吐谷浑国遣使献牦牛<br /><br />&nbsp;&nbsp;&nbsp;&nbsp;五十头。雍州刺史、宜都王目辰有罪赐死。五月丁巳，帝祈雨于北苑，闭阳门，<br /><br />&nbsp;&nbsp;&nbsp;&nbsp;是日澍雨大洽。辛酉，诏曰：“昔四代养老，问道乞言。朕虽冲昧，每尚其美。<br /><br />&nbsp;&nbsp;&nbsp;&nbsp;今赐国老各衣一袭，绵五斤，绢布各五匹。”六月辛未，以雍州民饥，开仓赈恤。<br /><br />&nbsp;&nbsp;&nbsp;&nbsp;起文石室、灵泉殿于方山。<br /><br />&nbsp;&nbsp;&nbsp;&nbsp;秋七月壬寅，诏宫人年老及疾病者，免之。八月壬申，诏群臣直言尽规，靡<br /><br />&nbsp;&nbsp;&nbsp;&nbsp;有所隐。乙亥，幸方山，起思远佛寺。丁丑，还宫。九月壬子，以侍中、司徒、<br /><br />&nbsp;&nbsp;&nbsp;&nbsp;东阳王丕为太尉；侍中、尚书右仆射、赵郡公陈建为司徒，进爵魏郡王；侍中、<br /><br />&nbsp;&nbsp;&nbsp;&nbsp;尚书、河南公苟颓为司空，进爵河东王；侍中、尚书、太原公王睿进爵中山王；<br /><br />&nbsp;&nbsp;&nbsp;&nbsp;侍中、尚书、陇东公张v进爵新平王。己未，定州刺史、安乐王长乐有罪，征诣<br /><br />&nbsp;&nbsp;&nbsp;&nbsp;京师，赐死。庚申，陇西王源贺薨。高丽、吐谷浑、地豆于、契丹、库莫奚、龟<br /><br />&nbsp;&nbsp;&nbsp;&nbsp;兹诸国各遣使朝献。<br /><br />&nbsp;&nbsp;&nbsp;&nbsp;冬十月己巳朔，大赦天下。十有一月癸卯，赐京师贫穷、高年、疾患不能存<br /><br />&nbsp;&nbsp;&nbsp;&nbsp;者衣服布帛各有差。癸丑，进假梁郡公元嘉爵为假王，督二将出淮阴；陇西公元<br /><br />&nbsp;&nbsp;&nbsp;&nbsp;琛三将出广陵；河东公薛虎子三将出寿春。蠕蠕率骑十余万南寇，至塞而还。十<br /><br />&nbsp;&nbsp;&nbsp;&nbsp;有二月，粟特、州逸、河龚、叠伏罗、员阔、悉万斤诸国各遣使朝贡。是年，岛<br /><br />&nbsp;&nbsp;&nbsp;&nbsp;夷萧道成废其主刘准而c立，自号曰齐。<br /><br />&nbsp;&nbsp;&nbsp;&nbsp;四年春正月癸卯，乾象六合殿成。洮阳羌叛，桴罕镇将讨平之。陇西公元琛<br /><br />&nbsp;&nbsp;&nbsp;&nbsp;等攻克萧道成马头戍。乙卯，广川王略薨。雍州氐齐男王反，杀美阳令，州郡捕<br /><br />&nbsp;&nbsp;&nbsp;&nbsp;斩之。丁巳，罢畜鹰鹞之所，以其地为报德佛寺。戊午，襄城王韩颓有罪，削爵<br /><br />&nbsp;&nbsp;&nbsp;&nbsp;徙边。萧道成徐州刺史崔文仲寇淮北，陷茬眉戍。二月，遣尚书游明根率骑二千<br /><br />&nbsp;&nbsp;&nbsp;&nbsp;南讨。癸巳，诏曰：“朕承乾绪，君临海内，夙兴昧旦，如履薄冰。今东作方兴，<br /><br />&nbsp;&nbsp;&nbsp;&nbsp;庶类萌动，品物资生，膏雨不降，岁一不登，百姓饥乏，朕甚惧焉。其敕天下，<br /><br />&nbsp;&nbsp;&nbsp;&nbsp;祀山川群神及能兴云雨者，修饰祠堂，荐以牲璧。民有疾苦，所在存问。”三月<br /><br />&nbsp;&nbsp;&nbsp;&nbsp;丙午，诏车骑大将军冯熙督众迎还假梁郡王嘉等诸军。乙卯，蠕蠕国遣使朝贡。<br /><br />&nbsp;&nbsp;&nbsp;&nbsp;四月己卯，幸廷尉、籍坊二狱，引见诸囚。诏曰：“廷尉者，天下之平，民<br /><br />&nbsp;&nbsp;&nbsp;&nbsp;命之所悬也。朕得惟刑之恤者，仗狱官之称其任也。一夫不耕，将或受其馁；一<br /><br />&nbsp;&nbsp;&nbsp;&nbsp;妇不织，将或受其寒。今农时要月，百姓肆力之秋，而愚民陷罪者甚众。宜随轻<br /><br />&nbsp;&nbsp;&nbsp;&nbsp;重决遣，以赴耕耘之业。”辛巳，幸白登山。甲申，赐天下贫人一户之内无杂财<br /><br />&nbsp;&nbsp;&nbsp;&nbsp;谷帛者廪一年。五月丙申朔，幸火山。壬寅，还宫。六月丁卯，以澍雨大洽，曲<br /><br />&nbsp;&nbsp;&nbsp;&nbsp;赦京师。以r绫绢布百万匹及南伐所俘赐王公已下。<br /><br />&nbsp;&nbsp;&nbsp;&nbsp;秋七月辛亥，行幸火山。壬子，改作东明观。诏会京师耆老，赐锦彩、衣服、<br /><br />&nbsp;&nbsp;&nbsp;&nbsp;几杖、稻米、蜜、面，复家人不徭役。悉万斤国遣使朝贡。闰月丁亥，幸虎圈，<br /><br />&nbsp;&nbsp;&nbsp;&nbsp;亲录囚徒，轻者皆免之。壬辰，顿丘王李钟葵有罪赐死。萧道成角城戍主请举城<br /><br />&nbsp;&nbsp;&nbsp;&nbsp;内属。八月丁酉，诏徐州刺史、假梁郡王嘉赴接之。又遣平南将军郎大檀三将出<br /><br />&nbsp;&nbsp;&nbsp;&nbsp;朐城，将军白吐头二将出海西，将军元泰二将出连口，将军封匹三将出角城，镇<br /><br />&nbsp;&nbsp;&nbsp;&nbsp;南将军贺罗出下蔡。甲辰，幸方山。戊申，幸武州山石窟寺。庚戌，还宫。乙卯，<br /><br />&nbsp;&nbsp;&nbsp;&nbsp;诏诸州置冰室。萧道成梁州刺史崔慧景遣长史裴叔保率众寇武兴，关城氐帅杨鼠<br /><br />&nbsp;&nbsp;&nbsp;&nbsp;击破之。叔保还南郑。九月，萧道成汝南太守常元真、龙骧将军胡青苟率户内属。<br /><br />&nbsp;&nbsp;&nbsp;&nbsp;乙亥，思义殿成。壬午，东明观成。戊子，诏曰：“隆寒雪降，诸在徽g及转<br /><br />&nbsp;&nbsp;&nbsp;&nbsp;输在都或有冻馁，朕用愍焉。可遣侍臣诣廷尉狱及有囚之所，周巡省察。饥寒者<br /><br />&nbsp;&nbsp;&nbsp;&nbsp;给以衣食，桎梏者代以轻锁。”假梁郡王嘉破萧道成将卢绍之、玄元度于朐山，<br /><br />&nbsp;&nbsp;&nbsp;&nbsp;其下蔡戍主弃城遁走。<br /><br />&nbsp;&nbsp;&nbsp;&nbsp;冬十月丁未，诏昌黎王冯熙为西道都督，与征南将军桓诞出义阳；镇南将军<br /><br />&nbsp;&nbsp;&nbsp;&nbsp;贺罗，自下蔡东出钟离。兰陵民桓富杀其县令，与昌虑桓和北连太山群盗张和颜<br /><br />&nbsp;&nbsp;&nbsp;&nbsp;等，聚党保五固，推司马朗之为主。诏淮阳王尉元等讨之。是岁，诏以州镇十八<br /><br />&nbsp;&nbsp;&nbsp;&nbsp;水旱，民饥，开仓赈恤。<br /><br />&nbsp;&nbsp;&nbsp;&nbsp;五年春正月己卯，车驾南巡。丁亥，至中山。亲见高年，问民疾苦。二月辛<br /><br />&nbsp;&nbsp;&nbsp;&nbsp;卯朔，大赦天下。赐孝悌力田、孤贫不能自存者谷帛有差；免宫人年老者还其所<br /><br />&nbsp;&nbsp;&nbsp;&nbsp;亲。丁酉，车驾幸信都，存问如中山。癸卯，还中山。己酉，讲武于唐水之阳。<br /><br />&nbsp;&nbsp;&nbsp;&nbsp;庚戌，车驾还都。沙门法秀谋反，伏诛。南征诸将击破萧道成游击将军桓康于淮<br /><br />&nbsp;&nbsp;&nbsp;&nbsp;阳。道成豫州刺史垣崇祖寇下蔡，昌黎王冯熙击破之。假梁郡王嘉大破道成将，<br /><br />&nbsp;&nbsp;&nbsp;&nbsp;俘获三万余口送京师。三月辛酉朔，车驾幸肆州。癸亥，讲武于云水之阳。所经，<br /><br />&nbsp;&nbsp;&nbsp;&nbsp;考察守宰，加以黜陟。己巳，车驾还宫。诏曰：“法秀妖诈乱常，妄说符瑞；兰<br /><br />&nbsp;&nbsp;&nbsp;&nbsp;台御史张求等一百余人，招结奴隶，谋为大逆，有司科以族诛，诚合刑宪。且矜<br /><br />&nbsp;&nbsp;&nbsp;&nbsp;愚重命，犹所弗忍。其五族者，降止同祖；三族，止一门；门诛，止身。”<br /><br />&nbsp;&nbsp;&nbsp;&nbsp;夏四月己亥，行幸方山。建永固石室于山上，立碑于石室之庭；又铭太皇太<br /><br />&nbsp;&nbsp;&nbsp;&nbsp;后终制于金册；又起鉴玄殿。壬子，以南俘万余口班赐群臣。甲寅，诏曰：“时<br /><br />&nbsp;&nbsp;&nbsp;&nbsp;雨不沾，春苗萎悴。诸有骸骨之处，皆敕埋藏，勿令露见。有神祗之所，悉可祷<br /><br />&nbsp;&nbsp;&nbsp;&nbsp;祈。”任城王云薨。五月庚申朔，诏曰：“乃者边兵屡动，劳役未息，百姓因之，<br /><br />&nbsp;&nbsp;&nbsp;&nbsp;轻陷刑网，狱讼烦兴，四民失业，朕每念之，用伤怀抱。农时要月，民须肆力，<br /><br />&nbsp;&nbsp;&nbsp;&nbsp;其敕天下，勿使有留狱久囚。”壬戌，邓至国遣使朝贡。庚午，青州主簿崔次思<br /><br />&nbsp;&nbsp;&nbsp;&nbsp;聚众谋叛，州军击之，次思走郁洲。六月甲辰，中山王睿薨。戊午，封皇叔简为<br /><br />&nbsp;&nbsp;&nbsp;&nbsp;齐郡王，猛为安丰王。<br /><br />&nbsp;&nbsp;&nbsp;&nbsp;秋七月甲子，萧道成遣使朝贡。辛酉，蠕蠕别帅他稽率众内附。甲戌，班乞<br /><br />&nbsp;&nbsp;&nbsp;&nbsp;养杂户及户籍之制五条。九月庚子，阅武于南郊，大飨群臣。萧道成使车僧朗以<br /><br />&nbsp;&nbsp;&nbsp;&nbsp;班在刘准使殷灵诞之后，辞不就席。刘准降人解奉君，刃僧朗于会中。诏诛奉君<br /><br />&nbsp;&nbsp;&nbsp;&nbsp;等。乙亥，封昌黎王冯熙世子诞为南平王。兖州斩司马朗之，传首京师。<br /><br />&nbsp;&nbsp;&nbsp;&nbsp;冬十月癸卯，蠕蠕国遣使朝贡。十有二月癸巳，诏以州镇十二民饥，开仓赈<br /><br />&nbsp;&nbsp;&nbsp;&nbsp;恤。<br /><br />&nbsp;&nbsp;&nbsp;&nbsp;六年春正月甲戌，大赦天下。二月辛卯，诏曰：“灵丘郡土既褊J，又诸<br /><br />&nbsp;&nbsp;&nbsp;&nbsp;州路冲，官私所经，供费非一。往年巡行，见其劳瘁，可复民租调十五年。”癸<br /><br />&nbsp;&nbsp;&nbsp;&nbsp;巳，白兰王吐谷浑翼世以诬罔伏诛。乙未，诏曰：“萧道成逆乱江淮，戎旗频举。<br /><br />&nbsp;&nbsp;&nbsp;&nbsp;七州之民既有征运之劳，深乖轻徭之义，朕甚愍之。其复常调三年。”戊申，地<br /><br />&nbsp;&nbsp;&nbsp;&nbsp;豆于国遣使朝贡。癸丑，赐王公已下清勤著称者谷帛有差。三月庚辰，行幸虎圈，<br /><br />&nbsp;&nbsp;&nbsp;&nbsp;诏曰：“虎狼猛暴，食肉残生，取捕之日，每多伤害。既无所益，损费良多，从<br /><br />&nbsp;&nbsp;&nbsp;&nbsp;今勿复捕贡。”辛巳，幸武州山石窟寺，赐贫老者衣服。壬午，幸方山。是月，<br /><br />&nbsp;&nbsp;&nbsp;&nbsp;萧道成死，子赜c立。<br /><br />&nbsp;&nbsp;&nbsp;&nbsp;夏四月甲辰，赐畿内鳏寡孤独不能自存者粟帛有差。六月，蠕蠕国遣使朝贡。<br /><br />&nbsp;&nbsp;&nbsp;&nbsp;秋七月，发州郡五万人治灵丘道。八月癸未朔，分遣大使，巡行天下遭水之<br /><br />&nbsp;&nbsp;&nbsp;&nbsp;处，丐民租赋。贫俭不自存者，赐以粟帛。庚子，罢山泽之禁。九月辛酉，以氐<br /><br />&nbsp;&nbsp;&nbsp;&nbsp;杨后起为武都王。冬十有一月乙卯，吐谷浑国遣使朝贡。十有二月丁亥，诏曰：<br /><br />&nbsp;&nbsp;&nbsp;&nbsp;“朕以寡薄，政缺平和，不能仰缉纬象，蠲兹六l。去秋淫雨，洪水为灾，百姓<br /><br />&nbsp;&nbsp;&nbsp;&nbsp;嗷然，朕用嗟愍，故遣使者循方赈恤。而牧守不思利民之道，期于取办。爱毛反<br /><br />&nbsp;&nbsp;&nbsp;&nbsp;裘，甚无谓也。今课督未入及将来租算，一以丐之。有司勉加劝课，以要来穰，<br /><br />&nbsp;&nbsp;&nbsp;&nbsp;称朕意焉。”<br /><br />&nbsp;&nbsp;&nbsp;&nbsp;七年春正月庚申，诏曰：“朕每思知百姓之所疾苦，以增修宽政。而明不烛<br /><br />&nbsp;&nbsp;&nbsp;&nbsp;远，实有缺焉。故具问守宰苛虐之状于州郡使者、秀孝、计掾，而对多不实，甚<br /><br />&nbsp;&nbsp;&nbsp;&nbsp;乖朕虚求之意。宜案以大辟，明罔上必诛。然情犹未忍，可恕罪听归。申下天下，<br /><br />&nbsp;&nbsp;&nbsp;&nbsp;使知后犯无恕。”丁卯，诏青、齐、光、东徐四州之民，户运仓粟二十石，送瑕<br /><br />&nbsp;&nbsp;&nbsp;&nbsp;丘、琅邪，复租算一年。三月甲戌，以冀定二州民饥，诏郡县为粥于路以食之，<br /><br />&nbsp;&nbsp;&nbsp;&nbsp;又驰关津之禁，任其去来。<br /><br />&nbsp;&nbsp;&nbsp;&nbsp;夏四月庚子，幸崞山，赐所过鳏寡不能自存者衣服粟帛。壬寅，车驾还宫。<br /><br />&nbsp;&nbsp;&nbsp;&nbsp;闰月癸丑，皇子生，大赦天下。五月戊寅朔，幸武州山石窟佛寺。六月，定州上<br /><br />&nbsp;&nbsp;&nbsp;&nbsp;言，为粥给饥人，所活九十四万七千余口。<br /><br />&nbsp;&nbsp;&nbsp;&nbsp;秋七月丁丑，帝、太皇太后幸神渊池。甲申，幸方山。诏假员外散骑常侍李<br /><br />&nbsp;&nbsp;&nbsp;&nbsp;彪、员外郎兰英使于萧赜。济南王罗拔改封赵郡王。九月壬寅，诏曰：“朕承祖<br /><br />&nbsp;&nbsp;&nbsp;&nbsp;宗，夙夜惟惧；然听政之际，犹虑未周，至于案文审狱，思闻己过。自今群官奏<br /><br />&nbsp;&nbsp;&nbsp;&nbsp;事，当献可替否，无或面从，俾朕之过，彰于远近。”冀州上言，为粥给饥民，<br /><br />&nbsp;&nbsp;&nbsp;&nbsp;所活七十五万一千七百余口。<br /><br />&nbsp;&nbsp;&nbsp;&nbsp;冬十月戊午，皇信堂成。十有一月辛丑，萧赜遣使朝贡。十有二月癸丑，诏<br /><br />&nbsp;&nbsp;&nbsp;&nbsp;曰：“淳风行于上古，礼化用乎近叶。是以夏殷不嫌一族之婚，周世始绝同姓之<br /><br />&nbsp;&nbsp;&nbsp;&nbsp;娶。斯皆教随时设，治因事改者也。皇运初基，中原未混，拨乱经纶，日不暇给，<br /><br />&nbsp;&nbsp;&nbsp;&nbsp;古风遗朴，未遑厘改，后遂因循，迄兹莫变。朕属百年之期，当后仁之政，思易<br /><br />&nbsp;&nbsp;&nbsp;&nbsp;质旧，式昭惟新。自今悉禁绝之，有犯以不道论。”庚午，开林虑山禁，与民共<br /><br />&nbsp;&nbsp;&nbsp;&nbsp;之。诏以州镇十三民饥，开仓赈恤。<br /><br />&nbsp;&nbsp;&nbsp;&nbsp;八年春正月，诏陇西公元琛、尚书陆睿为东西二道大使，褒善罚恶。二月，<br /><br />&nbsp;&nbsp;&nbsp;&nbsp;蠕蠕国遣使朝献。<br /><br />&nbsp;&nbsp;&nbsp;&nbsp;夏四月甲寅，幸方山。戊午，车驾还宫。庚申，行幸旋鸿池，遂幸崞山。丁<br /><br />&nbsp;&nbsp;&nbsp;&nbsp;卯，还宫。五月己卯，诏赈赐河南七州戍兵。甲申，诏员外散骑常侍李彪、员外<br /><br />&nbsp;&nbsp;&nbsp;&nbsp;郎兰英使于萧赜。六月丁卯，诏曰：“置官班禄，行之尚矣。《周礼》有食禄之<br /><br />&nbsp;&nbsp;&nbsp;&nbsp;典，二汉著受俸之秩。逮于魏晋，莫不聿稽往宪，以经纶治道。自中原丧乱，兹<br /><br />&nbsp;&nbsp;&nbsp;&nbsp;制中绝，先朝因循，未遑厘改。朕永鉴四方，求民之瘼，夙兴昧旦，至于忧勤。<br /><br />&nbsp;&nbsp;&nbsp;&nbsp;故宪章旧典，始班俸禄。罢诸商人，以简民事。户增调三匹、谷二斛九斗，以为<br /><br />&nbsp;&nbsp;&nbsp;&nbsp;官司之禄。均预调为二匹之赋，即兼商用。虽有一时之烦，终克永逸之益。禄行<br /><br />&nbsp;&nbsp;&nbsp;&nbsp;之后，赃满一匹者死。变法改度，宜为更始，其大赦天下，与之惟新。”戊辰，<br /><br />&nbsp;&nbsp;&nbsp;&nbsp;武州水泛滥，坏民居舍。<br /><br />&nbsp;&nbsp;&nbsp;&nbsp;秋七月乙未，行幸方山石窟寺。<br /><br />&nbsp;&nbsp;&nbsp;&nbsp;八月甲辰，诏曰：“帝业至重，非广询无以致治；王务至繁，非博采无以兴<br /><br />&nbsp;&nbsp;&nbsp;&nbsp;功。先王知其如此，故虚己以求过，明恕以思咎。是以谏鼓置于尧世，谤木立于<br /><br />&nbsp;&nbsp;&nbsp;&nbsp;舜庭，用能耳目四达，庶类咸熙。朕承累圣之洪基，属千载之昌运，每布遐风，<br /><br />&nbsp;&nbsp;&nbsp;&nbsp;景行前式。承明之初，班下内外，听人各尽规，以补其阙。中旨虽宣，允称者少。<br /><br />&nbsp;&nbsp;&nbsp;&nbsp;故变时法，远遵古典，班制俸禄，改更刑书。宽猛未允，人或异议，思言者莫由<br /><br />&nbsp;&nbsp;&nbsp;&nbsp;申情，求谏者无因自达，故令上明不周，下情壅塞。今制百辟卿士，工商吏民，<br /><br />&nbsp;&nbsp;&nbsp;&nbsp;各上便宜。利民益治，损化伤政，直言极谏，勿有所隐，务令辞无烦华，理从简<br /><br />&nbsp;&nbsp;&nbsp;&nbsp;实。朕将亲览，以知世事之要，使言之者无罪，闻之者足以为戒。”九月甲午，<br /><br />&nbsp;&nbsp;&nbsp;&nbsp;萧赜遣使朝贡。戊戌，诏曰：“俸制已立，宜时班行，其以十月为首，每季一请。”<br /><br />&nbsp;&nbsp;&nbsp;&nbsp;于是内外百官，受禄有差。<br /><br />&nbsp;&nbsp;&nbsp;&nbsp;冬十月，高丽国遣使朝贡。萧赜双城戍主王继宗内属。十有一月乙未，诏员<br /><br />&nbsp;&nbsp;&nbsp;&nbsp;外散常侍李彪、员外郎兰英使于萧赜。十有二月，诏以州镇十五水旱，民饥，遣<br /><br />&nbsp;&nbsp;&nbsp;&nbsp;使者循行，问所疾苦，开仓赈恤。<br /><br />&nbsp;&nbsp;&nbsp;&nbsp;九年春正月戊寅，诏曰：“图谶之兴，起于三季。既非经国之典，徒为妖邪<br /><br />&nbsp;&nbsp;&nbsp;&nbsp;所凭。自今图谶、秘纬及名为《孔子闭房记》者，一皆焚之。留者以大辟论。又<br /><br />&nbsp;&nbsp;&nbsp;&nbsp;诸巫觋假称神鬼，妄说吉凶，及委巷诸卜非坟典所载者，严加禁断。”癸未，大<br /><br />&nbsp;&nbsp;&nbsp;&nbsp;飨群臣于太华殿，班赐《皇诰》。二月己亥，制皇子封王者、皇孙及曾孙绍封者、<br /><br />&nbsp;&nbsp;&nbsp;&nbsp;皇女封者岁禄各有差。以广阳王建第二子嘉绍建后，为广阳王。乙巳，诏曰：<br /><br />&nbsp;&nbsp;&nbsp;&nbsp;“昔之哲王，莫不博采下情，勤求箴谏，建设旌鼓，询纳刍荛。朕班禄删刑，虑<br /><br />&nbsp;&nbsp;&nbsp;&nbsp;不周允，虚怀谠直，思显洪猷。百司卿士及工商吏民，其各上书极谏，靡有所隐。”<br /><br />&nbsp;&nbsp;&nbsp;&nbsp;三月丙申，宕昌国遣使朝贡。封皇弟禧为咸阳王，干为河南王，羽为广陵王，雍<br /><br />&nbsp;&nbsp;&nbsp;&nbsp;为颍川王，勰为始平王，详为北海王。<br /><br />&nbsp;&nbsp;&nbsp;&nbsp;夏四月癸丑，幸方山。甲寅，还宫。五月，高丽国及萧赜并遣使朝贡。六月<br /><br />&nbsp;&nbsp;&nbsp;&nbsp;辛亥，幸方山，遂幸灵泉池。丁巳，还宫。<br /><br />&nbsp;&nbsp;&nbsp;&nbsp;秋七月丙寅朔，新作诸门。癸未，遣使拜宕昌王梁弥机兄子弥承为其国王。<br /><br />&nbsp;&nbsp;&nbsp;&nbsp;戊子，幸鱼池，登青原冈。甲午，还宫。<br /><br />&nbsp;&nbsp;&nbsp;&nbsp;八月己亥，行幸弥泽。甲寅，登牛头山。庚申，诏曰：“数州灾水，饥馑荐<br /><br />&nbsp;&nbsp;&nbsp;&nbsp;臻，致有卖鬻男女者。天之所谴，在予一人，而百姓无辜，横罹艰毒，朕用殷忧<br /><br />&nbsp;&nbsp;&nbsp;&nbsp;夕惕，忘食与寝。今自太和六年已来，买定、冀、幽、相四州饥民良口者，尽还<br /><br />&nbsp;&nbsp;&nbsp;&nbsp;所亲，虽娉为妻妾，遇之非理，情不乐者亦离之。”甲子，还宫。<br /><br />&nbsp;&nbsp;&nbsp;&nbsp;冬十月丁未，诏曰：“朕承乾在位，十有五年。每览先王之典，经纶百氏，<br /><br />&nbsp;&nbsp;&nbsp;&nbsp;储畜既积，黎元永安。爰暨季叶，斯道陵替。富强者并兼山泽，贫弱者望绝一廛，<br /><br />&nbsp;&nbsp;&nbsp;&nbsp;致令地有遗利，民无余财，或争亩畔以亡身，或因饥馑以弃业，而欲天下太平，<br /><br />&nbsp;&nbsp;&nbsp;&nbsp;百姓丰足，安可得哉？今遣使者，循行州郡，与牧守均给天下之田，还以生死为<br /><br />&nbsp;&nbsp;&nbsp;&nbsp;断，劝课农桑，兴富民之本。”戊申，高丽、吐谷浑国并遣使朝贡。辛酉，侍中、<br /><br />&nbsp;&nbsp;&nbsp;&nbsp;司徒、魏郡王陈建薨。诏员外散骑常侍李彪、尚书郎公孙阿六头使萧赜。十有二<br /><br />&nbsp;&nbsp;&nbsp;&nbsp;月乙卯，侍中、淮南王他为司徒。蠕蠕犯塞，诏任城王澄率众讨之。是年，京师<br /><br />&nbsp;&nbsp;&nbsp;&nbsp;及州镇十三水旱伤稼。宕昌、高丽、吐谷浑等国并遣使朝贡。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,893222);">加入书签</a><a
                        href="893180.html">上一页</a>&larr;<a href="index.html">返回列表</a>&rarr;<a
                            href="893300.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "893180.html"; var next_page = "893300.html"; var index_page = "index.html"; var sortid = "9"; var article_id = "14002"; var chapter_id = "893222"; var articlename = "魏书"; var chaptername = " 卷七上 帝纪第七"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>