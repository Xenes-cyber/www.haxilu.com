<!DOCTYPE html>
<html>
<head>
<meta charset="gbk" />
<title>魏书- 卷五十 列传第三十八-在线阅读-哈西文学网</title>
<meta name="keywords" content="魏收，魏书， 卷五十 列传第三十八全文， 卷五十 列传第三十八在线阅读 哈西文学网" />
<meta name="description" content="哈西文学网提供魏收的魏书  卷五十 列传第三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900197.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900197.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十 列传第三十八</h1>
            <div class="link xb">
                <a href="900155.html">上一页</a>&larr;<a href="index.html">返回列表</a>&rarr;<a
                    href="900235.html">下一页</a></div>			
            <div id="BookText">&nbsp;&nbsp;&nbsp;&nbsp;◎尉元慕容白曜<br /><br />&nbsp;&nbsp;&nbsp;&nbsp;尉元，字苟仁，代人也。世为豪宗。父目斤，勇略闻于当时。泰常中，为前<br /><br />&nbsp;&nbsp;&nbsp;&nbsp;将军，从平虎牢，颇有军功，拜中山太守。元年十九，以善射称。神壑校为虎<br /><br />&nbsp;&nbsp;&nbsp;&nbsp;贲中郎将，转羽林中郎。小心恭肃，以匪懈见知。世祖嘉其宽雅有风貌，稍迁驾<br /><br />&nbsp;&nbsp;&nbsp;&nbsp;部给事中。从幸海隅，赐爵富城男，加宁远将军。和平中，迁北部尚书，加散骑<br /><br />&nbsp;&nbsp;&nbsp;&nbsp;常侍，进爵太昌侯，拜冠军将军。<br /><br />&nbsp;&nbsp;&nbsp;&nbsp;天安元年，薛安都以徐州内附，请师救援。显祖以元为使持节、都督东道诸<br /><br />&nbsp;&nbsp;&nbsp;&nbsp;军事、镇南大将军、博陵公，与城阳公孔伯恭赴之。刘东平太守、无盐戍主申<br /><br />&nbsp;&nbsp;&nbsp;&nbsp;纂诈降。元知非诚款，外示容纳，而密备焉。刘兖州刺史毕众敬遣东平太守章<br /><br />&nbsp;&nbsp;&nbsp;&nbsp;仇扌剽诣军归款，元并纳之。遂长驱而进，贼将周凯望声遁走。遣将张永、沈<br /><br />&nbsp;&nbsp;&nbsp;&nbsp;攸之等率众讨安都，屯于下磕。永乃分遣羽林监王穆之领卒五千，守辎重于武原，<br /><br />&nbsp;&nbsp;&nbsp;&nbsp;龙骧将军谢善居领卒二千据吕梁，散骑侍郎张引领卒二千守茱萸，督上租粮，供<br /><br />&nbsp;&nbsp;&nbsp;&nbsp;其军实。安都出城见元，元依朝旨，授其徐州刺史。遣中书侍郎高闾、李璨等与<br /><br />&nbsp;&nbsp;&nbsp;&nbsp;安都俱还入城，别令孔伯恭精甲二千，抚安内外，然后元入彭城。元以张永仍据<br /><br />&nbsp;&nbsp;&nbsp;&nbsp;险要，攻守势倍，惧伤士卒。乃命安都与璨等固守，身率精锐，扬兵于外，分击<br /><br />&nbsp;&nbsp;&nbsp;&nbsp;吕梁，绝其粮运。善居遁奔茱萸，仍与张引东走武原。驰骑追击，斩首八百余级。<br /><br />&nbsp;&nbsp;&nbsp;&nbsp;武原穷寇八千余人，拒战不下。元亲擐甲胄，四面攻之，破穆之外营，杀伤太半，<br /><br />&nbsp;&nbsp;&nbsp;&nbsp;获其辎重五百余乘，以给彭城诸军。然后收师缓战，开其走路。穆之率余烬奔于<br /><br />&nbsp;&nbsp;&nbsp;&nbsp;永军。永势挫力屈，元乘胜围之，攻其南门，永遂捐城夜遁。伯恭、安都乘势追<br /><br />&nbsp;&nbsp;&nbsp;&nbsp;击，时大雨雪，泗水冰合，永弃船而走。元豫测永必将奔亡，身率众军，邀其走<br /><br />&nbsp;&nbsp;&nbsp;&nbsp;路，南北奋击，大破于吕梁之东。斩首数万级，追北六十余里，死者相枕，手足<br /><br />&nbsp;&nbsp;&nbsp;&nbsp;冻断者十八九。生擒刘使持节、都督梁南北秦三州诸军事、梁秦二州刺史、宁<br /><br />&nbsp;&nbsp;&nbsp;&nbsp;朔将军、益阳县开国侯垣恭祖；龙骧将军、羽林监沈承伯等。永、攸之轻骑走免。<br /><br />&nbsp;&nbsp;&nbsp;&nbsp;收其船车军资器械不可胜数。刘东徐州刺史张谠据围城，徐州刺史王玄载守下<br /><br />&nbsp;&nbsp;&nbsp;&nbsp;邳，辅国将军、兖州刺史樊昌侯王整，龙骧将军、兰陵太守桓忻驱掠近民，保险<br /><br />&nbsp;&nbsp;&nbsp;&nbsp;自固。元遣慰喻，张谠及青州刺史沈文秀等皆遣使通诚，王整、桓析相与归命。<br /><br />&nbsp;&nbsp;&nbsp;&nbsp;元表曰：“彭城仓廪虚罄，人有饥色，求运冀、相、济、兖四州粟，取张永<br /><br />&nbsp;&nbsp;&nbsp;&nbsp;所弃船九百艘，沿清运致，可以济救民。”显祖从之。又表分兵置戍，进定青<br /><br />&nbsp;&nbsp;&nbsp;&nbsp;冀。复表曰：“彭城贼之要蕃，不有积粟强守，不可以固。若储粮广戍，虽刘<br /><br />&nbsp;&nbsp;&nbsp;&nbsp;师徒悉动，不敢窥淮北之地。此自然之势也。”诏曰：“待后军到，量宜守防。<br /><br />&nbsp;&nbsp;&nbsp;&nbsp;其青冀已遣军援，须待克定，更运军粮。”元又表曰：“臣受命出疆，再离寒暑，<br /><br />&nbsp;&nbsp;&nbsp;&nbsp;进无邓艾一举之功，退无羊祜保境之略，虽淮岱获振，而民情未安。臣以愚智，<br /><br />&nbsp;&nbsp;&nbsp;&nbsp;属当偏任，苟事宜宣彻，敢不以闻。臣前表以下邳水陆所凑，先规殄灭，遣兵屡<br /><br />&nbsp;&nbsp;&nbsp;&nbsp;讨，犹未擒定。然彭城、下邳信命未断，而此城之人，元居贼界，心尚恋土。辄<br /><br />&nbsp;&nbsp;&nbsp;&nbsp;相诳惑，希幸非望，南来息耗，壅塞不达，虽至穷迫，仍不肯降。彭城民任玄朗<br /><br />&nbsp;&nbsp;&nbsp;&nbsp;从淮南至镇，称刘将任农夫、陈显达领兵三千，来循宿豫。臣即以其日，密遣<br /><br />&nbsp;&nbsp;&nbsp;&nbsp;觇使，验其虚实，如朗所言。臣欲自出击之，以运粮未接，又恐新民生变，遣子<br /><br />&nbsp;&nbsp;&nbsp;&nbsp;都将于沓千、刘龙驹等步骑五千，将往赴击。但征人淹久，逃亡者多，迭相扇动，<br /><br />&nbsp;&nbsp;&nbsp;&nbsp;莫有固志，器仗败毁，无一可用。臣闻伐国事重，古人所难，功虽可立，必须经<br /><br />&nbsp;&nbsp;&nbsp;&nbsp;略而举。若贼向彭城，必由清泗过宿豫，历下邳；趋青州，路亦由下邳入沂水，<br /><br />&nbsp;&nbsp;&nbsp;&nbsp;经东安。即为贼用师之要。今若先定下邳，平宿豫，镇淮阳，戍东安，则青冀诸<br /><br />&nbsp;&nbsp;&nbsp;&nbsp;镇可不攻而克。若四处不服，青冀虽拔，百姓狼顾，犹怀侥幸之心。臣愚以为宜<br /><br />&nbsp;&nbsp;&nbsp;&nbsp;释青冀之师，先定东南之地，断刘北顾之意，绝愚民南望之心。夏水虽盛，无<br /><br />&nbsp;&nbsp;&nbsp;&nbsp;津途可因；冬路虽通，无高城可固。如此，则淮北自举，暂劳永逸。今虽向热，<br /><br />&nbsp;&nbsp;&nbsp;&nbsp;犹可行师，兵尚神速，久则生变。若天雨既降，或因水通，运粮益众，规为进取。<br /><br />&nbsp;&nbsp;&nbsp;&nbsp;恐近淮民庶，翻然改图，青冀二州，卒未可拔。臣辄与僚佐共议，咸谓可然。若<br /><br />&nbsp;&nbsp;&nbsp;&nbsp;隐而不陈，惧有损败之责；陈而无验，恐成诬罔之罪。惟天鉴悬量，照臣愚款”<br /><br />&nbsp;&nbsp;&nbsp;&nbsp;复遣沈攸之、吴公领卒数万，从沂清而进，欲援下邳。元遣孔伯恭率<br /><br />&nbsp;&nbsp;&nbsp;&nbsp;步骑一万以拒之。并以攸之前败军人伤残手足、瘃瓦膝行者，尽送令还，以沮其<br /><br />&nbsp;&nbsp;&nbsp;&nbsp;众。又表求济师。诏遣征南大将军慕容白曜赴之。白曜到瑕丘，遇患。会泗水暴<br /><br />&nbsp;&nbsp;&nbsp;&nbsp;竭，贼军不得前进，白曜遂不行。伯恭大破贼军，攸之、公等轻骑遁走。元<br /><br />&nbsp;&nbsp;&nbsp;&nbsp;书与刘徐州刺史王玄载，示其祸福。玄载狼狈夜走，宿豫、淮阳皆弃城而遁。<br /><br />&nbsp;&nbsp;&nbsp;&nbsp;于是遣南中郎将、中书侍郎高闾领骑一千，与张谠对为东徐州刺史；中书侍郎李<br /><br />&nbsp;&nbsp;&nbsp;&nbsp;璨与毕众敬对为东兖州刺史。以安初附。拜元都督徐南北兖州诸军事、镇东大将<br /><br />&nbsp;&nbsp;&nbsp;&nbsp;军、开府、徐州刺史、淮阳公，持节、散骑常侍、尚书如故。诏元曰：“贼将沈<br /><br />&nbsp;&nbsp;&nbsp;&nbsp;攸之、吴公等驱率蚁众，进寇下邳，卿戎昭果毅，智勇奋发，水陆邀绝，应<br /><br />&nbsp;&nbsp;&nbsp;&nbsp;时摧殄，自淮以北，荡然清定。皆是元帅经略，将士效力之所致也，朕用嘉焉。<br /><br />&nbsp;&nbsp;&nbsp;&nbsp;所获诸城要害之处，分兵置戍，以帖民情。今方欲清荡吴会，悬旌秣陵，至于用<br /><br />&nbsp;&nbsp;&nbsp;&nbsp;兵所宜，开势进止，善加量度，动静以闻。”<br /><br />&nbsp;&nbsp;&nbsp;&nbsp;是时徐州妖人假姓司马，字休符，自称晋王，扇惑百姓。元遣将追斩之。四<br /><br />&nbsp;&nbsp;&nbsp;&nbsp;年，诏征元还京赴西郊，寻还所镇。延兴元年五月，假元淮阳王。三年，刘昱将<br /><br />&nbsp;&nbsp;&nbsp;&nbsp;萧顺之、王敕勤等领众三万，入寇淮北诸城，元分遣诸将，逆击走之。元表：<br /><br />&nbsp;&nbsp;&nbsp;&nbsp;“淮阳郡上党令韩念祖始临之初，旧民南叛，全无一人。令抚绥招集，爱民如子，<br /><br />&nbsp;&nbsp;&nbsp;&nbsp;南亚民费系先等前后归附，户至二百有余。南济阴郡睢陵县人赵怜等辞称念祖善<br /><br />&nbsp;&nbsp;&nbsp;&nbsp;于绥抚，清身洁己，请乞念祖为睢陵令。若得其人，必能招集离叛，成立一县。”<br /><br />&nbsp;&nbsp;&nbsp;&nbsp;显祖诏曰：“树君为民，民情如此，可听如请。”元好申下人之善，皆此类也。<br /><br />&nbsp;&nbsp;&nbsp;&nbsp;太和初，征为内都大官。既而出为使持节、镇西大将军、开府、统万镇都将，甚<br /><br />&nbsp;&nbsp;&nbsp;&nbsp;得夷民之心。三年进爵准阳王，以旧老见礼，听乘步挽，杖于朝。<br /><br />&nbsp;&nbsp;&nbsp;&nbsp;萧道成既自立，多遣间谍，扇动新民，不逞之徒，所在蜂起。以元威名夙振，<br /><br />&nbsp;&nbsp;&nbsp;&nbsp;征为使持节、侍中、都督南征诸军事、征西大将军、大都将，余官如故，总率诸<br /><br />&nbsp;&nbsp;&nbsp;&nbsp;军以讨之。元讨五固贼桓和等，皆平之。东南清晏，远近帖然。入为侍中、都曹<br /><br />&nbsp;&nbsp;&nbsp;&nbsp;尚书，迁尚书令。十三年，进位司徒。十六年，例降庶姓王爵，封山阳郡开国公，<br /><br />&nbsp;&nbsp;&nbsp;&nbsp;食邑六百户。元表曰：“臣以天安之初，奉律总戎，廓宁淮右，海内既平，仍忝<br /><br />&nbsp;&nbsp;&nbsp;&nbsp;徐岳。素餐尸禄，积有年岁，彼土安危，窃所具悉。每惟彭城水陆之要，江南用<br /><br />&nbsp;&nbsp;&nbsp;&nbsp;兵，莫不因之威陵诸夏。夫国之大计，豫备为先。且臣初克徐方，青齐未定，从<br /><br />&nbsp;&nbsp;&nbsp;&nbsp;河以南，犹怀彼此。时刘遣张永、沈攸之、陈显达、萧顺之等前后数度，规取<br /><br />&nbsp;&nbsp;&nbsp;&nbsp;彭城，势连青衮。唯以彭城既固，而永等摧屈。今计彼戍兵，多是胡人，臣前镇<br /><br />&nbsp;&nbsp;&nbsp;&nbsp;徐州之日，胡人子都将呼延笼达因于负罪，便尔叛乱，鸠引胡类，一时扇动。赖<br /><br />&nbsp;&nbsp;&nbsp;&nbsp;威灵遐被，罪人斯戮。又围城子都将胡人王敕勤负衅南叛，每惧奸图，狡诱同党。<br /><br />&nbsp;&nbsp;&nbsp;&nbsp;愚诚所见，宜以彭城胡军换取南豫州徙民之兵，转戍彭城；又以中州鲜卑增实兵<br /><br />&nbsp;&nbsp;&nbsp;&nbsp;数，于事为宜。”诏曰：“公之所陈，甚合事机。”<br /><br />&nbsp;&nbsp;&nbsp;&nbsp;其年，频表以老乞身。八月，诏曰：“元年尊识远，屡表告退。朕以公秉德<br /><br />&nbsp;&nbsp;&nbsp;&nbsp;清挹，体怀平隐，仁雅渊广，谋猷是仗，方委之民政，用康亿兆，故频文累札，<br /><br />&nbsp;&nbsp;&nbsp;&nbsp;仍违冲志。而谦光逾固，三请弥切，若不屈从高谟，复何以成其美德也。已许其<br /><br />&nbsp;&nbsp;&nbsp;&nbsp;致仕，主者可出表付外，如礼申遂。”元诣阙谢老，引见于庭，命升殿劳宴，赐<br /><br />&nbsp;&nbsp;&nbsp;&nbsp;玄冠素服。又诏曰：“夫大道凝虚，至德冲挹，故后王法玄猷以御世，圣人崇谦<br /><br />&nbsp;&nbsp;&nbsp;&nbsp;光而降美。是以天子父事三老，兄事五更，所以明孝悌于万国，垂教本于天下。<br /><br />&nbsp;&nbsp;&nbsp;&nbsp;自非道高识博，孰能处之？是故五帝宪德，三王乞言，若求备一人，同之古哲，<br /><br />&nbsp;&nbsp;&nbsp;&nbsp;叔世之老，孰能克堪？师上圣则难为其举，傅中庸则易为其选。朕既虚寡，德谢<br /><br />&nbsp;&nbsp;&nbsp;&nbsp;曩哲，更、老之选，差可有之。前司徒、山阳郡开国公尉元，前大鸿胪卿、新泰<br /><br />&nbsp;&nbsp;&nbsp;&nbsp;伯游明根并元亨利贞，明允诚素，少著英风，老敷雅迹，位显台宿，归终私第。<br /><br />&nbsp;&nbsp;&nbsp;&nbsp;可谓知始知卒，希世之贤也。公以八十之年，宜处三老之重；卿以七十之龄，可<br /><br />&nbsp;&nbsp;&nbsp;&nbsp;充五更之选。”于是养三老五更于明堂、国老庶老于阶下。高祖再拜三老，亲袒<br /><br />&nbsp;&nbsp;&nbsp;&nbsp;割牲，执爵而馈；于五更行肃拜之礼，赐要老、庶老衣服有差。既而元言曰：<br /><br />&nbsp;&nbsp;&nbsp;&nbsp;“自天地分判，五行施则，人之所崇，莫重于孝顺。然五孝六顺，天下之所先，<br /><br />&nbsp;&nbsp;&nbsp;&nbsp;愿陛下重之，以化四方。臣既衰老，不究远趣，心耳所及，敢不尽诚。”高祖曰：<br /><br />&nbsp;&nbsp;&nbsp;&nbsp;“孝顺之道，天地之经，今承三老明言，铭之于怀。”明根言曰：“夫至孝通灵，<br /><br />&nbsp;&nbsp;&nbsp;&nbsp;至顺感幽，故《诗》云：孝悌之至，通于神明，光于四海。如此则孝顺之道，无<br /><br />&nbsp;&nbsp;&nbsp;&nbsp;所不格。愿陛下念之，以济黎庶。臣年志朽弊，识见昧然，在于心虑，不敢不尽。”<br /><br />&nbsp;&nbsp;&nbsp;&nbsp;高祖曰：“五更助三老以言至范，敷展德音，当克己复礼，以行来授。”礼毕，<br /><br />&nbsp;&nbsp;&nbsp;&nbsp;乃赐步挽一乘。诏曰：“夫尊老尚更，列圣同致；钦年敬德，绵哲齐轨。朕虽道<br /><br />&nbsp;&nbsp;&nbsp;&nbsp;谢玄风，识昧睿则，仰禀先诲，企遵猷旨。故推老以德，立更以元，父焉斯彰，<br /><br />&nbsp;&nbsp;&nbsp;&nbsp;兄焉斯显矣。前司徒公元、前鸿胪卿明根并以冲德悬车，懿量归老，故尊公以三，<br /><br />&nbsp;&nbsp;&nbsp;&nbsp;事更以五。虽更、老非官，耄耋罔禄，然况事既高，宜加殊养。三老可给上公之<br /><br />&nbsp;&nbsp;&nbsp;&nbsp;禄，五更可食元卿之俸，供食之味，亦同其例。”<br /><br />&nbsp;&nbsp;&nbsp;&nbsp;十七年七月，元疾笃，高祖亲幸省疾。八月，元薨，时年八十一。诏曰：<br /><br />&nbsp;&nbsp;&nbsp;&nbsp;“元至行宽纯，仁风美福，内秉越群之武，外挺温懿之容。自少暨长，勋勤备至，<br /><br />&nbsp;&nbsp;&nbsp;&nbsp;历奉五朝，美隆四叶。南曜河淮之功，北光燕然之效，鲁宋怀仁，中铉载德。所<br /><br />&nbsp;&nbsp;&nbsp;&nbsp;谓立身备于本末，行道著于终始，勋书玉牒，惠结民志者也。爰及五福攸集，悬<br /><br />&nbsp;&nbsp;&nbsp;&nbsp;车归老。谦损既彰，远近流咏，陟兹父事，仪我万方。谓极眉寿，弥赞王业。天<br /><br />&nbsp;&nbsp;&nbsp;&nbsp;不遗老，奄尔薨逝。念功惟善，抽怛于怀。但戎事致夺，恨不尽礼耳。可赐布帛<br /><br />&nbsp;&nbsp;&nbsp;&nbsp;彩物二千匹、温明秘器、朝衣一袭，并为营造坟域。”谥曰景桓公。葬以殊礼，<br /><br />&nbsp;&nbsp;&nbsp;&nbsp;给羽葆鼓吹、假黄钺、班剑四十人，赐帛一千匹。<br /><br />&nbsp;&nbsp;&nbsp;&nbsp;子羽，名犯肃宗庙讳，颇有器望。起家秘书中散，驾部令，转主客给事，加<br /><br />&nbsp;&nbsp;&nbsp;&nbsp;通直散骑常侍，守殿中尚书，兼侍中。以父忧去职。又起复本官，诏袭爵，加平<br /><br />&nbsp;&nbsp;&nbsp;&nbsp;南将军。高祖亲考百司，以羽怠惰，降常侍为长兼，仍守尚书，夺禄一周。迁洛，<br /><br />&nbsp;&nbsp;&nbsp;&nbsp;以山阳在畿内，改为博陵郡开国公。后为征虏将军、恒州刺史。卒，仍以为赠，<br /><br />&nbsp;&nbsp;&nbsp;&nbsp;谥曰顺。<br /><br />&nbsp;&nbsp;&nbsp;&nbsp;子景兴，袭。正始元年卒，赠兖州刺史。无子。<br /><br />&nbsp;&nbsp;&nbsp;&nbsp;景兴弟景俊，袭爵。员外散骑常侍。延昌中，坐杖国吏死，降封深泽县开国<br /><br />&nbsp;&nbsp;&nbsp;&nbsp;公。<br /><br />&nbsp;&nbsp;&nbsp;&nbsp;子伯永，袭。无子，爵除。<br /><br />&nbsp;&nbsp;&nbsp;&nbsp;羽弟静，宽雅有才识。世宗时，为尚书左民郎中。卒，赠博陵太守，重赠镇<br /><br />&nbsp;&nbsp;&nbsp;&nbsp;军将军、洛州刺史，谥曰敬。<br /><br />&nbsp;&nbsp;&nbsp;&nbsp;子v之，通直散骑常侍、护军长史。卒。<br /><br />&nbsp;&nbsp;&nbsp;&nbsp;慕容白曜，慕容元真之玄孙。父琚，历官以廉清著称，赐爵高都侯。卒于冠<br /><br />&nbsp;&nbsp;&nbsp;&nbsp;军将军、尚书左丞，赠安南将军、并州刺史、高都公，谥曰简。白曜少为中书吏，<br /><br />&nbsp;&nbsp;&nbsp;&nbsp;以敦直给事东宫。高宗即位，拜北部下大夫。袭爵，迁北部尚书。在职，执法无<br /><br />&nbsp;&nbsp;&nbsp;&nbsp;所阿纵，高宗厚待之。高宗崩，与乙浑共秉朝政，迁尚书右仆射，进爵南乡公，<br /><br />&nbsp;&nbsp;&nbsp;&nbsp;加安南将军。<br /><br />&nbsp;&nbsp;&nbsp;&nbsp;刘徐州刺史薛安都、兖州刺史毕众敬并以城内附，诏镇南大将军尉元、镇<br /><br />&nbsp;&nbsp;&nbsp;&nbsp;东将军孔伯恭率师赴之。而东平太守申纂屯无盐，并州刺史房崇吉屯升城，遏<br /><br />&nbsp;&nbsp;&nbsp;&nbsp;绝王使。皇兴初，加白曜使持节、都督诸军事、征南大将军、上党公，屯于`<br /><br />&nbsp;&nbsp;&nbsp;&nbsp;x，以为诸军后继。白曜攻纂于无盐城，拔其东郭。其夜纂遁，遣兵追执之，<br /><br />&nbsp;&nbsp;&nbsp;&nbsp;获其男女数千口。先是，刘青州刺史沈文秀、冀州刺史崔道固并遣使内附，既<br /><br />&nbsp;&nbsp;&nbsp;&nbsp;而遣招慰，复归于。白曜既拔无盐，回攻升城。肥城戍主闻军至，弃城遁走，<br /><br />&nbsp;&nbsp;&nbsp;&nbsp;获粟三十万斛。既至升城，垣苗、麋沟二戍拒守不下。白曜以千余骑袭麋沟，麋<br /><br />&nbsp;&nbsp;&nbsp;&nbsp;沟溃，自投济水死者千余人。击垣苗，又破之，得粟十余万斛，由是军粮充足。<br /><br />&nbsp;&nbsp;&nbsp;&nbsp;先是，淮阳公皮豹子等再征垣苗不克，白曜以一旬之内，频拔四城，威震齐土。<br /><br />&nbsp;&nbsp;&nbsp;&nbsp;显祖嘉焉，诏曰：“卿总率戎旅，讨除不宾，霜戈所向，无不摧靡，旬日之内，<br /><br />&nbsp;&nbsp;&nbsp;&nbsp;克拔四城，韩白之功，何以加此？虽升城戍将房崇吉守远不顺，危亡已形，溃在<br /><br />&nbsp;&nbsp;&nbsp;&nbsp;旦夕。宜勉崇威略，务存长辔，不必穷兵极武，以为劳顿。且伐罪吊民，国之令<br /><br />&nbsp;&nbsp;&nbsp;&nbsp;典，当招怀以德，使来苏之泽，加于百姓。”升城不降，白曜忿之，纵兵陵城，<br /><br />&nbsp;&nbsp;&nbsp;&nbsp;杀数百人，崇吉夜遁。白曜抚慰其民，无所杀戮，百姓怀之。获崇吉母妻，待之<br /><br />&nbsp;&nbsp;&nbsp;&nbsp;以礼。刘遣其将吴公率众数万，欲寇彭城。镇南大将军尉元表请济师。显<br /><br />&nbsp;&nbsp;&nbsp;&nbsp;祖诏白曜赴之。白曜到瑕丘，遇患。时泗水暴竭，船不得进。公退，白曜因<br /><br />&nbsp;&nbsp;&nbsp;&nbsp;停瑕丘。会崇吉与从弟法寿盗盘阳城以赎母妻。白曜自瑕丘遣将军长孙观等率<br /><br />&nbsp;&nbsp;&nbsp;&nbsp;骑入自马耳关赴之。观至盘阳，诸县悉降。<br /><br />&nbsp;&nbsp;&nbsp;&nbsp;平东将军长孙陵、宁东将军尉眷东讨青州，白曜自瑕丘进攻历城。白曜乃为<br /><br />&nbsp;&nbsp;&nbsp;&nbsp;书以喻之曰：“天弃刘，祸难滋兴，骨肉兄弟，自相诛戮，君臣上下，靡复纪<br /><br />&nbsp;&nbsp;&nbsp;&nbsp;纲。徐州刺史薛安都、豫州刺史常珍奇、兖州刺史毕众敬等深睹存亡，翻然归义。<br /><br />&nbsp;&nbsp;&nbsp;&nbsp;故朝廷纳其诚款，委以南蕃。皆目前之见事，东西所备闻也。彼无盐戍主申纂敢<br /><br />&nbsp;&nbsp;&nbsp;&nbsp;纵奸慝，劫夺行人，官军始临，一时授首。房崇吉固守升城，寻即溃散。自襄阳<br /><br />&nbsp;&nbsp;&nbsp;&nbsp;以东，至于淮海，莫不风靡，服从正化。谓东阳、历城有识之士，上思安都之荣<br /><br />&nbsp;&nbsp;&nbsp;&nbsp;显，下念申纂之死亡，追悔前惑，改图后悟。然执守愚迷，不能自革。猥总戎旅，<br /><br />&nbsp;&nbsp;&nbsp;&nbsp;扫定北方。济黄河知十二之虚说，临齐境想一变之清风，踟蹰周览，依然何极？<br /><br />&nbsp;&nbsp;&nbsp;&nbsp;故先驰书，以喻成败。夫见机而动，《周易》所称；去危就安，人事常理。若以<br /><br />&nbsp;&nbsp;&nbsp;&nbsp;一介为高，不悛为美，则微子负嫌于时，纪李受讥于世。我皇魏重光累叶，德怀<br /><br />&nbsp;&nbsp;&nbsp;&nbsp;无外，军威所拂，无不披靡。固非三吴弱卒所能拟抗。况于今者，势已土崩。刘<br /><br />&nbsp;&nbsp;&nbsp;&nbsp;威不制秣陵，政不出阃外，岂复能浮江越海，赴危救急？恃此为援，何异于蹄<br /><br />&nbsp;&nbsp;&nbsp;&nbsp;涔之鱼，冀拯江海？夫蝮蛇螫手则断手，螫足则断足，诚忍肌体以救性命。若推<br /><br />&nbsp;&nbsp;&nbsp;&nbsp;义而行之，无割身之痛也，而可以保家宁宗，长守安乐。此智士所宜深思重虑，<br /><br />&nbsp;&nbsp;&nbsp;&nbsp;自求多福。”<br /><br />&nbsp;&nbsp;&nbsp;&nbsp;道固固守不降，白曜筑长围以攻之。长孙陵等既至青州，沈文秀遣使请降。<br /><br />&nbsp;&nbsp;&nbsp;&nbsp;军人人其西郛，颇有采掠，文秀悔之，遂婴城拒守。二年，崔道固及兖州刺史梁<br /><br />&nbsp;&nbsp;&nbsp;&nbsp;邹守将刘休宾并面缚而降。白曜皆释而礼之。送道固、休宾及其僚属于京师。后<br /><br />&nbsp;&nbsp;&nbsp;&nbsp;乃徙二城民望于下馆，朝廷置平齐郡、怀宁、归安二县以居之。自余悉为奴婢，<br /><br />&nbsp;&nbsp;&nbsp;&nbsp;分赐百官。白曜虽在军旅，而接待人物，宽和有礼。获崇吉母妻、申纂妇女，皆<br /><br />&nbsp;&nbsp;&nbsp;&nbsp;别营安置，不令士卒喧杂。<br /><br />&nbsp;&nbsp;&nbsp;&nbsp;乃进讨东阳。冬，入其西郭。三年春，克东阳，擒沈文秀。凡获仓粟八十五<br /><br />&nbsp;&nbsp;&nbsp;&nbsp;万斛，米三千斛，弓九千张，箭十八万八千，刀二万二千四百，甲胄各三千三百，<br /><br />&nbsp;&nbsp;&nbsp;&nbsp;铜五千斤，钱十五万；城内户八千六百，口四万一千，吴蛮户三百余。始末三年，<br /><br />&nbsp;&nbsp;&nbsp;&nbsp;筑围攻击，日日交兵，虽士卒死伤，无多怨叛。督上土人租绢，以为军资，不至<br /><br />&nbsp;&nbsp;&nbsp;&nbsp;侵苦。三齐欣然，安堵乐业。克城之日，以沈文诱抗倨不为之拜，忿而棰挞，唯<br /><br />&nbsp;&nbsp;&nbsp;&nbsp;以此见讥。以功拜使持节、都督青齐东徐州诸军事、开府仪同三司、青州刺史、<br /><br />&nbsp;&nbsp;&nbsp;&nbsp;济南王，将军如故。<br /><br />&nbsp;&nbsp;&nbsp;&nbsp;四年冬见诛。初乙浑专权，白曜颇所侠附，缘此追以为责。及将诛也，云谋<br /><br />&nbsp;&nbsp;&nbsp;&nbsp;反叛，时论冤之。<br /><br />&nbsp;&nbsp;&nbsp;&nbsp;白曜少子真安，年十一，闻父被执，将自杀。家人止之，曰：“轻重未可知。”真安曰：“王位高功重，若有小罪，终不至此。我何忍见父之死！”遂自缢焉。<br /><br />&nbsp;&nbsp;&nbsp;&nbsp;白曜弟如意，亦从白曜平历下，与白曜同诛。<br /><br />&nbsp;&nbsp;&nbsp;&nbsp;太和中，著作佐郎成淹上表理白曜曰：<br /><br />&nbsp;&nbsp;&nbsp;&nbsp;臣闻经疆启宇，实良将之功；褒德酬庸，乃圣王之务。昔姜公杖铽，开隆周<br /><br />&nbsp;&nbsp;&nbsp;&nbsp;之基；韩生秉旄，兴鸿汉之业。故能赏超当时，名垂前史。若阃外功成，而流言<br /><br />&nbsp;&nbsp;&nbsp;&nbsp;内作，人主猜疑，良将怀惧，乐毅所以背燕，章邯所以奔楚。至如邓艾怀忠，矫<br /><br />&nbsp;&nbsp;&nbsp;&nbsp;命宁国，赤心皎然，幽显同见，而横受屠戮，良可悲哀。及士治伐吴，奋不顾命，<br /><br />&nbsp;&nbsp;&nbsp;&nbsp;万里浮江，应机直指，使孙皓君臣，舆榇入洛。大功亦举，谗书骤至，内外唱和，<br /><br />&nbsp;&nbsp;&nbsp;&nbsp;贝锦将成，微晋武之鉴，亦几于颠沛矣。每览其事，常为痛心，圣主明王，固宜<br /><br />&nbsp;&nbsp;&nbsp;&nbsp;深察。<br /><br />&nbsp;&nbsp;&nbsp;&nbsp;臣伏见故征南大将军、开府仪同三司、青州刺史、济南王慕容白曜，祖父相<br /><br />&nbsp;&nbsp;&nbsp;&nbsp;资，世酋东裔，值皇运廓被，季节臣妾。白曜生长王国，饮服道教，爵列上阶，<br /><br />&nbsp;&nbsp;&nbsp;&nbsp;位登帝伯。去天安初，江阴夷楚，敢拒王命，三方阻兵，连城岳峙。海岱苍生，<br /><br />&nbsp;&nbsp;&nbsp;&nbsp;翘首拯援。圣朝乃眷南顾，思救荒黎，大议庙堂，显举元将，百僚同音，佥曰惟<br /><br />&nbsp;&nbsp;&nbsp;&nbsp;允。遂推毂委诚，授以专征之任，握兵十万，杖钺一方。威陵河济则淮徐震惧，<br /><br />&nbsp;&nbsp;&nbsp;&nbsp;师出无盐而申纂授首。济北、太原，同时消溃；麋沟、垣苗，相寻奔走。及回麾<br /><br />&nbsp;&nbsp;&nbsp;&nbsp;东扫，道固衔璧，盘阳、梁邹，肉袒请命。于时东阳未平，人怀去就。沈文静、<br /><br />&nbsp;&nbsp;&nbsp;&nbsp;高崇仁拥众不朝，扇扰边服。崔僧v、盖次阳、陈显达连兵淮海，水陆锋起，扬<br /><br />&nbsp;&nbsp;&nbsp;&nbsp;旌而至，规援青齐。士民汹汹，莫不南顾。时兵役既久，咸有归心，而白曜外宣<br /><br />&nbsp;&nbsp;&nbsp;&nbsp;皇风，内尽方略，身擐甲胄，与士卒同，安抚初附，示以恩厚。三军怀挟纩之温，<br /><br />&nbsp;&nbsp;&nbsp;&nbsp;新民欣来苏之泽。遂使僧v拥徒弭旆，效顺军门；文静、崇仁弃城窜海；次阳、<br /><br />&nbsp;&nbsp;&nbsp;&nbsp;显达望尘南奔。声震江吴，风偃荆汉。及青州克平，文秀面缚，海波清静，三齐<br /><br />&nbsp;&nbsp;&nbsp;&nbsp;克定，逖彼东南，永为国有。使天府纳六州之贡，济泗息烽警之虞，开岱宗封禅<br /><br />&nbsp;&nbsp;&nbsp;&nbsp;之略，辟山川望秩之序。斯诚宗庙之灵，神算所授，然抑亦白曜与有力矣。<br /><br />&nbsp;&nbsp;&nbsp;&nbsp;及氛翳既静，爵命亦隆，荣烛当时，声誉日远。而民恶其上，妄生尤隙，因<br /><br />&nbsp;&nbsp;&nbsp;&nbsp;其功高，流言惑听。巧伪乱真，朱紫难辨，伤夷未瘳，合门屠戮。鸿勋盛德，蔑<br /><br />&nbsp;&nbsp;&nbsp;&nbsp;尔无闻。有识之徒，能不凄怆？<br /><br />&nbsp;&nbsp;&nbsp;&nbsp;臣谓白曜策名王庭，累荷荣授，历司出内，世载忠美。秉钺启蕃，折冲敌国，<br /><br />&nbsp;&nbsp;&nbsp;&nbsp;开疆千里，拔城十二，辛勤于戎旅之际，契阔于矢石之间，登锋履危，志存静乱。<br /><br />&nbsp;&nbsp;&nbsp;&nbsp;及方难既夷，身膺高赏，受胙河山，与国升降，六十之年，宠灵已极。观其立功，<br /><br />&nbsp;&nbsp;&nbsp;&nbsp;足明机运，岂容侥幸，更邀非望者乎？且于时，国家士马，屯积京南，跨州连镇，<br /><br />&nbsp;&nbsp;&nbsp;&nbsp;势侔云岳。主将骁雄，按钾在所，莫不殉忠死难，效节奉时。此之不可生心，白<br /><br />&nbsp;&nbsp;&nbsp;&nbsp;曜足知之矣。况潜逆阻兵，营岱厌乱，加以王师仍举，州郡屠裂，齐民劳止，神<br /><br />&nbsp;&nbsp;&nbsp;&nbsp;胆俱丧，亡烬之众不可与图存，离败之民不可与语勇哉！白曜果毅习戎，体闲兵<br /><br />&nbsp;&nbsp;&nbsp;&nbsp;势，宁不知士民之不可藉，将士之不同己，据强兵之势，因涂炭之民，而欲立非<br /><br />&nbsp;&nbsp;&nbsp;&nbsp;常之事，此愚夫之所弗为也？料此推之，事可知矣。<br /><br />&nbsp;&nbsp;&nbsp;&nbsp;伏惟陛下圣鉴自天，仁孝宰世，风冠宇宙，道超百王。开国以来，诸有罪犯<br /><br />&nbsp;&nbsp;&nbsp;&nbsp;极刑，不得骸骨者，悉听收葬。大造之恩，振古未有。而白曜人旧功高，婴祸沦<br /><br />&nbsp;&nbsp;&nbsp;&nbsp;覆，名灭国除，爵命无绍。天下众庶，咸共哀怜，方之余流，应有差异。愿陛下<br /><br />&nbsp;&nbsp;&nbsp;&nbsp;扬日月之光，明勋臣之绩，垂天地之施，慰僵尸之魂。使合棺定谥，殁有余称。<br /><br />&nbsp;&nbsp;&nbsp;&nbsp;选其宗近，才堪驱策，锡以微爵，继其绝世。进可以奖劝将来，退可以显国恩泽。<br /><br />&nbsp;&nbsp;&nbsp;&nbsp;使存者荷莫大之恩，死者受骨肉之惠，岂不美哉！仰惟圣明，霈然昭览，狂瞽之<br /><br />&nbsp;&nbsp;&nbsp;&nbsp;言，伏待刑宪。<br /><br />&nbsp;&nbsp;&nbsp;&nbsp;高祖览表，嘉愍之。<br /><br />&nbsp;&nbsp;&nbsp;&nbsp;白曜弟子契，轻薄无检。太和初，以名家子擢为中散，迁宰官。南安王桢有<br /><br />&nbsp;&nbsp;&nbsp;&nbsp;贪暴之响，遣中散闾文祖诣长安察之。文祖受桢金宝之赂，为桢隐而不言。事发，<br /><br />&nbsp;&nbsp;&nbsp;&nbsp;坐之。文明太后引见群臣，谓之曰：“前论贪清，皆云克修，文祖时亦在中，后<br /><br />&nbsp;&nbsp;&nbsp;&nbsp;竟犯法。以此言之，人心信不可知。”高祖曰：“古有待放之臣，亦有离俗之士，<br /><br />&nbsp;&nbsp;&nbsp;&nbsp;卿等自审不胜贪心者，听辞位归第。”契进曰：“臣卑微小人，闻识不远，过蒙<br /><br />&nbsp;&nbsp;&nbsp;&nbsp;曲照，虚忝令职。小人之心无定，帝王之法有常。以无恒之心，奉有常之法，非<br /><br />&nbsp;&nbsp;&nbsp;&nbsp;所克堪。乞垂退免。”高祖曰：“昔郑相嗜鱼，人有献鱼者，相曰‘若取此鱼，<br /><br />&nbsp;&nbsp;&nbsp;&nbsp;恐削名禄’，遂不肯受。契若知心不可常，即知贪之恶矣，何为求退？”迁宰官<br /><br />&nbsp;&nbsp;&nbsp;&nbsp;令，微好碎事，颇晓工作，主司厨宰，稍以见知。及营洛阳基构，征新野、南阳<br /><br />&nbsp;&nbsp;&nbsp;&nbsp;起诸攻具，契皆参典。太和末，以功迁太中大夫、光禄少卿、营州大中正，赐爵<br /><br />&nbsp;&nbsp;&nbsp;&nbsp;定陶男。正始初，除征虏将军、营州刺史。徙都督活野、薄骨律二镇诸军事、沃<br /><br />&nbsp;&nbsp;&nbsp;&nbsp;野镇将，转都督御夷、怀荒二镇诸军事、平城镇将，将军并如故。转都督朔州、<br /><br />&nbsp;&nbsp;&nbsp;&nbsp;沃野怀朔武川三镇三道诸军事、后将军、朔州刺史。熙平元年卒，赠镇北将军、<br /><br />&nbsp;&nbsp;&nbsp;&nbsp;并州刺史，谥曰克。<br /><br />&nbsp;&nbsp;&nbsp;&nbsp;初，慕容破后，种族仍繁。天赐末，颇忌而诛之。时有遗免，不敢复姓，皆<br /><br />&nbsp;&nbsp;&nbsp;&nbsp;以“舆”为氏。延昌末，诏复旧姓，而其子女先入掖庭者，犹号慕容，特多于他<br /><br />&nbsp;&nbsp;&nbsp;&nbsp;族。<br /><br />&nbsp;&nbsp;&nbsp;&nbsp;契长子升，字僧度。建兴太守，迁镇远将军、沃野镇将，进号征虏将军。甚<br /><br />&nbsp;&nbsp;&nbsp;&nbsp;得边民情。<br /><br />&nbsp;&nbsp;&nbsp;&nbsp;和第二子僧济，自奉朝请稍转至五校。耽淫酒色，不事名行。<br /><br />&nbsp;&nbsp;&nbsp;&nbsp;契北晖，历泾州长史、新平太守，有惠政。景明中，大使于忠赏粟二百石。<br /><br />&nbsp;&nbsp;&nbsp;&nbsp;卒，赠幽州刺史。<br /><br />&nbsp;&nbsp;&nbsp;&nbsp;孙善，仪同开府主簿。<br /><br />&nbsp;&nbsp;&nbsp;&nbsp;史臣曰：魏之诸将，罕立方面之功。尉元以宽雅之风，受将帅之任，取瑕丘<br /><br />&nbsp;&nbsp;&nbsp;&nbsp;如覆掌，克彭城犹拾遗，擒将馘丑，威名远被。位极公老，圣主乞言。无乃近世<br /><br />&nbsp;&nbsp;&nbsp;&nbsp;之一人欤？白曜有敦正之风，出当薄伐，席卷三齐，如风靡草，接物有礼，海垂<br /><br />&nbsp;&nbsp;&nbsp;&nbsp;欣慰。其劳固不细矣。功名难处，追猜婴戮，宥贤议勤，未闻于斯日也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900197);">加入书签</a><a
                        href="900155.html">上一页</a>&larr;<a href="index.html">返回列表</a>&rarr;<a
                            href="900235.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900155.html"; var next_page = "900235.html"; var index_page = "index.html"; var sortid = "9"; var article_id = "14002"; var chapter_id = "900197"; var articlename = "魏书"; var chaptername = " 卷五十 列传第三十八"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>