<!DOCTYPE html>
<html>
<head>
<meta charset="gbk" />
<title>魏书- 卷八十八 列传良吏第七十六-在线阅读-哈西文学网</title>
<meta name="keywords" content="魏收，魏书， 卷八十八 列传良吏第七十六全文， 卷八十八 列传良吏第七十六在线阅读 哈西文学网" />
<meta name="description" content="哈西文学网提供魏收的魏书  卷八十八 列传良吏第七十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902641.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902641.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十八 列传良吏第七十六</h1>
            <div class="link xb">
                <a href="902601.html">上一页</a>&larr;<a href="index.html">返回列表</a>&rarr;<a
                    href="902676.html">下一页</a></div>			
            <div id="BookText">&nbsp;&nbsp;&nbsp;&nbsp;◎张恂鹿生张应宋世景路邕阎庆胤明亮杜纂裴佗窦瑗<br /><br />&nbsp;&nbsp;&nbsp;&nbsp;羊敦苏淑<br /><br />&nbsp;&nbsp;&nbsp;&nbsp;罢侯置守，历年永久，统以方牧，仍世相循，所以宽猛为用，庇民调俗。但<br /><br />&nbsp;&nbsp;&nbsp;&nbsp;廉平常迹，声问难高；适时应务，招响必速。是故搏击为侯，起不旋踵；儒弱贻<br /><br />&nbsp;&nbsp;&nbsp;&nbsp;咎，录用无时。此则已然于前世矣。后之为吏，与世沉浮。季叔浇漓，奸巧多绪，<br /><br />&nbsp;&nbsp;&nbsp;&nbsp;所以蒲、密无为之化，难见其人。有魏初拓中州，兼并疆域，河南、关右，遗黎<br /><br />&nbsp;&nbsp;&nbsp;&nbsp;未纯，拥节分符，多出丰氵市。政术治风，未能咸允，虽动贻大戮，而贪虐未悛，<br /><br />&nbsp;&nbsp;&nbsp;&nbsp;亦由网漏吞舟，时挂一目。高祖肃明网纪，赏罚必行，肇革旧轨，时多奉法。世<br /><br />&nbsp;&nbsp;&nbsp;&nbsp;宗优游而治，宽政遂往，太和之风，颇以陵替。肃宗驭运，天下淆然，其于移风<br /><br />&nbsp;&nbsp;&nbsp;&nbsp;革俗之美，浮虎还珠之政，九州百郡，无所闻焉。且书其为时所称者，以著良吏<br /><br />&nbsp;&nbsp;&nbsp;&nbsp;云尔。<br /><br />&nbsp;&nbsp;&nbsp;&nbsp;张恂，字洪让，上谷沮阳人也。随兄兖归国，参代王军事。恂言于太祖曰：<br /><br />&nbsp;&nbsp;&nbsp;&nbsp;“金运失御，刘石纷纭，暮容窃号山东，苻姚盗器秦陇，遂使三灵乏响，九域旷<br /><br />&nbsp;&nbsp;&nbsp;&nbsp;君。大王树基玄朔，重明积圣，自北而南，化被燕赵。今中土遗民，望云冀润。<br /><br />&nbsp;&nbsp;&nbsp;&nbsp;宜因斯会，以建大业。”太祖深器异，厚加礼焉。皇始初，拜中书侍郎，帏幄密<br /><br />&nbsp;&nbsp;&nbsp;&nbsp;谋，颇预参议。从将军奚牧略地晋川，拜镇远将军，赐爵平皋子。出为广平太守。<br /><br />&nbsp;&nbsp;&nbsp;&nbsp;恂招集离散，劝课农桑，民归之者千户。迁常山太守。恂开建学校，优显儒士。<br /><br />&nbsp;&nbsp;&nbsp;&nbsp;吏民歌咏之。于时丧乱之后，罕能克厉，惟恂当官清白，仁恕临下，百姓亲爱之，<br /><br />&nbsp;&nbsp;&nbsp;&nbsp;其治为当时第一。太祖闻而嘉叹。太宗即位，赐帛三百匹，征拜太中大夫。神瑞<br /><br />&nbsp;&nbsp;&nbsp;&nbsp;三年卒，年六十九。恂性清俭，不营产业，身死之日，家无余财。太宗悼惜之，<br /><br />&nbsp;&nbsp;&nbsp;&nbsp;赠征虏将军、并州刺史、平皋侯，谥曰宣。<br /><br />&nbsp;&nbsp;&nbsp;&nbsp;子纯，字道尚，袭爵。镇远将军、平皋子。坐事爵除。<br /><br />&nbsp;&nbsp;&nbsp;&nbsp;纯弟代，字定燕。陈留、北平二郡太守。卒，赠冠军将军、营州刺史，谥曰<br /><br />&nbsp;&nbsp;&nbsp;&nbsp;惠侯。代所历著清称，有父之遗风。代子长年，中书博士。出为宁远将军、汝南<br /><br />&nbsp;&nbsp;&nbsp;&nbsp;太守。有郡民刘崇之兄弟分析，家贫惟有一牛，争之不决，讼于郡庭。长年见之，<br /><br />&nbsp;&nbsp;&nbsp;&nbsp;凄然曰：“汝曹当以一牛，故致此竞，脱有二牛，各应得一，岂有讼理。”即以<br /><br />&nbsp;&nbsp;&nbsp;&nbsp;家牛一头赐之。于是郡境之中各相诫约，咸敦敬让。太和初，卒于家。<br /><br />&nbsp;&nbsp;&nbsp;&nbsp;子琛，字宝贵，少有孝行。历武骑常侍、羽林监、太子翊军校尉。卒。<br /><br />&nbsp;&nbsp;&nbsp;&nbsp;子略，武定中，左光禄大夫。<br /><br />&nbsp;&nbsp;&nbsp;&nbsp;鹿生，济阴乘氏人。父寿兴，沮渠牧犍库部郎。生再为济南太守，有治称。<br /><br />&nbsp;&nbsp;&nbsp;&nbsp;显祖嘉其能，特征赴季秋马射，赐以聪马，加以青服，彰其廉洁。前后在任十年。<br /><br />&nbsp;&nbsp;&nbsp;&nbsp;时三齐始附，人怀苟且，蒲博终朝，颇废农业。生立制断之，闻者嗟善。后历<br /><br />&nbsp;&nbsp;&nbsp;&nbsp;徐州任城王澄、广陵侯元衍征东、安南二府长史，带淮阳太守、郯城镇将。年七<br /><br />&nbsp;&nbsp;&nbsp;&nbsp;十四，正始中卒。追赠龙骧将军、兖州刺史。<br /><br />&nbsp;&nbsp;&nbsp;&nbsp;张应，不知何许人。延兴中，为鲁郡太守。应履行贞素，声绩著闻。妻子樵<br /><br />&nbsp;&nbsp;&nbsp;&nbsp;采以自供。高祖深嘉其能，迁京兆太守。所在清白，得吏民之忻心焉。<br /><br />&nbsp;&nbsp;&nbsp;&nbsp;宋世景，广平人，河南尹翻之第三弟也。少自修立，事亲以孝闻。与弟道_<br /><br />&nbsp;&nbsp;&nbsp;&nbsp;下帷诵读，博览群言，尤精经义。族兄弁甚重之。举秀才，对策上第，拜国子助<br /><br />&nbsp;&nbsp;&nbsp;&nbsp;教，迁彭城王勰开府法曹行参军。勰爱其才学，雅相器敬。高祖亦嘉之。迁司徒<br /><br />&nbsp;&nbsp;&nbsp;&nbsp;法曹行参军。<br /><br />&nbsp;&nbsp;&nbsp;&nbsp;世景明刑理，著律令，裁决疑狱，剖判如流。转尚书祠部郎。彭城王勰每称<br /><br />&nbsp;&nbsp;&nbsp;&nbsp;之曰：“宋世景精识，尚书仆射才也。”台中疑事，右仆射高肇常以委之。世景<br /><br />&nbsp;&nbsp;&nbsp;&nbsp;既才长从政，加之夙勤不怠，兼领数曹，深著称绩。频为左仆射源怀引为行台郎。<br /><br />&nbsp;&nbsp;&nbsp;&nbsp;巡察州镇十有余所，黜陟赏罚莫不咸允。迁徒七镇，别置诸戍，明设亭候，以备<br /><br />&nbsp;&nbsp;&nbsp;&nbsp;北虏。怀大相委重。还而荐之于世宗曰：’宋世景文武才略，当今寡俦，清平忠<br /><br />&nbsp;&nbsp;&nbsp;&nbsp;直，亦少其比。陛下若任之以机要，终不减李冲也。”世宗曰：“朕亦闻之。”<br /><br />&nbsp;&nbsp;&nbsp;&nbsp;尚书令、广阳王嘉，右仆射高肇，吏部尚书、中山王英共荐世景为国子博士，寻<br /><br />&nbsp;&nbsp;&nbsp;&nbsp;荐为尚书右丞。王显与宋弁有隙，毁之于世宗，故事寝不报。<br /><br />&nbsp;&nbsp;&nbsp;&nbsp;寻加伏波将军。行荥阳太守。郑氏豪横，号为难治。济州刺史郑尚弟远庆先<br /><br />&nbsp;&nbsp;&nbsp;&nbsp;为苑陵令，多所受纳，百姓患之。世景下车，召而谓之曰：“与卿亲，宜假借。<br /><br />&nbsp;&nbsp;&nbsp;&nbsp;吾未至之前，一不相问，今日之后，终不相舍。”而远庆行意自若。世景绳之以<br /><br />&nbsp;&nbsp;&nbsp;&nbsp;法，远庆惧，弃官亡走。于是僚属畏威，莫不改肃。终日坐于厅事，未尝寝息。<br /><br />&nbsp;&nbsp;&nbsp;&nbsp;县史、三正及诸细民，至即见之，无早晚之节。来者无不尽其情抱，皆假之恩颜，<br /><br />&nbsp;&nbsp;&nbsp;&nbsp;屏人密语。民间之事，巨细必知，发奸摘伏，有若神明。尝有一吏，休满还郡，<br /><br />&nbsp;&nbsp;&nbsp;&nbsp;食人鸡豚；又有一干，受人一帽，又食二鸡。世景叱之曰：汝何敢食甲乙鸡豚，<br /><br />&nbsp;&nbsp;&nbsp;&nbsp;取丙丁之帽！吏干叩头伏罪。于是上下震悚，莫敢犯禁。坐弟道_事除名。<br /><br />&nbsp;&nbsp;&nbsp;&nbsp;世景友于之性，过绝于人，及道_死。哭之哀切，酸感行路，形容毁悴，见<br /><br />&nbsp;&nbsp;&nbsp;&nbsp;者莫不叹愍。岁余，母丧，遂不胜哀而卒。世景尝撰《晋书》，竟未得就。<br /><br />&nbsp;&nbsp;&nbsp;&nbsp;子季儒，遗腹生。弱冠，太守崔楷辟为功曹，起家太学博士、明威将军。曾<br /><br />&nbsp;&nbsp;&nbsp;&nbsp;至谯宋之间，为文吊嵇康，甚有理致。后夜寝，室坏压殒，年二十五，时人咸伤<br /><br />&nbsp;&nbsp;&nbsp;&nbsp;惜之。<br /><br />&nbsp;&nbsp;&nbsp;&nbsp;路邕，阳平清渊人。世宗时，积功劳，除齐州东魏郡太守，有惠政。灵太后<br /><br />&nbsp;&nbsp;&nbsp;&nbsp;诏曰：“邕莅政清勤，善绥民俗。比经年俭，郡内饥馑，群庶嗷嗷，将就沟壑，<br /><br />&nbsp;&nbsp;&nbsp;&nbsp;而邕自出家粟，赈赐贫窘，民以获济。虽古之良守，何以尚兹。宜见沾锡，以垂<br /><br />&nbsp;&nbsp;&nbsp;&nbsp;奖劝。可赐龙厩马一匹、衣一袭、被褥一具。班宣州镇，咸使闻知。”邕以善治<br /><br />&nbsp;&nbsp;&nbsp;&nbsp;民，稍迁至南青州刺史而卒。<br /><br />&nbsp;&nbsp;&nbsp;&nbsp;阎庆胤，不知何许人。为东秦州数城太守。在政五年，清勤厉俗。频年饥馑，<br /><br />&nbsp;&nbsp;&nbsp;&nbsp;庆胤岁常以家粟千石赈恤贫穷，民赖以济。其部民杨宝龙等一千余人，申讼美政。<br /><br />&nbsp;&nbsp;&nbsp;&nbsp;有司奏曰：“案庆胤自莅此郡，惠政有闻，又能自以己粟赡恤饥馑，乃有子爱百<br /><br />&nbsp;&nbsp;&nbsp;&nbsp;姓之义。如不少加优赉，无以厉彼贪残。又案齐州东魏郡太守路邕，在郡治能与<br /><br />&nbsp;&nbsp;&nbsp;&nbsp;之相埒，语其分赡又亦不殊，而圣旨优隆赐以衣马，求情即理，谓合同赏。”灵<br /><br />&nbsp;&nbsp;&nbsp;&nbsp;太后卒无褒赏焉。<br /><br />&nbsp;&nbsp;&nbsp;&nbsp;明亮，字文德，平原人。性方厚，有识干，自给事中历员外常侍，延昌中，<br /><br />&nbsp;&nbsp;&nbsp;&nbsp;世宗临朝堂，亲自黜陟，授亮勇武将军。亮进曰：“臣本官常侍，是第三清。今<br /><br />&nbsp;&nbsp;&nbsp;&nbsp;授臣勇武，其号至浊。且文武又殊，请更改授。”世宗曰：“今依劳行赏，不论<br /><br />&nbsp;&nbsp;&nbsp;&nbsp;清浊，卿何得乃复以清浊为辞！”亮曰：“圣明在上，清浊故分。臣既属圣明，<br /><br />&nbsp;&nbsp;&nbsp;&nbsp;是以敢启。”世宗曰：“九流之内，人咸君子，虽文武号殊，佐治一也。卿何得<br /><br />&nbsp;&nbsp;&nbsp;&nbsp;独欲乖众，妄相清浊。所请未可，但依前授。”亮曰：“今江左未宾，书轨宜一。<br /><br />&nbsp;&nbsp;&nbsp;&nbsp;方为陛下授命前驱，拓定吴会。官爵陛下之所轻，贱命微臣之所重，陛下方收所<br /><br />&nbsp;&nbsp;&nbsp;&nbsp;重，何惜所轻。”世宗笑曰：“卿欲为朕拓定江表，B平萧衍，B平拓定，<br /><br />&nbsp;&nbsp;&nbsp;&nbsp;非勇武莫可。今之所授，是副卿言。辞勇及武，自相矛盾。”亮曰：“臣欲仰禀<br /><br />&nbsp;&nbsp;&nbsp;&nbsp;圣规，运筹而定，何假勇武，方乃成功。”世宗曰：“谋勇二事，体本相须。若<br /><br />&nbsp;&nbsp;&nbsp;&nbsp;勇而无谋，则勇不独举；若谋而无勇，则谋不孤行。必须兼两，乃能制胜，何得<br /><br />&nbsp;&nbsp;&nbsp;&nbsp;云偏须运筹而不复假勇乎？”亮曰：“请改授平远将军。”世宗曰：“运筹用武，<br /><br />&nbsp;&nbsp;&nbsp;&nbsp;然后远人始平，卿但用武平之，何患不行平远也。”亮乃陈谢而退。<br /><br />&nbsp;&nbsp;&nbsp;&nbsp;后除阳平太守，清白爱民，甚有惠政，声绩之美，显著当时。朝廷嘉其风化。<br /><br />&nbsp;&nbsp;&nbsp;&nbsp;转汲郡太守，为治如前，誉宣远近。二郡民吏，迄今追思之。卒孝昌初，赠左将<br /><br />&nbsp;&nbsp;&nbsp;&nbsp;军、南青州刺史。<br /><br />&nbsp;&nbsp;&nbsp;&nbsp;初，亮之在阳平，属相州刺史、中山王熙起兵讨元叉。时并州刺史城阳王徽<br /><br />&nbsp;&nbsp;&nbsp;&nbsp;亦遣使诣亮，密同熙谋。熙败，亮诡其使辞，由是徽音获免。二年，诏追前效，<br /><br />&nbsp;&nbsp;&nbsp;&nbsp;重赠平东将军、济州刺史，拜其子希远奉朝请。<br /><br />&nbsp;&nbsp;&nbsp;&nbsp;亮从弟远，仪同开府从事中郎。<br /><br />&nbsp;&nbsp;&nbsp;&nbsp;杜纂，字荣孙，常山九门人也。少以清苦自立。时县令齐罗丧亡，无亲属收<br /><br />&nbsp;&nbsp;&nbsp;&nbsp;痤，纂以私财殡葬。由是郡县标其门闾，后居父丧尽礼。郡举孝廉，补豫州司士。<br /><br />&nbsp;&nbsp;&nbsp;&nbsp;稍除积弩将军。领众诣淮，迎降民杨箱等。修立楚镇，招纳山峦李天保等五<br /><br />&nbsp;&nbsp;&nbsp;&nbsp;百户。从征新野，除骑都尉。又从驾寿春，敕纂缘淮慰劳。豫州刺史田益宗率户<br /><br />&nbsp;&nbsp;&nbsp;&nbsp;归国，使纂诣广陵安尉初附，赈给田廪。从征新野，及南阳平，以功赐爵井陉男，<br /><br />&nbsp;&nbsp;&nbsp;&nbsp;赏帛五百匹。数日之中，散之知友。时人称之。又诣赭阳、武阴二郡，课种公田，<br /><br />&nbsp;&nbsp;&nbsp;&nbsp;随供军费。除南秦州武都太守。正始中，迁汉阳太守，并以清白为名。又随都督<br /><br />&nbsp;&nbsp;&nbsp;&nbsp;杨椿等诣南秦军前，招慰逆氏。还，除虎贲中郎将，领太仓令。遭母忧去职。久<br /><br />&nbsp;&nbsp;&nbsp;&nbsp;之，除伏波将军，复为太仓令。寻除宁远将军、阴陵戍主。延昌中，京师俭，敕<br /><br />&nbsp;&nbsp;&nbsp;&nbsp;纂监京仓赈给民廪。肃宗初，拜征虏将军、清河内史。性俭约，尤爱贫老，至能<br /><br />&nbsp;&nbsp;&nbsp;&nbsp;问民疾苦，对之泣涕。劝督农桑，亲自检视，勤者赏以物帛，惰者加以罪谴。吊<br /><br />&nbsp;&nbsp;&nbsp;&nbsp;死问生，甚有恩纪。还，以本将军除东益州刺史。无御边威略，群氏反叛。以失<br /><br />&nbsp;&nbsp;&nbsp;&nbsp;民和征还。迁太府少卿，除平阳太守、后将军、太中大夫。<br /><br />&nbsp;&nbsp;&nbsp;&nbsp;正光末，清河入房通等三百人颂纂德政，乞重临郡。诏许之。孝昌中，为葛<br /><br />&nbsp;&nbsp;&nbsp;&nbsp;荣围逼，纂以郡降荣。荣令纂入信都慰喻，都督李瑾欲斩，刺史元孚德纂，还。<br /><br />&nbsp;&nbsp;&nbsp;&nbsp;出，又劝荣以水灌城，荣遂以纂为常山太守。至郡未几，荣灭。定州刺史薛昙尚<br /><br />&nbsp;&nbsp;&nbsp;&nbsp;以纂老旧，令护博陵、钜鹿二郡，纂以疾辞。少时卒于家。<br /><br />&nbsp;&nbsp;&nbsp;&nbsp;纂所历任，好行小惠，蔬食弊衣，多涉诬矫，而轻财洁己，终无受纳，为百<br /><br />&nbsp;&nbsp;&nbsp;&nbsp;姓所思，号为良守。永熙中，赠平北将军、殷州刺史。天平四年，重赠本将军、<br /><br />&nbsp;&nbsp;&nbsp;&nbsp;定州刺史。<br /><br />&nbsp;&nbsp;&nbsp;&nbsp;裴佗，字元化，河东闻喜人。其先因晋乱避地凉州。苻坚平河西，东归桑梓，<br /><br />&nbsp;&nbsp;&nbsp;&nbsp;因居解县焉。父景，惠州别驾。<br /><br />&nbsp;&nbsp;&nbsp;&nbsp;佗容貌魁伟，P然有器望。少治《春秋杜氏》、《毛诗》、《周易》，并举<br /><br />&nbsp;&nbsp;&nbsp;&nbsp;其宗致。举秀才，以高第除中书博士，转司徒参军、司空记室、扬州任城王澄开<br /><br />&nbsp;&nbsp;&nbsp;&nbsp;府仓曹参军。入为尚书仓部郎中，行河东郡事。所在有称绩。还，拜尚书考功郎<br /><br />&nbsp;&nbsp;&nbsp;&nbsp;中、河东邑中正。世宗亲临朝堂，拜员外散骑常侍，中正如故。转司州治中，以<br /><br />&nbsp;&nbsp;&nbsp;&nbsp;风闻为御史所弹，寻会赦免。转征虏将军、中散大夫。为赵郡太守，为治有方，<br /><br />&nbsp;&nbsp;&nbsp;&nbsp;威惠甚著，猾吏奸民莫不改肃。所得俸禄，分恤贫穷。转前将军、东荆州刺史，<br /><br />&nbsp;&nbsp;&nbsp;&nbsp;郡民恋仰，倾境饯送，至今追思之。寻加平南将军。蛮酋田盘石、田敬宗等部落<br /><br />&nbsp;&nbsp;&nbsp;&nbsp;万余家，恃众阻险，不宾王命，前后牧守虽屡征讨，未能降款。佗至州，单使宣<br /><br />&nbsp;&nbsp;&nbsp;&nbsp;慰，示以祸福。敬宗等闻佗宿德，相率归附。于是阖境清晏，寇盗寝息，边民怀<br /><br />&nbsp;&nbsp;&nbsp;&nbsp;之，襁负而至者千余家。寻加抚军将军，又迁中军将军。在州数载，以疾乞还。<br /><br />&nbsp;&nbsp;&nbsp;&nbsp;永安二年卒。遗令不听请赠，不受赙`。诸子皆遵行之。<br /><br />&nbsp;&nbsp;&nbsp;&nbsp;佗性刚直，不好俗人交游，其投分者必当时名胜。清白任真，不事家产，宅<br /><br />&nbsp;&nbsp;&nbsp;&nbsp;不过三十步，又无田园。暑不张盖，寒不衣裘，其贞俭若此。六子。<br /><br />&nbsp;&nbsp;&nbsp;&nbsp;让之，字士礼。武定末，中书侍郎。让之弟诹之，字士正，早有才学。司徒<br /><br />&nbsp;&nbsp;&nbsp;&nbsp;记室参军。天平末，入于关西。<br /><br />&nbsp;&nbsp;&nbsp;&nbsp;窦瑗，字世珍，辽西辽阳人。自言本扶风平陵人，汉大将军窦武之曾孙崇为<br /><br />&nbsp;&nbsp;&nbsp;&nbsp;辽西太守，子孙遂家焉。曾祖堪，暮容氏渔阳太守。祖表，冯文通成周太守，入<br /><br />&nbsp;&nbsp;&nbsp;&nbsp;国。父祝举秀才，早卒。普泰初，瑗启以身阶级为父请赠，诏赠征虏将军、平<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;瑗年十七，便荷帙从师。游学十载，始为御史。转奉朝请、兼太常博士，拜<br /><br />&nbsp;&nbsp;&nbsp;&nbsp;大将军、太原王尔朱荣官，因是为荣所知，遂表留瑗为北道大行台左丞。以军功<br /><br />&nbsp;&nbsp;&nbsp;&nbsp;赐爵阳洛男，除员外散骑常侍。瑗以拜荣官，赏新昌男。因从荣东讨葛荣，事平，<br /><br />&nbsp;&nbsp;&nbsp;&nbsp;封容城县开国伯，食邑五百户。后除征虏将军、通直散骑常侍，仍左丞。瑗乞以<br /><br />&nbsp;&nbsp;&nbsp;&nbsp;容城伯让兄叔珍，诏听以新昌男转授之，叔珍由是位至太山太守。<br /><br />&nbsp;&nbsp;&nbsp;&nbsp;尔朱世隆等立长广王晔为主，南赴洛阳。至东郭外，世隆等遣瑗奏废之。瑷<br /><br />&nbsp;&nbsp;&nbsp;&nbsp;执鞭独人禁内，奏曰：“天人之望，皆在广陵，愿行尧舜之事。”晔遂禅焉。由<br /><br />&nbsp;&nbsp;&nbsp;&nbsp;是除征南将军、金紫光禄大夫。敷奏侃然，前废帝甚重之。出帝时，为廷尉卿。<br /><br />&nbsp;&nbsp;&nbsp;&nbsp;及释奠开讲，瑗与散骑常侍温子升、给事黄门侍郎魏季景、通直散骑常侍李业兴，<br /><br />&nbsp;&nbsp;&nbsp;&nbsp;并为摘句。天平中，除镇东将军、金紫光禄大夫。寻除广宗太守，治有清白之称。<br /><br />&nbsp;&nbsp;&nbsp;&nbsp;广宗民情凶戾，前后累政咸见告讼。惟瑗一人，终始全洁。转中山太守，加征东<br /><br />&nbsp;&nbsp;&nbsp;&nbsp;将军。声誉甚美，为吏民所怀。及齐献武王班书州郡，诫约牧守令长，称瑗政绩，<br /><br />&nbsp;&nbsp;&nbsp;&nbsp;以为劝厉焉。后授使持节、本将军、平州刺史。在州政如治郡。又为齐献武王丞<br /><br />&nbsp;&nbsp;&nbsp;&nbsp;相府右长史。瑗无军府断割之才，不甚称职。又行晋州事。<br /><br />&nbsp;&nbsp;&nbsp;&nbsp;既还京师，上表曰：<br /><br />&nbsp;&nbsp;&nbsp;&nbsp;臣在平州之日，蒙班《麟趾新制》，即依朝命宣示，所部士庶忻仰有若三章。<br /><br />&nbsp;&nbsp;&nbsp;&nbsp;臣闻法象巍巍，乃大舜之事；政道郁郁，亦隆周之轨。故元道股肱，可否相济。<br /><br />&nbsp;&nbsp;&nbsp;&nbsp;声教之闻，于此为证。伏惟陛下应图临宇，握纪承天，克构洪基，会昌宝历，式<br /><br />&nbsp;&nbsp;&nbsp;&nbsp;张琴瑟，且调宫羽，去甚删泰，革弊迁浇，俾高祖之德不坠于地。画一既歌，万<br /><br />&nbsp;&nbsp;&nbsp;&nbsp;国欢跃。<br /><br />&nbsp;&nbsp;&nbsp;&nbsp;臣伏读至三公曹第六十六条，母杀其父，子不得告，告者死。再三返覆之，<br /><br />&nbsp;&nbsp;&nbsp;&nbsp;未得其门。何者？案律，子孙告父母、祖父母者死。又汉宣云“子匿父母，孙匿<br /><br />&nbsp;&nbsp;&nbsp;&nbsp;大父母，皆勿论。盖谓父母、祖父母，小者攘羊，甚者杀害之类，恩须相隐，律<br /><br />&nbsp;&nbsp;&nbsp;&nbsp;抑不言。法理如是，足见其直。未必指母杀父止子不言也。若父杀母，乃是夫杀<br /><br />&nbsp;&nbsp;&nbsp;&nbsp;妻，母卑于父，此子不告是也。而母杀父，不听子告，臣诚下愚，辄以为惑。昔<br /><br />&nbsp;&nbsp;&nbsp;&nbsp;楚康王欲杀令尹子南，其子弃疾为王御士而上告焉。对曰：“泄命重刑，臣不为<br /><br />&nbsp;&nbsp;&nbsp;&nbsp;也。”王遂杀子南，其徒曰：“行乎？”“吾与杀吾父，行将焉入！”曰：“臣<br /><br />&nbsp;&nbsp;&nbsp;&nbsp;乎？”曰：“杀父事仇，吾不忍。”乃缢而死。注云：“弃疾自谓不告父为与杀，<br /><br />&nbsp;&nbsp;&nbsp;&nbsp;谓王为仇，皆非礼，《春秋》讥焉。斯盖门外之治，以义断恩，知君杀父而子不<br /><br />&nbsp;&nbsp;&nbsp;&nbsp;告，是也。母之于父，同在门内，恩无可掩，义无断割。知母将杀理应告父；如<br /><br />&nbsp;&nbsp;&nbsp;&nbsp;其已杀，宜听告官。今母杀父而子不告，便是知母而不知父。识比野人，义近禽<br /><br />&nbsp;&nbsp;&nbsp;&nbsp;兽。且母之于父，作合移天，既杀己之天，复杀子之天，二天顿毁，岂容顿默！<br /><br />&nbsp;&nbsp;&nbsp;&nbsp;此母之罪，义在不赦，下手之日，母恩即离，仍以母道不告，鄙臣所以致惑。<br /><br />&nbsp;&nbsp;&nbsp;&nbsp;今圣化淳洽，穆如韶夏，食椹怀音，枭镜犹变，况承风禀教，识善知恶之民<br /><br />&nbsp;&nbsp;&nbsp;&nbsp;哉。脱下愚不移，事在言外，如或有之，可临时议罪，何用豫制斯条，用为训诫。<br /><br />&nbsp;&nbsp;&nbsp;&nbsp;诚恐千载之下，谈者喧哗，以明明大朝，有尊母卑父之论。以臣管见，实所不取。<br /><br />&nbsp;&nbsp;&nbsp;&nbsp;如在淳风厚俗必欲行之。且君、父一也。父者子之天，被杀事重，宜附“父谋反<br /><br />&nbsp;&nbsp;&nbsp;&nbsp;大逆子得告”之条。父一而已，至情可见。窃惟圣主有作，明贤赞成，光国宁民，<br /><br />&nbsp;&nbsp;&nbsp;&nbsp;厥用为大，非下走顽蔽所能上测。但受恩深重，辄献瞽言，傥蒙收察，乞付评议。<br /><br />&nbsp;&nbsp;&nbsp;&nbsp;诏付尚书，三公郎封君义立判云：“身体发肤，受之父母，生我劳悴，续莫<br /><br />&nbsp;&nbsp;&nbsp;&nbsp;大焉。子于父母，同气异息，终天靡报，在情一也。今忽欲论其尊卑，辨其优劣，<br /><br />&nbsp;&nbsp;&nbsp;&nbsp;推心未忍，访古无据。母杀其父，子复告母，母由告死，便是子杀。天下未有无<br /><br />&nbsp;&nbsp;&nbsp;&nbsp;母之国，不知此子将欲何之！案《春秋》，庄公元年，不称即位，文姜出故。服<br /><br />&nbsp;&nbsp;&nbsp;&nbsp;虔注云：‘文姜通兄齐襄，与杀公而不反。父杀母出，隐痛深讳。期而中练，思<br /><br />&nbsp;&nbsp;&nbsp;&nbsp;慕少杀，念至于母。故《经》书：三月夫人逊于齐。’既有念母深讳之文，明无<br /><br />&nbsp;&nbsp;&nbsp;&nbsp;仇疾告列之理。且圣人设法，所以防淫禁暴，极言善恶，使知而避之。若临事议<br /><br />&nbsp;&nbsp;&nbsp;&nbsp;刑，则陷罪多矣。恶之甚者，杀父害君，著之律令，百王罔革。此制何嫌，独求<br /><br />&nbsp;&nbsp;&nbsp;&nbsp;削去。既于法无违，于事非害，宣布有年，谓不宜改。”瑗复难云：<br /><br />&nbsp;&nbsp;&nbsp;&nbsp;寻局判云：“子于父母，同气异息，终天靡报，在情一也。今欲论其尊卑，<br /><br />&nbsp;&nbsp;&nbsp;&nbsp;辨其优劣，推心未忍，访古无据。”瑗以为《易》曰：“天尊地卑，乾坤定矣。”<br /><br />&nbsp;&nbsp;&nbsp;&nbsp;又曰：“乾天也，故称父；坤地也，故称母。”又曰：乾为天，为父；坤为地，<br /><br />&nbsp;&nbsp;&nbsp;&nbsp;为母。《礼丧服经》曰“为父斩衰三年，为母齐衰期。尊卑优劣，显在典章，何<br /><br />&nbsp;&nbsp;&nbsp;&nbsp;言访古无据？<br /><br />&nbsp;&nbsp;&nbsp;&nbsp;局判云：“母杀其父，子复告母，母由告死，便是子杀。天下未有无母之国，<br /><br />&nbsp;&nbsp;&nbsp;&nbsp;不知此子将欲何之！”瑗案典律，未闻母杀其父而子有隐母之义。既不告母，便<br /><br />&nbsp;&nbsp;&nbsp;&nbsp;是与杀父，天下岂有无父之国，此子独得有所之乎！<br /><br />&nbsp;&nbsp;&nbsp;&nbsp;局判又云：“案《春秋》，庄公元年，不称即位，文姜出故。服虔注云：<br /><br />&nbsp;&nbsp;&nbsp;&nbsp;‘文姜通于兄齐襄，与杀公而不反。父杀母出，隐痛深讳，期而中练，思慕少杀，<br /><br />&nbsp;&nbsp;&nbsp;&nbsp;念至于母。故《经》书：三月夫人逊乎齐。’既有念母深讳之文，明无仇疾告列<br /><br />&nbsp;&nbsp;&nbsp;&nbsp;之理。”瑗寻注义。隐痛深讳者，以父为齐所杀，而母与之。隐痛父死，深讳母<br /><br />&nbsp;&nbsp;&nbsp;&nbsp;出，故不称即位，非为讳母与杀也。是以下文以义绝，其罪不为与杀明矣。《公<br /><br />&nbsp;&nbsp;&nbsp;&nbsp;羊传》曰：“君杀，子不言即位，隐之也。”期而中练，父忧少衰，始念于母，<br /><br />&nbsp;&nbsp;&nbsp;&nbsp;略书“夫人逊乎齐”。是内讳出奔，犹为罪文。传曰：“不称姜氏，绝不为亲，<br /><br />&nbsp;&nbsp;&nbsp;&nbsp;礼也。”注云：“夫人有与杀桓之罪，绝不为亲，得尊父子义。善庄公思大义，<br /><br />&nbsp;&nbsp;&nbsp;&nbsp;绝有罪，故曰礼也。”以大义绝有罪，得礼之衷，明有仇疾告列之理。但《春秋<br /><br />&nbsp;&nbsp;&nbsp;&nbsp;桓》、庄之际，齐为大国，通于文姜，鲁公谪之。文姜以告齐襄，使公子彭生杀<br /><br />&nbsp;&nbsp;&nbsp;&nbsp;之。鲁既弱小而惧于齐。是时天子衰微，又无贤霸，故不敢仇之，又不敢告列，<br /><br />&nbsp;&nbsp;&nbsp;&nbsp;惟得告于齐曰：“无所归咎，恶于诸侯，讲以公子彭生除之。”齐人杀公子彭生。<br /><br />&nbsp;&nbsp;&nbsp;&nbsp;案郎此断，虽有援引，即以情推理，尚未遣惑。<br /><br />&nbsp;&nbsp;&nbsp;&nbsp;事遂停寝。<br /><br />&nbsp;&nbsp;&nbsp;&nbsp;除大宗正卿，寻加卫将军。宗室以其寒士，相与轻之。瑗案法推治，无所顾<br /><br />&nbsp;&nbsp;&nbsp;&nbsp;避，甚见仇疾。官虽通显，贫窘如初，清尚之操，为时所重。领本州大中正，以<br /><br />&nbsp;&nbsp;&nbsp;&nbsp;本官兼廷尉卿，卒官。赠本将军、太仆卿、济州刺史，谥曰明。<br /><br />&nbsp;&nbsp;&nbsp;&nbsp;羊敦，字元礼，太山钜平人，梁州刺史祉弟子也。性尚闲素，学涉书史，以<br /><br />&nbsp;&nbsp;&nbsp;&nbsp;父灵引死王事，除给事中。出为本州别驾。公平正直，见有非法，敦终不判署。<br /><br />&nbsp;&nbsp;&nbsp;&nbsp;后为尚书左侍郎、徐州扶军长史。永安中，转廷尉司直，不拜。拜洛阳令。后为<br /><br />&nbsp;&nbsp;&nbsp;&nbsp;镇南将军、金紫光禄大夫，迁太府少卿，转卫将军、广平太守。治有能名，奸吏<br /><br />&nbsp;&nbsp;&nbsp;&nbsp;R，秋毫无犯。雅性清俭，属岁饥馑，家馈未至，使人外寻陂泽，采藕根而食<br /><br />&nbsp;&nbsp;&nbsp;&nbsp;之。遇有疾苦，家人解衣质米以供之。然其为治，亦尚威严。朝廷以其清白，赐<br /><br />&nbsp;&nbsp;&nbsp;&nbsp;谷一千斛、绢一百匹。兴和初卒，年五十二。吏民奔哭，莫不悲恸。赠都督徐兖<br /><br />&nbsp;&nbsp;&nbsp;&nbsp;二州诸军事、卫大将军、吏部尚书、兖州刺史，谥曰贞。<br /><br />&nbsp;&nbsp;&nbsp;&nbsp;武定初，齐献武王以敦及中山太守苏淑在官奉法，清约自居，宜见追褒，以<br /><br />&nbsp;&nbsp;&nbsp;&nbsp;厉天下，乃上言请加旌录。诏曰：“昔五F兴谣，两歧致咏，皆由仁覃千里，化<br /><br />&nbsp;&nbsp;&nbsp;&nbsp;洽一邦。故广平太守羊敦、故中山太守苏淑，并器业和隐，干用贞济，善政闻国，<br /><br />&nbsp;&nbsp;&nbsp;&nbsp;清誉在民。方藉良才，遂登高秩，先后凋亡，朝野伤悼。追旌清德，盖惟旧章，<br /><br />&nbsp;&nbsp;&nbsp;&nbsp;可各赏帛一百匹、谷五百斛，班下郡国，咸使闻知。”<br /><br />&nbsp;&nbsp;&nbsp;&nbsp;子隐，武定末，开府行参军。<br /><br />&nbsp;&nbsp;&nbsp;&nbsp;苏淑，字仲和，武邑人也。立性敦谨，颇涉经传。兄寿兴，坐事为阉官。寿<br /><br />&nbsp;&nbsp;&nbsp;&nbsp;兴后为河间太守。赐爵晋阳男。及寿兴将卒，遂冒养淑为子。淑，熙平中袭其爵，<br /><br />&nbsp;&nbsp;&nbsp;&nbsp;除司空士曹参军。寻转太学博士、厉威将军、员外散骑侍郎。转奉车都尉，领殿<br /><br />&nbsp;&nbsp;&nbsp;&nbsp;中侍御史。因使于冀州，会高干邕执刺史元嶷据城起义，淑赞成其事。干邕以淑<br /><br />&nbsp;&nbsp;&nbsp;&nbsp;行武邑郡。未几，尔朱汝归疑率兵将至，淑于郡逃还京师。后除左将军、太中大<br /><br />&nbsp;&nbsp;&nbsp;&nbsp;夫、行河阴令。出除乐陵内史。淑在郡绥抚，其有民誉。始迳二周，谢病乞解，<br /><br />&nbsp;&nbsp;&nbsp;&nbsp;有诏听之，民吏老幼诉乞淑者甚众。后历荥阳太守，亦有能名。加中军将军、司<br /><br />&nbsp;&nbsp;&nbsp;&nbsp;徒从事中郎。兴和二年，拜中山太守。三年，卒于郡。淑清心爱下，所历三郡，<br /><br />&nbsp;&nbsp;&nbsp;&nbsp;皆为吏民所思，当时称为良二千石。武定初，赠卫大将军、都官尚书、瀛州刺史，<br /><br />&nbsp;&nbsp;&nbsp;&nbsp;谥曰懿。齐献武王追美清操，与羊敦同见优赏。<br /><br />&nbsp;&nbsp;&nbsp;&nbsp;子子且，袭。武定中，齐献武王庙丞。<br /><br />&nbsp;&nbsp;&nbsp;&nbsp;史臣曰（阙）。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902641);">加入书签</a><a
                        href="902601.html">上一页</a>&larr;<a href="index.html">返回列表</a>&rarr;<a
                            href="902676.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902601.html"; var next_page = "902676.html"; var index_page = "index.html"; var sortid = "9"; var article_id = "14002"; var chapter_id = "902641"; var articlename = "魏书"; var chaptername = " 卷八十八 列传良吏第七十六"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>