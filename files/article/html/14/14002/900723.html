<!DOCTYPE html>
<html>
<head>
<meta charset="gbk" />
<title>魏书- 卷六十 列传第四十八-在线阅读-哈西文学网</title>
<meta name="keywords" content="魏收，魏书， 卷六十 列传第四十八全文， 卷六十 列传第四十八在线阅读 哈西文学网" />
<meta name="description" content="哈西文学网提供魏收的魏书  卷六十 列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900723.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900723.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 列传第四十八</h1>
            <div class="link xb">
                <a href="900708.html">上一页</a>&larr;<a href="index.html">返回列表</a>&rarr;<a
                    href="900771.html">下一页</a></div>			
            <div id="BookText">&nbsp;&nbsp;&nbsp;&nbsp;◎韩麒麟程骏<br /><br />&nbsp;&nbsp;&nbsp;&nbsp;韩麒麟，昌黎棘城人也。自云汉大司马增之后。父瑚，秀容、平原二郡太守。<br /><br />&nbsp;&nbsp;&nbsp;&nbsp;麒麟幼而好学，美姿容，善骑射。恭宗监国，为东曹主书。高宗即位，赐爵鲁阳<br /><br />&nbsp;&nbsp;&nbsp;&nbsp;男，加伏波将军。父亡，在丧有礼，邦族称之。<br /><br />&nbsp;&nbsp;&nbsp;&nbsp;后参征南慕容白曜军事，进攻升城，师人多伤。及城溃，白曜将坑之，麒麟<br /><br />&nbsp;&nbsp;&nbsp;&nbsp;谏曰：“今始践伪境，方图进取，宜宽威厚惠，以示贼人，此韩信降范阳之计。<br /><br />&nbsp;&nbsp;&nbsp;&nbsp;偷性谇埃而便坑其众，恐自此以东，将人各为守，攻之难克。日久师老，外民<br /><br />&nbsp;&nbsp;&nbsp;&nbsp;乘之，以生变故，则三齐未易图也。”白曜从之，皆令复业，齐人大悦。后白曜<br /><br />&nbsp;&nbsp;&nbsp;&nbsp;表麒麟为冠军将军，与房法寿对为冀州刺史。白曜攻东阳，麒麟上义租六十万斛，<br /><br />&nbsp;&nbsp;&nbsp;&nbsp;并攻战器械，于是军资无乏。及白曜被诛，麒麟亦征还，停滞多年。高祖时，拜<br /><br />&nbsp;&nbsp;&nbsp;&nbsp;给事黄门侍郎，乘传招慰徐兖叛民，归顺者四千余家。<br /><br />&nbsp;&nbsp;&nbsp;&nbsp;寻除冠军将军、齐州刺史，假魏昌侯。麒麟在官，寡于刑罚。从事刘普庆说<br /><br />&nbsp;&nbsp;&nbsp;&nbsp;麒麟曰：“明公仗节方夏，而无所斩戮，何以示威？”麒麟曰：“刑罚所以止恶，<br /><br />&nbsp;&nbsp;&nbsp;&nbsp;盖不得已而用之。今民不犯法，何所戮乎？若必须斩断以立威名，当以卿应之。”<br /><br />&nbsp;&nbsp;&nbsp;&nbsp;普庆惭惧而退。麒麟以新附之人，未阶台宦，士人沉抑，乃表曰：“齐土自属伪<br /><br />&nbsp;&nbsp;&nbsp;&nbsp;方，历载久远。旧州府僚，动有数百。自皇威开被，并职从省，守宰阙任，不听<br /><br />&nbsp;&nbsp;&nbsp;&nbsp;土人监督。窃惟新人未阶朝宦，州郡局任甚少，沉塞者多，愿言冠冕，轻为去就。<br /><br />&nbsp;&nbsp;&nbsp;&nbsp;愚谓守宰有阙，宜推用豪望，增置吏员，广延贤哲。则华族蒙荣，良才获叙，怀<br /><br />&nbsp;&nbsp;&nbsp;&nbsp;德安土，庶或在兹。”朝议从之。<br /><br />&nbsp;&nbsp;&nbsp;&nbsp;太和十一年，京都大饥，麒麟表陈时务曰：<br /><br />&nbsp;&nbsp;&nbsp;&nbsp;古先哲王经国立治，积储九稔，谓之太平。故躬籍千亩，以励百姓，用能衣<br /><br />&nbsp;&nbsp;&nbsp;&nbsp;食滋茂，礼教兴行。逮于中代，亦崇斯业，入粟者与斩敌同爵，力田者与孝悌均<br /><br />&nbsp;&nbsp;&nbsp;&nbsp;赏，实百王之常轨，为治之所先。<br /><br />&nbsp;&nbsp;&nbsp;&nbsp;今京师民庶，不田者多，游食之口，三分居二。盖一夫不耕，或受其饥，况<br /><br />&nbsp;&nbsp;&nbsp;&nbsp;于今者，动以万计。故顷年山东遭水，而民有馁终；今秋京都遇旱，谷价踊贵。<br /><br />&nbsp;&nbsp;&nbsp;&nbsp;实由农人不劝，素无储积故也。<br /><br />&nbsp;&nbsp;&nbsp;&nbsp;伏惟陛下，天纵钦明，道高三、五，昧旦忧勤，思恤民弊，虽帝虞一日万几，<br /><br />&nbsp;&nbsp;&nbsp;&nbsp;周文昃不暇食，蔑以为喻。上垂覆载之泽，下有冻馁之人；皆由有司不为明制，<br /><br />&nbsp;&nbsp;&nbsp;&nbsp;长吏不恤其本。自承平日久，丰穰积年，竞相矜夸，遂成侈俗。车服第宅，奢c<br /><br />&nbsp;&nbsp;&nbsp;&nbsp;无限；丧葬婚娶，为费实多。贵富之家，童妾衤玄服；工商之族，玉食锦衣。农<br /><br />&nbsp;&nbsp;&nbsp;&nbsp;夫J糟糠，蚕妇乏短褐。故令耕者日少，田有荒芜。谷帛罄于府库，宝货盈于<br /><br />&nbsp;&nbsp;&nbsp;&nbsp;市里；衣食匮于室，丽服溢于路。饥寒之本，实在于斯。愚谓凡珍玩之物，皆宜<br /><br />&nbsp;&nbsp;&nbsp;&nbsp;禁断；吉凶之礼，备为格式；令贵贱有别，民归朴素。制天下男女，计口受田。<br /><br />&nbsp;&nbsp;&nbsp;&nbsp;宰司四时巡行，台使岁一按检；勤相劝课，严加赏罚；数年之中，必有盈赡，虽<br /><br />&nbsp;&nbsp;&nbsp;&nbsp;遇灾凶，免于流亡矣。<br /><br />&nbsp;&nbsp;&nbsp;&nbsp;往年校比户贯，租赋轻少。臣所统齐州，租粟才可给俸，略无入仓。虽于民<br /><br />&nbsp;&nbsp;&nbsp;&nbsp;为利，而不可长久。脱有戎役，或遭天灾，恐供给之方，无所取济。可减绢布，<br /><br />&nbsp;&nbsp;&nbsp;&nbsp;增益谷租，年丰多积，岁俭出赈。所谓私民之谷，寄积于官；官有宿积，则民无<br /><br />&nbsp;&nbsp;&nbsp;&nbsp;荒年矣。<br /><br />&nbsp;&nbsp;&nbsp;&nbsp;十二年春，卒于官，年五十六。遗敕其子，殡以素棺，事从俭约。麒麟立性<br /><br />&nbsp;&nbsp;&nbsp;&nbsp;恭慎，恒置律令于坐傍。临终之日，唯有俸绢数十匹，其清贫如此。赠散骑常侍、<br /><br />&nbsp;&nbsp;&nbsp;&nbsp;安东将军、燕郡公，谥曰康。<br /><br />&nbsp;&nbsp;&nbsp;&nbsp;长子兴宗，字茂先。好学有文才。年十五，受道太学。后司空高允奏为秘书<br /><br />&nbsp;&nbsp;&nbsp;&nbsp;郎，参著作事。中山王惫蟪璧笔馈！跷文。迁秘书中散。太和十四年冬，卒。<br /><br />&nbsp;&nbsp;&nbsp;&nbsp;赠宁远将军、渔阳太守。<br /><br />&nbsp;&nbsp;&nbsp;&nbsp;子子熙，字元雍。少自修整，颇有学识。弱冠，未能自通，侍中崔光举子熙<br /><br />&nbsp;&nbsp;&nbsp;&nbsp;为清河王怿常侍，迁郎中令。初，子熙父以爵让弟显宗，不受。子熙缘父素怀，<br /><br />&nbsp;&nbsp;&nbsp;&nbsp;卒亦不袭。及显宗卒，子熙别蒙赐爵，乃以其先爵让弟仲穆。兄弟友爱如此。父<br /><br />&nbsp;&nbsp;&nbsp;&nbsp;亡，居丧有礼。子熙为怿所眷遇，遂阙位，待其毕丧后复用。<br /><br />&nbsp;&nbsp;&nbsp;&nbsp;及元义害怿，久不得葬。子熙为之忧悴，屏处田野，每言王若不得复封，以<br /><br />&nbsp;&nbsp;&nbsp;&nbsp;礼迁葬，誓以终身不仕。后灵太后返政，以元义为尚书令，解其领军。子熙与怿<br /><br />&nbsp;&nbsp;&nbsp;&nbsp;中大夫刘定兴、学官令傅灵扌剽、宾客张子慎伏阙上书曰：<br /><br />&nbsp;&nbsp;&nbsp;&nbsp;窃惟故主太傅清河王，职综枢衡，位居论道；尽忠贞以奉公，竭心膂以事国。<br /><br />&nbsp;&nbsp;&nbsp;&nbsp;自先皇崩殂，陛下冲幼，负当朝，义同分陕。宋维反常小子，性若青蝇，污白<br /><br />&nbsp;&nbsp;&nbsp;&nbsp;点黑，谗佞是务。以元义皇姨之婿，权势攸归，遂相附托，规求荣利，共结图谋，<br /><br />&nbsp;&nbsp;&nbsp;&nbsp;坐生眉眼，诬告国王，枉以大逆。赖明明在上，赫赫临下，泥渍自消，玉质还洁。<br /><br />&nbsp;&nbsp;&nbsp;&nbsp;谨案律文：诸告事不实，以其罪罪之。维遂无罪，出为大郡，刑赏c差，朝野怪<br /><br />&nbsp;&nbsp;&nbsp;&nbsp;愕。若非宋维与义为计，岂得全其身命，方抚千里？<br /><br />&nbsp;&nbsp;&nbsp;&nbsp;王以权在宠家，尘谤纷杂，恭慎之心，逾深逾厉，去其本宅，移住殿西，阖<br /><br />&nbsp;&nbsp;&nbsp;&nbsp;门静守，亲宾阻绝。于时，吏部谘禀刘腾，奏其弟官，郡戍兼补。及经内呈，为<br /><br />&nbsp;&nbsp;&nbsp;&nbsp;王驳退。腾由此生嫌，私深怨怒，遂乃擅废太后，离隔二宫，拷掠胡定，诬王行<br /><br />&nbsp;&nbsp;&nbsp;&nbsp;毒，含齿戴发，莫不悲惋。及会公卿，议王之罪，莫不俯眉饮气，唯谘是从。仆<br /><br />&nbsp;&nbsp;&nbsp;&nbsp;射游肇，亢言厉气，发愤成疾，为王致死。王之忠诚款笃，节义纯贞，非但蕴藏<br /><br />&nbsp;&nbsp;&nbsp;&nbsp;胸襟，实乃形于文翰。搜括史传，撰《显忠录》，区目十篇，分卷二十。既欲彰<br /><br />&nbsp;&nbsp;&nbsp;&nbsp;忠心于万代，岂可为逆乱于一朝？乞追遗志，足明丹款。<br /><br />&nbsp;&nbsp;&nbsp;&nbsp;义籍宠姻戚，恃握兵马，无君之心，实怀皂白。擅废太后，枉害国王，生杀<br /><br />&nbsp;&nbsp;&nbsp;&nbsp;之柄，不由陛下；赏罚之诏，一出于义。名藩重地，皆其亲党；京官要任，必其<br /><br />&nbsp;&nbsp;&nbsp;&nbsp;心腹。中山王熙，本兴义兵，不图神器，戮其大逆，合门灭尽，遂令元略南奔，<br /><br />&nbsp;&nbsp;&nbsp;&nbsp;为国巨患。奚康生，国之猛将，尽忠弃市。其余枉被屠戮者，不可称数。缘此普<br /><br />&nbsp;&nbsp;&nbsp;&nbsp;天丧气，匝地愤伤。致使朔陇猖狂，历岁为乱，荆徐蠢动，职是之由。昔赵高秉<br /><br />&nbsp;&nbsp;&nbsp;&nbsp;秦，令关东鼎沸；今元义执权，使四方云扰。自古及今，竹帛所载，贼子乱臣，<br /><br />&nbsp;&nbsp;&nbsp;&nbsp;莫此为甚。<br /><br />&nbsp;&nbsp;&nbsp;&nbsp;开逆之始，起自宋维；成祸之末，良由腾矣。而令凶徒奸党，迭相树置；高<br /><br />&nbsp;&nbsp;&nbsp;&nbsp;官厚禄，任情自取；非但臣等痛恨终身，抑为圣朝怀惭负愧。以臣赤心ff之见，<br /><br />&nbsp;&nbsp;&nbsp;&nbsp;宜枭诸两观，雌渖崧。腾合斫棺斩骸，沉其五族。上谢天人幽隔之愤，下报忠<br /><br />&nbsp;&nbsp;&nbsp;&nbsp;臣冤酷之痛。方乃崇亚三事，委以枢端，所谓虎也更傅其翼。朝野切齿，遐迩扼<br /><br />&nbsp;&nbsp;&nbsp;&nbsp;腕。蔓草难除，去之宜尽。臣历观旷代，缅追振古，当断不断，其祸更生。况义<br /><br />&nbsp;&nbsp;&nbsp;&nbsp;猜忍，更居冲要。臣中宵九叹，窃以寒心，实愿宸鉴，早为之所。<br /><br />&nbsp;&nbsp;&nbsp;&nbsp;臣等潜伏闾阎，于兹六载，旦号白日，夕泣星辰，叩地寂寥，呼天无响。卫<br /><br />&nbsp;&nbsp;&nbsp;&nbsp;野纳肝，秦庭夜哭，千古之痛，何足相比！今幸遇陛下笔ィ亲览万几；太后仁<br /><br />&nbsp;&nbsp;&nbsp;&nbsp;明，更抚四海，臣等敢诣阙披陈，乞报冤毒。<br /><br />&nbsp;&nbsp;&nbsp;&nbsp;书奏，灵太后义之，乃引子熙为中书舍人。后遂剖腾棺，赐义死。<br /><br />&nbsp;&nbsp;&nbsp;&nbsp;寻修国史，加宁朔将军。未几，除著作郎，又兼司州别驾。转辅国将军、鸿<br /><br />&nbsp;&nbsp;&nbsp;&nbsp;胪少卿。建义初，兼黄门，寻正。<br /><br />&nbsp;&nbsp;&nbsp;&nbsp;子熙清白自守，不交人事。又少孤，为叔显宗所抚养。及显宗卒，显宗子伯<br /><br />&nbsp;&nbsp;&nbsp;&nbsp;华又幼，子熙友爱，等于同生，长犹共居，车马资财，随其费用，未尝见于言色。<br /><br />&nbsp;&nbsp;&nbsp;&nbsp;又上书求析阶与伯华，于是除伯华东太原太守。及伯华在郡，为刺史元弼所辱；<br /><br />&nbsp;&nbsp;&nbsp;&nbsp;子熙乃泣诉朝廷，肃宗诏遣按检，弼遂大见诘让。<br /><br />&nbsp;&nbsp;&nbsp;&nbsp;尔朱荣之擒葛荣也，送至京师，庄帝欲面见数之。子熙以为荣既元凶，自知<br /><br />&nbsp;&nbsp;&nbsp;&nbsp;必死，恐或不逊，无宜见之。尔朱荣闻而大怒，请罪子熙，庄帝恕而不责。寻加<br /><br />&nbsp;&nbsp;&nbsp;&nbsp;征虏将军。及邢杲之起逆，诏子熙慰劳。杲诈降，而子熙信之。还至乐陵，杲复<br /><br />&nbsp;&nbsp;&nbsp;&nbsp;反，子熙遂还。坐付廷尉，论以大辟，恕死免官。未几，兼尚书吏部郎。普泰初，<br /><br />&nbsp;&nbsp;&nbsp;&nbsp;除通直散骑常侍、抚军将军、光禄大夫，寻正吏部郎。出帝初，还领著作郎。以<br /><br />&nbsp;&nbsp;&nbsp;&nbsp;奉册之故，封历城县开国子，食邑五百户，又加卫将军、右光禄大夫。天平初，<br /><br />&nbsp;&nbsp;&nbsp;&nbsp;为侍读，又除国子祭酒。<br /><br />&nbsp;&nbsp;&nbsp;&nbsp;子熙俭素安贫，常好退静。迁邺之始，百司并给兵力，时以祭酒闲务，止给<br /><br />&nbsp;&nbsp;&nbsp;&nbsp;二人。或有令其陈请者，子熙曰：“朝廷自不给祭酒兵，何关韩子熙事也。”论<br /><br />&nbsp;&nbsp;&nbsp;&nbsp;者高之。寻除骠骑将军。元象中，加卫大将军。<br /><br />&nbsp;&nbsp;&nbsp;&nbsp;先是，子熙与弟聘王氏为妻，姑之女也，生二子。子熙尚未婚，后遂与寡妪<br /><br />&nbsp;&nbsp;&nbsp;&nbsp;李氏奸合而生三子。王李不穆，迭相告言，历年不罢。子熙因此惭恨，遂以发疾。<br /><br />&nbsp;&nbsp;&nbsp;&nbsp;兴和中，孝静欲行释奠，敕子熙为侍讲。寻卒，遣戒不求赠谥，其子不能遵奉，<br /><br />&nbsp;&nbsp;&nbsp;&nbsp;遂至干谒。武定初，赠骠骑将军、仪同三司、幽州刺史。<br /><br />&nbsp;&nbsp;&nbsp;&nbsp;兴宗弟显宗，字茂亲。性刚直，能面折庭诤，亦有才学。沙门法抚，三齐称<br /><br />&nbsp;&nbsp;&nbsp;&nbsp;其聪悟，常与显宗校试，抄百余人名，各读一遍，随即覆呼，法抚犹有一二舛谬，<br /><br />&nbsp;&nbsp;&nbsp;&nbsp;显宗了无误错。法抚叹曰：“贫道生平以来，唯服郎耳。”<br /><br />&nbsp;&nbsp;&nbsp;&nbsp;太和初，举秀才，对策甲科，除著作佐郎。车驾南讨，兼中书侍郎。既定迁<br /><br />&nbsp;&nbsp;&nbsp;&nbsp;都，显宗上书：<br /><br />&nbsp;&nbsp;&nbsp;&nbsp;其一曰：窃闻舆驾今夏若不巡三齐，当幸中山，窃以为非计也。何者？当今<br /><br />&nbsp;&nbsp;&nbsp;&nbsp;徭役宜早息，洛京宜速成。省费则徭役可简，并功则洛京易就。往冬舆驾停邺，<br /><br />&nbsp;&nbsp;&nbsp;&nbsp;是闲隙之时，犹编户供奉，劳费为剧。圣鉴矜愍，优旨殷勤，爵浃高年，赉周鳏<br /><br />&nbsp;&nbsp;&nbsp;&nbsp;寡，虽赈普今，犹恐来夏菜色。况三农要时，六军云会，其所损业，实为不少。<br /><br />&nbsp;&nbsp;&nbsp;&nbsp;虽调敛轻省，未足称劳，然大驾亲临，谁敢宁息？往来承奉，纷纷道路，田蚕暂<br /><br />&nbsp;&nbsp;&nbsp;&nbsp;废，则将来无资。此国之深忧也。且向炎暑，而六军暴露，恐生疠疫，此可忧之<br /><br />&nbsp;&nbsp;&nbsp;&nbsp;次也。臣愿舆驾早还北京，以省诸州供帐之费，并功专力，以营洛邑。则南州免<br /><br />&nbsp;&nbsp;&nbsp;&nbsp;杂徭之烦，北都息分析之叹；洛京可以时就，迁者佥尔如归。<br /><br />&nbsp;&nbsp;&nbsp;&nbsp;其二曰：自古圣帝必以俭约为美，乱主必以奢侈贻患。仰惟先朝，皆卑宫室<br /><br />&nbsp;&nbsp;&nbsp;&nbsp;而致力于经略，故能基宇开广，业祚隆泰。今洛阳基址，魏明帝所营，取讥前代。<br /><br />&nbsp;&nbsp;&nbsp;&nbsp;伏愿陛下，损之又损。顷来北都富室，竞以第宅相尚，今因迁徙，宜申禁约，令<br /><br />&nbsp;&nbsp;&nbsp;&nbsp;贵贱有检，无得逾制。端广衢路，通利沟渠，使寺署有别，四民异居，永垂百世<br /><br />&nbsp;&nbsp;&nbsp;&nbsp;不刊之范，则天下幸甚矣。<br /><br />&nbsp;&nbsp;&nbsp;&nbsp;三曰：窃闻舆驾还洛阳，轻将数千骑。臣甚为陛下不取也。夫千金之子，犹<br /><br />&nbsp;&nbsp;&nbsp;&nbsp;坐不垂堂，况万乘之尊，富有四海乎？警跸于闱闼之内者，岂以为仪容而已？盖<br /><br />&nbsp;&nbsp;&nbsp;&nbsp;以戒不虞也。清道而后行，尚恐衔蹶之或失，况履涉山河，而不加三思哉！此愚<br /><br />&nbsp;&nbsp;&nbsp;&nbsp;臣之所以悚息，伏愿少垂省察。<br /><br />&nbsp;&nbsp;&nbsp;&nbsp;其四曰：伏惟陛下，耳听法音，目玩坟典，口对百辟，心虞万几，晷昃而食，<br /><br />&nbsp;&nbsp;&nbsp;&nbsp;夜分而寝。加以孝思之至，随时而深，文章之业，日成篇卷。虽睿明所用，未足<br /><br />&nbsp;&nbsp;&nbsp;&nbsp;为烦，然非所以啬神养性，颐无疆之祚。庄周有言：形有待而智无涯。以有待之<br /><br />&nbsp;&nbsp;&nbsp;&nbsp;形，役无涯之智，殆矣。此愚臣所不安，伏愿陛下垂拱司契，委下责成，唯冕旒<br /><br />&nbsp;&nbsp;&nbsp;&nbsp;垂纩，而天下治矣。<br /><br />&nbsp;&nbsp;&nbsp;&nbsp;高祖颇纳之。<br /><br />&nbsp;&nbsp;&nbsp;&nbsp;显宗又上言曰：“进贤求才，百王之所先也。前代取士，必先正名，故有贤<br /><br />&nbsp;&nbsp;&nbsp;&nbsp;良、方正之称。今之州郡贡察，徒有秀、孝之名，而无秀、孝之实。而朝廷但检<br /><br />&nbsp;&nbsp;&nbsp;&nbsp;其门望，不复弹坐。如此，则可令别贡门望，以叙士人，何假冒秀、孝之名也？<br /><br />&nbsp;&nbsp;&nbsp;&nbsp;夫门望者，是其父祖之遗烈，亦何益于皇家？益于时者，贤才而已。苟有其才，<br /><br />&nbsp;&nbsp;&nbsp;&nbsp;虽屠钓奴虏之贱，圣皇不耻以为臣；苟非其才，虽三后之胤，自坠于皂隶矣。是<br /><br />&nbsp;&nbsp;&nbsp;&nbsp;以大才受大官，小才受小官，各得其所，以致雍熙。议者或云，今世等无奇才，<br /><br />&nbsp;&nbsp;&nbsp;&nbsp;不若取士于门。此亦失矣。岂可以世无周邵，便废宰相而不置哉？但当校其有寸<br /><br />&nbsp;&nbsp;&nbsp;&nbsp;长铢重者，即先叙之，则贤才无遗矣。”<br /><br />&nbsp;&nbsp;&nbsp;&nbsp;又曰：“夫帝皇所以居尊以御下者，威也；兆庶所以徙恶以从善者，法也。<br /><br />&nbsp;&nbsp;&nbsp;&nbsp;是以有国有家，必以刑法为治，生民之命，于是而在。有罪必罚，罚必当辜，则<br /><br />&nbsp;&nbsp;&nbsp;&nbsp;虽挞之刑，而人莫敢犯也。有制不行，人得侥幸，则虽参夷之诛，不足以肃。<br /><br />&nbsp;&nbsp;&nbsp;&nbsp;自太和以来，多坐盗弃市，而远近肃清。由此言之，止奸在于防检，不在严刑也。<br /><br />&nbsp;&nbsp;&nbsp;&nbsp;今州郡牧守，邀当时之名，行一切之法；台阁百官，亦咸以深酷为无私，以仁恕<br /><br />&nbsp;&nbsp;&nbsp;&nbsp;为容盗。迭相敦厉，遂成风俗。陛下居九重之内，视人如赤子；百司分万务之要，<br /><br />&nbsp;&nbsp;&nbsp;&nbsp;遇下如仇雠。是则尧舜止一人，而桀纣以千百。和气不至，盖由于此。《书》曰：<br /><br />&nbsp;&nbsp;&nbsp;&nbsp;‘与其杀不辜，宁失不经。’实宜敕示百僚，以惠元元之命。”<br /><br />&nbsp;&nbsp;&nbsp;&nbsp;又曰：“昔周王为犬戎所逐，东迁河洛，镐京犹称‘宗周’，以存本也。光<br /><br />&nbsp;&nbsp;&nbsp;&nbsp;武虽曰中兴，实自创革，西京尚置京尹，亦不废旧。今陛下光隆先业，迁宅中土，<br /><br />&nbsp;&nbsp;&nbsp;&nbsp;稽古复礼，于斯为盛。岂若周汉出于不得已哉？按《春秋》之义，有宗庙曰都，<br /><br />&nbsp;&nbsp;&nbsp;&nbsp;无则谓之邑，此不刊之典也。况北代宗庙在焉，山陵托焉，王业所基，圣躬所载，<br /><br />&nbsp;&nbsp;&nbsp;&nbsp;其为神乡福地，实亦远矣。今便同之郡国，臣窃不安。愚谓代京宜建畿置尹，一<br /><br />&nbsp;&nbsp;&nbsp;&nbsp;如故事，崇本重旧，以光万叶。”<br /><br />&nbsp;&nbsp;&nbsp;&nbsp;又曰：“伏见洛京之制，居民以官位相从，不依族类。然官位非常，有朝荣<br /><br />&nbsp;&nbsp;&nbsp;&nbsp;而夕悴，则衣冠沦于厮竖之邑，臧获腾于膏腴之里。物之颠倒，或至于斯。古之<br /><br />&nbsp;&nbsp;&nbsp;&nbsp;圣王，必令四民异居者，欲其业定而志专。业定则不伪，志专则不淫。故耳目所<br /><br />&nbsp;&nbsp;&nbsp;&nbsp;习，不督而就；父兄之教，不肃而成。仰惟太祖道武皇帝创基拨乱，日不暇给，<br /><br />&nbsp;&nbsp;&nbsp;&nbsp;然犹分别士庶，不令杂居；伎作屠沽，各有攸处。但不设科禁，卖买任情，贩贵<br /><br />&nbsp;&nbsp;&nbsp;&nbsp;易贱，错居混杂。假令一处弹筝吹笛，缓舞长歌；一处严师苦训，诵诗讲礼。宣<br /><br />&nbsp;&nbsp;&nbsp;&nbsp;令童龀，任意所从，其走赴舞堂者万数，往就学馆者无一。此则伎作不可杂居，<br /><br />&nbsp;&nbsp;&nbsp;&nbsp;士人不宜异处之明验也。故孔父云里仁之美，孟母弘三徙之训，贤圣明诲，若此<br /><br />&nbsp;&nbsp;&nbsp;&nbsp;之重。今令伎作家习士人风礼，则百年难成；令士人儿童效伎作容态，则一朝可<br /><br />&nbsp;&nbsp;&nbsp;&nbsp;得。是以士人同处，则礼教易兴；伎作杂居，则风俗难改。朝廷每选举人士，则<br /><br />&nbsp;&nbsp;&nbsp;&nbsp;校其一婚一宦，以为升降，何其密也。至于开伎作宦途，得与膏梁华望接\连甍，<br /><br />&nbsp;&nbsp;&nbsp;&nbsp;何其略也。此愚臣之所惑。今稽古建极，光宅中区，凡所徙居，皆是公地，分别<br /><br />&nbsp;&nbsp;&nbsp;&nbsp;伎作，在于一言，有何为疑而阙盛美。”<br /><br />&nbsp;&nbsp;&nbsp;&nbsp;又曰：“自南伪相承，窃有淮北，欲擅中华之称，且以招诱边民，故侨置中<br /><br />&nbsp;&nbsp;&nbsp;&nbsp;州郡县。自皇风南被，仍而不改，凡有重名，其数甚众。疑惑书记，错乱区宇。<br /><br />&nbsp;&nbsp;&nbsp;&nbsp;非所以疆域物土，必也正名之谓也。愚以为可依地理旧名，一皆厘革。小者并合，<br /><br />&nbsp;&nbsp;&nbsp;&nbsp;大者分置。及中州郡县，昔以户少并省；今人口既多，亦可复旧。君人者，以天<br /><br />&nbsp;&nbsp;&nbsp;&nbsp;下为家，不得有所私也。故仓库储贮，以俟水旱之灾，供军国之用，至于有功德<br /><br />&nbsp;&nbsp;&nbsp;&nbsp;者，然后加赐。爰及末代，乃宠之所隆，赐赉无限。自比以来，亦为太过。在朝<br /><br />&nbsp;&nbsp;&nbsp;&nbsp;诸贵，受禄不轻，土木被锦绮，僮妾厌粱肉，而复厚赉屡加，动以千计。若分赐<br /><br />&nbsp;&nbsp;&nbsp;&nbsp;鳏寡，赡济实多。如不悛革，岂周给不继富之谓也？愚谓事有可赏，则明旨褒扬，<br /><br />&nbsp;&nbsp;&nbsp;&nbsp;称事加赐，以劝为善；不可以亲近之昵，猥损天府之储。”<br /><br />&nbsp;&nbsp;&nbsp;&nbsp;又曰：“诸宿卫内直者，宜令武官习弓矢，文官讽书传。而今给其h博之具，<br /><br />&nbsp;&nbsp;&nbsp;&nbsp;以成亵狎之容，长矜争之心，恣喧嚣之慢，徒损朝仪，无益事实。如此之类，一<br /><br />&nbsp;&nbsp;&nbsp;&nbsp;宜禁止。”<br /><br />&nbsp;&nbsp;&nbsp;&nbsp;高祖善之。<br /><br />&nbsp;&nbsp;&nbsp;&nbsp;后乃启乞宋王刘昶府谘议参军事，欲立效南境，高祖不许。高祖曾谓显宗及<br /><br />&nbsp;&nbsp;&nbsp;&nbsp;程灵虬曰：“著作之任，国书是司。卿等之文，朕自委悉，中省之品，卿等所闻。<br /><br />&nbsp;&nbsp;&nbsp;&nbsp;若欲取况古人，班马之徒，固自辽阔。若求之当世，文学之能，卿等应推崔孝伯。”又谓显宗曰：“见卿所撰《燕志》及在齐诗咏，大胜比来之文。然著述之功，<br /><br />&nbsp;&nbsp;&nbsp;&nbsp;我所不见，当更访之监、令。校卿才能，可居中第。”又谓程灵虬曰：“卿比显<br /><br />&nbsp;&nbsp;&nbsp;&nbsp;宗，复有差降，可居下上。”显宗对曰：“臣才第短浅，猥闻上天，至乃比于崔<br /><br />&nbsp;&nbsp;&nbsp;&nbsp;光，实为隆渥。然臣窃谓陛下贵古而贱今。臣学微才短，诚不敢仰希古人，然遭<br /><br />&nbsp;&nbsp;&nbsp;&nbsp;圣明之世，睹惟新之礼，染翰勒素，实录时事，亦未惭于后人。昔扬雄著《太玄<br /><br />&nbsp;&nbsp;&nbsp;&nbsp;经》，当时不免覆盎之谈，二百年外，则越诸子。今臣之所撰，虽未足光述帝载，<br /><br />&nbsp;&nbsp;&nbsp;&nbsp;裨晖日月；然万祀之后，仰观祖宗巍巍之功，上睹陛下明明之德，亦何谢钦明于<br /><br />&nbsp;&nbsp;&nbsp;&nbsp;《唐典》，慎徽于《虞书》？”高祖曰：“假使朕无愧于虞舜，卿复何如于尧臣？”显宗曰：“臣闻君不可以独治，故设百官以赞务。陛下齐踪尧舜，公卿宁非二<br /><br />&nbsp;&nbsp;&nbsp;&nbsp;八之俦？”高祖曰：“卿为著作，仅名奉职，未是良史也。”显宗曰：“臣仰遭<br /><br />&nbsp;&nbsp;&nbsp;&nbsp;明时，直笔而无惧，又不受金，安眠美食，此臣优于迁固也。”高祖哂之。后与<br /><br />&nbsp;&nbsp;&nbsp;&nbsp;员外郎崔逸等参定朝仪。<br /><br />&nbsp;&nbsp;&nbsp;&nbsp;高祖曾诏诸官曰：“自近代已来，高卑出身，恒有常分。朕意一以为可，复<br /><br />&nbsp;&nbsp;&nbsp;&nbsp;以为不可。宜相与量之。”李冲对曰：“未审上古已来，置官列位，为欲为膏粱<br /><br />&nbsp;&nbsp;&nbsp;&nbsp;儿地，为欲益治赞时？”高祖曰：“俱欲为治。”冲曰：“若欲为治，陛下今日<br /><br />&nbsp;&nbsp;&nbsp;&nbsp;何为专崇门品，不有拔才之诏？”高祖曰：“苟有殊人之伎，不患不知。然君子<br /><br />&nbsp;&nbsp;&nbsp;&nbsp;之门，假使无当世之用者，要自德行纯笃，朕是以用之。”冲曰：“傅岩、吕望，<br /><br />&nbsp;&nbsp;&nbsp;&nbsp;岂可以门见举？”高祖曰：“如此济世者希，旷代有一两人耳。”冲谓诸卿士曰：<br /><br />&nbsp;&nbsp;&nbsp;&nbsp;“适欲请诸贤救之。”秘书令李彪曰：“师旅寡少，未足为援，意有所怀，不敢<br /><br />&nbsp;&nbsp;&nbsp;&nbsp;尽言于圣日。陛下若专以门地，不审鲁之三卿，孰若四科？”高祖曰：“犹如向<br /><br />&nbsp;&nbsp;&nbsp;&nbsp;解。”显宗进曰：“陛下光宅洛邑，百礼唯新，国之兴否，指此一选。臣既学识<br /><br />&nbsp;&nbsp;&nbsp;&nbsp;浮浅，不能援引古今，以证此议，且以国事论之。不审中、秘书监令之子，必为<br /><br />&nbsp;&nbsp;&nbsp;&nbsp;秘书郎；顷来为监、令者，子皆可为不？”高祖曰：“卿何不论当世膏腴为监、<br /><br />&nbsp;&nbsp;&nbsp;&nbsp;令者？”显宗曰：“陛下以物不可类，不应以贵承贵，以贱袭贱。”高祖曰：<br /><br />&nbsp;&nbsp;&nbsp;&nbsp;“若有高明卓尔、才具隽出者，朕亦不拘此例。”后为本州中正。<br /><br />&nbsp;&nbsp;&nbsp;&nbsp;二十一年，车驾南伐，显宗为右军府长史、征虏将军、统军。军次赭阳，萧<br /><br />&nbsp;&nbsp;&nbsp;&nbsp;鸾戍主成公期遣其军主胡松、高法援等并引蛮贼来击军营，显宗亲率拒战，遂斩<br /><br />&nbsp;&nbsp;&nbsp;&nbsp;法援首。显宗至新野，高祖诏曰：“卿破贼斩帅，殊益军势。朕方攻坚城，何为<br /><br />&nbsp;&nbsp;&nbsp;&nbsp;不作露布也？”显宗曰：“臣顷闻镇南将军王肃获贼二三，驴马数匹，皆为露布，<br /><br />&nbsp;&nbsp;&nbsp;&nbsp;臣在东观，私每哂之。近虽仰凭威灵，得摧丑虏，兵寡力弱，擒斩不多。脱复高<br /><br />&nbsp;&nbsp;&nbsp;&nbsp;曳长缣，虚张功捷，尤而效之，其罪弥甚。臣所以敛毫卷帛，解上而已。”高祖<br /><br />&nbsp;&nbsp;&nbsp;&nbsp;笑曰：“如卿此勋，诚合茅社，须赭阳平定，检审相酬。”新野平，以显宗为镇<br /><br />&nbsp;&nbsp;&nbsp;&nbsp;南、广阳王嘉谘议参军。显宗后上表，颇自矜伐，诉前征勋。诏曰：“显宗斐然<br /><br />&nbsp;&nbsp;&nbsp;&nbsp;成章，甚可怪责，进退无检，亏我清风。此而不纠，或长弊俗。可付尚书，推列<br /><br />&nbsp;&nbsp;&nbsp;&nbsp;以闻。”兼尚书张彝奏免显宗官。诏曰：“显宗虽浮矫致愆，才犹可用，岂得永<br /><br />&nbsp;&nbsp;&nbsp;&nbsp;弃之也！可以白衣守谘议，展其后效。但鄙狠之性，不足参华，可夺见囗，并禁<br /><br />&nbsp;&nbsp;&nbsp;&nbsp;问讯诸王。”显宗既失意，遇信向洛，乃为五言诗赠御史中尉李彪曰：“贾生谪<br /><br />&nbsp;&nbsp;&nbsp;&nbsp;长沙，董儒诣临江。愧无若人迹，忽寻两贤踪。追昔渠阁游，策驽厕群龙。如何<br /><br />&nbsp;&nbsp;&nbsp;&nbsp;情愿夺，飘然独远踪？痛哭去旧国，衔泪届新邦。哀哉无援民，嗷然失侣鸿。彼<br /><br />&nbsp;&nbsp;&nbsp;&nbsp;苍不我闻，千里告志同。”二十三年卒。显宗撰《冯氏燕志》、《孝友传》各十<br /><br />&nbsp;&nbsp;&nbsp;&nbsp;卷，所作文章，颇传于世。景明初，追赭阳勋，赐爵章武男。<br /><br />&nbsp;&nbsp;&nbsp;&nbsp;子武华，袭。除讨寇将军、奉朝请、太原太守。<br /><br />&nbsp;&nbsp;&nbsp;&nbsp;程骏，字驹，本广平曲安人也。六世祖良，晋都水使者，坐事流于凉州。<br /><br />&nbsp;&nbsp;&nbsp;&nbsp;祖父肇，吕光民部尚书。<br /><br />&nbsp;&nbsp;&nbsp;&nbsp;骏少孤贫，居丧以孝称。师事刘\，性机敏好学，昼夜无倦。\谓门人<br /><br />&nbsp;&nbsp;&nbsp;&nbsp;曰：“举一隅而以三隅反者，此子亚之也。”骏谓\曰：“今世名教之儒，咸<br /><br />&nbsp;&nbsp;&nbsp;&nbsp;谓老庄其言虚诞，不切实要，弗可以经世，骏意以为不然。夫老子著抱一之言，<br /><br />&nbsp;&nbsp;&nbsp;&nbsp;庄生申性本之旨；若斯者，可谓至顺矣。人若乖一则烦伪生，若爽性则冲真丧。”<br /><br />&nbsp;&nbsp;&nbsp;&nbsp;\曰：“卿年尚稚，言若老成，美哉！”由是声誉益播，沮渠牧犍擢为东宫侍<br /><br />&nbsp;&nbsp;&nbsp;&nbsp;讲。<br /><br />&nbsp;&nbsp;&nbsp;&nbsp;太延五年，世祖平凉，迁于京师，为司徒崔浩所知。高宗践阼，拜著作佐郎；<br /><br />&nbsp;&nbsp;&nbsp;&nbsp;未几，迁著作郎。为任城王云郎中令，进箴于王，王纳而嘉之。皇兴中，除高密<br /><br />&nbsp;&nbsp;&nbsp;&nbsp;太守。尚书李敷奏曰：“夫君之使臣，必须终效。骏实史才，方申直笔，千里之<br /><br />&nbsp;&nbsp;&nbsp;&nbsp;任，十室可有。请留之数载，以成前籍，后授方伯，愚以为允。”书奏，从之。<br /><br />&nbsp;&nbsp;&nbsp;&nbsp;显祖屡引骏与论《易》、《老》之义，顾谓群臣曰：“朕与此人言，意甚开畅。”<br /><br />&nbsp;&nbsp;&nbsp;&nbsp;又问骏曰：“卿年几何？”对曰：“臣六十有一。”显祖曰：“昔太公既老而遭<br /><br />&nbsp;&nbsp;&nbsp;&nbsp;文王。卿今遇朕，岂非早也？”骏曰：“臣虽才谢吕望，而陛下尊过西伯。觊天<br /><br />&nbsp;&nbsp;&nbsp;&nbsp;假余年，竭《六韬》之效。”<br /><br />&nbsp;&nbsp;&nbsp;&nbsp;延兴末，高丽王琏求纳女于掖庭，显祖许之，假骏散骑常侍，赐爵安丰男，<br /><br />&nbsp;&nbsp;&nbsp;&nbsp;加伏波将军，持节如高丽迎女，赐布帛百匹。骏至平壤城，或劝琏曰：“魏昔与<br /><br />&nbsp;&nbsp;&nbsp;&nbsp;燕婚，既而伐之，由行人具其夷险故也。今若送女，恐不异于冯氏。”琏遂谬言<br /><br />&nbsp;&nbsp;&nbsp;&nbsp;女丧。骏与琏往复经年，责琏以义方，琏不胜其忿，遂断骏从者酒食。琏欲逼辱<br /><br />&nbsp;&nbsp;&nbsp;&nbsp;之，惮而不敢害。会显祖崩，乃还，拜秘书令。<br /><br />&nbsp;&nbsp;&nbsp;&nbsp;初，迁神主于太庙，有司奏：旧事庙中执事之官，例皆赐爵，今宜依旧。诏<br /><br />&nbsp;&nbsp;&nbsp;&nbsp;百僚评议，群臣咸以为宜依旧事，骏独以为不可。表曰：“臣闻：名器为帝王所<br /><br />&nbsp;&nbsp;&nbsp;&nbsp;贵，山河为区夏之重。是以汉祖有约，非功不侯。必当属有命于大君之辰，展心<br /><br />&nbsp;&nbsp;&nbsp;&nbsp;力于战谋之日，然后可以应茅土之锡。未见预事于宗庙，而获赏于疆土；徒见晋<br /><br />&nbsp;&nbsp;&nbsp;&nbsp;郑之后以夹辅为至勋，吴邓之俦以征伐为重绩。周汉既无文于远代，魏晋亦靡记<br /><br />&nbsp;&nbsp;&nbsp;&nbsp;于往年。自皇道开符，乾业创统，务高三、五之规，思隆百王之轨，罚颇减古，<br /><br />&nbsp;&nbsp;&nbsp;&nbsp;赏实增昔。时因神主改y、清庙致肃，而授群司以九品之命，显执事以五等之名。<br /><br />&nbsp;&nbsp;&nbsp;&nbsp;虽复帝王制作，弗相沿袭，然当时恩泽，岂足为长世之轨乎？乖众之愆，伏待罪<br /><br />&nbsp;&nbsp;&nbsp;&nbsp;谴。”书奏，从之。文明太后谓群臣曰：“言事固当正直而准古典，安可依附暂<br /><br />&nbsp;&nbsp;&nbsp;&nbsp;时旧事乎？”赐骏衣一袭、帛二百匹。<br /><br />&nbsp;&nbsp;&nbsp;&nbsp;骏又表曰：“《春秋》有云：见有礼于其君者，若孝子之养父母；见无礼于<br /><br />&nbsp;&nbsp;&nbsp;&nbsp;其君者，若鹰r之逐鸟雀。所以劝诫将来，垂范万代。昔陈恒杀君，宣尼请讨，<br /><br />&nbsp;&nbsp;&nbsp;&nbsp;虽欲晏逸，其得已乎？今庙算天回，七州云动，将水荡鲸鲵，陆扫凶逆。然战贵<br /><br />&nbsp;&nbsp;&nbsp;&nbsp;不陈，兵家所美。宜先遣刘昶招喻淮南。若应声响悦，同心齐举，则长江之险，<br /><br />&nbsp;&nbsp;&nbsp;&nbsp;可朝服而济；道成之首，可崇朝而悬。苟江南之轻薄，背刘氏之恩义，则曲在彼<br /><br />&nbsp;&nbsp;&nbsp;&nbsp;矣，何负神明哉！宜义檄江南，振旅回旆，亦足以示救患之大仁，扬义风于四海。<br /><br />&nbsp;&nbsp;&nbsp;&nbsp;且攻难守易，则力悬百倍，不可不深思，不可不熟虑。今天下虽谧，方外犹虞，<br /><br />&nbsp;&nbsp;&nbsp;&nbsp;拾夤侥幸于西南，狂虏伺衅于漠北。脱攻不称心，恐兵不卒解；兵不卒解，则忧<br /><br />&nbsp;&nbsp;&nbsp;&nbsp;虑逾深。夫为社稷之计者，莫不先于守本。臣愚以为观兵江浒，振曜皇威，宜特<br /><br />&nbsp;&nbsp;&nbsp;&nbsp;加抚慰。秋毫无犯，则民知德信；民知德信，则襁负而来；襁负而来，则淮北可<br /><br />&nbsp;&nbsp;&nbsp;&nbsp;定；淮北可定，则吴寇异图；寇图异则祸衅出。然后观衅而动，则不晚矣。请停<br /><br />&nbsp;&nbsp;&nbsp;&nbsp;诸州之兵，且待后举。所谓守本者也。伏惟陛下、太皇太后，英算神规，弥纶百<br /><br />&nbsp;&nbsp;&nbsp;&nbsp;胜之外；应机体变，独悟方寸之中。臣影颓虞渊，昏耄将及，虽思忧国，终无云<br /><br />&nbsp;&nbsp;&nbsp;&nbsp;补。”不从。<br /><br />&nbsp;&nbsp;&nbsp;&nbsp;沙门法秀谋反伏诛。骏表曰：“臣闻《诗》之作也，盖以言志。迩之事父，<br /><br />&nbsp;&nbsp;&nbsp;&nbsp;远之事君，关诸风俗，靡不备焉。上可以颂美圣德，下可以申厚风化；言之者无<br /><br />&nbsp;&nbsp;&nbsp;&nbsp;罪，闻之者足以诫。此古人用诗之本意。臣以垂没之年，得逢盛明之运，虽复昏<br /><br />&nbsp;&nbsp;&nbsp;&nbsp;耄将及，犹慕廉颇强饭之风。伏惟陛下、太皇太后，道合天地，明侔日月，则天<br /><br />&nbsp;&nbsp;&nbsp;&nbsp;与唐风斯穆，顺帝与周道通灵。是以狂妖怀逆，无隐谋之地；冥灵潜翦，伏发觉<br /><br />&nbsp;&nbsp;&nbsp;&nbsp;之诛。用能七庙幽赞，人神扶助者已。臣不胜喜踊。谨竭老钝之思，上庆国颂十<br /><br />&nbsp;&nbsp;&nbsp;&nbsp;六章，并序巡狩、甘雨之德焉。”其颂曰：<br /><br />&nbsp;&nbsp;&nbsp;&nbsp;乾德不言，四时迭序。于皇大魏，则天承祜。叠圣三宗，重明四祖。岂伊殷<br /><br />&nbsp;&nbsp;&nbsp;&nbsp;周，遐契三、五。明明在上，圣敬日新。汪汪焙螅体治垂仁。德从风穆，教与<br /><br />&nbsp;&nbsp;&nbsp;&nbsp;化津。千载昌运，道隆兹辰。<br /><br />&nbsp;&nbsp;&nbsp;&nbsp;岁惟巡狩，应运游田。省方问苦，访政高年。咸秩百灵，柴望山川。谁云礼<br /><br />&nbsp;&nbsp;&nbsp;&nbsp;滞，遇圣则宣。王业初定，中山是由。临幸之盛，情特绸缪。仰歌祖业，俯欣春<br /><br />&nbsp;&nbsp;&nbsp;&nbsp;柔。大哉肆眚，荡民百忧。百忧既荡，与之更初。邕邕亿兆，户咏来苏。<br /><br />&nbsp;&nbsp;&nbsp;&nbsp;忽有狂竖，谋逆圣都。明灵幽告，发觉伏诛。羿浞为乱，祖龙干纪。狂华冬<br /><br />&nbsp;&nbsp;&nbsp;&nbsp;茂，有自来矣。美哉皇度，道固千祀。百灵潜翦，奸不遑起。奸不遑起，罪人得<br /><br />&nbsp;&nbsp;&nbsp;&nbsp;情。宪章刑律，五秩犹轻。于穆二圣，仁等春生。除弃周汉，遐轨牺庭。周汉奚<br /><br />&nbsp;&nbsp;&nbsp;&nbsp;弃？忿彼苛刻。牺庭曷轨？希仁尚德。徽音一振，声教四塞。岂惟京甸，化播万<br /><br />&nbsp;&nbsp;&nbsp;&nbsp;国。<br /><br />&nbsp;&nbsp;&nbsp;&nbsp;诚信幽赞，阴阳以调。谷风扇夕，甘雨降朝。嘉生含颖，深盛熙苗。鳏贫巷<br /><br />&nbsp;&nbsp;&nbsp;&nbsp;咏，寡妇室谣。闻诸《诗》者，《云汉》赋宣。章句迥秀，英昭《雅》篇。矧乃<br /><br />&nbsp;&nbsp;&nbsp;&nbsp;盛明，德隆道玄。岂唯雨施？神征丰年。丰年盛矣，化无不浓。有礼有乐，政莫<br /><br />&nbsp;&nbsp;&nbsp;&nbsp;不通。咨臣延跃，欣咏时邕。谁云易遇？旷龄一逢。<br /><br />&nbsp;&nbsp;&nbsp;&nbsp;上天无亲，唯德是在。思乐盛明，虽疲勿怠。差之毫厘，千里之倍。愿言劳<br /><br />&nbsp;&nbsp;&nbsp;&nbsp;谦，求仁不悔。人亦有言，圣主慎微。五国连兵，逾年历时。鹿车而运，庙算失<br /><br />&nbsp;&nbsp;&nbsp;&nbsp;思。有司不惠，蚕食役烦。民不堪命，将家逃山。宜督厥守，威德是宣。威德如<br /><br />&nbsp;&nbsp;&nbsp;&nbsp;何？聚众盈川。民之从令，实赖衣食。农桑失本，谁耕谁织？饥寒切身，易子而<br /><br />&nbsp;&nbsp;&nbsp;&nbsp;食。静言念之，实怀叹息。昔闻典论，非位不谋。漆室忧国，遗芳载臭。咨臣昏<br /><br />&nbsp;&nbsp;&nbsp;&nbsp;老，偏蒙恩v。忽忘狂瞽，敢献愚陋。<br /><br />&nbsp;&nbsp;&nbsp;&nbsp;文明太后令曰：“省诗表，闻之。歌颂宗祖之功德可尔，当世之言，何其过<br /><br />&nbsp;&nbsp;&nbsp;&nbsp;也。所箴下章，戢之不忘。”骏又奏《得一颂》，始于固业，终于无为，十篇。<br /><br />&nbsp;&nbsp;&nbsp;&nbsp;文多不载。文明太后令曰：“省表并颂十篇，闻之。鉴戒既备，良用钦玩。养老<br /><br />&nbsp;&nbsp;&nbsp;&nbsp;乞言，其斯之谓。”又诏曰：“程骏历官清慎，言事每惬。又门无侠货之宾，室<br /><br />&nbsp;&nbsp;&nbsp;&nbsp;有怀道之士。可赐帛六百匹，旌其俭德。”骏悉散之亲旧。<br /><br />&nbsp;&nbsp;&nbsp;&nbsp;性介直，不竞时荣。太和九年正月，病笃，乃遗令曰：“吾存尚俭薄，岂可<br /><br />&nbsp;&nbsp;&nbsp;&nbsp;没为奢厚哉？昔王孙裸葬，有感而然；士安蘧嘧，颇亦矫厉。今世既休明，百度<br /><br />&nbsp;&nbsp;&nbsp;&nbsp;循礼，彼非吾志也。可敛以时服，器皿从古。”遂卒，年七十二。初，骏病甚，<br /><br />&nbsp;&nbsp;&nbsp;&nbsp;高祖、文明太后遣使者更问其疾，敕御师徐謇诊视，赐以汤药。临终，诏以小子<br /><br />&nbsp;&nbsp;&nbsp;&nbsp;公称为中散，从子灵虬为著作佐郎。及卒，高祖、文明太后伤惜之，赐东园秘器、<br /><br />&nbsp;&nbsp;&nbsp;&nbsp;朝服一称、帛三百匹，赠冠军将军、兖州刺史、曲安侯，谥曰宪。所制文笔，自<br /><br />&nbsp;&nbsp;&nbsp;&nbsp;有集录。<br /><br />&nbsp;&nbsp;&nbsp;&nbsp;骏六子，元继、公达、公亮、公礼，并无官。<br /><br />&nbsp;&nbsp;&nbsp;&nbsp;公义，侍御史、谒者仆射、都水使者、武昌王司马、沛郡太守。公称，主文<br /><br />&nbsp;&nbsp;&nbsp;&nbsp;中散、给事中、尚书郎。并早卒。<br /><br />&nbsp;&nbsp;&nbsp;&nbsp;公礼子畿，字世伯。好学，颇有文才。荆州府主簿。<br /><br />&nbsp;&nbsp;&nbsp;&nbsp;始骏从祖弟伯达，伯达名犯显祖庙讳。与骏同年，亦以文辩。囗沮渠牧犍时，<br /><br />&nbsp;&nbsp;&nbsp;&nbsp;俱选与牧犍世子参乘出入，时论美之。伯达早亡。<br /><br />&nbsp;&nbsp;&nbsp;&nbsp;弟子灵虬幼孤，颇有文才，而久沦末役。在吏职十余年，坐事免。会骏临终<br /><br />&nbsp;&nbsp;&nbsp;&nbsp;启请，得擢为著作佐郎。后坐称在京无亲，而高祖知其与骏子公义为始族，故<br /><br />&nbsp;&nbsp;&nbsp;&nbsp;致谴免。至洛无官。贫病久之，崔光启申为羽林监，选补徐州梁郡太守，以酗酒<br /><br />&nbsp;&nbsp;&nbsp;&nbsp;为刺史武昌王鉴所劾，失官。既下梁郡，志力少衰，犹时为酒困。久去官禄，不<br /><br />&nbsp;&nbsp;&nbsp;&nbsp;免饥寒，屡诣尚书乞效旧任。仆射高肇领选，还申为著作郎，以崔光领任，敕令<br /><br />&nbsp;&nbsp;&nbsp;&nbsp;外叙。<br /><br />&nbsp;&nbsp;&nbsp;&nbsp;史臣曰：韩麒麟以才器识用，遂见记于齐王。显宗文学立己，屡陈时务，至<br /><br />&nbsp;&nbsp;&nbsp;&nbsp;于实录之功，所未闻也。子熙清尚自守，荣过其器。程骏才业未多，见知于世者，<br /><br />&nbsp;&nbsp;&nbsp;&nbsp;盖当时之长策乎？</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900723);">加入书签</a><a
                        href="900708.html">上一页</a>&larr;<a href="index.html">返回列表</a>&rarr;<a
                            href="900771.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900708.html"; var next_page = "900771.html"; var index_page = "index.html"; var sortid = "9"; var article_id = "14002"; var chapter_id = "900723"; var articlename = "魏书"; var chaptername = " 卷六十 列传第四十八"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>