<!DOCTYPE html>
<html>
<head>
<meta charset="gbk" />
<title>魏书- 卷一百四 列传第九十二-在线阅读-哈西文学网</title>
<meta name="keywords" content="魏收，魏书， 卷一百四 列传第九十二全文， 卷一百四 列传第九十二在线阅读 哈西文学网" />
<meta name="description" content="哈西文学网提供魏收的魏书  卷一百四 列传第九十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/903273.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/903273.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四 列传第九十二</h1>
            <div class="link xb">
                <a href="903245.html">上一页</a>&larr;<a href="index.html">返回列表</a>&rarr;<a
                    href="903314.html">下一页</a></div>			
            <div id="BookText">&nbsp;&nbsp;&nbsp;&nbsp;◎自序<br /><br />&nbsp;&nbsp;&nbsp;&nbsp;汉初，魏无知封高良侯，子均，均子恢，恢子彦。彦子歆，字子胡，幼孤有<br /><br />&nbsp;&nbsp;&nbsp;&nbsp;志操，博洽经史，成帝世，位终钜鹿太守，仍家焉。歆子悦，字处德，性沉厚有<br /><br />&nbsp;&nbsp;&nbsp;&nbsp;度量，宣城公赵国李孝伯见而重之，以女妻焉。位济阴太守，以善政称。<br /><br />&nbsp;&nbsp;&nbsp;&nbsp;悦子子建，字敬忠。释褐奉朝请，累迁太尉从事中郎。初，世宗时平氐，遂<br /><br />&nbsp;&nbsp;&nbsp;&nbsp;于武兴立镇，寻改为东益州。其后镇将、刺史乖失人和，群氐作梗，遂为边患，<br /><br />&nbsp;&nbsp;&nbsp;&nbsp;乃除子建为东益州刺史。子建布以恩信，风化大行，远近清静。正光五年，南、<br /><br />&nbsp;&nbsp;&nbsp;&nbsp;北二秦城人莫折念生、韩祖香、张长命相继构逆，佥以州城之人莫不劲勇，同类<br /><br />&nbsp;&nbsp;&nbsp;&nbsp;悉反，宜先收其器械。子建以为城人数当行陈，尽皆骁果，安之足以为用，急之<br /><br />&nbsp;&nbsp;&nbsp;&nbsp;腹背为忧，乃悉召居城老壮晓示之；并上言诸诚人本非罪坐而来者悉求听免。肃<br /><br />&nbsp;&nbsp;&nbsp;&nbsp;宗优诏从之。子建渐分其父兄子弟外居郡戍，内外相顾，终获保全。及秦贼乘胜，<br /><br />&nbsp;&nbsp;&nbsp;&nbsp;屯营黑水，子建乃潜使掩袭，前后斩获甚众，威名赫然，先反者及此悉降。乃间<br /><br />&nbsp;&nbsp;&nbsp;&nbsp;使上闻，肃宗甚嘉之，诏子建兼尚书为行台，刺史如故。于是威震蜀土，其梁、<br /><br />&nbsp;&nbsp;&nbsp;&nbsp;巴、二益、两秦之事，皆所节度。梁州刺史傅竖眼子敬和中心以为愧，在洛大行<br /><br />&nbsp;&nbsp;&nbsp;&nbsp;货贿，以图行台。<br /><br />&nbsp;&nbsp;&nbsp;&nbsp;先是，子建亦屡求归京师，至此，乃遣刺史唐永代焉，竖眼因为行台。子建<br /><br />&nbsp;&nbsp;&nbsp;&nbsp;将还，群氐慕恋，相率断道。主簿杨僧复先行晓喻，诸氐忿曰：“我留刺史，尔<br /><br />&nbsp;&nbsp;&nbsp;&nbsp;送出也！”斫之数创，几死。子建徐加慰譬，旬日方得前行，吏人赠遗，一无所<br /><br />&nbsp;&nbsp;&nbsp;&nbsp;受。而东益氐、蜀寻反，攻逼唐永，永弃城而走，乃丧一藩矣。初永之走，子建<br /><br />&nbsp;&nbsp;&nbsp;&nbsp;客有沙门昙璨及钜鹿人耿显皆没落氐手，及知子建之客，垂泣追衣物还之，送出<br /><br />&nbsp;&nbsp;&nbsp;&nbsp;白马。遗爱所被如此。自国家开华阳等郡，梁州邢峦、益州傅竖眼及子建为最。<br /><br />&nbsp;&nbsp;&nbsp;&nbsp;初，子建为前军将军，十年不徙，在洛闲暇，与吏部尚书李韶、韶从弟延实颇为<br /><br />&nbsp;&nbsp;&nbsp;&nbsp;弈棋，时人谓为耽好。子建每曰：“棋于机权廉勇之际，得之深矣。且吾未为时<br /><br />&nbsp;&nbsp;&nbsp;&nbsp;用，博弈可也。”及一临边事，凡经五年，未曾对局。<br /><br />&nbsp;&nbsp;&nbsp;&nbsp;还洛后，俄拜常侍、卫尉卿。初，元颢内逼，庄帝北幸，子建谓所亲卢义僖<br /><br />&nbsp;&nbsp;&nbsp;&nbsp;曰：“北海自绝社稷，称藩萧衍，吾老矣，岂能为陪臣？”遂携家口居洛南，颢<br /><br />&nbsp;&nbsp;&nbsp;&nbsp;平乃归。先苦风w，及此遂甚，以卿任有务，屡上书乞身，特除右光禄大夫。邢<br /><br />&nbsp;&nbsp;&nbsp;&nbsp;杲之平，太傅李延实子侍中为大使，抚慰东土，时外戚贵盛，送客填门，子建<br /><br />&nbsp;&nbsp;&nbsp;&nbsp;亦往候别。延实曰：“小儿今行，何以相勖？”子建曰：“益以盈满为诫。”延<br /><br />&nbsp;&nbsp;&nbsp;&nbsp;实怅然久之。及庄帝杀尔朱荣，遇祸于河阴者其家率相吊贺。太尉李虔第二子仁<br /><br />&nbsp;&nbsp;&nbsp;&nbsp;曜，子建之女婿，往亦见害。子建谓姨弟卢道虔曰：“朝廷诛翦权强，凶徒尚梗，<br /><br />&nbsp;&nbsp;&nbsp;&nbsp;未闻有奇谋异略，恐不可济。此乃李门祸始，吊贺无乃匆匆？”及永安之后，李<br /><br />&nbsp;&nbsp;&nbsp;&nbsp;氏宗族流离，或遇诛夷，如其所虑。后历左光禄大夫，加散骑常侍、骠骑大将军。<br /><br />&nbsp;&nbsp;&nbsp;&nbsp;子建自出为藩牧，董司山南，居脂膏之中，遇天下多事，正身洁己，不以财<br /><br />&nbsp;&nbsp;&nbsp;&nbsp;利经怀。及归京师，家人衣食常不周赡，清素之迹，著于终始。性存重慎，不杂<br /><br />&nbsp;&nbsp;&nbsp;&nbsp;交游，唯与尚书卢义僖、姨弟泾州刺史卢道裕雅相亲昵。及疾笃，顾敕二子曰：<br /><br />&nbsp;&nbsp;&nbsp;&nbsp;“死生大分，含气所同，世有厚葬，吾平生不取，蘧Z裸身，又非吾意。气绝之<br /><br />&nbsp;&nbsp;&nbsp;&nbsp;后，敛以时服。吾生年契阔，前后三娶，合葬之事，抑又非古。且汝二母先在旧<br /><br />&nbsp;&nbsp;&nbsp;&nbsp;茔，坟地久固，已有定别。唯汝次母墓在外耳，可迁入兆域，依班而定，行于吾<br /><br />&nbsp;&nbsp;&nbsp;&nbsp;墓之后。如此足矣，不须附合。当顺吾心，勿令吾有遗恨。”永熙二年春，卒于<br /><br />&nbsp;&nbsp;&nbsp;&nbsp;洛阳孝义里舍，时年六十三，赠仪同三司、定州刺史，谥曰文静。二子，收、祚。<br /><br />&nbsp;&nbsp;&nbsp;&nbsp;收字伯起，小字佛助。年十五，颇已属文。及随父赴边。值四方多难，好习<br /><br />&nbsp;&nbsp;&nbsp;&nbsp;骑射，欲以武艺自达。荥阳郑伯调之曰：“魏郎弄戟多少？”收惭，遂折节读书。<br /><br />&nbsp;&nbsp;&nbsp;&nbsp;夏月坐板床，随树阴讽诵，积年，床板为之锐减，而精力不辍。以文华显。初以<br /><br />&nbsp;&nbsp;&nbsp;&nbsp;父功除太学博士，及尔朱荣于河阴滥害朝士，收亦在围中，以日晏获免。<br /><br />&nbsp;&nbsp;&nbsp;&nbsp;吏部尚书李神俊重收才学，奏授司徒记室参军。永安三年，除北主客郎中。<br /><br />&nbsp;&nbsp;&nbsp;&nbsp;前废帝立，妙简近侍，诏试收为《封禅书》，收下笔便就，不立草稿，文将千言，<br /><br />&nbsp;&nbsp;&nbsp;&nbsp;所改无几。时黄门郎贾思同侍立，深奇之。帝曰：“虽七步之才，无以过此。”<br /><br />&nbsp;&nbsp;&nbsp;&nbsp;迁散骑侍郎，寻敕典起居注，并修国史。俄兼中书侍郎，年二十六。出帝初，又<br /><br />&nbsp;&nbsp;&nbsp;&nbsp;诏收摄本职，文诰填积，事咸称旨。黄门郎崔忄绱悠胂孜渫跞氤，熏灼于世，<br /><br />&nbsp;&nbsp;&nbsp;&nbsp;收初不诣门。忄缥帝《登祚赦》，云“联托体孝文”，收嗤其率直。正员郎李<br /><br />&nbsp;&nbsp;&nbsp;&nbsp;慎以告之，忄缟罘藜伞Ｊ鼻胺系坶悖令收为诏，忄缒诵言：收普泰世出入帏<br /><br />&nbsp;&nbsp;&nbsp;&nbsp;屋，一日造诏，优为词旨，然则义旗之士，尽为逆人；又收父老合解官归侍。”<br /><br />&nbsp;&nbsp;&nbsp;&nbsp;南台将加弹劾，赖尚书辛雄为言于中尉綦俊，乃解。收有贱生弟仲同先未齿录，<br /><br />&nbsp;&nbsp;&nbsp;&nbsp;因此怖惧，上籍，遣还乡扶侍。出帝尝大发士卒，狩于嵩少之南，旬有六日，时<br /><br />&nbsp;&nbsp;&nbsp;&nbsp;既寒苦，朝野嗟怨。帝与从官皆胡服而骑，宫人及诸妃主杂其间，奇伎异饰，多<br /><br />&nbsp;&nbsp;&nbsp;&nbsp;非礼度。收欲言则畏惧，欲默不能已，乃上《南狩赋》以讽焉，年二十七，虽富<br /><br />&nbsp;&nbsp;&nbsp;&nbsp;言淫丽，而终归雅正。帝手诏报焉，甚见褒美。郑伯谓曰：“卿不遇老夫，犹应<br /><br />&nbsp;&nbsp;&nbsp;&nbsp;逐免。”初，齐献武王固让天柱大将军，帝敕收为诏，令遂所请，欲加相国，问<br /><br />&nbsp;&nbsp;&nbsp;&nbsp;收相国品秩，收以实对，帝遂止。收既未测主相之意，以前事不安，求解，诏许<br /><br />&nbsp;&nbsp;&nbsp;&nbsp;焉。久之，除帝兄子广平王赞开府从事中郎，收不敢辞，乃为《庭竹赋》以致己<br /><br />&nbsp;&nbsp;&nbsp;&nbsp;意。寻兼中书舍人，与济阴温子升、河间邢子才齐誉，世号三才。时出帝猜忌献<br /><br />&nbsp;&nbsp;&nbsp;&nbsp;武，内有间隙，收遂以疾固辞而免。其舅崔孝芬怪而问之，收曰：“惧有晋阳之<br /><br />&nbsp;&nbsp;&nbsp;&nbsp;甲。”寻而献武南上，帝西入关。<br /><br />&nbsp;&nbsp;&nbsp;&nbsp;收兼通直散骑常侍副王昕娉萧衍，昕风流文辩，收辞藻富逸，衍及其群臣咸<br /><br />&nbsp;&nbsp;&nbsp;&nbsp;加敬异。先是，南北初和，李谐、卢元明首通使命，二人才器，并为邻国所重。<br /><br />&nbsp;&nbsp;&nbsp;&nbsp;至此，衍称曰：“卢、李命世，王、魏中兴，未知后来复何如耳？”文襄启收兼<br /><br />&nbsp;&nbsp;&nbsp;&nbsp;散骑常侍，修国史。武定二年，除正常侍，领兼中书侍郎，仍修史。帝宴百僚，<br /><br />&nbsp;&nbsp;&nbsp;&nbsp;问何故名人日，皆莫能知。收对曰：“晋议郎董勋“答问”，称俗云正月一日为<br /><br />&nbsp;&nbsp;&nbsp;&nbsp;鸡，二日为狗，三日为猪，四日为羊，五日为牛，六日为马，七日为人。时邢邵<br /><br />&nbsp;&nbsp;&nbsp;&nbsp;亦在侧，甚恧焉。自南北和好，书下纸每云“想彼境内宁静，此率土安和”。萧<br /><br />&nbsp;&nbsp;&nbsp;&nbsp;衍后使，其书乃去“彼”字，自称犹著“此”，欲求无外之意。收定报书云：<br /><br />&nbsp;&nbsp;&nbsp;&nbsp;“想境内清晏，今万国安和。”南人复书，依以为体。后献武入朝，静帝授相国，<br /><br />&nbsp;&nbsp;&nbsp;&nbsp;固让，令收为启。启成呈上，文襄时侍侧，献武指收曰：“此人当复为崔光。”<br /><br />&nbsp;&nbsp;&nbsp;&nbsp;四年，献武于西门豹祠宴集，谓司马子如曰：“魏收为史官，书吾善恶。闻北伐<br /><br />&nbsp;&nbsp;&nbsp;&nbsp;时，诸贵常饷史官饮食，司马仆射颇曾饷不？”因共大笑。仍谓收曰：“卿勿见<br /><br />&nbsp;&nbsp;&nbsp;&nbsp;元康等在吾目下趋走，谓吾以为勤劳，我后世身名在卿手，勿谓我不知。”寻加<br /><br />&nbsp;&nbsp;&nbsp;&nbsp;兼著作郎。<br /><br />&nbsp;&nbsp;&nbsp;&nbsp;静帝曾季秋大射，普令赋诗，收诗末云：“尺书征建邺，折简召长安。”文<br /><br />&nbsp;&nbsp;&nbsp;&nbsp;襄壮之，顾谓人曰：“在朝今有魏收，便是国之光采。雅俗文墨，通达纵横，我<br /><br />&nbsp;&nbsp;&nbsp;&nbsp;亦使子才、子升时有所作，至于词气并不及之。吾或意有所怀，忘而不语，语而<br /><br />&nbsp;&nbsp;&nbsp;&nbsp;不尽，意有未及。及收呈草，皆以周悉。此亦难有。”又敕兼主客郎，接萧衍使<br /><br />&nbsp;&nbsp;&nbsp;&nbsp;谢<王延>徐陵。侯景既陷台城，衍鄱阳王范时为合州刺史，文襄敕收以书喻之。范<br /><br />&nbsp;&nbsp;&nbsp;&nbsp;得书，乃率部伍西上，口州刺史崔圣念入据其城。文襄谓收曰：“今定一州，卿<br /><br />&nbsp;&nbsp;&nbsp;&nbsp;有其力，犹恨‘尺书征建邺’未郊耳。”<br /><br />&nbsp;&nbsp;&nbsp;&nbsp;文襄崩，文宣如晋阳，今与黄门郎崔季舒、高德正、吏部郎中尉瑾于北第参<br /><br />&nbsp;&nbsp;&nbsp;&nbsp;掌机密。转秘书监，兼著作郎，又除定州大中正。时齐将受禅，杨肿嗍罩弥别<br /><br />&nbsp;&nbsp;&nbsp;&nbsp;馆，令撰禅代诏册诸文，遣徐之才守门不听出。天保元年，除中书令，仍兼著作<br /><br />&nbsp;&nbsp;&nbsp;&nbsp;郎，封富平县子。<br /><br />&nbsp;&nbsp;&nbsp;&nbsp;二年，受诏撰魏史，除魏尹，故优以禄力，专在史阁，不知郡事。初，帝令<br /><br />&nbsp;&nbsp;&nbsp;&nbsp;群臣各言志，收曰：“臣愿得直笔东观，早出《魏书》。”故帝使收专其任。又<br /><br />&nbsp;&nbsp;&nbsp;&nbsp;诏平原王高隆之总监之，隆之署名而已，帝敕收曰：“好直笔，我终不作魏太武<br /><br />&nbsp;&nbsp;&nbsp;&nbsp;诛史官。”始魏初，邓渊撰《代记》十余卷，其后崔浩典史，游雅、高允、程骏、<br /><br />&nbsp;&nbsp;&nbsp;&nbsp;李彪、崔光、李琰之世修其业。浩为编年体，彪始分作纪表志传，书犹未出。世<br /><br />&nbsp;&nbsp;&nbsp;&nbsp;宗时，命邢峦追撰《高祖起居注》，书至太和十四年，又命崔鸿、王遵业补续焉。<br /><br />&nbsp;&nbsp;&nbsp;&nbsp;下讫肃宗，事甚委悉。济阴王晖业撰《辩宗室录》三十卷。收于是与通直常侍房<br /><br />&nbsp;&nbsp;&nbsp;&nbsp;延v，司空司马辛元植，国子博士刁柔、裴昂之，尚书郎高孝干专总斟酌，以成<br /><br />&nbsp;&nbsp;&nbsp;&nbsp;《魏书》。辨定名称，随条甄举，又搜采亡遗，缀续后事，备一代史籍，表而上<br /><br />&nbsp;&nbsp;&nbsp;&nbsp;闻。勒成一代大典，凡十二纪、九十二列传，合一百一十卷，五年三月奏上之。<br /><br />&nbsp;&nbsp;&nbsp;&nbsp;秋，除梁州刺史，收以志未成，奏请终业，许之。十一月，复奏十志：《天象》<br /><br />&nbsp;&nbsp;&nbsp;&nbsp;四卷，《地形》三卷，《律历》二卷，《礼》、《乐》四卷，《食货》一卷，《<br /><br />&nbsp;&nbsp;&nbsp;&nbsp;刑罚》一卷，《灵征》二卷，《官氏》二卷，《释老》一卷，凡二十卷，续于纪<br /><br />&nbsp;&nbsp;&nbsp;&nbsp;传，合一百三十卷，分为十二帙。其史三十五例，二十五序，九十四论，前后二<br /><br />&nbsp;&nbsp;&nbsp;&nbsp;表一启焉。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,903273);">加入书签</a><a
                        href="903245.html">上一页</a>&larr;<a href="index.html">返回列表</a>&rarr;<a
                            href="903314.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "903245.html"; var next_page = "903314.html"; var index_page = "index.html"; var sortid = "9"; var article_id = "14002"; var chapter_id = "903273"; var articlename = "魏书"; var chaptername = " 卷一百四 列传第九十二"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>