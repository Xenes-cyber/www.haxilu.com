<!DOCTYPE html>
<html>
<head>
<meta charset="gbk" />
<title>魏书- 卷十九上 列传第七上-在线阅读-哈西文学网</title>
<meta name="keywords" content="魏收，魏书， 卷十九上 列传第七上全文， 卷十九上 列传第七上在线阅读 哈西文学网" />
<meta name="description" content="哈西文学网提供魏收的魏书  卷十九上 列传第七上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895639.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895639.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九上 列传第七上</h1>
            <div class="link xb">
                <a href="895564.html">上一页</a>&larr;<a href="index.html">返回列表</a>&rarr;<a
                    href="895711.html">下一页</a></div>			
            <div id="BookText">&nbsp;&nbsp;&nbsp;&nbsp;◎景穆十二王<br /><br />&nbsp;&nbsp;&nbsp;&nbsp;阳平王京兆王济阴王汝阴王乐浪王广平王<br /><br />&nbsp;&nbsp;&nbsp;&nbsp;景穆皇帝十四男。恭皇后生文成皇帝。袁椒房生阳平幽王新成。尉椒房生京<br /><br />&nbsp;&nbsp;&nbsp;&nbsp;兆康王子推、济阴王小新成。阳椒房生汝阴灵王天赐。乐浪厉王万寿、广平殇王<br /><br />&nbsp;&nbsp;&nbsp;&nbsp;洛侯，母并阙。孟椒房生任城康王云。刘椒房生南安惠王桢、城阳康王长寿。慕<br /><br />&nbsp;&nbsp;&nbsp;&nbsp;容椒房生章武敬王太洛。尉椒房生乐陵康王胡儿。孟椒房生安定靖王休。赵王深<br /><br />&nbsp;&nbsp;&nbsp;&nbsp;早薨，无传，母阙。魏旧太子后庭未有位号，高宗即位，恭宗宫人有子者，并号<br /><br />&nbsp;&nbsp;&nbsp;&nbsp;为椒房。<br /><br />&nbsp;&nbsp;&nbsp;&nbsp;阳平王新成，太安三年封，拜征西大将军。后为内都大官。薨，谥曰幽。<br /><br />&nbsp;&nbsp;&nbsp;&nbsp;长子安寿，袭爵。高祖赐名颐。累迁怀朔镇大将，都督三道诸军事北讨。诏<br /><br />&nbsp;&nbsp;&nbsp;&nbsp;徵赴京，勖以战伐之事。对曰：“当仰仗庙算，使呼韩同渭桥之礼。”帝叹曰：<br /><br />&nbsp;&nbsp;&nbsp;&nbsp;“壮哉王言！朕所望也。”未发，遭母忧，诏遣侍臣以金革敦喻。既殡而发，与<br /><br />&nbsp;&nbsp;&nbsp;&nbsp;陆奔三道诸将议军途所诣。于是中道出黑山，东道趋士卢河，西道向侯延河。<br /><br />&nbsp;&nbsp;&nbsp;&nbsp;军过大碛，大破蠕蠕。颐入朝，诏曰：“王之前言，果不虚也。”后除朔州刺史。<br /><br />&nbsp;&nbsp;&nbsp;&nbsp;及恒州刺史穆泰谋反，遣使推颐为主。颐密以状闻，泰等伏诛，帝甚嘉之。世宗<br /><br />&nbsp;&nbsp;&nbsp;&nbsp;景明元年，薨于青州刺史，谥曰庄王。传国至孙宗胤，肃宗时，坐杀叔父赐死，<br /><br />&nbsp;&nbsp;&nbsp;&nbsp;爵除。<br /><br />&nbsp;&nbsp;&nbsp;&nbsp;颐弟衍，字安乐，赐爵广陵侯。位梁州刺史，表请假王，以崇威重。诏曰：<br /><br />&nbsp;&nbsp;&nbsp;&nbsp;“可谓无厌求也，所请不合。”转徐州刺史，至州病重，帝敕徐成伯乘传疗。疾<br /><br />&nbsp;&nbsp;&nbsp;&nbsp;差，成伯还，帝曰“卿定名医”，赉绢三千匹。成伯辞，请受一千。帝曰：“《<br /><br />&nbsp;&nbsp;&nbsp;&nbsp;诗》云‘人之云亡，邦国殄瘁。’以是而言，岂惟三千匹乎？”其为帝所重如此。<br /><br />&nbsp;&nbsp;&nbsp;&nbsp;后所生母雷氏卒，表请解州。诏曰：“先君余尊之所厌，礼之明文，季末陵迟，<br /><br />&nbsp;&nbsp;&nbsp;&nbsp;斯典或废。侯既亲王之子，宜从余尊之义，便可大功。”后卒于雍州刺史，谥曰<br /><br />&nbsp;&nbsp;&nbsp;&nbsp;康侯。衍性清慎，所在廉洁，又不营产业，历牧四州，皆有称绩，亡日无敛尸具。<br /><br />&nbsp;&nbsp;&nbsp;&nbsp;子畅。<br /><br />&nbsp;&nbsp;&nbsp;&nbsp;畅弟融，字叔融。貌甚短陋，骁武过人。庄帝谋杀尔朱荣，以融为直阁将军。<br /><br />&nbsp;&nbsp;&nbsp;&nbsp;及尔朱兆入洛，融逃人间。<br /><br />&nbsp;&nbsp;&nbsp;&nbsp;衍弟钦，字思若。位中书监、尚书右仆射、仪同三司。钦色尤黑，故时人号<br /><br />&nbsp;&nbsp;&nbsp;&nbsp;为黑面仆射。钦淫从兄丽妻崔氏，为御史中尉封回劾奏，遇赦免。寻除司州牧。<br /><br />&nbsp;&nbsp;&nbsp;&nbsp;钦少好学，早有令誉，时人语曰：“皇宗略略，寿安、思若。”及晚年贵重，不<br /><br />&nbsp;&nbsp;&nbsp;&nbsp;能有所匡益，识者轻之。钦曾托青州人高僧寿为子求师，师至，未几逃去。钦以<br /><br />&nbsp;&nbsp;&nbsp;&nbsp;让僧寿。僧寿性滑稽，反谓钦曰：“凡人绝粒，七日乃死；始经五朝，便尔逃遁。<br /><br />&nbsp;&nbsp;&nbsp;&nbsp;去食就信，实有所阙。”钦乃大惭，于是待客稍厚。后除司空公，封钜平县公。<br /><br />&nbsp;&nbsp;&nbsp;&nbsp;于河阴遇害，赠假黄钺、太师、太尉公。<br /><br />&nbsp;&nbsp;&nbsp;&nbsp;子子孝，字季业。早有令誉，年八岁，司徒崔光见而异之曰：“后生领袖，<br /><br />&nbsp;&nbsp;&nbsp;&nbsp;必此人也。”<br /><br />&nbsp;&nbsp;&nbsp;&nbsp;京兆王子推，太安五年封。位侍中、征南大将军、长安镇都大将。子推性沉<br /><br />&nbsp;&nbsp;&nbsp;&nbsp;雅，善于绥接，秦雍之人，服其威惠。入为中都大官，察狱有称。显祖将禅位于<br /><br />&nbsp;&nbsp;&nbsp;&nbsp;子推，以大臣固谏，乃传高祖。高祖即位，拜侍中、本将军、开府仪同三司、青<br /><br />&nbsp;&nbsp;&nbsp;&nbsp;州刺史，未至，道薨。<br /><br />&nbsp;&nbsp;&nbsp;&nbsp;子太兴，袭。拜长安镇都大将，以黩货，削除官爵。后除秘书监，还复前爵，<br /><br />&nbsp;&nbsp;&nbsp;&nbsp;拜统万镇将，改封西河。后改镇为夏州，仍以太兴为刺史。除守卫尉卿。初，太<br /><br />&nbsp;&nbsp;&nbsp;&nbsp;兴遇患，请诸沙门行道，所有资财，一时布施，乞求病愈，名曰“散生斋”。及<br /><br />&nbsp;&nbsp;&nbsp;&nbsp;斋后，僧皆四散，有一沙门方云乞斋余食。太兴戏之曰：“斋食既尽，唯有酒肉。”<br /><br />&nbsp;&nbsp;&nbsp;&nbsp;沙门曰：“亦能食之。”因出酒一斗，羊脚一只，食尽犹言不饱。及辞出后，酒<br /><br />&nbsp;&nbsp;&nbsp;&nbsp;肉俱在。出门追之，无所见。太兴遂佛前乞愿，向者之师当非俗人，若此病得差，<br /><br />&nbsp;&nbsp;&nbsp;&nbsp;即舍王爵入道。未几便愈，遂请为沙门。表十余上，乃见许。时高祖南讨在军，<br /><br />&nbsp;&nbsp;&nbsp;&nbsp;诏皇太子于四月八日为之下发，施帛二千匹。既为沙门，更名僧懿，居嵩山。太<br /><br />&nbsp;&nbsp;&nbsp;&nbsp;和二十二年终。<br /><br />&nbsp;&nbsp;&nbsp;&nbsp;子昴，字伯晖，袭。薨。<br /><br />&nbsp;&nbsp;&nbsp;&nbsp;子，字魏庆，袭。孝静时，累迁太尉、录尚书事、司州牧、青州刺史。薨<br /><br />&nbsp;&nbsp;&nbsp;&nbsp;于州，赠假黄钺、太傅、司徒公，谥曰文。宽和有度量，美容貌，风望俨然，<br /><br />&nbsp;&nbsp;&nbsp;&nbsp;得丧之间，不见于色。性清俭，不营产业，身死之日，家无余财。<br /><br />&nbsp;&nbsp;&nbsp;&nbsp;昴弟仲景，性严峭。庄帝时，兼御史中尉，京师肃然。每向台，恒驾赤牛，<br /><br />&nbsp;&nbsp;&nbsp;&nbsp;时人号“赤牛中尉”。太昌初，为河南尹，奉法无私。时吏部尚书樊子鹄部下纵<br /><br />&nbsp;&nbsp;&nbsp;&nbsp;横，又为盗窃，仲景密加收捕，悉获之，咸即行决。于是豪贵寒心。出帝将西行，<br /><br />&nbsp;&nbsp;&nbsp;&nbsp;授仲景中军大都督，留京师。齐献武王欲至洛阳，仲景遂弃妻子而遁。<br /><br />&nbsp;&nbsp;&nbsp;&nbsp;仲景弟暹，字叔照。庄帝初，除南兖州刺史。在州猛暴，多所杀害。元颢入<br /><br />&nbsp;&nbsp;&nbsp;&nbsp;洛，暹据州不屈。庄帝还宫，封汝阳王，迁秦州刺史。先时，秦州城人屡为反覆，<br /><br />&nbsp;&nbsp;&nbsp;&nbsp;暹尽诛之，存者十一二。普泰元年，除凉州刺史，贪暴无极。欲规府人及商胡富<br /><br />&nbsp;&nbsp;&nbsp;&nbsp;人财物，诈一台符，诳诸豪等云欲加赏，一时屠戮，所有资财生口，悉没自入。<br /><br />&nbsp;&nbsp;&nbsp;&nbsp;孝静时，位侍中、录尚书事。薨，赠太师、录尚书。<br /><br />&nbsp;&nbsp;&nbsp;&nbsp;子冲，袭。无子，国绝。<br /><br />&nbsp;&nbsp;&nbsp;&nbsp;太兴弟遥，字太原。有器望，以左卫将军从高祖南征，赐爵饶阳男。世宗初，<br /><br />&nbsp;&nbsp;&nbsp;&nbsp;遭所生母忧，表请解任。诏以余尊所厌，不许。<br /><br />&nbsp;&nbsp;&nbsp;&nbsp;肃宗初，累迁左光禄大夫，仍领护军。迁冀州刺史。遥以诸胡先无籍贯，奸<br /><br />&nbsp;&nbsp;&nbsp;&nbsp;良莫辨，悉令造籍。又以诸胡设籍，当欲税之，以充军用。胡人不愿，乃共构遥，<br /><br />&nbsp;&nbsp;&nbsp;&nbsp;云取纳金马。御史按验，事与胡同，遥坐除名。遥陈枉不已，敕有司重究，乃披<br /><br />&nbsp;&nbsp;&nbsp;&nbsp;雪。迁右光禄大夫。时冀州沙门法庆既为妖幻，遂说勃海人李归伯。归伯合家从<br /><br />&nbsp;&nbsp;&nbsp;&nbsp;之，招率乡人，推法庆为主。法庆以归伯为十住菩萨、平魔军司、定汉王，自号<br /><br />&nbsp;&nbsp;&nbsp;&nbsp;“大乘”。杀一人者为一住菩萨，杀十人为十住菩萨。又合狂药，令人服之，父<br /><br />&nbsp;&nbsp;&nbsp;&nbsp;子兄弟不相知识，唯以杀害为事。于是聚众杀阜城令，破勃海郡，杀害吏人。刺<br /><br />&nbsp;&nbsp;&nbsp;&nbsp;史萧宝夤遣兼长史崔伯讨之，败于煮枣城，伯战没。凶众遂盛，所在屠灭寺<br /><br />&nbsp;&nbsp;&nbsp;&nbsp;舍，斩戮僧尼，焚烧经像，云新佛出世，除去旧魔。诏以遥为使持节、都督北征<br /><br />&nbsp;&nbsp;&nbsp;&nbsp;诸军事，帅步骑十万以讨之。法庆相率攻遥，遥并击破之。遥遣辅国将军张虬等<br /><br />&nbsp;&nbsp;&nbsp;&nbsp;率骑追掩，讨破，擒法庆并其妻尼惠晖等，斩之，传首京师。后擒归伯，戮于都<br /><br />&nbsp;&nbsp;&nbsp;&nbsp;市。<br /><br />&nbsp;&nbsp;&nbsp;&nbsp;初，遥大功昆弟，皆是恭宗之孙，至肃宗而本服绝，故除遥等属籍。遥表曰：<br /><br />&nbsp;&nbsp;&nbsp;&nbsp;“窃闻圣人所以南面而听天下，其不可得变革者，则亲也，尊也。四世而服穷，<br /><br />&nbsp;&nbsp;&nbsp;&nbsp;五世而袒免，六世而亲属竭矣。去兹以往，犹系之以姓而弗别，缀之以食而弗殊。<br /><br />&nbsp;&nbsp;&nbsp;&nbsp;又《律》云议亲者，非唯当世之属亲，历谓先帝之五世。谨寻斯旨，将以广帝宗，<br /><br />&nbsp;&nbsp;&nbsp;&nbsp;重磐石。先皇所以变兹事条，为此别制者，太和之季，方有意于吴蜀，经始之费，<br /><br />&nbsp;&nbsp;&nbsp;&nbsp;虑深在初，割减之起，暂出当时也。且临淮王提，分属籍之始，高祖赐帛三千匹，<br /><br />&nbsp;&nbsp;&nbsp;&nbsp;所以重分离；乐良王长命，亦赐缣二千匹，所以存慈眷。此皆先朝殷勤克念，不<br /><br />&nbsp;&nbsp;&nbsp;&nbsp;得已而然者也。古人有言，百足之虫至死不僵者，以其辅己者众。臣诚不欲妄亲<br /><br />&nbsp;&nbsp;&nbsp;&nbsp;太阶，苟求润屋，但伤大宗一分，则天子属籍不过十数人而已。在汉，诸王之子<br /><br />&nbsp;&nbsp;&nbsp;&nbsp;不限多少，皆列土而封，谓之曰侯，至于魏晋，莫不广胙河山，称之曰公者，盖<br /><br />&nbsp;&nbsp;&nbsp;&nbsp;恶其大宗之不固，骨肉之恩疏矣。臣去皇上，虽是五世之远，于先帝便是天子之<br /><br />&nbsp;&nbsp;&nbsp;&nbsp;孙，高祖所以国秩禄赋复给衣食，后族唯给其赋不与衣食者，欲以别外内、限异<br /><br />&nbsp;&nbsp;&nbsp;&nbsp;同也。今诸庙之感，在心未忘；行道之悲，倏然已及。其诸封者，身亡之日，三<br /><br />&nbsp;&nbsp;&nbsp;&nbsp;年服终，然后改夺。今朝廷犹在遏密之中，便议此事，实用未安。”诏付尚书博<br /><br />&nbsp;&nbsp;&nbsp;&nbsp;议以闻。尚书令任城王澄、尚书左仆射元晖奏同遥表。灵太后不从。卒，谥曰宣<br /><br />&nbsp;&nbsp;&nbsp;&nbsp;公。<br /><br />&nbsp;&nbsp;&nbsp;&nbsp;遥弟恒，字景安，粗涉书史。恒以《春秋》之义，为名不以山川，表求改名<br /><br />&nbsp;&nbsp;&nbsp;&nbsp;芝。历位太常卿、中书监、侍中。后于河阴遇害。赠太傅、司徒公，谥曰宣穆公。<br /><br />&nbsp;&nbsp;&nbsp;&nbsp;济阴王小新成，和平二年封。颇有武略。库莫奚侵扰，诏新成率众讨之。新<br /><br />&nbsp;&nbsp;&nbsp;&nbsp;成乃多为毒酒，贼既渐逼，便弃营而去。贼至，喜而竞饮，聊无所备。遂简轻骑，<br /><br />&nbsp;&nbsp;&nbsp;&nbsp;因醉纵击，俘馘甚多。后位外都大官。薨，赠大将军，谥曰惠公。<br /><br />&nbsp;&nbsp;&nbsp;&nbsp;子郁，字伏生，袭。位开府。为徐州刺史，以黩货赐死，国除。<br /><br />&nbsp;&nbsp;&nbsp;&nbsp;长子弼，字邕明，刚正有文学。位中散大夫。以世嫡应袭先爵，为季父尚书<br /><br />&nbsp;&nbsp;&nbsp;&nbsp;仆射丽因于氏亲宠，遂夺弼王爵，横授同母兄子诞。于是弼绝弃人事，托疾还私<br /><br />&nbsp;&nbsp;&nbsp;&nbsp;第。世宗徵为侍中，弼上表固让。入嵩山，以穴为室，布衣蔬食，卒。建义元年，<br /><br />&nbsp;&nbsp;&nbsp;&nbsp;子晖业诉复王爵。永安三年，追赠尚书令、司徒公，谥曰文献。初，弼尝梦人谓<br /><br />&nbsp;&nbsp;&nbsp;&nbsp;之曰：“君身不得传世封，其绍先爵者，君长子绍远也。”弼觉，即语晖业。终<br /><br />&nbsp;&nbsp;&nbsp;&nbsp;如其言。<br /><br />&nbsp;&nbsp;&nbsp;&nbsp;晖业，少险薄，多与寇盗交通。长乃变节，涉子史，亦颇属文，而慷慨有志<br /><br />&nbsp;&nbsp;&nbsp;&nbsp;节。历位司空、太尉，加特进，领中书监，录尚书事。齐文襄尝问之曰：“此何<br /><br />&nbsp;&nbsp;&nbsp;&nbsp;所披览？”对曰：“数寻伊霍之《传》，不读曹马之书。”晖业以时运渐谢，不<br /><br />&nbsp;&nbsp;&nbsp;&nbsp;复图全，唯事饮啖，一日三羊，三日一犊。又尝赋诗云：“昔居王道泰，济济富<br /><br />&nbsp;&nbsp;&nbsp;&nbsp;群英。今逢世路阻，狐兔郁纵横。”齐初，降封美阳县公，开府仪同三司、特进。<br /><br />&nbsp;&nbsp;&nbsp;&nbsp;晖业之在晋阳也，无所交通，居常闲暇，乃撰魏藩王家世，号为《辨宗室录》，<br /><br />&nbsp;&nbsp;&nbsp;&nbsp;四十卷，行于世。<br /><br />&nbsp;&nbsp;&nbsp;&nbsp;晖业弟昭业，颇有学尚，位谏议大夫。庄帝将幸洛南，昭业立于阊阖门外，<br /><br />&nbsp;&nbsp;&nbsp;&nbsp;扣马谏。帝避之而过，后劳勉之。位给事黄门侍郎、卫将军、右光禄大夫。卒，<br /><br />&nbsp;&nbsp;&nbsp;&nbsp;谥曰文侯。<br /><br />&nbsp;&nbsp;&nbsp;&nbsp;郁弟偃，字仲ＦＭ，位太中大夫。卒。<br /><br />&nbsp;&nbsp;&nbsp;&nbsp;子诞，字昙首。初，诞伯父郁以贪污赐死，爵除。景明三年，诞诉云：伯郁<br /><br />&nbsp;&nbsp;&nbsp;&nbsp;前朝之封，正以年长袭封，以罪除爵。爵由谬袭，袭应归正。诏以偃正元妃息昙<br /><br />&nbsp;&nbsp;&nbsp;&nbsp;首，济阴王嫡孙，可听绍封，以纂先绪。诞既袭爵，除齐州刺史。在州贪暴，大<br /><br />&nbsp;&nbsp;&nbsp;&nbsp;为人患，牛马骡驴，无不逼夺。家之奴隶，悉迫取良人为妇。有沙门为诞采药，<br /><br />&nbsp;&nbsp;&nbsp;&nbsp;还而见之，诞曰：“师从外来，有何消息？”对曰：“唯闻王贪，愿王早代。”<br /><br />&nbsp;&nbsp;&nbsp;&nbsp;诞曰：“齐州七万户，吾至来，一家未得三十钱，何得言贪？”后为御史中尉元<br /><br />&nbsp;&nbsp;&nbsp;&nbsp;纂所纠，会赦免。薨，谥曰静王。<br /><br />&nbsp;&nbsp;&nbsp;&nbsp;子抚，字伯懿，袭。庄帝初，为从兄晖业诉夺王爵。<br /><br />&nbsp;&nbsp;&nbsp;&nbsp;偃弟丽，字宝掌。位兼宗正卿、右卫将军，迁光禄勋，宗正、右卫如故。时<br /><br />&nbsp;&nbsp;&nbsp;&nbsp;秦州屠各王法智推州主簿吕苟儿为主，号建明元年，置立百官，攻逼州郡。泾州<br /><br />&nbsp;&nbsp;&nbsp;&nbsp;人陈瞻亦聚众自称王，号圣明元年。诏以丽为使持节、都督、秦州刺史，与别驾<br /><br />&nbsp;&nbsp;&nbsp;&nbsp;杨椿讨之。苟儿率众十余万屯孤山，列据诸险，围逼州城。丽出击，大破之，便<br /><br />&nbsp;&nbsp;&nbsp;&nbsp;进军永洛。贼徒逆战，丽夜击走之。行秦州事李韶破苟儿于孤山，乘胜追奔三十<br /><br />&nbsp;&nbsp;&nbsp;&nbsp;里，获其父母妻子，斩贼王五人。其余相继归降，诸城之围，亦悉奔散。苟儿率<br /><br />&nbsp;&nbsp;&nbsp;&nbsp;其王公三十余人诣丽请罪。椿又斩瞻。丽因平贼之势，枉掠良善七百余人。世宗<br /><br />&nbsp;&nbsp;&nbsp;&nbsp;嘉其功，诏有司不听追检。拜雍州刺史，为政严酷，吏人患之。其妻崔氏诞一男，<br /><br />&nbsp;&nbsp;&nbsp;&nbsp;丽遂出州狱囚死及徒流案未申台者，一时放免。迁冀州刺史，入为尚书左仆射。<br /><br />&nbsp;&nbsp;&nbsp;&nbsp;帝问曰：“闻公在州，杀戮无理，枉滥非一，又大杀道人。”对曰：“臣在冀州<br /><br />&nbsp;&nbsp;&nbsp;&nbsp;可杀道人二百许人，亦复何多？”帝曰：“一物不得其所，若纳诸隍，况杀道人<br /><br />&nbsp;&nbsp;&nbsp;&nbsp;二百而言不多。”丽脱冠谢，赐坐。卒，谥曰威。<br /><br />&nbsp;&nbsp;&nbsp;&nbsp;子显和，少有节操，历司徒记室参军。司徒崔光每见之曰：“元参军风流清<br /><br />&nbsp;&nbsp;&nbsp;&nbsp;秀，容止闲雅，乃宰相之器。”除徐州安东府长史。刺史元法僧叛，显和与战被<br /><br />&nbsp;&nbsp;&nbsp;&nbsp;擒，执手命与连坐。显和曰：“显和与阿翁同源别派，皆是磐石之宗，一朝以地<br /><br />&nbsp;&nbsp;&nbsp;&nbsp;外叛，若遇董狐，能无惭德！”遂不肯坐。法僧犹欲慰喻，显和曰：“乃可死作<br /><br />&nbsp;&nbsp;&nbsp;&nbsp;恶鬼，不能坐为叛臣。”及将杀之，神色自若。建义初，赠秦州刺史。<br /><br />&nbsp;&nbsp;&nbsp;&nbsp;汝阴王天赐，和平三年封，拜镇南大将军、虎牢镇都大将。后为内都大官。<br /><br />&nbsp;&nbsp;&nbsp;&nbsp;高祖初，殿中尚书胡莫寒简西部敕勒豪富兼丁者为殿中武士，而大纳财货，简选<br /><br />&nbsp;&nbsp;&nbsp;&nbsp;不平。众怒，杀莫寒及高平假镇将奚陵，于是诸部敕勒悉叛。诏天赐与给事中罗<br /><br />&nbsp;&nbsp;&nbsp;&nbsp;云督诸军讨之。前锋敕勒诈降，云信之。副将元伏曰：“敕勒色动，恐将有变，<br /><br />&nbsp;&nbsp;&nbsp;&nbsp;今不设备，将为所图。”云不从。敕勒轻骑数千袭杀云，天赐仅得自全。后除征<br /><br />&nbsp;&nbsp;&nbsp;&nbsp;北大将军、护匈奴中郎将。累迁怀朔镇大将。坐贪残，恕死，削除官爵。卒，高<br /><br />&nbsp;&nbsp;&nbsp;&nbsp;祖哭于思政观，赠本爵，葬从王礼，谥曰灵王。<br /><br />&nbsp;&nbsp;&nbsp;&nbsp;子逞，字万安。卒于齐州刺史，谥曰威。<br /><br />&nbsp;&nbsp;&nbsp;&nbsp;逞子庆和，东豫州刺史。为萧衍将所攻，举城降之。衍以为北道总督、魏王。<br /><br />&nbsp;&nbsp;&nbsp;&nbsp;至项城，朝廷出师讨之，望风退走。衍责之曰：“言同百舌，胆若鼷鼠。”遂徙<br /><br />&nbsp;&nbsp;&nbsp;&nbsp;合浦。<br /><br />&nbsp;&nbsp;&nbsp;&nbsp;逞弟泛，字普安。自元士稍迁营州刺史。性贪残，人不堪命，相率逐之，泛<br /><br />&nbsp;&nbsp;&nbsp;&nbsp;走平州。后除光禄大夫、宗正卿，封东燕县男。于河阴遇害。<br /><br />&nbsp;&nbsp;&nbsp;&nbsp;天赐第五子义，字寿安。涉猎书传，颇有文才，为高祖所知。自元士稍迁<br /><br />&nbsp;&nbsp;&nbsp;&nbsp;左将军、齐州刺史。义以齐州频丧刺史，累表固辞。诏曰：“短有命，吉凶<br /><br />&nbsp;&nbsp;&nbsp;&nbsp;由人，何得过致忧惮，以乖维城之寄。违凶就吉，时亦有之，可听更立馆宇。”<br /><br />&nbsp;&nbsp;&nbsp;&nbsp;于是移理东城。义为政，宽和爱人，在州四岁，不杀一人，百姓以是追思之。<br /><br />&nbsp;&nbsp;&nbsp;&nbsp;迁秦州刺史。肃宗初，表陈庶人禧、庶人愉等，请宥前愆，赐葬陵域。灵太后诏<br /><br />&nbsp;&nbsp;&nbsp;&nbsp;曰：“收葬之恩，事由上旨，藩岳何得越职干陈！”在州多受纳。<br /><br />&nbsp;&nbsp;&nbsp;&nbsp;累迁吏部尚书。及在铨衡，唯专货贿，授官大小，皆有定价。时中散大夫高<br /><br />&nbsp;&nbsp;&nbsp;&nbsp;居者，有旨先叙，时上党郡缺，居遂求之。义私已许人，抑居不与。居大言不<br /><br />&nbsp;&nbsp;&nbsp;&nbsp;逊，义命左右牵曳之。居对大众呼天唱贼。人问居曰：“白日公庭，安得有贼？”<br /><br />&nbsp;&nbsp;&nbsp;&nbsp;居指义曰：“此座上者，违天子明诏，物多者得官，京师白劫，此非大贼乎？”<br /><br />&nbsp;&nbsp;&nbsp;&nbsp;义失色。居行骂而出。后欲邀车驾论义罪状，左仆射萧宝夤谕之，乃止。<br /><br />&nbsp;&nbsp;&nbsp;&nbsp;二秦反，假义兼尚右仆射、西道行台、行秦州事，为诸军节度。义性好<br /><br />&nbsp;&nbsp;&nbsp;&nbsp;酒，每饮连日，遂遇风病，神明昏丧，虽至长安，竟无部分之益。元志败没，贼<br /><br />&nbsp;&nbsp;&nbsp;&nbsp;东至黑水，更遣萧宝夤讨之，以义为雍州刺史。卒于州，赠司空，谥曰文。<br /><br />&nbsp;&nbsp;&nbsp;&nbsp;子均，位给事黄门侍郎。<br /><br />&nbsp;&nbsp;&nbsp;&nbsp;乐浪王万寿，和平三年封，拜征东大将军，镇和龙。性贪暴，徵还，道忧薨。<br /><br />&nbsp;&nbsp;&nbsp;&nbsp;谥曰厉王。<br /><br />&nbsp;&nbsp;&nbsp;&nbsp;子康王乐平，袭。薨。<br /><br />&nbsp;&nbsp;&nbsp;&nbsp;子长命，袭。坐杀人赐死，国除。<br /><br />&nbsp;&nbsp;&nbsp;&nbsp;子忠，肃宗时，复前爵，位太常少卿。出帝泛舟天渊池，命宗室诸王陪宴。<br /><br />&nbsp;&nbsp;&nbsp;&nbsp;忠愚而无智，性好衣服，遂著红罗襦，绣作领；碧r裤，锦为缘。帝谓曰：<br /><br />&nbsp;&nbsp;&nbsp;&nbsp;“朝廷衣冠，应有常式，何为著百戏衣？”忠曰：“臣少来所爱，情存绮罗，歌<br /><br />&nbsp;&nbsp;&nbsp;&nbsp;衣舞服，是臣所愿。”帝曰：“人之无良，乃至此乎！”<br /><br />&nbsp;&nbsp;&nbsp;&nbsp;广平王洛侯，和平二年封。薨，谥曰殇。无子，后以阳平幽王第五子匡后之。<br /><br />&nbsp;&nbsp;&nbsp;&nbsp;匡字建扶，性耿介，有气节。高祖器之，谓曰：“叔父必能仪形社稷，匡辅<br /><br />&nbsp;&nbsp;&nbsp;&nbsp;朕躬。今可改名为匡，以成克终之美。”<br /><br />&nbsp;&nbsp;&nbsp;&nbsp;世宗即位，累迁给事黄门侍郎。茹皓始有宠，百僚微惮之。世宗曾于山陵还，<br /><br />&nbsp;&nbsp;&nbsp;&nbsp;诏匡陪乘，又命皓登车。皓褰裳将上，匡谏止。世宗推之令下，皓恨匡失色。当<br /><br />&nbsp;&nbsp;&nbsp;&nbsp;时壮其忠謇。世宗亲政，除肆州刺史。匡既忤皓，惧为所害，廉慎自修，甚有声<br /><br />&nbsp;&nbsp;&nbsp;&nbsp;绩。迁恒州刺史，徵为大宗正卿、河南邑中正。<br /><br />&nbsp;&nbsp;&nbsp;&nbsp;匡奏亲王及始藩、二藩王妻悉有妃号，而三藩已下皆谓之妻，上不得同为妃<br /><br />&nbsp;&nbsp;&nbsp;&nbsp;名，而下不及五品已上有命妇之号，窃为疑。诏曰：“夫贵于朝，妻荣于室，妇<br /><br />&nbsp;&nbsp;&nbsp;&nbsp;女无定，升从其夫。三藩既启王封，妃名亦宜同等。妻者，齐也，理与已齐，可<br /><br />&nbsp;&nbsp;&nbsp;&nbsp;从妃例。”自是三藩王妻名号始定。后除度支尚书。匡表引乐陵、章武之例，求<br /><br />&nbsp;&nbsp;&nbsp;&nbsp;绍洛侯封，诏付尚书议。尚书奏听袭封，以明兴绝之义。<br /><br />&nbsp;&nbsp;&nbsp;&nbsp;匡与尚书令高肇不平，常无降下之色。时世宗委政于肇，朝廷倾惮，唯匡与<br /><br />&nbsp;&nbsp;&nbsp;&nbsp;肇抗衡。先自造棺，置于厅事，意欲舆棺诣阙，论肇罪恶，自杀切谏。肇闻而恶<br /><br />&nbsp;&nbsp;&nbsp;&nbsp;之。后因与太常刘芳议争权量，遂与肇声色。御史中尉王显奏匡曰：<br /><br />&nbsp;&nbsp;&nbsp;&nbsp;自金行失御，群伪竞兴，礼坏乐崩，彝伦攸尽４笪河ζ冢奄有四海。高祖<br /><br />&nbsp;&nbsp;&nbsp;&nbsp;孝文皇帝以睿圣统天，克复旧典。乃命故中书监高闾广旌儒林，推寻乐府，依据<br /><br />&nbsp;&nbsp;&nbsp;&nbsp;《六经》，参诸国志，以黍裁寸，将均周汉旧章。属云构中迁，尚未云就。高祖<br /><br />&nbsp;&nbsp;&nbsp;&nbsp;睿思玄深，参考经记，以一黍之大，用成分体，准之为尺，宣布施行。<br /><br />&nbsp;&nbsp;&nbsp;&nbsp;暨正始中，故太乐令公孙崇辄自立意，以黍十二为寸，别造尺度，定律刊钟。<br /><br />&nbsp;&nbsp;&nbsp;&nbsp;皆向成讫，表求观试。时敕太常卿臣芳，以崇造既成，请集朝英，议其得否。芳<br /><br />&nbsp;&nbsp;&nbsp;&nbsp;疑崇尺度与先朝不同，察其作者，于经史复异，推造鲜据，非所宜行。时尚书令<br /><br />&nbsp;&nbsp;&nbsp;&nbsp;臣肇、清河王怿等以崇造乖谬，与《周礼》不同，遂奏臣芳依《周礼》更造，成<br /><br />&nbsp;&nbsp;&nbsp;&nbsp;讫量校，从其善者。而芳以先朝尺度，事合古典。乃依前诏书，以黍刊寸，并呈<br /><br />&nbsp;&nbsp;&nbsp;&nbsp;朝廷，用裁金石。于时议者，多云芳是，唯黄门侍郎臣孙惠蔚与崇扶同。二途参<br /><br />&nbsp;&nbsp;&nbsp;&nbsp;差，频经考议。而尚书令臣肇以芳造。崇物故之后，而惠蔚亦造一尺，仍云扶。<br /><br />&nbsp;&nbsp;&nbsp;&nbsp;以比崇尺，自相乖背。量省二三，谓芳为得。而尚书臣匡表云刘孙二尺，长短相<br /><br />&nbsp;&nbsp;&nbsp;&nbsp;倾，稽考两律，所容殊异。言取中黍，校彼二家，云并参差，抑中无所，自立一<br /><br />&nbsp;&nbsp;&nbsp;&nbsp;途，请求议判。当时议者，或是于匡。两途舛驳，未即时定。肇又云：权斛斗尺，<br /><br />&nbsp;&nbsp;&nbsp;&nbsp;班行已久，今者所论，岂喻先旨？宜仰依先朝故尺为定。<br /><br />&nbsp;&nbsp;&nbsp;&nbsp;自尔以后，而匡与肇厉言都座，声色相加，高下失其常伦，g竞无复彝序。<br /><br />&nbsp;&nbsp;&nbsp;&nbsp;匡更表列，据己十是，云芳十非。又云：“肇前被敕旨，共芳营督，规立钟石之<br /><br />&nbsp;&nbsp;&nbsp;&nbsp;名，希播制作之誉。乃凭枢衡之尊，藉舅氏之势，与夺任心，臧否自已。阿党刘<br /><br />&nbsp;&nbsp;&nbsp;&nbsp;芳，遏绝臣事，望势雷同者接以恩言，依经按古者即被怒责。虽未指鹿化马，移<br /><br />&nbsp;&nbsp;&nbsp;&nbsp;天徙日，实使蕴藉之士，耸气坐端；怀道之夫，结舌筵次。”又言：“芳昔与崇<br /><br />&nbsp;&nbsp;&nbsp;&nbsp;竞，恒言自作，今共臣论，忽称先朝。岂不前谓可行，辄欲自取，后知错谬，便<br /><br />&nbsp;&nbsp;&nbsp;&nbsp;推先朝。殊非大臣之体，深失为下之义。复考校势臣之前，量度偏颇之手，臣必<br /><br />&nbsp;&nbsp;&nbsp;&nbsp;刖足内朝，抱璞人外。”嚣言肆意，彰于朝野。<br /><br />&nbsp;&nbsp;&nbsp;&nbsp;然匡职当出纳，献替所在，斗尺权度，正是所司。若己有所见，能练臧否，<br /><br />&nbsp;&nbsp;&nbsp;&nbsp;宜应首唱义端，早辨诸惑，何故默心随从，不关一言，见芳成事，方有此语。计<br /><br />&nbsp;&nbsp;&nbsp;&nbsp;芳才学，与匡殊悬，所见浅深，不应相匹。今乃始发，恐此由心，借智于人，规<br /><br />&nbsp;&nbsp;&nbsp;&nbsp;成虚誉。况匡表云：“所据铜权，形如古志，明是汉作，非莽别造。”及案《权<br /><br />&nbsp;&nbsp;&nbsp;&nbsp;铭》云：“黄帝始祖，德布于虞；虞帝始祖，德布于新。”若莽佐汉时事，宁有<br /><br />&nbsp;&nbsp;&nbsp;&nbsp;铭伪新之号哉？又寻《莽传》云：莽居摄，即变汉制度。考校二证，非汉权明矣。<br /><br />&nbsp;&nbsp;&nbsp;&nbsp;复云：“芳之所造，又短先朝之尺。”臣既比之，权然相合。更云：“芳尺与千<br /><br />&nbsp;&nbsp;&nbsp;&nbsp;金堰不同。”臣复量比，因见其异。二三浮滥，难可据准。又云：“共构虚端，<br /><br />&nbsp;&nbsp;&nbsp;&nbsp;妄为疑似，托以先朝，云非己制。”<br /><br />&nbsp;&nbsp;&nbsp;&nbsp;臣按此欺诈，乃在于匡，不在于芳。何以言之？芳先被敕，专造钟律，管a<br /><br />&nbsp;&nbsp;&nbsp;&nbsp;优劣，是其所裁，权斛尺度，本非其事。比前门下索芳尺度，而芳牒报云：“依<br /><br />&nbsp;&nbsp;&nbsp;&nbsp;先朝所班新尺，复应下黍，更不增损，为造钟律，调正分寸而已。”检匡造时在<br /><br />&nbsp;&nbsp;&nbsp;&nbsp;牒后一岁，芳于尔日，匡未共争，已有此牒，岂为诈也？计崇造寸，积黍十二，<br /><br />&nbsp;&nbsp;&nbsp;&nbsp;群情共知；而芳造寸，唯止十黍，亦俱先朝诏书。以黍成寸，首尾历然，宁有辄<br /><br />&nbsp;&nbsp;&nbsp;&nbsp;欲自取之理？肇任居端右，百僚是望，言行动静，必副具瞻。若恃权阿党，诈托<br /><br />&nbsp;&nbsp;&nbsp;&nbsp;先诏，将指鹿化马，徙日移天，即是魏之赵高，何以宰物？肇若无此，匡既诬毁<br /><br />&nbsp;&nbsp;&nbsp;&nbsp;宰相，讪谤明时。岂应谈议之间，便有指鹿之事；可否之际，轻生刖足之言。赵<br /><br />&nbsp;&nbsp;&nbsp;&nbsp;高矫惑，事属衰秦；卞和抱璞，时遇暴楚。何宜以济济之朝，而有斯谤者哉！阻<br /><br />&nbsp;&nbsp;&nbsp;&nbsp;惑朝听，不敬至甚，请以肇、匡并禁尚书，推穷其原，付廷尉定罪。<br /><br />&nbsp;&nbsp;&nbsp;&nbsp;诏曰“可”。有司奏匡诬肇，处匡死刑。世宗恕死，降为光禄大夫。<br /><br />&nbsp;&nbsp;&nbsp;&nbsp;又兼宗正卿，出为兖州刺史。匡临发，帝引见于东堂，劳勉之。匡犹以尺度<br /><br />&nbsp;&nbsp;&nbsp;&nbsp;金石之事，国之大经，前虽为南台所弹，然犹许更议，若议之日，愿听臣暂赴。<br /><br />&nbsp;&nbsp;&nbsp;&nbsp;世宗曰：“刘芳学高一时，深明典故。其所据者，与先朝尺乃寸过一黍，何得复<br /><br />&nbsp;&nbsp;&nbsp;&nbsp;云先朝之意也？兖州既所执不经，后议之日，何待赴都也。”<br /><br />&nbsp;&nbsp;&nbsp;&nbsp;肃宗初，入为御史中尉。匡严于弹纠，始奏于忠，次弹高聪等免官，灵太后<br /><br />&nbsp;&nbsp;&nbsp;&nbsp;并不许。以违其纠恶之心，又虑匡辞解，欲奖安之，进号安南将军，后加镇东将<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;匡屡请更权衡不已，于是诏曰：“谨权审度，自昔令典，定章革历，往代良<br /><br />&nbsp;&nbsp;&nbsp;&nbsp;规。匡宗室贤亮，留心既久，可令更集儒贵，以时验决。必务权衡得衷，令寸a<br /><br />&nbsp;&nbsp;&nbsp;&nbsp;不舛。”又诏曰：“故广平殇王洛侯，体自恭宗，茂年薨殒，国除祀废。不祀忽<br /><br />&nbsp;&nbsp;&nbsp;&nbsp;诸。匡亲同若子，私继岁久，宜树维城，永兹磐石，可特袭王爵，封东平郡王。”<br /><br />&nbsp;&nbsp;&nbsp;&nbsp;匡所制尺度讫，请集朝士议定是非。诏付门下、尚书、三府、九列议定以闻。太<br /><br />&nbsp;&nbsp;&nbsp;&nbsp;师、高阳王雍等议曰：“伏惟高祖创改权量已定，匡今新造，微有参差。且匡云<br /><br />&nbsp;&nbsp;&nbsp;&nbsp;所造尺度与《汉志》王莽权斛不殊。又晋中书监荀勖云，后汉至魏，尺长于古四<br /><br />&nbsp;&nbsp;&nbsp;&nbsp;分有余。于是依《周礼》，积黍以起度量，惟古玉律及钟，遂改正之。寻勖所造<br /><br />&nbsp;&nbsp;&nbsp;&nbsp;之尺与高祖所定，毫厘略同。又侍中崔光得古象尺，于时亦准议令施用。仰惟孝<br /><br />&nbsp;&nbsp;&nbsp;&nbsp;文皇帝，德迈前王，睿明下烛，不刊之式，事难变改。臣等参论，请停匡议，永<br /><br />&nbsp;&nbsp;&nbsp;&nbsp;遵先皇之制。”诏从之。<br /><br />&nbsp;&nbsp;&nbsp;&nbsp;匡每有奏请，尚书令、任城王澄时致执夺，匡刚隘，内遂不平。先所造棺犹<br /><br />&nbsp;&nbsp;&nbsp;&nbsp;在僧寺，乃复修事，将与澄相攻。澄颇知之。后将赴省，与匡逢遇，驺卒相挝，<br /><br />&nbsp;&nbsp;&nbsp;&nbsp;朝野骇愕。澄因是奏匡罪状三十余条，廷尉处以死刑。诏付八座议，特加原宥，<br /><br />&nbsp;&nbsp;&nbsp;&nbsp;削爵除官。三公郎中辛雄奏理之。后特除平州刺史，徙青州刺史，寻为关右都督，<br /><br />&nbsp;&nbsp;&nbsp;&nbsp;兼尚书行台。遇疾还京。孝昌初，卒，谥曰文贞。后追复本爵，改封济南王。<br /><br />&nbsp;&nbsp;&nbsp;&nbsp;第四子献，袭。齐受禅，爵例降。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895639);">加入书签</a><a
                        href="895564.html">上一页</a>&larr;<a href="index.html">返回列表</a>&rarr;<a
                            href="895711.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895564.html"; var next_page = "895711.html"; var index_page = "index.html"; var sortid = "9"; var article_id = "14002"; var chapter_id = "895639"; var articlename = "魏书"; var chaptername = " 卷十九上 列传第七上"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>