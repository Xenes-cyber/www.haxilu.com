<!DOCTYPE html>
<html>
<head>
<meta charset="gbk" />
<title>魏书- 卷三十九 列传第二十七-在线阅读-哈西文学网</title>
<meta name="keywords" content="魏收，魏书， 卷三十九 列传第二十七全文， 卷三十九 列传第二十七在线阅读 哈西文学网" />
<meta name="description" content="哈西文学网提供魏收的魏书  卷三十九 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899682.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899682.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十九 列传第二十七</h1>
            <div class="link xb">
                <a href="899635.html">上一页</a>&larr;<a href="index.html">返回列表</a>&rarr;<a
                    href="899740.html">下一页</a></div>			
            <div id="BookText">&nbsp;&nbsp;&nbsp;&nbsp;◎李宝<br /><br />&nbsp;&nbsp;&nbsp;&nbsp;李宝，字怀素，小字衍孙，陇西狄道人，私署凉王皓之孙也。父翻，字士举，<br /><br />&nbsp;&nbsp;&nbsp;&nbsp;小字武强，私署骁骑将军，祁连、酒泉、晋昌三郡太守。宝沉雅有度量，骁勇善<br /><br />&nbsp;&nbsp;&nbsp;&nbsp;抚接。伯父歆为沮渠蒙逊所灭，宝徙于姑臧。岁馀，随舅唐契北奔伊吾，臣于蠕<br /><br />&nbsp;&nbsp;&nbsp;&nbsp;蠕。其遗民归附者稍至二千。宝倾身礼接，甚得其心，众皆乐为用，每希报雪。<br /><br />&nbsp;&nbsp;&nbsp;&nbsp;属世祖遣将讨沮渠无讳于敦煌，无讳捐城遁走。宝自伊吾南归敦煌，遂修缮城府，<br /><br />&nbsp;&nbsp;&nbsp;&nbsp;规复先业。遣弟怀达奉表归诚。世祖嘉其忠款，拜怀达散骑常侍、敦煌太守，则<br /><br />&nbsp;&nbsp;&nbsp;&nbsp;遣使授宝使持节、侍中、都督西垂诸军事、镇西大将军、开府仪同三司、领护西<br /><br />&nbsp;&nbsp;&nbsp;&nbsp;戒校尉、沙州牧、敦煌公，仍镇敦煌，四品以下听承制假授。真君五年，因入朝，<br /><br />&nbsp;&nbsp;&nbsp;&nbsp;遂留京师，拜外都大官。转镇南将军、并州刺史。还，除内都大官。高宗初，代<br /><br />&nbsp;&nbsp;&nbsp;&nbsp;司马文思镇怀荒，改授镇北将军。太安五年薨，年五十三。诏赐命服一袭，赠以<br /><br />&nbsp;&nbsp;&nbsp;&nbsp;本官，谥曰宣。有六子：承、茂、辅、佐、公业、冲。公业早卒，冲别有《传》。<br /><br />&nbsp;&nbsp;&nbsp;&nbsp;承，字伯业，少有策略。初，宝欲谋归款，民僚多有异议，承时年十三，劝<br /><br />&nbsp;&nbsp;&nbsp;&nbsp;宝速定大计，于是遂决。仍令承随表入质。世祖深相器异，礼遇甚优，赐爵姑臧。<br /><br />&nbsp;&nbsp;&nbsp;&nbsp;后遭父忧，居丧以孝闻。承应传先封，以自有爵，乃让弟茂，时论多之。承方裕<br /><br />&nbsp;&nbsp;&nbsp;&nbsp;有鉴裁，为时所重。高宗末，以姑臧侯出为龙骧将军、荥阳太守。为政严明，甚<br /><br />&nbsp;&nbsp;&nbsp;&nbsp;著声称。延兴五年卒，时年四十五。赠使持节、本将军，雍州刺史，谥曰穆。<br /><br />&nbsp;&nbsp;&nbsp;&nbsp;长子韶，字元伯，学涉，有器量。与弟彦、虔、蕤并为高祖赐名焉。韶又为<br /><br />&nbsp;&nbsp;&nbsp;&nbsp;季父冲所知重。延兴中，补中书学生。袭爵姑臧侯，除仪曹令。时修改车服及羽<br /><br />&nbsp;&nbsp;&nbsp;&nbsp;仪制度，皆令韶典焉。迁给事黄门侍郎。后例降侯为伯。兼大鸿胪卿，黄门如故。<br /><br />&nbsp;&nbsp;&nbsp;&nbsp;高祖将创迁都之计，诏引侍臣访以古事。韶对：“洛阳九鼎旧所，七百攸基，<br /><br />&nbsp;&nbsp;&nbsp;&nbsp;地则土中，实均朝贡，惟王建国，莫尚于此。”高祖称善。迁太子右詹事。寻罢<br /><br />&nbsp;&nbsp;&nbsp;&nbsp;左右，仍为詹事、秦州大中正。出为安东将军、衮州刺史。高祖自邺还洛，韶朝<br /><br />&nbsp;&nbsp;&nbsp;&nbsp;于路，言及庶人恂事。高祖曰：“卿若不出东宫，或未至此。”<br /><br />&nbsp;&nbsp;&nbsp;&nbsp;世宗初，徵拜侍中，领七兵尚书。寻除抚军将军、并州刺史。以从弟伯尚同<br /><br />&nbsp;&nbsp;&nbsp;&nbsp;元禧之逆，在州禁止，徵还京师。虽不知谋，犹坐功亲免除官爵。久之，起兼将<br /><br />&nbsp;&nbsp;&nbsp;&nbsp;作大匠，敕参定朝仪、律令。<br /><br />&nbsp;&nbsp;&nbsp;&nbsp;吕苟儿反于秦州，除抚军将军、西道都督、行秦州事，与右卫将军元丽率众<br /><br />&nbsp;&nbsp;&nbsp;&nbsp;讨之。事平，即真。玺书劳勉，复其先爵。时陇右新经师旅之后，百姓多不安业，<br /><br />&nbsp;&nbsp;&nbsp;&nbsp;韶善抚纳，甚得夷夏之心。徵还，行定州事。寻转相州刺史，将军如故。<br /><br />&nbsp;&nbsp;&nbsp;&nbsp;肃宗初，入为殿中尚书，行雍州事。后除中军大将军、吏部尚书，加散骑常<br /><br />&nbsp;&nbsp;&nbsp;&nbsp;侍。韶在选曹，不能平心守正，通容而已，议者贬之。出为冀州刺史。清简爱民，<br /><br />&nbsp;&nbsp;&nbsp;&nbsp;甚收名誉，政绩之美，声冠当时。肃宗嘉之，就加散骑常侍。迁车骑大将军，赐<br /><br />&nbsp;&nbsp;&nbsp;&nbsp;剑佩、貂蝉各一具，骅骝马一匹，并衣服寝具。韶以年及悬车，抗表逊位。优旨<br /><br />&nbsp;&nbsp;&nbsp;&nbsp;不许。转定州刺史，常侍如故。及赴中山，冀州父老皆送出西境，相聚而泣。二<br /><br />&nbsp;&nbsp;&nbsp;&nbsp;州境既连接，百姓素闻风德，州内大治。正光五年四月，卒于官，年七十二。诏<br /><br />&nbsp;&nbsp;&nbsp;&nbsp;赠帛七百匹，赠侍中、持节、散骑常侍、车骑大将军、司空公、雍州刺史，谥曰<br /><br />&nbsp;&nbsp;&nbsp;&nbsp;文恭。既葬之后，有冀州兵千馀人戍于荆州，还经韶墓，相率培冢，数日方归。<br /><br />&nbsp;&nbsp;&nbsp;&nbsp;其遗爱如此。初，韶克定秦陇，永安中追封安城县开国伯，邑四百户。<br /><br />&nbsp;&nbsp;&nbsp;&nbsp;长子_，字道[，袭。武定中，骠骑大将军、东徐州刺史。<br /><br />&nbsp;&nbsp;&nbsp;&nbsp;_弟瑾，字道瑜。美容貌，颇有才学，特为韶所钟爱。清河王怿知赏之，怿<br /><br />&nbsp;&nbsp;&nbsp;&nbsp;为司徒，辟参军。转著作佐郎，加龙骧将军。稍迁通直散骑侍郎，与给事黄门侍<br /><br />&nbsp;&nbsp;&nbsp;&nbsp;郎王遵业、尚书郎卢观典领仪注。临淮王谓瑾等曰：“卿等三俊，共掌帝仪，<br /><br />&nbsp;&nbsp;&nbsp;&nbsp;可谓舅甥之国。”王、卢即瑾之外兄也。肃宗崩，上谥策文，瑾所制也。庄帝初，<br /><br />&nbsp;&nbsp;&nbsp;&nbsp;于河阴遇害，年四十九。赠冠军将军、齐州刺史。<br /><br />&nbsp;&nbsp;&nbsp;&nbsp;长子产之，字孙侨。容貌短陋，而抚训诸弟，爱友笃至，年四十九，亡。产<br /><br />&nbsp;&nbsp;&nbsp;&nbsp;之弟茜之，武定末，司空主簿。瑾弟瓒，字道璋，少有风尚。辟司徒参军事。神<br /><br />&nbsp;&nbsp;&nbsp;&nbsp;龟中卒。赠汉阳太守。子修年，大将军开府士曹参军。早亡。<br /><br />&nbsp;&nbsp;&nbsp;&nbsp;韶弟彦，字次仲。颇有学业。高祖初，举司州秀才，除中书博士。转谏议大<br /><br />&nbsp;&nbsp;&nbsp;&nbsp;夫。后因考课，降为元士。寻行主客曹事，徙郊庙下大夫。时朝仪典章咸未周备，<br /><br />&nbsp;&nbsp;&nbsp;&nbsp;彦留心考定，号为称职。<br /><br />&nbsp;&nbsp;&nbsp;&nbsp;高祖南伐，彦以蕞尔江闽，不足亲劳銮驾，频有表谏。虽不从纳，然亦嘉其<br /><br />&nbsp;&nbsp;&nbsp;&nbsp;至诚。及六军次于淮南，徵为广陵王羽长史，加恢武将军、西翼副将军。还，除<br /><br />&nbsp;&nbsp;&nbsp;&nbsp;冀州赵郡王干长史。转青州广陵王羽长史，带齐郡太守。徵为龙骧将军、司徒右<br /><br />&nbsp;&nbsp;&nbsp;&nbsp;长史，转左长史、秦州大中正。出行扬州事。寻徵拜河南尹。还至汝阴，复敕行<br /><br />&nbsp;&nbsp;&nbsp;&nbsp;徐州事。转平北将军、平州刺史。还，平东将军、徐州刺史。延昌二年夏，大霖<br /><br />&nbsp;&nbsp;&nbsp;&nbsp;雨，川渎皆溢。彦相水陆形势，随便疏通，得无淹渍之害。朝廷嘉之，频诏劳勉。<br /><br />&nbsp;&nbsp;&nbsp;&nbsp;入为河南尹。迁金紫光禄大夫、光禄勋卿，转度支尚书。出为抚军将军、秦州刺<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;是时，破落汗拔陵等反于北镇，二夏、豳、凉所在蜂起。而彦刑政过猛，为<br /><br />&nbsp;&nbsp;&nbsp;&nbsp;下所怨。城民薛珍、刘庆、杜超等因四方离叛，遂潜结逆谋。正光五年六月，突<br /><br />&nbsp;&nbsp;&nbsp;&nbsp;入州门，擒彦于内斋，囚于西府。推其党莫折大提为帅，遂害彦。永安中，追赠<br /><br />&nbsp;&nbsp;&nbsp;&nbsp;侍中、骠骑大将军、司徒公、雍州刺史，谥曰孝贞。<br /><br />&nbsp;&nbsp;&nbsp;&nbsp;子燮，字德谐，少有风望。解褐司徒参军。著作佐郎、司徒祭酒，转主簿。<br /><br />&nbsp;&nbsp;&nbsp;&nbsp;卒，赠辅国将军、太常少卿。<br /><br />&nbsp;&nbsp;&nbsp;&nbsp;燮弟德广，终于中散大夫。德广弟德显，太尉行参军，稍迁散骑侍郎。卒。<br /><br />&nbsp;&nbsp;&nbsp;&nbsp;赠征虏将军、东秦州刺史。德显弟德明，秘书郎。彦弟虔，字叔恭。太和初，为<br /><br />&nbsp;&nbsp;&nbsp;&nbsp;中书学生。迁秘书中散，转冀州骠骑府长史、太子中舍人。世宗初，迁太尉从事<br /><br />&nbsp;&nbsp;&nbsp;&nbsp;中郎。出为清河太守，属京兆王愉反，虔弃郡奔阙。世宗闻虔至，谓左右曰：<br /><br />&nbsp;&nbsp;&nbsp;&nbsp;“李虔在冀州日久，思信著物，今拔难而来，众情自解矣。”乃授虔别领军前慰<br /><br />&nbsp;&nbsp;&nbsp;&nbsp;劳事。事平，转长乐太守。延昌初，冀州大乘贼起，令虔以本官为别将，与都督<br /><br />&nbsp;&nbsp;&nbsp;&nbsp;元遥讨平之。迁后将军、燕州刺史。还为光禄大夫，加平西将军，兼大司农卿。<br /><br />&nbsp;&nbsp;&nbsp;&nbsp;出为散骑常侍、安东将军、衮州刺史。追论平冀州之功，赐爵高平男。还京，除<br /><br />&nbsp;&nbsp;&nbsp;&nbsp;河南邑中正，迁镇军将军、金紫光禄大夫。孝庄初，授特进、车骑大将军、仪同<br /><br />&nbsp;&nbsp;&nbsp;&nbsp;三司，加散骑常侍。又进号骠骑大将军、开府仪同三司。永安三年冬薨，年七十<br /><br />&nbsp;&nbsp;&nbsp;&nbsp;四。赠侍中、都督冀定瀛三州诸军事、骠骑大将军、太尉公、冀州刺史，男如故，<br /><br />&nbsp;&nbsp;&nbsp;&nbsp;谥曰宣景。<br /><br />&nbsp;&nbsp;&nbsp;&nbsp;长子暖，字仁明。解褐司空行参军，稍迁尚书左外兵郎。孝庄初，于河阴遇<br /><br />&nbsp;&nbsp;&nbsp;&nbsp;害，年四十。赠安东将军、度支尚书、青州刺史。<br /><br />&nbsp;&nbsp;&nbsp;&nbsp;子褒，武定中，太师法曹参军。<br /><br />&nbsp;&nbsp;&nbsp;&nbsp;明弟\，字仁曜。起家高阳王雍常侍，员外散骑侍郎、太尉录事参军。孝<br /><br />&nbsp;&nbsp;&nbsp;&nbsp;庄初，与兄暧同时遇害，年四十八。赠散骑常侍、左将军、衮州刺史。<br /><br />&nbsp;&nbsp;&nbsp;&nbsp;子为，武定中，司空长流参军。\弟昭，字仁照。卒于散骑侍郎。赠征虏<br /><br />&nbsp;&nbsp;&nbsp;&nbsp;将军、凉州刺史。子士元、操，武定中，并仪同开府参军事。昭弟晓，字仁略。<br /><br />&nbsp;&nbsp;&nbsp;&nbsp;武定末，太尉谘议参军。虔弟蕤，字延宾。历步兵校尉、东郡太守、怀农少卿。<br /><br />&nbsp;&nbsp;&nbsp;&nbsp;卒，赠龙骧将军、豫州刺史。长子咏，字义兴，有干局。起家太学博士。领殿中<br /><br />&nbsp;&nbsp;&nbsp;&nbsp;侍御史，稍迁东郡太守。庄帝初，迁安东将军、济州刺史。转广州刺史，加散骑<br /><br />&nbsp;&nbsp;&nbsp;&nbsp;常侍。前废帝时，与第三弟通直散骑常侍义真、第七弟中书侍郎、太常少卿义邕，<br /><br />&nbsp;&nbsp;&nbsp;&nbsp;同时为尔朱仲远所害。义邕，庄帝居蕃之日，以外亲甚见亲昵，及有天下，特蒙<br /><br />&nbsp;&nbsp;&nbsp;&nbsp;信任。尔朱荣之诛，义邕与其事，由是并及于祸。出帝初，赠咏侍中、骁骑将军、<br /><br />&nbsp;&nbsp;&nbsp;&nbsp;吏部尚书、冀州刺史，义真赠前将军、齐州刺史，义邕赠安东将军、青州刺史。<br /><br />&nbsp;&nbsp;&nbsp;&nbsp;咏次弟义慎，司空属。第四弟义远，国子博士。庄帝初，并于河阴遇害。义<br /><br />&nbsp;&nbsp;&nbsp;&nbsp;慎赠散骑常侍、征东将军、雍州刺史。<br /><br />&nbsp;&nbsp;&nbsp;&nbsp;承弟茂，字仲宗。高宗末，袭父爵，镇西将军、敦煌公。高祖初，除长安镇<br /><br />&nbsp;&nbsp;&nbsp;&nbsp;都将。转西衮州刺史，将军如故。入为光禄大夫，例降为侯。茂性谦慎，以弟冲<br /><br />&nbsp;&nbsp;&nbsp;&nbsp;宠盛，慎于盈，遂托以老疾，固请逊位。高祖不夺其志，听食大夫禄，还私弟，<br /><br />&nbsp;&nbsp;&nbsp;&nbsp;因居定州之中山。自是优游里舍，不入京师。景明年卒，时年七十一。谥曰恭侯。<br /><br />&nbsp;&nbsp;&nbsp;&nbsp;子静，字绍安，袭。解褐太尉参军事，定州别驾、东平原太守。神龟三年卒，<br /><br />&nbsp;&nbsp;&nbsp;&nbsp;年五十五。<br /><br />&nbsp;&nbsp;&nbsp;&nbsp;子遐，字智远，有几案才。起家司空行参军，袭爵。稍迁右将军、尚书驾部<br /><br />&nbsp;&nbsp;&nbsp;&nbsp;郎中。出为河内太守。尔朱荣称兵向洛，次其郡境，庄帝潜济河北相会。遐既间<br /><br />&nbsp;&nbsp;&nbsp;&nbsp;荣推奉庄帝，遂开门谒侯，仍从驾南渡。及河阴，为乱兵所害，时年四十二。事<br /><br />&nbsp;&nbsp;&nbsp;&nbsp;宁，追赠散骑常侍、车骑大将军、尚书右仆射、秦州刺史。以侯驾之功，封卢乡<br /><br />&nbsp;&nbsp;&nbsp;&nbsp;县开国怕，邑三百户。<br /><br />&nbsp;&nbsp;&nbsp;&nbsp;子孝儒，袭。齐受禅，爵例降。<br /><br />&nbsp;&nbsp;&nbsp;&nbsp;静弟孚，字仲安，恭顺笃厚。起家镇北府功曹参军。定州别驾，汝阳、汝南、<br /><br />&nbsp;&nbsp;&nbsp;&nbsp;中山三郡太守。孝庄初，以外亲超授抚军将军、金紫光禄大夫。出除镇东将军、<br /><br />&nbsp;&nbsp;&nbsp;&nbsp;沧州刺史，加散骑常侍。普泰元年卒，年六十二。有五子。<br /><br />&nbsp;&nbsp;&nbsp;&nbsp;长子惠昭，太傅开府城局参军<br /><br />&nbsp;&nbsp;&nbsp;&nbsp;惠昭弟惠谌，武定中，齐州别驾。<br /><br />&nbsp;&nbsp;&nbsp;&nbsp;孚弟敬安，奉朝请。早亡。<br /><br />&nbsp;&nbsp;&nbsp;&nbsp;敬安弟季安，粗涉书史。解褐彭城王行参军。稍迁宁朔将军、步兵校尉。出<br /><br />&nbsp;&nbsp;&nbsp;&nbsp;为徐州北海王颢抚军府长史。正光末，颢为关西都督，复引为长史，委以戎政。<br /><br />&nbsp;&nbsp;&nbsp;&nbsp;寻加骁骑将军。孝昌三年，卒于军，时年五十三。赠征虏将军、凉州刺史。<br /><br />&nbsp;&nbsp;&nbsp;&nbsp;子处默，少清惠。起家青州彭城王府主簿。稍迁通直散骑常侍、安东将军、<br /><br />&nbsp;&nbsp;&nbsp;&nbsp;光禄大夫、抚军将军、广州开府长史。天平初卒，年三十九。<br /><br />&nbsp;&nbsp;&nbsp;&nbsp;茂弟辅，字督真，亦有人望。解褐中书博士，迁司徒议曹掾。太和初，高祖<br /><br />&nbsp;&nbsp;&nbsp;&nbsp;为咸阳王禧纳其女为妃，除镇远将军、颍川太守，带长社戍。辅绥怀招集，甚得<br /><br />&nbsp;&nbsp;&nbsp;&nbsp;边和。六年，卒于郡，年四十七。赠征虏将军、秦州刺史、襄武侯，谥曰惠。<br /><br />&nbsp;&nbsp;&nbsp;&nbsp;长子伯尚，少有重名。弱冠除秘书郎。高祖每云：“此李氏之千里驹。”稍<br /><br />&nbsp;&nbsp;&nbsp;&nbsp;迁通直散骑侍郎，敕撰《太和起居注》。寻迁秘书丞。世宗初，兼给事黄门侍郎。<br /><br />&nbsp;&nbsp;&nbsp;&nbsp;景明二年，坐与咸阳王禧谋反诛。时年二十九。<br /><br />&nbsp;&nbsp;&nbsp;&nbsp;伯尚弟仲尚，仪貌甚美。少以文学知名。二十著《前汉功臣序赞》及季父《<br /><br />&nbsp;&nbsp;&nbsp;&nbsp;司空冲诔》。时兼侍中高聪、尚书邢峦见而叹曰：“后生可畏，非虚言也。”起<br /><br />&nbsp;&nbsp;&nbsp;&nbsp;家京兆王愉行参军。景明中，坐兄事赐死，年二十五。<br /><br />&nbsp;&nbsp;&nbsp;&nbsp;仲尚弟季凯，沉敏有识量。坐兄事，与母弟俱徙边。久之，会赦免，遂寓居<br /><br />&nbsp;&nbsp;&nbsp;&nbsp;于晋阳，沉废积年。孝昌中，解褐太尉参军事，加威远将军。寻除并州安北府长<br /><br />&nbsp;&nbsp;&nbsp;&nbsp;史。肃宗崩，尔朱荣阴图义举，季凯豫谋。庄帝践阼，徵拜给事黄门侍郎，封博<br /><br />&nbsp;&nbsp;&nbsp;&nbsp;平县开国侯，邑七百户。寻加散骑常侍、平东将军。转秘书监，进号中军将军。<br /><br />&nbsp;&nbsp;&nbsp;&nbsp;普泰元年七月，尔朱世隆以荣之死，谓季凯通知，于是见害，年五十五。出帝初，<br /><br />&nbsp;&nbsp;&nbsp;&nbsp;追赠侍中、骠骑将军、吏部尚书、定州刺史。<br /><br />&nbsp;&nbsp;&nbsp;&nbsp;子统，字基伯，袭。武定末，太尉刑狱参军。齐受禅，爵例降。<br /><br />&nbsp;&nbsp;&nbsp;&nbsp;季凯弟延庆，孝昌中，解褐定州镇北城局参军。稍迁奉车都尉、陈留太守。<br /><br />&nbsp;&nbsp;&nbsp;&nbsp;迁镇东将军、金紫光禄大夫。永熙二年卒，年五十二。赠本将军、雍州刺史。<br /><br />&nbsp;&nbsp;&nbsp;&nbsp;子惠矩，武定中，仪同开府参军事。<br /><br />&nbsp;&nbsp;&nbsp;&nbsp;延庆弟延度，武定中，卫将军、安德太守。<br /><br />&nbsp;&nbsp;&nbsp;&nbsp;辅弟佐，字季翼，有文武才干。高祖初，兼散骑常侍，衔命使高丽。以奉使<br /><br />&nbsp;&nbsp;&nbsp;&nbsp;称旨，还，拜常山太守，赐爵真定子。迁冠军将军、怀州刺史，赐爵山阳侯。寻<br /><br />&nbsp;&nbsp;&nbsp;&nbsp;加安南将军、河内公。转安东将军、相州刺史。所在有称绩。<br /><br />&nbsp;&nbsp;&nbsp;&nbsp;车驾南讨，拜安南将军，副大司马，咸阳王禧为殿中将军。寻被敕与征南将<br /><br />&nbsp;&nbsp;&nbsp;&nbsp;军、城阳王鸾、安南将军卢渊等军攻赭阳。各不相节度，诸军皆坐甲城下，欲以<br /><br />&nbsp;&nbsp;&nbsp;&nbsp;不战降贼。佐独勒所部，晨夜攻击。属萧鸾遣其太子右卫率坦历生率众来援，咸<br /><br />&nbsp;&nbsp;&nbsp;&nbsp;以势弱不敌，规欲班师。佐乃简骑二千逆贼，为贼所败。坐徙瀛州为民。车驾征<br /><br />&nbsp;&nbsp;&nbsp;&nbsp;宛邓，复起佐，假平远将军、统军。萧鸾新野太守刘忌凭城固守，佐率所领攻拔<br /><br />&nbsp;&nbsp;&nbsp;&nbsp;之。以功封泾阳县开国子，邑三百户。沔北既平，广阳王嘉为荆州刺史，仍以佐<br /><br />&nbsp;&nbsp;&nbsp;&nbsp;为嘉镇南府长史，加辅国将军。别镇新野。及大军凯旋，高祖执佐手曰：“沔北，<br /><br />&nbsp;&nbsp;&nbsp;&nbsp;洛阳南门，卿既为朕平之，亦当为朕善守。”<br /><br />&nbsp;&nbsp;&nbsp;&nbsp;高祖崩，遣敕以佐行荆州刺事，仍本将军。佐在州，威信大行，边民悦附，<br /><br />&nbsp;&nbsp;&nbsp;&nbsp;前后归之者二万许家。寻正刺史。世宗初，徵兼都官尚书。景明二年卒，年七十<br /><br />&nbsp;&nbsp;&nbsp;&nbsp;一。赠征虏将军、秦州刺史，谥曰庄。子遵袭。<br /><br />&nbsp;&nbsp;&nbsp;&nbsp;遵，爽俊有父风。历相州治中，转别驾、冀州征北府长史、司空司马。卒，<br /><br />&nbsp;&nbsp;&nbsp;&nbsp;赠龙骧将军、洛州刺史。孝庄初，以外戚超赠车骑大将军、仪同三司、定州刺史。<br /><br />&nbsp;&nbsp;&nbsp;&nbsp;子果，袭。司空谘议参军。武定中，坐通西贼伏诛。<br /><br />&nbsp;&nbsp;&nbsp;&nbsp;遵弟柬，字休贤。郡辟功曹。以父忧去职，遂终身不食酒肉，因屏居乡里。<br /><br />&nbsp;&nbsp;&nbsp;&nbsp;肃宗初，司空、任城王澄嘉其操尚，以为参军事。寻转司徒外兵参军。历任城、<br /><br />&nbsp;&nbsp;&nbsp;&nbsp;济北二郡太守。孝庄初，迁镇远将军、济州刺史。卒，赠安北将军、殿中尚书、<br /><br />&nbsp;&nbsp;&nbsp;&nbsp;相州刺史。<br /><br />&nbsp;&nbsp;&nbsp;&nbsp;子经，司徒谘议参军、行豫州事。兴和初，坐妖言赐死。<br /><br />&nbsp;&nbsp;&nbsp;&nbsp;柬弟神俊，小名提。少以才学知名，为太常刘芳所赏。释褐奉朝请，转司徒<br /><br />&nbsp;&nbsp;&nbsp;&nbsp;祭酒、从事中郎。顷之，拜骁骑将军、中书侍郎、太常少卿。出为前将军、荆州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;时四方多事，所在连兵。萧衍遣将曹敬宗来寇，攻围积时，又引水灌城，城<br /><br />&nbsp;&nbsp;&nbsp;&nbsp;不没者数版。神俊循抚兵民，戮力固守。诏遣都督崔暹、别将王罴、裴衍等赴援，<br /><br />&nbsp;&nbsp;&nbsp;&nbsp;敬宗退走。时寇贼之后，城外多有露骸，神俊教令收葬之。徵拜大司农卿。肃宗<br /><br />&nbsp;&nbsp;&nbsp;&nbsp;末，除镇军将军、行相州事。于时葛荣南逼，神俊忧惧，乃故坠马伤脚，仍停汲<br /><br />&nbsp;&nbsp;&nbsp;&nbsp;郡，有诏追还。庄帝纂统，以神俊外戚之望，拜散骑常侍、殿中尚书。追论固守<br /><br />&nbsp;&nbsp;&nbsp;&nbsp;荆州之功，封千乘县开国侯，邑一千户。转中书监、吏部尚书。<br /><br />&nbsp;&nbsp;&nbsp;&nbsp;神俊意尚风流，情在推引人物，而不能守正奉公，无多声誉。有钜鹿人李炎<br /><br />&nbsp;&nbsp;&nbsp;&nbsp;上书言神俊之失。天柱将军尔朱荣曾补人为曲阳县令，神俊以阶县不用。荣闻大<br /><br />&nbsp;&nbsp;&nbsp;&nbsp;怒，谓神俊自树亲党，排抑勋人。神俊惧，启求解官。乃除卫将军、右光禄大夫。<br /><br />&nbsp;&nbsp;&nbsp;&nbsp;寻属尔朱兆入京，乘舆幽执，神俊遂逃窜民间。出帝初，始来归阙，拜散骑常侍、<br /><br />&nbsp;&nbsp;&nbsp;&nbsp;骠骑大将军、左光禄大夫、仪同三司。孝静初，行并州事。寻除骠骑大将军、肆<br /><br />&nbsp;&nbsp;&nbsp;&nbsp;州刺史。入为侍中。兴和二年薨，年六十四。赠都督雍秦泾三州诸军事、骠骑大<br /><br />&nbsp;&nbsp;&nbsp;&nbsp;将军、尚书左仆射、司徒公、雍州刺史，侍中、开国公如故。<br /><br />&nbsp;&nbsp;&nbsp;&nbsp;神俊风韵秀举，博学多闻，朝廷旧章及人伦氏族，多所谙记。笃好文雅，老<br /><br />&nbsp;&nbsp;&nbsp;&nbsp;而不辍，凡所交游，皆一时名士。汲引后生，为其光价，四方才子，咸宗附之。<br /><br />&nbsp;&nbsp;&nbsp;&nbsp;而性通率，不持检度，至于少年之徒，皆与亵狎，不能清正方重，识者以此为讥。<br /><br />&nbsp;&nbsp;&nbsp;&nbsp;神俊丧二妻，又欲娶郑严祖妹，神俊之从甥也。卢元明亦将为婚，遂至纷竞，二<br /><br />&nbsp;&nbsp;&nbsp;&nbsp;家阋于严祖之门。郑卒，归元明，神俊惆怅不已，时人谓神俊凤德之衰。神俊无<br /><br />&nbsp;&nbsp;&nbsp;&nbsp;子，从弟延度以第三子容儿后之。<br /><br />&nbsp;&nbsp;&nbsp;&nbsp;韶从弟元珍，小名大墨。起家奉朝请、太尉录事参军，卒于步兵校尉。<br /><br />&nbsp;&nbsp;&nbsp;&nbsp;元珍弟仲遵，有业尚，彭城王勰为定州，请为开府参军。累转员外散骑常侍、<br /><br />&nbsp;&nbsp;&nbsp;&nbsp;游击将军、太中大夫。出为京兆内史。大将军、京兆王继西伐，请为谘议参军。<br /><br />&nbsp;&nbsp;&nbsp;&nbsp;寻除左将军、营州刺史。时四方州镇谋逆，叛乱相续，营州城内，咸有异心。仲<br /><br />&nbsp;&nbsp;&nbsp;&nbsp;遵单车赴州，既至，与大使卢同以恩信怀诱，率皆怡悦。后肃宗又诏卢同为行台，<br /><br />&nbsp;&nbsp;&nbsp;&nbsp;北出慰劳。同疑彼人情难信，聚兵将往。城民刘安定等先有异志，谓欲图己，还<br /><br />&nbsp;&nbsp;&nbsp;&nbsp;相恐动，遂执仲遵。二子清石、陈罕，寻亦见杀。唯兄子徽仁得免。<br /><br />&nbsp;&nbsp;&nbsp;&nbsp;韶从叔思穆，字叔仁。父抗，自凉州渡江左，仕刘骏，历晋寿、安东、东莱<br /><br />&nbsp;&nbsp;&nbsp;&nbsp;三郡太守。思穆有度量，善谈论，工草隶，为当时所称。太和十七年，携家累自<br /><br />&nbsp;&nbsp;&nbsp;&nbsp;汉中归国，除步兵校尉。遭母忧解任。起为都水使者。及车驾南伐，以本官兼直<br /><br />&nbsp;&nbsp;&nbsp;&nbsp;阁将军，从平南阳，以功赐爵为伯。寻除司徒司马。彭城王勰为定州，请为司马，<br /><br />&nbsp;&nbsp;&nbsp;&nbsp;带钜鹿太守。勰徙镇扬州，仍请为司马。府解，除征虏将军、太中大夫。出为京<br /><br />&nbsp;&nbsp;&nbsp;&nbsp;兆内史，在郡八年，颇有政绩。徵拜光禄大夫。肃宗初，除平北将军、中山太守，<br /><br />&nbsp;&nbsp;&nbsp;&nbsp;未拜，迁安北将军、营州刺史。卒于位，时年六十一。赠安西将军、华州刺史。<br /><br />&nbsp;&nbsp;&nbsp;&nbsp;永安中，子奖为庄帝所亲待，复超赠思穆卫将军、中书监、左光禄大夫。谥曰宣<br /><br />&nbsp;&nbsp;&nbsp;&nbsp;惠。有子十四人。<br /><br />&nbsp;&nbsp;&nbsp;&nbsp;嫡子斌，袭。官至散骑侍郎，早卒。<br /><br />&nbsp;&nbsp;&nbsp;&nbsp;斌兄奖，武定末，司徒左长史。<br /><br />&nbsp;&nbsp;&nbsp;&nbsp;李氏自初入魏，人位兼举，因冲宠遇，遂为当世盛门。而仁义吉凶，情礼浅<br /><br />&nbsp;&nbsp;&nbsp;&nbsp;薄，期功之服，殆无惨容，相视窘乏，不加拯济。识者以此贬之。<br /><br />&nbsp;&nbsp;&nbsp;&nbsp;史臣曰：李宝家难流离，晚获归正，大享名器，世业不殒。诸子承基，俱有<br /><br />&nbsp;&nbsp;&nbsp;&nbsp;位望。韶清身履度，声绩洽美矣。神俊才尚风流，殆民望也，贞粹之地，君子或<br /><br />&nbsp;&nbsp;&nbsp;&nbsp;未许焉。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899682);">加入书签</a><a
                        href="899635.html">上一页</a>&larr;<a href="index.html">返回列表</a>&rarr;<a
                            href="899740.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899635.html"; var next_page = "899740.html"; var index_page = "index.html"; var sortid = "9"; var article_id = "14002"; var chapter_id = "899682"; var articlename = "魏书"; var chaptername = " 卷三十九 列传第二十七"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>