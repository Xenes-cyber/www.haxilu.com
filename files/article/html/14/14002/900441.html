<!DOCTYPE html>
<html>
<head>
<meta charset="gbk" />
<title>魏书- 卷五十五 列传第四十三-在线阅读-哈西文学网</title>
<meta name="keywords" content="魏收，魏书， 卷五十五 列传第四十三全文， 卷五十五 列传第四十三在线阅读 哈西文学网" />
<meta name="description" content="哈西文学网提供魏收的魏书  卷五十五 列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900441.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900441.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十五 列传第四十三</h1>
            <div class="link xb">
                <a href="900405.html">上一页</a>&larr;<a href="index.html">返回列表</a>&rarr;<a
                    href="900656.html">下一页</a></div>			
            <div id="BookText">&nbsp;&nbsp;&nbsp;&nbsp;◎游明根刘芳<br /><br />&nbsp;&nbsp;&nbsp;&nbsp;游明根，字志远，广平任人也。祖W，慕容熙乐浪太守。父幼，冯跋假广<br /><br />&nbsp;&nbsp;&nbsp;&nbsp;平太守。和龙平，明根乃得归乡里。游雅称荐之，世祖擢为中书学生。性贞慎寡<br /><br />&nbsp;&nbsp;&nbsp;&nbsp;欲，综习经典。及恭宗监国，与公孙本阄主书。<br /><br />&nbsp;&nbsp;&nbsp;&nbsp;高宗践祚，迁都曹主书，赐爵安乐男、宁远将军。高宗以其小心敬慎，每嗟<br /><br />&nbsp;&nbsp;&nbsp;&nbsp;美之。假员外散骑常侍、冠军将军、安乐侯，使于刘骏，直使明僧毕喽浴Ｇ昂<br /><br />&nbsp;&nbsp;&nbsp;&nbsp;三返，骏称其长者，迎送之礼，有加常使。显祖初，以本将军出为东青州刺史，<br /><br />&nbsp;&nbsp;&nbsp;&nbsp;加员外常侍。迁散骑常侍、平东将军、都督兖州诸军事、瑕丘镇将，寻就拜东兖<br /><br />&nbsp;&nbsp;&nbsp;&nbsp;州刺史，改爵新泰侯。为政清平，新民乐附。<br /><br />&nbsp;&nbsp;&nbsp;&nbsp;高祖初，入为给事中，迁仪曹长，加散骑常侍。清约恭谨，号为称职。后王<br /><br />&nbsp;&nbsp;&nbsp;&nbsp;师南讨，诏假安南将军、仪曹尚书、广平公，与梁郡王嘉参谋军计。后兖州民叛，<br /><br />&nbsp;&nbsp;&nbsp;&nbsp;诏明根慰喻。敕南征沔西、仇城、连口三道诸军，禀明根节度。还都，正尚书，<br /><br />&nbsp;&nbsp;&nbsp;&nbsp;仍加散骑常侍。<br /><br />&nbsp;&nbsp;&nbsp;&nbsp;诏以与萧赜绝使多年，今宜通否，群臣会议。尚书陆痹唬骸跋纫匀吴不靖，<br /><br />&nbsp;&nbsp;&nbsp;&nbsp;荆梁有难，故权停之，将观衅而动。今彼方既靖，宜还通使。”明根曰：“中绝<br /><br />&nbsp;&nbsp;&nbsp;&nbsp;行人，是朝廷之事，深筑醴阳，侵彼境土，二三之理，直在萧赜。我今遣使，于<br /><br />&nbsp;&nbsp;&nbsp;&nbsp;理为长。”高祖从之。文明太后崩，群臣固请公除，高祖与明根往复。事在《礼<br /><br />&nbsp;&nbsp;&nbsp;&nbsp;志》。迁大鸿胪卿、河南王干师，尚书如故。随例降侯为伯。又参定律令，屡进<br /><br />&nbsp;&nbsp;&nbsp;&nbsp;谠言。<br /><br />&nbsp;&nbsp;&nbsp;&nbsp;明根以年逾七十，表求致仕，诏不许。频表固请，乃诏曰：“明根风度清干，<br /><br />&nbsp;&nbsp;&nbsp;&nbsp;志尚贞敏，温恭静密，乞言是寄，故抑其高蹈之操，至于再三。表请殷勤，不容<br /><br />&nbsp;&nbsp;&nbsp;&nbsp;违夺，便己许其告辨。可出前后表付外，依礼施行。”引明根入见，高祖曰：<br /><br />&nbsp;&nbsp;&nbsp;&nbsp;“卿年耆德茂，服勤累朝，历职内外，并著显绩，逮于耆老，履道不渝。是以<br /><br />&nbsp;&nbsp;&nbsp;&nbsp;革之始，委以礼任，迟能迂德，匡赞于朕。然高尚悠邈，便尔言归，君臣之礼，<br /><br />&nbsp;&nbsp;&nbsp;&nbsp;于斯而毕，眷德思仁，情何可已。夫七十致仕，典礼所称；位隆固辞，贤者达节。<br /><br />&nbsp;&nbsp;&nbsp;&nbsp;但季俗陵迟，斯道弗继。卿独秉冲操，居今行古，有魏以来，首振颓俗，进可以<br /><br />&nbsp;&nbsp;&nbsp;&nbsp;光我朝化，退可以荣慰私门。”明根对曰：“臣桑榆之年，钟鸣漏尽，蒙陛下之<br /><br />&nbsp;&nbsp;&nbsp;&nbsp;泽，首领获全，待尽私庭，下奉先帝、陛下大恩，臣之愿也。但犬马之恋，不胜<br /><br />&nbsp;&nbsp;&nbsp;&nbsp;悲塞。”因泣不自胜。高祖命之令进，言别殷勤，仍为流涕。赐青纱单衣、委貌<br /><br />&nbsp;&nbsp;&nbsp;&nbsp;冠、被褥、锦袍等物。<br /><br />&nbsp;&nbsp;&nbsp;&nbsp;其年，以司徒尉元为三老，明根为五更，行礼辟雍。语在《元传》。赐步挽<br /><br />&nbsp;&nbsp;&nbsp;&nbsp;一乘，给上卿之禄，供食之味，太官就第月送之。以定律令之勤，赐布帛一千匹、<br /><br />&nbsp;&nbsp;&nbsp;&nbsp;谷一千斛。后明根归广平，赐绢五百匹、安车一乘、马二匹、幄帐被褥。车驾幸<br /><br />&nbsp;&nbsp;&nbsp;&nbsp;邺，明根朝于行宫。诏曰：“游五更光素蓬檐，归终衡里，可谓朝之旧德，国之<br /><br />&nbsp;&nbsp;&nbsp;&nbsp;老成。可赐帛五百匹、谷五百斛。”敕太官备送珍羞。后车驾幸邺，又朝行宫，<br /><br />&nbsp;&nbsp;&nbsp;&nbsp;赐谷帛如前，为造甲第。国有大事，恒玺书访之。旧疹发动，手诏问疾，太医送<br /><br />&nbsp;&nbsp;&nbsp;&nbsp;药。太和二十三年卒于家，年八十一。世宗遣使吊祭，赙钱一十万、绢三百匹、<br /><br />&nbsp;&nbsp;&nbsp;&nbsp;布二百匹，赠光禄大夫，加金章紫绶，谥靖侯。<br /><br />&nbsp;&nbsp;&nbsp;&nbsp;明根历官内外五十余年，处身以仁和，接物以礼让，时论贵之。高祖初，明<br /><br />&nbsp;&nbsp;&nbsp;&nbsp;根与高闾以儒老学业，特被礼遇，公私出入，每相追随，而闾以才笔时侮明根，<br /><br />&nbsp;&nbsp;&nbsp;&nbsp;世号高、游焉。子肇，袭爵。<br /><br />&nbsp;&nbsp;&nbsp;&nbsp;肇，字伯始，高祖赐名焉。幼为中书学生，博通经史及《苍》、《雅》、《<br /><br />&nbsp;&nbsp;&nbsp;&nbsp;林》说。高祖初，为内秘书侍御中散。司州初建，为都官从事，转通直郎、秘阁<br /><br />&nbsp;&nbsp;&nbsp;&nbsp;令，迁散骑侍郎、典命中大夫。车驾南伐，肇上表谏止，高祖不纳。寻迁太子中<br /><br />&nbsp;&nbsp;&nbsp;&nbsp;庶子。<br /><br />&nbsp;&nbsp;&nbsp;&nbsp;肇谦素敦重，文雅见任。以父老，求解官扶侍。高祖欲令遂禄养，乃出为本<br /><br />&nbsp;&nbsp;&nbsp;&nbsp;州南安王祯镇北府长史，带魏郡太守。王薨，复为高阳王雍镇北府长史，太守如<br /><br />&nbsp;&nbsp;&nbsp;&nbsp;故。为政清简，加以匡赞，历佐二王，甚有声迹。数年，以父忧解任。<br /><br />&nbsp;&nbsp;&nbsp;&nbsp;景明末，征为廷尉少卿，固辞，乃授黄门侍郎。迁散骑常侍，黄门如故。兼<br /><br />&nbsp;&nbsp;&nbsp;&nbsp;侍中，为畿内大使，黜陟善恶，赏罚分明。转太府卿，徙廷尉卿，兼御史中尉，<br /><br />&nbsp;&nbsp;&nbsp;&nbsp;黄门如故。肇，儒者，动存名教，直绳所举，莫非伤风败俗。持法仁平，断狱务<br /><br />&nbsp;&nbsp;&nbsp;&nbsp;于矜恕。尚书令高肇，世宗之舅，为百僚慑惮，以肇名与己同，欲令改易。肇以<br /><br />&nbsp;&nbsp;&nbsp;&nbsp;高祖所赐，秉志不许，高肇甚衔之。世宗嘉其刚梗。<br /><br />&nbsp;&nbsp;&nbsp;&nbsp;卢昶之在朐山也，肇谏曰：“朐山蕞尔，僻在海滨，山湖下垫，民无居者，<br /><br />&nbsp;&nbsp;&nbsp;&nbsp;于我非急，于贼为利。为利，故必致死而争之；非急，故不得已而战。以不得已<br /><br />&nbsp;&nbsp;&nbsp;&nbsp;之众，击必死之师，恐稽延岁月，所费遂甚。假令必得朐山，徒致交争，终难全<br /><br />&nbsp;&nbsp;&nbsp;&nbsp;守，所谓无益之田也。知贼将屡以宿豫求易朐山，臣愚谓此言可许。朐山久捍危<br /><br />&nbsp;&nbsp;&nbsp;&nbsp;敝，宜速审之。若必如此，宿豫不征而自伏。持此无用之地，复彼旧有之疆，兵<br /><br />&nbsp;&nbsp;&nbsp;&nbsp;役时解，其利为大。”世宗将从之，寻而昶败。<br /><br />&nbsp;&nbsp;&nbsp;&nbsp;迁侍中。萧衍军主徐玄明斩其青冀二州刺史张稷首，以郁洲内附，朝议遣兵<br /><br />&nbsp;&nbsp;&nbsp;&nbsp;赴援。肇表曰：“玄明之款，虽奔救是当，然事有损益，或惮举而功多，或因小<br /><br />&nbsp;&nbsp;&nbsp;&nbsp;而生患，不可必也。今六里、朐山，地实接海，陂湖下湿，人不可居。郁洲又在<br /><br />&nbsp;&nbsp;&nbsp;&nbsp;海中，所谓虽获石田，终无所用。若不待连兵，六里虽克，尚不可守，况方事连<br /><br />&nbsp;&nbsp;&nbsp;&nbsp;兵，而争非要也。且六里于贼逾要，去此闲远。若以闲远之兵，攻逼近之众，其<br /><br />&nbsp;&nbsp;&nbsp;&nbsp;势既殊，不可敌也。灾俭之年，百姓饥敝，饿死者亦复不少。何以得宜静之辰，<br /><br />&nbsp;&nbsp;&nbsp;&nbsp;兴干戈之役？军粮资运，取济无所。唯见其损，未睹其益。且新附之民，服化犹<br /><br />&nbsp;&nbsp;&nbsp;&nbsp;近，特须安帖，不宜劳之。劳则怨生，怨生则思叛，思叛则不自安，不安则扰动。<br /><br />&nbsp;&nbsp;&nbsp;&nbsp;脱尔则连兵难解，事不可轻。宜损兹小利，不使大损。”世宗并不纳。<br /><br />&nbsp;&nbsp;&nbsp;&nbsp;大将军高肇伐蜀，肇谏曰：“臣闻：远人不服，则修文德以来之。兵者凶器，<br /><br />&nbsp;&nbsp;&nbsp;&nbsp;不得已而后用。当今治虽太平，论征未可。何者？山东、关右，残伤未复，频年<br /><br />&nbsp;&nbsp;&nbsp;&nbsp;水旱，百姓空虚，宜在安静，不宜劳役。然往昔开拓，皆因城主归款，故有征无<br /><br />&nbsp;&nbsp;&nbsp;&nbsp;战。今之据者，虽假官号，真伪难分，或有怨于彼，不可全信。且蜀地险隘，称<br /><br />&nbsp;&nbsp;&nbsp;&nbsp;之自古，镇戍晏然，更无异趣，岂得虚承浮说，而动大军。举不慎始，悔将何及！<br /><br />&nbsp;&nbsp;&nbsp;&nbsp;讨蜀之略，愿俟后图。”世宗又不纳。<br /><br />&nbsp;&nbsp;&nbsp;&nbsp;肃宗即位，迁中书令、光禄大夫，加金章紫绶，相州大中正。出为使持节，<br /><br />&nbsp;&nbsp;&nbsp;&nbsp;加散骑常侍、镇东将军、相州刺史，有惠政。征为太常卿，迁尚书右仆射，固辞，<br /><br />&nbsp;&nbsp;&nbsp;&nbsp;诏不许。肇于吏事，断决不速。主者谘呈，反覆论叙，有时不晓，至于再三，必<br /><br />&nbsp;&nbsp;&nbsp;&nbsp;穷其理，然后下笔；虽宠势干请，终无回挠。方正之操，时人服之。及领军元义<br /><br />&nbsp;&nbsp;&nbsp;&nbsp;之废灵太后，将害太傅、清河王怿，乃集公卿会议其事。于时群官莫不失色顺旨，<br /><br />&nbsp;&nbsp;&nbsp;&nbsp;肇独抗言以为不可，终不下署。正光元年八月卒，年六十九。诏给东园秘器、朝<br /><br />&nbsp;&nbsp;&nbsp;&nbsp;服一袭，R帛七百匹。肃宗举哀于朝堂。赠使持节、散骑常侍、骠骑大将军、仪<br /><br />&nbsp;&nbsp;&nbsp;&nbsp;同三司、冀州刺史，谥文贞公。<br /><br />&nbsp;&nbsp;&nbsp;&nbsp;肇外宽柔，内刚直，耽好经传，手不释书。治《周易》、《毛诗》，尤精《<br /><br />&nbsp;&nbsp;&nbsp;&nbsp;三礼》。为《易集解》，撰《冠婚仪》、《白论》，诗赋表启凡七十五篇，皆<br /><br />&nbsp;&nbsp;&nbsp;&nbsp;传于世。谦廉不竞，曾撰《儒棋》，以表其志焉。清贫寡欲，资仰俸禄而已。肇<br /><br />&nbsp;&nbsp;&nbsp;&nbsp;之为廷尉也，世宗尝私敕肇，有所降恕。肇执而不从，曰：“陛下自能恕之，岂<br /><br />&nbsp;&nbsp;&nbsp;&nbsp;足令臣曲笔也！”其执意如此。及肃宗初，近侍群官豫在奉迎者，自侍中崔光已<br /><br />&nbsp;&nbsp;&nbsp;&nbsp;下并加封邑，时封肇文安县开国侯，邑八百户。肇独曰：“子袭父位，今古之常。<br /><br />&nbsp;&nbsp;&nbsp;&nbsp;因此获封，何以自处？”固辞不应。论者高之。<br /><br />&nbsp;&nbsp;&nbsp;&nbsp;子祥，字宗良，颇有学。历秘书郎，袭爵新泰伯。迁通直郎、国子博士，领<br /><br />&nbsp;&nbsp;&nbsp;&nbsp;尚书郎中。肃宗以肇昔辞文安之封，复欲封祥，祥守其父意，卒亦不受。又追论<br /><br />&nbsp;&nbsp;&nbsp;&nbsp;肇前议清河，守正不屈，乃封祥高邑县开国侯，邑七百户。孝昌元年卒，年三十<br /><br />&nbsp;&nbsp;&nbsp;&nbsp;六。赠征虏将军、给事黄门侍郎、幽州刺史，谥曰文。<br /><br />&nbsp;&nbsp;&nbsp;&nbsp;子皓，字宾多，袭。侍御史。早卒。皓弟安居，袭爵新泰伯。武定中，司空<br /><br />&nbsp;&nbsp;&nbsp;&nbsp;墨曹参军。齐受禅，爵例降。<br /><br />&nbsp;&nbsp;&nbsp;&nbsp;明根叔父矫，中书博士，濮阳、钜鹿二郡太守。卒，赠冠军将军、相州刺史。<br /><br />&nbsp;&nbsp;&nbsp;&nbsp;矫孙馥，国子博士。馥弟思进，尚书郎中。<br /><br />&nbsp;&nbsp;&nbsp;&nbsp;刘芳，字伯文，彭城人也，汉楚元王之后也。六世祖讷，晋司隶校尉。祖该，<br /><br />&nbsp;&nbsp;&nbsp;&nbsp;刘义隆征虏将军、青徐二州刺史。父邕，刘骏兖州长史。<br /><br />&nbsp;&nbsp;&nbsp;&nbsp;芳出后伯父逊之。逊之，刘骏东平太守也。邕同刘义宣之事，身死彭城。芳<br /><br />&nbsp;&nbsp;&nbsp;&nbsp;随伯母房逃窜青州，会赦免。舅元庆，为刘子业青州刺史沈文秀建威府司马，为<br /><br />&nbsp;&nbsp;&nbsp;&nbsp;文秀所杀。芳母子入梁邹城。慕容白曜南讨青齐，梁邹降，芳北徙为平齐民，时<br /><br />&nbsp;&nbsp;&nbsp;&nbsp;年十六。南部尚书李敷妻，司徒崔浩之弟女；芳祖母，浩之姑也。芳至京师，诣<br /><br />&nbsp;&nbsp;&nbsp;&nbsp;敷门，崔耻芳流播，拒不见之。芳虽处穷窘之中，而业尚贞固，聪敏过人，笃志<br /><br />&nbsp;&nbsp;&nbsp;&nbsp;坟典。昼则佣书，以自资给，夜则读诵，终夕不寝，至有易衣并日之敝，而澹然<br /><br />&nbsp;&nbsp;&nbsp;&nbsp;自守，不汲汲于荣利，不戚戚于贱贫，乃著《穷通论》以自慰焉。<br /><br />&nbsp;&nbsp;&nbsp;&nbsp;芳常为诸僧佣写经论，笔迹称善，卷直以一缣，岁中能入百余匹，如此数十<br /><br />&nbsp;&nbsp;&nbsp;&nbsp;年，赖以颇振。由是与德学大僧，多有还往。时有南方沙门惠度以事被责，未几<br /><br />&nbsp;&nbsp;&nbsp;&nbsp;暴亡。芳因缘闻知文明太后。召入禁中，鞭之一百。时中官李丰主其始末，知芳<br /><br />&nbsp;&nbsp;&nbsp;&nbsp;笃学有志行，言之于太后，太后微愧于心。会萧赜使刘缵至，芳之族兄也，擢芳<br /><br />&nbsp;&nbsp;&nbsp;&nbsp;兼主客郎，与缵相接。寻拜中书博士。后与崔光、宋弁、邢产等俱为中书侍郎。<br /><br />&nbsp;&nbsp;&nbsp;&nbsp;俄而诏芳与产入授皇太子经，迁太子庶子、兼员外散骑常侍。从驾洛阳，自在路<br /><br />&nbsp;&nbsp;&nbsp;&nbsp;及旋京师，恒侍坐讲读。芳才思深敏，特精经义，博闻强记，兼览《苍》、《雅》，<br /><br />&nbsp;&nbsp;&nbsp;&nbsp;尤长音训，辨析无疑。于是礼遇日隆，赏赉丰渥，正除员外散骑常侍。俄兼通直<br /><br />&nbsp;&nbsp;&nbsp;&nbsp;常侍，从驾南巡，撰述行事，寻而除正。王肃之来奔也，高祖雅相器重，朝野属<br /><br />&nbsp;&nbsp;&nbsp;&nbsp;目。芳未及相见。高祖宴群臣于华林，肃语次云“古者唯妇人有笄，男子则无”。<br /><br />&nbsp;&nbsp;&nbsp;&nbsp;芳曰：“推经《礼》正文，古者男子妇人俱有笄。”肃曰：“丧服称男子免而妇<br /><br />&nbsp;&nbsp;&nbsp;&nbsp;人，男子冠而妇人笄。如此，则男子不应有笄。”芳曰：“此专谓凶事也。<br /><br />&nbsp;&nbsp;&nbsp;&nbsp;《礼》：初遭丧，男子免，时则妇人；男子冠，时则妇人笄。言俱时变，而男<br /><br />&nbsp;&nbsp;&nbsp;&nbsp;子妇人免、冠笄之不同也。又冠尊，故夺其笄称。且互言也，非谓男子无笄。<br /><br />&nbsp;&nbsp;&nbsp;&nbsp;又《礼》、《内则》称：‘子事父母，鸡初鸣，栉{笄总。’以兹而言，男子<br /><br />&nbsp;&nbsp;&nbsp;&nbsp;有笄明矣。”高祖称善者久之。肃亦以芳言为然，曰：“此非刘石经邪？”昔汉<br /><br />&nbsp;&nbsp;&nbsp;&nbsp;世造三字石经于太学，学者文字不正，多往质焉。芳音义明辨，疑者皆往询访，<br /><br />&nbsp;&nbsp;&nbsp;&nbsp;故时人号为刘石经。酒阑，芳与肃俱出，肃执芳手曰：“吾少来留意《三礼》，<br /><br />&nbsp;&nbsp;&nbsp;&nbsp;在南诸儒，亟共讨论，皆谓此义如吾向言，今闻往释，顿祛平生之惑。”芳理义<br /><br />&nbsp;&nbsp;&nbsp;&nbsp;精通，类皆如是。<br /><br />&nbsp;&nbsp;&nbsp;&nbsp;高祖迁洛，路由朝歌，见殷比干墓，怆然悼怀，为文以吊之。芳为注解，表<br /><br />&nbsp;&nbsp;&nbsp;&nbsp;上之。诏曰：“览卿注，殊为富博。但文非屈宋，理惭张贾。既有雅致，便可付<br /><br />&nbsp;&nbsp;&nbsp;&nbsp;之集书。”诏以芳经学精洽，超迁国子祭酒。以母忧去官。高祖南征宛邓，起为<br /><br />&nbsp;&nbsp;&nbsp;&nbsp;辅国将军、太尉长史，从太尉、咸阳王禧攻南阳。萧鸾将裴叔业入寇徐州，疆场<br /><br />&nbsp;&nbsp;&nbsp;&nbsp;之民颇怀去就，高祖忧之，以芳为散骑常侍、国子祭酒、徐州大中正，行徐州事。<br /><br />&nbsp;&nbsp;&nbsp;&nbsp;后兼侍中，从征马圈。高祖崩于行宫。及世宗即位，芳手加衮冕。高祖自袭敛暨<br /><br />&nbsp;&nbsp;&nbsp;&nbsp;于启祖、山陵、练除，始末丧事，皆芳撰定。咸阳王禧等奉申遗旨，令芳入授世<br /><br />&nbsp;&nbsp;&nbsp;&nbsp;宗经。及南徐州刺史沈陵外叛，徐州大水，遣芳抚慰赈恤之。寻正侍中，祭酒、<br /><br />&nbsp;&nbsp;&nbsp;&nbsp;中正并如故。<br /><br />&nbsp;&nbsp;&nbsp;&nbsp;芳表曰：“夫为国家者，罔不崇儒尊道，学校为先。诚复政有质文，兹范不<br /><br />&nbsp;&nbsp;&nbsp;&nbsp;易，谅由万端资始，众务禀法故也。唐虞已往，典籍无据；隆周以降，任居虎门。<br /><br />&nbsp;&nbsp;&nbsp;&nbsp;《周礼・大司乐》云：‘师氏，掌以诏王。居虎门之左，司王朝，掌国中之<br /><br />&nbsp;&nbsp;&nbsp;&nbsp;事，以教国子弟。’蔡氏《劝学篇》云：‘周之师氏，居虎门左，敷陈六艺，以<br /><br />&nbsp;&nbsp;&nbsp;&nbsp;教国子。’今之祭酒，即周师氏。《洛阳记》：国子学宫与天子宫对，太学在开<br /><br />&nbsp;&nbsp;&nbsp;&nbsp;阳门外。案《学记》云：‘古之王者，建国亲民，教学为先。’郑氏注云：‘内<br /><br />&nbsp;&nbsp;&nbsp;&nbsp;则设师保以教，使国子学焉；外则有太学、庠序之官。’由斯而言，国学在内，<br /><br />&nbsp;&nbsp;&nbsp;&nbsp;太学在外，明矣。案如《洛阳记》，犹有仿像。臣愚谓：今既徙县崧e，皇居伊<br /><br />&nbsp;&nbsp;&nbsp;&nbsp;洛，宫阙府寺，佥复故趾，至于国学，岂可舛替？校量旧事，应在宫门之左。至<br /><br />&nbsp;&nbsp;&nbsp;&nbsp;如太学，基所炳在，仍旧营构。又云：太和二十年，发敕立四门博士，于四门置<br /><br />&nbsp;&nbsp;&nbsp;&nbsp;学。臣案：自周已上，学惟以二，或尚西，或尚东，或贵在国，或贵在郊。爰暨<br /><br />&nbsp;&nbsp;&nbsp;&nbsp;周室，学盖有六。师氏居内，太学在国，四小在郊。《礼记》云周人‘养庶老于<br /><br />&nbsp;&nbsp;&nbsp;&nbsp;虞庠，虞庠在国之西郊。’《礼》又云：‘天子设四学，当入学而太子齿。’注<br /><br />&nbsp;&nbsp;&nbsp;&nbsp;云：‘四学，周四郊之虞庠也。’案《大戴・保傅篇》云：‘帝入东学，尚亲而<br /><br />&nbsp;&nbsp;&nbsp;&nbsp;贵仁；帝入南学，尚齿而贵信；帝入西学，尚贤而贵德；帝入北学，尚贵而尊爵；<br /><br />&nbsp;&nbsp;&nbsp;&nbsp;帝入太学，承师而问道。’周之五学，于此弥彰。案郑注《学记》，周则六学。<br /><br />&nbsp;&nbsp;&nbsp;&nbsp;所以然者，注云：‘内则设师保以教，使国子学焉；外则有太学、庠序之官。’<br /><br />&nbsp;&nbsp;&nbsp;&nbsp;此其证也。汉魏已降，无复四郊。谨寻先旨，宜在四门。案王肃注云：‘天子四<br /><br />&nbsp;&nbsp;&nbsp;&nbsp;郊有学，去王都五十里。’考之郑氏，不云远近。今太学故坊，基趾宽旷，四郊<br /><br />&nbsp;&nbsp;&nbsp;&nbsp;别置，相去辽阔，检督难周。计太学坊并作四门，犹为太广。以臣愚量，同处无<br /><br />&nbsp;&nbsp;&nbsp;&nbsp;嫌。且今时制置，多循中代，未审四学应从古不？求集名儒礼官，议其定所。”<br /><br />&nbsp;&nbsp;&nbsp;&nbsp;从之。<br /><br />&nbsp;&nbsp;&nbsp;&nbsp;迁中书令，祭酒如故。出除安东将军、青州刺史。为政儒缓，不能禁止奸盗，<br /><br />&nbsp;&nbsp;&nbsp;&nbsp;廉清寡欲，无犯公私。还朝，议定律令。芳斟酌古今，为大议之主，其中损益，<br /><br />&nbsp;&nbsp;&nbsp;&nbsp;多芳意也。世宗以朝仪多阙，其一切诸议，悉委芳修正。于是朝廷吉凶大事皆就<br /><br />&nbsp;&nbsp;&nbsp;&nbsp;谘访焉。转太常卿。芳以所置五郊及日月之位，去城里数，于礼有违，又灵星、<br /><br />&nbsp;&nbsp;&nbsp;&nbsp;周公之祀，不应隶太常，乃上疏曰：<br /><br />&nbsp;&nbsp;&nbsp;&nbsp;臣闻国之大事，莫先郊祀，郊祀之本，实在审位。是以列圣格言，彪炳绵籍；<br /><br />&nbsp;&nbsp;&nbsp;&nbsp;先儒正论，昭著经史。臣学谢全经，业乖通古，岂可轻荐瞽言，妄陈管说。窃见<br /><br />&nbsp;&nbsp;&nbsp;&nbsp;所置坛祠远近之宜，考之典制，或未允衷，既曰职司，请陈肤浅。<br /><br />&nbsp;&nbsp;&nbsp;&nbsp;《孟春令》云“其数八”，又云“迎春于东郊”。卢植云：“东郊、八里之<br /><br />&nbsp;&nbsp;&nbsp;&nbsp;郊也。”贾逵云：“东郊，木帝太昊，八里。”许慎云：“东郊，八里郊也。”<br /><br />&nbsp;&nbsp;&nbsp;&nbsp;郑玄《孟春令》注云：“王居明堂。《礼》曰：王出十五里迎岁，盖殷礼也。周<br /><br />&nbsp;&nbsp;&nbsp;&nbsp;礼，近郊五十里。”郑玄别注云：“东郊，去都城八里。”高诱云：“迎春气于<br /><br />&nbsp;&nbsp;&nbsp;&nbsp;东方，八里郊也。”王肃云：“东郊，八里，因木数也。”此皆同谓春郊八里之<br /><br />&nbsp;&nbsp;&nbsp;&nbsp;明据也。《孟夏令》云“其数七”，又云“迎夏于南郊”。卢植云：“南郊、七<br /><br />&nbsp;&nbsp;&nbsp;&nbsp;里郊也。”贾逵云：“南郊，火帝炎帝，七里。”许慎云：“南郊，七里郊也。”<br /><br />&nbsp;&nbsp;&nbsp;&nbsp;郑玄云：“南郊，去都城七里。”高诱云：“南郊，七里之郊也。”王肃云：<br /><br />&nbsp;&nbsp;&nbsp;&nbsp;“南郊，七里，因火数也。”此又南郊七里之审据也。《中央令》云“其数五”。<br /><br />&nbsp;&nbsp;&nbsp;&nbsp;卢植云：“中郊，五里之郊也。”贾逵云：“中央，黄帝之位，并南郊之季，故<br /><br />&nbsp;&nbsp;&nbsp;&nbsp;云兆五帝于四郊也。”郑玄云：“中郊，西南未地，去都城五里。”此又中郊五<br /><br />&nbsp;&nbsp;&nbsp;&nbsp;里之审据也。《孟秋令》云“其数九”，又曰：“迎秋于西郊”。卢植云：“西<br /><br />&nbsp;&nbsp;&nbsp;&nbsp;郊、九里郊。”贾逵云：“西郊，金帝少，九里。”许慎云：“西郊，九里郊<br /><br />&nbsp;&nbsp;&nbsp;&nbsp;也。”郑玄云：“西郊，去都城九里。”高诱云：“西郊，九里之郊也。”王肃<br /><br />&nbsp;&nbsp;&nbsp;&nbsp;云：“西郊，九里，因金数也。”此又西郊九里之审据也。《孟冬令》云“其数<br /><br />&nbsp;&nbsp;&nbsp;&nbsp;六”，又云“迎冬于北郊”。卢植云：“北郊，六里郊也。”贾逵云：“北郊，<br /><br />&nbsp;&nbsp;&nbsp;&nbsp;水帝颛顼，六里。”许慎云：“北郊，六里郊也。”郑玄云：“北郊，去都城六<br /><br />&nbsp;&nbsp;&nbsp;&nbsp;里。”高诱云：“北郊，六里之郊也。”王肃云：“北郊六里，因水数也。”此<br /><br />&nbsp;&nbsp;&nbsp;&nbsp;又北郊六里之审据也。宋氏《舍文嘉》注云：“《周礼》，王畿千里，二十分其<br /><br />&nbsp;&nbsp;&nbsp;&nbsp;一以为近郊。近郊五十里，倍之为远郊。迎王气盖于近郊。汉不设王畿，则以其<br /><br />&nbsp;&nbsp;&nbsp;&nbsp;方数为郊处，故东郊八里，南郊七里，西郊九里，北郊六里，中郊在西南未地，<br /><br />&nbsp;&nbsp;&nbsp;&nbsp;五里。”《祭祀志》云：“建武二年正月，初制郊兆于雒阳城南七里。依采元始<br /><br />&nbsp;&nbsp;&nbsp;&nbsp;中故事，北郊在雒阳城北四里。”此又汉世南北郊之明据也。今地祗准此。至如<br /><br />&nbsp;&nbsp;&nbsp;&nbsp;三十里之郊，进乖郑玄所引殷周二代之据，退违汉魏所行故事。凡邑外曰郊，今<br /><br />&nbsp;&nbsp;&nbsp;&nbsp;计四郊，各以郭门为限，里数依上。<br /><br />&nbsp;&nbsp;&nbsp;&nbsp;《礼》：朝拜日月，皆于东西门外。今日月之位，去城东西路各三十，窃又<br /><br />&nbsp;&nbsp;&nbsp;&nbsp;未审。《礼》又云：“祭日于坛，祭月于坎。”今计造如上。《礼仪志》云“立<br /><br />&nbsp;&nbsp;&nbsp;&nbsp;高C祠于城南”，不云里数。故今仍旧。灵星本非礼事，兆自汉初，专为祈田，<br /><br />&nbsp;&nbsp;&nbsp;&nbsp;恒隶郡县。《郊祀志》云：“高祖五年，制诏御史，其令天下立灵星祠，牲用太<br /><br />&nbsp;&nbsp;&nbsp;&nbsp;牢，县邑令长得祠。”晋祠令云：“郡、县、国祠稷、社、先农，县又祠灵星。”<br /><br />&nbsp;&nbsp;&nbsp;&nbsp;此灵星在天下诸县之明据也。周公庙所以别在洛阳者，盖姬旦创成洛邑，故传世<br /><br />&nbsp;&nbsp;&nbsp;&nbsp;洛阳，崇祠不绝，以彰厥庸。夷齐庙者，亦世为洛阳界内神祠。今并移太常，恐<br /><br />&nbsp;&nbsp;&nbsp;&nbsp;乖其本。天下此类甚众，皆当部郡县修理，公私施之祷请。窃惟太常所司郊庙神<br /><br />&nbsp;&nbsp;&nbsp;&nbsp;祗，自有常限，无宜临时斟酌以意，若遂尔妄营，则不免淫祀。二祠在太常，在<br /><br />&nbsp;&nbsp;&nbsp;&nbsp;洛阳，于国一也，然贵在审本。<br /><br />&nbsp;&nbsp;&nbsp;&nbsp;臣以庸蔽，谬忝今职，考括坟籍，博采群议，既无异端，谓粗可依据。今玄<br /><br />&nbsp;&nbsp;&nbsp;&nbsp;冬务隙，野罄人闲，迁易郊坛，二三为便。<br /><br />&nbsp;&nbsp;&nbsp;&nbsp;诏曰：“所上乃有明据，但先朝置立已久，且可从旧。”<br /><br />&nbsp;&nbsp;&nbsp;&nbsp;先是，高祖于代都诏中书监高闾、太常少卿陆L、并公孙崇等十余人修理金<br /><br />&nbsp;&nbsp;&nbsp;&nbsp;石及八音之器。后崇为太乐令，乃上请尚书仆射高肇，更共营理。世宗诏芳共主<br /><br />&nbsp;&nbsp;&nbsp;&nbsp;之。芳表以礼乐事大，不容辄决，自非博延公卿，广集儒彦，讨论得失，研穷是<br /><br />&nbsp;&nbsp;&nbsp;&nbsp;非，则无以垂之万叶，为不朽之式。被报听许，数旬之间，频烦三议。于时，朝<br /><br />&nbsp;&nbsp;&nbsp;&nbsp;士颇以崇专综既久，不应乖谬，各嘿然无发论者。芳乃探引经诰，搜括旧文，共<br /><br />&nbsp;&nbsp;&nbsp;&nbsp;相难质，皆有明据，以为盈缩有差，不合典式。崇虽示相酬答，而不会问意，卒<br /><br />&nbsp;&nbsp;&nbsp;&nbsp;无以自通。尚书述奏，仍诏委芳别更考制，于是学者弥归宗焉。<br /><br />&nbsp;&nbsp;&nbsp;&nbsp;芳以社稷无树，又上疏曰：“依《合朔仪注》：日有变，以朱丝为绳，以绕<br /><br />&nbsp;&nbsp;&nbsp;&nbsp;系社树三匝。而今无树。又《周礼・司徒职》云：‘设其社稷之茫而树之田主，<br /><br />&nbsp;&nbsp;&nbsp;&nbsp;各以其社之所宜木。’郑玄注云：‘所宜木，谓若松柏栗也。’此其一证也。又<br /><br />&nbsp;&nbsp;&nbsp;&nbsp;《小司徒》、《封人职》云：‘掌设王之社茫为畿封而树之。’郑玄注云：<br /><br />&nbsp;&nbsp;&nbsp;&nbsp;‘不言稷者，王主于社。稷，社之细也。’此其二证也。又《论语》曰：‘哀公<br /><br />&nbsp;&nbsp;&nbsp;&nbsp;问社于宰我，宰我对曰：夏后氏以松，殷人以柏，周人以栗。’是乃土地之所宜<br /><br />&nbsp;&nbsp;&nbsp;&nbsp;也。此其三证也。又《白虎通》云：‘社稷所以有树，何也？尊而识之也，使民<br /><br />&nbsp;&nbsp;&nbsp;&nbsp;望见即敬之，又所以表功也。’案此正解所以有树之义，了不论有之与无也。此<br /><br />&nbsp;&nbsp;&nbsp;&nbsp;其四证也。此云‘社稷所以有树何’，然则稷亦有树明矣。又《五经通义》云：<br /><br />&nbsp;&nbsp;&nbsp;&nbsp;‘天子太社、王社，诸侯国社、侯社。制度奈何？曰：社皆有垣无屋，树其中以<br /><br />&nbsp;&nbsp;&nbsp;&nbsp;木，有木者土，主生万物，万物莫善于木，故树木也。’此其五证也。此最其丁<br /><br />&nbsp;&nbsp;&nbsp;&nbsp;宁备解有树之意也。又《五经要义》云：‘社必树之以木。’《周礼・司徒职》<br /><br />&nbsp;&nbsp;&nbsp;&nbsp;曰：‘班社而树之，各以土地所生。’《尚书逸篇》曰：‘太社惟松，东社惟柏，<br /><br />&nbsp;&nbsp;&nbsp;&nbsp;南社惟梓，西社惟栗，北社惟槐。’此其六证也。此又太社及四方皆有树别之明<br /><br />&nbsp;&nbsp;&nbsp;&nbsp;据也。又见诸家《礼图》、《社稷图》皆画为树，唯诫社、诫稷无树。此其七证<br /><br />&nbsp;&nbsp;&nbsp;&nbsp;也。虽辨有树之据，犹未正所植之木。案《论语》称‘夏后氏以松，殷人以柏，<br /><br />&nbsp;&nbsp;&nbsp;&nbsp;周人以栗’，便是世代不同。而《尚书逸篇》则云‘太社惟松，东社惟柏，南社<br /><br />&nbsp;&nbsp;&nbsp;&nbsp;惟梓，西社惟栗，北社惟槐’，如此，便以一代之中，而五社各异也。愚以为宜<br /><br />&nbsp;&nbsp;&nbsp;&nbsp;植以松。何以言之？《逸书》云‘太社惟松’，今者植松，不虑失礼。惟稷无成<br /><br />&nbsp;&nbsp;&nbsp;&nbsp;证，乃社之细，盖亦不离松也。”世宗从之。<br /><br />&nbsp;&nbsp;&nbsp;&nbsp;芳沉雅方正，概尚甚高，经传多通，高祖尤器敬之，动相顾访。太子恂之在<br /><br />&nbsp;&nbsp;&nbsp;&nbsp;东宫，高祖欲为纳芳女，芳辞以年貌非宜。高祖叹其谦慎，更敕芳举其宗女，芳<br /><br />&nbsp;&nbsp;&nbsp;&nbsp;乃称其族子长文之女。高祖乃为恂聘之，与郑懿女对为左右孺子焉。崔光于芳有<br /><br />&nbsp;&nbsp;&nbsp;&nbsp;中表之敬，每事询仰。芳撰郑玄所注《周官仪礼音》、干宝所注《周官音》、王<br /><br />&nbsp;&nbsp;&nbsp;&nbsp;肃所注《尚书音》、何休所注《公羊音》、范宁所注《谷梁音》、韦昭所注《国<br /><br />&nbsp;&nbsp;&nbsp;&nbsp;语音》、范晔《后汉书音》各一卷，《辨类》三卷，《徐州人地录》二十卷，《<br /><br />&nbsp;&nbsp;&nbsp;&nbsp;急就篇续注音义证》三卷，《毛诗笺音义证》十卷，《礼记义证》十卷，《周官》<br /><br />&nbsp;&nbsp;&nbsp;&nbsp;、《仪礼义证》各五卷。崔光表求以中书监让芳，世宗不许。延昌二年卒，年六<br /><br />&nbsp;&nbsp;&nbsp;&nbsp;十一。诏赐帛四百匹，赠镇东将军、徐州刺史，谥文贞。<br /><br />&nbsp;&nbsp;&nbsp;&nbsp;长子怿，字祖欣。雅有父风，颇好文翰。历徐州别驾、兖州左军府长史、司<br /><br />&nbsp;&nbsp;&nbsp;&nbsp;空谘议参军。屡为行台出使，所历皆有当官之称。转通直散骑常侍、徐州大中正、<br /><br />&nbsp;&nbsp;&nbsp;&nbsp;行郢州事，寻迁安南将军、大司农卿。卒，赠镇东将军、徐州刺史，谥曰简。无<br /><br />&nbsp;&nbsp;&nbsp;&nbsp;子，弟Q以第三子<王>为后。<王>，天平中，走江南。武定末归国，赐爵临颍县<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;怿弟Q，字景兴。好学强立，善事当世。高肇之盛及清河王怿为宰辅，Q皆<br /><br />&nbsp;&nbsp;&nbsp;&nbsp;与其子侄交游往来。灵太后临朝，又与太后兄弟往还相好，太后令Q以诗赋授弟<br /><br />&nbsp;&nbsp;&nbsp;&nbsp;元吉。历尚书郎、太尉属、中书侍郎、冠军将军、行南青州事，寻征安南将军、<br /><br />&nbsp;&nbsp;&nbsp;&nbsp;光禄大夫。孝庄初，除国子祭酒，复以本官行徐州事。前废帝时，除骠骑将军、<br /><br />&nbsp;&nbsp;&nbsp;&nbsp;左光禄大夫。出帝初，除散骑常侍，迁骠骑大将军，复领国子祭酒。出帝于显阳<br /><br />&nbsp;&nbsp;&nbsp;&nbsp;殿讲孝经，Q为执经，虽答论难未能精尽，而风采音制足有可观。寻兼都官<br /><br />&nbsp;&nbsp;&nbsp;&nbsp;尚书，又兼殿中尚书。及出帝入关，齐献武王至洛，责Q而诛之，时年五十二。<br /><br />&nbsp;&nbsp;&nbsp;&nbsp;子骘，字子升。少有风气，颇涉文史。弱冠，州辟主簿，奉使诣阙，见庄帝<br /><br />&nbsp;&nbsp;&nbsp;&nbsp;于显阳殿，问以边事。骘应对闲敏，帝善之，遂敕除员外散骑侍郎。出补徐州开<br /><br />&nbsp;&nbsp;&nbsp;&nbsp;府从事中郎。父Q之死，骘率勒乡部赴兖州，与刺史樊子鹄抗御王师，每战流涕<br /><br />&nbsp;&nbsp;&nbsp;&nbsp;突陈。城陷，擒送晋阳，齐献武王矜而赦之。文襄王之为仪同开府，以骘为属―<br /><br />&nbsp;&nbsp;&nbsp;&nbsp;―本州大中正。武定初，转中书舍人，加安东将军。于时与萧衍和通，骘前后受<br /><br />&nbsp;&nbsp;&nbsp;&nbsp;敕接对其使十六人。出为司徒右长史，未几，迁左长史。六年，受使兖州，行达<br /><br />&nbsp;&nbsp;&nbsp;&nbsp;东郡，暴疾卒，时人嗟惜之。追赠本将军、南青州刺史。<br /><br />&nbsp;&nbsp;&nbsp;&nbsp;Q弟悦，永安中，开府记室。<br /><br />&nbsp;&nbsp;&nbsp;&nbsp;悦弟恚武定中，镇南将军、金紫光禄大夫。<br /><br />&nbsp;&nbsp;&nbsp;&nbsp;淼艽猓徐州别驾、朱衣直阁。粹少尚气侠，兄Q死，粹招合部曲，就<br /><br />&nbsp;&nbsp;&nbsp;&nbsp;兖州刺史樊子鹄，谋应关西。大将军攻讨，城陷，杀之。<br /><br />&nbsp;&nbsp;&nbsp;&nbsp;芳叔抚之孙思祖，勇健有将略。高祖末入朝，历羽林监，梁、沛二郡太守，<br /><br />&nbsp;&nbsp;&nbsp;&nbsp;员外常侍。屡为统军南征，累著功捷。任城王之围钟离也，萧衍遣其冠军将军张<br /><br />&nbsp;&nbsp;&nbsp;&nbsp;惠绍及彭瓮、张豹子等率众一万送粮钟离。时思祖为平远将军，领兵数千邀衍饷<br /><br />&nbsp;&nbsp;&nbsp;&nbsp;军于邵阳，遣其长史元少骑一千，于钟离之北遏其前锋，录事参军缪琰掩其后，<br /><br />&nbsp;&nbsp;&nbsp;&nbsp;思祖身率精锐横冲其陈，三军合击，大破之；擒惠绍及衍骁骑将军、祁阳县开国<br /><br />&nbsp;&nbsp;&nbsp;&nbsp;男赵景悦、悦弟宁远将军景、宁远将军梅世和、屯骑校尉任景攸、长水校尉边<br /><br />&nbsp;&nbsp;&nbsp;&nbsp;欣、越骑校尉贾庆真、龙骧将军徐敞等，俘斩数千人。尚书论功，拟封千户侯。<br /><br />&nbsp;&nbsp;&nbsp;&nbsp;思祖有二婢，美姿容，善歌舞，侍中元晖求之不得，事遂停寝。后除扬烈将军、<br /><br />&nbsp;&nbsp;&nbsp;&nbsp;辽西太守。思祖于路叛奔萧衍，衍以思祖为辅国将军、北徐州刺史，频寇淮北。<br /><br />&nbsp;&nbsp;&nbsp;&nbsp;数年而死。<br /><br />&nbsp;&nbsp;&nbsp;&nbsp;缵子晰，历萧衍琅邪、东莞二郡太守，戍朐山。朐山人王万寿斩晰，送首，<br /><br />&nbsp;&nbsp;&nbsp;&nbsp;以朐山内附，并晰子于京师。数年后，以为给事中、汝阳太守。正<br /><br />&nbsp;&nbsp;&nbsp;&nbsp;光初，自郡南叛。<br /><br />&nbsp;&nbsp;&nbsp;&nbsp;芳从子懋，字仲华。祖泰之，父承伯，仕于刘，并有名位。懋聪敏好学，<br /><br />&nbsp;&nbsp;&nbsp;&nbsp;博综经史，善草隶书，多识奇字。世宗初，入朝，拜员外郎。迁尚书外兵郎中，<br /><br />&nbsp;&nbsp;&nbsp;&nbsp;加轻车将军。芳甚重之，凡所撰制朝廷轨仪，皆与参量。尚书博议，懋与殿中郎<br /><br />&nbsp;&nbsp;&nbsp;&nbsp;袁翻常为议主。达于从政，台中疑事，咸所访决。受诏参议新令。性沉雅厚重，<br /><br />&nbsp;&nbsp;&nbsp;&nbsp;善与人交，器宇渊旷，风流甚美，时论高之。尚书李平，与之结莫逆之友。迁步<br /><br />&nbsp;&nbsp;&nbsp;&nbsp;兵校尉，领郎中，兼东宫中舍人。转员外常侍、镇远将军，领考功郎中，立考课<br /><br />&nbsp;&nbsp;&nbsp;&nbsp;之科，明黜陟之法，甚有条贯。肃宗初，大军攻硖石。懋为李平行台郎中，城拔，<br /><br />&nbsp;&nbsp;&nbsp;&nbsp;懋颇有功。太傅、清河王怿爱其风雅，常目而送之曰：“刘生堂堂，|绅领袖，<br /><br />&nbsp;&nbsp;&nbsp;&nbsp;若天假之年，必为魏朝宰辅。”诏懋与诸才学之士，撰成仪令。怿为宰相积年，<br /><br />&nbsp;&nbsp;&nbsp;&nbsp;礼懋尤重，令诸子师之。迁太尉司马。熙平二年冬，暴病卒。家甚清贫，亡之日，<br /><br />&nbsp;&nbsp;&nbsp;&nbsp;徒四壁而已。太傅怿及当时才俊莫不痛惜之。赠持节、前将军、南秦州刺史，谥<br /><br />&nbsp;&nbsp;&nbsp;&nbsp;曰宣简。懋诗诔赋颂及诸文笔，见称于时，又撰诸品物造作之始十五卷，名曰《<br /><br />&nbsp;&nbsp;&nbsp;&nbsp;物祖》。<br /><br />&nbsp;&nbsp;&nbsp;&nbsp;子筠，字士贞。自员外散骑侍郎，历河南郡丞、中散大夫、徐州大中正、秘<br /><br />&nbsp;&nbsp;&nbsp;&nbsp;书丞。天平初，卒。赠前将军、徐州刺史。子规，早卒。<br /><br />&nbsp;&nbsp;&nbsp;&nbsp;筠弟[，字士文。少而聪惠。年十二，诣尚书王衍，衍与语，大奇之，<br /><br />&nbsp;&nbsp;&nbsp;&nbsp;遂与太傅李延实、秘书李凯上疏荐之，拜秘书郎。[亦善士。兴和元年卒，<br /><br />&nbsp;&nbsp;&nbsp;&nbsp;年二十八。无子，兄子矩继。<br /><br />&nbsp;&nbsp;&nbsp;&nbsp;懋从叔元孙，养志丘园，不求闻达。高祖幸彭城，起家拜兰陵太守。治以清<br /><br />&nbsp;&nbsp;&nbsp;&nbsp;白为名。卒官。<br /><br />&nbsp;&nbsp;&nbsp;&nbsp;子长文，高祖擢为南兖州冠军府长史，带谯郡太守。被围粮竭，固节全城，<br /><br />&nbsp;&nbsp;&nbsp;&nbsp;以功赐爵下邑子。迁鲁郡太守。高祖为太子恂纳其女为孺子。卒。<br /><br />&nbsp;&nbsp;&nbsp;&nbsp;子敬先，袭爵。敬先弟徽，奉朝请，徐州治中。<br /><br />&nbsp;&nbsp;&nbsp;&nbsp;长文弟永，字履南。颇有将略，累著征战之勤。历位中散大夫、龙骧将军。<br /><br />&nbsp;&nbsp;&nbsp;&nbsp;神龟中，兼大鸿胪卿，持策拜高丽王安。还，除范阳太守。<br /><br />&nbsp;&nbsp;&nbsp;&nbsp;芳族兄僧利，轻财通侠，甚得乡情。高祖幸徐州，引见，善之，拜徐州别驾。<br /><br />&nbsp;&nbsp;&nbsp;&nbsp;迁沛郡太守。后遂从容乡里，不乐台官。积十余年，朝议虑其有二志，征拜轻车<br /><br />&nbsp;&nbsp;&nbsp;&nbsp;将军、羽林监。卒官。长子世雄，至太山太守。<br /><br />&nbsp;&nbsp;&nbsp;&nbsp;世雄弟世明，字伯楚，颇涉书传。自奉朝请稍迁兰陵太守、彭城内史。属刺<br /><br />&nbsp;&nbsp;&nbsp;&nbsp;史元法僧以城外叛，遂送萧衍。衍欲加封爵，世明固辞不受，频请衍乞还，衍听<br /><br />&nbsp;&nbsp;&nbsp;&nbsp;之。肃宗时，征为谏议大夫。孝庄末，除征虏将军、南兖州刺史。时尔朱世龙等<br /><br />&nbsp;&nbsp;&nbsp;&nbsp;威权自己，四方怨叛，城民王乞得逼劫世明，据州归萧衍。衍封世明开国县侯，<br /><br />&nbsp;&nbsp;&nbsp;&nbsp;食邑千户，征西大将军、郢州刺史，又加仪同三司。世明复辞不受，固请北归。<br /><br />&nbsp;&nbsp;&nbsp;&nbsp;衍不夺其意，乃躬饯之于乐游苑。世明既还，奉送所持节，身归乡里。自是不复<br /><br />&nbsp;&nbsp;&nbsp;&nbsp;入朝，常以射猎为适。兴和三年卒于家。赠骠骑大将军、仪同三司、徐州刺史。<br /><br />&nbsp;&nbsp;&nbsp;&nbsp;子t，字彦英。武定末，冠军将军、中散大夫。<br /><br />&nbsp;&nbsp;&nbsp;&nbsp;初，兰陵缪俨灵奇，与彭城刘氏才望略等。及彭城内附，灵奇弟子承先随薛<br /><br />&nbsp;&nbsp;&nbsp;&nbsp;安都至京师，赐爵襄贲子，寻还徐州；数十年间，了无从宦者。世宗末，承先子<br /><br />&nbsp;&nbsp;&nbsp;&nbsp;彦植袭爵见叙，稍迁伏波将军、羽林监。彦植恭慎长厚，为时所称。<br /><br />&nbsp;&nbsp;&nbsp;&nbsp;时荥阳郑演，仕刘为琅邪太守。属徐州刺史薛安都将谋内附，演赞成其事。<br /><br />&nbsp;&nbsp;&nbsp;&nbsp;显祖初入朝，以功除冠军将军、彭城太守、洛阳侯。后拜太中大夫，改爵云阳伯。<br /><br />&nbsp;&nbsp;&nbsp;&nbsp;卒，赠幽州刺史，谥曰懿。其子孙因此遂家彭、泗。<br /><br />&nbsp;&nbsp;&nbsp;&nbsp;子长猷，以父勋起家，拜宁远将军、东平太守。寻转沛郡。入为南主客郎中、<br /><br />&nbsp;&nbsp;&nbsp;&nbsp;太尉属，袭爵云阳伯。车驾南伐，既克宛城，拜长猷南阳太守。及銮舆将反，诏<br /><br />&nbsp;&nbsp;&nbsp;&nbsp;长猷曰：“昔曹公克荆州，留满宠于后。朕今委卿此郡，兼统戎马，非直绥初附，<br /><br />&nbsp;&nbsp;&nbsp;&nbsp;以I城相托。”特赐缣二百匹。高祖崩于南阳，敛于其郡。寻征护军长史。世宗<br /><br />&nbsp;&nbsp;&nbsp;&nbsp;初，寿春归款，兼给事黄门侍郎，持节宣慰。及任城王为扬州刺史，诏长猷为谘<br /><br />&nbsp;&nbsp;&nbsp;&nbsp;议参军，带安丰太守。转徐州武昌王府长史，带彭城内史。征拜谏议大夫，转司<br /><br />&nbsp;&nbsp;&nbsp;&nbsp;徒谘议，迁通直散骑常侍。永平五年卒。谥曰贞侯。<br /><br />&nbsp;&nbsp;&nbsp;&nbsp;子廓，袭。卒。<br /><br />&nbsp;&nbsp;&nbsp;&nbsp;子元休，袭。兴和中，睢州刺史。齐受禅，爵例降。<br /><br />&nbsp;&nbsp;&nbsp;&nbsp;元休弟凭，字元v。武定中，司徒从事中郎。<br /><br />&nbsp;&nbsp;&nbsp;&nbsp;史臣曰：游明根雅道儒风，终受非常之遇，以太和之盛，当乞言之重，抑亦<br /><br />&nbsp;&nbsp;&nbsp;&nbsp;旷世一时。肇既聿修，克隆堂构，正情梗气，颠沛不渝，辞爵主幼之年，亢节臣<br /><br />&nbsp;&nbsp;&nbsp;&nbsp;权之日，顾视群公，其风固以远矣。刘芳矫然特立，沉深好古，博通洽识，为世<br /><br />&nbsp;&nbsp;&nbsp;&nbsp;儒宗，亦当年之师表也。懋才流识学，有名士之风，见重于世，不虚然矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900441);">加入书签</a><a
                        href="900405.html">上一页</a>&larr;<a href="index.html">返回列表</a>&rarr;<a
                            href="900656.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900405.html"; var next_page = "900656.html"; var index_page = "index.html"; var sortid = "9"; var article_id = "14002"; var chapter_id = "900441"; var articlename = "魏书"; var chaptername = " 卷五十五 列传第四十三"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>