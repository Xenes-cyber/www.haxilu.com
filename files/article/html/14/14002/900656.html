<!DOCTYPE html>
<html>
<head>
<meta charset="gbk" />
<title>魏书- 卷五十六 列传第四十四-在线阅读-哈西文学网</title>
<meta name="keywords" content="魏收，魏书， 卷五十六 列传第四十四全文， 卷五十六 列传第四十四在线阅读 哈西文学网" />
<meta name="description" content="哈西文学网提供魏收的魏书  卷五十六 列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900656.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900656.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十六 列传第四十四</h1>
            <div class="link xb">
                <a href="900441.html">上一页</a>&larr;<a href="index.html">返回列表</a>&rarr;<a
                    href="900673.html">下一页</a></div>			
            <div id="BookText">&nbsp;&nbsp;&nbsp;&nbsp;◎郑羲崔辩<br /><br />&nbsp;&nbsp;&nbsp;&nbsp;郑羲，字幼，荥阳开封人，魏将作大匠浑之八世孙也。曾祖豁，慕容垂太<br /><br />&nbsp;&nbsp;&nbsp;&nbsp;常卿。父晔，不仕，娶于长乐潘氏，生六子，粗有志气，而羲第六，文学为优。<br /><br />&nbsp;&nbsp;&nbsp;&nbsp;弱冠举秀才，尚书李孝伯以女妻之。高宗末，拜中书博士。<br /><br />&nbsp;&nbsp;&nbsp;&nbsp;天安初，刘司州刺史常珍奇据汝南来降，显祖诏殿中尚书元石为都将赴之，<br /><br />&nbsp;&nbsp;&nbsp;&nbsp;并招慰淮汝，遣羲参石军事。到上蔡，珍奇率文武三百人来迎，既相见，议欲顿<br /><br />&nbsp;&nbsp;&nbsp;&nbsp;军于汝北，未即入城。羲谓石曰：“机事尚速。今珍奇虽来，意未可量，不如直<br /><br />&nbsp;&nbsp;&nbsp;&nbsp;入其城，夺其管a，据有府库。虽出其非意，要以全制为胜。”石从羲言，遂策<br /><br />&nbsp;&nbsp;&nbsp;&nbsp;马径入其城。城中尚有珍奇亲兵数百人，在珍奇宅内。石既克城，意益骄怠，置<br /><br />&nbsp;&nbsp;&nbsp;&nbsp;酒嬉戏，无警防之虞。羲谓石曰：“观珍奇甚有不平之色，可严兵设备，以待非<br /><br />&nbsp;&nbsp;&nbsp;&nbsp;常。”其夜，珍奇果使人烧府厢屋，欲因救火作难，以石有备，乃止。明旦，羲<br /><br />&nbsp;&nbsp;&nbsp;&nbsp;赍白虎幡慰郭邑，众心乃定。<br /><br />&nbsp;&nbsp;&nbsp;&nbsp;明年春，又引军东讨汝阴。刘汝阴太守张超城守不下，石率精锐攻之，不<br /><br />&nbsp;&nbsp;&nbsp;&nbsp;克，遂退至陈项，议欲还军长社，待秋击之。诸将心乐早还，咸称善计。羲曰：<br /><br />&nbsp;&nbsp;&nbsp;&nbsp;“今张超驱市人，负担石，蚁聚穷城，命不延月，宜安心守之。超食已尽，不降<br /><br />&nbsp;&nbsp;&nbsp;&nbsp;当走，可翘足而待，成擒物也。而欲弃还长社，道涂悬远，超必修城深堑，多积<br /><br />&nbsp;&nbsp;&nbsp;&nbsp;薪谷，将来恐难图矣。”石不纳，遂旋师长社。至冬，复往攻超，超果设备，无<br /><br />&nbsp;&nbsp;&nbsp;&nbsp;功而还。历年，超死，杨文长代戍，食尽城溃，乃克之，竟如羲策。淮北平，迁<br /><br />&nbsp;&nbsp;&nbsp;&nbsp;中书侍郎。<br /><br />&nbsp;&nbsp;&nbsp;&nbsp;延兴初，阳武人田智度，年十五，妖惑动众，扰乱京索。以羲河南民望，为<br /><br />&nbsp;&nbsp;&nbsp;&nbsp;州郡所信，遣羲乘传慰谕。羲到，宣示祸福，重加募赏，旬日之间，众皆归散。<br /><br />&nbsp;&nbsp;&nbsp;&nbsp;智度奔颍川，寻见擒斩。以功赐爵平昌男，加鹰扬将军。<br /><br />&nbsp;&nbsp;&nbsp;&nbsp;高祖初，兼员外散骑常侍，假宁朔将军、阳武子，使于刘准。中山王保宠<br /><br />&nbsp;&nbsp;&nbsp;&nbsp;幸当世，并置王官，羲为其傅。是后历年不转，资产亦乏，因请假归，遂盘桓不<br /><br />&nbsp;&nbsp;&nbsp;&nbsp;返。及李冲贵宠，与羲姻好，乃就家征为中书令。文明太后为父燕宣王立庙于长<br /><br />&nbsp;&nbsp;&nbsp;&nbsp;安，初成，以羲兼太常卿，假荥阳侯，具官属，诣长安拜庙，刊石建碑于庙门。<br /><br />&nbsp;&nbsp;&nbsp;&nbsp;还，以使功，仍赐侯爵，加给事中。出为安东将军、西兖州刺史，假南阳公。羲<br /><br />&nbsp;&nbsp;&nbsp;&nbsp;多所受纳，政以贿成。性又啬吝，民有礼饷者，皆不与杯酒脔肉，西门受羊酒，<br /><br />&nbsp;&nbsp;&nbsp;&nbsp;东门酤卖之。以李冲之亲，法官不之纠也。酸枣令郑伯孙、鄄城令董腾、别驾贾<br /><br />&nbsp;&nbsp;&nbsp;&nbsp;德、治中申灵度，并在任廉贞，勤恤百姓，羲皆申表称荐，时论多之。文明太后<br /><br />&nbsp;&nbsp;&nbsp;&nbsp;为高祖纳其女为嫔，征为秘书监。<br /><br />&nbsp;&nbsp;&nbsp;&nbsp;太和十六年卒，赠帛五百匹。尚书奏谥曰宣，诏曰：“盖棺定谥，先典成式，<br /><br />&nbsp;&nbsp;&nbsp;&nbsp;激扬清浊，治道明范。故何曾幼孝，良史不改‘缪丑’之名；贾充宠晋，直士犹<br /><br />&nbsp;&nbsp;&nbsp;&nbsp;立‘荒公’之称。羲虽宿有文业，而治阙廉清。稽古之效，未光于朝策；昧货之<br /><br />&nbsp;&nbsp;&nbsp;&nbsp;谈，已形于民听。谥以善问，殊乖其衷。又前岁之选，匪由备行充举，自荷后任，<br /><br />&nbsp;&nbsp;&nbsp;&nbsp;勋绩未昭。尚书何乃情遗至公，愆违明典！依谥法：博闻多见曰‘文’，不勤成<br /><br />&nbsp;&nbsp;&nbsp;&nbsp;名曰‘灵’。可赠以本官，加谥文灵。”<br /><br />&nbsp;&nbsp;&nbsp;&nbsp;长子懿，字景伯。涉历经史，善当世事。解褐中散、尚书郎，稍迁骠骑长史、<br /><br />&nbsp;&nbsp;&nbsp;&nbsp;尚书吏部郎、太子中庶子，袭爵荥阳伯。懿闲雅有治才，为高祖所器遇，拜长兼<br /><br />&nbsp;&nbsp;&nbsp;&nbsp;给事黄门侍郎、司徒左长史。世宗初，以从弟思和同咸阳王禧之逆，与弟通直常<br /><br />&nbsp;&nbsp;&nbsp;&nbsp;侍道昭俱坐亲。出禁，拜太常少卿，加冠军将军，出为征虏将军、齐州刺史，<br /><br />&nbsp;&nbsp;&nbsp;&nbsp;寻进号平东将军。懿好劝课，善断决，虽不洁清，义然后取，百姓犹思之。永平<br /><br />&nbsp;&nbsp;&nbsp;&nbsp;三年卒。赠本将军、兖州刺史，谥曰穆。<br /><br />&nbsp;&nbsp;&nbsp;&nbsp;子恭业，袭爵。武定三年，坐与房子远谋逆，伏诛。<br /><br />&nbsp;&nbsp;&nbsp;&nbsp;懿弟道昭，字僖伯。少而好学，综览群言。初为中书学生，迁秘书郎，拜主<br /><br />&nbsp;&nbsp;&nbsp;&nbsp;文中散，徙员外散骑侍郎、秘书丞、兼中书侍郎。从征沔汉，高祖飨侍臣于悬瓠<br /><br />&nbsp;&nbsp;&nbsp;&nbsp;方丈竹堂，道昭与兄懿俱侍坐焉。乐作酒酣，高祖乃歌曰：“白日光天兮无不曜，<br /><br />&nbsp;&nbsp;&nbsp;&nbsp;江左一隅独未照。”彭城王勰续歌曰：“愿从圣明兮登衡会，万国驰诚混内外。”<br /><br />&nbsp;&nbsp;&nbsp;&nbsp;郑懿歌曰：“云雷大振兮天门辟，率土来宾一正历。”邢峦歌曰：“舜舞干戚兮<br /><br />&nbsp;&nbsp;&nbsp;&nbsp;天下归，文德远被莫不思。”道昭歌曰：“皇风一鼓兮九地匝，戴日依天清六合。”高祖又歌曰：“遵彼汝坟兮昔化贞，未若今日道风明。”宋弁歌曰：“文王政<br /><br />&nbsp;&nbsp;&nbsp;&nbsp;教兮晖江沼，宁如大化光四表。”高祖谓道昭曰：“自比迁务虽猥，与诸才俊不<br /><br />&nbsp;&nbsp;&nbsp;&nbsp;废咏缀，遂命邢峦总集叙记。当尔之年，卿频丁艰祸，每眷文席，常用慨然。”<br /><br />&nbsp;&nbsp;&nbsp;&nbsp;寻正除中书郎，转通直散骑常侍。北海王详为司徒，以道昭与琅邪王秉为谘议参<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;迁国子祭酒，道昭表曰：“臣窃以为：崇治之道，必也须才；养才之要，莫<br /><br />&nbsp;&nbsp;&nbsp;&nbsp;先于学。今国子学堂房粗置，弦诵阙尔。城南太学，汉魏《石经》，丘墟残毁，<br /><br />&nbsp;&nbsp;&nbsp;&nbsp;藜藿芜秽。游儿牧竖，为之叹息；有情之辈，实亦悼心；况臣亲司，而不言露。<br /><br />&nbsp;&nbsp;&nbsp;&nbsp;伏愿天慈回神纡眄，赐垂鉴察。若臣微意，万一合允，求重敕尚书、门下，考论<br /><br />&nbsp;&nbsp;&nbsp;&nbsp;营制之模，则五雍可翘立而兴，毁铭可不日而就。树旧经于帝京，播茂范于不朽。<br /><br />&nbsp;&nbsp;&nbsp;&nbsp;斯有天下者之美业也。”不从。<br /><br />&nbsp;&nbsp;&nbsp;&nbsp;广平王怀为司州牧，以道昭与宗正卿元匡为州都。道昭又表曰：“臣闻唐虞<br /><br />&nbsp;&nbsp;&nbsp;&nbsp;启运，以文德为本；殷周致治，以道艺为先。然则，礼乐者为国之基，不可斯须<br /><br />&nbsp;&nbsp;&nbsp;&nbsp;废也。是故周敷文教，四海宅心；鲁秉周礼，强齐归义。及至战国纷纭，干戈递<br /><br />&nbsp;&nbsp;&nbsp;&nbsp;用，五籍灰焚，群儒坑殄，贼仁义之经，贵战争之术，遂使天下分崩，黔黎荼炭，<br /><br />&nbsp;&nbsp;&nbsp;&nbsp;数十年间，民无聊生者，斯之由矣。爰暨汉祖，于行陈之中，尚优引叔孙通等；<br /><br />&nbsp;&nbsp;&nbsp;&nbsp;光武中兴，于拨乱之际，乃使郑众、范升校书东观。降逮魏晋，何尝不殷勤于篇<br /><br />&nbsp;&nbsp;&nbsp;&nbsp;籍，笃学于戎伍。伏惟大魏之兴也，虽群凶未殄，戎马在郊，然犹招集英儒，广<br /><br />&nbsp;&nbsp;&nbsp;&nbsp;开学校，用能阐道义于八荒，布盛德于万国，教靡不怀，风无不偃。今者乘休平<br /><br />&nbsp;&nbsp;&nbsp;&nbsp;之基，开无疆之祚，定鼎伊e，惟新宝历，九服感至德之和，四垠怀击壤之庆。<br /><br />&nbsp;&nbsp;&nbsp;&nbsp;而蠢尔闽吴，阻化江湫，先帝爰震武怒，戎车不息。而停銮伫跸，留心典坟，命<br /><br />&nbsp;&nbsp;&nbsp;&nbsp;故御史中尉臣李彪与吏部尚书、任城王澄等妙选英儒，以宗文教。澄等依旨，置<br /><br />&nbsp;&nbsp;&nbsp;&nbsp;四门博士四十人，其国子博士、太学博士及国子助教，宿已简置。伏寻先旨，意<br /><br />&nbsp;&nbsp;&nbsp;&nbsp;在速就，但军国多事，未遑营立。自尔迄今，垂将一纪，学官凋落，四术寝废。<br /><br />&nbsp;&nbsp;&nbsp;&nbsp;遂使硕儒耆德，卷经而不谈；俗学后生，遗本而逐末。进竞之风，实由于此矣。<br /><br />&nbsp;&nbsp;&nbsp;&nbsp;伏惟陛下钦明文思，玄鉴洞远。越会未款，务修道以来之；遐方后服，敷文教而<br /><br />&nbsp;&nbsp;&nbsp;&nbsp;怀之。垂心经素，优柔坟籍。将使化越轩唐，德隆虞夏。是故屡发中旨，敦营学<br /><br />&nbsp;&nbsp;&nbsp;&nbsp;馆，房宇既修，生徒未立。臣学陋全经，识蔽篆素，然往年删定律令，谬预议筵。<br /><br />&nbsp;&nbsp;&nbsp;&nbsp;谨依准前修，寻访旧事，参定学令，事讫封呈。自尔迄今，未蒙报判。但废学历<br /><br />&nbsp;&nbsp;&nbsp;&nbsp;年，经术淹滞。请学令并制，早敕施行，使选授有依，生徒可准。”诏曰：“具<br /><br />&nbsp;&nbsp;&nbsp;&nbsp;卿崇儒敦学之意，良不可言。新令寻班，施行无远，可谓职思其忧，无旷官矣。”<br /><br />&nbsp;&nbsp;&nbsp;&nbsp;道昭又表曰：“窃惟鼎迁中县，年将一纪，缙绅褫业，俎豆阙闻，遂使济济<br /><br />&nbsp;&nbsp;&nbsp;&nbsp;明朝，无观风之美，非所以光国宣风，纳民轨义。臣自往年以来，频请学令，并<br /><br />&nbsp;&nbsp;&nbsp;&nbsp;置生员，前后累上，未蒙一报，故当以臣识浅滥官，无能有所感悟者也。馆宇既<br /><br />&nbsp;&nbsp;&nbsp;&nbsp;修，生房粗构，博士见员，足可讲习。虽新令未班，请依旧权置国子学生，渐开<br /><br />&nbsp;&nbsp;&nbsp;&nbsp;训业，使播教有章，儒风不坠，后生睹徙义之机，学徒崇知新之益。至若孔庙既<br /><br />&nbsp;&nbsp;&nbsp;&nbsp;成，释奠告始，揖让之容，请俟令出。”不报。迁秘书监、荥阳邑中正。出为平<br /><br />&nbsp;&nbsp;&nbsp;&nbsp;东将军、光州刺史，转青州刺史，将军如故。复入为秘书监，加平南将军。熙平<br /><br />&nbsp;&nbsp;&nbsp;&nbsp;元年卒，赠镇北将军、相州刺史，谥曰文恭。道昭好为诗赋，凡数十篇。其在二<br /><br />&nbsp;&nbsp;&nbsp;&nbsp;州，政务宽厚，不任威刑，为吏民所爱。<br /><br />&nbsp;&nbsp;&nbsp;&nbsp;子严祖，颇有风仪，粗观文史。历通直郎、通直常侍。轻躁薄行，不修士业，<br /><br />&nbsp;&nbsp;&nbsp;&nbsp;倾侧势家，乾没荣利，闺门秽乱，声满天下。出帝时，御史中尉綦俊劾严祖与宗<br /><br />&nbsp;&nbsp;&nbsp;&nbsp;氏从姊奸通。人士咸耻言之，而严祖聊无愧色。孝静初，除骠骑将军、左光禄大<br /><br />&nbsp;&nbsp;&nbsp;&nbsp;夫、鸿胪卿。出为北豫州刺史，仍本将军。罢州还，除鸿胪卿。卒，赠都督豫兖<br /><br />&nbsp;&nbsp;&nbsp;&nbsp;颍三州诸军事、囗囗将军、司空公、豫州刺史。<br /><br />&nbsp;&nbsp;&nbsp;&nbsp;严祖弟敬祖，性亦粗疏。起家著作佐郎。郑俨之败也，为乡人所害。<br /><br />&nbsp;&nbsp;&nbsp;&nbsp;敬祖弟述祖，武定中，尚书。<br /><br />&nbsp;&nbsp;&nbsp;&nbsp;述祖弟遵祖，秘书郎。卒，赠辅国将军、光州刺史。<br /><br />&nbsp;&nbsp;&nbsp;&nbsp;遵祖弟顺，卒于太常丞。<br /><br />&nbsp;&nbsp;&nbsp;&nbsp;自灵太后预政，淫风稍行；及元义擅权，公为奸秽。自此素族名家，遂多乱<br /><br />&nbsp;&nbsp;&nbsp;&nbsp;杂，法官不加纠治，婚宦无贬于世，有识咸以叹息矣。<br /><br />&nbsp;&nbsp;&nbsp;&nbsp;羲五兄：长白，次小白，次洞林，次叔夜，次连山。并恃豪门，多行无礼，<br /><br />&nbsp;&nbsp;&nbsp;&nbsp;乡党之内，疾之若仇。<br /><br />&nbsp;&nbsp;&nbsp;&nbsp;白孙道G，随郡太守。<br /><br />&nbsp;&nbsp;&nbsp;&nbsp;小白，中书博士。<br /><br />&nbsp;&nbsp;&nbsp;&nbsp;子胤伯，有当世器干。自中书博士迁侍郎，转司空长史。高祖纳其女为嫔。<br /><br />&nbsp;&nbsp;&nbsp;&nbsp;出为建威将军、东徐州刺史，转广陵王征东府长史，带齐郡内史。卒于鸿胪少卿，<br /><br />&nbsp;&nbsp;&nbsp;&nbsp;谥曰简。<br /><br />&nbsp;&nbsp;&nbsp;&nbsp;子希俊，未官而亡。<br /><br />&nbsp;&nbsp;&nbsp;&nbsp;子道育，武定中，开封太守。<br /><br />&nbsp;&nbsp;&nbsp;&nbsp;希俊弟幼儒，好学修谨，时望甚优。丞相、高阳王雍以女妻之。历尚书郎、<br /><br />&nbsp;&nbsp;&nbsp;&nbsp;通直郎、司州别驾，有当官之称。卒，赠散骑常侍、安东将军、兖州刺史，谥景。<br /><br />&nbsp;&nbsp;&nbsp;&nbsp;幼儒亡后，妻淫荡凶悖，肆行无礼。子敬道、敬德，并亦不才，俱走于关右。幼<br /><br />&nbsp;&nbsp;&nbsp;&nbsp;儒从兄伯猷每谓所亲曰：“从弟人才，足为令德，不幸得如此妇，今死复重死，<br /><br />&nbsp;&nbsp;&nbsp;&nbsp;可为悲叹。”<br /><br />&nbsp;&nbsp;&nbsp;&nbsp;胤伯弟平城，太尉谘议。广陵王羽纳其女为妃。出为东平原太守。性清狂使<br /><br />&nbsp;&nbsp;&nbsp;&nbsp;酒，为政贪残。卒，赠征虏将军、南青州刺史。<br /><br />&nbsp;&nbsp;&nbsp;&nbsp;长子伯猷，博学有文才，早知名。举司州秀才，以射策高第，除幽州平北府<br /><br />&nbsp;&nbsp;&nbsp;&nbsp;外兵参军，转太学博士，领殿中御史。与当时名胜，咸申游款。肃宗释奠，诏伯<br /><br />&nbsp;&nbsp;&nbsp;&nbsp;猷录义。安丰王延明之征徐州也，引为行台郎中。事宁还都，迁尚书外兵郎中，<br /><br />&nbsp;&nbsp;&nbsp;&nbsp;典《起居注》，以军功赐爵阳武子。稍迁散骑常侍、平东将军。前废帝初，以舅<br /><br />&nbsp;&nbsp;&nbsp;&nbsp;氏超授征东将军、金紫光禄大夫，领国子祭酒。久之，为车骑将军、右光禄大夫，<br /><br />&nbsp;&nbsp;&nbsp;&nbsp;转护军将军。元象初，以本官兼散骑常侍使于萧衍。前后使人，萧衍令其侯王于<br /><br />&nbsp;&nbsp;&nbsp;&nbsp;马射之日宴对申礼。伯猷之行，衍令其领军将军臧盾与之相接。议者以此贬之。<br /><br />&nbsp;&nbsp;&nbsp;&nbsp;使还，除骠骑将军、南青州刺史。在州贪埃妻安丰王元延明女，专为聚敛，<br /><br />&nbsp;&nbsp;&nbsp;&nbsp;货贿公行，润及亲戚。户口逃散，邑落空虚。乃诬良民，云欲反叛，籍其资财，<br /><br />&nbsp;&nbsp;&nbsp;&nbsp;尽以入己，诛其丈夫，妇女配没。百姓怨苦，声闻四方。为御史纠劾，死罪数十<br /><br />&nbsp;&nbsp;&nbsp;&nbsp;条，遇赦免，因以顿废。齐文襄王作相，每诫厉朝士，常以伯猷及崔叔仁为谕。<br /><br />&nbsp;&nbsp;&nbsp;&nbsp;武定七年，除太常卿。其年卒，年六十四。赠骠骑大将军、中书监、兖州刺史。<br /><br />&nbsp;&nbsp;&nbsp;&nbsp;伯猷弟仲衡，武定中，仪同开府中郎。<br /><br />&nbsp;&nbsp;&nbsp;&nbsp;仲衡弟辑之，解褐奉朝请，领侍御史，以军功赐爵城皋男。稍迁黎阳太守。<br /><br />&nbsp;&nbsp;&nbsp;&nbsp;属元颢入洛，令其舅范遵镇守滑台，与辑之隔岸相对。遵潜军夜渡，规欲掩袭，<br /><br />&nbsp;&nbsp;&nbsp;&nbsp;辑之率厉城民，拒河击之，遵遂遁走。朝廷嘉之，除司州别驾。寻转司空长史，<br /><br />&nbsp;&nbsp;&nbsp;&nbsp;迁镇南将军、金紫光禄大夫。孝静初，除征南将军、东济北太守，带肥城戍主，<br /><br />&nbsp;&nbsp;&nbsp;&nbsp;男如故。天平四年卒，时年四十九。赠都督北豫梁二州诸军事、骠骑将军、度支<br /><br />&nbsp;&nbsp;&nbsp;&nbsp;尚书、北豫州刺史。<br /><br />&nbsp;&nbsp;&nbsp;&nbsp;辑之弟怀孝，武定中，司徒谘议。<br /><br />&nbsp;&nbsp;&nbsp;&nbsp;洞林子敬叔，司州都官从事、荥阳邑中正、濮阳太守。坐贪秽除名。<br /><br />&nbsp;&nbsp;&nbsp;&nbsp;子籍，字承宗。徐州平东府长史。<br /><br />&nbsp;&nbsp;&nbsp;&nbsp;籍弟琼，字祖珍，有强干之称。自太尉谘议为范阳太守，治颇有声。卒，赠<br /><br />&nbsp;&nbsp;&nbsp;&nbsp;太常少卿。孝昌中，弟俨宠要，重赠安东将军、青州刺史。琼兄弟雍睦，其诸娣<br /><br />&nbsp;&nbsp;&nbsp;&nbsp;姒亦咸相亲爱，闺门之内有无相通，为时人所称美。子道邕，殁关西。俨事在《<br /><br />&nbsp;&nbsp;&nbsp;&nbsp;恩幸传》。<br /><br />&nbsp;&nbsp;&nbsp;&nbsp;敬叔弟士恭，燕郡太守。孝昌中，因俨之势，除卫尉少卿，寻迁左将军、瀛<br /><br />&nbsp;&nbsp;&nbsp;&nbsp;州刺史。时葛荣寇窃河北，州城沦陷，不获之镇。寻除征北将军、金紫光禄大夫，<br /><br />&nbsp;&nbsp;&nbsp;&nbsp;又迁卫将军、右光禄大夫。永熙中卒。赠骠骑将军、冀州刺史，重赠尚书左仆射，<br /><br />&nbsp;&nbsp;&nbsp;&nbsp;谥曰贞。<br /><br />&nbsp;&nbsp;&nbsp;&nbsp;长子子贞，司空掾。迁从事中郎、南兖州开府司马。<br /><br />&nbsp;&nbsp;&nbsp;&nbsp;子贞弟子湛，齐济二州长史、光禄大夫。<br /><br />&nbsp;&nbsp;&nbsp;&nbsp;子湛弟昭伯，武定中，东平太守。<br /><br />&nbsp;&nbsp;&nbsp;&nbsp;昭伯弟子嘉，早卒。<br /><br />&nbsp;&nbsp;&nbsp;&nbsp;子大护，武定中，司空户曹参军。<br /><br />&nbsp;&nbsp;&nbsp;&nbsp;叔夜子伯夏，司徒谘议、东莱太守。卒，赠冠军将军、太常少卿、青州刺史。<br /><br />&nbsp;&nbsp;&nbsp;&nbsp;子忠，字周子。右军将军、镇远将军。卒，赠平东将军、徐州刺史。<br /><br />&nbsp;&nbsp;&nbsp;&nbsp;弟豪，长水校尉、东平原太守。<br /><br />&nbsp;&nbsp;&nbsp;&nbsp;伯夏弟谨，字仲恭。琅邪太守。<br /><br />&nbsp;&nbsp;&nbsp;&nbsp;子嵩宾，历尚书郎、员外常侍，稍迁至左光禄大夫。卒。<br /><br />&nbsp;&nbsp;&nbsp;&nbsp;连山，性严暴，挝挞僮仆，酷过人理。父子一时为奴所害，断首投马槽下，<br /><br />&nbsp;&nbsp;&nbsp;&nbsp;乘马北逝。其第二子思明，骁勇善骑射，披发率村义，驰骑追之，及于河。奴乘<br /><br />&nbsp;&nbsp;&nbsp;&nbsp;马投水，思明止将从不听放矢，乃自射之，一发而中，落马随流，众人擒执至家，<br /><br />&nbsp;&nbsp;&nbsp;&nbsp;脔而杀之。思明及弟思和，并以武功自效。思明至骁骑将军、直阁将军，坐弟思<br /><br />&nbsp;&nbsp;&nbsp;&nbsp;和同元禧逆，徙边。会赦，卒于家。后赠冠军将军、济州刺史。<br /><br />&nbsp;&nbsp;&nbsp;&nbsp;子先护，少有武干。解褐员外郎，转通直郎。庄帝之居藩也，先护深自结托。<br /><br />&nbsp;&nbsp;&nbsp;&nbsp;及尔朱荣称兵向洛，灵太后令先护与郑季明等固守河梁，先护闻庄帝即位于河北，<br /><br />&nbsp;&nbsp;&nbsp;&nbsp;遂开门纳荣。以功封平昌县开国侯，邑七百户。转通常侍，加镇北将军。寻除前<br /><br />&nbsp;&nbsp;&nbsp;&nbsp;将军、广州刺史、假平南将军、当州都督。时妖贼刘举于濮阳起逆，诏先护以本<br /><br />&nbsp;&nbsp;&nbsp;&nbsp;官为东道都督讨举。平之，还镇。后元颢入洛，庄帝北巡，先护据州起义兵，不<br /><br />&nbsp;&nbsp;&nbsp;&nbsp;受颢命。颢遣尚书令、临淮王率众讨之，先护出城拒战。庄帝还京，嘉其诚节，<br /><br />&nbsp;&nbsp;&nbsp;&nbsp;除使持节、散骑常侍、都督襄广二州诸军事、镇南将军，刺史如故，进爵郡公，<br /><br />&nbsp;&nbsp;&nbsp;&nbsp;增邑一千三百户。寻转征西将军、东雍州刺史、假车骑将军、当州都督，常侍如<br /><br />&nbsp;&nbsp;&nbsp;&nbsp;故。未之任，又转都督二豫东雍三州诸军事、征东将军、豫州刺史，余官如故。<br /><br />&nbsp;&nbsp;&nbsp;&nbsp;又兼尚书右仆射、二豫郢颍四州行台。寻除车骑将军、左卫将军。及尔朱荣死，<br /><br />&nbsp;&nbsp;&nbsp;&nbsp;徐州刺史尔朱仲远拥兵向洛，前至东郡。诸军出讨，不能制之。乃诏先护以本官<br /><br />&nbsp;&nbsp;&nbsp;&nbsp;假骠骑将军、大都督，领所部与行台杨昱同讨之。庄帝又遣都督贺拔胜讨仲远，<br /><br />&nbsp;&nbsp;&nbsp;&nbsp;胜于陈降贼，战士离心。寻闻京师不守，先护部众逃散，遂窜伏于南境。前废帝<br /><br />&nbsp;&nbsp;&nbsp;&nbsp;初，仲远遣人招诱之，既出而害焉。出帝时，赠持节、都督青齐济兖四州诸军事、<br /><br />&nbsp;&nbsp;&nbsp;&nbsp;骠骑大将军、仪同三司、青州刺史，开国如故。<br /><br />&nbsp;&nbsp;&nbsp;&nbsp;思和，历太尉中兵参军。同元禧之逆，伏法。<br /><br />&nbsp;&nbsp;&nbsp;&nbsp;子康业，通直郎。出帝时，坐事赐死。<br /><br />&nbsp;&nbsp;&nbsp;&nbsp;子彬，武定末，齐王相国中兵参军。<br /><br />&nbsp;&nbsp;&nbsp;&nbsp;思和弟季长，太学博士。卒。<br /><br />&nbsp;&nbsp;&nbsp;&nbsp;子乔，历司州治中、骠骑将军、左光禄大夫。<br /><br />&nbsp;&nbsp;&nbsp;&nbsp;羲叔父简，简孙尚，壮健有将略。屡为统军，东西征讨，以军功赐爵汝阳男。<br /><br />&nbsp;&nbsp;&nbsp;&nbsp;历位尚书郎、步兵校尉、骁骑将军，迁辅国将军、太尉司马。出为济州刺史，将<br /><br />&nbsp;&nbsp;&nbsp;&nbsp;军如故。为政宽简，百姓安之。卒，赠本将军、豫州刺史，谥曰惠。<br /><br />&nbsp;&nbsp;&nbsp;&nbsp;子贵宾，袭。解褐北海王国常侍，员外散骑侍郎，稍迁尚书金部郎。以公坐<br /><br />&nbsp;&nbsp;&nbsp;&nbsp;免官。久之，兼太尉属。卒，赠征虏将军、荆州刺史。<br /><br />&nbsp;&nbsp;&nbsp;&nbsp;子景裕，袭。武定末，仪同开府行参军。<br /><br />&nbsp;&nbsp;&nbsp;&nbsp;贵宾弟次珍，卒于员外常侍。赠安东将军、光州刺史。<br /><br />&nbsp;&nbsp;&nbsp;&nbsp;贵宾异母弟大倪、小倪，皆粗险薄行，好为劫盗，侵暴乡里，百姓毒患之。<br /><br />&nbsp;&nbsp;&nbsp;&nbsp;普泰中，并为尔朱仲远所杀。<br /><br />&nbsp;&nbsp;&nbsp;&nbsp;尚从父兄云，字道汉。历雁门、濮阳二郡，贪秽狼籍。肃宗时，纳贿刘腾，<br /><br />&nbsp;&nbsp;&nbsp;&nbsp;得为龙骧将军、安州刺史。坐迁举受财，为御史所纠，因暴病卒。<br /><br />&nbsp;&nbsp;&nbsp;&nbsp;云从父兄子敬宾，自秘书郎稍迁辅国将军、中散大夫、魏郡太守、金紫光禄<br /><br />&nbsp;&nbsp;&nbsp;&nbsp;大夫。<br /><br />&nbsp;&nbsp;&nbsp;&nbsp;子士渊，司空行参军。<br /><br />&nbsp;&nbsp;&nbsp;&nbsp;羲从父兄德玄。显祖初，自淮南内附，拜荥阳太守。<br /><br />&nbsp;&nbsp;&nbsp;&nbsp;子颖考，太和中，复为荥阳太守。卒，赠冠军将军、豫州刺史、开封侯，谥<br /><br />&nbsp;&nbsp;&nbsp;&nbsp;曰惠。<br /><br />&nbsp;&nbsp;&nbsp;&nbsp;子洪建，太尉祭酒。同元禧之逆，与弟祖育同伏法。永安中，特追赠平东将<br /><br />&nbsp;&nbsp;&nbsp;&nbsp;军、齐州刺史。<br /><br />&nbsp;&nbsp;&nbsp;&nbsp;子士机，性识不周，多有短失。历散骑侍郎、司空从事中郎、中书郎。卒。<br /><br />&nbsp;&nbsp;&nbsp;&nbsp;子道荫，武定末，开府行参军。<br /><br />&nbsp;&nbsp;&nbsp;&nbsp;祖育，太尉祭酒。亦特赠平东将军、豫州刺史。<br /><br />&nbsp;&nbsp;&nbsp;&nbsp;祖育弟仲明，奉朝请，稍迁太尉属。以公强当世，为从弟俨所昵，除荥阳太<br /><br />&nbsp;&nbsp;&nbsp;&nbsp;守。俨虑世难，欲以东道托之。建义初，仲明弟季明遇害河阴。俨后归之，欲与<br /><br />&nbsp;&nbsp;&nbsp;&nbsp;起兵，寻为城民所杀。<br /><br />&nbsp;&nbsp;&nbsp;&nbsp;仲明兄洪健，李冲女婿。建义初，庄帝以仲明舅氏之亲，其弟与谋扶戴，仲<br /><br />&nbsp;&nbsp;&nbsp;&nbsp;明之死也，且有奉国之意，乃追封安平县开国侯，邑七百户，赠侍中、车骑大将<br /><br />&nbsp;&nbsp;&nbsp;&nbsp;军、仪同三司、尚书左仆射、雍州刺史。<br /><br />&nbsp;&nbsp;&nbsp;&nbsp;长子道门，仲明初谋起义，令道门说大都督李叔仁于大梁。叔仁始欲同举，<br /><br />&nbsp;&nbsp;&nbsp;&nbsp;后闻庄帝已立，叔仁子拔江乃斩道门。建义中，特赠立节将军、瓜州刺史。<br /><br />&nbsp;&nbsp;&nbsp;&nbsp;道门弟孝邕，袭。天保初，爵随例降。<br /><br />&nbsp;&nbsp;&nbsp;&nbsp;仲明弟季亮，司徒城局参军、员外常侍。卒，赠散骑常侍、抚军将军、青州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;季亮弟季明，释褐太学博士。正光中，谯郡太守，带涡阳戍主。频为萧衍遣<br /><br />&nbsp;&nbsp;&nbsp;&nbsp;将攻围，兵粮寡少，外援不接，季明孤城自守，卒得保全。朝廷嘉之，封安德县<br /><br />&nbsp;&nbsp;&nbsp;&nbsp;开国伯，邑七百户。累迁平东将军、光禄少卿。武泰中，潜通尔朱荣，谋奉庄帝。<br /><br />&nbsp;&nbsp;&nbsp;&nbsp;及在河阳，遂为乱兵所害。事宁，追封南颍川郡开国公，食邑千五百户，赠骠骑<br /><br />&nbsp;&nbsp;&nbsp;&nbsp;大将军、尚书左仆射、司空公、定州刺史。<br /><br />&nbsp;&nbsp;&nbsp;&nbsp;子昌，袭。武定末，司徒城局参军。天保初，爵随例降。<br /><br />&nbsp;&nbsp;&nbsp;&nbsp;崔辩，字神通，博陵安平人。学涉经史，威仪整峻。显祖征拜中书博士、散<br /><br />&nbsp;&nbsp;&nbsp;&nbsp;骑侍郎、平远将军、武邑太守。政事之余，专以劝学为务。年六十二，卒。赠安<br /><br />&nbsp;&nbsp;&nbsp;&nbsp;南将军、定州刺史，谥曰恭。<br /><br />&nbsp;&nbsp;&nbsp;&nbsp;长子景俊，梗正有高风，好古博涉。以经明行修，征拜中书博士。历侍御史、<br /><br />&nbsp;&nbsp;&nbsp;&nbsp;主文中散。受敕接萧赜使萧琛、范云，高祖赐名为逸。后为员外散骑侍郎，与著<br /><br />&nbsp;&nbsp;&nbsp;&nbsp;作郎韩兴宗参定朝仪。雅为高祖所知重，迁国子博士，每有公事，逸常被诏独进。<br /><br />&nbsp;&nbsp;&nbsp;&nbsp;博士特命，自逸始。转通直散骑常侍、廷尉少卿。卒，朝廷悼惜之，赠以本官。<br /><br />&nbsp;&nbsp;&nbsp;&nbsp;子巨伦，字孝宗。幼孤。及长，历涉经史，有文学武艺。以世宗挽郎，除冀<br /><br />&nbsp;&nbsp;&nbsp;&nbsp;州镇北府墨曹参军、太尉记室参军。叔楷为殷州，巨伦仍为长史、北道别将。在<br /><br />&nbsp;&nbsp;&nbsp;&nbsp;州陷贼，敛恤亡存，为贼所义。葛荣闻其才名，欲用为黄门侍郎。巨伦心恶之。<br /><br />&nbsp;&nbsp;&nbsp;&nbsp;至五月五日，会集官僚，令巨伦赋诗，巨伦乃曰：“五月五日时，天气已大热。<br /><br />&nbsp;&nbsp;&nbsp;&nbsp;狗便呀欲死，牛复吐出舌。”以引自晦，获免。未几，潜结死士数人，夜中南走，<br /><br />&nbsp;&nbsp;&nbsp;&nbsp;逢贼游骑数百，俱恐不济。巨伦曰：“宁南死一寸，岂北生一尺也！”便欺贼曰：<br /><br />&nbsp;&nbsp;&nbsp;&nbsp;“吾受敕而行。”贼不信，共k火观敕。火未然，巨伦手刃贼帅，余人因与奋击，<br /><br />&nbsp;&nbsp;&nbsp;&nbsp;杀伤数十人，贼乃四溃，得马数匹而去。夜阴失道，惟看佛塔户而行。到洛，朝<br /><br />&nbsp;&nbsp;&nbsp;&nbsp;廷嘉之，授持节、别将北讨。初，楷丧之始，巨伦收殡仓卒，事不周固；至是遂<br /><br />&nbsp;&nbsp;&nbsp;&nbsp;偷路改殡，并窃家口以归。寻授国子博士。<br /><br />&nbsp;&nbsp;&nbsp;&nbsp;庄帝即位，假节、中坚将军、东濮阳太守，假征虏将军、别将。时河北纷梗，<br /><br />&nbsp;&nbsp;&nbsp;&nbsp;人士避贼，多住郡界，岁俭饥乏，巨伦倾资赡恤，务相全济，时类高之。元颢入<br /><br />&nbsp;&nbsp;&nbsp;&nbsp;洛，据郡不从。庄帝还宫，行西兖州事，封渔阳县开国男，邑二百户，寻除光禄<br /><br />&nbsp;&nbsp;&nbsp;&nbsp;大夫。三年卒，时年四十四。<br /><br />&nbsp;&nbsp;&nbsp;&nbsp;子武，袭。武定中，怀州卫军府录事参军。齐受禅，爵例降。<br /><br />&nbsp;&nbsp;&nbsp;&nbsp;初，巨伦有姊，明惠有才行，因患眇一目，内外亲类莫有求者，其家议欲下<br /><br />&nbsp;&nbsp;&nbsp;&nbsp;嫁之。巨伦姑赵国李叔胤之妻，高明慈笃，闻而悲感曰：“吾兄盛德，不幸早世，<br /><br />&nbsp;&nbsp;&nbsp;&nbsp;岂令此女屈事卑族！”乃为子翼纳之，时人叹其义。崔氏与翼书诗数十首，辞理<br /><br />&nbsp;&nbsp;&nbsp;&nbsp;可观。<br /><br />&nbsp;&nbsp;&nbsp;&nbsp;逸弟模，字叔轨。身长八尺，围亦如之。出后其叔。雅有志度。起家奉朝请，<br /><br />&nbsp;&nbsp;&nbsp;&nbsp;历太尉祭酒、尚书金部郎中、太尉主簿，转中郎，迁太子家令。以公事免。神龟<br /><br />&nbsp;&nbsp;&nbsp;&nbsp;中，诏复本资，除冠军将军、中散大夫。出除鲁阳太守。正光二年，襄阳民密求<br /><br />&nbsp;&nbsp;&nbsp;&nbsp;款附，诏模为别将，隶淮南王世遵，率众赴之。事觉，模焚襄阳邑郭而还。坐不<br /><br />&nbsp;&nbsp;&nbsp;&nbsp;克，免官。及萧宝夤讨关陇，引模为西征别将，屡有战功，除持节、光禄大夫、<br /><br />&nbsp;&nbsp;&nbsp;&nbsp;都督别道诸军事，加安东将军。万俟丑奴遣将郝虎南侵，模攻破其营，擒虎。以<br /><br />&nbsp;&nbsp;&nbsp;&nbsp;功封槐里县开国伯，邑五百户。于时将督败殁者多，模挫敌持重，号为名将。后<br /><br />&nbsp;&nbsp;&nbsp;&nbsp;假征东将军、行岐州事。未几，击贼入深，没于陈。赠抚军将军、相州刺史。永<br /><br />&nbsp;&nbsp;&nbsp;&nbsp;熙中，追录前勋，又赠都督定相冀三州诸军事、骠骑大将军、仪同三司、相州刺<br /><br />&nbsp;&nbsp;&nbsp;&nbsp;史。子士护。<br /><br />&nbsp;&nbsp;&nbsp;&nbsp;模弟楷，字季则。美风望，性刚梗，有当世干具。释褐奉朝请、员外散骑侍<br /><br />&nbsp;&nbsp;&nbsp;&nbsp;郎、广平王怀文学。正始中，以王国官非其人，多被刑戮，惟楷与杨昱以数谏获<br /><br />&nbsp;&nbsp;&nbsp;&nbsp;免。后为尚书左主客郎中、伏波将军、太子中舍人、左中郎将。以党附高肇，为<br /><br />&nbsp;&nbsp;&nbsp;&nbsp;中尉所劾，事在《高聪传》。楷性严烈，能摧挫豪强，故时人语曰：“莫彳D<br /><br />&nbsp;&nbsp;&nbsp;&nbsp;（都买反）獬（孤楷反），付崔楷。”<br /><br />&nbsp;&nbsp;&nbsp;&nbsp;于时冀定数州，频遭水害。楷上疏曰：<br /><br />&nbsp;&nbsp;&nbsp;&nbsp;臣闻有国有家者，莫不以万姓为心。故矜伤轸于造次，求瘼结于寝兴。黎民<br /><br />&nbsp;&nbsp;&nbsp;&nbsp;阻饥，唐尧致叹；众庶斯馑，帝乙罪己。良以为政与农，实系民命。水旱缘兹以<br /><br />&nbsp;&nbsp;&nbsp;&nbsp;得济，夷险用此而获安。顷东北数州，频年淫雨，长河激浪，洪波汩流，川陆连<br /><br />&nbsp;&nbsp;&nbsp;&nbsp;涛，原隰过望，弥漫不已，泛滥为灾。户无担石之储，家有藜藿之色。华壤膏腴，<br /><br />&nbsp;&nbsp;&nbsp;&nbsp;变为舄卤；菽麦禾黍，化作q蒲。斯用痛心徘徊，潸然伫立也。<br /><br />&nbsp;&nbsp;&nbsp;&nbsp;昔洪水为害四载，流于《夏书》；九土既平攸同，纪自《虞诰》。亮由君之<br /><br />&nbsp;&nbsp;&nbsp;&nbsp;勤恤，臣用劬劳，日昃忘餐，宵分废寝。伏惟皇魏，握图临宇，总契裁极，道敷<br /><br />&nbsp;&nbsp;&nbsp;&nbsp;九有，德被八荒，槐阶棘路，实维英哲，虎门、麟阁，实曰贤明，天地函和，日<br /><br />&nbsp;&nbsp;&nbsp;&nbsp;月光曜。自比定冀水潦，无岁不饥；幽瀛川河，频年泛溢。岂是阳九厄会，百六<br /><br />&nbsp;&nbsp;&nbsp;&nbsp;钟期，故以人事而然，非为运极。昔魏国咸舄，史起哂之；兹地荒芜，臣实为耻。<br /><br />&nbsp;&nbsp;&nbsp;&nbsp;不揆愚瞽，辄敢陈之。<br /><br />&nbsp;&nbsp;&nbsp;&nbsp;计水之凑下，浸润无间，九河通塞，屡有变改，不可一准古法，皆循旧堤。<br /><br />&nbsp;&nbsp;&nbsp;&nbsp;何者？河决瓠子，梁楚几危；宣防既建，水还旧迹。十数年间，户口丰衍。又决<br /><br />&nbsp;&nbsp;&nbsp;&nbsp;屯氏，两川分流，东北数郡之地，仅得支存。及下通灵、鸣，水田一路，往昔膏<br /><br />&nbsp;&nbsp;&nbsp;&nbsp;腴，十分病九，邑居凋离，坟井毁灭。良由水大渠狭，更不开泻，众流壅塞，曲<br /><br />&nbsp;&nbsp;&nbsp;&nbsp;直乘之所致也。至若量其逶迤，穿凿涓浍，分立堤欤所在疏通，预决其路，<br /><br />&nbsp;&nbsp;&nbsp;&nbsp;令无停蹙。随其高下，必得地形，土木参功，务从便省。使地有金堤之坚，水有<br /><br />&nbsp;&nbsp;&nbsp;&nbsp;非常之备。钩连相注，多置水口，从河入海，远迩径过，泻其溃泄此陂泽。<br /><br />&nbsp;&nbsp;&nbsp;&nbsp;九月农罢，量役计功；十月昏正，立匠表度。县遣能工，麾画形势；郡发明使，<br /><br />&nbsp;&nbsp;&nbsp;&nbsp;筹察可否。审地推岸，辨其脉流；树板分崖，练厥从往。别使案检，分剖是非，<br /><br />&nbsp;&nbsp;&nbsp;&nbsp;瞰睇川原，明审通塞。当境修治，不劳役远，终春自罢，未须久功。即以高下营<br /><br />&nbsp;&nbsp;&nbsp;&nbsp;田，因于水陆，水种p稻，陆艺桑麻。必使室有久储，门丰余积。<br /><br />&nbsp;&nbsp;&nbsp;&nbsp;其实上叶御灾之方，亦为中古井田之利。即之近事，有可比伦。江淮之南，<br /><br />&nbsp;&nbsp;&nbsp;&nbsp;地势聪拢云雨阴霖，动弥旬月。遥途远运，惟用舟舻；南亩，微事耒耜。<br /><br />&nbsp;&nbsp;&nbsp;&nbsp;而众庶未为馑色，黔首罕有饥颜。岂天德不均，致地偏罚？故是地势异图，有兹<br /><br />&nbsp;&nbsp;&nbsp;&nbsp;丰馁。臣既乡居水际，目睹荒残，每思郑白，屡想王李。夙宵不寐，言念皇家，<br /><br />&nbsp;&nbsp;&nbsp;&nbsp;愚诚丹款，实希效力，有心萤爝，乞暂施行。使数州士女，无废耕桑之业；圣世<br /><br />&nbsp;&nbsp;&nbsp;&nbsp;洪恩，有赈饥荒之士。邺宰深笑，息自一朝；臣之至诚，申于今日。<br /><br />&nbsp;&nbsp;&nbsp;&nbsp;诏曰：“频年水旱为患，黎民阻饥，静言念之，昃不遑食，鉴此事条，深协<br /><br />&nbsp;&nbsp;&nbsp;&nbsp;在虑。但计画功广，非朝夕可合，宜付外量闻。”事遂施行。楷用功未就，诏还<br /><br />&nbsp;&nbsp;&nbsp;&nbsp;追罢。<br /><br />&nbsp;&nbsp;&nbsp;&nbsp;久之，京兆王继为大将军西讨，引楷为司马。还，转后将军、广平太守。后<br /><br />&nbsp;&nbsp;&nbsp;&nbsp;葛荣转盛，诸将拒击，并皆失利。孝昌初，加楷持节、散骑常侍、光禄大夫、兼<br /><br />&nbsp;&nbsp;&nbsp;&nbsp;尚书北道行台，寻转军司。未几，分定相二州四郡置殷州，以楷为刺史，加后将<br /><br />&nbsp;&nbsp;&nbsp;&nbsp;军。楷至州，表曰：“窃惟殷州，地实四冲，居当五裂；西通长山，东渐巨野。<br /><br />&nbsp;&nbsp;&nbsp;&nbsp;顷国路康宁，四方有截，仍聚奸宄，桴鼓时鸣。况今天长丧乱，妖灾间起。定州<br /><br />&nbsp;&nbsp;&nbsp;&nbsp;逆虏，趑趣北界；邺下凶烬，蚕噬腹心。两处犬羊，势足并合，城下之战，匪暮<br /><br />&nbsp;&nbsp;&nbsp;&nbsp;斯朝。臣以不武，属此屏捍，实思效力，以弱敌强，析骸煮弩，固此忠节。但基<br /><br />&nbsp;&nbsp;&nbsp;&nbsp;趾造创，庶事茫然，升储尺刃，聊自未有，虽欲竭诚，莫知攸济。谨列所须兵仗，<br /><br />&nbsp;&nbsp;&nbsp;&nbsp;请垂矜许。必当虎视一方，遏其侵轶，肃清境内，保全所委。”诏付外量，竟无<br /><br />&nbsp;&nbsp;&nbsp;&nbsp;所给。<br /><br />&nbsp;&nbsp;&nbsp;&nbsp;葛荣自破章武、广阳二王之后，锋不可当。初，楷将之州，人咸劝留家口，<br /><br />&nbsp;&nbsp;&nbsp;&nbsp;单身述职。楷曰：“贪人之禄，忧人之事，如一身独往，朝廷谓吾有进退之计，<br /><br />&nbsp;&nbsp;&nbsp;&nbsp;将士又谁肯为人固志也？”遂合家赴州。三年春，贼势已逼，或劝减小弱以避之，<br /><br />&nbsp;&nbsp;&nbsp;&nbsp;乃遣第四女、第三儿夜出。既而召僚属共论之，咸曰：“女郎出嫁之女，郎君小<br /><br />&nbsp;&nbsp;&nbsp;&nbsp;未胜兵，留之无益，去复何损。且使君在城，家口尚多，足固将士之意，窃不足<br /><br />&nbsp;&nbsp;&nbsp;&nbsp;为疑。”楷曰：“国家岂不知城小力弱也，置吾死地，令吾死耳！一朝送免儿女，<br /><br />&nbsp;&nbsp;&nbsp;&nbsp;将谓吾心不固。亏忠全爱，臧获耻之，况吾荷国重寄也！”遂命追还。州既新立，<br /><br />&nbsp;&nbsp;&nbsp;&nbsp;了无御备之具。及贼来攻，楷率力抗拒，强弱势悬，每勒兵士抚厉之，莫不争奋，<br /><br />&nbsp;&nbsp;&nbsp;&nbsp;咸称：“崔公尚不惜百口，吾等何爱一身！”速战半旬，死者相枕。力竭城陷，<br /><br />&nbsp;&nbsp;&nbsp;&nbsp;楷执节不屈，贼遂害之，时年五十一。长子士元举茂才，平州录事参军、假征虏<br /><br />&nbsp;&nbsp;&nbsp;&nbsp;将军、防城都督，随楷之州，州陷，亦战殁。楷兄弟父子，并死王事，朝野伤叹<br /><br />&nbsp;&nbsp;&nbsp;&nbsp;焉。赠使持节、散骑常侍、镇军将军、定州刺史。永熙中，又特赠侍中、都督冀<br /><br />&nbsp;&nbsp;&nbsp;&nbsp;定相三州诸军事、骠骑大将军、仪同三司、冀州刺史。<br /><br />&nbsp;&nbsp;&nbsp;&nbsp;士元弟士谦、士约，并殁关西。<br /><br />&nbsp;&nbsp;&nbsp;&nbsp;士约弟士顺，仪同开府行参军。<br /><br />&nbsp;&nbsp;&nbsp;&nbsp;士元息励德，武定中，司徒城局参军。<br /><br />&nbsp;&nbsp;&nbsp;&nbsp;史臣曰：郑羲机识明悟，为时所许；懿兄弟风尚，俱有可观，故能并当荣遇，<br /><br />&nbsp;&nbsp;&nbsp;&nbsp;其济美矣。严祖秽薄，忝其家世。幼儒令问促年，伯猷贿以败业，惜乎！崔辩器<br /><br />&nbsp;&nbsp;&nbsp;&nbsp;业著闻，位不远到。逸经明行高，籍甚太和之日，德优官薄，仍世恨之。模雄壮<br /><br />&nbsp;&nbsp;&nbsp;&nbsp;之烈，楷忠贞之操，杀身成义，临难如归。非大丈夫亦何能以若此！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900656);">加入书签</a><a
                        href="900441.html">上一页</a>&larr;<a href="index.html">返回列表</a>&rarr;<a
                            href="900673.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900441.html"; var next_page = "900673.html"; var index_page = "index.html"; var sortid = "9"; var article_id = "14002"; var chapter_id = "900656"; var articlename = "魏书"; var chaptername = " 卷五十六 列传第四十四"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>