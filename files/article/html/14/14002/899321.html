<!DOCTYPE html>
<html>
<head>
<meta charset="gbk" />
<title>魏书- 卷三十三 列传第二十一-在线阅读-哈西文学网</title>
<meta name="keywords" content="魏收，魏书， 卷三十三 列传第二十一全文， 卷三十三 列传第二十一在线阅读 哈西文学网" />
<meta name="description" content="哈西文学网提供魏收的魏书  卷三十三 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/899321.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/899321.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 列传第二十一</h1>
            <div class="link xb">
                <a href="899283.html">上一页</a>&larr;<a href="index.html">返回列表</a>&rarr;<a
                    href="899389.html">下一页</a></div>			
            <div id="BookText">&nbsp;&nbsp;&nbsp;&nbsp;◎宋隐王宪屈遵张蒲谷浑公孙表张济李先贾彝薛提<br /><br />&nbsp;&nbsp;&nbsp;&nbsp;宋隐，字处默，西河介休人也。曾祖]，晋昌黎太守。后为慕容@长史。祖<br /><br />&nbsp;&nbsp;&nbsp;&nbsp;活，中书监。父恭，尚书，徐州刺史。慕容俊徙邺，恭始家于广平列人焉。隐性<br /><br />&nbsp;&nbsp;&nbsp;&nbsp;至孝，年十三，便有成人之志，专精好学，不以兵难易操。仕慕容垂，历尚书郎、<br /><br />&nbsp;&nbsp;&nbsp;&nbsp;太子中舍人、本州别驾。太祖平中山，拜隐尚书吏部郎。车驾还北，诏隐以本官<br /><br />&nbsp;&nbsp;&nbsp;&nbsp;辅卫王仪镇中山。寻转行台右丞，领选如故。拜以老病乞骸骨，太祖不许。寻以<br /><br />&nbsp;&nbsp;&nbsp;&nbsp;母丧归列人。既葬，被徵，固辞以病，而州郡切以期会，隐乃弃妻子，间行避焉。<br /><br />&nbsp;&nbsp;&nbsp;&nbsp;后匿于长乐之经县，数年而卒。临终谓其子侄等曰：“苟能入顺父兄，出悌乡党，<br /><br />&nbsp;&nbsp;&nbsp;&nbsp;仕郡幸而至功曹史，以忠清奉之，则足矣，不劳远诣台阁。恐汝不能富贵，而徒<br /><br />&nbsp;&nbsp;&nbsp;&nbsp;延门户之累耳。若忘吾言，是为无若父也，使鬼而有知，吾不归食矣。”有五子。<br /><br />&nbsp;&nbsp;&nbsp;&nbsp;第三子温，世祖时徵拜中书博士。卒，追赠建威将军、豫州刺史，列人定侯。<br /><br />&nbsp;&nbsp;&nbsp;&nbsp;温弟演，显祖初从征彭城有功，拜明威将军、济北太守。<br /><br />&nbsp;&nbsp;&nbsp;&nbsp;演子鲋，字伯鱼。州别驾。<br /><br />&nbsp;&nbsp;&nbsp;&nbsp;隐弟辅，字处仁。少慷慨有大操，博览群书。州辟别驾。早卒。<br /><br />&nbsp;&nbsp;&nbsp;&nbsp;隐叔父洽，为慕容垂尚书。太祖之围中山也，洽率所领专守北围。当洽所统，<br /><br />&nbsp;&nbsp;&nbsp;&nbsp;官军多被伤杀，太祖特深忿恨。及城平，遂杀之。子顺、训并下腐刑。<br /><br />&nbsp;&nbsp;&nbsp;&nbsp;洽第四子宣，字道茂，时年数岁，亲人窃逃以免。后与范阳庐玄、勃海高允<br /><br />&nbsp;&nbsp;&nbsp;&nbsp;及从子志惚会纾拜中书博士。寻兼散骑常侍，使刘义隆。加冠军将军，赐爵中<br /><br />&nbsp;&nbsp;&nbsp;&nbsp;都侯，领中书侍郎，行司隶校尉。真君七年卒，赠司隶，谥简侯。<br /><br />&nbsp;&nbsp;&nbsp;&nbsp;子谟，字乾仁，袭爵。卒于辽西太守。<br /><br />&nbsp;&nbsp;&nbsp;&nbsp;子鸾，字珍和，袭爵。东莞太守。<br /><br />&nbsp;&nbsp;&nbsp;&nbsp;鸾弟琼，字普贤。少以孝行称，母曾病，季秋之月，思瓜不已。琼梦想见之，<br /><br />&nbsp;&nbsp;&nbsp;&nbsp;求而遂获。时人称异。母终，州郡屡辟，皆不就。卒于家。<br /><br />&nbsp;&nbsp;&nbsp;&nbsp;子仲美，武定末，尚书水部郎。<br /><br />&nbsp;&nbsp;&nbsp;&nbsp;王宪，字显则，北海剧人也。祖猛，苻坚丞相。父休，河东太守。宪幼孤，<br /><br />&nbsp;&nbsp;&nbsp;&nbsp;随伯父永在邺。苻丕称尊号，复以永为丞相。永为慕容永所杀，宪奔清河，匿于<br /><br />&nbsp;&nbsp;&nbsp;&nbsp;民家。皇始中，舆驾次赵郡之高邑，宪乃归诚。太祖见之，曰：“此王猛孙也。”<br /><br />&nbsp;&nbsp;&nbsp;&nbsp;厚礼待之，以为本州中正，领选曹事，兼掌门下。世祖即位，行廷尉卿。出为上<br /><br />&nbsp;&nbsp;&nbsp;&nbsp;谷太守，加中垒将军，赐爵高唐子。清身率下，风化大行。寻拜外都大官，后为<br /><br />&nbsp;&nbsp;&nbsp;&nbsp;中都。历任二曹，断狱称旨，进爵剧县侯，加龙骧将军。出为并州刺史，加安南<br /><br />&nbsp;&nbsp;&nbsp;&nbsp;将军，进爵北海公，境内清肃。及还京师，以宪元老，特赐锦绣、布帛、绵彩、<br /><br />&nbsp;&nbsp;&nbsp;&nbsp;珍羞、礼膳。天安初卒，年八十九。赠镇南将军、青州刺史，谥曰康。<br /><br />&nbsp;&nbsp;&nbsp;&nbsp;子崇，袭。早卒。子仲智袭。历中山侍郎、安西将军、缨州刺史。有清平之<br /><br />&nbsp;&nbsp;&nbsp;&nbsp;称。<br /><br />&nbsp;&nbsp;&nbsp;&nbsp;崇弟嶷，字道长。少以父任为中书学生，稍迁南部大夫。高祖初，出使巡察<br /><br />&nbsp;&nbsp;&nbsp;&nbsp;青、徐、兖、豫，抚慰新附，观省风俗。还，迁南部尚书，在任十四年。时南州<br /><br />&nbsp;&nbsp;&nbsp;&nbsp;多事，文奏盈几，讼者填门。嶷性儒缓，委随不断，终日在坐，昏睡而已。李诉、<br /><br />&nbsp;&nbsp;&nbsp;&nbsp;邓宗庆等号为明察，勤理时务，而二人终见诛戮，余十数人或黜或免，唯嶷卒得<br /><br />&nbsp;&nbsp;&nbsp;&nbsp;自保。时人为之语曰：“实痴实昏，终得保存。”加散骑常侍，右将军，赐爵东<br /><br />&nbsp;&nbsp;&nbsp;&nbsp;平侯。未几，拜安东将军，进爵乐安公。出为持节、镇西将军、秦州刺史。改为<br /><br />&nbsp;&nbsp;&nbsp;&nbsp;华山公，散骑常侍如故。后入为内都大官。卒。<br /><br />&nbsp;&nbsp;&nbsp;&nbsp;子祖念，袭爵。官至东平太守。例降爵为侯。卒，赠宁朔将军、光州刺史。<br /><br />&nbsp;&nbsp;&nbsp;&nbsp;子庆钟，袭爵。给事中。食秽无行，坐事爵除。<br /><br />&nbsp;&nbsp;&nbsp;&nbsp;祖念弟云，字罗汉，颇有风尚。自尚书郎入为中书舍人。转司州别驾、光禄<br /><br />&nbsp;&nbsp;&nbsp;&nbsp;少卿，改授卫尉少卿。出为冠军将军、尚书、兖州刺史，寻进号征虏将军。在州<br /><br />&nbsp;&nbsp;&nbsp;&nbsp;坐受所部荆山戍主杜虞财货，又取官绢，因染割易，御史纠劾，付廷尉。遇赦免。<br /><br />&nbsp;&nbsp;&nbsp;&nbsp;熙平二年卒官。赠平南将军、豫州刺史，谥曰文昭。有九子。<br /><br />&nbsp;&nbsp;&nbsp;&nbsp;长子昕，字元景。武定末，太子詹事。<br /><br />&nbsp;&nbsp;&nbsp;&nbsp;昕弟晖，字元旭。早称机悟。历尚书仪曹郎、中书舍人。赠散骑常侍、镇军<br /><br />&nbsp;&nbsp;&nbsp;&nbsp;将军、兖州刺史。<br /><br />&nbsp;&nbsp;&nbsp;&nbsp;晖弟旰，字仲明。秘书郎、司徒主簿。天平中，为盗所害。<br /><br />&nbsp;&nbsp;&nbsp;&nbsp;屈遵，字子皮，昌黎徒河人也。博学多艺，名著当时。为慕容永尚书仆射、<br /><br />&nbsp;&nbsp;&nbsp;&nbsp;武垣公。永灭，垂以为博陵令。太祖南伐，车驾幸鲁口，博陵太守申永南奔河外，<br /><br />&nbsp;&nbsp;&nbsp;&nbsp;高阳太守崔玄伯东走海滨，属城长吏率多逃窜。遵独告其吏民曰：“往年宝师大<br /><br />&nbsp;&nbsp;&nbsp;&nbsp;败，今兹垂征不还，天之弃燕，人弗支也。魏帝神武命世，宽仁善纳，御众百万，<br /><br />&nbsp;&nbsp;&nbsp;&nbsp;号令若一，此汤武之师。吾欲归命，尔等勉之，勿遇嘉运而为祸先。”遂归太祖。<br /><br />&nbsp;&nbsp;&nbsp;&nbsp;太祖素闻其名，厚加礼焉。拜中书令，出纳王言，兼总文诰。中原既平，赐爵下<br /><br />&nbsp;&nbsp;&nbsp;&nbsp;蔡子。从驾还京师，卒，时年七十。<br /><br />&nbsp;&nbsp;&nbsp;&nbsp;子须，袭。除长乐太守，加镇远将军，进爵信都侯。卒，赠宁北将军、昌黎<br /><br />&nbsp;&nbsp;&nbsp;&nbsp;公，谥曰恭。<br /><br />&nbsp;&nbsp;&nbsp;&nbsp;少子处珍，袭爵。处珍卒，子车渠袭爵。高祖初，出为东阳镇将。卒，赠青<br /><br />&nbsp;&nbsp;&nbsp;&nbsp;州刺史，谥曰庄。<br /><br />&nbsp;&nbsp;&nbsp;&nbsp;须长子垣，字长生。沉深有局量。少纂家业，尤善书计。太祖初，给事诸曹。<br /><br />&nbsp;&nbsp;&nbsp;&nbsp;太宗世，迁将作监，统京师诸署。世祖即位，稍迁尚书右仆射，加侍中。以破平<br /><br />&nbsp;&nbsp;&nbsp;&nbsp;凉功，赐爵济北公，加平南将军。后转中领军。恭宗在东宫，垣领太子少傅。后<br /><br />&nbsp;&nbsp;&nbsp;&nbsp;督诸军东伐，进号镇东大将军。师次和龙，冯文通致牛酒以犒军，献甲三千。垣<br /><br />&nbsp;&nbsp;&nbsp;&nbsp;责其不送侍子，数之以王命，遂掠男女六千口而还。垣在宫公正，内外称其平当。<br /><br />&nbsp;&nbsp;&nbsp;&nbsp;世祖信任之，委以大政，车驾出征，常居中留镇。与襄城公庐鲁元俱赐甲第，世<br /><br />&nbsp;&nbsp;&nbsp;&nbsp;祖数临幸，赏赐隆厚。真君四年，坠马卒，时年五十五。时世祖幸阴山，恭宗遣<br /><br />&nbsp;&nbsp;&nbsp;&nbsp;使乘传奏状，世祖甚悼惜之。谓使人曰：“汝等杀朕良臣，何用乘马！”遂令步<br /><br />&nbsp;&nbsp;&nbsp;&nbsp;归。赠征西大将军，谥曰成公。<br /><br />&nbsp;&nbsp;&nbsp;&nbsp;长子观，早卒。世祖愍之，赐其子男爵。<br /><br />&nbsp;&nbsp;&nbsp;&nbsp;观弟道赐，袭祖爵。道赐，少以父任，内侍左右。稍迁主客，进为尚书，加<br /><br />&nbsp;&nbsp;&nbsp;&nbsp;散骑常侍。善骑射，机辩有辞气，世祖甚器之。从征盖吴，迁尚书右仆射，加侍<br /><br />&nbsp;&nbsp;&nbsp;&nbsp;中。还至雁门，暴疾卒。谥曰哀公。<br /><br />&nbsp;&nbsp;&nbsp;&nbsp;子拔，袭爵。拔少好阴阳学。世祖追思其父祖，年十四，以为南部大夫。时<br /><br />&nbsp;&nbsp;&nbsp;&nbsp;世祖南伐，擒刘义隆将胡盛之，以付拔。拔酒醉，不觉盛之逃去。世祖大怒，命<br /><br />&nbsp;&nbsp;&nbsp;&nbsp;斩之。将伏@，世祖怆然曰：“若鬼而有知，长生问其子孙，朕何以应之？”乃<br /><br />&nbsp;&nbsp;&nbsp;&nbsp;赦拔，免为散大夫。后显祖以其功臣子拜营州刺史。卒，子永兴袭爵。<br /><br />&nbsp;&nbsp;&nbsp;&nbsp;张蒲，字玄则，河内修武人，本名谟，后改为蒲。汉太尉延之后。父攀，慕<br /><br />&nbsp;&nbsp;&nbsp;&nbsp;容垂御史中丞、兵部尚书，以清方称。蒲少有父风，颇涉文史，以端谨见知，为<br /><br />&nbsp;&nbsp;&nbsp;&nbsp;慕容宝阳平、河间二郡太守，尚书左丞。太祖定中山，宝之官司叙用者，多降品<br /><br />&nbsp;&nbsp;&nbsp;&nbsp;秩。既素闻蒲名，仍拜为尚书左丞。<br /><br />&nbsp;&nbsp;&nbsp;&nbsp;天兴中，以蒲清谨方正，迁东部大人。后拜太中大夫。太宗即位，为内都大<br /><br />&nbsp;&nbsp;&nbsp;&nbsp;官，赐爵泰昌子，参决庶狱，私谒不行，号为公正。<br /><br />&nbsp;&nbsp;&nbsp;&nbsp;泰常初，丁零翟猛雀驱逼吏民入白<山间>山，谋为大逆。诏蒲与冀州刺史长孙<br /><br />&nbsp;&nbsp;&nbsp;&nbsp;道生等往讨。道生等欲径以大兵击之，蒲曰：“良民所以从猛雀者，非乐乱而为，<br /><br />&nbsp;&nbsp;&nbsp;&nbsp;皆逼凶威，强服之耳。今若直以大军临之，吏民虽欲返善，其道无由。又惧诛夷，<br /><br />&nbsp;&nbsp;&nbsp;&nbsp;必并势而距官军，然后入山恃阻，诳惑愚民。其变未易图也。不如先遣使喻之，<br /><br />&nbsp;&nbsp;&nbsp;&nbsp;使民不与猛雀同谋者无坐，则民必喜而俱降矣。”道生甚以为然，具以奏闻。太<br /><br />&nbsp;&nbsp;&nbsp;&nbsp;宗诏蒲军前慰喻。乃下数千家，还其本属，蒲皆安集之。猛雀与亲党百余人奔逃。<br /><br />&nbsp;&nbsp;&nbsp;&nbsp;蒲与道生等追斩猛雀首，送京师。<br /><br />&nbsp;&nbsp;&nbsp;&nbsp;后刘裕寇窃河表，以蒲为南中郎将、南蛮校尉，隶平南大将军长孙嵩往御之。<br /><br />&nbsp;&nbsp;&nbsp;&nbsp;裕入长安，乃还。后改为寿张子，与安平公叔孙建将兵自平原东渡，徇下刘义符<br /><br />&nbsp;&nbsp;&nbsp;&nbsp;青兖诸郡。诏加陈兵将军、济州刺史。又与建攻青州，不克而还。<br /><br />&nbsp;&nbsp;&nbsp;&nbsp;世祖即位，以蒲清贫，妻子衣食不给，乃出为相州刺史。扶弱抑强，进善黜<br /><br />&nbsp;&nbsp;&nbsp;&nbsp;恶，教化大行。始光三年卒于州，年七十二。吏民痛惜之。蒲在谋臣之列，屡出<br /><br />&nbsp;&nbsp;&nbsp;&nbsp;为将，朝廷清论，常为称首。赠平东将军、广平公，谥曰文恭。<br /><br />&nbsp;&nbsp;&nbsp;&nbsp;子昭，有志操。天兴中，以功臣子为太学生。太宗即位，为内主书。后袭父<br /><br />&nbsp;&nbsp;&nbsp;&nbsp;爵。神壑校从征蠕蠕，以功进爵修武侯，加平远将军。延和二年，出为幽州刺<br /><br />&nbsp;&nbsp;&nbsp;&nbsp;史，开府，加宁东将军。时幽州年谷不登，州廪虚磬，民多菜色。昭谓民吏曰：<br /><br />&nbsp;&nbsp;&nbsp;&nbsp;“何我之不德而遇其时乎？”乃使富人通济贫乏，车马之家籴运外境，贫弱者劝<br /><br />&nbsp;&nbsp;&nbsp;&nbsp;以农桑。岁乃大熟。士女称颂之。在任三年，卒。<br /><br />&nbsp;&nbsp;&nbsp;&nbsp;子昶，袭爵。早卒。<br /><br />&nbsp;&nbsp;&nbsp;&nbsp;昶弟灵符。真君八年，补中书博士。和平中，咸阳郡民赵昌聚党作逆，百姓<br /><br />&nbsp;&nbsp;&nbsp;&nbsp;骚动。诏灵符宣旨慰喻，民乃复业。天安初，迁中书侍郎，赐爵昌国子。延兴中，<br /><br />&nbsp;&nbsp;&nbsp;&nbsp;使南豫州，观察风俗。太和四年，除建威将军、广平太守。还为尚书左丞、司州<br /><br />&nbsp;&nbsp;&nbsp;&nbsp;大中正。后除镇远将军、齐州刺史。十六年，转光州刺史，加立忠将军。卒。<br /><br />&nbsp;&nbsp;&nbsp;&nbsp;谷浑，字元冲，昌黎人也。父兖，膂力兼人，弯弓三百斤，勇冠一时。仕慕<br /><br />&nbsp;&nbsp;&nbsp;&nbsp;容垂，至广武将军。<br /><br />&nbsp;&nbsp;&nbsp;&nbsp;浑少有父风，任侠好气，以父母在，常自退抑。晚乃折节受经业，遂览群籍，<br /><br />&nbsp;&nbsp;&nbsp;&nbsp;被服类儒者。太祖时，以善隶书为内侍左右。太宗世，迁前锋将军，从幸河南。<br /><br />&nbsp;&nbsp;&nbsp;&nbsp;还，以选给事东宫。世祖即位，为中书侍郎，加振威将军。从征赫连昌，为骁骑<br /><br />&nbsp;&nbsp;&nbsp;&nbsp;将军。迁侍中、安南将军，领仪曹尚书，赐爵濮阳公。<br /><br />&nbsp;&nbsp;&nbsp;&nbsp;浑正直有操行，性不苟合，趣舍不与己同者，视之蔑如也。然爱重旧故，不<br /><br />&nbsp;&nbsp;&nbsp;&nbsp;以富贵骄人。时人以此称之。在官廉直，为世祖所器重，诏以浑子孙十五以上悉<br /><br />&nbsp;&nbsp;&nbsp;&nbsp;补中书学生。延和二年春，卒。世祖悼惜之，亲临其丧。赠赐丰厚，谥曰文宣。<br /><br />&nbsp;&nbsp;&nbsp;&nbsp;子阐，字崇基，小字长命，袭爵。少侍东宫，稍迁平南将军、相州刺史。入<br /><br />&nbsp;&nbsp;&nbsp;&nbsp;为外都大官。延兴四年卒。谥曰简公。<br /><br />&nbsp;&nbsp;&nbsp;&nbsp;阐弟季孙，袭爵。中书学生，入为秘书中散，迁中部大夫。出为吐京镇将。<br /><br />&nbsp;&nbsp;&nbsp;&nbsp;阐子洪，字元孙。少受学中书。世祖以洪机敏有祖风，令入授高宗经。高宗<br /><br />&nbsp;&nbsp;&nbsp;&nbsp;即位，以旧恩为散骑常侍、南部长。迁尚书，赐爵荥阳公。洪性贪奢，仆妾衣服<br /><br />&nbsp;&nbsp;&nbsp;&nbsp;锦绮，赀累千金，而求欲滋剧。时显祖舅李峻等初至京师，官给衣服，洪辄截没。<br /><br />&nbsp;&nbsp;&nbsp;&nbsp;为有司所纠，并穷其前后赃罪，坐以伏法。<br /><br />&nbsp;&nbsp;&nbsp;&nbsp;子颖，青州、征东大将军、广陵王羽田曹参军、员外散骑侍郎、给事中、尚<br /><br />&nbsp;&nbsp;&nbsp;&nbsp;书郎，加威远将军。除员外散骑常侍，寻转中散大夫。大军伐蜀，时益州刺史傅<br /><br />&nbsp;&nbsp;&nbsp;&nbsp;竖眼出为别将，以颖权行州事。后除假节、镇远将军、凉州刺史，不行，改授太<br /><br />&nbsp;&nbsp;&nbsp;&nbsp;府少卿，又加前将军。神龟二年卒。赠平东将军，营州刺史，谥曰贞。<br /><br />&nbsp;&nbsp;&nbsp;&nbsp;长子纂，字灵绍，颇有学涉。解褐太学博士，领侍御史。稍迁著作郎、司州<br /><br />&nbsp;&nbsp;&nbsp;&nbsp;治中、黄门郎、散骑常侍，又为侍中，兼殿中尚书。迁骠骑大将军、左光禄大夫，<br /><br />&nbsp;&nbsp;&nbsp;&nbsp;营州大中正。纂前为著作，又监国史，不能有所缉缀。<br /><br />&nbsp;&nbsp;&nbsp;&nbsp;纂弟士恢，字绍达。少好琴书。初为世宗挽郎，除奉朝请。正光中，入侍，<br /><br />&nbsp;&nbsp;&nbsp;&nbsp;甚为肃宗宠待。元叉之出，灵太后反政，绍达预有力焉。迁谏议大夫，俄转通直<br /><br />&nbsp;&nbsp;&nbsp;&nbsp;散骑常侍、直阁将军、鸿胪少卿，封元城县开国侯，邑七百户。太后嬖幸郑俨，<br /><br />&nbsp;&nbsp;&nbsp;&nbsp;惧绍达间构于帝，每因言次，导绍达为州。绍达耽宠，不愿出外。太后诬其罪而<br /><br />&nbsp;&nbsp;&nbsp;&nbsp;杀之。<br /><br />&nbsp;&nbsp;&nbsp;&nbsp;公孙表，字玄元，燕郡广阳人也。游学为诸生。慕容冲以为尚书郎。慕容垂<br /><br />&nbsp;&nbsp;&nbsp;&nbsp;破长子，从入中山。慕容宝走，乃归阙。以使江南称旨，拜尚书郎。后为博士。<br /><br />&nbsp;&nbsp;&nbsp;&nbsp;初，太祖以慕容垂诸子分据势要，权柄推移，遂至亡灭；且国俗敦朴，嗜欲寡少，<br /><br />&nbsp;&nbsp;&nbsp;&nbsp;不可启其机心，而导其巧利，深非之。表承指上《韩非书》二十卷，太祖称善。<br /><br />&nbsp;&nbsp;&nbsp;&nbsp;太宗初，表参功劳将军元屈军事，讨吐京叛胡，为胡所败。表以先谏止屈，<br /><br />&nbsp;&nbsp;&nbsp;&nbsp;太宗善之，赐爵固安子。河西饥胡刘虎聚结流民，反于上党，南寇河内。诏表讨<br /><br />&nbsp;&nbsp;&nbsp;&nbsp;虎，又令表与姚兴洛阳戍将结期，使备河南岸，然后进军讨之。时胡内自疑阻，<br /><br />&nbsp;&nbsp;&nbsp;&nbsp;更相杀害，表以其有解散之势，遂不与戍将相闻，率众讨之。法令不整，为胡所<br /><br />&nbsp;&nbsp;&nbsp;&nbsp;败，军人大被伤杀。太宗深衔之。<br /><br />&nbsp;&nbsp;&nbsp;&nbsp;及刘裕征姚兴，兖州刺史尉建闻寇至，弃滑台北走，诏表随寿光侯叔孙建屯<br /><br />&nbsp;&nbsp;&nbsp;&nbsp;枋头。泰常七年，刘裕死，议取河南侵地。太宗以为掠地至淮，滑台等三城自然<br /><br />&nbsp;&nbsp;&nbsp;&nbsp;面缚。表固执宜先攻城，太宗从之。于是以奚斤为都督，以表为吴兵将军、广州<br /><br />&nbsp;&nbsp;&nbsp;&nbsp;刺史。斤等济河，表攻滑台，历时不拔。太宗乃南巡，为之声援。表等既克滑台，<br /><br />&nbsp;&nbsp;&nbsp;&nbsp;引师西伐，大破刘义隆将翟广等于土楼，遂围虎牢。车驾次汲郡，始昌子苏坦、<br /><br />&nbsp;&nbsp;&nbsp;&nbsp;太史令王亮奏表置军虎牢东，不得利便之地，故令贼不时灭。太宗雅好术数，又<br /><br />&nbsp;&nbsp;&nbsp;&nbsp;积前忿，及攻虎牢，士卒多伤，乃使人夜就帐中缢而杀之。时年六十四。太宗以<br /><br />&nbsp;&nbsp;&nbsp;&nbsp;贼末退，秘而不宣。<br /><br />&nbsp;&nbsp;&nbsp;&nbsp;初，表与勃海封恺友善，后为子求恺从女，恺不许，表甚衔之。及封氏为司<br /><br />&nbsp;&nbsp;&nbsp;&nbsp;马国[所逮，太宗以旧族欲原之，表固证其罪，乃诛封氏。表为人外和内忌，时<br /><br />&nbsp;&nbsp;&nbsp;&nbsp;人以此薄之。表本与王亮同营署，及其出也，轻侮亮，故至于死。<br /><br />&nbsp;&nbsp;&nbsp;&nbsp;第二子轨，字元庆。少以文学知名，太宗时为中书郎。出从征讨，补诸军司<br /><br />&nbsp;&nbsp;&nbsp;&nbsp;马。世祖平赫连昌，引诸将帅入其府藏，各令任意取金玉。诸将取之盈怀，轨独<br /><br />&nbsp;&nbsp;&nbsp;&nbsp;不探把。世祖乃亲探金赐之，谓轨曰：“卿可谓临财不苟得，朕所以增赐者，欲<br /><br />&nbsp;&nbsp;&nbsp;&nbsp;显廉于众人。”<br /><br />&nbsp;&nbsp;&nbsp;&nbsp;后兼大鸿胪，持节拜氐王杨玄为南秦王。及境，玄不郊迎。轨数玄曰：“昔<br /><br />&nbsp;&nbsp;&nbsp;&nbsp;尉他跨据，及陆贾至，匍匐奉顺，故能垂名竹帛。今君王无肃恭之礼，非蕃臣也。”玄使其属赵客子对曰：“天子以六合为家，孰非王庭？是以敢请入国，然后受<br /><br />&nbsp;&nbsp;&nbsp;&nbsp;谒。”轨答曰：“大夫入境，尚有郊劳，而况王命者乎？请奉策以还。”玄惧，<br /><br />&nbsp;&nbsp;&nbsp;&nbsp;诣郊受命。轨使还，称旨，拜尚书，赐爵燕郡公，加平南将军。<br /><br />&nbsp;&nbsp;&nbsp;&nbsp;及刘义隆将到彦之遣其部将姚纵夫济河，攻冶坂。世祖虑更北入，遣轨屯壶<br /><br />&nbsp;&nbsp;&nbsp;&nbsp;关。会上党丁零叛，轨讨平之。出为虎牢镇将。<br /><br />&nbsp;&nbsp;&nbsp;&nbsp;初，世祖将北征，发民驴以运粮，使轨部诣雍州。轨令驴主皆加绢一匹，乃<br /><br />&nbsp;&nbsp;&nbsp;&nbsp;与受之。百姓为之语曰：“驴无强弱，辅脊自壮。”众共嗤之。坐徵还。真君二<br /><br />&nbsp;&nbsp;&nbsp;&nbsp;年卒，时年五十一。轨既死，世祖谓崔浩曰：“吾行过上党，父老皆曰：公孙轨<br /><br />&nbsp;&nbsp;&nbsp;&nbsp;为受货纵贼，使至今余奸不除，轨之咎也。其初来，单马执鞭；返去，从车百辆，<br /><br />&nbsp;&nbsp;&nbsp;&nbsp;载物而南。丁零渠帅乘山骂轨，轨怒，取骂者之母，以矛刺其阴而杀之，曰：<br /><br />&nbsp;&nbsp;&nbsp;&nbsp;‘何以生此逆子！’从下到擘，分磔四支于山树上以肆其忿。是忍行不忍之事。<br /><br />&nbsp;&nbsp;&nbsp;&nbsp;轨幸而早死，至今在者，吾必族而诛之。”<br /><br />&nbsp;&nbsp;&nbsp;&nbsp;轨终得娶于封氏，生二子：斌，薄<br /><br />&nbsp;&nbsp;&nbsp;&nbsp;斌，袭爵。拜内都大官。正光二年卒。赠幽州刺史。<br /><br />&nbsp;&nbsp;&nbsp;&nbsp;保字文叔，初为东宫吏，稍迁仪曹长，赐爵阳平公。时显祖于苑内立殿，<br /><br />&nbsp;&nbsp;&nbsp;&nbsp;敕中秘群官制名。痹唬骸俺嘉胖磷鹬凉螅莫崇于帝王；天人挹损，莫大于谦光。<br /><br />&nbsp;&nbsp;&nbsp;&nbsp;伏惟陛下躬唐虞之德，存道颐神，逍遥物外，宫居之名，当协敝肌３加抟晕宜<br /><br />&nbsp;&nbsp;&nbsp;&nbsp;曰‘崇光’。”奏可。后卒于南部尚书。赠安东将军、幽州刺史，谥曰宣。<br /><br />&nbsp;&nbsp;&nbsp;&nbsp;逼蓿崔浩弟女也。生子良，字遵伯。聪明好学，为尚书左丞，雅有干用，<br /><br />&nbsp;&nbsp;&nbsp;&nbsp;为高祖所知遇。<br /><br />&nbsp;&nbsp;&nbsp;&nbsp;良弟衡，字道津。良推爵让之，仕至司直。良以别功，赐爵昌平子。子崇基<br /><br />&nbsp;&nbsp;&nbsp;&nbsp;袭。<br /><br />&nbsp;&nbsp;&nbsp;&nbsp;轨弟质，字元直。有经义，颇属文。初为中书学生，稍迁博士。世祖征凉州，<br /><br />&nbsp;&nbsp;&nbsp;&nbsp;留宜都王穆寿辅恭宗。时蠕蠕乘虚犯塞，侯骑至于京师，京师大震。寿雅信任质，<br /><br />&nbsp;&nbsp;&nbsp;&nbsp;以为谋主。质性好卜筮，卜筮者咸云寇必不来，故不谋备。由质几致败国。后深<br /><br />&nbsp;&nbsp;&nbsp;&nbsp;自督厉，屡进谠言，超迁尚书。真君九年卒。追赠中护军将军、光禄勋、幽州刺<br /><br />&nbsp;&nbsp;&nbsp;&nbsp;史、广阳侯、谥曰恭。<br /><br />&nbsp;&nbsp;&nbsp;&nbsp;第二子邃，字文庆。初为选部吏，以积勤，稍迁南部长。敷奏有称，迁南部<br /><br />&nbsp;&nbsp;&nbsp;&nbsp;尚书，赐爵范阳侯，加左将军。高祖诏邃与内都幢将、上谷公张倏率众讨萧赜舞<br /><br />&nbsp;&nbsp;&nbsp;&nbsp;阴戍。<br /><br />&nbsp;&nbsp;&nbsp;&nbsp;后高祖与文明太后引见王公以下，高祖曰：“比年方割畿内及京城三部，于<br /><br />&nbsp;&nbsp;&nbsp;&nbsp;百姓颇有益否？”邃对曰：“先者人民离散，主司猥多，至于督察，实难齐整。<br /><br />&nbsp;&nbsp;&nbsp;&nbsp;自方割以来，众赋易办，实有大益。”太后曰：“诸人多言无益，卿言可谓识治<br /><br />&nbsp;&nbsp;&nbsp;&nbsp;机矣。”诏醴阳被掠之兵，有得还者，赐绢二十匹。邃奏为贵贱等级，高祖称善。<br /><br />&nbsp;&nbsp;&nbsp;&nbsp;依例降侯，改为襄平伯。出为使持节、安东将军、青州刺史。以邃在公遗迹可纪，<br /><br />&nbsp;&nbsp;&nbsp;&nbsp;下诏褒述。加镇东将军，领东夷校尉，刺史如故。<br /><br />&nbsp;&nbsp;&nbsp;&nbsp;太和十九年，卒于官。高祖在邺宫，为之举哀。时百度唯新，青州佐吏疑为<br /><br />&nbsp;&nbsp;&nbsp;&nbsp;所服。诏曰：“今古时殊，礼或隆杀。专古也，理与今违；专今也，大乖曩义。<br /><br />&nbsp;&nbsp;&nbsp;&nbsp;当斟酌两途，商量得失，吏民之情亦不可苟顺也。主簿，近代相承服斩，过葬便<br /><br />&nbsp;&nbsp;&nbsp;&nbsp;除，可如故事。自余无服，大成寥落，可准诸境内之民，为齐衰三月。”<br /><br />&nbsp;&nbsp;&nbsp;&nbsp;子同始，袭爵。卒于给事中。<br /><br />&nbsp;&nbsp;&nbsp;&nbsp;同始弟同庆，笃厚廉慎，为司徒田曹参军、李崇骠骑府外兵参军。随崇北征，<br /><br />&nbsp;&nbsp;&nbsp;&nbsp;有方直之称。<br /><br />&nbsp;&nbsp;&nbsp;&nbsp;邃，蔽从父兄弟，而辈牌餍∮牛又封氏之生，崔氏之婿；邃母雁门李氏，<br /><br />&nbsp;&nbsp;&nbsp;&nbsp;地望县隔。钜鹿太守祖季真，多识北方人物，每云：“士大夫当须好婚亲，二公<br /><br />&nbsp;&nbsp;&nbsp;&nbsp;孙同堂兄弟耳，吉凶会集，便有士庶之异。”<br /><br />&nbsp;&nbsp;&nbsp;&nbsp;张济，字士度，西河人也。父千秋，慕容永骁骑将军。永灭，来奔。太祖善<br /><br />&nbsp;&nbsp;&nbsp;&nbsp;之，拜建节将军，赐爵成纪侯。随从征伐，累著功绩。登国末，卒。<br /><br />&nbsp;&nbsp;&nbsp;&nbsp;济涉猎书传，清辩，美仪容。太祖爱之，引侍左右，与公孙表等俱为行人，<br /><br />&nbsp;&nbsp;&nbsp;&nbsp;拜散骑侍郎，袭爵。<br /><br />&nbsp;&nbsp;&nbsp;&nbsp;先是，姚兴遣将攻洛阳，司马德宗雍州刺史杨缙谇彩蛊蚴τ诔Ｉ酵踝瘛Ｗ<br /><br />&nbsp;&nbsp;&nbsp;&nbsp;以状闻，太祖遣济为遵从事中郎报之。济自襄阳还，太祖问济江南之事，济对曰：<br /><br />&nbsp;&nbsp;&nbsp;&nbsp;“司马昌明死，子德宗代立。所部州镇，迭相攻击，今虽小定，君弱臣强，全无<br /><br />&nbsp;&nbsp;&nbsp;&nbsp;纲纪。臣等既至襄阳，缙谖食迹骸魏初伐中山几十万众？’臣答：‘三十余万。’<br /><br />&nbsp;&nbsp;&nbsp;&nbsp;缙谠唬骸魏国被甲戎马，可有几匹？’臣答曰：‘中军精骑十有余万，外军无<br /><br />&nbsp;&nbsp;&nbsp;&nbsp;数。’缙谠唬骸以此讨羌，岂足灭也？’又曰：‘魏定中山，徙几户于北？’<br /><br />&nbsp;&nbsp;&nbsp;&nbsp;臣答曰：‘七万余家。’缙谠唬骸治在何城？’臣答曰：‘定都平城。’缙<br /><br />&nbsp;&nbsp;&nbsp;&nbsp;曰：‘有如许大众，亦何用城焉？’又曰：‘魏帝为欲久都平城，将复迁乎？’<br /><br />&nbsp;&nbsp;&nbsp;&nbsp;臣答：‘非所知也。’缙谖懦廷不都山东，貌有喜色，曰：‘晋魏通和，乃在<br /><br />&nbsp;&nbsp;&nbsp;&nbsp;往昔，非唯今日。羌寇狡猾，频侵河洛，夙夜忧危。今此寡弱，仓库空竭，与君<br /><br />&nbsp;&nbsp;&nbsp;&nbsp;便为一家，义所无讳。洛城救援，仰恃于魏，若获保全，当必厚报。如其为羌所<br /><br />&nbsp;&nbsp;&nbsp;&nbsp;乘，宁使魏取。’臣等欲分向扬州。缙谠唬骸蛮贼互起，水行甚难。魏之军马，<br /><br />&nbsp;&nbsp;&nbsp;&nbsp;已据滑台，于此而还，从北道东下，乃更便直。晋之法制，有异于魏。今都督襄<br /><br />&nbsp;&nbsp;&nbsp;&nbsp;阳，委以外事，有欲征讨，辄便兴发，然后表闻，令朝廷知之而已。如其事势不<br /><br />&nbsp;&nbsp;&nbsp;&nbsp;举，亦不承台命。’”太祖嘉其辞顺，乃厚赏其使，许救洛阳。<br /><br />&nbsp;&nbsp;&nbsp;&nbsp;后迁谒者仆射，报使姚兴。以累使称旨，拜胜兵将军。频从车驾北伐，济谋<br /><br />&nbsp;&nbsp;&nbsp;&nbsp;功居多。赏赐奴婢百口，马牛数百，羊二十余口。天赐五年卒。子多罗袭爵，坐<br /><br />&nbsp;&nbsp;&nbsp;&nbsp;事除。<br /><br />&nbsp;&nbsp;&nbsp;&nbsp;李先，字容仁，中山庐奴人也，本字犯高祖庙讳。少好学，善占相之术，师<br /><br />&nbsp;&nbsp;&nbsp;&nbsp;事清河张御，御奇之。仕苻坚尚书郎。后慕容永闻其名，迎为谋主。先劝永据长<br /><br />&nbsp;&nbsp;&nbsp;&nbsp;子城，永遂称制，以先为黄门郎、秘书监。垂灭永，徙于中山。<br /><br />&nbsp;&nbsp;&nbsp;&nbsp;皇始初，先于井陉归顺。太祖问先曰：“卿何国人？”先曰：“臣本赵郡平<br /><br />&nbsp;&nbsp;&nbsp;&nbsp;棘人。”太祖曰：“朕闻中山土广民殷，信尔以不？”先曰：“臣少官长安，仍<br /><br />&nbsp;&nbsp;&nbsp;&nbsp;事长子，后乃还乡，观望民士，实自殷广。”又问先曰：“朕闻长子中有李先者，<br /><br />&nbsp;&nbsp;&nbsp;&nbsp;卿其是乎？”先曰：“小臣是也。”太祖曰：“卿识朕不？”先曰：“陛下圣德<br /><br />&nbsp;&nbsp;&nbsp;&nbsp;膺符，泽被八表，龙颜挺特，臣安敢不识？”太祖又问曰：“卿祖父及身官悉历<br /><br />&nbsp;&nbsp;&nbsp;&nbsp;何官？”先对曰：“臣大父重，晋平阳太守、大将军右司马。父樊，石虎乐安太<br /><br />&nbsp;&nbsp;&nbsp;&nbsp;守、左中郎将。臣，苻丕尚书右主客郎，慕容永秘书监、高密侯。”太祖曰：<br /><br />&nbsp;&nbsp;&nbsp;&nbsp;“卿既宿士，屡历名官，经学所通，何典为长？”先对曰：“臣才识愚暗，少习<br /><br />&nbsp;&nbsp;&nbsp;&nbsp;经史，年荒废忘，十犹通六。”又问：“兵法风角，卿悉通不？”先曰：“亦曾<br /><br />&nbsp;&nbsp;&nbsp;&nbsp;习读，不能明解。”太祖曰：”慕容永时，卿用兵不？”先曰：“臣时蒙显任，<br /><br />&nbsp;&nbsp;&nbsp;&nbsp;实参兵事。”<br /><br />&nbsp;&nbsp;&nbsp;&nbsp;太祖后以先为丞相卫王府左长史。从仪平邺，到义台，破慕容军，回定中<br /><br />&nbsp;&nbsp;&nbsp;&nbsp;山。先每一进策，所向克平。东驾还代，以先为尚书右中兵郎。太祖谓先曰：<br /><br />&nbsp;&nbsp;&nbsp;&nbsp;“今蠕蠕屡来犯塞，朕欲讨之，卿以为何如？”先曰：“蠕蠕不识天命，窜伏荒<br /><br />&nbsp;&nbsp;&nbsp;&nbsp;朔，屡来偷窃，惊动边民。陛下神武，威德遐振，举兵征之，必将摧殄。”车驾<br /><br />&nbsp;&nbsp;&nbsp;&nbsp;于是北伐，大破蠕蠕。赏先奴婢三口，马牛羊五十头。<br /><br />&nbsp;&nbsp;&nbsp;&nbsp;转七兵郎，迁博士、定州大中正。太祖问先曰：“天下何书最善，可以益人<br /><br />&nbsp;&nbsp;&nbsp;&nbsp;神智？”先对曰：“唯有经书。三皇五帝治化之典，可以补王者神智。”又问曰：<br /><br />&nbsp;&nbsp;&nbsp;&nbsp;“天下书籍，凡有几何？朕欲集之，如何可备？”对曰：“伏羲创制，帝王相承，<br /><br />&nbsp;&nbsp;&nbsp;&nbsp;以至于今，世传国记、天文秘纬不可计数。陛下诚欲集之，严制天下诸州郡县搜<br /><br />&nbsp;&nbsp;&nbsp;&nbsp;索备送，主之所好，集亦不难。”太祖于是班制天下，经籍稍集。<br /><br />&nbsp;&nbsp;&nbsp;&nbsp;太祖之讨姚兴于柴壁也，问先曰：“兴屯天渡，平据柴壁，相为表里。今欲<br /><br />&nbsp;&nbsp;&nbsp;&nbsp;殄之，计将安出？”先对曰：“臣闻兵以正合，战以奇胜。如闻姚兴欲屯兵天渡，<br /><br />&nbsp;&nbsp;&nbsp;&nbsp;利其粮道。及其未到之前，遣奇兵先邀天渡。柴壁左右，严设伏兵，备其表里。<br /><br />&nbsp;&nbsp;&nbsp;&nbsp;以陛下神策，观时而动，兴欲进不得，退又乏粮。夫高者为敌所栖，深者为敌所<br /><br />&nbsp;&nbsp;&nbsp;&nbsp;囚，兵法所忌而兴居之，可不战而取。”太祖从其计，兴果败归。<br /><br />&nbsp;&nbsp;&nbsp;&nbsp;太宗即位，问左右旧臣之中为先帝所亲者有谁。时新息公王洛儿对曰：“有<br /><br />&nbsp;&nbsp;&nbsp;&nbsp;李先者，最为先帝所知。”太宗召先引见，问曰：“卿有何功行，而蒙先帝所识？”先对曰：“臣愚细，才行无闻，适以忠直奉上，更无异能。”太宗曰：“卿试<br /><br />&nbsp;&nbsp;&nbsp;&nbsp;言旧事。”先对曰：“臣闻尧舜之教，化民如子；三王任贤，天下怀服。今陛下<br /><br />&nbsp;&nbsp;&nbsp;&nbsp;躬秉劳谦，六合归德，士女能言，莫不庆\。”俄而召先读《韩子连珠》二十二<br /><br />&nbsp;&nbsp;&nbsp;&nbsp;篇、《太公兵法》十一事。诏有司曰：“先所知者，皆军国大事，自今常宿于内。”<br /><br />&nbsp;&nbsp;&nbsp;&nbsp;赐先绢五十匹、丝五十斤、杂彩五十匹、御马一匹。拜安东将军、寿春侯，赐隶<br /><br />&nbsp;&nbsp;&nbsp;&nbsp;户二十二。<br /><br />&nbsp;&nbsp;&nbsp;&nbsp;诏先与上党王长孙道生率师袭冯跋乙连城，克之，悉虏其众。乃进讨和龙。<br /><br />&nbsp;&nbsp;&nbsp;&nbsp;先言于道生曰：“宜密使兵人人备青草一束，各五尺围，用填城堑。攻其西南，<br /><br />&nbsp;&nbsp;&nbsp;&nbsp;绝其外援，勒兵急攻，贼必可擒。”道生不从，遂掠民而还。<br /><br />&nbsp;&nbsp;&nbsp;&nbsp;后出为武邑太守，有治名。世祖即位，徵为内都大官。神鄱年卒，年九十<br /><br />&nbsp;&nbsp;&nbsp;&nbsp;五。诏赐金缕命服一袭，赠定州刺史、中山公，谥曰文懿。<br /><br />&nbsp;&nbsp;&nbsp;&nbsp;子祝袭爵。为京兆、济阴二郡太守。卒。<br /><br />&nbsp;&nbsp;&nbsp;&nbsp;子钟葵，袭爵，降为子。<br /><br />&nbsp;&nbsp;&nbsp;&nbsp;钟葵弟凤子，凤子弟虬子，并中书博士。<br /><br />&nbsp;&nbsp;&nbsp;&nbsp;凤子子预，字元恺。少为中书学生。聪敏强识，涉猎经史。太和初，历秘书<br /><br />&nbsp;&nbsp;&nbsp;&nbsp;令、齐郡王友。出为征西大将军长史，带冯翊太守。积数年，府解罢郡，遂居长<br /><br />&nbsp;&nbsp;&nbsp;&nbsp;安。每羡古人餐玉之法，乃采访蓝田，躬往攻掘。得若环璧杂器形者大小百余，<br /><br />&nbsp;&nbsp;&nbsp;&nbsp;稍得粗黑者，亦箧盛以还，而至家观之，皆光润可玩。预乃椎七十枚为屑，日服<br /><br />&nbsp;&nbsp;&nbsp;&nbsp;食之，余多惠人。后预及闻者更求于故处，皆无所见。冯翊公源怀等得其玉，琢<br /><br />&nbsp;&nbsp;&nbsp;&nbsp;为器佩，皆鲜明可宝。预服经年，云有效验，而世事寝食不禁节，又加之好酒损<br /><br />&nbsp;&nbsp;&nbsp;&nbsp;志，及疾笃，谓妻子曰：“服玉屏居山林，排弃嗜欲，或当大有神力，而吾酒色<br /><br />&nbsp;&nbsp;&nbsp;&nbsp;不绝，自致于死，非药过也。然吾尸体必当有异，勿便速殡，令后人知餐服之妙。”时七月中旬，长安毒热，预停尸四宿，而体色不变。其妻常氏以玉珠二枚含之，<br /><br />&nbsp;&nbsp;&nbsp;&nbsp;口闭。常谓之曰：“君自云餐玉有神验，何故不受含也？”言讫齿启，纳珠，因<br /><br />&nbsp;&nbsp;&nbsp;&nbsp;嘘属其口，都无秽气。举敛于棺，坚直不倾委。死时犹有遗玉屑数斗，橐盛纳诸<br /><br />&nbsp;&nbsp;&nbsp;&nbsp;棺中。<br /><br />&nbsp;&nbsp;&nbsp;&nbsp;初天兴中，先子密问于先曰：“子孙永为魏臣，将复事他主也？”先告曰：<br /><br />&nbsp;&nbsp;&nbsp;&nbsp;“未也。国家政化长远，不可卒穷。”自皇始至齐受禅，实百五十余岁矣。<br /><br />&nbsp;&nbsp;&nbsp;&nbsp;贾彝，字彦伦，本武威姑臧人也。六世祖敷，魏幽州刺史、广川都亭侯，子<br /><br />&nbsp;&nbsp;&nbsp;&nbsp;孙因家焉。父为苻坚钜鹿太守，坐讪谤系狱。彝年十岁，诣长安讼父获申，远近<br /><br />&nbsp;&nbsp;&nbsp;&nbsp;叹之，佥曰：“此子英俊，贾谊之后，莫之与京。”弱冠，为慕容垂骠骑大将军、<br /><br />&nbsp;&nbsp;&nbsp;&nbsp;辽西王农记室参军。太祖先闻其名，尝遣使者求彝于垂。垂弥增器敬，更加宠秩，<br /><br />&nbsp;&nbsp;&nbsp;&nbsp;迁骠骑长史，带昌黎太守。垂遣其太子宝来寇，大败于参合陂，执彝及其从兄代<br /><br />&nbsp;&nbsp;&nbsp;&nbsp;郡太守润等。<br /><br />&nbsp;&nbsp;&nbsp;&nbsp;太祖即位，拜尚书左丞，参预国政，加给事中。于邺置行台，与尚书和跋镇<br /><br />&nbsp;&nbsp;&nbsp;&nbsp;邺，招携初附。久乃召还。天赐末，彝请诣温汤疗病，为叛胡所拘执，送于姚兴。<br /><br />&nbsp;&nbsp;&nbsp;&nbsp;积数年，遁归。又为屈丐所执，与语悦之，拜秘书监。年六十一，卒。世祖平赫<br /><br />&nbsp;&nbsp;&nbsp;&nbsp;连昌，子秀迎其尸柩，葬于代南。<br /><br />&nbsp;&nbsp;&nbsp;&nbsp;秀，历中书博士，迁中书侍郎，太子中庶子、扬烈将军，赐爵阳都男，本州<br /><br />&nbsp;&nbsp;&nbsp;&nbsp;大中正。恭宗崩，以爵还第。既而掌吏曹事。高宗以秀东宫旧臣，进爵阳都子，<br /><br />&nbsp;&nbsp;&nbsp;&nbsp;加振威将军。时丞相乙浑擅作威福，多所杀害。浑妻庶姓而求公主之号，屡言于<br /><br />&nbsp;&nbsp;&nbsp;&nbsp;秀，秀默然。浑曰：”公事无所不从，我请公主，不应何意？”秀慷慨大言，对<br /><br />&nbsp;&nbsp;&nbsp;&nbsp;曰：“公主之称，王姬之号，尊宠之极，非庶族所宜。若假窃此号，当必自咎。<br /><br />&nbsp;&nbsp;&nbsp;&nbsp;秀宁死于今朝，不取笑于后日。”浑左右莫不失色，为之震惧，而秀神色自若。<br /><br />&nbsp;&nbsp;&nbsp;&nbsp;浑夫妻默然含忿。他日，乃书太医给事杨惠富臂作”老奴官a”字，令以示秀。<br /><br />&nbsp;&nbsp;&nbsp;&nbsp;浑每欲伺隙陷之，会浑伏诛，遂得免难。秀执正守志，皆此类也。<br /><br />&nbsp;&nbsp;&nbsp;&nbsp;时秀与中书令勃海高允俱以儒旧见重于时，皆选拟方岳，以询访见留，各听<br /><br />&nbsp;&nbsp;&nbsp;&nbsp;长子出为郡守。秀辞曰：“爰自愚微，承乏累纪。少而受恩，老无成效，恐先草<br /><br />&nbsp;&nbsp;&nbsp;&nbsp;露，无报殊私。岂直无功之子，超齐先达？虽仰感圣慈，而俯深惊惧。乞收成命，<br /><br />&nbsp;&nbsp;&nbsp;&nbsp;以安微臣。”遂固让不受。<br /><br />&nbsp;&nbsp;&nbsp;&nbsp;自始及终，历奉五帝，虽不至大官，常掌机要。而廉清俭约，不营资产。年<br /><br />&nbsp;&nbsp;&nbsp;&nbsp;七十三，遇疾，给医药，赐几杖。时朝廷举动及大事不决，每遣尚书、高平公李<br /><br />&nbsp;&nbsp;&nbsp;&nbsp;敷就第访决。皇兴三年卒。赠本将军、冀州刺史、武邑公，谥曰简。<br /><br />&nbsp;&nbsp;&nbsp;&nbsp;子俊，字异邻，袭爵。拜秘书中散、军曹令。出为显武将军、荆州刺史。依<br /><br />&nbsp;&nbsp;&nbsp;&nbsp;例降爵为伯。先是，上洛置荆州，后改为洛州，在重山中，民不知学。俊乃表置<br /><br />&nbsp;&nbsp;&nbsp;&nbsp;学官，选聪悟者以教之。在州五载，清靖寡事，吏民亦安。迁洛后，俊朝京师，<br /><br />&nbsp;&nbsp;&nbsp;&nbsp;赏以素帛。景明初卒。赠本将军、光州刺史。<br /><br />&nbsp;&nbsp;&nbsp;&nbsp;子叔休，袭爵。除给事中。卒。<br /><br />&nbsp;&nbsp;&nbsp;&nbsp;子兴，袭爵。<br /><br />&nbsp;&nbsp;&nbsp;&nbsp;兴弟宾，历尚书郎，以清素称。出为黎阳太守，卒官。<br /><br />&nbsp;&nbsp;&nbsp;&nbsp;润曾孙祯，字叔愿。学涉经史，居丧以孝闻。太和中，为中书博士，副中书<br /><br />&nbsp;&nbsp;&nbsp;&nbsp;侍郎高聪使于江左。还，以母老患，辄过家定省，坐免官。久之，徵为京兆王愉<br /><br />&nbsp;&nbsp;&nbsp;&nbsp;郎中令，行洛阳令。转治书侍御史、国子博士，加威远将军，行鲁阳太守。清素，<br /><br />&nbsp;&nbsp;&nbsp;&nbsp;善抚接，得百姓情。稍迁司徒谘议参军、通直散骑常侍，加冠军将军。正光中卒。<br /><br />&nbsp;&nbsp;&nbsp;&nbsp;赠平北将军、齐州刺史。<br /><br />&nbsp;&nbsp;&nbsp;&nbsp;子子儒，司空田曹参军。<br /><br />&nbsp;&nbsp;&nbsp;&nbsp;祯兄子景俊，亦以学识知名，奉朝请。迁京兆王愉府外兵参军。愉起逆于冀<br /><br />&nbsp;&nbsp;&nbsp;&nbsp;州，将授其官，景俊不受，愉杀之。永平宫，赠东清河太守，谥曰贞。<br /><br />&nbsp;&nbsp;&nbsp;&nbsp;景俊弟景兴。清峻鲠正。少为州主簿，遂栖迟不仕。后葛荣陷冀州，为荣所<br /><br />&nbsp;&nbsp;&nbsp;&nbsp;虏，称疾不拜。景兴每扪膝而言曰：“吾不负汝。”以不拜葛荣故也。<br /><br />&nbsp;&nbsp;&nbsp;&nbsp;薛提，太原人也，皇始中，补太学生，拜侍御史。累迁散骑常侍、太子太保，<br /><br />&nbsp;&nbsp;&nbsp;&nbsp;赐爵历阳侯，加晋兵将军。出为镇东大将军、冀州刺史，进爵太原公。所在有声<br /><br />&nbsp;&nbsp;&nbsp;&nbsp;绩。徵为侍中，治都曹事。世祖崩，秘不发丧。尚书左仆射兰延、侍中和匹等议，<br /><br />&nbsp;&nbsp;&nbsp;&nbsp;以为皇孙幼冲，宜立长君，徵秦王翰置之秘室。提曰：“皇孙有世嫡之重，民望<br /><br />&nbsp;&nbsp;&nbsp;&nbsp;所系。春秋虽少，令问闻于天下，成王、孝昭所以隆周汉。废所宜立，而更求君，<br /><br />&nbsp;&nbsp;&nbsp;&nbsp;必不可。”延等犹豫未决。中常侍宗爱知其谋，矫皇后令徵提等入，遂杀之。<br /><br />&nbsp;&nbsp;&nbsp;&nbsp;提弟浮子。高宗即位，以提有谋立之诚，诏袭兄爵太原公，有司奏降为侯。<br /><br />&nbsp;&nbsp;&nbsp;&nbsp;皇兴元年卒。<br /><br />&nbsp;&nbsp;&nbsp;&nbsp;提孙令保，太和中，袭爵历阳侯。<br /><br />&nbsp;&nbsp;&nbsp;&nbsp;史臣曰：宋隐操行贞白，遗略荣利。王宪名祖之孙，老见优礼。屈遵学艺知<br /><br />&nbsp;&nbsp;&nbsp;&nbsp;机，垣乃局量受遇。张蒲、谷浑，文武为用，人世仍显。公孙表初则一介见知，<br /><br />&nbsp;&nbsp;&nbsp;&nbsp;终以轻薄至戾。轨始受授金之赏，末陷财利之徵。鲜克有终，固不虚也。张济使<br /><br />&nbsp;&nbsp;&nbsp;&nbsp;于四方，有延誉之美。李先学术嘉谋，荷遇三世。贾彝早播时学，秀则不畏强御。<br /><br />&nbsp;&nbsp;&nbsp;&nbsp;薜提正义忠谋，见害奸阉，悲夫！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,899321);">加入书签</a><a
                        href="899283.html">上一页</a>&larr;<a href="index.html">返回列表</a>&rarr;<a
                            href="899389.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "899283.html"; var next_page = "899389.html"; var index_page = "index.html"; var sortid = "9"; var article_id = "14002"; var chapter_id = "899321"; var articlename = "魏书"; var chaptername = " 卷三十三 列传第二十一"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>