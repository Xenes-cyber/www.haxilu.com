<!DOCTYPE html>
<html>
<head>
<meta charset="gbk" />
<title>魏书- 卷八十九 列传酷吏第七十七-在线阅读-哈西文学网</title>
<meta name="keywords" content="魏收，魏书， 卷八十九 列传酷吏第七十七全文， 卷八十九 列传酷吏第七十七在线阅读 哈西文学网" />
<meta name="description" content="哈西文学网提供魏收的魏书  卷八十九 列传酷吏第七十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902676.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902676.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九 列传酷吏第七十七</h1>
            <div class="link xb">
                <a href="902641.html">上一页</a>&larr;<a href="index.html">返回列表</a>&rarr;<a
                    href="902722.html">下一页</a></div>			
            <div id="BookText">&nbsp;&nbsp;&nbsp;&nbsp;◎于洛侯胡泥李洪之高遵张赦提羊祉崔暹郦道元谷楷<br /><br />&nbsp;&nbsp;&nbsp;&nbsp;淳风既丧，奸黠萌生；法令滋章，弄禁多设。为吏罕仁恕之诚，当官以威猛<br /><br />&nbsp;&nbsp;&nbsp;&nbsp;为济。魏氏以戎马定王业，武功平海内，治任刑罚，肃厉为本，猛酷之伦，所以<br /><br />&nbsp;&nbsp;&nbsp;&nbsp;列之今史。<br /><br />&nbsp;&nbsp;&nbsp;&nbsp;于洛侯，代人也。以劳旧为秦州刺史，而贪酷安忍。州人富炽夺民吕胜胫缠<br /><br />&nbsp;&nbsp;&nbsp;&nbsp;一具，洛侯辄鞭富炽一百，截其右腕。百姓王陇客刺杀民王羌奴、王愈二人，依<br /><br />&nbsp;&nbsp;&nbsp;&nbsp;律罪死而已，洛侯生拔陇客舌，刺其本，并刺胸腹二十余疮。陇客不堪苦痛，随<br /><br />&nbsp;&nbsp;&nbsp;&nbsp;刀战动。乃立四柱磔其手足，命将绝，始斩其首，支解四体，分悬道路。见之者<br /><br />&nbsp;&nbsp;&nbsp;&nbsp;无不伤楚，阖州惊震，人怀怨愤。百姓王元寿等一时反叛。有司纠劾。高祖诏使<br /><br />&nbsp;&nbsp;&nbsp;&nbsp;者于州刑人处宣告兵民，然后斩洛侯以谢百姓。<br /><br />&nbsp;&nbsp;&nbsp;&nbsp;胡泥，代人也。历官至司卫监，赐爵永城侯。泥率勒禁中，不惮豪贵。殿中<br /><br />&nbsp;&nbsp;&nbsp;&nbsp;尚书叔孙侯头应内直而阙于一时，泥以法绳之。侯头恃宠，遂与口诤。高祖闻而<br /><br />&nbsp;&nbsp;&nbsp;&nbsp;嘉焉，赐泥衣服一袭。出为幽州刺史，假范阳公。以此平阳尼硕学，遂表荐之。<br /><br />&nbsp;&nbsp;&nbsp;&nbsp;迁平东将军、定州刺史。以暴虐，刑罚酷滥，受纳货贿，征还戮之。将就法也，<br /><br />&nbsp;&nbsp;&nbsp;&nbsp;高祖临太华殿引见，遣侍臣宣诏责之，遂就家赐自尽。<br /><br />&nbsp;&nbsp;&nbsp;&nbsp;李洪之，本名文通，恒农人。少为沙门，晚乃还俗。真君中，为狄道护军，<br /><br />&nbsp;&nbsp;&nbsp;&nbsp;赐爵安阳男。会永昌王仁随世祖南征，得元后姊妹二人。洪之以宗人潜相饷遗，<br /><br />&nbsp;&nbsp;&nbsp;&nbsp;结为兄弟，遂便如亲。颇得元后在南兄弟名字，乃改名洪之。及仁坐事诛，元后<br /><br />&nbsp;&nbsp;&nbsp;&nbsp;入宫，得幸于高宗，生显祖。元后临崩，昭太后问其亲，因言洪之为兄。与相诀<br /><br />&nbsp;&nbsp;&nbsp;&nbsp;经日，具条列南方诸兄珍之等，手以付洪之。遂号为显祖亲舅。太安中，珍之等<br /><br />&nbsp;&nbsp;&nbsp;&nbsp;兄弟至都，与洪之相见，叙元后平生故事，计长幼为昆季。<br /><br />&nbsp;&nbsp;&nbsp;&nbsp;以外戚为河内太守，进爵任城侯，威仪一同刺史。河内北连上党，南接武牢，<br /><br />&nbsp;&nbsp;&nbsp;&nbsp;地险人悍，数为劫害，长吏不能禁。洪之至郡，严设科防，募斩贼者便加重赏，<br /><br />&nbsp;&nbsp;&nbsp;&nbsp;劝农务本，盗贼止息。诛锄奸党，过为酷虐。<br /><br />&nbsp;&nbsp;&nbsp;&nbsp;后为怀州刺史，封汲郡公，征拜内都大官。河西羌胡领部落反叛，显祖亲征，<br /><br />&nbsp;&nbsp;&nbsp;&nbsp;命洪之与侍中、东郡王陆定总统诸军。舆驾至并州，诏洪之为河西都将讨山胡。<br /><br />&nbsp;&nbsp;&nbsp;&nbsp;皆保险拒战。洪之筑垒于石楼南白鸡原以对之。诸将悉欲进攻，洪之乃开以大信，<br /><br />&nbsp;&nbsp;&nbsp;&nbsp;听其复业，胡人遂降。显祖嘉之，迁拜尚书外都大官。<br /><br />&nbsp;&nbsp;&nbsp;&nbsp;后为使持节、安南将军、秦益二州刺史。至治，设禁奸之制，有带刃行者，<br /><br />&nbsp;&nbsp;&nbsp;&nbsp;罪与劫同，轻重品格，各有条章。于是大飨州中豪杰长老，示之法制。乃夜密遣<br /><br />&nbsp;&nbsp;&nbsp;&nbsp;骑分部覆诸要路，有犯禁者，辄捉送州，宣告斩决。其中枉见杀害者百数。赤葩<br /><br />&nbsp;&nbsp;&nbsp;&nbsp;渴郎羌深居山谷，虽相羁縻，王人罕到。洪之芟山为道，广十余步，示以军行之<br /><br />&nbsp;&nbsp;&nbsp;&nbsp;势，乃兴军临其境。山人惊骇。洪之将数十骑至其里闾，抚其妻子，问所疾苦，<br /><br />&nbsp;&nbsp;&nbsp;&nbsp;因资遗之。众羌喜悦，求编课调，所入十倍于常。洪之善御戎夷，颇有威惠，而<br /><br />&nbsp;&nbsp;&nbsp;&nbsp;刻害之声闻于朝野。<br /><br />&nbsp;&nbsp;&nbsp;&nbsp;初，洪之微时，妻张氏助洪之经营资产，自贫至贵，多所补益，有男女几十<br /><br />&nbsp;&nbsp;&nbsp;&nbsp;人。洪之后得刘氏，刘芳从妹。洪之钦重，而疏薄张氏，为两宅别居，偏厚刘室。<br /><br />&nbsp;&nbsp;&nbsp;&nbsp;由是二妻妒竞，互相讼诅，两宅母子，往来如仇。及莅西州，以刘自随。<br /><br />&nbsp;&nbsp;&nbsp;&nbsp;洪之素非廉清，每多受纳。时高祖始建禄制，法禁严峻，司察所闻，无不穷<br /><br />&nbsp;&nbsp;&nbsp;&nbsp;纠。遂锁洪之赴京。高祖临大华，庭集群官，有司奏洪之受赃狼藉，又以酷暴。<br /><br />&nbsp;&nbsp;&nbsp;&nbsp;高祖亲临数之，以其大臣，听在家自裁。洪之志性慷慨，多所堪忍，疹疾灸疗，<br /><br />&nbsp;&nbsp;&nbsp;&nbsp;艾炷围将二寸，首足十余处，一时俱下，而言笑自若，接宾不辍。及临自尽，沐<br /><br />&nbsp;&nbsp;&nbsp;&nbsp;浴换衣。防卒扶持，将出却入，遍绕家庭，如是再三，泣叹良久，乃卧而引药。<br /><br />&nbsp;&nbsp;&nbsp;&nbsp;始洪之托为元后兄，公私自同外戚。至此罪后，高祖乃稍对百官辨其诬假，<br /><br />&nbsp;&nbsp;&nbsp;&nbsp;而诸李犹善相视，恩纪如亲。洪之始见元后，计年为兄。及珍之等至，洪之以元<br /><br />&nbsp;&nbsp;&nbsp;&nbsp;后素定长幼，其呼拜坐皆如家人。暮年数延携之宴饮，醉酣之后，携之时或言及<br /><br />&nbsp;&nbsp;&nbsp;&nbsp;本末，洪之则起而加敬，笑语自若。富贵赫弈，当舅戚之家，遂弃宗专附珍之等。<br /><br />&nbsp;&nbsp;&nbsp;&nbsp;等颇存振本属，而犹不显然。刘氏四子，长子神自有传。<br /><br />&nbsp;&nbsp;&nbsp;&nbsp;高遵，字世礼，勃海人。父济，沧水太守。遵贱出，兄矫等常欺侮之。及<br /><br />&nbsp;&nbsp;&nbsp;&nbsp;父亡，不令在丧位。遵遂驰赴平城，归从祖兄中书令允。允乃为遵父举哀，以遵<br /><br />&nbsp;&nbsp;&nbsp;&nbsp;为丧主，京邑无不吊集，朝贵咸识之。徐归奔赴。免丧，允为营宦路，得补乐浪<br /><br />&nbsp;&nbsp;&nbsp;&nbsp;王侍郎，遵感成益之恩，事允如诸父。<br /><br />&nbsp;&nbsp;&nbsp;&nbsp;涉历文史，颇有笔札，进中书侍郎。诣长安，刊《燕宣王庙碑》，进爵安昌<br /><br />&nbsp;&nbsp;&nbsp;&nbsp;子。及新制衣冠，高祖恭荐宗庙，遵形貌庄洁，音气雄畅，常兼太祝令，跪赞礼<br /><br />&nbsp;&nbsp;&nbsp;&nbsp;事，为俯仰之节，粗合仪矩。由是高祖识待之。后与游明根、高闾、李冲入议律<br /><br />&nbsp;&nbsp;&nbsp;&nbsp;令，亲对御坐，时有陈奏。以积年之劳，赐粟帛牛马。出为立忠将军、齐州刺史。<br /><br />&nbsp;&nbsp;&nbsp;&nbsp;建节历本州，宗乡改观，而矫等弥妒毁之。<br /><br />&nbsp;&nbsp;&nbsp;&nbsp;遵性不廉清，在中书时，每假归山东，必借备骡马，将从百余。屯逼民家求<br /><br />&nbsp;&nbsp;&nbsp;&nbsp;丝缣，不满意则诟骂不去，强相征求。旬月之间，缣布千数。邦邑苦之。遵既临<br /><br />&nbsp;&nbsp;&nbsp;&nbsp;州，本意未弭，选召僚吏，多所取纳。又其妻明氏家在齐州，母弟舅甥共相凭属，<br /><br />&nbsp;&nbsp;&nbsp;&nbsp;争求货利，严暴非理，杀害甚多。贪酷之响，帝颇闻之。及车驾幸邺，遵自州来<br /><br />&nbsp;&nbsp;&nbsp;&nbsp;朝，会有赦宥。遵临还州，请辞，帝于行宫，引见诮让之。遵自陈无负，帝厉声<br /><br />&nbsp;&nbsp;&nbsp;&nbsp;曰：“若无迁都赦，必无高遵矣！又卿非惟贪婪，又虐于刑法，谓何如济阴王，<br /><br />&nbsp;&nbsp;&nbsp;&nbsp;犹不免于法。卿何人，而为此行！自今宜自谨约。”还州，仍不悛革。齐州入孟<br /><br />&nbsp;&nbsp;&nbsp;&nbsp;僧振至洛讼遵。诏廷尉少卿刘述穷鞫，皆如所诉。先是，沙门道登过遵，遵以道<br /><br />&nbsp;&nbsp;&nbsp;&nbsp;登荷宠于高祖，多奉以货，深托仗之。道登屡因言次申启救遵，帝不省纳，遂诏<br /><br />&nbsp;&nbsp;&nbsp;&nbsp;述赐遵死。时遵子元荣诣洛论冤，犹恃道登，不时还赴。道登知事决，方乃遣之。<br /><br />&nbsp;&nbsp;&nbsp;&nbsp;遵恨其妻，不与诀，别处沐浴，引椒而死。<br /><br />&nbsp;&nbsp;&nbsp;&nbsp;元荣，学尚有文才，长于几案。位兼尚书右丞，为西道行台，至高平镇，遇<br /><br />&nbsp;&nbsp;&nbsp;&nbsp;城翻被害。<br /><br />&nbsp;&nbsp;&nbsp;&nbsp;遵弟次文，虽无位官而赀产巨万。遵每责其财，又结憾于遵，吉凶不相往反。<br /><br />&nbsp;&nbsp;&nbsp;&nbsp;时论责之。<br /><br />&nbsp;&nbsp;&nbsp;&nbsp;张赦提，中山安喜人也。性雄武，有规画。初为虎贲中郎。时京畿盗魁自称<br /><br />&nbsp;&nbsp;&nbsp;&nbsp;豹子、虎子，并善弓马，遂领逃连及诸畜牧者，各为部帅，于灵丘、雁门间聚为<br /><br />&nbsp;&nbsp;&nbsp;&nbsp;劫害。至乃斩人首，射其口，刺人脐，引肠绕树而共射之，以为戏笑。其为暴酷<br /><br />&nbsp;&nbsp;&nbsp;&nbsp;如此。军骑掩扌素，久弗能获，行者患焉。赦提设防遏追穷之计，宰司善之，以<br /><br />&nbsp;&nbsp;&nbsp;&nbsp;赦提为逐贼军将。乃求骁勇追之，未几而获虎子、豹子及其党与。尽送京师，斩<br /><br />&nbsp;&nbsp;&nbsp;&nbsp;于阙下，自是清静。其灵丘罗思祖宗门豪溢，家处隘险，多止亡命，与之为劫。<br /><br />&nbsp;&nbsp;&nbsp;&nbsp;显祖怒之，孥戮其家。而思祖家党，相率寇盗。赦提应募求捕逐，乃以赦提为游<br /><br />&nbsp;&nbsp;&nbsp;&nbsp;徼军将，前后禽获，杀之略尽。因而滥有屠害，尤为忍酷。既资前称，又藉此功，<br /><br />&nbsp;&nbsp;&nbsp;&nbsp;除冠军将军、幽州刺史，假安喜侯。<br /><br />&nbsp;&nbsp;&nbsp;&nbsp;赦提克己厉约，遂有清称。后颇纵妻段氏，多有受纳，令僧尼因事通请，贪<br /><br />&nbsp;&nbsp;&nbsp;&nbsp;虐流闻。中散李真香出使幽州，采访牧守政绩。真香验案其罪，赦提惧死欲逃。<br /><br />&nbsp;&nbsp;&nbsp;&nbsp;其妻姑为太尉、东阳王丕妻，恃丕亲贵，自许诣丕申诉求助，谓赦提曰：“当为<br /><br />&nbsp;&nbsp;&nbsp;&nbsp;诉理，幸得申雪，愿且宽忧，不为异计。”赦提以此差自解慰。段乃陈列真香昔<br /><br />&nbsp;&nbsp;&nbsp;&nbsp;尝因假而过幽州，知赦提有好牛，从索不果。今台使心协前事，故威逼部下，拷<br /><br />&nbsp;&nbsp;&nbsp;&nbsp;楚过极，横以无辜，证成诬罪。执事恐有不尽，使驾部令赵秦州重往究讯。事伏<br /><br />&nbsp;&nbsp;&nbsp;&nbsp;如前，处赦提大辟。高祖诏赐死于第。将就尽，召妻而责之曰：“贪浊秽吾者卿<br /><br />&nbsp;&nbsp;&nbsp;&nbsp;也，又安吾而不得免祸，九泉之下当为仇雠矣。”<br /><br />&nbsp;&nbsp;&nbsp;&nbsp;又有华山太守赵霸，酷暴非理。大使崔光奏霸云：“不遵宪度，威虐任情，<br /><br />&nbsp;&nbsp;&nbsp;&nbsp;至乃手击吏人，僚属奔走。不可以君人字下，纳之轨物，辄禁止在州。”诏免所<br /><br />&nbsp;&nbsp;&nbsp;&nbsp;居官。<br /><br />&nbsp;&nbsp;&nbsp;&nbsp;羊祉，字灵v，太山钜平人，晋太仆卿L之六世孙也。父规之，宋任城令。<br /><br />&nbsp;&nbsp;&nbsp;&nbsp;世祖南讨至邹山，规之与鲁郡太守崔邪利及其属县徐通、爱猛之等俱降，赐爵钜<br /><br />&nbsp;&nbsp;&nbsp;&nbsp;平子，拜雁门太守。<br /><br />&nbsp;&nbsp;&nbsp;&nbsp;祉性刚愎，好刑名，为司空令辅国长史，袭爵钜平子。侵盗公资，私营居宅，<br /><br />&nbsp;&nbsp;&nbsp;&nbsp;有司案之抵死，高祖特恕还徙。后还。景明初，为将作都将，加左军将军。四年，<br /><br />&nbsp;&nbsp;&nbsp;&nbsp;持节为梁州军司，讨叛氐。正始二年，王师伐蜀，以祉假节、龙骧将军、益州刺<br /><br />&nbsp;&nbsp;&nbsp;&nbsp;史，出剑阁而还。又以本将军为秦梁二州刺史，加征虏将军。天性酷忍，又不清<br /><br />&nbsp;&nbsp;&nbsp;&nbsp;洁。坐掠入为奴婢，为御史中尉王显所弹免。高肇南征，祉复被起为光禄大夫、<br /><br />&nbsp;&nbsp;&nbsp;&nbsp;假平南将军，持节领步骑三万先驱趣涪。未至，世宗崩，班师。夜中引军，山有<br /><br />&nbsp;&nbsp;&nbsp;&nbsp;二径，军人迷而失路。祉便斩队副杨明达，枭首路侧。为中尉元昭所劾，会赦免。<br /><br />&nbsp;&nbsp;&nbsp;&nbsp;后加平北将军，未拜而卒。赠安东将军、兖州刺史。<br /><br />&nbsp;&nbsp;&nbsp;&nbsp;太常少卿元端、博士刘台龙议谥曰：“祉志存埋轮，不避强御。及赞戎律，<br /><br />&nbsp;&nbsp;&nbsp;&nbsp;熊武斯裁，仗节抚藩，边夷识德，化沾殊类，襁负怀仁。谨依谥法，布德行刚曰<br /><br />&nbsp;&nbsp;&nbsp;&nbsp;‘景’，宜谥为景。”侍中侯刚、给事黄门侍郎元纂等驳曰：“臣闻惟名与器，<br /><br />&nbsp;&nbsp;&nbsp;&nbsp;弗可妄假，定谥准行，必当其迹。案祉志性急酷，所在过威，布德罕闻，暴声屡<br /><br />&nbsp;&nbsp;&nbsp;&nbsp;发。而礼官虚述，谥之为‘景’，非直失于一人，实毁朝则。衣还付外准行，更<br /><br />&nbsp;&nbsp;&nbsp;&nbsp;量虚实。”灵太后令曰：“依驳更议。”元端、台龙上言：“窃惟谥者行之迹，<br /><br />&nbsp;&nbsp;&nbsp;&nbsp;状者迹之称。然尚书铨衡是司，厘品庶物，若状与迹乖，应抑而不受，录其实状，<br /><br />&nbsp;&nbsp;&nbsp;&nbsp;然后下寺，依谥法准状科上。岂有舍其行迹，外有所求，去状去称，将何所准？<br /><br />&nbsp;&nbsp;&nbsp;&nbsp;橙祉以母老辞藩，乃降手诏云：‘卿绥抚有年，声实兼著，安边宁境，实称朝望。’<br /><br />&nbsp;&nbsp;&nbsp;&nbsp;及其殁也，又加显赠，言祉诚著累朝，效彰内外，作牧岷区，字萌之绩骤闻。诏<br /><br />&nbsp;&nbsp;&nbsp;&nbsp;册褒美，无替伦望。然君子使人器之义，无求备德。有数德优劣不同，刚而能克，<br /><br />&nbsp;&nbsp;&nbsp;&nbsp;亦为德焉。谨依谥法，布德行刚曰‘景’，谓前议为允。”司徒右长史张烈、主<br /><br />&nbsp;&nbsp;&nbsp;&nbsp;簿李`刺称：“案祉历宦累朝，当官之称。季捍西南，边隅靖遏。准行易名，<br /><br />&nbsp;&nbsp;&nbsp;&nbsp;奖诫攸在。窃谓无亏体例。”尚书李韶又述奏以府寺为允，灵太后可其奏。<br /><br />&nbsp;&nbsp;&nbsp;&nbsp;祉自当官，不惮强御，朝廷以为刚断，时有检覆，每令出使。好慕名利，颇<br /><br />&nbsp;&nbsp;&nbsp;&nbsp;为深文，所经之处，人号天狗下。及出将临州，并无恩润，兵民患其严虐焉。<br /><br />&nbsp;&nbsp;&nbsp;&nbsp;崔暹，字元钦，本云清河东武城人也。世家子荥阳、颍川之间。性猛酷，少<br /><br />&nbsp;&nbsp;&nbsp;&nbsp;仁恕，奸猾好利，能事势家。初以秀才累迁南兖州刺史，盗用官瓦，盗用官瓦，<br /><br />&nbsp;&nbsp;&nbsp;&nbsp;赃污狼藉，为御史中尉李平所纠，免官。后行豫州事，寻即真。坐遣子析户，分<br /><br />&nbsp;&nbsp;&nbsp;&nbsp;隶三县，广占田宅，藏匿官奴，障吝陂苇，侵盗公私，为御史中尉王显所弹，免<br /><br />&nbsp;&nbsp;&nbsp;&nbsp;官。后累迁平北将军、瀛州刺史。贪暴安忍，民庶患之。尝出猎州北，单骑至于<br /><br />&nbsp;&nbsp;&nbsp;&nbsp;民村。井有汲水妇人，暹令饮马，因问曰：“崔瀛州何如？”妇人不知其暹也，<br /><br />&nbsp;&nbsp;&nbsp;&nbsp;答曰：“百姓何罪，得如此癞儿刺史！”暹默然而去。以不称职被解还京。武川<br /><br />&nbsp;&nbsp;&nbsp;&nbsp;镇反，诏暹为都督，隶大都督李同崇讨之。违崇节度，为贼所败，单骑潜还。禁<br /><br />&nbsp;&nbsp;&nbsp;&nbsp;于廷尉。以女妓园田货元义，获免。建义初遇害于河阴。赠司徒公、冀州刺史，<br /><br />&nbsp;&nbsp;&nbsp;&nbsp;追封武津县公。<br /><br />&nbsp;&nbsp;&nbsp;&nbsp;子瓒，字绍珍。位兼尚书左丞，卒。瓒妻，庄帝妹也，后封襄城长公主，故<br /><br />&nbsp;&nbsp;&nbsp;&nbsp;特赠瓒冀州刺史。子茂，字祖昂，袭祖爵。<br /><br />&nbsp;&nbsp;&nbsp;&nbsp;郦道元，字善长，范阳人也。青州刺史范之子。太和中，为尚书主客郎。御<br /><br />&nbsp;&nbsp;&nbsp;&nbsp;史中尉李彪以道元秉法清勤，引为治书侍御史。累迁辅国将军、东荆州刺史。威<br /><br />&nbsp;&nbsp;&nbsp;&nbsp;猛为治，蛮民诣阙讼其刻峻，坐免官。久之，行河南尹，寻即真。肃宗以沃野、<br /><br />&nbsp;&nbsp;&nbsp;&nbsp;怀朔、薄骨律、武川、抚冥、柔玄、怀荒、御夷诸镇并改为州，其郡县戍名令准<br /><br />&nbsp;&nbsp;&nbsp;&nbsp;古城邑。诏道元持节兼黄门侍郎，与都督李崇筹宜置立，裁减去留，储兵积粟，<br /><br />&nbsp;&nbsp;&nbsp;&nbsp;以为边备。未几，除安南将军、御史中尉。<br /><br />&nbsp;&nbsp;&nbsp;&nbsp;道元素有严猛之称。司州牧、汝南王悦嬖近左右丘念，常与卧起。及选州官，<br /><br />&nbsp;&nbsp;&nbsp;&nbsp;多由于念。念匿于悦第，时还其家，道元收念付狱。悦启灵太后请全之，敕赦之。<br /><br />&nbsp;&nbsp;&nbsp;&nbsp;道元遂尽其命，因以劾悦。是时雍州刺史萧宝夤反状稍露，悦等讽朝廷遣为关右<br /><br />&nbsp;&nbsp;&nbsp;&nbsp;大使，遂为宝夤所害，死于阴盘驿亭。<br /><br />&nbsp;&nbsp;&nbsp;&nbsp;道元好学，历览奇书。撰注《水经》四十卷、《本志》十三篇，又为《七聘》<br /><br />&nbsp;&nbsp;&nbsp;&nbsp;及诸文，皆行于世。然兄弟不能笃穆，又多嫌忌，时论薄之。<br /><br />&nbsp;&nbsp;&nbsp;&nbsp;谷楷，昌黎人，濮阳公浑曾孙。稍迁奉车都尉。时沙门法庆反于冀州，虽大<br /><br />&nbsp;&nbsp;&nbsp;&nbsp;军讨破，而妖帅尚未枭除。诏楷诣冀州追捕，皆擒获之。楷眇一目而性甚严忍，<br /><br />&nbsp;&nbsp;&nbsp;&nbsp;前后奉使皆以酷暴为名。时人号曰“瞎虎”。寻为城门校尉，卒。<br /><br />&nbsp;&nbsp;&nbsp;&nbsp;史臣曰：士之立名，其途不一，或以循良进，或以严酷显。故宽猛相资，德<br /><br />&nbsp;&nbsp;&nbsp;&nbsp;刑互设，然不严而化，君子所先。于洛侯等为恶不同，同归于酷。肆其毒螫，多<br /><br />&nbsp;&nbsp;&nbsp;&nbsp;行残忍。贱人肌肤，同诸木石；轻人性命，甚于刍狗。长恶不悛，鲜有不及。故<br /><br />&nbsp;&nbsp;&nbsp;&nbsp;或身婴罪戮，或忧恚值陨，异途皆毙，各其宜焉。凡百君子，以为有天道矣。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902676);">加入书签</a><a
                        href="902641.html">上一页</a>&larr;<a href="index.html">返回列表</a>&rarr;<a
                            href="902722.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902641.html"; var next_page = "902722.html"; var index_page = "index.html"; var sortid = "9"; var article_id = "14002"; var chapter_id = "902676"; var articlename = "魏书"; var chaptername = " 卷八十九 列传酷吏第七十七"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>