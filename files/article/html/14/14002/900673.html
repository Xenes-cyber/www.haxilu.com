<!DOCTYPE html>
<html>
<head>
<meta charset="gbk" />
<title>魏书- 卷五十七 列传第四十五-在线阅读-哈西文学网</title>
<meta name="keywords" content="魏收，魏书， 卷五十七 列传第四十五全文， 卷五十七 列传第四十五在线阅读 哈西文学网" />
<meta name="description" content="哈西文学网提供魏收的魏书  卷五十七 列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/900673.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/900673.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十七 列传第四十五</h1>
            <div class="link xb">
                <a href="900656.html">上一页</a>&larr;<a href="index.html">返回列表</a>&rarr;<a
                    href="900690.html">下一页</a></div>			
            <div id="BookText">&nbsp;&nbsp;&nbsp;&nbsp;◎高v崔挺<br /><br />&nbsp;&nbsp;&nbsp;&nbsp;高v，字子集，小名次奴，勃海人也。本名禧，以与咸阳王同名，高祖赐名<br /><br />&nbsp;&nbsp;&nbsp;&nbsp;v。司空允从祖弟也。祖展，慕容宝黄门郎，太祖平中山，内徙京师，卒于三都<br /><br />&nbsp;&nbsp;&nbsp;&nbsp;大官。父谠，从世祖灭赫连昌，以功拜游击将军，赐爵南皮子。与崔浩共参著作，<br /><br />&nbsp;&nbsp;&nbsp;&nbsp;迁中书侍郎。转给事中、冀青二州中正。假散骑常侍、平东将军、县侯，使高<br /><br />&nbsp;&nbsp;&nbsp;&nbsp;丽。卒，赠安南将军、冀州刺史、假沧水公，谥曰康。v兄祚，袭爵，东青州刺<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;v博涉书史，好文字杂说，材性通放，不拘小节。初拜中书学生，转博士、<br /><br />&nbsp;&nbsp;&nbsp;&nbsp;侍郎。以v招下邵郡群贼之功，赐爵建康子。高宗末，兖州东郡吏获一异兽，献<br /><br />&nbsp;&nbsp;&nbsp;&nbsp;之京师，时人咸无识者。诏以问v，v曰：“此是三吴所出，厥名鲮鲤，余域率<br /><br />&nbsp;&nbsp;&nbsp;&nbsp;无。今我获之，吴楚之地，其有归国者乎？”又有人于零丘得玉印一以献。诏以<br /><br />&nbsp;&nbsp;&nbsp;&nbsp;示v，v曰：“印上有籀书二字，文曰‘宋寿’。寿者，命也，我获其命，亦是<br /><br />&nbsp;&nbsp;&nbsp;&nbsp;归我之征。”显祖初，刘义隆子义阳王昶来奔，薛安都等以五州降附，时谓v言<br /><br />&nbsp;&nbsp;&nbsp;&nbsp;有验。<br /><br />&nbsp;&nbsp;&nbsp;&nbsp;高祖拜秘书令。后与丞李彪等奏曰：“臣等闻典谟兴，话言所以光著；载籍<br /><br />&nbsp;&nbsp;&nbsp;&nbsp;作，成事所以昭扬。然则《尚书》者记言之体，《春秋》者录事之辞。寻览前志，<br /><br />&nbsp;&nbsp;&nbsp;&nbsp;斯皆言动之实录也。夏殷以前，其文弗具，自周以降，典章备举。史官之体，文<br /><br />&nbsp;&nbsp;&nbsp;&nbsp;质不同；立书之旨，随时有异。至若左氏，属词比事，两致并书，可谓存史意，<br /><br />&nbsp;&nbsp;&nbsp;&nbsp;而非全史体。逮司马迁、班固，皆博识大才，论叙今古，曲有条章，虽周达未兼，<br /><br />&nbsp;&nbsp;&nbsp;&nbsp;斯实前史之可言者也。至于后汉、魏、晋咸以放焉。惟圣朝创制上古，开基《长<br /><br />&nbsp;&nbsp;&nbsp;&nbsp;发》，自始均以后，至于成帝，其间世数久远，是以史弗能传。臣等疏陋，忝当<br /><br />&nbsp;&nbsp;&nbsp;&nbsp;史职，披览《国记》，窃有志焉。愚谓自王业始基，庶事草创，皇始以降，光宅<br /><br />&nbsp;&nbsp;&nbsp;&nbsp;中土，宜依迁固大体，令事类相从，纪传区别，表志殊贯，如此修缀，事可备尽。<br /><br />&nbsp;&nbsp;&nbsp;&nbsp;伏惟陛下先天开物，洪宣帝命，太皇太后淳曜二仪，惠和王度，声教之所渐洽，<br /><br />&nbsp;&nbsp;&nbsp;&nbsp;风译之所覃加，固已义振前王矣。加太和以降，年未一纪，然嘉符祯瑞，备臻于<br /><br />&nbsp;&nbsp;&nbsp;&nbsp;往时；洪功茂德，事萃于曩世。会稽伫玉牒之章，岱宗想石记之列。而秘府策勋，<br /><br />&nbsp;&nbsp;&nbsp;&nbsp;述美未尽。将令皇风大猷，或阙而不载；功臣懿绩，或遗而弗传。著作郎已下，<br /><br />&nbsp;&nbsp;&nbsp;&nbsp;请取有才用者，参造国书，如得其人，三年有成矣。然后大明之德功，光于帝篇；<br /><br />&nbsp;&nbsp;&nbsp;&nbsp;圣后之勋业，显于皇策。佐命忠贞之伦，纳言司直之士，咸以备著载籍矣。”高<br /><br />&nbsp;&nbsp;&nbsp;&nbsp;祖从之。<br /><br />&nbsp;&nbsp;&nbsp;&nbsp;高祖从容问v曰：“比水旱不调，五谷不熟，何以止灾而致丰稔？”v对曰：<br /><br />&nbsp;&nbsp;&nbsp;&nbsp;“昔尧汤之运，不能去阳九之会。陛下道同前圣，其如小旱何？但当旌贤佐政，<br /><br />&nbsp;&nbsp;&nbsp;&nbsp;敬授民时，则灾消穰至矣。”又问止盗之方，v曰：“昔宋钧树德，害兽不过其<br /><br />&nbsp;&nbsp;&nbsp;&nbsp;乡；卓茂善教，蝗虫不入其境。彼盗贼者，人也，苟训之有方，宁不易息。当须<br /><br />&nbsp;&nbsp;&nbsp;&nbsp;宰守贞良，则盗止矣。”v又上疏云：“今之选举，不采职治之优劣，专简年劳<br /><br />&nbsp;&nbsp;&nbsp;&nbsp;之多少，斯非尽才之谓。宜停此薄艺，弃彼朽劳，唯才是举，则官方斯穆。又勋<br /><br />&nbsp;&nbsp;&nbsp;&nbsp;旧之臣，虽年勤可录，而才非抚人者，则可加之以爵赏，不宜委之以方任。所谓<br /><br />&nbsp;&nbsp;&nbsp;&nbsp;王者可私人以财，不私人以官者也。”高祖皆善之。加给事中、冀州大中正，余<br /><br />&nbsp;&nbsp;&nbsp;&nbsp;如故。时李彪专统著作，v为令，时相关豫而已。<br /><br />&nbsp;&nbsp;&nbsp;&nbsp;出为持节、辅国将军、西兖州刺史，假东光侯，镇滑台。v以郡国虽有太学，<br /><br />&nbsp;&nbsp;&nbsp;&nbsp;县党宜有黉序，乃县立讲学，党立教学，村立小学。又令一家之中，自立一碓，<br /><br />&nbsp;&nbsp;&nbsp;&nbsp;五家之外，共造一井，以供行客，不听妇人寄舂取水。又设禁贼之方，令五五相<br /><br />&nbsp;&nbsp;&nbsp;&nbsp;保，若盗发则连其坐。初虽似烦碎，后风化大行，寇盗止息。<br /><br />&nbsp;&nbsp;&nbsp;&nbsp;转宋王刘昶傅。以昔参定律令之勤，赐帛五百匹、粟五百石、马一匹。昶以<br /><br />&nbsp;&nbsp;&nbsp;&nbsp;其官旧年耆，雅相祗重，妓妾之属，多以遗之。拜光禄大夫，傅如故。昶薨后，<br /><br />&nbsp;&nbsp;&nbsp;&nbsp;征为宗正卿，而v留连彭城，久而不赴。于是尚书仆射李冲奏v散逸淮徐，无事<br /><br />&nbsp;&nbsp;&nbsp;&nbsp;稽命，处刑三岁，以赎论。诏免卿任，还复光禄。太和二十三年卒。太常议谥曰<br /><br />&nbsp;&nbsp;&nbsp;&nbsp;炀侯，诏曰：“不遵上命曰‘灵’，可谥为灵。”<br /><br />&nbsp;&nbsp;&nbsp;&nbsp;子和璧，字僧寿，有学问。中书博士。早卒。<br /><br />&nbsp;&nbsp;&nbsp;&nbsp;和璧子颢，字门贤，学涉有时誉。自司空参军转员外郎，袭爵建康子，迁符<br /><br />&nbsp;&nbsp;&nbsp;&nbsp;玺郎中。出为冀州别驾，未之任，属刺史元愉据州反，世宗遣尚书李平为都督，<br /><br />&nbsp;&nbsp;&nbsp;&nbsp;率众讨之。平以颢彼州领袖，乃引为录事参军，仍领统军，军机取舍，多与参决。<br /><br />&nbsp;&nbsp;&nbsp;&nbsp;擒愉之后，别党千余人皆将伏法，颢以为拥逼之徒，前许原免，宜为表陈请。平<br /><br />&nbsp;&nbsp;&nbsp;&nbsp;从之，于是咸蒙全济。事定，颢仍述职。时军旅之后，因之饥馑，颢为纲纪，务<br /><br />&nbsp;&nbsp;&nbsp;&nbsp;存宽静，甚收时誉。寻加陵江将军。坐事免。久之，除镇远将军，迁辅国将军、<br /><br />&nbsp;&nbsp;&nbsp;&nbsp;中散大夫，转征虏将军，仍中散。卒，时年四十九。赠平东将军、沧州刺史，谥<br /><br />&nbsp;&nbsp;&nbsp;&nbsp;曰惠。<br /><br />&nbsp;&nbsp;&nbsp;&nbsp;子德正，袭。武定中，黄门侍郎。<br /><br />&nbsp;&nbsp;&nbsp;&nbsp;颢弟雅，字兴贤，有风度。自给事中稍迁司徒府录事参军、定州抚军府长史。<br /><br />&nbsp;&nbsp;&nbsp;&nbsp;卒，年三十四。天平中，追赠散骑常侍、平北将军、冀州刺史。<br /><br />&nbsp;&nbsp;&nbsp;&nbsp;子德乾，早有令问。任城太守。卒。<br /><br />&nbsp;&nbsp;&nbsp;&nbsp;雅弟谅，字修贤。少好学，多识强记，居丧以孝闻。太和末，京兆王愉开府<br /><br />&nbsp;&nbsp;&nbsp;&nbsp;辟召，高祖妙简行佐，谅与陇西李仲尚、赵郡李凤起等同时应选。稍迁太尉主簿、<br /><br />&nbsp;&nbsp;&nbsp;&nbsp;国子博士。正光中，加骁骑将军，为徐州行台。至彭城，属元法僧反叛，逼谅同<br /><br />&nbsp;&nbsp;&nbsp;&nbsp;之，谅不许，为法僧所害，时年四十一。朝廷痛惜之，赠左将军、沧州刺史。又<br /><br />&nbsp;&nbsp;&nbsp;&nbsp;下诏，以谅临危授命，诚节可重，复赠使持节、平北将军、幽州刺史，赠帛二百<br /><br />&nbsp;&nbsp;&nbsp;&nbsp;匹，优一子出身，谥曰忠侯。三子。长惠胜，武定中，司徒外兵参军。谅造亲《<br /><br />&nbsp;&nbsp;&nbsp;&nbsp;表谱录》四十许卷，自五世已下，内外曲尽。览者服其博记。<br /><br />&nbsp;&nbsp;&nbsp;&nbsp;v弟钦，幼随从叔济使于刘义隆，还为中书学生，迁秘书中散。年四十余，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;子法永，诸王从事中郎。亦早亡。<br /><br />&nbsp;&nbsp;&nbsp;&nbsp;v从父弟次同，永安末，抚军将军、定州刺史。<br /><br />&nbsp;&nbsp;&nbsp;&nbsp;子乾邕，永熙中，司空公、长乐郡开国公。<br /><br />&nbsp;&nbsp;&nbsp;&nbsp;乾邕弟敖曹，天平中，司徒公、京兆郡开国公。<br /><br />&nbsp;&nbsp;&nbsp;&nbsp;崔挺，字双根，博陵安平人也。六世祖赞，魏尚书仆射。五世祖洪，晋吏部<br /><br />&nbsp;&nbsp;&nbsp;&nbsp;尚书。父郁，濮阳太守。挺幼居丧尽礼。少敦学业，多所览究，推人爱士，州闾<br /><br />&nbsp;&nbsp;&nbsp;&nbsp;亲附焉。每四时与乡人父老书相存慰，辞旨款备，得者荣之。三世同居，门有礼<br /><br />&nbsp;&nbsp;&nbsp;&nbsp;让。于后频值饥年，家始分析，挺与弟振推让田宅旧资，惟守墓田而已。家徒壁<br /><br />&nbsp;&nbsp;&nbsp;&nbsp;立，兄弟怡然，手不释卷。时谷籴踊贵，乡人或有赡者，遗挺，辞让而受，仍亦<br /><br />&nbsp;&nbsp;&nbsp;&nbsp;散之贫困，不为畜积，故乡邑更钦叹焉。<br /><br />&nbsp;&nbsp;&nbsp;&nbsp;举秀才，射策高第，拜中书博士，转中书侍郎。以工书，受敕于长安，书文<br /><br />&nbsp;&nbsp;&nbsp;&nbsp;明太后父燕宣王碑，赐爵泰昌子。转登闻令，迁典属国下大夫。以参议律令，赐<br /><br />&nbsp;&nbsp;&nbsp;&nbsp;布帛八百匹、谷八百石、马牛各二。尚书李冲甚重之。高祖以挺女为嫔。太和十<br /><br />&nbsp;&nbsp;&nbsp;&nbsp;八年，大将军、宋王刘昶南镇彭城，诏假立义将军，为昶府长史，以疾辞免，乃<br /><br />&nbsp;&nbsp;&nbsp;&nbsp;以王肃为长史。其被寄遇如此。<br /><br />&nbsp;&nbsp;&nbsp;&nbsp;后除昭武将军、光州刺史，威恩并著，风化大行。十九年，车驾幸兖州，召<br /><br />&nbsp;&nbsp;&nbsp;&nbsp;挺赴行在所。及见，引谕优厚。又问挺治边之略，因及文章。高祖甚悦，谓挺曰：<br /><br />&nbsp;&nbsp;&nbsp;&nbsp;“别卿已来，倏焉二载。吾所缀文，已成一集，今当给卿副本，时可观之。”又<br /><br />&nbsp;&nbsp;&nbsp;&nbsp;顾谓侍臣曰：“拥旄者悉皆如此，吾何忧哉。”复还州。及散骑常侍张彝兼侍中<br /><br />&nbsp;&nbsp;&nbsp;&nbsp;巡行风俗，见挺政化之美，谓挺曰：“彝受使省方，采察谣讼，入境观政，实愧<br /><br />&nbsp;&nbsp;&nbsp;&nbsp;清使之名。”州治旧掖城西北数里有斧山，峰岭高峻，北临沧海，南望岱岳，一<br /><br />&nbsp;&nbsp;&nbsp;&nbsp;邦游观之地也。挺于顶上欲营观宇，故老曰：“此岭秋夏之际，常有暴雨迅风，<br /><br />&nbsp;&nbsp;&nbsp;&nbsp;岩石尽落。相传云是龙道，恐此观不可久立。”挺曰：“人神相去，何远之有？<br /><br />&nbsp;&nbsp;&nbsp;&nbsp;虬龙倏忽，岂唯一路乎！”遂营之。数年间，果无风雨之异。挺既代，即为风雹<br /><br />&nbsp;&nbsp;&nbsp;&nbsp;所毁，于后作，复寻坏，遂莫能立。众以为善化所感。<br /><br />&nbsp;&nbsp;&nbsp;&nbsp;时以犯罪配边者多有逃越，遂立重制：一人犯罪逋亡，合门充役。挺上书，<br /><br />&nbsp;&nbsp;&nbsp;&nbsp;以为《周书》父子罪不相及。天下善人少，恶人多，以一人犯罪，延及合门。司<br /><br />&nbsp;&nbsp;&nbsp;&nbsp;马牛受桓s之罚，柳下惠婴盗跖之诛，岂不哀哉！辞甚雅切，高祖纳之。先是，<br /><br />&nbsp;&nbsp;&nbsp;&nbsp;州内少铁，器用皆求之他境，挺表复铁官，公私有赖。诸州中正，本在论人；高<br /><br />&nbsp;&nbsp;&nbsp;&nbsp;祖将辨天下氏族，仍亦访定，乃遥授挺本州大中正。<br /><br />&nbsp;&nbsp;&nbsp;&nbsp;掖县有人，年逾九十，板舆造州。自称少曾充使林邑，得一美玉，方尺四寸，<br /><br />&nbsp;&nbsp;&nbsp;&nbsp;甚有光彩，藏之海岛，垂六十岁。忻逢明治，今愿奉之。挺曰：“吾虽德谢古人，<br /><br />&nbsp;&nbsp;&nbsp;&nbsp;未能以玉为宝。”遣船随取，光润果然。竟不肯受，仍表送京都。世宗即位，累<br /><br />&nbsp;&nbsp;&nbsp;&nbsp;表乞还。景明初见代，老幼泣涕追随，缣帛赠送，挺悉不纳。<br /><br />&nbsp;&nbsp;&nbsp;&nbsp;散骑常侍赵得幸世宗，挺虽同州壤，未尝诣门。北海王详为司徒、录尚书<br /><br />&nbsp;&nbsp;&nbsp;&nbsp;事，以挺为司马，挺固辞不免。世人皆叹其屈，而挺处之夷然。于后详摄选，众<br /><br />&nbsp;&nbsp;&nbsp;&nbsp;人竞称考第，以求迁叙，挺终独无言。详曰：“崔光州考级并未加授，宜投一牒，<br /><br />&nbsp;&nbsp;&nbsp;&nbsp;当为申请。蘧伯玉耻独为君子，亦何故嘿然？”挺对曰：“阶级是圣朝大例，考<br /><br />&nbsp;&nbsp;&nbsp;&nbsp;课亦国之恒典。下官虽惭古贤不伐之美，至于自炫求进，窃以羞之。”详大相称<br /><br />&nbsp;&nbsp;&nbsp;&nbsp;叹。自为司马，详未曾呼名，常称州号，以示优礼。四年卒，时年五十九。其年<br /><br />&nbsp;&nbsp;&nbsp;&nbsp;冬，赠辅国将军、幽州刺史，谥曰景。光州故吏闻凶问，莫不悲感，共铸八尺铜<br /><br />&nbsp;&nbsp;&nbsp;&nbsp;像于城东广因寺，起八关斋，追奉冥福，其遗爱若此。<br /><br />&nbsp;&nbsp;&nbsp;&nbsp;初，崔光之在贫贱也，挺赡遗衣食，常亲敬焉。又识邢峦、宋弁于童稚之中，<br /><br />&nbsp;&nbsp;&nbsp;&nbsp;并谓终当远致。世称其知人。历官二十余年，家资不益，食不重味，室无绮罗，<br /><br />&nbsp;&nbsp;&nbsp;&nbsp;闺门之内，雍雍如也。旧故多有赠R，诸子推挺素心，一无所受。有子六人。<br /><br />&nbsp;&nbsp;&nbsp;&nbsp;长子孝芬，字恭梓。早有才识，博学好文章。高祖召见，甚嗟赏之。李彪谓<br /><br />&nbsp;&nbsp;&nbsp;&nbsp;挺曰：“比见贤子谒帝，旨谕殊优，今当为群拜纪。”挺曰：“卿自欲善处人父<br /><br />&nbsp;&nbsp;&nbsp;&nbsp;子之间，然斯言吾所不敢闻也。”<br /><br />&nbsp;&nbsp;&nbsp;&nbsp;司徒、彭城王勰板为行参军，后除著作郎，袭父爵。尚书令高肇亲宠权盛，<br /><br />&nbsp;&nbsp;&nbsp;&nbsp;子植除青州刺史，启孝芬为司马。后除司徒记室参军、司空属、定州大中正，长<br /><br />&nbsp;&nbsp;&nbsp;&nbsp;于剖判，甚有能名，府主任城王澄雅重之。熙平中，澄奏地制八条，孝芬所参定<br /><br />&nbsp;&nbsp;&nbsp;&nbsp;也。在府久之，除龙骧将军、廷尉少卿。<br /><br />&nbsp;&nbsp;&nbsp;&nbsp;孝昌初，萧衍遣将裴邃等寇淮南。诏行台郦道元、都督河间王琛讨之，停师<br /><br />&nbsp;&nbsp;&nbsp;&nbsp;城父，累月不进。敕孝芬持节赍齐库刀，催令赴接，贼退而还。荆州刺史李神俊<br /><br />&nbsp;&nbsp;&nbsp;&nbsp;为萧衍遣将攻围，诏加孝芬通直散骑常侍，以将军为荆州刺史，兼尚书、南道行<br /><br />&nbsp;&nbsp;&nbsp;&nbsp;台，领军司，率诸将以援神俊，因代焉。于时，州郡内戍悉已陷没，且路由三<br /><br />&nbsp;&nbsp;&nbsp;&nbsp;s，贼已先据。孝芬所统既少，不得径进，遂从弘农堰渠山道南入，遣弟孝直<br /><br />&nbsp;&nbsp;&nbsp;&nbsp;轻兵在前，出贼不意，贼便奔散，人还安堵。肃宗嘉劳之，并赉马及绵绢等物。<br /><br />&nbsp;&nbsp;&nbsp;&nbsp;后以元义之党，与卢同、李奖等并除名，征还。又孝芬为廷尉之日，章武王<br /><br />&nbsp;&nbsp;&nbsp;&nbsp;融以赃货被劾，孝芬按以重法。及融为都督，北讨鲜于礼；于时孝芬弟孝演率<br /><br />&nbsp;&nbsp;&nbsp;&nbsp;勒宗从，避贼于博陵，郡城为贼攻陷，寻为贼所害。融乃密启，云：“孝演入贼<br /><br />&nbsp;&nbsp;&nbsp;&nbsp;为王。”遂见收捕，合家逃窜，遇赦乃出。<br /><br />&nbsp;&nbsp;&nbsp;&nbsp;孝昌三年，萧衍将成景俊率众逼彭城，除孝芬宁朔将军、员外常侍、兼尚书<br /><br />&nbsp;&nbsp;&nbsp;&nbsp;右丞，为徐州行台。孝芬将发，入辞。灵太后谓孝芬曰：“卿女今事我儿，与卿<br /><br />&nbsp;&nbsp;&nbsp;&nbsp;便是亲旧，曾何相负？而内头元义车中，称此老妪会须却之。”孝芬曰：“臣蒙<br /><br />&nbsp;&nbsp;&nbsp;&nbsp;国厚恩，义无斯语。假实有此，谁能得闻？若有闻知，此于元义亲密过臣远矣。<br /><br />&nbsp;&nbsp;&nbsp;&nbsp;乞对言者，足辨虚实。”灵太后怅然意解，乃有愧色。景俊筑栅造堰，谋断泗水<br /><br />&nbsp;&nbsp;&nbsp;&nbsp;以灌彭城。孝芬率大都督李叔仁、柴集等赴战，景俊等力屈退走。除孝芬安南将<br /><br />&nbsp;&nbsp;&nbsp;&nbsp;军、光禄大夫、兼尚书，为徐兖行台。<br /><br />&nbsp;&nbsp;&nbsp;&nbsp;建义初，太山太守羊侃据郡反，远引南贼，围逼兖州。除孝芬散骑常侍、镇<br /><br />&nbsp;&nbsp;&nbsp;&nbsp;东将军、金紫光禄大夫，仍兼尚书、东道行台。大都督刁宣驰往救援，与行台于<br /><br />&nbsp;&nbsp;&nbsp;&nbsp;晖接，至便围之。侃突围奔萧衍，余悉平定。<br /><br />&nbsp;&nbsp;&nbsp;&nbsp;永安二年，庄帝闻元颢有内侵之计，敕孝芬南赴徐州。颢遂潜师向考城，擒<br /><br />&nbsp;&nbsp;&nbsp;&nbsp;大都督、济阴王晖业，乘胜径进，遣其后军都督侯暄守梁国城以为后援。孝芬勒<br /><br />&nbsp;&nbsp;&nbsp;&nbsp;诸将驰往围暄，恐颢遣援，乃急攻之，昼夜不息。五日，暄遂突出，擒斩之，俘<br /><br />&nbsp;&nbsp;&nbsp;&nbsp;其卒三千余人。庄帝还宫，授西兖州刺史，将军如故。孝芬久倦外役，固辞不行，<br /><br />&nbsp;&nbsp;&nbsp;&nbsp;乃除太常卿。<br /><br />&nbsp;&nbsp;&nbsp;&nbsp;普泰元年，南阳太守赵延袭据荆州城，囚刺史李琰之，招引南寇。除孝芬<br /><br />&nbsp;&nbsp;&nbsp;&nbsp;卫将军、荆州刺史，兼尚书、南道行台。又除都督三荆诸军事、车骑将军、假骠<br /><br />&nbsp;&nbsp;&nbsp;&nbsp;骑将军。孝芬已出次，改授散骑常侍、骠骑将军、西兖州刺史。太昌初，兼殿中<br /><br />&nbsp;&nbsp;&nbsp;&nbsp;尚书。寻除车骑大将军、左光禄大夫，仍尚书。后加仪同三司、兼吏部尚书。出<br /><br />&nbsp;&nbsp;&nbsp;&nbsp;帝入关，齐献武王至洛，与尚书辛雄、刘Q等并诛，时年五十。没其家口，天平<br /><br />&nbsp;&nbsp;&nbsp;&nbsp;中乃免之。<br /><br />&nbsp;&nbsp;&nbsp;&nbsp;孝芬博文口辩，善谈论，爱好后进，终日忻然，商n古今，间以嘲谑，听<br /><br />&nbsp;&nbsp;&nbsp;&nbsp;者忘疲。所著文章数十篇。有子八人。<br /><br />&nbsp;&nbsp;&nbsp;&nbsp;长子勉，字宣祖。颇涉史传，有几案才。正光初，除太学博士。庄帝之为御<br /><br />&nbsp;&nbsp;&nbsp;&nbsp;史中尉，启除侍御史。永安初，除建节将军、尚书右中兵郎中。后太尉、豫章王<br /><br />&nbsp;&nbsp;&nbsp;&nbsp;萧赞启为谘议参军，郎中如故。以举人失衷，为中尉高道穆奏免其官。普泰中，<br /><br />&nbsp;&nbsp;&nbsp;&nbsp;兼尚书左丞。勉善附会，世论以浮竞讥之。为尚书令尔朱世隆所亲待，而尚书郎<br /><br />&nbsp;&nbsp;&nbsp;&nbsp;魏季景尤为世隆知任，勉与季景内颇不穆。季景阴求右丞，夺勉所兼。世隆启用<br /><br />&nbsp;&nbsp;&nbsp;&nbsp;季景，勉遂怅怏自失。寻除安南将军、光禄大夫、兼国子祭酒，典仪注。太昌初，<br /><br />&nbsp;&nbsp;&nbsp;&nbsp;除散骑常侍、征东将军、金紫光禄大夫、定州大中正，敕左右厢出入其家。被收<br /><br />&nbsp;&nbsp;&nbsp;&nbsp;之际，在外逃免。于后乃出，见齐献武王于晋阳，王劳抚之。天平末，王遣勉送<br /><br />&nbsp;&nbsp;&nbsp;&nbsp;勋贵妻子赴定州，因得还家。属母李氏丧亡，勉哀号过性，遇病卒，时年四十七。<br /><br />&nbsp;&nbsp;&nbsp;&nbsp;无子，弟宣度以子龙后之。<br /><br />&nbsp;&nbsp;&nbsp;&nbsp;勉弟宣猷，司徒中郎，走于关西。<br /><br />&nbsp;&nbsp;&nbsp;&nbsp;宣猷弟宣度，齐王仪同开府司马。<br /><br />&nbsp;&nbsp;&nbsp;&nbsp;宣度弟宣轨，颇有才学，尚书考功郎中。与弟宣质、宣静、宣略，并死于晋<br /><br />&nbsp;&nbsp;&nbsp;&nbsp;阳。<br /><br />&nbsp;&nbsp;&nbsp;&nbsp;孝芬弟孝ィ字敬业。少宽雅，早著长者之风。彭城王勰之临定州，辟为主<br /><br />&nbsp;&nbsp;&nbsp;&nbsp;簿。释褐冀州安东府外兵参军，历员外散骑侍郎、宁朔将军、员外散骑常侍。武<br /><br />&nbsp;&nbsp;&nbsp;&nbsp;泰初，蛮首李洪扇动诸蛮，诏孝コ纸谖别将，隶都督李神轨讨平之。尔朱荣之<br /><br />&nbsp;&nbsp;&nbsp;&nbsp;害朝士，孝ビ氲苄⒅毙家避难定陶。孝庄初，征拜通直散骑常侍，加征虏将军，<br /><br />&nbsp;&nbsp;&nbsp;&nbsp;寻除赵郡太守。郡经葛荣离乱之后，民户丧亡，六畜无遗，斗粟乃至数缣，民皆<br /><br />&nbsp;&nbsp;&nbsp;&nbsp;卖鬻儿女。夏椹大熟，孝ト懊穸嗍罩。郡内无牛，教其人种。招抚遗散，先恩<br /><br />&nbsp;&nbsp;&nbsp;&nbsp;后威，一周之后，流民大至。兴立学校，亲加劝笃，百姓赖之。卒于郡，时年四<br /><br />&nbsp;&nbsp;&nbsp;&nbsp;十九。赠通直散骑常侍、平东将军、瀛州刺史，谥曰简。朝议谓为未申，复赠安<br /><br />&nbsp;&nbsp;&nbsp;&nbsp;北将军、定州刺史。<br /><br />&nbsp;&nbsp;&nbsp;&nbsp;子昂，武定中，尚书左丞、兼度支尚书。<br /><br />&nbsp;&nbsp;&nbsp;&nbsp;孝サ苄⒀荩字则伯，出继伯父。性通率，美须髯，姿貌魁杰。少无宦情，<br /><br />&nbsp;&nbsp;&nbsp;&nbsp;沉浮乡里。河间王琛为定州刺史，以为治中。晚除瀛州安西府外兵参军，因罢归。<br /><br />&nbsp;&nbsp;&nbsp;&nbsp;及鲜于礼起逆，孝演率宗属保郡城，为贼攻陷。贼以孝演民望，恐移众心，乃<br /><br />&nbsp;&nbsp;&nbsp;&nbsp;害之，时年四十。无子，弟孝直以子士游为后。士游，仪同开府仓曹参军。<br /><br />&nbsp;&nbsp;&nbsp;&nbsp;孝演弟孝直，字叔廉。身八尺，眉目疏朗。早有志尚，起家司空行参军。寻<br /><br />&nbsp;&nbsp;&nbsp;&nbsp;为员外散骑侍郎、宣威将，仍以本官入领直后。转宁远将军、汝南王开府掾，领<br /><br />&nbsp;&nbsp;&nbsp;&nbsp;直寝。兄孝芬除荆州，诏孝直假征虏将军、别将，总羽林二千骑，与孝芬俱行。<br /><br />&nbsp;&nbsp;&nbsp;&nbsp;孝直潜师径进，贼遂破走。孝芬入城后，萧衍将曹义宗仍在马圈，鼓动顺阳蛮夷，<br /><br />&nbsp;&nbsp;&nbsp;&nbsp;缘边寇窃。孝直率众御之，贼皆退散。还转直阁将军、通直散骑常侍。尔朱兆入<br /><br />&nbsp;&nbsp;&nbsp;&nbsp;洛，孝直以天下未宁，去职归乡里，劝督宗人，务行礼义。后除安东将军、光禄<br /><br />&nbsp;&nbsp;&nbsp;&nbsp;大夫。太昌中，又除卫将军、右光禄大夫，并辞不赴。宗亲劝孝直曰：“荣华人<br /><br />&nbsp;&nbsp;&nbsp;&nbsp;之所愿，何故陆沉？”孝直不答。年五十八，卒于乡里，顾命诸子曰：“吾才疏<br /><br />&nbsp;&nbsp;&nbsp;&nbsp;效薄，于国无功。若朝廷复加赠谥，宜循吾意，不得祗受，若致干求，则非吾子，<br /><br />&nbsp;&nbsp;&nbsp;&nbsp;敛以时服，祭勿杀生。”其子皆遵行之。有四子。<br /><br />&nbsp;&nbsp;&nbsp;&nbsp;长子士顺，仪同开府行参军。<br /><br />&nbsp;&nbsp;&nbsp;&nbsp;孝直弟孝政，字季让。十岁，挺亡，号哭不绝，见者为之悲伤。操尚贞立，<br /><br />&nbsp;&nbsp;&nbsp;&nbsp;博洽经史，雅好辞赋；丧纪之礼，特所留情，衣服制度，手能执造。太尉、汝南<br /><br />&nbsp;&nbsp;&nbsp;&nbsp;王悦辟行参军。年四十九，卒。子岩，武定中，员外常侍。<br /><br />&nbsp;&nbsp;&nbsp;&nbsp;孝芬兄弟孝义慈厚。弟孝演、孝政先亡，孝芬等哭泣哀恸，绝内蔬食，容貌<br /><br />&nbsp;&nbsp;&nbsp;&nbsp;损瘠，见者伤之。孝サ确钚⒎揖」顺之礼，坐食进退，孝芬不命则不敢也。鸡<br /><br />&nbsp;&nbsp;&nbsp;&nbsp;鸣而起，旦参颜色，一钱尺帛，不入私房，吉凶有须，聚对分给。诸妇亦相亲爱，<br /><br />&nbsp;&nbsp;&nbsp;&nbsp;有无共之。始挺兄弟同居，孝芬叔振既亡之后，孝芬等奉承叔母李氏，若事所生；<br /><br />&nbsp;&nbsp;&nbsp;&nbsp;旦夕温酰出入启觐，家事巨细，一以谘决。每兄弟出行，有获财物，尺寸已<br /><br />&nbsp;&nbsp;&nbsp;&nbsp;上，皆内李氏之库，四时分赉，李自裁之。如此者二十余岁。抚从弟宣伯、子朗，<br /><br />&nbsp;&nbsp;&nbsp;&nbsp;如同气焉。<br /><br />&nbsp;&nbsp;&nbsp;&nbsp;挺弟振，字延根。少有学行，居家孝友，为宗族所称。自中书学生为秘书中<br /><br />&nbsp;&nbsp;&nbsp;&nbsp;散，在内谨敕，为高祖所知。出为冀州、咸阳王禧骠骑府司马，在任久之。太和<br /><br />&nbsp;&nbsp;&nbsp;&nbsp;二十年，迁建威将军、平阳太守。不拜，转高阳内史。高祖南讨，征兼尚书左丞，<br /><br />&nbsp;&nbsp;&nbsp;&nbsp;留京。振既才干被擢，当世以为荣。后改定职令，振本资惟拟五品，诏曰：“振<br /><br />&nbsp;&nbsp;&nbsp;&nbsp;在郡著绩，宜有褒升。”除太子庶子。景明初，除长兼廷尉少卿。振有公断，以<br /><br />&nbsp;&nbsp;&nbsp;&nbsp;明察称。河内太守陆L与咸阳王禧同谋为逆，禧败事发，振穷治之。时L内外亲<br /><br />&nbsp;&nbsp;&nbsp;&nbsp;党及当朝贵要咸为之言，振研核切至，终无纵缓，遂毙之于狱。其奉法如此。正<br /><br />&nbsp;&nbsp;&nbsp;&nbsp;始初，除龙骧将军、肆州刺史，在任有政绩。还朝，除河东太守。永平中，卒于<br /><br />&nbsp;&nbsp;&nbsp;&nbsp;郡，时年五十九。赠本将军、南兖州刺史，谥曰定。振历官四十余载，考课恒为<br /><br />&nbsp;&nbsp;&nbsp;&nbsp;称职。议者善之。<br /><br />&nbsp;&nbsp;&nbsp;&nbsp;长子宣伯，早丧。子劲，字仲括，骠骑参军。<br /><br />&nbsp;&nbsp;&nbsp;&nbsp;宣伯弟子朗，美容貌，涉猎经史，少温厚有风尚。以军功起家襄威将军、员<br /><br />&nbsp;&nbsp;&nbsp;&nbsp;外散骑侍郎。普泰中，从兄孝芬为荆州，请为车骑府司马。孝芬转西兖州，为骠<br /><br />&nbsp;&nbsp;&nbsp;&nbsp;骑府司马。太昌初，冠军将军、北徐州抚军府长史，固辞，不获免。兴和二年，<br /><br />&nbsp;&nbsp;&nbsp;&nbsp;中尉高仲密引为侍御史，寻加平西将军。武定中卒。子道纲。<br /><br />&nbsp;&nbsp;&nbsp;&nbsp;挺从父弟元珍，释褐司徒行参军，稍迁司徒主簿、赵郡王挚府属。景明中，<br /><br />&nbsp;&nbsp;&nbsp;&nbsp;荆州长史。久之，为司徒从事中郎，有公平称。后迁中散大夫，加征虏将军。正<br /><br />&nbsp;&nbsp;&nbsp;&nbsp;光末，山胡作逆，除平阳太守、假右将军，为别将以讨之，频破胡贼，郡内以安。<br /><br />&nbsp;&nbsp;&nbsp;&nbsp;武泰初，改郡为唐州，仍除元珍为刺史，加右将军。以破胡勋，赐爵凉城侯。尔<br /><br />&nbsp;&nbsp;&nbsp;&nbsp;朱荣之趣洛也，遣其都督樊子鹄取唐州。元珍与行台郦辆苁夭淮樱为子鹄所陷，<br /><br />&nbsp;&nbsp;&nbsp;&nbsp;被害。世咸痛之。子叔恭。<br /><br />&nbsp;&nbsp;&nbsp;&nbsp;挺从父弟瑜之，字仲琏。少孤有学业。太和中，释褐奉朝请，广陵王羽常侍，<br /><br />&nbsp;&nbsp;&nbsp;&nbsp;累历蕃佐。入为司空功曹参军事、太尉主簿，迁冀州抚军府长史。后为扬州平东<br /><br />&nbsp;&nbsp;&nbsp;&nbsp;府长史，带南梁太守。萧衍义州刺史文僧明来降，瑜之迎接有勋，赐爵高邑男。<br /><br />&nbsp;&nbsp;&nbsp;&nbsp;孝昌初，除鸿胪少卿。三年卒，年五十六。赠平北将军、瀛州刺史。有三子。<br /><br />&nbsp;&nbsp;&nbsp;&nbsp;长子孟舒，字长才，袭父爵。累迁平东将军、太中大夫。兴和中，除广平太<br /><br />&nbsp;&nbsp;&nbsp;&nbsp;守。卒，赠中军将军、殷州刺史，赠平东将军，谥曰康。<br /><br />&nbsp;&nbsp;&nbsp;&nbsp;孟舒弟仲舒，武定末，邺县令。<br /><br />&nbsp;&nbsp;&nbsp;&nbsp;仲舒弟季舒，给事黄门侍郎。<br /><br />&nbsp;&nbsp;&nbsp;&nbsp;挺从祖弟修和，州主簿。<br /><br />&nbsp;&nbsp;&nbsp;&nbsp;子俭，字元恭。雅有器度。历太学博士，终于符玺郎中。<br /><br />&nbsp;&nbsp;&nbsp;&nbsp;俭弟绪，字仲穆。定州抚军府法曹参军。绪小弟孝忠，侍御史、秘书郎。并<br /><br />&nbsp;&nbsp;&nbsp;&nbsp;有容貌，无他才识。<br /><br />&nbsp;&nbsp;&nbsp;&nbsp;绪子子谦，尚书郎。<br /><br />&nbsp;&nbsp;&nbsp;&nbsp;子谦弟子让，与侯景同反。子谦坐以囚执，遇病死于晋阳。子让弟子廉等并<br /><br />&nbsp;&nbsp;&nbsp;&nbsp;伏法。<br /><br />&nbsp;&nbsp;&nbsp;&nbsp;修和弟敬邕，性长者，有干用。高祖时，自司徒主簿转尚书都官郎中，所在<br /><br />&nbsp;&nbsp;&nbsp;&nbsp;称职。迁太子步兵校尉。景明初，母忧去职。后中山王英南讨，引为都督府长史，<br /><br />&nbsp;&nbsp;&nbsp;&nbsp;加左中郎将，以功赐爵临淄男。迁龙骧将军、太府少卿，以本将军出除管州刺史。<br /><br />&nbsp;&nbsp;&nbsp;&nbsp;库莫奚国有马百匹因风入境，敬邕悉令送还，于是夷人感附。熙平二年，拜征虏<br /><br />&nbsp;&nbsp;&nbsp;&nbsp;将军、太中大夫。神龟中卒，年五十七。赠左将军、济州刺史，谥曰恭。<br /><br />&nbsp;&nbsp;&nbsp;&nbsp;子子盛，袭爵。除奉朝请。<br /><br />&nbsp;&nbsp;&nbsp;&nbsp;修和从弟接，字显宾。容貌魁伟，放迈自高，不拘常检。为中书博士、乐陵<br /><br />&nbsp;&nbsp;&nbsp;&nbsp;内史。雅为任城王澄所礼待。及澄为定州刺史，接了无民敬，王忻然容下之。后<br /><br />&nbsp;&nbsp;&nbsp;&nbsp;为冀州安东府司马，转乐陵太守。还乡而卒。<br /><br />&nbsp;&nbsp;&nbsp;&nbsp;挺族子纂，字叔则，博学有文才。景明中，太学博士，转员外散骑侍郎、襄<br /><br />&nbsp;&nbsp;&nbsp;&nbsp;威将军。既不为时知，乃著《无谈子论》。后为给事中。延昌中，除梁州征虏府<br /><br />&nbsp;&nbsp;&nbsp;&nbsp;长史。熙平初，为宁远将军、廷尉正，每于大狱，多所据明，有当官之誉。时太<br /><br />&nbsp;&nbsp;&nbsp;&nbsp;原王静自廷尉监迁少卿，纂耻居其下，乃与静书，辞气抑扬，无上下之体。又启<br /><br />&nbsp;&nbsp;&nbsp;&nbsp;求解任，乃除左中郎将，领尚书三公郎中。未几，以公事免。后为洛阳令。正光<br /><br />&nbsp;&nbsp;&nbsp;&nbsp;中卒，年四十五。赠司徒左长史。凡所制文，多行于世。<br /><br />&nbsp;&nbsp;&nbsp;&nbsp;长子史，武定末，仪同府长流参军。<br /><br />&nbsp;&nbsp;&nbsp;&nbsp;纂兄穆，宽雅有度量，州辟主簿。卒。<br /><br />&nbsp;&nbsp;&nbsp;&nbsp;子暹，武定末，度支尚书、兼右仆射。<br /><br />&nbsp;&nbsp;&nbsp;&nbsp;纂弟融，字业。奉朝请。尚书令高肇出讨巴蜀，引为统军。还，除员外散<br /><br />&nbsp;&nbsp;&nbsp;&nbsp;骑侍郎。正光中，定州别驾。年四十二，卒。<br /><br />&nbsp;&nbsp;&nbsp;&nbsp;子鸿翻，郡功曹。<br /><br />&nbsp;&nbsp;&nbsp;&nbsp;纂从祖弟游，字延叔，少有风概。释褐奉朝请，稍迁太尉主簿。江州刺史陈<br /><br />&nbsp;&nbsp;&nbsp;&nbsp;伯之启为司马，还除奉车都尉。大都督、中山王英征义阳，引为录事参军，寻转<br /><br />&nbsp;&nbsp;&nbsp;&nbsp;司马。及英败于钟离，游坐徙秦州，久而得还。大将军高肇西征，引为统军，除<br /><br />&nbsp;&nbsp;&nbsp;&nbsp;步兵校尉，迁豫州征虏府长史；未几，除征虏将军、北赵郡太守，并有政绩。熙<br /><br />&nbsp;&nbsp;&nbsp;&nbsp;平末，转河东太守。郡有盐户，常供州郡为兵，子孙见丁从役，游矜其劳苦，乃<br /><br />&nbsp;&nbsp;&nbsp;&nbsp;表闻请听更代，郡内感之。太学旧在城内，游乃移置城南闲敞之处，亲自说经，<br /><br />&nbsp;&nbsp;&nbsp;&nbsp;当时学者莫不劝慕，号为良守。以本将军迁凉州刺史，以母忧解任。<br /><br />&nbsp;&nbsp;&nbsp;&nbsp;正光中，起除右将军、南秦州刺史，因辞不免。先是，州人杨松柏、杨洛德<br /><br />&nbsp;&nbsp;&nbsp;&nbsp;兄弟数为反叛，游至州，深加招慰。松柏归款，引为主簿，稍以辞色诱之，兄弟<br /><br />&nbsp;&nbsp;&nbsp;&nbsp;俱至。松柏既州之豪帅，感游恩遇，奖谕群氐，咸来归款，且以过在前政，不复<br /><br />&nbsp;&nbsp;&nbsp;&nbsp;自疑。游乃因宴会，一时俱斩，于是外人以其不信，合境皆反。正光五年夏，秦<br /><br />&nbsp;&nbsp;&nbsp;&nbsp;州城人杀刺史李彦，据州为逆。数日之后，游知必不安，谋欲出外，寻为城人韩<br /><br />&nbsp;&nbsp;&nbsp;&nbsp;祖香、孙礻攻于州馆。游事窘，登楼慷慨悲叹，乃推下小女而杀之，义不为群<br /><br />&nbsp;&nbsp;&nbsp;&nbsp;小所辱也。寻为祖香等所执害，时年五十二。永安中，赠散骑侍郎、镇北将军、<br /><br />&nbsp;&nbsp;&nbsp;&nbsp;定州刺史。<br /><br />&nbsp;&nbsp;&nbsp;&nbsp;子伏护，开府参军。<br /><br />&nbsp;&nbsp;&nbsp;&nbsp;史臣曰：高v学业优通，知名前世，儒俊之风，门旧不陨。诸子经传之器，<br /><br />&nbsp;&nbsp;&nbsp;&nbsp;加有舍生之节。崔挺兄弟，风操高亮，怀文抱质，历事著称，见重于朝野，继世<br /><br />&nbsp;&nbsp;&nbsp;&nbsp;承家，门族并著，盖所谓彼有人焉。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,900673);">加入书签</a><a
                        href="900656.html">上一页</a>&larr;<a href="index.html">返回列表</a>&rarr;<a
                            href="900690.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "900656.html"; var next_page = "900690.html"; var index_page = "index.html"; var sortid = "9"; var article_id = "14002"; var chapter_id = "900673"; var articlename = "魏书"; var chaptername = " 卷五十七 列传第四十五"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>