<!DOCTYPE html>
<html>
<head>
<meta charset="gbk" />
<title>魏书- 卷九 帝纪第九-在线阅读-哈西文学网</title>
<meta name="keywords" content="魏收，魏书， 卷九 帝纪第九全文， 卷九 帝纪第九在线阅读 哈西文学网" />
<meta name="description" content="哈西文学网提供魏收的魏书  卷九 帝纪第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/893397.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/893397.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九 帝纪第九</h1>
            <div class="link xb">
                <a href="893360.html">上一页</a>&larr;<a href="index.html">返回列表</a>&rarr;<a
                    href="893446.html">下一页</a></div>			
            <div id="BookText">&nbsp;&nbsp;&nbsp;&nbsp;◎肃宗纪<br /><br />&nbsp;&nbsp;&nbsp;&nbsp;肃宗孝明皇帝，讳诩，世宗宣武皇帝之第二子。母曰胡充华。永平三年三月<br /><br />&nbsp;&nbsp;&nbsp;&nbsp;丙戌，帝生于宣光殿之东北，有光照于庭中。延昌元年十月乙亥，立为皇太子。<br /><br />&nbsp;&nbsp;&nbsp;&nbsp;四年春正月丁巳夜，即皇帝位。戊午，大赦天下。己未，征下西讨东防诸军。<br /><br />&nbsp;&nbsp;&nbsp;&nbsp;庚申，诏太保、高阳王雍入居西柏堂，决庶政。又诏任城王澄为尚书令，百官总<br /><br />&nbsp;&nbsp;&nbsp;&nbsp;己以听于二王。己巳，勿吉、达般、地豆和、尼步伽、拔但、佐越费实等诸国遣<br /><br />&nbsp;&nbsp;&nbsp;&nbsp;使朝献。二月庚辰，尊皇后高氏为皇太后。辛巳，司徒高肇至京师，以罪赐死。<br /><br />&nbsp;&nbsp;&nbsp;&nbsp;萧衍宁州刺史任太洪率众寇关城，益州长史成兴孙击破之。癸未，太保、高阳王<br /><br />&nbsp;&nbsp;&nbsp;&nbsp;雍进位太傅、领太尉，司空、清河王怿为司徒，骠骑大将军、广平王怀为司空。<br /><br />&nbsp;&nbsp;&nbsp;&nbsp;己亥，尊胡充华为皇太妃。宕昌国遣使朝献。三月甲辰朔，皇太后出俗为尼，徙<br /><br />&nbsp;&nbsp;&nbsp;&nbsp;御金墉。丙辰，诏进宫臣位一级。先是，萧衍于浮山堰淮，规为扬徐之害，诏平<br /><br />&nbsp;&nbsp;&nbsp;&nbsp;南将军杨大眼讨之。乙丑，进文武群官位一级。<br /><br />&nbsp;&nbsp;&nbsp;&nbsp;夏四月，梁州刺史薛怀古破反氐于沮水。五月甲寅，南秦州刺史崔暹击破氐<br /><br />&nbsp;&nbsp;&nbsp;&nbsp;贼，解武兴围。六月，沙门法庆聚众反于冀州，杀阜城令，自称大乘。<br /><br />&nbsp;&nbsp;&nbsp;&nbsp;秋七月癸卯，蠕蠕国遣使朝献。丁未，诏假右光禄大夫元遥征北大将军，攻<br /><br />&nbsp;&nbsp;&nbsp;&nbsp;讨法庆。宕昌国遣使朝献。八月乙亥，领军于忠矫诏杀左仆射郭祚、尚书裴植，<br /><br />&nbsp;&nbsp;&nbsp;&nbsp;免太傅、领太尉、高阳王雍官，以王还第。丙子，尊皇太妃为皇太后。己卯，吐<br /><br />&nbsp;&nbsp;&nbsp;&nbsp;谷浑国遣使朝献。庚辰，萧衍定州刺史田超秀率众三千请降。戊子，帝朝皇太后<br /><br />&nbsp;&nbsp;&nbsp;&nbsp;于宣光殿，大赦天下。己丑，司徒、清河王怿进位太傅，领太尉；司空、广平王<br /><br />&nbsp;&nbsp;&nbsp;&nbsp;怀为太保，领司徒；骠骑大将军、任城王澄为司空。庚寅，车骑大将军于忠为尚<br /><br />&nbsp;&nbsp;&nbsp;&nbsp;书令，特进崔光为车骑大将军，并仪同三司。壬辰，复前江阳王继本国；以济南<br /><br />&nbsp;&nbsp;&nbsp;&nbsp;王复先封，为临淮王。群臣奏请皇太后临朝称制。<br /><br />&nbsp;&nbsp;&nbsp;&nbsp;九月乙巳，皇太后亲览万机。诏曰：“高祖革礼成治，遗泽在民。世宗纂承<br /><br />&nbsp;&nbsp;&nbsp;&nbsp;丕业，圣德昭远。朕以冲孺，属当宝图，洪基至重，若履冰薄。王公百辟群牧庶<br /><br />&nbsp;&nbsp;&nbsp;&nbsp;官，皆受遇先朝，宠荣自昔，宜各勉崇，共康世道，戮力竭诚，以匡辅不逮。其<br /><br />&nbsp;&nbsp;&nbsp;&nbsp;有怀道丘园、昧迹板筑、山栖谷饮、舒卷从时者，宜广戋帛，缉和鼎饪。有能谠<br /><br />&nbsp;&nbsp;&nbsp;&nbsp;言直谏、济世益时者，在所以闻，当待以不次之位。孝子、顺孙、义夫、节妇，<br /><br />&nbsp;&nbsp;&nbsp;&nbsp;表其门闾，以彰厥美。高年孤独不能自存者，赡以粟帛。若因饥失业、天属流离，<br /><br />&nbsp;&nbsp;&nbsp;&nbsp;或卖鬻男女以为仆隶者，各听归还。比冀方未肃，徐城寇扰，将统久劳，士卒疲<br /><br />&nbsp;&nbsp;&nbsp;&nbsp;弊，并遣抚慰，赐以衣马。缘边州镇，固捍之劳，朔方酋庶，北面所委，亦令劳<br /><br />&nbsp;&nbsp;&nbsp;&nbsp;赍，以副其心。其有先朝舅事寝而不举、顷来便习不依轨式者，并可疏闻，当加<br /><br />&nbsp;&nbsp;&nbsp;&nbsp;览裁。若益时利治、不拘常制者，自依别例。其明相申约，称朕意焉。”甲寅，<br /><br />&nbsp;&nbsp;&nbsp;&nbsp;征北元遥破斩法庆及渠帅百余人，传首京师。安定王燮薨。庚申，高昌、库莫奚、<br /><br />&nbsp;&nbsp;&nbsp;&nbsp;契丹诸国并遣使朝献。萧衍将赵祖悦袭据硖石。癸亥，诏定州刺史崔亮假镇南将<br /><br />&nbsp;&nbsp;&nbsp;&nbsp;军，率诸将讨之；冀州刺史萧宝夤为镇东将军，次淮堰。戊辰，邓至国遣使朝贡。<br /><br />&nbsp;&nbsp;&nbsp;&nbsp;冬十月庚午朔，勿吉国贡矢。壬午，高丽、吐谷浑国并遣使朝献。乙酉，<br /><br />&nbsp;&nbsp;&nbsp;&nbsp;以安定公胡国珍为中书监、仪同三司。甲午，萧衍弘化太守杜桂举郡内属。十有<br /><br />&nbsp;&nbsp;&nbsp;&nbsp;二月辛丑，以高阳王雍为太师。己酉，镇南崔亮破祖悦，遂围硖石。丁卯，帝、<br /><br />&nbsp;&nbsp;&nbsp;&nbsp;皇太后谒景陵。高车国遣使朝献。<br /><br />&nbsp;&nbsp;&nbsp;&nbsp;熙平元年春正月戊辰朔，大赦，改年。荆沔都督元志大破萧衍军，斩其恒农<br /><br />&nbsp;&nbsp;&nbsp;&nbsp;太守王世定等。以吏部尚书李平为镇军大将军兼尚书右仆射，为行台，节度讨硖<br /><br />&nbsp;&nbsp;&nbsp;&nbsp;石诸军。二月乙巳，镇东萧宝夤大破衍将于淮北。癸亥，初听秀才对策，第居中<br /><br />&nbsp;&nbsp;&nbsp;&nbsp;上已上，叙之。乙丑，镇南崔亮、镇军李平等克硖石，斩衍豫州刺史赵祖悦，传<br /><br />&nbsp;&nbsp;&nbsp;&nbsp;首京师，尽俘其众。是月，吐谷浑、宕昌、邓至诸国并遣朝贡。三月辛未，以扬<br /><br />&nbsp;&nbsp;&nbsp;&nbsp;州刺史李崇为骠骑将军、仪同三司。壬辰，以硖石俘虏分赐百僚。<br /><br />&nbsp;&nbsp;&nbsp;&nbsp;夏四月戊戌，以瀛州民饥，开仓赈恤。高昌、阴平国并遣使朝献。五月丁卯<br /><br />&nbsp;&nbsp;&nbsp;&nbsp;朔，诏曰：“炎旱积辰，苗稼萎悴，比虽微澍，犹未沾洽。晚种不纳，企望忧劳，<br /><br />&nbsp;&nbsp;&nbsp;&nbsp;在予之责，思自兢厉。尚书可厘恤狱犴，察其淹枉，简量轻重，随事以闻，无使<br /><br />&nbsp;&nbsp;&nbsp;&nbsp;一人怨嗟，增伤和气。土木作役，权皆休罢，劝农省务，肆力田畴。庶嘉泽近降，<br /><br />&nbsp;&nbsp;&nbsp;&nbsp;丰年可必。”萧衍衡州刺史张齐寇益州，复以傅竖眼为刺史以讨之，频破贼军，<br /><br />&nbsp;&nbsp;&nbsp;&nbsp;斩其将任太洪首。庚午，诏放华林野兽于山泽。丙戌，吐谷浑遣使朝献。<br /><br />&nbsp;&nbsp;&nbsp;&nbsp;秋七月庚午，重申杀牛之禁。丙子，诏兵士征硖石者复租赋一年。傅竖眼大<br /><br />&nbsp;&nbsp;&nbsp;&nbsp;破张齐，齐遁走。乙酉，高昌国遣使朝献。八月乙巳，以侍中、中书监、仪同三<br /><br />&nbsp;&nbsp;&nbsp;&nbsp;司、安定郡开国公胡国珍为都督雍泾岐华东秦豳六州诸军事、骠骑大将军、开府<br /><br />&nbsp;&nbsp;&nbsp;&nbsp;仪同三司、雍州刺史。丙午，诏曰：“先贤列圣，道冠生民，仁风盛德，焕乎图<br /><br />&nbsp;&nbsp;&nbsp;&nbsp;史。暨历数永终，迹随物变，陵<土遂>沓蔼，鞠为茂草，古帝诸陵，多见践藉。可<br /><br />&nbsp;&nbsp;&nbsp;&nbsp;明敕所在，诸有帝王坟陵，四面各五十步勿听耕稼。”宕昌国遣使朝贡。九月丁<br /><br />&nbsp;&nbsp;&nbsp;&nbsp;丑，淮堰破，萧衍缘淮城戍村落十余万口，皆漂入于海。十有二月癸巳，诏洛阳、<br /><br />&nbsp;&nbsp;&nbsp;&nbsp;河阴及诸曹杂人年七十巳上、鳏寡贫困不能自存，及年虽少而痼疾长废、穷苦不<br /><br />&nbsp;&nbsp;&nbsp;&nbsp;济者，研实具列以闻。<br /><br />&nbsp;&nbsp;&nbsp;&nbsp;二年春正月，大乘余贼复相聚结，攻瀛州。刺史宇文福讨平之。甲戌，大赦<br /><br />&nbsp;&nbsp;&nbsp;&nbsp;天下。戊子，勿吉国遣使朝贡。庚寅，诏遣大使巡行四方，问疾苦，恤孤寡，黜<br /><br />&nbsp;&nbsp;&nbsp;&nbsp;陟幽明。又诏：“选曹用人，务在得才，广求栖遁，共康治道。州镇城隍，各令<br /><br />&nbsp;&nbsp;&nbsp;&nbsp;严固。斋会聚集，纠执妖。囹圄皆令造屋，桎梏务存轻小。工巧浮迸，不得<br /><br />&nbsp;&nbsp;&nbsp;&nbsp;隐藏。绢布缯彩，长短合式。偷窃军阶，亦悉沙汰。籍贯不实，普使纠案，听自<br /><br />&nbsp;&nbsp;&nbsp;&nbsp;归首，逋违加罪。”诏中尉元匡考定权衡。癸丑，地伏罗、Y宾国并遣使朝献。<br /><br />&nbsp;&nbsp;&nbsp;&nbsp;二月庚子，契丹、邓至、宕昌诸国并遣使朝献。丁未，封御史中尉元匡为东平王。<br /><br />&nbsp;&nbsp;&nbsp;&nbsp;三月甲戌，吐谷浑国遣使朝献。丁亥，太保、领司徒、广平王怀薨。<br /><br />&nbsp;&nbsp;&nbsp;&nbsp;夏四月甲午，高丽、波斯、疏勒、哒诸国并遣使朝献。丁酉，诏京尹所<br /><br />&nbsp;&nbsp;&nbsp;&nbsp;统，百年以上赐大郡板，九十以上赐小郡板。戊申，以中书监、开府仪同三司胡<br /><br />&nbsp;&nbsp;&nbsp;&nbsp;国珍为司徒公，特进、汝南王悦为中书监、仪同三司。乙卯，皇太后幸伊阙石窟<br /><br />&nbsp;&nbsp;&nbsp;&nbsp;寺，即日还宫。安定王超改封北平王。五月辛酉，诏曰：“扬州硖石、荆山、新<br /><br />&nbsp;&nbsp;&nbsp;&nbsp;淮、城兵士战没者，追给敛财，复一房五年；若无妻子，复其家一人二年。身<br /><br />&nbsp;&nbsp;&nbsp;&nbsp;被三创，赏一阶；虽一创而四体废落者，亦同此赏。”庚辰，重申天文之禁，犯<br /><br />&nbsp;&nbsp;&nbsp;&nbsp;者以大辟论。乙酉，邓至国遣使朝贡。<br /><br />&nbsp;&nbsp;&nbsp;&nbsp;秋七月乙丑，地伏罗、Y宾国并遣使朝献。乙亥，中书监、仪同三司、汝南<br /><br />&nbsp;&nbsp;&nbsp;&nbsp;王悦坐杀人免官，以王还第。己巳，车驾有事于太庙。八月戊戌，宴太祖以来宗<br /><br />&nbsp;&nbsp;&nbsp;&nbsp;室年十五以上于显阳殿，申家人之礼。己亥，诏庶族子弟年未十五不听入仕。诏<br /><br />&nbsp;&nbsp;&nbsp;&nbsp;曰：“皇魏开基，道迈周汉，蝉连二都，德盛百祀。虽帝胤蕃衍，亲贤并茂，而<br /><br />&nbsp;&nbsp;&nbsp;&nbsp;犹沉屈素履，巾褐衡门，非所谓广命戚族，翼屏王室者也。今可依世近远，叙之<br /><br />&nbsp;&nbsp;&nbsp;&nbsp;列位。”庚子，诏咸阳、京兆二王子女还附属籍。壬寅，吐谷浑国遣使朝献。丁<br /><br />&nbsp;&nbsp;&nbsp;&nbsp;未，诏侍中、太师、高阳王雍入居门下，参决尚书奏事。己酉，契丹国遣使朝贡。<br /><br />&nbsp;&nbsp;&nbsp;&nbsp;九月辛酉，吐谷浑国遣使朝贡。丙寅，诏曰：“察讼理冤，实维政首；躬亲听览，<br /><br />&nbsp;&nbsp;&nbsp;&nbsp;民信所由。比日谅暗之中，治纲未振，狱犴繁广，嗟诉骤闻，虽曰司存，每多诬<br /><br />&nbsp;&nbsp;&nbsp;&nbsp;壅。曾是寡德，实深矜慨。自今月望，当暂出城，亲纳滞枉。主者可宣诸近远，<br /><br />&nbsp;&nbsp;&nbsp;&nbsp;咸使闻知。”是月，城青、齐、兖、泾、平、营、肆七州所治东阳、历城、瑕丘、<br /><br />&nbsp;&nbsp;&nbsp;&nbsp;平凉、肥如、和龙、九原七城。<br /><br />&nbsp;&nbsp;&nbsp;&nbsp;冬十月庚寅，以幽、冀、沧、瀛四州大饥，遣尚书长孙稚，兼尚书邓羡、元<br /><br />&nbsp;&nbsp;&nbsp;&nbsp;纂等巡抚百姓，开仓赈恤。丁酉，勿吉国贡矢。戊戌，以光州饥弊，遣使赈<br /><br />&nbsp;&nbsp;&nbsp;&nbsp;恤。乙卯，诏曰：“北京根旧，帝业所基，南迁二纪，犹有留住。怀本乐故，未<br /><br />&nbsp;&nbsp;&nbsp;&nbsp;能自遣，若未迁者，悉可听其仍停，安堵永业。门才术艺、应于时求者，自别征<br /><br />&nbsp;&nbsp;&nbsp;&nbsp;引，不在斯例。周之子孙，汉之刘族，遍于海内，咸致蕃衍，岂拘南北千里而已<br /><br />&nbsp;&nbsp;&nbsp;&nbsp;哉。”十有一月甲子，萧衍平西将军、巴州刺史牟汉宠遣使请降。十有二月丁未，<br /><br />&nbsp;&nbsp;&nbsp;&nbsp;蠕蠕国遣使朝贡。<br /><br />&nbsp;&nbsp;&nbsp;&nbsp;神龟元年春正月甲子，诏以氐酋杨定为阴平王。丙寅，以特进、江阳王继为<br /><br />&nbsp;&nbsp;&nbsp;&nbsp;骠骑大将军、仪同三司。壬申，诏曰：“朕冲昧抚运，政道未康，民之疾苦，弗<br /><br />&nbsp;&nbsp;&nbsp;&nbsp;遑纪恤。夙宵矜慨，鉴寐深怀，眷彼百龄，悼兹六极。京畿百年以上给大郡板，<br /><br />&nbsp;&nbsp;&nbsp;&nbsp;九十以上给小郡板，八十以上给大县板，七十以上给小县板；诸州百姓，百岁以<br /><br />&nbsp;&nbsp;&nbsp;&nbsp;上给小郡板，九十以上给小县板，八十以上给中县板；鳏寡孤独不能自存者，赐<br /><br />&nbsp;&nbsp;&nbsp;&nbsp;粟五斛、帛二匹。”庚辰，诏以杂役之户或冒入清流，所在职人皆五人相保，无<br /><br />&nbsp;&nbsp;&nbsp;&nbsp;人任保者夺官还役。乙酉，加特进、汝南王悦仪同三司。秦州羌反。幽州大饥，<br /><br />&nbsp;&nbsp;&nbsp;&nbsp;民死者三千七百九十九人，诏刺史赵邕开仓赈恤。二月戊申，哒、高丽、勿<br /><br />&nbsp;&nbsp;&nbsp;&nbsp;吉、吐谷浑、宕昌、疏勒、久未陀、末久半诸国，并遣使朝献。己酉，诏以神龟<br /><br />&nbsp;&nbsp;&nbsp;&nbsp;表瑞，大赦改年。东益州氐反。蠕蠕国遣使朝贡。三月辛酉，以尚书右仆射于忠<br /><br />&nbsp;&nbsp;&nbsp;&nbsp;为仪同三司。辛巳，仪同三司、尚书右仆射于忠薨。南秦州氐反，遣龙骧将军崔<br /><br />&nbsp;&nbsp;&nbsp;&nbsp;袭持节喻之。吐谷浑国遣使朝贡。<br /><br />&nbsp;&nbsp;&nbsp;&nbsp;夏四月丁酉，司徒胡国珍薨。甲辰，江阳王继改封京兆王。辛亥，舍摩国遣<br /><br />&nbsp;&nbsp;&nbsp;&nbsp;使朝献。五月，高丽、高车、高昌诸国并遣使朝贡。自正月不雨至于六月辛卯，<br /><br />&nbsp;&nbsp;&nbsp;&nbsp;澍雨乃降。<br /><br />&nbsp;&nbsp;&nbsp;&nbsp;秋七月，河州民却铁匆聚众反，自称水池王。诏行台源子恭讨之。闰月戊戌，<br /><br />&nbsp;&nbsp;&nbsp;&nbsp;吐谷浑国遣使朝贡。甲辰，开恒州银山之禁，与民共之。丁未，波斯、疏勒、乌<br /><br />&nbsp;&nbsp;&nbsp;&nbsp;苌、龟兹诸国并遣使朝献。八月癸丑朔，诏曰：“朕冲昧纂历，未闲政道，皇太<br /><br />&nbsp;&nbsp;&nbsp;&nbsp;后殷忧在疚，始览万几。故狱犴淹枉，百姓冤弊，言念繁刑，思存降省。京师见<br /><br />&nbsp;&nbsp;&nbsp;&nbsp;囚，殊死以下可悉减一等。”丁巳，诏曰：“顷年以来，戎车频动，服制未终，<br /><br />&nbsp;&nbsp;&nbsp;&nbsp;夺哀从役。罔极之痛弗申，鞠育之恩靡报，非所谓敦崇至道者也。自今虽金革之<br /><br />&nbsp;&nbsp;&nbsp;&nbsp;事，皆不得请起居丧。”甲子，勿吉国遣使朝贡。铁匆相率降于行台源子恭。九<br /><br />&nbsp;&nbsp;&nbsp;&nbsp;月癸未朔，以右光禄大夫刘腾为卫将军、仪同三司。戊申，皇太后高氏崩于瑶光<br /><br />&nbsp;&nbsp;&nbsp;&nbsp;寺。冬十月丁卯，以尼礼葬于北邙。十有二月辛未，诏曰：“民生有终，下归兆<br /><br />&nbsp;&nbsp;&nbsp;&nbsp;域。京邑隐赈，口盈亿万，贵贱攸凭，未有定所。为民父母，尤宜存恤。今制乾<br /><br />&nbsp;&nbsp;&nbsp;&nbsp;脯山以西，拟为九原。”<br /><br />&nbsp;&nbsp;&nbsp;&nbsp;二年春正月丁亥，诏曰：“朕以冲眇，纂承宝位，夙夜惟寅，若涉渊海。赖<br /><br />&nbsp;&nbsp;&nbsp;&nbsp;皇太后慈仁，被以夙训。自临朝践极，岁将半纪，天平地成，四海宁V。天道高<br /><br />&nbsp;&nbsp;&nbsp;&nbsp;远，巍巍难名，犹以洲谧跃樱称号弗备，非所以崇奉坤元，允协亿兆者也。宜<br /><br />&nbsp;&nbsp;&nbsp;&nbsp;遵旧典，称诏宇内，以副黎蒸元元之望。”是月，改葬文昭皇太后高氏。二月乙<br /><br />&nbsp;&nbsp;&nbsp;&nbsp;丑，齐郡王v薨。庚午，羽林千余人焚征西将军张彝第，殴伤彝，烧杀其子始均。<br /><br />&nbsp;&nbsp;&nbsp;&nbsp;吐谷浑、宕昌国并遣使朝贡。乙亥，大赦天下。丁丑，诏求直言，诸有上书者听<br /><br />&nbsp;&nbsp;&nbsp;&nbsp;密封通奏。壬寅，诏曰：“农要之月，时泽弗应，嘉谷未纳，二麦枯悴。德之无<br /><br />&nbsp;&nbsp;&nbsp;&nbsp;感，叹惧兼怀。可敕内外，依旧雩祈，率从祀典。察狱理冤，掩h埋骼。冀瀛之<br /><br />&nbsp;&nbsp;&nbsp;&nbsp;境，往经寇暴，死者既多，白骨横道，可遣专令收葬。赈穷恤寡，救疾存老，准<br /><br />&nbsp;&nbsp;&nbsp;&nbsp;访前式，务令周备。”三月甲辰，澍雨大洽。<br /><br />&nbsp;&nbsp;&nbsp;&nbsp;夏四月乙丑，哒国遣使朝贡。五月戊戌，以司空、任城王澄为司徒，骠<br /><br />&nbsp;&nbsp;&nbsp;&nbsp;骑大将军、仪同三司、京兆王继为司空。秋八月己未，御史中尉、东平王匡坐事<br /><br />&nbsp;&nbsp;&nbsp;&nbsp;削除官爵。辛未，以左光禄大夫皇甫集为征西将军、仪同三司。九月庚寅，皇太<br /><br />&nbsp;&nbsp;&nbsp;&nbsp;后幸崧高山；癸巳，还宫。瀛州民刘宣明谋反，事觉伏诛。冬十有一月乙酉，蠕<br /><br />&nbsp;&nbsp;&nbsp;&nbsp;蠕莫缘梁贺侯豆率男女七百人来降。十有二月癸丑，司徒、任城王澄薨。庚申，<br /><br />&nbsp;&nbsp;&nbsp;&nbsp;大赦天下。诏除淫祀，焚诸杂神。是岁，高丽王云死，以世子安为其国王。<br /><br />&nbsp;&nbsp;&nbsp;&nbsp;正光元年春正月乙酉，诏曰：“建国纬民，立教为本；尊师崇道，兹典自昔。<br /><br />&nbsp;&nbsp;&nbsp;&nbsp;来岁仲阳，节和气润，释奠孔颜，乃其时也。有司可豫缮国学，图饰圣贤，置官<br /><br />&nbsp;&nbsp;&nbsp;&nbsp;简牲，择吉备礼。”<br /><br />&nbsp;&nbsp;&nbsp;&nbsp;夏四月丙辰，诏尚书长孙稚巡抚北藩，观察风俗。五月辛巳，诏曰：“朕以<br /><br />&nbsp;&nbsp;&nbsp;&nbsp;寡薄，运膺宝图，虽未明求衣，惕惧终日，而暗昧多阙，炎旱为灾，在予之愧，<br /><br />&nbsp;&nbsp;&nbsp;&nbsp;无忘寝食。今刑狱繁多，囹圄尚积，宜敷仁惠，以济斯民。八座可推鞠见囚，务<br /><br />&nbsp;&nbsp;&nbsp;&nbsp;申枉滥。”癸未，诏曰：“攘灾招应，修政为本，民乃神主，实宜率先。刺史守<br /><br />&nbsp;&nbsp;&nbsp;&nbsp;令与朕共治天下，宜哀矜勿喜，视民如伤。况今炎旱历时，万姓雕弊，而不抚恤<br /><br />&nbsp;&nbsp;&nbsp;&nbsp;穷冤，理决庶狱。可严敕州郡，善加绥隐，务尽聪明，加之祗肃，必使事允人神，<br /><br />&nbsp;&nbsp;&nbsp;&nbsp;时政灵应。其赋役不便于民者，具以状闻，便当蠲罢。”<br /><br />&nbsp;&nbsp;&nbsp;&nbsp;秋七月丙子，侍中元叉、中侍刘腾奉帝幸前殿，矫皇太后诏曰：“魏有天下，<br /><br />&nbsp;&nbsp;&nbsp;&nbsp;奕叶重光。高祖孝文皇帝，以英圣驭天，徙京定鼎。世宗宣武皇帝，以睿明承业，<br /><br />&nbsp;&nbsp;&nbsp;&nbsp;廓宁区夏，而鸿勋未半，早已登遐。乃令车书弗同，鲸寇尚炽。幼主稚弱，夙纂<br /><br />&nbsp;&nbsp;&nbsp;&nbsp;宝历，曾是宗u，莫克祗奉。朕所以敬顺群请，临朝总政。帝年以长，久思退<br /><br />&nbsp;&nbsp;&nbsp;&nbsp;身，所以往岁殷勤，具陈情旨。百官内外，已照此怀。而佥尔众意，苦见勤夺，<br /><br />&nbsp;&nbsp;&nbsp;&nbsp;黾勉从事，以迄于兹。自此春来，先疾屡发，药石摄疗，莫能善瘳。夏首及今，<br /><br />&nbsp;&nbsp;&nbsp;&nbsp;数加动剧，便不堪日厘万务，巨细兼省。帝齿周星纪，识学逾跻，日就月将，人<br /><br />&nbsp;&nbsp;&nbsp;&nbsp;君道茂，足以抚缉万邦，谐决百揆。朕当率前志，敬逊别宫，远惟复子明辟之义，<br /><br />&nbsp;&nbsp;&nbsp;&nbsp;以自绥养。实望群公逮于黎庶，深鉴斯理。如此，则上下休嘉，天地清晏，魏道<br /><br />&nbsp;&nbsp;&nbsp;&nbsp;熙隆，人神庆悦，不其善欤？”乃幽皇太后于北宫，杀太傅、领太尉、清河王怿，<br /><br />&nbsp;&nbsp;&nbsp;&nbsp;总勒禁旅，决事殿中。辛卯，帝加元服，大赦，改年，内外百官进位一等。八月<br /><br />&nbsp;&nbsp;&nbsp;&nbsp;甲寅，相州刺史、中山王熙举兵欲诛叉、腾，不果见杀。九月壬辰，蠕蠕主阿那<br /><br />&nbsp;&nbsp;&nbsp;&nbsp;环来奔。戊戌，以太师、高阳王雍为丞相，加后部羽葆、鼓吹、班剑四十人。<br /><br />&nbsp;&nbsp;&nbsp;&nbsp;冬十月乙卯，以骠骑大将军、仪同三司、汝南王悦为太尉公。十有一月己亥，<br /><br />&nbsp;&nbsp;&nbsp;&nbsp;诏曰：“蠕蠕世雄朔方，擅制漠裔，邻通上国，百有余载。自神鼎南底，累纪于<br /><br />&nbsp;&nbsp;&nbsp;&nbsp;兹，虔贡虽违，边燧静息，凭心象魏，潜款弥纯。今其主阿那瑰属离时难，邦分<br /><br />&nbsp;&nbsp;&nbsp;&nbsp;亲析，万里远驰，庇命有道。悲同申、伍，忠孝足矜。方存兴灭之师，以隆继绝<br /><br />&nbsp;&nbsp;&nbsp;&nbsp;之举，宜且优以宾礼，期之立功，疏爵胙土，大启河岳，可封朔方郡开国公、蠕<br /><br />&nbsp;&nbsp;&nbsp;&nbsp;蠕王，食邑一千户。赐以衣冕，加以轺车，禄恤仪卫，同乎戚蕃。”十有二月壬<br /><br />&nbsp;&nbsp;&nbsp;&nbsp;子，诏曰：“蠕蠕王阿那瑰，遭离寇祸，远来投庇，邦分众析，犹无定主，而永<br /><br />&nbsp;&nbsp;&nbsp;&nbsp;怀北风，思还绥集。启诉情切，良用愍然。夫存亡恤败，自古通典。可差国使及<br /><br />&nbsp;&nbsp;&nbsp;&nbsp;彼前后三介，与阿那瑰相随；并敕怀朔都督，简锐骑二千，躬自率护，送达境首，<br /><br />&nbsp;&nbsp;&nbsp;&nbsp;令观机招纳。若彼候迎，宜锡筐篚车马之属，务使优隆，礼饯而返；如不容受，<br /><br />&nbsp;&nbsp;&nbsp;&nbsp;任听还阙。其行装资遣，付尚书量给。”辛酉，以司空、京兆王继为司徒公。<br /><br />&nbsp;&nbsp;&nbsp;&nbsp;二年春正月，南秦州氐反。二月庚戌，假光禄大夫邴虬抚军将军以讨之。癸<br /><br />&nbsp;&nbsp;&nbsp;&nbsp;亥，车驾幸国子学，讲《孝经》。三月庚午，帝幸国子学祠孔子，以颜渊配。甲<br /><br />&nbsp;&nbsp;&nbsp;&nbsp;午，右卫将军奚康生于禁内将杀元叉，不果，为叉矫害。以仪同三司刘腾为司空<br /><br />&nbsp;&nbsp;&nbsp;&nbsp;公。<br /><br />&nbsp;&nbsp;&nbsp;&nbsp;夏四月庚子，司徒、京兆王继进位太保。壬寅，车骑大将军、仪同三司崔光<br /><br />&nbsp;&nbsp;&nbsp;&nbsp;为司徒公。萧衍义州刺史文僧明率众内属。五月辛巳，南荆州刺史桓叔兴自安昌<br /><br />&nbsp;&nbsp;&nbsp;&nbsp;南叛。乙酉，乌苌国遣使朝贡。闰月丁巳，居密、波斯国并遣使朝贡。六月己巳，<br /><br />&nbsp;&nbsp;&nbsp;&nbsp;高昌国遣使朝贡。癸巳，勿吉国遣使朝贡。<br /><br />&nbsp;&nbsp;&nbsp;&nbsp;秋七月癸丑，诏曰：“时泽弗降，禾稼形损。在予之责，夙宵震惧，虽克躬<br /><br />&nbsp;&nbsp;&nbsp;&nbsp;撤降，仍无招感。有司可修案旧典，祗行六事：圄犴淹枉，随速鞫决；庶尹废职，<br /><br />&nbsp;&nbsp;&nbsp;&nbsp;量加修厉；鳏独困穷，在所存恤；役赋烦民，咸加蠲省；贤良谠直，以时升进；<br /><br />&nbsp;&nbsp;&nbsp;&nbsp;贪残邪佞，即就屏黜；男女怨旷，务令会偶。庶革止惩违，有弭灾l。”八月己<br /><br />&nbsp;&nbsp;&nbsp;&nbsp;巳，伏罗国遣使朝贡。蠕蠕后主郁久闾侯匿伐来奔怀朔镇。十有一月乙未朔，高<br /><br />&nbsp;&nbsp;&nbsp;&nbsp;昌国遣使朝贡。戊申，卫大将军、仪同三司皇甫集薨。癸丑，侍中、车骑大将军<br /><br />&nbsp;&nbsp;&nbsp;&nbsp;侯刚加仪同三司。十有二月甲戌，诏司徒崔光、安丰王延明等议定服章。庚辰，<br /><br />&nbsp;&nbsp;&nbsp;&nbsp;以东益、南秦氐反，诏中军将军、河间王琛讨之，失利。<br /><br />&nbsp;&nbsp;&nbsp;&nbsp;三年春正月辛亥，帝耕籍田。<br /><br />&nbsp;&nbsp;&nbsp;&nbsp;夏四月庚辰，以高车国主覆罗伊匐为镇西将军、西海郡开国公、高车王。六<br /><br />&nbsp;&nbsp;&nbsp;&nbsp;月己巳，诏曰：“朕以冲昧，夙纂宝历，不能祗奉上灵，感延和气，致令炎旱频<br /><br />&nbsp;&nbsp;&nbsp;&nbsp;岁，嘉雨弗洽，百稼焦萎，晚种未下，将成灾年，秋稔莫觊。在予之责，忧惧震<br /><br />&nbsp;&nbsp;&nbsp;&nbsp;怀。今可依旧分遣有司，驰祈岳渎及诸山川百神能兴云雨者，尽其虔肃，必令感<br /><br />&nbsp;&nbsp;&nbsp;&nbsp;降，玉帛牲牢，随应荐享。上下群官，侧躬自厉，理冤狱，止土功，减膳撤悬，<br /><br />&nbsp;&nbsp;&nbsp;&nbsp;禁止屠杀。”<br /><br />&nbsp;&nbsp;&nbsp;&nbsp;秋七月壬子，波斯、不汉、龟兹诸国遣使朝贡。<br /><br />&nbsp;&nbsp;&nbsp;&nbsp;冬十月己巳，吐谷浑国遣使朝贡。十有一月乙巳，车驾有事于圆丘。丙午，<br /><br />&nbsp;&nbsp;&nbsp;&nbsp;诏曰：“治历明时，前王茂轨；考辰正律，奕代通规。是以北平革定于汉年，杨<br /><br />&nbsp;&nbsp;&nbsp;&nbsp;伟草算于魏世。自皇运肇基，典章犹缺，推步晷曜，未尽厥理。先朝仍世，每所<br /><br />&nbsp;&nbsp;&nbsp;&nbsp;慨然。至神龟中，始命儒官，改创疏w，回度易宪，始会璇衡。今天正斯始，<br /><br />&nbsp;&nbsp;&nbsp;&nbsp;阳煦将开，品物初萌，宜变耳目，所谓魏虽旧邦，其历维新者也。便可班宣内外，<br /><br />&nbsp;&nbsp;&nbsp;&nbsp;号曰《正光历》。又首节嘉辰，获展丘E，神人交和，理契幽显，思与亿兆共此<br /><br />&nbsp;&nbsp;&nbsp;&nbsp;维新，可大赦天下。”十有二月癸酉，以左光禄大夫皇甫度为仪同三司。乙酉，<br /><br />&nbsp;&nbsp;&nbsp;&nbsp;以车骑大将军、尚书右仆射元钦为仪同三司，太保、京兆王继为太傅，司徒崔光<br /><br />&nbsp;&nbsp;&nbsp;&nbsp;为太保。丁亥，以牧守妄立碑颂，辄兴寺塔；第宅丰侈，店肆商贩，诏中尉端衡，<br /><br />&nbsp;&nbsp;&nbsp;&nbsp;肃厉威风，以见事纠劾；七品、六品，禄足代耕，亦不听锢贴店肆，争利城市。<br /><br />&nbsp;&nbsp;&nbsp;&nbsp;四年春二月壬辰，追封故咸阳王禧为敷城王，京兆王愉为临洮王，清河王怿为范<br /><br />&nbsp;&nbsp;&nbsp;&nbsp;阳王，以礼加葬。丁丑，河间王琛、章武王融，并以贪污削爵除名。己卯，以蠕<br /><br />&nbsp;&nbsp;&nbsp;&nbsp;蠕主阿那瑰率众犯塞，遣尚书左丞元孚兼尚书，为北道行台，持节喻之。蠕蠕后<br /><br />&nbsp;&nbsp;&nbsp;&nbsp;主侯匿伐来朝京师。宕昌国遣使朝贡。司空刘腾薨。<br /><br />&nbsp;&nbsp;&nbsp;&nbsp;夏四月，阿那瑰执元孚，驱掠畜牧北遁。甲申，诏骠骑大将军、尚书令李崇，<br /><br />&nbsp;&nbsp;&nbsp;&nbsp;中军将军、兼尚书右仆射元纂率骑十万讨蠕蠕，出塞三千余里，不及而还。<br /><br />&nbsp;&nbsp;&nbsp;&nbsp;秋七月辛亥，诏曰：“达尊斯在，齿预一焉，崇敬黄T，先代通训。故方叔<br /><br />&nbsp;&nbsp;&nbsp;&nbsp;以元老处位，充国缘自强见留。虽七十致仕，明乎典故，然以德尚壮，许其絷维。<br /><br />&nbsp;&nbsp;&nbsp;&nbsp;今庶僚之中，或年迫悬车，循礼宜退。但少收其力，老弃其身，言念勤旧，眷然<br /><br />&nbsp;&nbsp;&nbsp;&nbsp;未忍。或戴白在朝，未当外任；或停私历纪，甫受考级；如此之徒，虽满七十，<br /><br />&nbsp;&nbsp;&nbsp;&nbsp;听其莅民，以终常限。或新解郡县，或外佐始停，已满七十，方求更叙者，吏部<br /><br />&nbsp;&nbsp;&nbsp;&nbsp;可依令不奏。其有高名俊德、老成髦士、灼然显达、为时所知者，不拘斯例。若<br /><br />&nbsp;&nbsp;&nbsp;&nbsp;才非秀异，见在朝官，依令合解者，可给本官半禄，以终其身。使辞朝之叟，不<br /><br />&nbsp;&nbsp;&nbsp;&nbsp;恨归于闾巷矣。”八月己巳，诏曰：“狂蠢肆暴，陵窃北垂。虽军威时接，贼徒<br /><br />&nbsp;&nbsp;&nbsp;&nbsp;慑遁，然獯虐所过，多离其祸。言念斯弊，有轸深怀。可敕北道行台，遣使巡检，<br /><br />&nbsp;&nbsp;&nbsp;&nbsp;遭寇之处，饥馁不粒者，厚加赈恤，务令存济。”戊寅，诏曰：“朕以眇暗，忝<br /><br />&nbsp;&nbsp;&nbsp;&nbsp;承鸿绪，因祖宗之基，托王公之上，每鉴寐属虑，思康亿兆。比雨旱愆时，星运<br /><br />&nbsp;&nbsp;&nbsp;&nbsp;舛错，政理阙和，灵祗表异，永寻夕惕，载恧于怀。宜诏百司各勤厥职，诸有鳏<br /><br />&nbsp;&nbsp;&nbsp;&nbsp;寡穷疾冤滞不申者，并加厘恤。若孝子顺孙、廉贞义节、才学超异、独行高时者，<br /><br />&nbsp;&nbsp;&nbsp;&nbsp;具以言上，朕将亲览，加以旌命。”癸未，追复故范阳王泽为清河王。九月丁酉，<br /><br />&nbsp;&nbsp;&nbsp;&nbsp;库莫奚国遣使朝献。诏侍中、太尉、汝南王悦入居门下，与承相、高阳王雍参决<br /><br />&nbsp;&nbsp;&nbsp;&nbsp;尚书奏事。冬十有一月丙申，赵郡王谧薨。丁酉，太保崔光薨。十有二月，萧衍<br /><br />&nbsp;&nbsp;&nbsp;&nbsp;遣将寇边，诏假征南将军崔延伯讨之。以太尉、汝南王悦为太保。徐州刺史、北<br /><br />&nbsp;&nbsp;&nbsp;&nbsp;海王颢坐贪污削除官爵。<br /><br />&nbsp;&nbsp;&nbsp;&nbsp;五年春正月辛丑，车驾有事于南郊。闰二月癸巳，哒国遣使朝贡。<br /><br />&nbsp;&nbsp;&nbsp;&nbsp;三月，沃野镇人破落汗拔陵聚众反，杀镇将，号真王元年。诏临淮王为镇<br /><br />&nbsp;&nbsp;&nbsp;&nbsp;军将军，假征北将军，都督北征诸军事以讨之。<br /><br />&nbsp;&nbsp;&nbsp;&nbsp;夏四月，高平酋长胡琛反，自称高平王，攻镇以应拔陵。别将卢祖迁击破之，<br /><br />&nbsp;&nbsp;&nbsp;&nbsp;琛北遁。五月，临淮王败于五原，削除官爵。壬申，诏尚书令李崇为大都督，<br /><br />&nbsp;&nbsp;&nbsp;&nbsp;率广阳王渊等北讨。六月，秦州城人莫折太提据城反，自称秦王，杀刺史李彦。<br /><br />&nbsp;&nbsp;&nbsp;&nbsp;诏雍州刺史元志讨之。南秦州城人孙掩、张长命、韩祖香据城反，杀刺史崔游以<br /><br />&nbsp;&nbsp;&nbsp;&nbsp;应太提。太提遣城人卜朝袭克高平，杀镇将赫连略、行台高元荣。太提寻死，子<br /><br />&nbsp;&nbsp;&nbsp;&nbsp;念生代立，c称天子，号年天建，置立百官。丁酉，大赦。<br /><br />&nbsp;&nbsp;&nbsp;&nbsp;秋七月甲寅，诏吏部尚书元义兼尚书仆射，为西道行台，率诸将西讨。戊<br /><br />&nbsp;&nbsp;&nbsp;&nbsp;午，复河间王琛、临淮王本封。都督崔暹失利于白道，大都督李崇率众还平城，<br /><br />&nbsp;&nbsp;&nbsp;&nbsp;坐长史祖莹截没军资，免除官爵。丁丑，念生遣其都督杨伯年、樊元、张朗等攻<br /><br />&nbsp;&nbsp;&nbsp;&nbsp;仇鸠、河池二戍，东益州刺史魏子建遣将尹祥、黎叔和击破之，斩樊元首，杀贼<br /><br />&nbsp;&nbsp;&nbsp;&nbsp;千余人。是月，凉州幢帅于菩提、呼延雄执刺史宋颖据州反。念生遣其兄高阳王<br /><br />&nbsp;&nbsp;&nbsp;&nbsp;天生下陇东寇。八月甲午，元志大败于陇东，退守岐州。丙申，诏曰：“赏贵宿<br /><br />&nbsp;&nbsp;&nbsp;&nbsp;劳，明主恒德；恩沾旧绩，哲后常范。太祖道武皇帝应期拨乱，大造区夏；世祖<br /><br />&nbsp;&nbsp;&nbsp;&nbsp;太武皇帝纂戎丕绪，光阐王业，躬率六师，扫清逋秽；诸州镇城人，本充牙爪，<br /><br />&nbsp;&nbsp;&nbsp;&nbsp;服勤征旅，契阔行间，备尝劳剧。逮显祖献文皇帝，自北被南，淮海思V，便差<br /><br />&nbsp;&nbsp;&nbsp;&nbsp;割强族，分卫方镇。高祖孝文皇帝，远遵盘庚，将迁嵩洛，规遏北疆，荡辟南境，<br /><br />&nbsp;&nbsp;&nbsp;&nbsp;选良家酋帅，增戍朔垂，戎捍所寄，实惟斯等。先帝以其诚效既亮，方加酬锡，<br /><br />&nbsp;&nbsp;&nbsp;&nbsp;会宛郢驰烽，朐泗告警，军旗频动，兵连积岁，兹恩仍寝，用迄于今。怨叛之兴，<br /><br />&nbsp;&nbsp;&nbsp;&nbsp;颇由于此。朕叨承乾历，抚驭宇宙，调风布政，思广惠液，宜追述前恩，敷兹后<br /><br />&nbsp;&nbsp;&nbsp;&nbsp;施。诸州镇军贯，元非犯配者，悉免为民，镇改为州，依旧立称。此等世习干戈，<br /><br />&nbsp;&nbsp;&nbsp;&nbsp;率多劲勇，今既甄拔，应思报效。可三五简发，讨彼沙陇。当使人齐其力，奋击<br /><br />&nbsp;&nbsp;&nbsp;&nbsp;先驱，妖党狂丑，必可荡涤。冲锋斩级，自依恒赏。”丁酉，南秀容牧子于乞真<br /><br />&nbsp;&nbsp;&nbsp;&nbsp;反，杀太仆卿陆延。别将尔朱荣讨平之。戊戌，莫折念生遣都督窦双攻盘头郡。<br /><br />&nbsp;&nbsp;&nbsp;&nbsp;东益州刺史魏子建遣将窦念祖讨之，斩双，擒斩千余人。九月壬申，诏尚书左仆<br /><br />&nbsp;&nbsp;&nbsp;&nbsp;射、齐王萧宝夤为西道行台大都督，率征西将军、都督崔延伯，又诏复抚军将军、<br /><br />&nbsp;&nbsp;&nbsp;&nbsp;北海王颢官爵，为都督，并率诸将西讨。乙亥，帝幸明堂，饯宝夤等。是月，萧<br /><br />&nbsp;&nbsp;&nbsp;&nbsp;衍遣将裴邃、虞鸿袭据寿春外城，刺史长孙稚击走之，邃退屯黎浆。诏河间王琛<br /><br />&nbsp;&nbsp;&nbsp;&nbsp;总众援之。衍又遣将寇淮阳，诏秘书监、安乐王鉴率众讨之。吐谷浑主伏连筹兵<br /><br />&nbsp;&nbsp;&nbsp;&nbsp;讨凉州，于菩提弃城走，追斩之。城民赵天安复推宋颍为刺史。<br /><br />&nbsp;&nbsp;&nbsp;&nbsp;冬十月，营州城人刘安定、就德兴据城反，执刺史李仲遵。城人王恶儿斩安<br /><br />&nbsp;&nbsp;&nbsp;&nbsp;定以降。德兴东走，自号燕王。胡琛遣其将宿勤明达寇豳、夏、北华三州。壬午，<br /><br />&nbsp;&nbsp;&nbsp;&nbsp;诏都督、北海王景率诸将讨之。十有一月戊申，莫折天生攻陷岐州，执都督元志<br /><br />&nbsp;&nbsp;&nbsp;&nbsp;及刺史裴芬之。高平人攻杀卜朝，共迎胡琛。十有二月壬辰，诏太傅、京兆王继<br /><br />&nbsp;&nbsp;&nbsp;&nbsp;为太师、大将军，率诸将讨之。哒、契丹、地豆于、库莫奚诸国并遣使朝贡。<br /><br />&nbsp;&nbsp;&nbsp;&nbsp;汾州正平、平阳山胡叛逆。诏复征东将军、章武王融封爵，为大都督，率众讨之。<br /><br />&nbsp;&nbsp;&nbsp;&nbsp;山南行台、东益州刺史魏子建招降南秦氐民，复六君十二戍，又斩贼王韩祖香。<br /><br />&nbsp;&nbsp;&nbsp;&nbsp;南秦贼王张长命畏逼，乃告降于萧宝夤。是月，莫折念生遣兵攻凉州，城人赵天<br /><br />&nbsp;&nbsp;&nbsp;&nbsp;安复执刺史以应之。<br /><br />&nbsp;&nbsp;&nbsp;&nbsp;孝昌元年春正月庚申，徐州刺史元法僧据城反，害行台高谅，自称宋王，号<br /><br />&nbsp;&nbsp;&nbsp;&nbsp;年天启，遣其子景仲归于萧衍。衍遣其将胡龙牙、成景隽、元略等率众赴彭城。<br /><br />&nbsp;&nbsp;&nbsp;&nbsp;诏秘书监、安乐王鉴回师以讨之。鉴于彭城南击元略，大破之，尽俘其众。既而<br /><br />&nbsp;&nbsp;&nbsp;&nbsp;不备，为法僧所败。衍遣其豫章王综入守彭城，法僧拥其僚属、守令、兵戍及郭<br /><br />&nbsp;&nbsp;&nbsp;&nbsp;邑士女万余口南入。诏镇军将军、临淮王，尚书李宪为都督，卫将军、国子祭<br /><br />&nbsp;&nbsp;&nbsp;&nbsp;酒、安丰王延明为东道行台，复仪同三司李崇官爵，为东道大都督，俱讨徐州。<br /><br />&nbsp;&nbsp;&nbsp;&nbsp;崇以疾不行。癸亥，萧宝夤、崔延伯大破秦贼于黑水，斩获数万。天生退走入陇<br /><br />&nbsp;&nbsp;&nbsp;&nbsp;西，泾、岐及陇东悉平。以太师、大将军、京兆王继为太尉，余官如故。<br /><br />&nbsp;&nbsp;&nbsp;&nbsp;二月，以领军将军元叉为骠骑大将军、仪同三司。诏追复乐良王长命本爵，<br /><br />&nbsp;&nbsp;&nbsp;&nbsp;以其子忠绍之。侍中、特进、卫大将军穆绍为仪同三司。戊戌，大赦。壬辰，莫<br /><br />&nbsp;&nbsp;&nbsp;&nbsp;折念生遣都督杨、梁下辩、姜齐等攻仇池郡城，行台、东益州刺史魏子建遣将<br /><br />&nbsp;&nbsp;&nbsp;&nbsp;盛迁击破之，斩下辩、齐等首。壬寅，诏曰：“劝善黜恶，经国茂典。其令每岁<br /><br />&nbsp;&nbsp;&nbsp;&nbsp;一终，郡守列令长，刺史列守相，以定考课，辩其能否。若有滥谬，以考功失衷<br /><br />&nbsp;&nbsp;&nbsp;&nbsp;论。”是月，齐州魏郡民房伯和聚众反。会赦，乃散。三月己巳，诏太尉、西道<br /><br />&nbsp;&nbsp;&nbsp;&nbsp;都督、京兆王继班师。壬申，诏曰：“丞相高阳王，道德渊广，明允笃诚，仪型<br /><br />&nbsp;&nbsp;&nbsp;&nbsp;太阶，垂风下国，实所以予违汝弼，致治责成，宜班新制，宣之遐迩。其州郡先<br /><br />&nbsp;&nbsp;&nbsp;&nbsp;上司徒公文，悉可改上相府施行，符告皆亦如之。”甲戌，诏曰：“选众而举，<br /><br />&nbsp;&nbsp;&nbsp;&nbsp;其来自昔。朕缵承大业，综理万几，求贤致治，心焉若渴。知人则哲，振古所难，<br /><br />&nbsp;&nbsp;&nbsp;&nbsp;宜博访公卿，采兹声实。可令第一品以下五品以上，人各荐其所知，不限素身居<br /><br />&nbsp;&nbsp;&nbsp;&nbsp;职。必使精辩器艺，具注所能，然后依牒简擢，随才收叙。庶济济之美，无替往<br /><br />&nbsp;&nbsp;&nbsp;&nbsp;时；謇謇之直，有申兹岁。”萧衍遣其北梁州长史锡休儒、司马鱼和、上康太守<br /><br />&nbsp;&nbsp;&nbsp;&nbsp;姜平洛等入寇直城，梁州刺史傅竖眼遣息敬绍率众拒击，大破之，擒斩三千余人；<br /><br />&nbsp;&nbsp;&nbsp;&nbsp;休儒等走还魏兴。是月，齐州清河民崔畜杀太守董遵，广川民傅堆执太守刘莽反。<br /><br />&nbsp;&nbsp;&nbsp;&nbsp;青州刺史、安乐王鉴讨平之。是月，破落汗拔陵别帅王也不卢等攻陷怀朔镇。<br /><br />&nbsp;&nbsp;&nbsp;&nbsp;夏四月，萧衍益州刺史萧渊猷遣将樊文炽、萧世澄等率众围小剑戍。益州刺<br /><br />&nbsp;&nbsp;&nbsp;&nbsp;史邴虬遣子子达、行台魏子建遣别将淳于诞拒击之。辛卯，皇太后复临朝摄政，<br /><br />&nbsp;&nbsp;&nbsp;&nbsp;引郡臣面陈得失。诏曰：“朕以寡昧，夙承天历，茫若涉海，罔知所济，实凭宗<br /><br />&nbsp;&nbsp;&nbsp;&nbsp;社降v之灵，庶勉幼志，以康世道。而神龟之末，权臣擅命，元叉、刘腾阴相影<br /><br />&nbsp;&nbsp;&nbsp;&nbsp;响，遂使皇太后幽隔后宫，太傅、清河王无辜致害，相州刺史、中山王熙横被夷<br /><br />&nbsp;&nbsp;&nbsp;&nbsp;灭，右卫将军奚康生仍见诛翦。从此已后，无所畏忌，恣诸侵求，任所与夺。无<br /><br />&nbsp;&nbsp;&nbsp;&nbsp;君之心，积习稍久；不臣之迹，缘事弥彰。蔽耳目之明，专生杀之柄，天下为之<br /><br />&nbsp;&nbsp;&nbsp;&nbsp;不康，四郊由兹多垒。此而可忍，孰不可怀！虽屡经赦宥，未容致之于法，犹宜<br /><br />&nbsp;&nbsp;&nbsp;&nbsp;辨正，以射朝野。腾身既往，可追削爵位。叉之罪状，诚合徽g，但以宗枝舅<br /><br />&nbsp;&nbsp;&nbsp;&nbsp;戚，特加全贷，可除名为民。”壬辰，征西将军、都督崔延伯大败于泾川，战殁。<br /><br />&nbsp;&nbsp;&nbsp;&nbsp;五月戊辰，淳于诞等大破萧衍军，俘斩万计，擒萧世澄等十一将。文识仅以身免，<br /><br />&nbsp;&nbsp;&nbsp;&nbsp;走成都。戊子，骠骑大将军、仪司三司李崇薨。六月癸未，大赦，改年。诏文武<br /><br />&nbsp;&nbsp;&nbsp;&nbsp;之官，从军二百日，文官优一级，武官优二级。蠕蠕主阿那瑰率众大破拔陵，斩<br /><br />&nbsp;&nbsp;&nbsp;&nbsp;其将孔雀等。诸将逼彭城，萧综夜潜出降，萧衍诸将奔退，众军追蹑，免者十一<br /><br />&nbsp;&nbsp;&nbsp;&nbsp;二。<br /><br />&nbsp;&nbsp;&nbsp;&nbsp;秋八月癸酉，诏断远近贡献珍丽，违者免官。柔玄镇人杜洛周率众反于上谷，<br /><br />&nbsp;&nbsp;&nbsp;&nbsp;号年真王，攻没郡县，南围燕州。戊子，莫折念生遣都督杜黑儿、杜光等攻仇池<br /><br />&nbsp;&nbsp;&nbsp;&nbsp;郡。行台魏子建遣将成迁击破之，斩杜光首。九月乙卯，诏减天下诸调之半。丙<br /><br />&nbsp;&nbsp;&nbsp;&nbsp;辰，诏左将军、幽州刺史常景为行台，征虏将军元谭为都督，以讨洛周。辛酉，<br /><br />&nbsp;&nbsp;&nbsp;&nbsp;诏曰：“追功表德，为善者劝。祖宗功臣，勒铭王府；而子孙废替，沦于凡民，<br /><br />&nbsp;&nbsp;&nbsp;&nbsp;爵位无闻，迁流有失。颍川名守，重泉令宰，惠风美政，结于民心，而犹同常品，<br /><br />&nbsp;&nbsp;&nbsp;&nbsp;未蒙褒陟，非所谓爱及甘棠，彝伦攸叙者也。其功臣名将为先朝所知，子孙屈塞<br /><br />&nbsp;&nbsp;&nbsp;&nbsp;不见齿叙，牧守令长声称卓然者，皆仰有司具以名闻。朕将振彼幽滞，用阐治风。”<br /><br />&nbsp;&nbsp;&nbsp;&nbsp;壬戌，诏百官五品已上，各举所知。辛未，曲赦南、北两秦州。<br /><br />&nbsp;&nbsp;&nbsp;&nbsp;冬十月，蠕蠕国主阿那瑰遣使朝贡。是月，吐谷浑国复讨赵天安，降之。河<br /><br />&nbsp;&nbsp;&nbsp;&nbsp;州长史元永平、治中孟宾等推哒使主高徽行州事，而前刺史梁钊子景进攻杀<br /><br />&nbsp;&nbsp;&nbsp;&nbsp;之，景进又自行州事。十有一月辛亥，诏曰：“大孝荣亲，著之昔典，故安平耄<br /><br />&nbsp;&nbsp;&nbsp;&nbsp;耋，诸子满朝。自今诸有父母年八十以上者，皆听居官禄养，温清朝夕。”时四<br /><br />&nbsp;&nbsp;&nbsp;&nbsp;方多事，诸蛮复反。<br /><br />&nbsp;&nbsp;&nbsp;&nbsp;十有二月壬午，诏曰：“高祖以大明定功，世宗以下武宁乱，声溢朔南，化<br /><br />&nbsp;&nbsp;&nbsp;&nbsp;清中宇，业盛隆周，祚延七百。朕幼龄纂历，夙驭鸿基，战战兢兢，若临渊谷。<br /><br />&nbsp;&nbsp;&nbsp;&nbsp;暗于治道，政刑未孚，权臣擅命，乱我朝式。致使西秦跋扈，朔漠构妖，蠢尔荆<br /><br />&nbsp;&nbsp;&nbsp;&nbsp;蛮，氛埃不息。孔炽甚于泾阳，出军切于细柳。而师旅盘桓，留滞不进，北U<br /><br />&nbsp;&nbsp;&nbsp;&nbsp;悬危，南阳告急，将亏荆沔之地，以致蹙国之忧。今茅毂扼腕，爪牙叹愤，并欲<br /><br />&nbsp;&nbsp;&nbsp;&nbsp;摧挫封豕，剿截长蛇，使人神两泰，幽明献吉。朕将躬驭六师，扫荡逋秽。其配<br /><br />&nbsp;&nbsp;&nbsp;&nbsp;衣六军，分隶熊虎，前驱后队，左翼右师，必令将帅雄果，军吏明济，粮仗车马，<br /><br />&nbsp;&nbsp;&nbsp;&nbsp;速度时须。其有失律亡军、兵戍逃叛、盗贼劫掠伏窜山泽者，免其往咎，录其后<br /><br />&nbsp;&nbsp;&nbsp;&nbsp;效，别立募格，听其自新，广下州郡，令赴军所。今先讨荆蛮，疆理南服；戈旗<br /><br />&nbsp;&nbsp;&nbsp;&nbsp;东指，扫平淮外。然后奋七萃于西戎，腾五牛于北狄；躬抚乱离之苦，面恤饥寒<br /><br />&nbsp;&nbsp;&nbsp;&nbsp;之患。尔乃还跸嵩宇，饮至庙庭，沉璧河洛，告成泰岱，岂不盛欤！百官内外、<br /><br />&nbsp;&nbsp;&nbsp;&nbsp;牧守军宰，宜各肃勤，用明尔职。”山胡刘蠡升反，自称天子，置官僚。是月，<br /><br />&nbsp;&nbsp;&nbsp;&nbsp;以临淮王为征南大将军，率众讨鲁阳蛮。<br /><br />&nbsp;&nbsp;&nbsp;&nbsp;二年春正月庚戌，封广平王怀庶长子、太常少卿诲为范阳王。壬子，以太保、<br /><br />&nbsp;&nbsp;&nbsp;&nbsp;汝南王悦领太尉。是月，都督元谭次于军都，为洛周所败。五原降户鲜于礼反<br /><br />&nbsp;&nbsp;&nbsp;&nbsp;于定州，号鲁兴元年。诏左光禄大夫长孙稚为使持节、假骠骑将军、大都督、北<br /><br />&nbsp;&nbsp;&nbsp;&nbsp;讨诸军事，与都督河间王琛率将讨之。<br /><br />&nbsp;&nbsp;&nbsp;&nbsp;二月甲申，帝、皇太后临大夏门，亲览冤讼。是月，叠伏罗国遣使朝贡。三<br /><br />&nbsp;&nbsp;&nbsp;&nbsp;月庚子，以骠骑大将军、徐州刺史、安丰王廷明为仪同三司。追复中山王熙本爵，<br /><br />&nbsp;&nbsp;&nbsp;&nbsp;子叔仁绍之。甲寅，西部敕勒斛律洛阳反于桑乾，西与河西牧子通连。别将尔朱<br /><br />&nbsp;&nbsp;&nbsp;&nbsp;荣击破之。<br /><br />&nbsp;&nbsp;&nbsp;&nbsp;夏四月，大赦天下。癸巳，以侍中、车骑大将军、城阳王徽为仪同三司。朔<br /><br />&nbsp;&nbsp;&nbsp;&nbsp;州城人鲜于阿胡、库狄丰乐据城反。丁未，都督李琚次于蓟城之北，又为洛周所<br /><br />&nbsp;&nbsp;&nbsp;&nbsp;败，琚战没。戊申，以骠骑大将军、开府、齐王宝夤为仪同三司。北讨都督河间<br /><br />&nbsp;&nbsp;&nbsp;&nbsp;王琛、长孙稚失利奔还，诏免琛、稚官爵。库莫奚国遣使朝贡。五月丁未，车驾<br /><br />&nbsp;&nbsp;&nbsp;&nbsp;将北讨，内外戒严。前给事黄门侍郎元略自萧衍还朝，封义阳王。以丞相、高阳<br /><br />&nbsp;&nbsp;&nbsp;&nbsp;王雍为大司马；吏部尚书、广阳王渊为骠骑大将军、仪同三司，寻为大都督，率<br /><br />&nbsp;&nbsp;&nbsp;&nbsp;都督章武王融北讨礼。戊申，燕州刺史崔秉率众弃城南走中山。乙丑，以安西<br /><br />&nbsp;&nbsp;&nbsp;&nbsp;将军、光禄大夫宗正珍孙为都督，讨汾州反胡。六月己巳，曲赦齐州。绛蜀陈双<br /><br />&nbsp;&nbsp;&nbsp;&nbsp;炽聚众反，自号始建王。曲赦平阳、建兴、正平三郡。诏假镇西将军、都督长孙<br /><br />&nbsp;&nbsp;&nbsp;&nbsp;稚讨双炽，平之。丙子，义阳王略改封东平王。卫大将军、西道都督元恒芝为车<br /><br />&nbsp;&nbsp;&nbsp;&nbsp;骑大将军、仪同三司。戊寅，诏复京兆王继本封江阳王。戊子，诏曰：“自运属<br /><br />&nbsp;&nbsp;&nbsp;&nbsp;艰棘，历载于兹，烽驿交驰，旌鼓不息。祖宗盛业，危若缀旒；社稷鸿基，殆将<br /><br />&nbsp;&nbsp;&nbsp;&nbsp;沦坠。朕威德不能遐被，经略无以及远，俾令苍生罹此涂炭，何以苟安黄屋，无<br /><br />&nbsp;&nbsp;&nbsp;&nbsp;愧黔黎？今便避居正殿，蔬餐素服。当亲自招募，收集忠勇。其有直言正谏之士，<br /><br />&nbsp;&nbsp;&nbsp;&nbsp;敢决徇义之夫，二十五日悉集华林东门，人别引见，共论得失。班告内外，咸使<br /><br />&nbsp;&nbsp;&nbsp;&nbsp;闻知。”乙未，以卫将军、东平王略为左光禄大夫、仪同三司。<br /><br />&nbsp;&nbsp;&nbsp;&nbsp;秋七月丙午，杜洛周遣其别帅曹纥真寇掠幽州。行台常景遣都督于荣邀于粟<br /><br />&nbsp;&nbsp;&nbsp;&nbsp;园，大破之，斩纥真，获三十余级，牛驴二万余头。戊申，恒州陷，行台元纂奔<br /><br />&nbsp;&nbsp;&nbsp;&nbsp;冀州。甲子，萧衍将元树、湛僧珍等寇寿春。八月丙子，进封广川县开国公元邵<br /><br />&nbsp;&nbsp;&nbsp;&nbsp;为常山王。以骠骑大将军、东道行台、临淮王为仪同三司。戊寅，帝幸南石窟<br /><br />&nbsp;&nbsp;&nbsp;&nbsp;寺，即日还宫。戊子，进散骑常侍、御史中尉、武城县开国公子攸为长乐王。都<br /><br />&nbsp;&nbsp;&nbsp;&nbsp;督伊瓮生讨巴，失利战殁。癸巳，贼帅元洪业斩鲜于礼，请降，为贼党葛荣所<br /><br />&nbsp;&nbsp;&nbsp;&nbsp;杀。都督尔朱荣于肆州执刺史尉庆宾，令其从叔羽生统州事。九月辛亥，葛荣败<br /><br />&nbsp;&nbsp;&nbsp;&nbsp;都督广阳王渊、章武王融于博野白牛逻，融殁于阵。荣自称天子，号曰齐国，年<br /><br />&nbsp;&nbsp;&nbsp;&nbsp;称广安。甲申，常景又破洛周，斩其武川王贺拔文兴、别帅侯莫陈升，生擒男女<br /><br />&nbsp;&nbsp;&nbsp;&nbsp;四百口，牛驴五千余头。就德兴攻陷平州，杀刺史王买奴。是月，莫折天生请降，<br /><br />&nbsp;&nbsp;&nbsp;&nbsp;萧宝夤使行台左丞崔士和入据秦州。天生复叛，送士和于胡琛，杀之。冬十有一<br /><br />&nbsp;&nbsp;&nbsp;&nbsp;月戊戌，杜洛周攻陷幽州，执刺史王延年及行台常景。丙午，税京师田租，亩五<br /><br />&nbsp;&nbsp;&nbsp;&nbsp;升；借赁公田者，亩一斗。闰月，税市人出入者各一钱，店舍为五等。齐州平原<br /><br />&nbsp;&nbsp;&nbsp;&nbsp;民刘树、刘苍生聚众反，州军破走之。刘树奔萧衍。衍将元树逼寿春，扬州刺史<br /><br />&nbsp;&nbsp;&nbsp;&nbsp;李宪力屈，以城降之。初留州、郡、县及长史、司马、戍主副质子于京师。衍又<br /><br />&nbsp;&nbsp;&nbsp;&nbsp;遣将攻逼新野，诏都督魏承祖讨之。诏曰：“顷旧京沦覆，中原丧乱，宗室子女，<br /><br />&nbsp;&nbsp;&nbsp;&nbsp;属籍在七庙之内，为杂户滥门所拘辱者，悉听离绝。”<br /><br />&nbsp;&nbsp;&nbsp;&nbsp;三年春正月甲戌，以司空公皇甫度为司徒，仪同三司萧宝夤为司空，车骑将<br /><br />&nbsp;&nbsp;&nbsp;&nbsp;军、北海王颢为车骑大将军、仪同三司。徐州民任道棱聚众反，袭据萧城以叛。<br /><br />&nbsp;&nbsp;&nbsp;&nbsp;州军讨平之。辛巳，葛荣陷殷州，刺史崔楷固节死之，遂东围冀州。甲申，诏峻<br /><br />&nbsp;&nbsp;&nbsp;&nbsp;铸钱之制。萧宝夤、元恒芝大败于泾州，大陇都督、南平王仲祝小陇都督高聿<br /><br />&nbsp;&nbsp;&nbsp;&nbsp;并相寻退散。东秦州刺史潘义渊以F城降贼。高平虏贼逼岐州，城人执刺史魏兰<br /><br />&nbsp;&nbsp;&nbsp;&nbsp;根，以城应之。豳州刺史毕祖晖、行台羊深并奔退，祖晖于阵殁。北海王颢寻亦<br /><br />&nbsp;&nbsp;&nbsp;&nbsp;败走。贼帅胡引祖据北华州以应之。贼帅叱干骐麟入据豳州。曲赦关西及正平、<br /><br />&nbsp;&nbsp;&nbsp;&nbsp;平阳、建兴。戊子，以司徒皇甫度为太尉。己丑，以四方未平，诏内外戒严，将<br /><br />&nbsp;&nbsp;&nbsp;&nbsp;亲出讨。辛卯，萧衍将湛僧珍围东豫州，诏散骑常侍元ノ都督以讨之。是月，<br /><br />&nbsp;&nbsp;&nbsp;&nbsp;衍又遣将彭群、王辩等率众数万逼琅邪，诏青州、南青二州讨之。二月丁酉，诏<br /><br />&nbsp;&nbsp;&nbsp;&nbsp;曰：“关陇遭罹寇难，燕赵贼逆凭陵，苍生波流，耕农靡业，加诸转运，劳役已<br /><br />&nbsp;&nbsp;&nbsp;&nbsp;甚，州仓储实，无宜悬匮。自非开输赏之格，何以息漕运之烦？凡有能输粟入瀛、<br /><br />&nbsp;&nbsp;&nbsp;&nbsp;定、岐、雍四州者，官斗二百斛赏一阶；入二华州者，五百石赏一阶。不限多少，<br /><br />&nbsp;&nbsp;&nbsp;&nbsp;粟毕授官。”虏贼据潼关。丁未，追复故东平王匡爵，改封济南王。庚申，东郡<br /><br />&nbsp;&nbsp;&nbsp;&nbsp;民赵显德反，杀太守裴烟，自号都督，立其兄子为太守。诏都督李仁叔讨之。是<br /><br />&nbsp;&nbsp;&nbsp;&nbsp;月，萧衍将成景隽寇彭城，诏员外常侍，崔孝芬为行台，率将击走之。<br /><br />&nbsp;&nbsp;&nbsp;&nbsp;三月甲子，诏将西讨，中外戒严。虏贼走，复潼关。戊辰，诏将回驾北讨。<br /><br />&nbsp;&nbsp;&nbsp;&nbsp;诏金紫光禄大夫源子邕为大都督，讨葛荣。辛未，齐州广川民刘钧执清河太守邵<br /><br />&nbsp;&nbsp;&nbsp;&nbsp;怀，聚众反，自署大行台。清河民房须自署大都督，屯据昌国城。<br /><br />&nbsp;&nbsp;&nbsp;&nbsp;夏四月，别将元斌之讨东郡，斩显德。己酉，蠕蠕国遣使朝贡。六月，蠕蠕<br /><br />&nbsp;&nbsp;&nbsp;&nbsp;国遣使朝贡。是月，诏都督李叔仁讨刘钧，平之。<br /><br />&nbsp;&nbsp;&nbsp;&nbsp;秋七月，陈郡民刘获、郑辩反于西华，号年天授，州军讨平之。相州刺史、<br /><br />&nbsp;&nbsp;&nbsp;&nbsp;安乐王鉴据州反。己丑，大赦天下。是月，青州刺史、彭城王劭，南青州刺史胡<br /><br />&nbsp;&nbsp;&nbsp;&nbsp;平，遣将斩萧衍将彭群首，俘获二千余人。八月，都督源子邕、李轨、裴衍攻邺。<br /><br />&nbsp;&nbsp;&nbsp;&nbsp;丁未，斩鉴，相州平。仍令子邕等讨葛荣。九月辛卯，东豫州刺史元庆和以城南<br /><br />&nbsp;&nbsp;&nbsp;&nbsp;叛。戊子，蠕蠕国遣使朝贡。秦州城民杜粲杀莫折念生，自行州事。南秦州城民<br /><br />&nbsp;&nbsp;&nbsp;&nbsp;辛琛自行州事，遣使归罪。<br /><br />&nbsp;&nbsp;&nbsp;&nbsp;冬十月戊申，曲赦恒农已西，河北、正平、平阳、邵郡及关西诸州。辛亥，<br /><br />&nbsp;&nbsp;&nbsp;&nbsp;以卫将军、讨虏大部都督尔朱荣为车骑大将军、仪同三司。甲寅，雍州刺史萧宝<br /><br />&nbsp;&nbsp;&nbsp;&nbsp;夤据州反，自号曰齐，年称隆绪。诏尚书右仆射长孙稚讨之。十有一月己丑，葛<br /><br />&nbsp;&nbsp;&nbsp;&nbsp;荣攻陷冀州，执刺史元孚，逐出居民，冻死者十六七。十有二月戊申，都督源子<br /><br />&nbsp;&nbsp;&nbsp;&nbsp;邕、裴衍与葛荣战，败于阳平东北漳水曲，并战殁。是月，杜粲为骆超所杀，超<br /><br />&nbsp;&nbsp;&nbsp;&nbsp;遣使归罪。<br /><br />&nbsp;&nbsp;&nbsp;&nbsp;武泰元年春正月癸亥，以北海王颢为骠骑大将军、开府仪同三司、相州刺史。<br /><br />&nbsp;&nbsp;&nbsp;&nbsp;乙丑，定州为杜洛周所陷，执刺史杨津。瀛州刺史元宁以城降于洛周。皇女生，<br /><br />&nbsp;&nbsp;&nbsp;&nbsp;秘言皇子。丙寅，大赦，改元。丙子，长孙稚平潼关。丁丑，雍州城人侯终德相<br /><br />&nbsp;&nbsp;&nbsp;&nbsp;率攻宝夤，宝夤携南阳公主及子，与百余骑渡渭而走，雍州平。<br /><br />&nbsp;&nbsp;&nbsp;&nbsp;二月，以长孙稚为车骑大将军、开府仪同三司、雍州刺史、兼尚书仆射、西<br /><br />&nbsp;&nbsp;&nbsp;&nbsp;道行台。群盗烧劫巩县以西，关口以东，公路涧以南。诏武卫将军李神轨为都督，<br /><br />&nbsp;&nbsp;&nbsp;&nbsp;讨平之。<br /><br />&nbsp;&nbsp;&nbsp;&nbsp;癸丑，帝崩于显阳殿，时年十九。甲寅，皇子即位，大赦天下。皇太后诏曰：<br /><br />&nbsp;&nbsp;&nbsp;&nbsp;“皇家握历受图，年将二百；祖宗累圣，社稷载安。高祖以文思先天，世宗以下<br /><br />&nbsp;&nbsp;&nbsp;&nbsp;武经世，股肱惟良，元首穆穆。及大行在御，重以宽仁，奉养率由，温明恭顺。<br /><br />&nbsp;&nbsp;&nbsp;&nbsp;朕以寡昧，亲临万国，识谢涂山，德惭文母。属妖逆递兴，四郊多故。实望穹灵<br /><br />&nbsp;&nbsp;&nbsp;&nbsp;降v，麟趾众繁。自潘充华有孕椒宫，冀诞储两，而熊罴无兆，维虺遂彰。于时<br /><br />&nbsp;&nbsp;&nbsp;&nbsp;直以国步未康，假称统胤，欲以底定物情，系仰宸极。何图一旦，弓剑莫追，国<br /><br />&nbsp;&nbsp;&nbsp;&nbsp;道中微，大行绝祀。皇曾孙故临洮王宝晖世子钊，体自高祖，天表卓异，大行平<br /><br />&nbsp;&nbsp;&nbsp;&nbsp;日养爱特深，义齐若子，事符当璧。及翊日弗愈，大渐弥留，乃延入青蒲，受命<br /><br />&nbsp;&nbsp;&nbsp;&nbsp;玉几。暨陈衣在庭，登策靡及，允膺大宝，即日践阼。朕是用惶惧忸怩，心焉靡<br /><br />&nbsp;&nbsp;&nbsp;&nbsp;洎。今丧君有君，宗u惟固，宜崇赏卿士，爰及百辟，凡厥在位，并加陟叙。<br /><br />&nbsp;&nbsp;&nbsp;&nbsp;内外百官文武、督将征人，遭艰解府，普加军功二阶；其禁卫武官，直阁以下直<br /><br />&nbsp;&nbsp;&nbsp;&nbsp;从以上及主帅，可军功三阶；其亡官失爵，听复封位。谋反大逆削除者，不在斯<br /><br />&nbsp;&nbsp;&nbsp;&nbsp;限。清议禁锢，亦悉蠲除。若二品以上不能自受者，任授儿弟。可班宣远迩，咸<br /><br />&nbsp;&nbsp;&nbsp;&nbsp;使知之。”乙卯，幼主即位。仪同三司、大都督尔朱荣抗表请入奔赴，勒兵而南。<br /><br />&nbsp;&nbsp;&nbsp;&nbsp;是月，杜洛周为葛荣所并。<br /><br />&nbsp;&nbsp;&nbsp;&nbsp;三月癸未，葛荣攻陷沧州，执刺史薛庆之，居民死者十八九。甲申，上尊谥<br /><br />&nbsp;&nbsp;&nbsp;&nbsp;曰孝明皇帝。乙酉，葬于定陵，庙号肃宗。<br /><br />&nbsp;&nbsp;&nbsp;&nbsp;夏四月戊戌，尔朱荣济河。庚子，皇太后、幼主崩。<br /><br />&nbsp;&nbsp;&nbsp;&nbsp;史臣曰：魏自宣武已后，政纲不张。肃宗冲龄统业，灵后妇人专制，委用非<br /><br />&nbsp;&nbsp;&nbsp;&nbsp;人，赏罚乖舛。于是衅起四方，祸延畿甸，卒于享国不长。抑亦沦胥之始也，呜<br /><br />&nbsp;&nbsp;&nbsp;&nbsp;呼！</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,893397);">加入书签</a><a
                        href="893360.html">上一页</a>&larr;<a href="index.html">返回列表</a>&rarr;<a
                            href="893446.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "893360.html"; var next_page = "893446.html"; var index_page = "index.html"; var sortid = "9"; var article_id = "14002"; var chapter_id = "893397"; var articlename = "魏书"; var chaptername = " 卷九 帝纪第九"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>