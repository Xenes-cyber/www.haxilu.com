<!DOCTYPE html>
<html>
<head>
<meta charset="gbk" />
<title>魏书- 卷一百 列传第八十八-在线阅读-哈西文学网</title>
<meta name="keywords" content="魏收，魏书， 卷一百 列传第八十八全文， 卷一百 列传第八十八在线阅读 哈西文学网" />
<meta name="description" content="哈西文学网提供魏收的魏书  卷一百 列传第八十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/903139.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/903139.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百 列传第八十八</h1>
            <div class="link xb">
                <a href="903094.html">上一页</a>&larr;<a href="index.html">返回列表</a>&rarr;<a
                    href="903172.html">下一页</a></div>			
            <div id="BookText">&nbsp;&nbsp;&nbsp;&nbsp;◎高句丽百济勿吉失韦豆莫娄地豆于库莫奚契丹乌洛侯<br /><br />&nbsp;&nbsp;&nbsp;&nbsp;高句丽者，出于夫余，自言先祖朱蒙。朱蒙母河伯女，为夫余王闭于室中，<br /><br />&nbsp;&nbsp;&nbsp;&nbsp;为日所照。引身避之，日影又逐。既而有孕，生一卵，大如五升。夫余王弃之与<br /><br />&nbsp;&nbsp;&nbsp;&nbsp;犬，犬不食；弃之与豕，豕又不食；弃之于路，牛马避之；后弃之野，众鸟以毛<br /><br />&nbsp;&nbsp;&nbsp;&nbsp;茹之。夫余王割剖之，不能破，遂还其母。其母以物裹之，置于暖处，有一男破<br /><br />&nbsp;&nbsp;&nbsp;&nbsp;壳而出。及其长也，字之曰朱蒙，其俗言“朱蒙”者，善射也。夫余人以朱蒙非<br /><br />&nbsp;&nbsp;&nbsp;&nbsp;人所生，将有异志，请除之，王不听，命之养马。朱蒙每私试，知有善恶，骏者<br /><br />&nbsp;&nbsp;&nbsp;&nbsp;减食令瘦，驽者善养令肥。夫余王以肥者自乘，以瘦者给朱蒙。后狩于田，以朱<br /><br />&nbsp;&nbsp;&nbsp;&nbsp;蒙善射，限之一矢。朱蒙虽矢少，殪兽甚多。夫余之臣又谋杀之。朱蒙母阴知，<br /><br />&nbsp;&nbsp;&nbsp;&nbsp;告朱蒙曰：“国将害汝，以汝才略，宜远适四方。”朱蒙乃与乌引、乌违等二人，<br /><br />&nbsp;&nbsp;&nbsp;&nbsp;弃夫余，东南走。中道遇一大水，欲济无梁，夫余人追之甚急。朱蒙告水曰：<br /><br />&nbsp;&nbsp;&nbsp;&nbsp;“我是日子，河伯外孙，今日逃走，追兵垂及，如何得济？”于上鱼鳖并浮，为<br /><br />&nbsp;&nbsp;&nbsp;&nbsp;之成桥，朱蒙得渡，鱼鳖乃解，追骑不得渡。朱蒙遂至普述水，遇见三人，其一<br /><br />&nbsp;&nbsp;&nbsp;&nbsp;人著麻衣，一人著纳衣，一人著水藻衣，与朱蒙至纥升骨城，遂居焉，号曰高句<br /><br />&nbsp;&nbsp;&nbsp;&nbsp;丽，因以为氏焉。<br /><br />&nbsp;&nbsp;&nbsp;&nbsp;初，朱蒙在夫余时，妻怀孕，朱蒙逃后生一子，字始闾谐。及长，知朱蒙为<br /><br />&nbsp;&nbsp;&nbsp;&nbsp;国主，即与母亡而归之，名之曰闾达，委之国事。朱蒙死，闾达代立。闾达死，<br /><br />&nbsp;&nbsp;&nbsp;&nbsp;子如栗代立。如栗死，子莫来代立，乃征夫余，夫余大败，遂统属焉。莫来子孙<br /><br />&nbsp;&nbsp;&nbsp;&nbsp;相传，至裔孙宫，生而开目能视，国人恶之。及长凶虐，国以残破。宫曾孙位宫<br /><br />&nbsp;&nbsp;&nbsp;&nbsp;亦生而视，人以其似曾祖宫，故名为位宫，高句丽呼相似为“位”。位宫亦有勇<br /><br />&nbsp;&nbsp;&nbsp;&nbsp;力，便弓马。魏正始中，入寇辽西安平，为幽州刺史母丘俭所破。其玄孙乙弗利，<br /><br />&nbsp;&nbsp;&nbsp;&nbsp;利子钊，烈帝时与慕容氏相攻击。建国四年，慕容元真率众伐之，入自南陕，战<br /><br />&nbsp;&nbsp;&nbsp;&nbsp;于木底，大破钊军，乘胜长驱，遂入丸都，钊单马奔窜。元真掘钊父墓，载其尸，<br /><br />&nbsp;&nbsp;&nbsp;&nbsp;并掠其母妻、珍宝、男女五万余口，焚其宫室，毁丸都城而还。自后钊遣使来朝。<br /><br />&nbsp;&nbsp;&nbsp;&nbsp;阻隔寇仇，不能自达。钊后为百济所杀。<br /><br />&nbsp;&nbsp;&nbsp;&nbsp;世祖时，钊曾孙琏始遣便者安东奉表贡方物，并请国讳，世祖嘉其诚款，诏<br /><br />&nbsp;&nbsp;&nbsp;&nbsp;下帝系外名讳于其国，遣员外散骑侍郎李敖拜琏为都督辽海诸军事、征东将军、<br /><br />&nbsp;&nbsp;&nbsp;&nbsp;领护东夷中郎将、辽东郡开国公、高句丽王。敖至其所居平壤城，访其方事，云：<br /><br />&nbsp;&nbsp;&nbsp;&nbsp;辽东南一千余里，东至栅城，南至小海，北至旧夫余，民户参倍于前魏时。其地<br /><br />&nbsp;&nbsp;&nbsp;&nbsp;东西二千里，南北一千余里。民皆土著，随山谷而居，衣布帛及皮。土田薄J，<br /><br />&nbsp;&nbsp;&nbsp;&nbsp;蚕农不足以自供，故其人节饮食。其俗淫，好歌舞，夜则男女群聚而戏，无贵贱<br /><br />&nbsp;&nbsp;&nbsp;&nbsp;之节，然洁净自喜。其王好治宫室。其官名有谒奢、太奢、大兄、小兄之号。头<br /><br />&nbsp;&nbsp;&nbsp;&nbsp;著折风，其形如弁，旁插鸟羽，贵贱有差。立则反拱，跪拜曳一脚，行步如走。<br /><br />&nbsp;&nbsp;&nbsp;&nbsp;常以十月祭天，国中大会。其公会，衣服皆锦绣，金银以为饰。好蹲踞。食用俎<br /><br />&nbsp;&nbsp;&nbsp;&nbsp;凡。出三尺马，云本朱蒙所乘，马种即果下也。后贡使相寻，岁致黄金二百斤，<br /><br />&nbsp;&nbsp;&nbsp;&nbsp;白银四百斤。<br /><br />&nbsp;&nbsp;&nbsp;&nbsp;时冯文通率众奔之，世祖遣散骑常侍封拨诏琏令送文通，琏上书称当与文通<br /><br />&nbsp;&nbsp;&nbsp;&nbsp;俱奉王化，竟不送。世祖怒，欲往讨之。乐平王丕等议待后举，世祖乃止，而文<br /><br />&nbsp;&nbsp;&nbsp;&nbsp;通亦寻为琏所杀。<br /><br />&nbsp;&nbsp;&nbsp;&nbsp;后文明太后以显祖六宫未备，敕琏令荐其女。琏奉表，云女已出嫁，求以弟<br /><br />&nbsp;&nbsp;&nbsp;&nbsp;女应旨，朝廷许焉，乃遣安乐王真、尚书李敷等至境送币。琏惑其左右之说，云<br /><br />&nbsp;&nbsp;&nbsp;&nbsp;朝廷昔与冯氏婚姻，未几而灭其国，殷鉴不远，宜以方便辞之。琏遂上书妄称女<br /><br />&nbsp;&nbsp;&nbsp;&nbsp;死。朝廷疑其矫诈，又遣假散骑常侍程骏切责之，若女审死者，听更选宗淑。琏<br /><br />&nbsp;&nbsp;&nbsp;&nbsp;云：“若天子恕其前愆，谨当奉诏。”会显祖崩，乃止。<br /><br />&nbsp;&nbsp;&nbsp;&nbsp;至高祖时，琏贡献倍前，其报赐亦稍加焉。时光州于海中得琏所遣诣萧道成<br /><br />&nbsp;&nbsp;&nbsp;&nbsp;使余奴等，高祖诏责琏曰：“道成亲杀其君，窃号江左，朕方欲兴灭国于旧邦，<br /><br />&nbsp;&nbsp;&nbsp;&nbsp;继绝世于刘氏，而卿越境外交，远通篡贼，岂是藩臣守节之义！今不以一过掩卿<br /><br />&nbsp;&nbsp;&nbsp;&nbsp;旧款，即送还藩，其感恕思衍，只承明宪，辑宁所部，动静以闻。”<br /><br />&nbsp;&nbsp;&nbsp;&nbsp;太和十五年，琏死，年百余岁。高祖举哀于东郊，遣谒者仆射李安上策赠车<br /><br />&nbsp;&nbsp;&nbsp;&nbsp;骑大将军、太傅、辽东郡开国公、高句丽王，谥曰康。又遣大鸿胪拜琏孙云使持<br /><br />&nbsp;&nbsp;&nbsp;&nbsp;节、都督辽海诸军事、征东将军、领护东夷中郎将、辽东郡开国公、高句丽王，<br /><br />&nbsp;&nbsp;&nbsp;&nbsp;赐衣冠服物车旗之饰，又诏云遣世子入朝，令及郊丘之礼。云上书辞疾，惟遣其<br /><br />&nbsp;&nbsp;&nbsp;&nbsp;从叔升于随使诣阙，严责之。自此岁常贡献。正始中，世宗于东堂引见其使芮悉<br /><br />&nbsp;&nbsp;&nbsp;&nbsp;弗，悉弗进曰：“高丽系诚天极，累叶纯诚，地产土毛，无愆王贡。但黄金出自<br /><br />&nbsp;&nbsp;&nbsp;&nbsp;夫余，珂则涉罗所产。今夫余为勿吉所逐，涉罗为百济所并，国王臣云惟继绝之<br /><br />&nbsp;&nbsp;&nbsp;&nbsp;义，悉迁于境内。二品所以不登王府，实两贼是为。”世宗曰：“高丽世荷上将，<br /><br />&nbsp;&nbsp;&nbsp;&nbsp;专制海外，九夷黠虏，实得征之。瓶罄，耻，谁之咎也？昔方贡之愆，责在连率。<br /><br />&nbsp;&nbsp;&nbsp;&nbsp;卿宜宣朕旨于卿主，务尽威怀之略，B披害群，辑宁东裔，便二邑还复旧墟，<br /><br />&nbsp;&nbsp;&nbsp;&nbsp;土毛无失常贡也。”<br /><br />&nbsp;&nbsp;&nbsp;&nbsp;神龟中，云死，灵太后为举哀于东堂，遣使策赠车骑大将军、领护东夷校尉、<br /><br />&nbsp;&nbsp;&nbsp;&nbsp;辽东郡开国公、高句丽王。又拜其世子安为安东将军、领护东夷校尉、辽东郡开<br /><br />&nbsp;&nbsp;&nbsp;&nbsp;国公、高句丽。正光初，光州又于海中执得萧衍所授安宁东将军衣冠剑佩，及使<br /><br />&nbsp;&nbsp;&nbsp;&nbsp;人江法盛等，送于京师。安死，子延立。出帝初，诏加延使持节、散骑常侍、车<br /><br />&nbsp;&nbsp;&nbsp;&nbsp;骑大将军、领护车夷校尉、辽东郡开国公、高句丽王，赐衣冠服物车旗之饰。天<br /><br />&nbsp;&nbsp;&nbsp;&nbsp;平中，诏加延侍中、骠骑大将军，余悉如故。延死，子成立。讫于武定末，其贡<br /><br />&nbsp;&nbsp;&nbsp;&nbsp;使无岁不至。<br /><br />&nbsp;&nbsp;&nbsp;&nbsp;百济国，其先出自夫余。其国北去高句丽千余里，处小海之南。其民土著，<br /><br />&nbsp;&nbsp;&nbsp;&nbsp;地多下湿，率皆山居。有五谷，其衣服饮食与高句丽同。<br /><br />&nbsp;&nbsp;&nbsp;&nbsp;延兴二年，其王余庆始遣使上表曰：“臣建国东极，豺狼隔路，虽世承灵化，<br /><br />&nbsp;&nbsp;&nbsp;&nbsp;莫由奉藩，瞻望云阙，驰情罔极。凉风微应，伏惟皇帝陛下协和天休，不胜系仰<br /><br />&nbsp;&nbsp;&nbsp;&nbsp;之情，谨遣私署冠军将军、驸马都尉弗斯侯，长史余礼，龙骧将军、带方太守、<br /><br />&nbsp;&nbsp;&nbsp;&nbsp;司马张茂等投舫波阻，搜径玄津，托命自然之运，遣进万一之诚。冀神祗垂感，<br /><br />&nbsp;&nbsp;&nbsp;&nbsp;皇灵洪复，克达天庭，宣畅臣志，虽旦闻夕没，永无余恨。”又云：“臣与高句<br /><br />&nbsp;&nbsp;&nbsp;&nbsp;丽源出夫余，先世之时，笃崇旧款。其祖钊轻废邻好，亲率士众，陵践臣境。臣<br /><br />&nbsp;&nbsp;&nbsp;&nbsp;祖须整旅电迈，应机驰击，矢石暂交，枭斩钊首。自尔已来，莫敢南顾。自冯氏<br /><br />&nbsp;&nbsp;&nbsp;&nbsp;数终，余烬奔窜，丑类渐盛，遂见陵逼，构怨连祸，三十余载，财殚力竭，转自<br /><br />&nbsp;&nbsp;&nbsp;&nbsp;孱q。若天慈曲矜，远及无外，速遣一将，来救臣国，当奉送鄙女，执扫后宫，<br /><br />&nbsp;&nbsp;&nbsp;&nbsp;并遣子弟，牧圉外厩。尺壤匹夫不敢自有。”又云：“今琏有罪，国自鱼肉，大<br /><br />&nbsp;&nbsp;&nbsp;&nbsp;臣强族，戮杀无已，罪盈恶积，民庶崩离。是灭亡之期，假手之秋也。且冯族士<br /><br />&nbsp;&nbsp;&nbsp;&nbsp;马，有鸟畜之恋；乐浪诸郡，怀首丘之心。天威一举，有征无战。臣虽不敏，志<br /><br />&nbsp;&nbsp;&nbsp;&nbsp;效毕力，当率所统，承风响应。且高丽不义，逆诈非一，外慕隗嚣藩卑之辞，内<br /><br />&nbsp;&nbsp;&nbsp;&nbsp;怀凶祸豕突之行。或南通刘氏，或北约蠕蠕，共相唇齿，谋陵王略。昔唐尧至圣，<br /><br />&nbsp;&nbsp;&nbsp;&nbsp;致罚丹水；孟常称仁，不舍涂詈。涓流之水，宜早壅塞，今若不取，将贻后悔。<br /><br />&nbsp;&nbsp;&nbsp;&nbsp;去庚辰年后，臣西界小石山北国海中见尸十余，并得衣器鞍勒，视之非高丽之物，<br /><br />&nbsp;&nbsp;&nbsp;&nbsp;后闻乃是王人来降臣国。长蛇隔路，以沉于海，虽未委当，深怀愤恚。昔宋戮申<br /><br />&nbsp;&nbsp;&nbsp;&nbsp;舟，楚庄徒跣；鹞撮放鸠，信陵不食。克敌建名，美隆无已。夫以区区偏鄙，犹<br /><br />&nbsp;&nbsp;&nbsp;&nbsp;慕万代之信，况陛下合气天地，势倾山海，岂令小竖，跨塞天逵。今上所得鞍一，<br /><br />&nbsp;&nbsp;&nbsp;&nbsp;以为实验。”<br /><br />&nbsp;&nbsp;&nbsp;&nbsp;显祖以其僻远，冒险朝献，礼遇优厚，遣使者邵安与其使俱还。诏曰：“得<br /><br />&nbsp;&nbsp;&nbsp;&nbsp;表闻之，无恙甚善。卿在东隅，处五服之外，不远山海，归诚魏阙，欣嘉至意，<br /><br />&nbsp;&nbsp;&nbsp;&nbsp;用戢于怀。朕承万世之业，君临四海，统御群生。今宇内清一，八表归义，襁负<br /><br />&nbsp;&nbsp;&nbsp;&nbsp;而至者不可称数，风俗之和，士马之盛，皆余礼等亲所闻见。卿与高丽不穆，屡<br /><br />&nbsp;&nbsp;&nbsp;&nbsp;致陵犯，苟能顺义，守之以仁，亦何忧于寇仇也。前所遣使，浮海以抚荒外之国，<br /><br />&nbsp;&nbsp;&nbsp;&nbsp;从来积年，往而不返，存亡达否，未能审悉。卿所送鞍，比校旧乘，非中国之物。<br /><br />&nbsp;&nbsp;&nbsp;&nbsp;不可以疑似之事，以生必然之过。经略权要，已具别旨。”又诏曰：“知高丽阻<br /><br />&nbsp;&nbsp;&nbsp;&nbsp;疆，侵轶卿土，修先君之旧怨，弃息民之大德，兵交累载，难结荒边。使兼申胥<br /><br />&nbsp;&nbsp;&nbsp;&nbsp;之诚，国有楚越之急，乃应展义扶微，乘机电举。但以高丽称藩先朝，供职日久，<br /><br />&nbsp;&nbsp;&nbsp;&nbsp;于彼虽有自昔之衅，于国未有犯令之愆。卿使命始通，便求致伐，寻讨事会，理<br /><br />&nbsp;&nbsp;&nbsp;&nbsp;亦未周。故往年遣礼等至平壤，欲验其由状。然高丽奏请频烦，辞理俱诣，行人<br /><br />&nbsp;&nbsp;&nbsp;&nbsp;不能抑其请，司法无以成其责，故听其所启，诏礼等还。若今复违旨，则过咎益<br /><br />&nbsp;&nbsp;&nbsp;&nbsp;露，后虽自陈，无所逃罪，然后兴师讨之，于义为得。九夷之国，民居海外，道<br /><br />&nbsp;&nbsp;&nbsp;&nbsp;畅则奉藩，惠戢则保境，故羁縻著于前典，贡旷于岁时。卿备陈强弱之形，<br /><br />&nbsp;&nbsp;&nbsp;&nbsp;具列往代之迹，欲殊事异，拟贶乖衷，洪规大略，其致犹在。今中夏平一，宇内<br /><br />&nbsp;&nbsp;&nbsp;&nbsp;无虞，每欲陵威东极，悬旌域表，拯荒黎于偏方，舒皇风于远服。良由高丽即叙，<br /><br />&nbsp;&nbsp;&nbsp;&nbsp;未及卜征。今若不从诏旨，则卿之来谋，载协朕意元戎启行，将不云远。便可豫<br /><br />&nbsp;&nbsp;&nbsp;&nbsp;率同兴，具以待事，时遣报使，速究彼情。师举之日，卿为乡导之首，大捷之后，<br /><br />&nbsp;&nbsp;&nbsp;&nbsp;又受元功之赏，不亦善乎。所献锦布海物虽不悉达，明卿至心。今赐杂物如别。”<br /><br />&nbsp;&nbsp;&nbsp;&nbsp;又诏琏护送安等。<br /><br />&nbsp;&nbsp;&nbsp;&nbsp;安等至高句丽，琏称昔与余庆有仇，不令东过，安等于是皆还。乃下诏切责<br /><br />&nbsp;&nbsp;&nbsp;&nbsp;之。五年，使安等从东莱浮海，赐余庆玺书，褒其诚节。安等至海滨，遇风飘荡。<br /><br />&nbsp;&nbsp;&nbsp;&nbsp;竟不达而还。<br /><br />&nbsp;&nbsp;&nbsp;&nbsp;勿吉国，在高句丽北，旧肃慎国也。邑落各自有长，不相总一。其人劲悍，<br /><br />&nbsp;&nbsp;&nbsp;&nbsp;于东夷最强。言语独异。常轻豆莫娄等国，诸国亦患之。去洛五千里。自和龙北<br /><br />&nbsp;&nbsp;&nbsp;&nbsp;二百余里有善玉山，山北行十三日至祁黎山，又北行七日至如洛环水，水广里余，<br /><br />&nbsp;&nbsp;&nbsp;&nbsp;又北行十五日至太鲁水，又东北行十八日到其国。国有大水，阔三里余，名速末<br /><br />&nbsp;&nbsp;&nbsp;&nbsp;水。其地下湿，筑城穴居，屋似形冢，开口于上，以梯出入。其国无牛，有车马，<br /><br />&nbsp;&nbsp;&nbsp;&nbsp;佃则偶耕，车则步推。有粟及麦]，菜则有葵。水气_凝，盐生树上，亦有<br /><br />&nbsp;&nbsp;&nbsp;&nbsp;盐池。多猪无羊。嚼米酝酒，饮能至醉。妇人则布裙，男子猪犬皮裘。初婚之夕，<br /><br />&nbsp;&nbsp;&nbsp;&nbsp;男就女家执女乳而罢，便以为定，仍为夫妇。俗以人溺洗手面。头插虎豹尾。善<br /><br />&nbsp;&nbsp;&nbsp;&nbsp;射猎，弓长三尺，箭长尺二寸，以石为镞。其父母春夏死，立埋之，冢上作屋，<br /><br />&nbsp;&nbsp;&nbsp;&nbsp;不令雨湿；若秋冬，以其尸捕貂，貂食其肉，多得之。常七八月造毒药傅箭镞，<br /><br />&nbsp;&nbsp;&nbsp;&nbsp;射禽兽，中者便死，煮药毒气亦能杀人。国南有徒太山，魏言“大皇”，有虎豹<br /><br />&nbsp;&nbsp;&nbsp;&nbsp;罴狼不害人，人不得山上溲污，行迳山者，皆以物盛。<br /><br />&nbsp;&nbsp;&nbsp;&nbsp;去延兴中，遣使乙力支朝献。太和初，又贡马五百匹。乙力支称：初发其国，<br /><br />&nbsp;&nbsp;&nbsp;&nbsp;北船溯难河西上，至太l河，沉船于水，南出陆行，渡洛孤水，从契丹西界达<br /><br />&nbsp;&nbsp;&nbsp;&nbsp;和龙。自云其国先破高句丽十落，密其百济谋从水道并力取高句丽，遣乙力支奉<br /><br />&nbsp;&nbsp;&nbsp;&nbsp;使大国，请其可否。诏敕三国同是藩附，宜共和顺，勿相侵扰。乙力支乃还。从<br /><br />&nbsp;&nbsp;&nbsp;&nbsp;其来道，取得本船，泛达其国。九年，复遣使侯尼支朝献。明年复入贡。<br /><br />&nbsp;&nbsp;&nbsp;&nbsp;其傍有大莫卢国、复钟国、莫多回国、库娄国、素和国、具弗伏国、匹黎尔<br /><br />&nbsp;&nbsp;&nbsp;&nbsp;国、拔大何国、郁羽陵国、库伏真国、鲁娄国、羽真侯国，前后各遣使朝献。<br /><br />&nbsp;&nbsp;&nbsp;&nbsp;太和十二年，勿吉复遣使贡矢方物于京师。十七年，又遣使人婆非等五<br /><br />&nbsp;&nbsp;&nbsp;&nbsp;百余人朝献。景明四年，复遣使候力归等朝贡。自此迄于正光，贡使相寻。尔后，<br /><br />&nbsp;&nbsp;&nbsp;&nbsp;中国纷扰，颇或不至。兴和二年六月，遣使石久云等贡方物，至于武定不绝。<br /><br />&nbsp;&nbsp;&nbsp;&nbsp;失韦国，在勿吉北千里，去洛六千里。路出和龙北千余里，入契丹国，又北<br /><br />&nbsp;&nbsp;&nbsp;&nbsp;行十日至啜水，又北行三日有盖水，又北行三日有犊了山，其山高大，周回三百<br /><br />&nbsp;&nbsp;&nbsp;&nbsp;余里，又北行三日有大水名屈利，又北行三日至刃水，又北行五日到其国。有大<br /><br />&nbsp;&nbsp;&nbsp;&nbsp;水从北而来，广四里余，名]水。国土下湿，语与库莫奚、契丹、豆莫娄国<br /><br />&nbsp;&nbsp;&nbsp;&nbsp;同。颇有粟麦及]，唯食猪鱼，养牛马，俗又无羊。夏则城居，冬逐水草。亦<br /><br />&nbsp;&nbsp;&nbsp;&nbsp;多貂皮。丈夫索发。用角弓，其箭尤长。女妇束发，作叉手髻。其国少窃盗，盗<br /><br />&nbsp;&nbsp;&nbsp;&nbsp;一征三，杀人者责马三百匹。男女悉衣白鹿皮襦F。有曲酿酒。俗爱赤珠，为妇<br /><br />&nbsp;&nbsp;&nbsp;&nbsp;人饰，穿挂于颈，以多为贵，女不得此，乃至不嫁。父母死，男女聚哭三年，尸<br /><br />&nbsp;&nbsp;&nbsp;&nbsp;则置于林树之上。武定二年四月，始遣使张焉豆伐等献其方物，迄武定末，贡使<br /><br />&nbsp;&nbsp;&nbsp;&nbsp;相寻。<br /><br />&nbsp;&nbsp;&nbsp;&nbsp;豆莫娄国，在勿吉国北千里，去洛六千里，旧北扶余也。在失韦之东，东至<br /><br />&nbsp;&nbsp;&nbsp;&nbsp;于海，方二千里。其人土著，有宫室仓库。多山陵广泽，于东夷之域最为平敞。<br /><br />&nbsp;&nbsp;&nbsp;&nbsp;地宜五谷，不生五果。其人长大，性强勇，谨厚，不寇抄。其君长皆以六畜名官，<br /><br />&nbsp;&nbsp;&nbsp;&nbsp;邑落有豪帅。饮食亦用俎豆。有麻布，衣制类高丽而幅大，其国大人，以金银饰<br /><br />&nbsp;&nbsp;&nbsp;&nbsp;之。用刑严急，杀人者死，没其家人为奴婢。俗淫，尤恶妒妇，妒者杀之，尸其<br /><br />&nbsp;&nbsp;&nbsp;&nbsp;国南山上至腐。女家欲得，输牛马乃与之。或言本秽貊之地也。<br /><br />&nbsp;&nbsp;&nbsp;&nbsp;地豆于国，在失韦西千余里。多牛羊，出名马，皮为衣服，无五谷，惟食肉<br /><br />&nbsp;&nbsp;&nbsp;&nbsp;酪。延兴二年八月，遣使朝贡，至于太和六年，贡使不绝。十四年，频来犯塞，<br /><br />&nbsp;&nbsp;&nbsp;&nbsp;高祖诏征西大将军、阳平王颐击走之。自后时朝京师，迄武定末，贡使不绝。<br /><br />&nbsp;&nbsp;&nbsp;&nbsp;库莫奚国之先，东部宇文之别也。初为慕容元真所破，遗落者窜匿松漠之间。<br /><br />&nbsp;&nbsp;&nbsp;&nbsp;其民不洁净，而善射猎，好为寇钞。登国三年，太祖亲自出讨，至弱洛水南，大<br /><br />&nbsp;&nbsp;&nbsp;&nbsp;破之，获其四部落，马牛羊豕十余万。帝曰：“此群狄诸种不识德义，互相侵盗，<br /><br />&nbsp;&nbsp;&nbsp;&nbsp;有犯王略，故往征之。且鼠窃狗盗，何足为患。今中州大乱，吾先平之，然后张<br /><br />&nbsp;&nbsp;&nbsp;&nbsp;其威怀，则无所不服矣。”既而车驾南还云中，怀服燕赵。十数年间，诸种与库<br /><br />&nbsp;&nbsp;&nbsp;&nbsp;莫奚亦皆滋盛。及开辽海，置戍和龙，诸夷震惧，各献方物。高宗、显祖世，库<br /><br />&nbsp;&nbsp;&nbsp;&nbsp;莫奚岁致名马文皮。高祖初，遣使朝贡。太和四年，辄入塞内，辞以畏地豆于钞<br /><br />&nbsp;&nbsp;&nbsp;&nbsp;掠，诏书切责之。二十二年，入寇安州，营燕幽三州兵数千人击走之。后复款附，<br /><br />&nbsp;&nbsp;&nbsp;&nbsp;每求入塞，与民交易。世宗诏曰：“库莫奚去太和二十一以前，与安营二州边民<br /><br />&nbsp;&nbsp;&nbsp;&nbsp;参居，交易往来，并无疑贰。至二十二年叛逆以来，遂尔远窜。今虽款附，犹在<br /><br />&nbsp;&nbsp;&nbsp;&nbsp;塞表，每请入塞与民交易。若抑而不许，乖其归向之心。听而不虞，或有万一之<br /><br />&nbsp;&nbsp;&nbsp;&nbsp;警。不容依先任其交易，事宜限节，交市之日，州遣上佐监之。”自是已后，岁<br /><br />&nbsp;&nbsp;&nbsp;&nbsp;常朝献，至于武定末不绝。<br /><br />&nbsp;&nbsp;&nbsp;&nbsp;契丹国，在库莫奚东，异种同类，俱窜于松漠之间。登国中，国军大破之，<br /><br />&nbsp;&nbsp;&nbsp;&nbsp;遂逃迸，与库莫奚分背。经数十年，稍滋蔓，有部落，于和龙之北数百里，多为<br /><br />&nbsp;&nbsp;&nbsp;&nbsp;寇盗。真君以来，求朝献，岁贡名马。显祖时，使莫弗纥何辰奉献，得班飨于诸<br /><br />&nbsp;&nbsp;&nbsp;&nbsp;国之末。归而相谓，言国家之美，心皆忻慕，于是东北群狄闻之，莫不思服。悉<br /><br />&nbsp;&nbsp;&nbsp;&nbsp;万丹部、何大何部、伏弗郁部、羽陵部、日连部、匹洁部、黎部、吐六于部等，<br /><br />&nbsp;&nbsp;&nbsp;&nbsp;各以其名马文皮入献天府，遂求为常。皆得交市于和龙、密云之间，贡献不绝。<br /><br />&nbsp;&nbsp;&nbsp;&nbsp;太和三年，高句丽窃与蠕蠕谋，欲取地豆于分之。契丹惧其侵轶，其莫弗贺勿于<br /><br />&nbsp;&nbsp;&nbsp;&nbsp;率其部落车三千乘、众万余口，驱徙杂畜，求入内附，止于白狼水东。自此岁常<br /><br />&nbsp;&nbsp;&nbsp;&nbsp;朝贡。后告饥，高祖矜之，听其入关市籴。及世宗、肃宗时，恒遣使贡方物。熙<br /><br />&nbsp;&nbsp;&nbsp;&nbsp;平中，契丹使人祖真等三十人还，灵太后以其俗嫁娶之际，以青毡为上服，人给<br /><br />&nbsp;&nbsp;&nbsp;&nbsp;青毡两匹，赏其诚款之心，余依旧式。朝贡至齐受禅常不绝。<br /><br />&nbsp;&nbsp;&nbsp;&nbsp;乌洛候国，在地豆于之北，去代都四千五百余里。其土下湿，多雾气而寒，<br /><br />&nbsp;&nbsp;&nbsp;&nbsp;民冬则穿地为室，夏则随原阜畜牧。多豕，有谷麦。无大君长，部落莫弗皆世为<br /><br />&nbsp;&nbsp;&nbsp;&nbsp;之。其俗绳发，皮服，以珠为饰。民尚勇，不为奸窃，故慢藏野积而无寇盗。好<br /><br />&nbsp;&nbsp;&nbsp;&nbsp;猎射。乐有箜篌，木槽革面而施九弦。其国西北有完水，东北流合于难水，其地<br /><br />&nbsp;&nbsp;&nbsp;&nbsp;小水皆注于难，东入于海。又西北二十日行有于已尼大水，所谓北海也。世祖真<br /><br />&nbsp;&nbsp;&nbsp;&nbsp;君四年来朝，称其国西北有国家先帝旧墟，石室南北九十步，东西四十步，高七<br /><br />&nbsp;&nbsp;&nbsp;&nbsp;十尺，室有神灵，民多祈请。世祖遣中书侍郎李敞告祭焉，刊祝文于室之壁而还。<br /><br />&nbsp;&nbsp;&nbsp;&nbsp;史臣曰：夷狄之于中国，羁縻而已。高丽岁修贡职，东藩之冠，荣哀之礼，<br /><br />&nbsp;&nbsp;&nbsp;&nbsp;致自天朝，亦为优矣。其他碌碌，咸知款贡，岂牛马内向，东风入律者也。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,903139);">加入书签</a><a
                        href="903094.html">上一页</a>&larr;<a href="index.html">返回列表</a>&rarr;<a
                            href="903172.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "903094.html"; var next_page = "903172.html"; var index_page = "index.html"; var sortid = "9"; var article_id = "14002"; var chapter_id = "903139"; var articlename = "魏书"; var chaptername = " 卷一百 列传第八十八"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>