<!DOCTYPE html>
<html>
<head>
<meta charset="gbk" />
<title>魏书- 卷八十七 列传节义第七十五-在线阅读-哈西文学网</title>
<meta name="keywords" content="魏收，魏书， 卷八十七 列传节义第七十五全文， 卷八十七 列传节义第七十五在线阅读 哈西文学网" />
<meta name="description" content="哈西文学网提供魏收的魏书  卷八十七 列传节义第七十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/902601.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/902601.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十七 列传节义第七十五</h1>
            <div class="link xb">
                <a href="902565.html">上一页</a>&larr;<a href="index.html">返回列表</a>&rarr;<a
                    href="902641.html">下一页</a></div>			
            <div id="BookText">&nbsp;&nbsp;&nbsp;&nbsp;◎于什门段进石文德汲固王玄威娄提刘渴侯朱长生于提<br /><br />&nbsp;&nbsp;&nbsp;&nbsp;马八龙门文爱晁清刘侯仁石祖兴邵洪哲王荣世胡小虎孙道登<br /><br />&nbsp;&nbsp;&nbsp;&nbsp;李几张安祖王闾<br /><br />&nbsp;&nbsp;&nbsp;&nbsp;大义重于至闻自日人。慕之者盖希，行之者实寡。至于轻生蹈节，临难如归，<br /><br />&nbsp;&nbsp;&nbsp;&nbsp;杀身成仁，死而无悔，自非耿介苦心之人，郁怏激气之士，亦何能若斯。佥列之<br /><br />&nbsp;&nbsp;&nbsp;&nbsp;传，名《节义》云。<br /><br />&nbsp;&nbsp;&nbsp;&nbsp;于简，字什门，代人也。太宗时为谒者，使喻冯跋。及至和龙，住外舍不入，<br /><br />&nbsp;&nbsp;&nbsp;&nbsp;使人谓跋曰：“大魏皇帝有诏，须冯主出受，然后敢入。”跋使人牵逼令入，见<br /><br />&nbsp;&nbsp;&nbsp;&nbsp;跋不拜，跋令人按其项。什门曰：“冯主拜受诏，吾自以宾主致敬，何须苦见逼<br /><br />&nbsp;&nbsp;&nbsp;&nbsp;也！”与跋往复，声气厉然，初不挠屈。既而跋止什门。什门于群众之中，回身<br /><br />&nbsp;&nbsp;&nbsp;&nbsp;背跋，被F后裆以辱之。既见拘留，随身衣裳败壤略尽，虮虱被体。跋遗以衣服，<br /><br />&nbsp;&nbsp;&nbsp;&nbsp;什门拒而不受。和龙人皆叹曰：“虽古烈士，无以过也！”历二十四年，后冯文<br /><br />&nbsp;&nbsp;&nbsp;&nbsp;通上表称臣，乃送什门归。拜治书侍御史。世祖下诏曰：“什门奉使和龙，值狂<br /><br />&nbsp;&nbsp;&nbsp;&nbsp;竖肆虐，勇志壮厉，不为屈节，虽昔苏武何以加之。”赐羊千口、帛千匹，进为<br /><br />&nbsp;&nbsp;&nbsp;&nbsp;上大夫，策告宗庙，颁示天下，咸使闻也。<br /><br />&nbsp;&nbsp;&nbsp;&nbsp;段进，不知何许人也。世祖初，为白道守将。蠕蠕大檀入塞，围之，力屈被<br /><br />&nbsp;&nbsp;&nbsp;&nbsp;执。进抗声大骂，遂为贼杀。世祖愍之，追赠安北将军，赐爵显美侯，谥曰庄。<br /><br />&nbsp;&nbsp;&nbsp;&nbsp;石文德，河中蒲坂人也，有行义。真君初，县令黄宣在任丧亡，宣单贫无期<br /><br />&nbsp;&nbsp;&nbsp;&nbsp;亲，文德祖父苗以家财殡葬，持服三年，奉养宣妻二十余载。及亡，又衰敛y，<br /><br />&nbsp;&nbsp;&nbsp;&nbsp;率礼无阙。自苗逮文德，刺史守令卒官者，制服送之。五世同居，闺门雍睦。<br /><br />&nbsp;&nbsp;&nbsp;&nbsp;又梁州上言天水白石县人赵令安、孟兰强等，四世同居，行著州里。诏并标<br /><br />&nbsp;&nbsp;&nbsp;&nbsp;榜门闾。<br /><br />&nbsp;&nbsp;&nbsp;&nbsp;汲固，东郡梁城人也。为兖州从事。刺史李式坐事被收，吏民皆送至河上。<br /><br />&nbsp;&nbsp;&nbsp;&nbsp;时式子宪生始满月，式大言于众曰：’程婴、杵臼何如人也！”固曰：“今古岂<br /><br />&nbsp;&nbsp;&nbsp;&nbsp;殊。”遂便潜还，不复回顾，径来入城，于式妇闺抱宪归藏之。及捕者收宪，属<br /><br />&nbsp;&nbsp;&nbsp;&nbsp;有一婢产男，母以婢儿授之。事寻泄，固乃携宪逃遁，遇赦始归。宪即为固长育<br /><br />&nbsp;&nbsp;&nbsp;&nbsp;至十余岁，恒呼固夫妇为郎婆。后高v为兖州刺史，嘉固节义，以为主簿。<br /><br />&nbsp;&nbsp;&nbsp;&nbsp;王玄威，恒农北陕人也。显祖崩，玄威立草庐于州城门外，衰裳疏粥，哭踊<br /><br />&nbsp;&nbsp;&nbsp;&nbsp;无时。刺史苟颓以事表闻。诏令问状，玄威称：“先帝统御万国，慈泽被于苍生，<br /><br />&nbsp;&nbsp;&nbsp;&nbsp;含气之类莫不仰赖，玄威不胜悲慕，中心知此，不知礼式。”诏问玄威欲有所诉，<br /><br />&nbsp;&nbsp;&nbsp;&nbsp;听为表列。玄威云：“闻讳悲号，窃谡臣子同例，无所求谒。”及至百日，乃自<br /><br />&nbsp;&nbsp;&nbsp;&nbsp;竭家财，设四百人齐会，忌日，又设百僧供。至大除日，诏送白r裤褶一具，<br /><br />&nbsp;&nbsp;&nbsp;&nbsp;与玄威释服，下州令表异焉。<br /><br />&nbsp;&nbsp;&nbsp;&nbsp;娄提，代人也。显祖时为内三郎。显祖暴崩，提谓人曰：“圣主升遐，安用<br /><br />&nbsp;&nbsp;&nbsp;&nbsp;活为！”遂引佩刀自刺，几至于死。文明太后诏赐帛二百匹。<br /><br />&nbsp;&nbsp;&nbsp;&nbsp;时有敕勒部人蛭拔寅兄地于，坐盗食官马，依制命死。拔寅自诬己杀，兄又<br /><br />&nbsp;&nbsp;&nbsp;&nbsp;云实非弟杀，兄弟争死，辞不能定。高祖诏原之。<br /><br />&nbsp;&nbsp;&nbsp;&nbsp;刘渴侯，不知何许人也。禀性刚烈。太和中，为徐州后军，以力死战，众寡<br /><br />&nbsp;&nbsp;&nbsp;&nbsp;不敌，遂禽。_目大骂，终不降屈。为贼所杀。高祖赠立忠将军、平州刺史、上<br /><br />&nbsp;&nbsp;&nbsp;&nbsp;庸侯，赐绢千匹、谷千斛。<br /><br />&nbsp;&nbsp;&nbsp;&nbsp;有严季者，亦为军校尉，与渴侯同殿，势穷被执，终水降屈，后得逃还。除<br /><br />&nbsp;&nbsp;&nbsp;&nbsp;立节将军，赐爵五等男。<br /><br />&nbsp;&nbsp;&nbsp;&nbsp;朱长生及于提，并代人也。高祖时，以长生为员外散骑常侍，与提俱使高车。<br /><br />&nbsp;&nbsp;&nbsp;&nbsp;至其庭，高车主阿伏至罗责长生等拜，长生拒之曰：“我天子使，安肯拜下土诸<br /><br />&nbsp;&nbsp;&nbsp;&nbsp;侯！”阿伏至罗乃不以礼待。长生以金银宝器奉之，至罗既受献，长生曰：“为<br /><br />&nbsp;&nbsp;&nbsp;&nbsp;臣内附，宜尽臣礼，何得口云再拜而实不拜！”呼出帐，命众中拜。阿伏至罗惭<br /><br />&nbsp;&nbsp;&nbsp;&nbsp;其臣下，大怒曰：“帐中何不教我拜，而辱我于大众！”夺长生等献物，囚之丛<br /><br />&nbsp;&nbsp;&nbsp;&nbsp;石之中，兵胁之曰：“汝能为我臣则活，如其不降，杀汝！”长生与于提_目厉<br /><br />&nbsp;&nbsp;&nbsp;&nbsp;声责之曰：“岂有天子使人拜汝夷，我宁为魏鬼，不为汝臣！”至罗弥怒，绝其<br /><br />&nbsp;&nbsp;&nbsp;&nbsp;饮食。从行者三十人皆降，至罗乃给以肉酪，惟长生与提不从，乃各分徙之。积<br /><br />&nbsp;&nbsp;&nbsp;&nbsp;三岁，乃得还。高祖以长生等守节远同苏武，甚嘉之，拜长生河内太守，于提陇<br /><br />&nbsp;&nbsp;&nbsp;&nbsp;西太守，并赐爵五等男。从者皆为令长。<br /><br />&nbsp;&nbsp;&nbsp;&nbsp;马八龙，武邑武强人也。轻财重义。友人武遂县尹灵哲在军丧亡，八龙闻即<br /><br />&nbsp;&nbsp;&nbsp;&nbsp;奔赴，负尸而归，以家财殡葬，为制服。抚其孤遗，恩如所生。州郡表列，诏<br /><br />&nbsp;&nbsp;&nbsp;&nbsp;表门闾。<br /><br />&nbsp;&nbsp;&nbsp;&nbsp;门文爱，汲郡山阳人也。早孤，供养伯父母以孝谨闻。伯父亡，服未终，伯<br /><br />&nbsp;&nbsp;&nbsp;&nbsp;母又亡。文爱居丧，持服六年，哀毁骨立。乡人魏中贤等相与标其孝义。<br /><br />&nbsp;&nbsp;&nbsp;&nbsp;晁清，辽东人也。祖晖，济州刺史、颍川公。清袭祖爵，例降为伯。为梁城<br /><br />&nbsp;&nbsp;&nbsp;&nbsp;戍将。萧衍攻围，粮尽城陷，清抗节不屈，为贼所杀。世宗褒美，赠乐陵太守，<br /><br />&nbsp;&nbsp;&nbsp;&nbsp;谥曰忠。子荣宾袭。<br /><br />&nbsp;&nbsp;&nbsp;&nbsp;刘侯仁，豫州人也。城人白早生杀刺史司马悦，据城南叛。悦息F，走投侯<br /><br />&nbsp;&nbsp;&nbsp;&nbsp;仁。贼虽重加购募，又严其捶挞，侯仁终无漏泄，F遂免祸。事宁，有司奏其操<br /><br />&nbsp;&nbsp;&nbsp;&nbsp;行，请免府籍，叙一小县，诏可。<br /><br />&nbsp;&nbsp;&nbsp;&nbsp;石祖兴，常山九门人也。太守田文彪、县令和真等丧亡，祖兴自出家绢二百<br /><br />&nbsp;&nbsp;&nbsp;&nbsp;余匹，营护丧事。州郡表列，高祖嘉之，赐爵二级，为上造。后拜宁陵令，卒。<br /><br />&nbsp;&nbsp;&nbsp;&nbsp;吏部尚书李韶奏其节义，请加赠谥，以奖来者，灵太后令如所奏。有司谥曰恭。<br /><br />&nbsp;&nbsp;&nbsp;&nbsp;邵洪哲，上谷沮阳人也。县令范道荣先自城归款以除县令，道荣乡人徐<br /><br />&nbsp;&nbsp;&nbsp;&nbsp;孔明，妄经公府，讼道荣非勋，道荣坐除名。羁旅孤贫，不能自理。洪哲不胜义<br /><br />&nbsp;&nbsp;&nbsp;&nbsp;愤，遂代道荣诣京师，明申曲直。经历寒暑，不惮劬劳，道荣卒得复雪。又北镇<br /><br />&nbsp;&nbsp;&nbsp;&nbsp;反乱，道荣孤单，无所归附。洪哲兄伯川复率乡人来相迎接，送达幽州。道荣感<br /><br />&nbsp;&nbsp;&nbsp;&nbsp;其诚节，诉省申闻。诏下州郡，标其里闾。<br /><br />&nbsp;&nbsp;&nbsp;&nbsp;王荣世，阳平馆陶人也。为三城戍主、方城县子。萧衍攻围，力穷知不可全，<br /><br />&nbsp;&nbsp;&nbsp;&nbsp;乃先焚府库，后杀妻妾。及贼陷城，与戍副邓元兴等俱以不屈被害。肃宗下诏褒<br /><br />&nbsp;&nbsp;&nbsp;&nbsp;美忠节，进荣世爵为伯，赠齐州刺史；元兴开国子，赠洛州刺史。<br /><br />&nbsp;&nbsp;&nbsp;&nbsp;胡小虎，河南河阴人也。少有武气。正光末，为统军于晋寿。孝昌中，萧衍<br /><br />&nbsp;&nbsp;&nbsp;&nbsp;将樊文炽等寇边，益州刺史邴虬遣长史和安固守小剑，文炽围之。虬命小虎与统<br /><br />&nbsp;&nbsp;&nbsp;&nbsp;军崔珍宝同往防拒。文职掩袭小虎、珍宝，并擒之。文炽攻小剑未陷，乃将珍宝<br /><br />&nbsp;&nbsp;&nbsp;&nbsp;至城下，使谓和安曰：“南军强盛，北救不来，岂若归款，取其富贵。”和安命<br /><br />&nbsp;&nbsp;&nbsp;&nbsp;射之，乃退。复逼小虎与和安交言，小虎乃慷慨谓安曰：“我栅不防，为贼所虏。<br /><br />&nbsp;&nbsp;&nbsp;&nbsp;观其兵士，势不足言，努力坚守。魏行台梁州遣将已至。”贼以刀殴击，言不得<br /><br />&nbsp;&nbsp;&nbsp;&nbsp;终，遂害之。三军无不叹其壮节，哀其死亡。贼寻奔败，禽其次将萧世澄、陈文<br /><br />&nbsp;&nbsp;&nbsp;&nbsp;绪等一十一人。行台魏子建壮其气概，启以世澄购其尸柩，乃获骸骨归葬。<br /><br />&nbsp;&nbsp;&nbsp;&nbsp;孙道登，彭城吕县人也。永安初，为萧衍将韦休等所虏，而缚临刃，巡远村<br /><br />&nbsp;&nbsp;&nbsp;&nbsp;坞，令其招降乡曲。道登厉声唱呼：“但当努力，贼无所能。”贼遂屠戮之。又<br /><br />&nbsp;&nbsp;&nbsp;&nbsp;荆州被围，行台宗灵恩遣使宗女等四人入城晓喻，为贼将所获，执女等巡城，令<br /><br />&nbsp;&nbsp;&nbsp;&nbsp;其改辞。女等大言：“天军垂至，坚守莫降。”贼忿，各刳其腹，然后斩首。二<br /><br />&nbsp;&nbsp;&nbsp;&nbsp;州表其节义，道登等并赐五品郡、五等子爵，听子弟承袭。遣使诣所在吊祭。<br /><br />&nbsp;&nbsp;&nbsp;&nbsp;李几，博陵安平人也。七世共居同财，家有二十二房，一百九十八口，长幼<br /><br />&nbsp;&nbsp;&nbsp;&nbsp;济济，风礼著闻，至于作役，卑幼竞进。乡里嗟美，标其门闾。<br /><br />&nbsp;&nbsp;&nbsp;&nbsp;张安祖，河阳人也。袭世爵山北侯。时有元承贵，曾为何阳令，家贫，且赴<br /><br />&nbsp;&nbsp;&nbsp;&nbsp;尚书求选，逢天寒甚，遂冻死路侧。一子年幼，停尸门巷，棺敛无托。安祖悲哭<br /><br />&nbsp;&nbsp;&nbsp;&nbsp;尽礼，买木为棺，手自营作，敛殡周给。朝野嘉叹。尚书闻奏，标其门闾。<br /><br />&nbsp;&nbsp;&nbsp;&nbsp;王闾，北海密人也。数世同居，有百口。又太山刘业兴四世同居，鲁郡盖隽<br /><br />&nbsp;&nbsp;&nbsp;&nbsp;六世同居，并共财产，家门雍睦。乡里敬异。有司申奏，皆标门闾。<br /><br />&nbsp;&nbsp;&nbsp;&nbsp;史臣曰：于什门等或临危不挠，视死如归；或赴险如夷，惟义所在。其大则<br /><br />&nbsp;&nbsp;&nbsp;&nbsp;光国隆家，其小则损己利物。故其盛烈所著，与河海而争流；峻节所标，其松柏<br /><br />&nbsp;&nbsp;&nbsp;&nbsp;而俱茂。并蹈履之所致，身殁名立，岂徒然哉。</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,902601);">加入书签</a><a
                        href="902565.html">上一页</a>&larr;<a href="index.html">返回列表</a>&rarr;<a
                            href="902641.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "902565.html"; var next_page = "902641.html"; var index_page = "index.html"; var sortid = "9"; var article_id = "14002"; var chapter_id = "902601"; var articlename = "魏书"; var chaptername = " 卷八十七 列传节义第七十五"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>