<!DOCTYPE html>
<html>
<head>
<meta charset="gbk" />
<title>魏书- 卷十九中 列传第七中-在线阅读-哈西文学网</title>
<meta name="keywords" content="魏收，魏书， 卷十九中 列传第七中全文， 卷十九中 列传第七中在线阅读 哈西文学网" />
<meta name="description" content="哈西文学网提供魏收的魏书  卷十九中 列传第七中全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14002/895711.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14002/895711.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 魏书</div>
		<div class="fr"><a id="add-bookcase" href="javascript:void(0)" onClick="addbookcase(14002,0);">加入书架</a>|<a id="book-vote" href="javascript:void(0)" onClick="vote(14002);">投推荐票</a>|<a id="err-report" href="javascript:void(0)" onClick="report('魏书出错啦!');">错误举报</a>|<a href="https://www.haxi88.com/files/article/info/14/14002.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十九中 列传第七中</h1>
            <div class="link xb">
                <a href="895639.html">上一页</a>&larr;<a href="index.html">返回列表</a>&rarr;<a
                    href="895754.html">下一页</a></div>			
            <div id="BookText">&nbsp;&nbsp;&nbsp;&nbsp;◎景穆十二王<br /><br />&nbsp;&nbsp;&nbsp;&nbsp;任城王<br /><br />&nbsp;&nbsp;&nbsp;&nbsp;任城王云，年五岁，恭宗崩，号哭不绝声。世祖闻之而呼，抱之泣曰：“汝<br /><br />&nbsp;&nbsp;&nbsp;&nbsp;何知而有成人之意也！”和平五年封，拜使持节、侍中、征东大将军、和龙镇都<br /><br />&nbsp;&nbsp;&nbsp;&nbsp;大将。显祖时，拜都督中外诸军事、中都坐大官，听理民讼，甚收时誉。<br /><br />&nbsp;&nbsp;&nbsp;&nbsp;延兴中，显祖集群僚，欲禅位于京兆王子推。王公卿士，莫敢先言。云进曰：<br /><br />&nbsp;&nbsp;&nbsp;&nbsp;“陛下方隆太平，临覆四海，岂得上违宗庙，下弃兆民。父子相传，其来久矣。<br /><br />&nbsp;&nbsp;&nbsp;&nbsp;皇魏之兴，未之有革。皇储正统，圣德夙章。陛下必欲割捐尘务，颐神清旷者，<br /><br />&nbsp;&nbsp;&nbsp;&nbsp;冢副之寄，宜绍宝历。若欲舍储，轻移宸极，恐非先圣之意，骇动人情。又，天<br /><br />&nbsp;&nbsp;&nbsp;&nbsp;下是祖宗之天下，而陛下辄改神器，上乖七庙之灵，下长奸乱之道，此是祸福所<br /><br />&nbsp;&nbsp;&nbsp;&nbsp;由，愿深思慎之。”太尉源贺又进曰：“陛下今欲外选诸王而禅位于皇叔者，臣<br /><br />&nbsp;&nbsp;&nbsp;&nbsp;恐春秋蒸尝，昭穆有乱，脱万世之后，必有逆飨之讥，深愿思任城之言。”东阳<br /><br />&nbsp;&nbsp;&nbsp;&nbsp;公元丕等进曰：“皇太子虽圣德夙彰，然实冲幼。陛下富于春秋，始览机政，普<br /><br />&nbsp;&nbsp;&nbsp;&nbsp;天景仰，率土系心，欲隆独善，不以万物为意，其若宗庙何！其若亿兆何！”显<br /><br />&nbsp;&nbsp;&nbsp;&nbsp;祖曰：“储宫正统，受终文祖，群公相之，有何不可？”于是传位于高祖。<br /><br />&nbsp;&nbsp;&nbsp;&nbsp;后蠕蠕犯塞，云为中军大都督，从显祖讨之，遇于大碛。事具《蠕蠕传》。<br /><br />&nbsp;&nbsp;&nbsp;&nbsp;后仇池氐反，以云为征西大将军讨平之。除都督徐兖二州缘淮诸军事、征东大将<br /><br />&nbsp;&nbsp;&nbsp;&nbsp;军、开府、徐州刺史。云以太妃盖氏薨，表求解任，显祖不许。云悲号动疾，乃<br /><br />&nbsp;&nbsp;&nbsp;&nbsp;许之。性善抚绥，得徐方之心，为百姓所追恋。送遗钱货，一无所受。显祖闻而<br /><br />&nbsp;&nbsp;&nbsp;&nbsp;嘉之。复拜侍中、中都大官，赐帛千匹、羊千口。出为冀州刺史，仍本将军。云<br /><br />&nbsp;&nbsp;&nbsp;&nbsp;留心政事，甚得下情，于是合州请户输绢五尺、粟五升以报云恩。高祖嘉之，迁<br /><br />&nbsp;&nbsp;&nbsp;&nbsp;使持节、都督陕西诸军事、征南大将军、长安镇都大将、雍州刺史。云廉谨自修，<br /><br />&nbsp;&nbsp;&nbsp;&nbsp;留心庶狱，挫抑豪强，群盗息止，州民颂之者千有余人。文明太后嘉之，赐帛千<br /><br />&nbsp;&nbsp;&nbsp;&nbsp;匹。太和五年，薨于州。遗令薄葬，勿受R`。诸子奉遵其旨。丧至京师，车<br /><br />&nbsp;&nbsp;&nbsp;&nbsp;驾亲临，哭之哀恸，赠以本官，谥曰康。陪葬云中之金陵。<br /><br />&nbsp;&nbsp;&nbsp;&nbsp;云长子澄，字道镇，少而好学。及康王薨，澄居丧以孝闻。袭封，加征北大<br /><br />&nbsp;&nbsp;&nbsp;&nbsp;将军。高祖时，蠕蠕犯塞，加澄使持节、都督北讨诸军事以讨之。蠕蠕遁走，又<br /><br />&nbsp;&nbsp;&nbsp;&nbsp;以氐羌反叛，除都督梁益荆三州诸军事、征南大将军、梁州刺史。文明太后引见<br /><br />&nbsp;&nbsp;&nbsp;&nbsp;澄，诫厉之，顾谓中书令李冲曰：“此儿风神吐发，德音闲婉，当为宗室领袖。<br /><br />&nbsp;&nbsp;&nbsp;&nbsp;是行使之必称我意。卿但记之，我不妄谈人物也。”梁州氐帅杨仲显、婆罗、杨<br /><br />&nbsp;&nbsp;&nbsp;&nbsp;卜兄弟及符叱盘等，自以居边地险，世为凶狡。澄至州，量彼风俗，诱导怀附。<br /><br />&nbsp;&nbsp;&nbsp;&nbsp;表送婆罗，授仲显循城镇副将，杨卜广业太守，叱盘固道镇副将。自余首帅，各<br /><br />&nbsp;&nbsp;&nbsp;&nbsp;随才而用之，款附者赏，违命加诛。于是仇池帖然，西南款顺。加侍中，赐衣一<br /><br />&nbsp;&nbsp;&nbsp;&nbsp;袭、乘马一匹，以旌其能。<br /><br />&nbsp;&nbsp;&nbsp;&nbsp;后转征东大将军、开府、徐州刺史，甚有声绩。朝于京师，引见于皇信堂。<br /><br />&nbsp;&nbsp;&nbsp;&nbsp;高祖诏澄曰：“昔郑子产铸刑书，而晋叔向非之。此二人皆是贤士，得失竟谁？”<br /><br />&nbsp;&nbsp;&nbsp;&nbsp;对曰：“郑国寡弱，摄于强邻，民情去就，非刑莫制，故铸刑书以示威。虽乖古<br /><br />&nbsp;&nbsp;&nbsp;&nbsp;式，合今权道，随时济世，子产为得。而叔向讥议，示不忘古，可与论道，未可<br /><br />&nbsp;&nbsp;&nbsp;&nbsp;语权。”高祖曰：“任城当欲为魏之子产也。”澄曰：“子产道合当时，声流竹<br /><br />&nbsp;&nbsp;&nbsp;&nbsp;素。臣既庸近，何敢庶几？愚谓子产以四海为家，宣文德以怀天下，但江外尚阻，<br /><br />&nbsp;&nbsp;&nbsp;&nbsp;车书未一，季世之民，易以威伏，难以礼治。愚谓子产之法，犹应暂用，大同之<br /><br />&nbsp;&nbsp;&nbsp;&nbsp;后，便以道化之。”高祖心方革变，深善其对，笑曰：“非任城无以识变化之体。<br /><br />&nbsp;&nbsp;&nbsp;&nbsp;朕方创改朝制，当与任城共万世之功耳。”<br /><br />&nbsp;&nbsp;&nbsp;&nbsp;后徵为中书令，改授尚书令。萧赜使庾荜来朝，荜见澄音韵遒雅，风仪秀逸，<br /><br />&nbsp;&nbsp;&nbsp;&nbsp;谓主客郎张彝曰：“往魏任城以武著称，今魏任城乃以文见美也。”时诏延四庙<br /><br />&nbsp;&nbsp;&nbsp;&nbsp;之子，下逮玄孙之胄，申宗宴于皇信堂，不以爵秩为列，悉序昭穆为次，用家人<br /><br />&nbsp;&nbsp;&nbsp;&nbsp;之礼。高祖曰：“行礼已毕，欲令宗室各言其志，可率赋诗。”特令澄为七言连<br /><br />&nbsp;&nbsp;&nbsp;&nbsp;韵，与高祖往复赌赛，遂至极欢，际夜乃罢。<br /><br />&nbsp;&nbsp;&nbsp;&nbsp;后高祖外示南讨，意在谋迁，斋于明堂左个，诏太常卿王谌，亲令龟卜，易<br /><br />&nbsp;&nbsp;&nbsp;&nbsp;筮南伐之事，其兆遇《革》。高祖曰：“此是汤武革命，顺天应人之卦也。”群<br /><br />&nbsp;&nbsp;&nbsp;&nbsp;臣莫敢言。澄进曰：“《易》言革者更也。将欲应天顺人，革君臣之命，汤武得<br /><br />&nbsp;&nbsp;&nbsp;&nbsp;之为吉。陛下帝有天下，重光累叶。今曰卜征，乃可伐叛，不得云革命。此非君<br /><br />&nbsp;&nbsp;&nbsp;&nbsp;人之卦，未可全为吉也。”高祖厉声曰：“《象》云‘大人虎变’，何言不吉也！”<br /><br />&nbsp;&nbsp;&nbsp;&nbsp;澄曰：“陛下龙兴既久，岂可方同虎变！”高祖勃然作色曰：“社稷我社稷，任<br /><br />&nbsp;&nbsp;&nbsp;&nbsp;城而欲沮众也！”澄曰：“社稷诚知陛下之社稷，然臣是社稷之臣子，豫参顾问，<br /><br />&nbsp;&nbsp;&nbsp;&nbsp;敢尽愚衷。”高祖既锐意必行，恶澄此对。久之乃解，曰：“各言其志，亦复何<br /><br />&nbsp;&nbsp;&nbsp;&nbsp;伤！”车驾还宫，便召澄。未及升阶，遥谓曰：“向者之《革卦》，今更欲论之。<br /><br />&nbsp;&nbsp;&nbsp;&nbsp;明堂之忿，惧众人竞言，阻我大计，故厉色怖文武耳，想解朕意也。”乃独谓澄<br /><br />&nbsp;&nbsp;&nbsp;&nbsp;曰：“今日之行，诚知不易。但国家兴自北土，徙居平城，虽富有四海，文轨未<br /><br />&nbsp;&nbsp;&nbsp;&nbsp;一，此间用武之地，非可文治，移风易俗，信为甚难。崤函帝宅，河洛王里，因<br /><br />&nbsp;&nbsp;&nbsp;&nbsp;兹大举，光宅中原，任城意以为何如？”澄曰：“伊洛中区，均天下所据。陛下<br /><br />&nbsp;&nbsp;&nbsp;&nbsp;制御华夏，辑平九服，苍生闻此，应当大庆。”高祖曰：“北人恋本，忽闻将移，<br /><br />&nbsp;&nbsp;&nbsp;&nbsp;不能不惊扰也。”澄曰：“此既非常之事，当非常人所知，唯须决之圣怀，此辈<br /><br />&nbsp;&nbsp;&nbsp;&nbsp;亦何能为也？”高祖曰：“任城便是我之子房。”加抚军大将军、太子少保，又<br /><br />&nbsp;&nbsp;&nbsp;&nbsp;兼尚书左仆射。及驾幸洛阳，定迁都之策，高祖诏曰：“迁移之旨，必须访众。<br /><br />&nbsp;&nbsp;&nbsp;&nbsp;当遣任城驰驿向代，问彼百司，论择可否。近日论《革》，今真所谓革也，王其<br /><br />&nbsp;&nbsp;&nbsp;&nbsp;勉之。”既至代都，众闻迁诏，莫不惊骇。澄援引今古，徐以晓之，众乃开伏。<br /><br />&nbsp;&nbsp;&nbsp;&nbsp;澄遂南驰还报，会车驾于滑台。高祖大悦，曰：“若非任城，朕事业不得就也。”<br /><br />&nbsp;&nbsp;&nbsp;&nbsp;从幸邺宫，除吏部尚书。<br /><br />&nbsp;&nbsp;&nbsp;&nbsp;及幸代，车驾北巡，留澄简旧臣。初，魏自公侯以下，迄于选臣，动有万数，<br /><br />&nbsp;&nbsp;&nbsp;&nbsp;冗散无事。澄品为三等，量其优劣，尽其能否之用，咸无怨者。驾还洛京，复兼<br /><br />&nbsp;&nbsp;&nbsp;&nbsp;右仆射。<br /><br />&nbsp;&nbsp;&nbsp;&nbsp;高祖至北邙，遂幸洪池，命澄侍升龙舟，因赋诗以序怀。高祖曰：“朕昨夜<br /><br />&nbsp;&nbsp;&nbsp;&nbsp;梦一老公，头鬓皓白，正理冠服，拜立路左。朕怪而问之，自云晋侍中嵇绍，故<br /><br />&nbsp;&nbsp;&nbsp;&nbsp;此奉迎。神爽卑惧，似有求焉。”澄对曰：“晋世之乱，嵇绍以身卫主，殒命御<br /><br />&nbsp;&nbsp;&nbsp;&nbsp;侧，亦是晋之忠臣；比干遭纣凶虐，忠谏剖心，可谓殷之良士。二人俱死于王事，<br /><br />&nbsp;&nbsp;&nbsp;&nbsp;坟茔并在于道周。然陛下徙御殷洛，经殷墟而布吊比干，至洛阳而遗嵇绍，当是<br /><br />&nbsp;&nbsp;&nbsp;&nbsp;希恩而感梦。”高祖曰：“朕何德，能幽感达士也？然实思追礼先贤，标扬忠懿。<br /><br />&nbsp;&nbsp;&nbsp;&nbsp;比干、嵇绍皆是古之诚烈，而朕务浓于比干，礼略于嵇绍，情有愧然。既有此梦，<br /><br />&nbsp;&nbsp;&nbsp;&nbsp;或如任城所言。”于是求其兆域，遣使吊祭焉。萧鸾既杀萧昭业而自立，昭业雍<br /><br />&nbsp;&nbsp;&nbsp;&nbsp;州刺史曹虎请以襄阳内附。分遣诸将，车驾将自赴之。豫州又表，虎奉诚之使不<br /><br />&nbsp;&nbsp;&nbsp;&nbsp;复重来。高祖引澄及咸阳王禧、彭城王勰、司徒冯诞、司空穆亮、镇南李冲等议<br /><br />&nbsp;&nbsp;&nbsp;&nbsp;之。高祖曰：“比得边州表云，襄阳慕化，朕将鸣銮江沔，为彼声势。今复表称，<br /><br />&nbsp;&nbsp;&nbsp;&nbsp;更无后信，于行留之计，竟欲如何？”禧等或云宜行，或言宜止。高祖曰：“众<br /><br />&nbsp;&nbsp;&nbsp;&nbsp;人纷纭，意见不等，朕莫知所从。必欲尽行留之势，使言理俱畅者，宜有客主，<br /><br />&nbsp;&nbsp;&nbsp;&nbsp;共相起发。任城与镇南为应留之议，朕当为宜行之论，诸公俱坐听得失，长者从<br /><br />&nbsp;&nbsp;&nbsp;&nbsp;之。”于是高祖曰：“二贤试言留计也。”冲对曰：“臣等正以徒御草创，人斯<br /><br />&nbsp;&nbsp;&nbsp;&nbsp;乐安，而应者未审，不宜轻尔动发。”高祖曰：“襄阳款问，似当是虚。亦知初<br /><br />&nbsp;&nbsp;&nbsp;&nbsp;迁之民，无宜劳役。脱归诚有实，即当乘其悦附，远则有会稽之会，近则略平江<br /><br />&nbsp;&nbsp;&nbsp;&nbsp;北。如其送款是虚，且可游巡淮楚，问民之瘼，使彼土苍生，知君德之所在，复<br /><br />&nbsp;&nbsp;&nbsp;&nbsp;何所损而惜此一举？脱降问是实，而停不抚接，不亦稽阻款诚，毁朕大略也。”<br /><br />&nbsp;&nbsp;&nbsp;&nbsp;澄曰：“降问若审，应有表质。而使人一返，静无音问，其诈也可见。今代迁之<br /><br />&nbsp;&nbsp;&nbsp;&nbsp;众，人情恋本，细累相携，始就洛邑，居无一椽之室，家阙儋石之粮，而使怨苦<br /><br />&nbsp;&nbsp;&nbsp;&nbsp;即戎，泣当白刃，恐非歌舞之师也。今兹区宇初构，又东作方兴，正是子来百堵<br /><br />&nbsp;&nbsp;&nbsp;&nbsp;之日，农夫肆力之秋，宜宽彼逋诛，惠此民庶。且三军已援，无稽赴接。苟其款<br /><br />&nbsp;&nbsp;&nbsp;&nbsp;实，力足纳抚，待克平襄沔，然后动驾。今无故劳涉，空为往返，恐挫损天威，<br /><br />&nbsp;&nbsp;&nbsp;&nbsp;更成贼胆。愿上览盘庚始迁之艰难，下矜诗人《由庚》之至咏，辑宁新邑，惠康<br /><br />&nbsp;&nbsp;&nbsp;&nbsp;亿兆。”而司空亮以为宜行，公卿皆同之。澄谓亮曰：“公在外见旌钺既张，而<br /><br />&nbsp;&nbsp;&nbsp;&nbsp;有忧色，每闻谈论，不愿此行，何得对圣颜更如斯之语也？面背不同，事涉欺佞，<br /><br />&nbsp;&nbsp;&nbsp;&nbsp;非所谓论道之德，更失国士之体。或有倾侧，当曰公辈佞臣。”李冲曰：“任城<br /><br />&nbsp;&nbsp;&nbsp;&nbsp;王可谓忠于社稷，愿陛下深察其言。臣等在外，皆惮征行，唯贵与贱，不谋同辞。<br /><br />&nbsp;&nbsp;&nbsp;&nbsp;仰愿圣心裁其可否。”高祖曰：“任城适以公等从朕，有如此论。不从朕者，何<br /><br />&nbsp;&nbsp;&nbsp;&nbsp;必皆忠而通识安危也。小忠是大忠之贼，无乃似诸？”澄曰：“臣既愚暗，不识<br /><br />&nbsp;&nbsp;&nbsp;&nbsp;大理，所可言者，虽涉小忠，要是竭尽微款，不知大忠者竟何据？”高祖曰：<br /><br />&nbsp;&nbsp;&nbsp;&nbsp;“任城脱居台鼎之任，欲令大忠在己也。”澄曰：“臣诚才非右弼，智阙和鼎，<br /><br />&nbsp;&nbsp;&nbsp;&nbsp;脱得滥居公铉，庶当官而行，不负愚志。”高祖大笑。澄又谓亮曰：“昔汲黯于<br /><br />&nbsp;&nbsp;&nbsp;&nbsp;汉武前面折公孙食脱粟饭，卧布被，云其诈也。于时公孙谦让下之。武帝叹汲黯<br /><br />&nbsp;&nbsp;&nbsp;&nbsp;至忠，公孙长者，二人称贤。公既道均昔士，愿思长者之言。”高祖笑曰：“任<br /><br />&nbsp;&nbsp;&nbsp;&nbsp;城欲自比汲黯也。且所言是公，未知得失所在，何便谢司空也。”驾遂南伐。<br /><br />&nbsp;&nbsp;&nbsp;&nbsp;五等开建，食邑一千户。后从行征至悬瓠，以笃疾还京。驾饯之汝汶，赋诗<br /><br />&nbsp;&nbsp;&nbsp;&nbsp;而别。车驾还洛，引见王公侍臣于清徽堂。高祖曰：“此堂成来，未与王公行宴<br /><br />&nbsp;&nbsp;&nbsp;&nbsp;乐之礼。后东阁庑堂粗复始就，故今与诸贤欲无高而不升，无小而不入。”因之<br /><br />&nbsp;&nbsp;&nbsp;&nbsp;流化渠。高祖曰：“此曲水者亦有其义，取乾道曲成，万物无滞。”次之洗烦池。<br /><br />&nbsp;&nbsp;&nbsp;&nbsp;高祖曰：“此池中亦有嘉鱼。”澄曰：“此所谓‘鱼在在藻，有颁其首’。”高<br /><br />&nbsp;&nbsp;&nbsp;&nbsp;祖曰：“且取‘王在灵沼，于韧鱼跃’。”次之观德殿。高祖曰：“射以观德，<br /><br />&nbsp;&nbsp;&nbsp;&nbsp;故遂命之。”次之凝闲堂。高祖曰：“名目要有其义，此盖取夫子闲居之义。不<br /><br />&nbsp;&nbsp;&nbsp;&nbsp;可纵奢以忘俭，自安以忘危，故此堂后作茅茨堂。”谓李冲曰：“此东曰步元庑，<br /><br />&nbsp;&nbsp;&nbsp;&nbsp;西曰游凯庑。此堂虽无唐尧之君，卿等当无愧于元、凯。”冲对曰：“臣既遭唐<br /><br />&nbsp;&nbsp;&nbsp;&nbsp;尧之君，不敢辞元、凯之誉。”高祖曰：“光景垂落，朕同宗则有载考之义，卿<br /><br />&nbsp;&nbsp;&nbsp;&nbsp;等将出无还，何得默尔，不示德音。”即命黄门侍郎崔光、郭祚，通直郎邢峦、<br /><br />&nbsp;&nbsp;&nbsp;&nbsp;崔休等赋诗言志。烛至，公卿辞退。李冲再拜上千万岁寿。高祖曰：“卿向以烛<br /><br />&nbsp;&nbsp;&nbsp;&nbsp;至致辞，复献千万之寿，朕报卿以《南山》之诗。”高祖曰：“烛至辞退，庶姓<br /><br />&nbsp;&nbsp;&nbsp;&nbsp;之礼；在夜载考，宗族之义。卿等且还，朕与诸王宗室，欲成此夜饮。”<br /><br />&nbsp;&nbsp;&nbsp;&nbsp;又从幸邺。还洛，以出纳之劳，增邑五百户。坐公事免官。寻兼吏部尚书。<br /><br />&nbsp;&nbsp;&nbsp;&nbsp;恒州刺史穆泰在州谋反，推朔州刺史、阳平王颐为主。颐表其状。高祖召澄入见<br /><br />&nbsp;&nbsp;&nbsp;&nbsp;凝闲堂，曰：“适得阳平表曰：穆泰谋为不轨，招诱宗室。脱或必然，迁京甫尔，<br /><br />&nbsp;&nbsp;&nbsp;&nbsp;北人恋旧，南北纷扰，朕洛阳不立也。此事非任城不办，可为我力疾向北。如其<br /><br />&nbsp;&nbsp;&nbsp;&nbsp;弱也，直往擒翦；若其势强，可承制发并肆兵以殄之。虽知王患，既是国家大事，<br /><br />&nbsp;&nbsp;&nbsp;&nbsp;不容辞也。”澄曰：“泰等愚惑，正恋本为此，非有远图。臣诚怯弱，不惮是辈，<br /><br />&nbsp;&nbsp;&nbsp;&nbsp;虽复患罚岂敢有辞！谨当罄尽心力，继之以死。愿陛下勿忧。”高祖笑曰：<br /><br />&nbsp;&nbsp;&nbsp;&nbsp;“得任城此行，朕复何忧也。”遂授节，铜虎、竹使符，御仗，左右，仍行恒州<br /><br />&nbsp;&nbsp;&nbsp;&nbsp;事。行达雁门，太守夜告泰已握众西就阳平，城下聚结，唯见弓仗。澄闻便速进。<br /><br />&nbsp;&nbsp;&nbsp;&nbsp;时右丞孟斌曰：“事不可量，须依敕召并肆兵，然后徐动。”澄曰：“泰既构逆，<br /><br />&nbsp;&nbsp;&nbsp;&nbsp;应据坚城，而更迎阳平，度其所为，似当势弱。泰既不相拒，无故发兵，非宜也。<br /><br />&nbsp;&nbsp;&nbsp;&nbsp;但速往镇之，民心自定。”遂倍道兼行，出其不意。又遣治书侍御史李焕先赴，<br /><br />&nbsp;&nbsp;&nbsp;&nbsp;至即擒泰，民情怡然。穷其党与，罪人皆得，钜鹿公陆睿、安乐侯元隆等百余人<br /><br />&nbsp;&nbsp;&nbsp;&nbsp;皆狱禁。具状表闻，高祖览表大悦，召集公卿以下以表示之，曰：“我任城可谓<br /><br />&nbsp;&nbsp;&nbsp;&nbsp;社稷臣也，寻其罪案，正复皋陶断狱，岂能过之？”顾谓咸阳王等曰：“汝等脱<br /><br />&nbsp;&nbsp;&nbsp;&nbsp;当其处，不能办此。”车驾寻幸平城，劳澄曰：“任城此行，深副远寄。”对曰：<br /><br />&nbsp;&nbsp;&nbsp;&nbsp;“陛下威灵远被，罪人无所逃刑，臣何劳之有？”引见逆徒，无一人称枉。时人<br /><br />&nbsp;&nbsp;&nbsp;&nbsp;莫不叹之。高祖顾谓左右曰：“昔仲尼云：‘听讼吾犹人也，必也使无讼乎？’<br /><br />&nbsp;&nbsp;&nbsp;&nbsp;然圣人之听讼，殆非常人所匹；必也无讼，今日见之矣。”以澄正尚书。<br /><br />&nbsp;&nbsp;&nbsp;&nbsp;车驾南伐，留澄居守，复兼右仆射。澄表请以国秩一岁租布帛助军资，诏受<br /><br />&nbsp;&nbsp;&nbsp;&nbsp;其半。高祖幸邺，值高车树者反叛，车驾将亲讨之。澄表谏不宜亲行。会江阳王<br /><br />&nbsp;&nbsp;&nbsp;&nbsp;继平之，乃止。高祖还洛，引见公卿。高祖曰：“营国之本，礼教为先。朕离京<br /><br />&nbsp;&nbsp;&nbsp;&nbsp;邑以来，礼教为日新以不？”澄对曰：“臣谓日新。”高祖曰：“朕昨入城，见<br /><br />&nbsp;&nbsp;&nbsp;&nbsp;车上妇人冠帽而著小襦袄者，若为如此，尚书何为不察？”澄曰：“著犹少于不<br /><br />&nbsp;&nbsp;&nbsp;&nbsp;著者。”高祖曰：“深可怪也！任城意欲令全著乎？一言可以丧邦者，斯之谓欤？<br /><br />&nbsp;&nbsp;&nbsp;&nbsp;可命史官书之。”又曰：“王者不降佐于苍昊，皆拔才而用之。朕失于举人，任<br /><br />&nbsp;&nbsp;&nbsp;&nbsp;许一群妇人辈奇事，当更铨简耳。任城在省，为举天下纲维，为当署事而已？”<br /><br />&nbsp;&nbsp;&nbsp;&nbsp;澄曰：“臣实署事而已。”高祖曰：“如此便一令史足矣，何待任城？”又曰：<br /><br />&nbsp;&nbsp;&nbsp;&nbsp;“我遣舍人宣诏，何为使小人闻之？”澄曰：“时虽有干吏，去榜亦远。”高祖<br /><br />&nbsp;&nbsp;&nbsp;&nbsp;曰：“远则不闻，闻则不远。既得闻诏，理故可知。”于是留守群臣遂免冠谢罪。<br /><br />&nbsp;&nbsp;&nbsp;&nbsp;寻除尚书右仆射。萧宝卷遣其太尉陈显达入寇汉阳。是时高祖不豫，引澄入见清<br /><br />&nbsp;&nbsp;&nbsp;&nbsp;徽堂。诏曰：“显达侵乱，沔阳不安，朕不亲行，莫攘此贼。朕疾患淹年，气力<br /><br />&nbsp;&nbsp;&nbsp;&nbsp;繁祝如有非常，委任城大事。是段任城必须从朕。”澄涕泣对曰：“臣谨当<br /><br />&nbsp;&nbsp;&nbsp;&nbsp;竭股肱之力，以命上报。”遂从驾南伐。高祖崩，澄受顾命。<br /><br />&nbsp;&nbsp;&nbsp;&nbsp;世宗初，有降人严叔懋告尚书令王肃遣孔思达潜通宝卷，图为叛逆，宝卷遣<br /><br />&nbsp;&nbsp;&nbsp;&nbsp;俞公喜送敕于肃，公喜还南，肃与裴叔业马为信。澄信之，乃表肃将叛，辄下禁<br /><br />&nbsp;&nbsp;&nbsp;&nbsp;止。咸阳、北海二王奏澄擅禁宰辅，免官归第。<br /><br />&nbsp;&nbsp;&nbsp;&nbsp;寻出为平西将军、梁州刺史。辞以母老。除安东将军、相州刺史，复固辞。<br /><br />&nbsp;&nbsp;&nbsp;&nbsp;改授安西将军、雍州刺史。寻徵赴季秋讲武。除都督淮南诸军事、镇南大将军、<br /><br />&nbsp;&nbsp;&nbsp;&nbsp;开府、扬州刺史。下车封孙叔敖之墓，毁蒋子文之庙。频表南伐，世宗不许。又<br /><br />&nbsp;&nbsp;&nbsp;&nbsp;辞母老，乞解州任，寝而不报。加散骑常侍。<br /><br />&nbsp;&nbsp;&nbsp;&nbsp;澄表曰：“臣参训先朝，藉规有日，前言旧轨，颇亦闻之。又昔在恒代，亲<br /><br />&nbsp;&nbsp;&nbsp;&nbsp;习皇宗，熟秘序（疑）庭无阙日。臣每于侍坐，先帝未常不以《书典》在怀，<br /><br />&nbsp;&nbsp;&nbsp;&nbsp;《礼经》为事，周旋之则，不辍于时。自凤举中京，方隆礼教，宗室之范，每蒙<br /><br />&nbsp;&nbsp;&nbsp;&nbsp;委及，四门之选，负荷铨量。自先皇升遐，未遑修述。学宫虚荷四门之名，宗人<br /><br />&nbsp;&nbsp;&nbsp;&nbsp;有阙四时之业，青衿之绪于兹将废。臣每惟其事，窃所伤怀。伏惟圣略宏远，四<br /><br />&nbsp;&nbsp;&nbsp;&nbsp;方罕务，宴安之辰，于是乎在。何为太平之世，而令子衿之叹兴焉；圣明之日，<br /><br />&nbsp;&nbsp;&nbsp;&nbsp;而使宗人之训阙焉。愚谓可敕有司，修复皇宗之学，开辟四门之教，使将落之族，<br /><br />&nbsp;&nbsp;&nbsp;&nbsp;日就月将。”诏曰：“胄子崇业，自古盛典，国均之训，无应久废，尚书更可量<br /><br />&nbsp;&nbsp;&nbsp;&nbsp;宜修立。”澄又表母疾解州任，不听。<br /><br />&nbsp;&nbsp;&nbsp;&nbsp;萧衍将张嚣之寇陷夷陵戍，澄遣辅国将军成兴步骑赴讨，大破之，复夷陵，<br /><br />&nbsp;&nbsp;&nbsp;&nbsp;嚣之遁走。又遣长风戍主奇道显攻萧衍阴山戍，破之，斩其戍主龙骧将军、都亭<br /><br />&nbsp;&nbsp;&nbsp;&nbsp;侯梅兴祖。仍引攻白槁戍，又破之，斩其宁朔将军、关内侯吴道爽。澄表曰：<br /><br />&nbsp;&nbsp;&nbsp;&nbsp;“萧衍频断东关，欲令巢湖泛溢。湖周回四百余里，东关合江之际，广不过数十<br /><br />&nbsp;&nbsp;&nbsp;&nbsp;步，若贼计得成，大湖倾注者，则淮南诸戍必同晋阳之事矣。又吴楚便水，且灌<br /><br />&nbsp;&nbsp;&nbsp;&nbsp;且掠，淮南之地，将非国有。寿阳去江五百余里，众庶惶惶，并惧水害。脱乘民<br /><br />&nbsp;&nbsp;&nbsp;&nbsp;之愿，攻敌之虚，豫勒诸州，纂集士马，首秋大集，则南渎可为饮马之津，霍岭<br /><br />&nbsp;&nbsp;&nbsp;&nbsp;必成徙倚之观。事贵应机，经略须早。纵混一不可必果，江西自是无虞。若犹豫<br /><br />&nbsp;&nbsp;&nbsp;&nbsp;缓图，不加除讨，关塞既成，襄陵方及，平原民戍定为鱼矣。”诏发冀、定、瀛、<br /><br />&nbsp;&nbsp;&nbsp;&nbsp;相、并、济六州二万人，马一千五百匹，令仲秋之中毕会淮南，并寿阳先兵三万，<br /><br />&nbsp;&nbsp;&nbsp;&nbsp;委澄经略。<br /><br />&nbsp;&nbsp;&nbsp;&nbsp;先是朝议有南伐之意，以萧宝夤为东扬州刺史据东城，陈伯之为江州刺史戍<br /><br />&nbsp;&nbsp;&nbsp;&nbsp;阳石，以澄总督二镇，授之节度。至是勒兵进讨。以东关水冲，大岘险要，东关<br /><br />&nbsp;&nbsp;&nbsp;&nbsp;纵水，阳石、合肥有急悬之切；不图大岘，则历阳有乘险之援，淮陵陆道，九山<br /><br />&nbsp;&nbsp;&nbsp;&nbsp;水路，并宜经略。于是遣统军傅竖眼、王神念等进次大岘、东关、九山、淮凌，<br /><br />&nbsp;&nbsp;&nbsp;&nbsp;皆分部诸将，倍道据之；总勒大众，络绎相接。而神念克其关要、颍川二城，斩<br /><br />&nbsp;&nbsp;&nbsp;&nbsp;衍军主费尼。而宁朔将军韦惠、龙骧将军李伯由仍固大岘。澄遣统军党法宗、傅<br /><br />&nbsp;&nbsp;&nbsp;&nbsp;竖眼等进军克之，遂围白塔、牵城。数日之间，便即逃溃。衍清溪戍望风散走。<br /><br />&nbsp;&nbsp;&nbsp;&nbsp;衍徐州刺史司马明素率众三千，欲援九山；徐州长史潘伯邻规固淮陵；宁朔将军<br /><br />&nbsp;&nbsp;&nbsp;&nbsp;王燮负险焦城。法宗进克焦城，破淮陵，擒明素，斩伯邻。其济阴太守王厚强、<br /><br />&nbsp;&nbsp;&nbsp;&nbsp;庐江太守裴邃即亦奔退。诏澄曰：“将军文德内昭，武功外畅，奋扬大略，将荡<br /><br />&nbsp;&nbsp;&nbsp;&nbsp;江吴。长旌始舒，贼徒慑气，锐旅方驰，东关席卷。想江湖弭波，在旦夕耳。所<br /><br />&nbsp;&nbsp;&nbsp;&nbsp;送首虏，并已闻之。”<br /><br />&nbsp;&nbsp;&nbsp;&nbsp;初，澄出讨之后，衍将姜庆真袭据寿春外郭，齐王萧宝夤击走之。长史韦缵<br /><br />&nbsp;&nbsp;&nbsp;&nbsp;坐免官，澄以在外无坐。遂攻钟离。又诏：“钟离若食尽，三月已前，固有可克，<br /><br />&nbsp;&nbsp;&nbsp;&nbsp;如至四月，淮水泛长，舟行无碍，宜善量之。前事捷也，此实将军经略，勋有常<br /><br />&nbsp;&nbsp;&nbsp;&nbsp;焉。如或以水盛难图，亦可为万全之计，不宜昧利无成，以贻后悔也。”萧衍冠<br /><br />&nbsp;&nbsp;&nbsp;&nbsp;军将军张惠绍、游击将军殷暹、骁骑将军赵景悦、龙骧将军张景仁等率众五千，<br /><br />&nbsp;&nbsp;&nbsp;&nbsp;送粮钟离。澄遣统军王足、刘思祖等邀击惠绍等，大破之。获惠绍、殷暹、景仁<br /><br />&nbsp;&nbsp;&nbsp;&nbsp;及其屯骑校尉史文渊等军主以上二十七人。既而遇雨，淮水暴长，引归寿春。还<br /><br />&nbsp;&nbsp;&nbsp;&nbsp;既狼狈，失兵四千余人。频表解州，世宗不许。有司奏军还失路，夺其开府，又<br /><br />&nbsp;&nbsp;&nbsp;&nbsp;降三阶。时萧衍有移，求换张惠绍。澄表请不许，诏付八座会议。尚书令、广阳<br /><br />&nbsp;&nbsp;&nbsp;&nbsp;王嘉等奏宜还之，诏乃听还。后果复寇边。<br /><br />&nbsp;&nbsp;&nbsp;&nbsp;转澄镇北大将军、定州刺史。初，民中每有横调，百姓烦苦，前后牧守，未<br /><br />&nbsp;&nbsp;&nbsp;&nbsp;能蠲除。澄多所省减，民以忻赖。又明黜陟赏罚之法，表减公园之地，以给无业<br /><br />&nbsp;&nbsp;&nbsp;&nbsp;贫口，禁造布绢不任衣者。母孟太妃薨，居丧毁瘠，当世称之。服阕，除太子太<br /><br />&nbsp;&nbsp;&nbsp;&nbsp;保。<br /><br />&nbsp;&nbsp;&nbsp;&nbsp;于时高肇当朝，猜忌贤戚。澄为肇间构，常恐不全，乃终日昏饮，以示荒败。<br /><br />&nbsp;&nbsp;&nbsp;&nbsp;所作诡越，时谓为狂。<br /><br />&nbsp;&nbsp;&nbsp;&nbsp;世宗夜崩，时事仓卒，高肇拥兵于外，肃宗冲幼，朝野不安。澄疏斥不预机<br /><br />&nbsp;&nbsp;&nbsp;&nbsp;要，而朝望所属。领军于忠、侍中崔光等奏澄为尚书令，于是众心忻服。又加散<br /><br />&nbsp;&nbsp;&nbsp;&nbsp;骑常侍、骠骑大将军，寻迁司空，加侍中。俄诏领尚书令。<br /><br />&nbsp;&nbsp;&nbsp;&nbsp;初，正始之末，诏百司普升一级，而执事者不达旨意，刺史、守、令限而不<br /><br />&nbsp;&nbsp;&nbsp;&nbsp;及。澄奏曰：“窃惟云构郁起，泽及百司，企春望荣，内外同庆。至于赏陟，不<br /><br />&nbsp;&nbsp;&nbsp;&nbsp;及守宰，尔来十年，冤讼不绝。封回自镇远、安州入为太尉长史，元匡自征虏、<br /><br />&nbsp;&nbsp;&nbsp;&nbsp;恒州入作宗卿，二人迁授，并在先诏。应蒙之理，备在于斯。兼州佐停私之徒，<br /><br />&nbsp;&nbsp;&nbsp;&nbsp;陪臣郡丞之例，尚蒙天泽下降，荣及当时。然参佐之来，皆因府主。今府主不沾，<br /><br />&nbsp;&nbsp;&nbsp;&nbsp;佐官独预，弃本赏末，愚谓未允。今计刺史、守、宰之官，请准封回，悉同泛限，<br /><br />&nbsp;&nbsp;&nbsp;&nbsp;上允初旨百司之章，下覆讼者元元之心。”诏曰：“自今已后，内外之事，尝经<br /><br />&nbsp;&nbsp;&nbsp;&nbsp;先朝者，不得重闻。”澄奏曰：“臣闻尧悬谏诤之鼓，舜置诽谤之木，皆所以广<br /><br />&nbsp;&nbsp;&nbsp;&nbsp;耳目于刍荛，达四聪于天下。伏惟太祖开基，化隆自远，累圣相承，于今九帝。<br /><br />&nbsp;&nbsp;&nbsp;&nbsp;重光叠照，污隆必同，与夺随时，道无恒体。思过如渴，言重千金，故称无讳之<br /><br />&nbsp;&nbsp;&nbsp;&nbsp;朝，迈踪三、五。高祖冲年纂历，文明协统，变官易律，未为违典。及慈圣临朝，<br /><br />&nbsp;&nbsp;&nbsp;&nbsp;母仪宇县，爰发慈令，垂心滞狱，深枉者仰日月于九泉，微屈者希曲照于盆下。<br /><br />&nbsp;&nbsp;&nbsp;&nbsp;今乃格以先朝，限以一例，斯诚奉遵之本心，实乖元元之至望。在于谦挹，有乖<br /><br />&nbsp;&nbsp;&nbsp;&nbsp;旧典。谨寻抱枉求直，或经累朝。毫厘之差，正之宜速；谬若千里，驷马弗追。<br /><br />&nbsp;&nbsp;&nbsp;&nbsp;故礼有损益，事有可否，父有诤子，君有谏臣，琴瑟不调，理宜改作。是以防川<br /><br />&nbsp;&nbsp;&nbsp;&nbsp;之论，小决则通；乡校之言，拥则败国。矧伊陈屈，而可抑以先朝。且先朝屈者，<br /><br />&nbsp;&nbsp;&nbsp;&nbsp;非故屈之，或有司爱憎，或执事浊僻，空文致法，以误视听。如此冤塞，弥在可<br /><br />&nbsp;&nbsp;&nbsp;&nbsp;哀。c之与滥，宁失不经，乞收今旨，还依前诏。”诏曰：“省奏，深体毗赞之<br /><br />&nbsp;&nbsp;&nbsp;&nbsp;情，三皇异轨，五代殊风，一时之制，何必诠改。必谓虚文设旨，理在可申者，<br /><br />&nbsp;&nbsp;&nbsp;&nbsp;何容不同来执。可依往制。”<br /><br />&nbsp;&nbsp;&nbsp;&nbsp;澄表上《皇诰宗制》并《训诂》各一卷，意欲皇太后览之，思劝戒之益。又<br /><br />&nbsp;&nbsp;&nbsp;&nbsp;奏利国济民所宜振举者十条。一曰律度量衡，公私不同，所宜一之。二曰宜兴学<br /><br />&nbsp;&nbsp;&nbsp;&nbsp;校，以明黜陟之法。三曰宜兴灭继绝，各举所知。四曰五调之外，一不烦民；任<br /><br />&nbsp;&nbsp;&nbsp;&nbsp;民之力，不过三日。五曰临民之官，皆须黜陟，以旌赏罚。六曰逃亡代输，去来<br /><br />&nbsp;&nbsp;&nbsp;&nbsp;年久者，若非伎作，任听即住。七曰边兵逃走，或实陷没，皆须精检；三长及近<br /><br />&nbsp;&nbsp;&nbsp;&nbsp;亲，若实隐之，徵其代输，不隐勿论。八曰工商世业之户，复徵租调，无以堪济，<br /><br />&nbsp;&nbsp;&nbsp;&nbsp;今请免之，使专其业。九曰三长禁奸，不得隔越相领，户不满者，随近并合。十<br /><br />&nbsp;&nbsp;&nbsp;&nbsp;曰羽林虎贲，边方有事，暂可赴战，常戍宜遣蕃兵代之。灵太后下其奏，百僚议<br /><br />&nbsp;&nbsp;&nbsp;&nbsp;之，事有同否。<br /><br />&nbsp;&nbsp;&nbsp;&nbsp;时四中郎将兵数寡弱，不足以襟带京师，澄奏宜以东中带荥阳郡，南中带鲁<br /><br />&nbsp;&nbsp;&nbsp;&nbsp;阳郡，西中带恒农郡，北中带河内郡，选二品、三品亲贤兼称者居之。省非急之<br /><br />&nbsp;&nbsp;&nbsp;&nbsp;作，配以强兵，如此则深根固本、强干弱枝之义也。灵太后初将从之，后议者不<br /><br />&nbsp;&nbsp;&nbsp;&nbsp;同，乃止。澄又重奏曰：“固本宜强，防微在豫，故虽有文事，不忘武功。况今<br /><br />&nbsp;&nbsp;&nbsp;&nbsp;南蛮仍犷，北妖频结，来事难图，势同往变。脱暴勃忽起，振动关畿，四府羸卒，<br /><br />&nbsp;&nbsp;&nbsp;&nbsp;何以防拟？平康之世，可以寄安，遗之久长，恐非善策。如臣愚见，郎将领兵，<br /><br />&nbsp;&nbsp;&nbsp;&nbsp;兼总民职，省官实禄，于是乎在。求还依前增兵益号。将位既重，则念报亦深，<br /><br />&nbsp;&nbsp;&nbsp;&nbsp;军郡相依，则表里俱济。朝廷无四顾之忧，奸宄绝窥觎之望矣。”卒不纳。又以<br /><br />&nbsp;&nbsp;&nbsp;&nbsp;流人初至远镇，衣食无资，多有死者，奏并其妻子给粮一岁，从之。寻以疾患，<br /><br />&nbsp;&nbsp;&nbsp;&nbsp;求解任。不许。<br /><br />&nbsp;&nbsp;&nbsp;&nbsp;萧衍于浮山断淮为堰，以灌寿春。乃除使持节、大将军、大都督、南讨诸军<br /><br />&nbsp;&nbsp;&nbsp;&nbsp;事，勒众十万，将出彭宋。寻淮堰自坏，不行。<br /><br />&nbsp;&nbsp;&nbsp;&nbsp;澄以北边镇将选举弥轻，恐贼虏窥边，山陵危迫，奏求重镇将之选，修警备<br /><br />&nbsp;&nbsp;&nbsp;&nbsp;之严。诏不从。贼虏入寇，至于旧都，镇将多非其人，所在叛乱，犯逼山陵，如<br /><br />&nbsp;&nbsp;&nbsp;&nbsp;澄所虑。澄奏：都城府寺犹未周悉，今军旅初宁，无宜发众，请取诸职人及司州<br /><br />&nbsp;&nbsp;&nbsp;&nbsp;郡县犯十杖已上百鞭已下收赎之物，绢一匹，输砖二百，以渐修造。诏从之。太<br /><br />&nbsp;&nbsp;&nbsp;&nbsp;傅、清河王怿表奏其事，遂寝不行。<br /><br />&nbsp;&nbsp;&nbsp;&nbsp;澄又奏曰：“臣闻赏必以道，用防淫人之奸；罚不滥及，以戒良士之困。刑<br /><br />&nbsp;&nbsp;&nbsp;&nbsp;者，橐病Ｃ看谷宥，秉律执请，不得已而用之。是故小大之狱，察之以情；<br /><br />&nbsp;&nbsp;&nbsp;&nbsp;人一呼嗟，或亏王道。刑罚得失，乃兴废之所由也。窃闻司州牧、高阳王臣雍栲<br /><br />&nbsp;&nbsp;&nbsp;&nbsp;杀奉朝请韩元昭、前门下录事姚敬贤，虽因公事，理实未尽。何者？太平之世，<br /><br />&nbsp;&nbsp;&nbsp;&nbsp;草不横伐；行苇之感，事验隆周。若昭等状彰，死罪以定，应刑于都市，与众弃<br /><br />&nbsp;&nbsp;&nbsp;&nbsp;之；如其疑似不分，情理未究，不宜以三清九流之官杖下便死，轻绝民命，伤理<br /><br />&nbsp;&nbsp;&nbsp;&nbsp;败法。往年州于大市鞭杀五人，及检赃状，全无寸尺。今复酷害，一至于此。朝<br /><br />&nbsp;&nbsp;&nbsp;&nbsp;野云云，咸怀惊愕。若杀生在下，虐专于臣，人君之权，安所复用？自开古以来，<br /><br />&nbsp;&nbsp;&nbsp;&nbsp;明明之世，未闻斯比也。武王曰：‘吾不以一人之命而易天下。’盖重民命也。<br /><br />&nbsp;&nbsp;&nbsp;&nbsp;请以见事付廷尉推究，验其为劫之状，察其栲杀之理，使是非分明，幽魂获雪。”<br /><br />&nbsp;&nbsp;&nbsp;&nbsp;诏从之。<br /><br />&nbsp;&nbsp;&nbsp;&nbsp;澄当官而行，无所回避。又奏垦田授受之制八条，甚有纲贯，大便于时。前<br /><br />&nbsp;&nbsp;&nbsp;&nbsp;来尚书文簿，诸曹须，则出借。时公车署以理冤事重，奏请真案。澄执奏以尚书<br /><br />&nbsp;&nbsp;&nbsp;&nbsp;政本，特宜远慎，故凡所奏事，阁道通之，盖以秘要之切，防其宣露。宁有古制<br /><br />&nbsp;&nbsp;&nbsp;&nbsp;所重，今反轻之，内犹设禁，外更宽也？宜缮写事意，以付公车。诏从之。西域<br /><br />&nbsp;&nbsp;&nbsp;&nbsp;哒、波斯诸国各因公使，并遗澄骏马一匹。澄请付太仆，以充国闲。诏曰：<br /><br />&nbsp;&nbsp;&nbsp;&nbsp;“王廉贞之德，有过楚相，可敕付厩，以成君子大哉之美。”<br /><br />&nbsp;&nbsp;&nbsp;&nbsp;御史中尉、东平王匡奏请取景明元年以来内外考簿、吏部除书、中兵勋案并<br /><br />&nbsp;&nbsp;&nbsp;&nbsp;诸殿最，欲以案校窃阶盗官之人，灵太后许之。澄表曰：<br /><br />&nbsp;&nbsp;&nbsp;&nbsp;臣闻三季之弊，由于烦刑；火德之兴，在于三约。是以老聃云：“法令滋彰，<br /><br />&nbsp;&nbsp;&nbsp;&nbsp;盗贼多有”，又曰：“其政察察，其民缺缺”，又曰：“天纲恢恢，疏而不漏”。<br /><br />&nbsp;&nbsp;&nbsp;&nbsp;是故欲求治本，莫若省事清心。昔汉文断狱四百，几致刑措，省事所致也。萧曹<br /><br />&nbsp;&nbsp;&nbsp;&nbsp;为相，载其清静画一之歌，清心之本也。今欲求之于本，宜以省事为先，使在位<br /><br />&nbsp;&nbsp;&nbsp;&nbsp;群官，纂萧曹之心，以毗圣化。如此，则上下相安，远近相信，百司不怠，事无<br /><br />&nbsp;&nbsp;&nbsp;&nbsp;愆失。岂宜扰世教以深文，烹小鲜以烦手哉！<br /><br />&nbsp;&nbsp;&nbsp;&nbsp;臣窃惟景明之初暨永平之末，内外群官三经考课。逮延昌之始，方加黜陟。<br /><br />&nbsp;&nbsp;&nbsp;&nbsp;五品以上，引之朝堂，亲决圣目；六品以下，例由敕判。自世宗晏驾，大宥三行，<br /><br />&nbsp;&nbsp;&nbsp;&nbsp;所以荡除故意，与物更始。革世之事，方相穷核，以臣愚见，谓为不可。<br /><br />&nbsp;&nbsp;&nbsp;&nbsp;又尚书职分，枢机出纳。昔魏明帝卒至尚书门，陈矫亢辞，帝惭而返。夫以<br /><br />&nbsp;&nbsp;&nbsp;&nbsp;万乘之重，非所宜行，犹屈一言，惭而回驾，群官百司，而可相乱乎？故陈平不<br /><br />&nbsp;&nbsp;&nbsp;&nbsp;知钱谷之数，邴吉不问僵道之死，当时以为达治，历代用为美谈。但宜各守其职，<br /><br />&nbsp;&nbsp;&nbsp;&nbsp;思不出位，洁己以励时，靖恭以致节。又寻御史之体，风闻是司，至于冒勋妄考，<br /><br />&nbsp;&nbsp;&nbsp;&nbsp;皆有处别，若一处有风谣，即应摄其一簿，研检虚实。若差舛不同，伪情自露，<br /><br />&nbsp;&nbsp;&nbsp;&nbsp;然后绳以典刑，人孰不服？岂有移一省之案，取天下之簿，寻两纪之事，穷革世<br /><br />&nbsp;&nbsp;&nbsp;&nbsp;之尤，如此求过，谁堪其罪！斯实圣朝所宜重慎也。<br /><br />&nbsp;&nbsp;&nbsp;&nbsp;灵太后纳之，乃止。<br /><br />&nbsp;&nbsp;&nbsp;&nbsp;后迁司徒公，侍中、尚书令如故。澄又表曰：<br /><br />&nbsp;&nbsp;&nbsp;&nbsp;伏惟世宗宣武皇帝命将授旗，随陆启颡；运筹制胜，淮汉自宾。节用劳心，<br /><br />&nbsp;&nbsp;&nbsp;&nbsp;志清六合，是故缵武修文，仍世弥盛。陛下当周康靖治之时，岂得晏安于玄默。<br /><br />&nbsp;&nbsp;&nbsp;&nbsp;然取外之理，要由内强；图人之本，先在自备。萧衍虽虐使其民，而窥觎不已。<br /><br />&nbsp;&nbsp;&nbsp;&nbsp;若遇我虚疲，士民凋窘，贼衍年老志张，思播虺毒，此之弗图，恐受其病。伏惟<br /><br />&nbsp;&nbsp;&nbsp;&nbsp;陛下妙龄在位，圣德方升；皇太后总御天机，乾乾夕惕。若留意于负荷，忿车书<br /><br />&nbsp;&nbsp;&nbsp;&nbsp;之未一，进贤拔能，重官人之举；标赏忠清，旌养人之器；修干戈之用，畜熊虎<br /><br />&nbsp;&nbsp;&nbsp;&nbsp;之士；爱时鄙财，轻宝重谷，七八年间，陛下圣略方刚，亲王德干壮茂，将相膂<br /><br />&nbsp;&nbsp;&nbsp;&nbsp;力未衰，愚臣犹堪戎伍，荷戈带甲之众蓄锐于今，燕弧冀马之盛充在昔。又<br /><br />&nbsp;&nbsp;&nbsp;&nbsp;贼衍恶积祸盈，势不能久，子弟暗悖，衅逆已彰，乱亡之兆，灼然可见。兼弱有<br /><br />&nbsp;&nbsp;&nbsp;&nbsp;徵，天与不远，大同之机，宜须蓄备。昔汉帝力疾，讨灭英布；高皇卧病，亲除<br /><br />&nbsp;&nbsp;&nbsp;&nbsp;显达。夫以万乘之主，岂忘宴安，实以侵名乱正，计不得已。今宜慕二帝之远图，<br /><br />&nbsp;&nbsp;&nbsp;&nbsp;以肃宁为大任。<br /><br />&nbsp;&nbsp;&nbsp;&nbsp;然顷年以来，东西难寇，艰虞之兴，首尾连接，虽寻得翦除，亦大损财力。<br /><br />&nbsp;&nbsp;&nbsp;&nbsp;且饥馑之氓，散亡莫保；收入之赋不增，出用之费弥众；不爱力以悦民，无丰资<br /><br />&nbsp;&nbsp;&nbsp;&nbsp;以待敌，此臣所以夙夜怀忧，悚息不宁者也。《易》曰：“何以守位曰仁，何以<br /><br />&nbsp;&nbsp;&nbsp;&nbsp;聚人曰财。”故曰：财者，非天不生，非地不长，非时不成，非人不聚。生聚之<br /><br />&nbsp;&nbsp;&nbsp;&nbsp;由，如此其难；集人守位，若此之重。兴替之道，焉可不虑？又古者使民，岁不<br /><br />&nbsp;&nbsp;&nbsp;&nbsp;过三日，食壮者之粮，任老者之智。此虽太平之法，难卒而因；然妨民害财，不<br /><br />&nbsp;&nbsp;&nbsp;&nbsp;亦宜戒！今墉雉素修，厩库崇列，虽府寺胶塾，少有未周，大抵省府粗得庇憩理<br /><br />&nbsp;&nbsp;&nbsp;&nbsp;务，诸寺灵塔俱足致虔讲道。唯明堂辟雍，国礼之大。来冬司徒兵至，请筹量减<br /><br />&nbsp;&nbsp;&nbsp;&nbsp;彻，专力经营，务令早就。其广济数施之财，酬商互市之弊，凡所营造，自非供<br /><br />&nbsp;&nbsp;&nbsp;&nbsp;御切须，戎仗急要，亦宜微减，以务阜积，庶府无横损，民有全力。夫食土簋而<br /><br />&nbsp;&nbsp;&nbsp;&nbsp;妫德昭，寝毕室而禹功盛，章台丽而楚力衰，阿宫壮而秦财竭，存亡之由，灼然<br /><br />&nbsp;&nbsp;&nbsp;&nbsp;可睹。愿思前王一同之功，畜力聚财，以待时会。<br /><br />&nbsp;&nbsp;&nbsp;&nbsp;灵太后锐于缮兴，在京师则起永宁、太上公等佛寺，功费不少，外州各造五<br /><br />&nbsp;&nbsp;&nbsp;&nbsp;级佛图。又数为一切斋会，施物动至万计。百姓疲于土木之功，金银之价为之踊<br /><br />&nbsp;&nbsp;&nbsp;&nbsp;上，削夺百官事力，费损库藏，兼曲赉左右，日有数千。澄故有此表。虽卒不从，<br /><br />&nbsp;&nbsp;&nbsp;&nbsp;常优答礼之。政无大小，皆引参决。澄亦尽心匡辅，事有不便于民者，必于谏诤，<br /><br />&nbsp;&nbsp;&nbsp;&nbsp;虽不见用，殷勤不已。内外咸敬惮之。<br /><br />&nbsp;&nbsp;&nbsp;&nbsp;神龟二年薨，年五十三。赙布一千二百匹、钱六十万、蜡四百斤，给东园温<br /><br />&nbsp;&nbsp;&nbsp;&nbsp;明秘器、朝服一具、衣一袭；大鸿胪监护丧事，诏百僚会丧；赠假黄钺、使持节、<br /><br />&nbsp;&nbsp;&nbsp;&nbsp;都督中外诸军事、太傅，领太尉公；加以殊礼，备九锡，依晋大司马、齐王攸故<br /><br />&nbsp;&nbsp;&nbsp;&nbsp;事；谥曰文宣王。澄之葬也，凶饰甚盛。灵太后亲送郊外，停舆悲哭，哀动左右。<br /><br />&nbsp;&nbsp;&nbsp;&nbsp;百官会赴千余人，莫不[欷。当时以为哀荣之极。第四子彝袭。<br /><br />&nbsp;&nbsp;&nbsp;&nbsp;彝，字子伦，继室冯氏所生，颇有父风。拜通直散骑常侍。及元叉专权，而<br /><br />&nbsp;&nbsp;&nbsp;&nbsp;彝耻于托附，故不得显职。庄帝初，河阴遇害，赠车骑将军、仪同三司、青州刺<br /><br />&nbsp;&nbsp;&nbsp;&nbsp;史。谥曰文。<br /><br />&nbsp;&nbsp;&nbsp;&nbsp;子度世，袭。武定中，金紫光禄大夫。齐受禅，爵例降。<br /><br />&nbsp;&nbsp;&nbsp;&nbsp;彝兄顺，字子和。九岁师事乐安陈丰，初书王羲之《小学篇》数千言，昼夜<br /><br />&nbsp;&nbsp;&nbsp;&nbsp;诵之，旬有五日，一皆通彻。丰奇之，白澄曰：“丰十五从师，迄于白首，耳目<br /><br />&nbsp;&nbsp;&nbsp;&nbsp;所经，未见此比。江夏黄童，不得无双也。”澄笑曰：“蓝田生玉，何容不尔。”<br /><br />&nbsp;&nbsp;&nbsp;&nbsp;十六，通《杜氏春秋》，恒集门生，讨论同异。于时四方无事，国富民康，豪贵<br /><br />&nbsp;&nbsp;&nbsp;&nbsp;子弟，率以朋游为乐，而顺下帷读书，笃志爱古。性謇谔，淡于荣利，好饮酒，<br /><br />&nbsp;&nbsp;&nbsp;&nbsp;解鼓琴，每长吟永叹，吒咏虚室。世宗时，上《魏颂》，文多不载。<br /><br />&nbsp;&nbsp;&nbsp;&nbsp;起家为给事中。时尚书令高肇，帝舅权重，天下人士，望尘拜伏。顺曾怀刺<br /><br />&nbsp;&nbsp;&nbsp;&nbsp;诣肇门，门者以其年少，答云：“在坐大有贵客”，不肯为通。顺叱之曰：“任<br /><br />&nbsp;&nbsp;&nbsp;&nbsp;城王儿，可是贱也！”及见，直往登床，捧手抗礼，王公先达，莫不怪b，而<br /><br />&nbsp;&nbsp;&nbsp;&nbsp;顺辞吐傲然，若无所睹。肇谓众宾曰：“此儿豪气尚尔，况其父乎！”及出，肇<br /><br />&nbsp;&nbsp;&nbsp;&nbsp;加敬送之。澄闻之，大怒，杖之数十。后超转中书侍郎，俄迁太常少卿。以父忧<br /><br />&nbsp;&nbsp;&nbsp;&nbsp;去职，哭泣呕血，身自负土。时年二十五，便有白发，免丧抽去，不复更生，世<br /><br />&nbsp;&nbsp;&nbsp;&nbsp;人以为孝思所致。<br /><br />&nbsp;&nbsp;&nbsp;&nbsp;寻除给事黄门侍郎。时领军元叉威势尤盛，凡有迁授，莫不造门谢谒。顺拜<br /><br />&nbsp;&nbsp;&nbsp;&nbsp;表而已，曾不诣叉。叉谓顺曰：“卿何谓聊不见我？”顺正色曰：“天子富于春<br /><br />&nbsp;&nbsp;&nbsp;&nbsp;秋，委政宗辅，叔父宜以至公为心，举士报国，如何卖恩，责人私谢，岂所望也！”<br /><br />&nbsp;&nbsp;&nbsp;&nbsp;至于朝论得失，顺常鲠言正议，曾不阿旨，由此见惮。出除平北将军、恒州刺史。<br /><br />&nbsp;&nbsp;&nbsp;&nbsp;顺谓叉曰：“北镇纷纭，方为国梗，桑乾旧都，根本所系，请假都督，为国捍屏。”<br /><br />&nbsp;&nbsp;&nbsp;&nbsp;叉心疑难，不欲授以兵官。谓顺曰：“此朝廷之事，非我所裁。”顺曰：“叔父<br /><br />&nbsp;&nbsp;&nbsp;&nbsp;既握国柄，杀生由己，自言天之历数应在我躬，何得复有朝廷也！”叉弥忿惮之。<br /><br />&nbsp;&nbsp;&nbsp;&nbsp;转为安东将军、齐州刺史。顺自负有才，不得居内，每怀郁怏，形于言色。遂纵<br /><br />&nbsp;&nbsp;&nbsp;&nbsp;酒欢娱，不亲政事。叉解领军，徵为给事黄门侍郎。亲友郊迎，贺其得入。顺曰：<br /><br />&nbsp;&nbsp;&nbsp;&nbsp;“不患不入，正恐入而复出耳。”俄兼殿中尚书，转侍中。初，中山王熙起兵讨<br /><br />&nbsp;&nbsp;&nbsp;&nbsp;元叉，不果而诛，及灵太后反政，方得改葬。顺侍坐西游园，因奏太后曰：“臣<br /><br />&nbsp;&nbsp;&nbsp;&nbsp;昨往看中山家葬，非唯宗亲哀其冤酷，行路士女，见其一家七丧，皆为潸然，莫<br /><br />&nbsp;&nbsp;&nbsp;&nbsp;不酸泣。”叉妻时在太后侧，顺指之曰：“陛下奈何以一妹之故，不伏元叉之罪，<br /><br />&nbsp;&nbsp;&nbsp;&nbsp;使天下怀冤！”太后默然不语。<br /><br />&nbsp;&nbsp;&nbsp;&nbsp;就德兴反于营州，使尚书卢同往讨之，大败而返。属侍中穆绍与顺侍坐，因<br /><br />&nbsp;&nbsp;&nbsp;&nbsp;论同之罪。同先有近宅借绍，绍颇欲为言。顺勃然曰：“卢同终将无罪！”太后<br /><br />&nbsp;&nbsp;&nbsp;&nbsp;曰：“何得如侍中之言？”顺曰：“同有好宅与要势侍中，岂虑罪也？”绍惭，<br /><br />&nbsp;&nbsp;&nbsp;&nbsp;不敢复言。灵太后颇事妆饰，数出游幸。顺面诤曰：“《礼》，妇人夫丧，自称<br /><br />&nbsp;&nbsp;&nbsp;&nbsp;未亡人，首去珠玉，衣不被纟采。陛下母临天下，年垂不惑，过甚修饰，何以示<br /><br />&nbsp;&nbsp;&nbsp;&nbsp;后世？”灵太后惭而不出。还入宫，责顺曰：“千里相徵，岂欲众中见辱也！”<br /><br />&nbsp;&nbsp;&nbsp;&nbsp;顺曰：“陛下盛服炫容，不畏天下所笑，何耻臣之一言乎？”<br /><br />&nbsp;&nbsp;&nbsp;&nbsp;初，城阳王徽慕顺才名，偏相结纳。而广阳王渊奸徽妻于氏，大为嫌隙。及<br /><br />&nbsp;&nbsp;&nbsp;&nbsp;渊自定州被徵，入为吏部尚书，兼中领军。顺为诏书，辞颇优美。徽疑顺为渊左<br /><br />&nbsp;&nbsp;&nbsp;&nbsp;右，由是与徐纥间顺于灵太后，出顺为护军将军。太常卿顺奉辞于西游园，徽、<br /><br />&nbsp;&nbsp;&nbsp;&nbsp;纥侍侧，顺指之谓灵太后曰：“此人魏之宰海魏国不灭，终不死亡。”纥胁肩<br /><br />&nbsp;&nbsp;&nbsp;&nbsp;而出。顺遂抗声叱之曰：“尔刀笔小人，正堪为几案之吏，宁应忝兹执戟，亏我<br /><br />&nbsp;&nbsp;&nbsp;&nbsp;彝伦！”遂振衣而起。灵太后默而不言。时追论顺父顾托之功，增任城王彝邑二<br /><br />&nbsp;&nbsp;&nbsp;&nbsp;千户，又析彝邑五百户以封顺，为东阿县开国公。<br /><br />&nbsp;&nbsp;&nbsp;&nbsp;顺疾徽等间之，遂为《蝇赋》曰：<br /><br />&nbsp;&nbsp;&nbsp;&nbsp;余以仲秋休沐，端坐衡门，寄相琴书，托情纸翰。而苍蝇小虫，往来床几。<br /><br />&nbsp;&nbsp;&nbsp;&nbsp;疾其变白，聊为赋云：<br /><br />&nbsp;&nbsp;&nbsp;&nbsp;遐哉大道，廓矣洪氛。肇立秋夏，爰启冬春。既含育于万性，又刍狗而不仁。<br /><br />&nbsp;&nbsp;&nbsp;&nbsp;随因缘以授体，齐美恶而无分。生兹秽类，靡益于人。名备群品，声损众伦。欹<br /><br />&nbsp;&nbsp;&nbsp;&nbsp;胫纤翼，紫首苍身。飞不能迥，声若远闻。点缁成素，变白为黑。寡爱兰芳，偏<br /><br />&nbsp;&nbsp;&nbsp;&nbsp;贪秽食。集桓公之尸，居平叔之侧。乱鸡鸣之响，毁皇宫之饰。习习户庭，营营<br /><br />&nbsp;&nbsp;&nbsp;&nbsp;榛棘。反覆往还，譬彼谗贼。肤受既通，谮润罔极。缉缉幡幡，交乱四国。于是<br /><br />&nbsp;&nbsp;&nbsp;&nbsp;妖姬进，邪士来，圣贤拥，忠孝摧。周昌拘于牖里，天乙囚于夏台。伯奇为之痛<br /><br />&nbsp;&nbsp;&nbsp;&nbsp;结，申生为之蒙灾。《鸱^》悲其室，《采葛》惧其怀。《小弁》陨其涕，灵均<br /><br />&nbsp;&nbsp;&nbsp;&nbsp;表其哀。自古明哲犹如此，何况中庸与凡才！<br /><br />&nbsp;&nbsp;&nbsp;&nbsp;若夫天生地养，各有所亲：兽必依地，鸟亦凭云。或来仪以呈祉，或自扰而<br /><br />&nbsp;&nbsp;&nbsp;&nbsp;见文。或负图而归德，或衔书以告真。或夭胎而奉味，或残躯以献珍。或主皮而<br /><br />&nbsp;&nbsp;&nbsp;&nbsp;兴礼，或牢豢以供神。虽死生之异质，俱有益于国人。非如苍蝇之无用，唯构乱<br /><br />&nbsp;&nbsp;&nbsp;&nbsp;于蒸民。<br /><br />&nbsp;&nbsp;&nbsp;&nbsp;遂属疾在家，杜绝庆吊。后除吏部尚书，兼右仆射。及上省，登阶向榻，见<br /><br />&nbsp;&nbsp;&nbsp;&nbsp;榻甚故，问都令史徐仵起。仵起曰：“此榻曾经先王坐。”顺即哽塞，涕泗交流，<br /><br />&nbsp;&nbsp;&nbsp;&nbsp;久而不能言，遂令换之。时三公曹令史朱晖，素事录尚书、高阳王雍，雍欲以为<br /><br />&nbsp;&nbsp;&nbsp;&nbsp;廷尉评，频请托顺，顺不为用。雍遂下命用之，顺投之于地。雍闻之，大怒，昧<br /><br />&nbsp;&nbsp;&nbsp;&nbsp;爽坐都厅，召尚书及丞郎毕集，欲待顺至，于众挫之。顺日高方至，雍攘袂抚几<br /><br />&nbsp;&nbsp;&nbsp;&nbsp;而言曰：“身，天子之子，天子之弟，天子之叔，天子之相，四海之内，亲尊莫<br /><br />&nbsp;&nbsp;&nbsp;&nbsp;二，元顺何人，以身成命，投弃于地！”顺须鬓俱张，仰面看屋，愤气奔涌，长<br /><br />&nbsp;&nbsp;&nbsp;&nbsp;[而不言。久之，摇一白羽扇，徐而谓雍曰：“高祖迁宅中土，创定九流，官方<br /><br />&nbsp;&nbsp;&nbsp;&nbsp;清浊，轨仪万古。而朱晖小子，身为省吏，何合为廷尉清官！殿下既先皇同气，<br /><br />&nbsp;&nbsp;&nbsp;&nbsp;宜遵成旨，自有垣规而复逾之也。”雍曰：“身为丞相、录尚书，如何不得用一<br /><br />&nbsp;&nbsp;&nbsp;&nbsp;人为官？”顺曰：“庖人虽不治庖，尸祝不得越樽俎而代之。未闻有别旨，令殿<br /><br />&nbsp;&nbsp;&nbsp;&nbsp;下参选事。”顺又厉声曰：“殿下必如是，顺当依事奏闻！”雍遂笑而言曰：<br /><br />&nbsp;&nbsp;&nbsp;&nbsp;“岂可以朱晖小人，便相忿恨。”遂起，呼顺入室，与之极饮。顺之亢毅不挠，<br /><br />&nbsp;&nbsp;&nbsp;&nbsp;皆此类也。<br /><br />&nbsp;&nbsp;&nbsp;&nbsp;后除征南将军、右光禄大夫，转兼左仆射。尔朱荣之奉庄帝，召百官悉至河<br /><br />&nbsp;&nbsp;&nbsp;&nbsp;阴。素闻顺数谏诤，惜其亮直，谓朱瑞曰：“可语元仆射，但在省，不须来。”<br /><br />&nbsp;&nbsp;&nbsp;&nbsp;顺不达其旨，闻害衣冠，遂便出走，为陵户鲜于康奴所害。家徒四壁，无物敛尸，<br /><br />&nbsp;&nbsp;&nbsp;&nbsp;止有书数千卷而已。门下通事令史王才达裂裳覆之。庄帝还宫，遣黄门侍郎山伟<br /><br />&nbsp;&nbsp;&nbsp;&nbsp;巡喻京邑。伟临顺丧，悲恸无已。既还，庄帝怪而问曰：“黄门何为声散？”伟<br /><br />&nbsp;&nbsp;&nbsp;&nbsp;以状对。庄帝敕侍中元祉曰：“宗室丧亡非一，不可周赡。元仆射清苦之节，死<br /><br />&nbsp;&nbsp;&nbsp;&nbsp;乃益彰，特赠绢百匹，余不得例。”赠骠骑大将军、尚书令、司徒公、定州刺史，<br /><br />&nbsp;&nbsp;&nbsp;&nbsp;谥曰文烈。顺撰《帝录》二十卷，诗赋表颂数十篇，今多亡失。<br /><br />&nbsp;&nbsp;&nbsp;&nbsp;长子朗，时年十七。枕戈潜伏积年，乃手刃康奴，以首祭于顺墓，然后诣阙<br /><br />&nbsp;&nbsp;&nbsp;&nbsp;请罪。朝廷嘉而不问。朗涉历书记，为司徒属。天平中，为奴所害。赠都督瀛冀<br /><br />&nbsp;&nbsp;&nbsp;&nbsp;二州诸军事、囗囗将军、尚书右仆射、冀州刺史。<br /><br />&nbsp;&nbsp;&nbsp;&nbsp;顺弟淑，淑弟悲，并早卒。<br /><br />&nbsp;&nbsp;&nbsp;&nbsp;悲弟纪，字子纲。永熙中，给事黄门侍郎。随出帝没于关中。<br /><br />&nbsp;&nbsp;&nbsp;&nbsp;澄弟嵩，字道岳。高祖时，自中大夫迁员外常侍，转步兵校尉。大司马、安<br /><br />&nbsp;&nbsp;&nbsp;&nbsp;定王休薨，未及卒哭，嵩便游田。高祖闻而大怒，诏曰：“嵩不能克己复礼，企<br /><br />&nbsp;&nbsp;&nbsp;&nbsp;心典宪，大司马薨殂甫尔，便以鹰鹞自娱。有如父之痛，无犹子之情，捐心弃礼，<br /><br />&nbsp;&nbsp;&nbsp;&nbsp;何其太速！便可免官。”后从平沔北，累有战功，除左中郎将，兼武卫将军。<br /><br />&nbsp;&nbsp;&nbsp;&nbsp;高祖南伐，萧宝卷将陈显达率众拒战。嵩身备三仗，免胄直前，将士从之，<br /><br />&nbsp;&nbsp;&nbsp;&nbsp;显达奔溃，斩获万计。嵩于尔日勇冠三军。高祖大悦而言曰：“任城康王大有福<br /><br />&nbsp;&nbsp;&nbsp;&nbsp;德，文武顿出其门。”以功赐爵高平县侯，赉帛二千五百匹。初，高祖之发洛也，<br /><br />&nbsp;&nbsp;&nbsp;&nbsp;冯皇后以罪幽于宫内。既平显达，回次谷唐原，高祖疾甚，将赐后死，曰：“使<br /><br />&nbsp;&nbsp;&nbsp;&nbsp;人不易可得。”顾谓任城王澄曰：“任城必不负我，嵩亦当不负任城，可使嵩也。”<br /><br />&nbsp;&nbsp;&nbsp;&nbsp;于是引嵩入内，亲诏遣之。<br /><br />&nbsp;&nbsp;&nbsp;&nbsp;世宗即位，以武卫将军兼侍中，出为平南将军、荆州刺史。嵩表曰：“萧宝<br /><br />&nbsp;&nbsp;&nbsp;&nbsp;卷骨肉相残，忠良先戮，臣下嚣然，莫不离背，君臣携贰，干戈日寻。流闻宝卷<br /><br />&nbsp;&nbsp;&nbsp;&nbsp;雍州刺史萧衍兄懿于建业阻兵，与宝卷相持。荆郢二州刺史并是宝卷之弟，必有<br /><br />&nbsp;&nbsp;&nbsp;&nbsp;图衍之志。臣若遣书相闻，迎其本谋，冀获同心，并力除衍。平衍之后，彼必旋<br /><br />&nbsp;&nbsp;&nbsp;&nbsp;师赴救丹阳，当不能复经营疆陲，全固襄沔。臣之军威已得临据，则沔南之地可<br /><br />&nbsp;&nbsp;&nbsp;&nbsp;一举而收。缘汉曜兵，示以威德，思归有道者则引而纳之，受疑告危者则援而接<br /><br />&nbsp;&nbsp;&nbsp;&nbsp;之。总兵伫锐，观衅伺隙，若其零落之形已彰，怠懈之势已著，便可顺流摧锋，<br /><br />&nbsp;&nbsp;&nbsp;&nbsp;长驱席卷。”诏曰：“所陈嘉谋，深是良计。如当机形可进，任将军裁之。”既<br /><br />&nbsp;&nbsp;&nbsp;&nbsp;而萧衍寻克建业，乃止。除平北将军、恒州刺史。转平东将军、徐州刺史。又转<br /><br />&nbsp;&nbsp;&nbsp;&nbsp;安南将军、扬州刺史。<br /><br />&nbsp;&nbsp;&nbsp;&nbsp;萧衍湘州刺史杨公则率众二万，屯军洛口。姜庆真领卒五千，据于首陂，又<br /><br />&nbsp;&nbsp;&nbsp;&nbsp;遣其左军将军骞小眼，军主何天祚、张俊兴等率众七千，攻围陆城。嵩乃遣统军<br /><br />&nbsp;&nbsp;&nbsp;&nbsp;封迈、王会等步骑八千讨之。迈达陆城，贼皆夜遁，追击破之，斩获数千，公则、<br /><br />&nbsp;&nbsp;&nbsp;&nbsp;庆真退还马头。衍徐州刺史昌义之屯据高皇，遣三军潜寇阴陵，以淮水浅竭，不<br /><br />&nbsp;&nbsp;&nbsp;&nbsp;通船舰，屯于马头。衍将田道龙、何景先等领卒三千已至衡山，规寇陆城。寇并<br /><br />&nbsp;&nbsp;&nbsp;&nbsp;充逼。嵩遣兼统军李叔仁等援舍肥、小岘、杨石，频战破之。衍征虏将军赵草屯<br /><br />&nbsp;&nbsp;&nbsp;&nbsp;于黄口，嵩遣军司赵炽等往讨之。先遣统军安伯丑潜师夜渡，伏兵下蔡。草率卒<br /><br />&nbsp;&nbsp;&nbsp;&nbsp;四千，逆来拒战，伯丑与下蔡戍主王虎等前后夹击，大败之，俘斩溺死四千余人。<br /><br />&nbsp;&nbsp;&nbsp;&nbsp;统军李叔仁等夜袭硖石之贼，又破之。衍将姜庆真专据肥I，冠军将军曹天宝屯<br /><br />&nbsp;&nbsp;&nbsp;&nbsp;于鸡口，军主尹明世屯东硖石。嵩遣别将羊引次于淮西，去贼营十里，司马赵炽<br /><br />&nbsp;&nbsp;&nbsp;&nbsp;率兵一万为表里声势。众军既会，分击贼之四垒。四垒之贼，战败奔走，斩获数<br /><br />&nbsp;&nbsp;&nbsp;&nbsp;千，溺死万数。统军牛敬宾攻硖石，明世宵遁。庆真合余烬浮淮下，下蔡戍主王<br /><br />&nbsp;&nbsp;&nbsp;&nbsp;略截流击之，俘斩太半。于是威名大振。<br /><br />&nbsp;&nbsp;&nbsp;&nbsp;后为苍头李太伯等同谋害嵩，并妻穆氏及子世贤。世宗为嵩举哀于东堂，赙<br /><br />&nbsp;&nbsp;&nbsp;&nbsp;绢一千匹，赠车骑将军、领军，谥曰刚侯。<br /><br />&nbsp;&nbsp;&nbsp;&nbsp;第二子世俊，颇有干用，而无行业。袭爵，除给事中、东宫舍人。伯父澄表<br /><br />&nbsp;&nbsp;&nbsp;&nbsp;求转阶授之，于是除员外散骑常侍。肃宗时，追论嵩勋，封世俊卫县开国男，食<br /><br />&nbsp;&nbsp;&nbsp;&nbsp;邑二百户。迁冠军将军、宗正少卿，又为散骑常侍、安南将军、武卫将军、河南<br /><br />&nbsp;&nbsp;&nbsp;&nbsp;尹。寻除镇东将军、青州刺史，转征东将军，加散骑常侍。邢杲之乱，围逼州城，<br /><br />&nbsp;&nbsp;&nbsp;&nbsp;世俊凭城拒守，遂得保全。孝庄时，除卫将军、吏部尚书。尔朱兆寇京师，诏世<br /><br />&nbsp;&nbsp;&nbsp;&nbsp;俊以本官为都督，防守河桥。及兆至河，世俊初无拒守意，便隔岸遥拜，时论疾<br /><br />&nbsp;&nbsp;&nbsp;&nbsp;之。前废帝世，为骠骑将军，仍加尚书，尤为尔朱世隆所昵。出帝初，加仪同三<br /><br />&nbsp;&nbsp;&nbsp;&nbsp;司，改封武阳县开国子，食邑五百户。世俊居选曹，不能厉心，多所受纳，为中<br /><br />&nbsp;&nbsp;&nbsp;&nbsp;尉弹纠，坐免官。寻复本职。孝静初，加侍中、尚书右仆射，迁尚书令。世俊轻<br /><br />&nbsp;&nbsp;&nbsp;&nbsp;薄，好去就，诏送晋阳。兴和中，薨。赠侍中、都督冀定瀛殷四州诸军事、骠骑<br /><br />&nbsp;&nbsp;&nbsp;&nbsp;大将军、太傅、定州刺史，尚书令、开国公如故，谥曰躁戾。子景远袭，散骑侍<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;世贤弟世哲，武定中，吏部郎。<br /><br />&nbsp;&nbsp;&nbsp;&nbsp;嵩弟赡，字道周。高祖时，自囗大夫稍迁宗正少卿、龙骧将军、光州刺史、<br /><br />&nbsp;&nbsp;&nbsp;&nbsp;散骑常侍、左将军，迁平东将军、兖州刺史。颇爱书史，而贪暴好杀。澄深耻忿<br /><br />&nbsp;&nbsp;&nbsp;&nbsp;之，绝其往来。有四子。长子远，尚书郎。<br /><br />&nbsp;&nbsp;&nbsp;&nbsp;史臣曰：显祖之将禅让，可谓国之大节。康王毅然庭诤，德音孔昭。一言兴<br /><br />&nbsp;&nbsp;&nbsp;&nbsp;邦，其斯之谓欤？文宣贞固俊远，郁为宗杰，身因累朝，宁济夷险，既社稷是任，<br /><br />&nbsp;&nbsp;&nbsp;&nbsp;其梁栋之望也。顺謇谔m傥，有汲黯之风，不用于时，横招非命，惜矣。嵩有行<br /><br />&nbsp;&nbsp;&nbsp;&nbsp;陈之气，俊则裂冠之徒欤？</div>
            <div class="link">
                <a id="err-report" href="javascript:void(0)" onClick="report('魏书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14002,895711);">加入书签</a><a
                        href="895639.html">上一页</a>&larr;<a href="index.html">返回列表</a>&rarr;<a
                            href="895754.html">下一页</a><a id="book-vote" href="javascript:void(0)" onClick="vote(14002);">投推荐票</a><a
                                id="err-report" href="javascript:void(0)" onClick="report('魏书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "895639.html"; var next_page = "895754.html"; var index_page = "index.html"; var sortid = "9"; var article_id = "14002"; var chapter_id = "895711"; var articlename = "魏书"; var chaptername = " 卷十九中 列传第七中"; var author = "魏收"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>