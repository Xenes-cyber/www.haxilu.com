<!DOCTYPE html>
<html>
<head>
<meta charset="gbk" />
<title>元史- 卷一百五十八 列传第四十五-在线阅读-哈西文学网</title>
<meta name="keywords" content="宋濂，元史， 卷一百五十八 列传第四十五全文， 卷一百五十八 列传第四十五在线阅读 哈西文学网" />
<meta name="description" content="哈西文学网提供宋濂的元史  卷一百五十八 列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959314.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959314.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十八 列传第四十五</h1>
            <div class="link xb">
                <a href="959297.html">上一页</a>&larr;<a href="index.html">返回列表</a>&rarr;<a
                    href="959325.html">下一页</a></div>			
            <div id="BookText">&nbsp;&nbsp;&nbsp;&nbsp;○姚枢<br /><br />&nbsp;&nbsp;&nbsp;&nbsp;姚枢，字公茂，柳城人，后迁洛阳。少力学，内翰宋九嘉识其有王佐略，杨<br /><br />&nbsp;&nbsp;&nbsp;&nbsp;惟中乃与之偕觐太宗。岁乙未，南伐，诏枢从惟中即军中求儒、道、释、医、卜<br /><br />&nbsp;&nbsp;&nbsp;&nbsp;者。会破枣阳，主将将尽坑之，枢力辨非诏书意，他日何以复命，乃蹙数人逃入<br /><br />&nbsp;&nbsp;&nbsp;&nbsp;篁竹中脱死。拔德安，得名儒赵复，始得程颐、朱熹之书。辛丑，赐金符，为燕<br /><br />&nbsp;&nbsp;&nbsp;&nbsp;京行台郎中。时牙鲁瓦赤行台，惟事货赂，以枢幕长，分及之。枢一切拒绝，因<br /><br />&nbsp;&nbsp;&nbsp;&nbsp;弃官去。携家来辉州，作家庙，别为室奉孔子及宋儒周颐等象，刊诸经，惠学<br /><br />&nbsp;&nbsp;&nbsp;&nbsp;者，读书鸣琴，若将终身。时许衡在魏，至辉，就录程、朱所注书以归，谓其徒<br /><br />&nbsp;&nbsp;&nbsp;&nbsp;曰：“曩所授受皆非，今始闻进学之序。”既而尽室依枢以居。<br /><br />&nbsp;&nbsp;&nbsp;&nbsp;世祖在潜邸，遣赵璧召枢至，大喜，待以客礼。询及治道，乃为书数千言，<br /><br />&nbsp;&nbsp;&nbsp;&nbsp;首陈二帝三王之道，以治国平天下之大经，汇为八目，曰：修身，力学，尊贤，<br /><br />&nbsp;&nbsp;&nbsp;&nbsp;亲亲，畏天，爱民，好善，远佞。次及救时之弊，为条三十，曰：“立省部，则<br /><br />&nbsp;&nbsp;&nbsp;&nbsp;庶政出一，纲举纪张，令不行于朝而变于夕。辟才行，举逸遗，慎铨选，汰职员，<br /><br />&nbsp;&nbsp;&nbsp;&nbsp;则不专世爵而人才出。班俸禄，则赃秽塞而公道开。定法津，审刑狱，则收生杀<br /><br />&nbsp;&nbsp;&nbsp;&nbsp;之权于朝，诸侯不得而专，丘山之罪不致苟免，毫发之过免罹极法，而冤抑有伸。<br /><br />&nbsp;&nbsp;&nbsp;&nbsp;设监司，明黜陟，则善良奸窳可得而举刺。阁征敛，则部族不横于诛求。简驿传，<br /><br />&nbsp;&nbsp;&nbsp;&nbsp;则州郡不困于需索。修学校，崇经术，旌节孝，以为育人才、厚风俗、美教化之<br /><br />&nbsp;&nbsp;&nbsp;&nbsp;基，使士不于文华。重农桑，宽赋税，省徭役，禁游惰，则民力纾，不趋于<br /><br />&nbsp;&nbsp;&nbsp;&nbsp;浮伪，且免习工技者岁加富溢，勤耕织者日就饥寒。肃军政，使田里不知行营往<br /><br />&nbsp;&nbsp;&nbsp;&nbsp;复之扰攘。周匮乏，恤鳏寡，使颠连无告者有养。布屯田以实边戍，通漕运以廪<br /><br />&nbsp;&nbsp;&nbsp;&nbsp;京都。停债负，则贾胡不得以子为母，破称贷之家。广储蓄、复常平以待凶荒，<br /><br />&nbsp;&nbsp;&nbsp;&nbsp;立平准以权物估，却利便以塞幸途，杜告讦以绝讼源。”各疏施张之方，其下本<br /><br />&nbsp;&nbsp;&nbsp;&nbsp;末兼该，细大不遗。世祖奇其才，动必召问，且使授世子经。<br /><br />&nbsp;&nbsp;&nbsp;&nbsp;宪宗即位，诏凡军民在赤老温山南者，听世祖总之。世祖既奉诏，宴群下，<br /><br />&nbsp;&nbsp;&nbsp;&nbsp;罢酒将出，遣人止枢，问曰：“顷者诸臣皆贺，汝独默然，何耶？”对曰：“今<br /><br />&nbsp;&nbsp;&nbsp;&nbsp;天下土地之广，人民之殷，财赋之阜，有加汉地者乎？军民吾尽有之，天子何为？<br /><br />&nbsp;&nbsp;&nbsp;&nbsp;异时廷臣间之，必悔而见夺，不若惟持兵权，供亿之需取之有司，则势顺理安。”<br /><br />&nbsp;&nbsp;&nbsp;&nbsp;世祖曰：“虑所不及者。”乃以闻，宪宗从之。枢又请置屯田经略司于汴以图宋；<br /><br />&nbsp;&nbsp;&nbsp;&nbsp;置都运司于卫，转粟于河。宪宗大封同姓，敕世祖于南京、关中自择其一。枢曰：<br /><br />&nbsp;&nbsp;&nbsp;&nbsp;“南京河徙无常，土薄水浅，舄卤生之，不若关中厥田上上，古名天府陆海。”<br /><br />&nbsp;&nbsp;&nbsp;&nbsp;于是世祖愿有关中。<br /><br />&nbsp;&nbsp;&nbsp;&nbsp;壬子夏，从世祖征大理，至曲先脑儿之地。夜宴，枢陈宋太祖遣曹彬取南唐<br /><br />&nbsp;&nbsp;&nbsp;&nbsp;不杀一人、市不易肆事。明日，世祖据鞍呼曰：“汝昨夕言曹彬不杀者，吾能为<br /><br />&nbsp;&nbsp;&nbsp;&nbsp;之，吾能为之！”枢马上贺曰：“圣人之心，仁明如此，生民之幸，有国之福也。”<br /><br />&nbsp;&nbsp;&nbsp;&nbsp;明年，师及大理城，饬枢裂帛为旗，书止杀之令，分号街陌，由是民得相完保。<br /><br />&nbsp;&nbsp;&nbsp;&nbsp;丙辰，枢入见。或谗王府得中土心，宪宗遣阿蓝答儿大为钩考，置局关中，<br /><br />&nbsp;&nbsp;&nbsp;&nbsp;以百四十二条推集经略宣抚官吏，下及征商无遗，曰：“俟终局日，入此罪者惟<br /><br />&nbsp;&nbsp;&nbsp;&nbsp;刘黑马、史天泽以闻，余悉诛之。”世祖闻之不乐。枢曰：“帝，君也，兄也；<br /><br />&nbsp;&nbsp;&nbsp;&nbsp;大王为皇弟，臣也。事难与较，远将受祸。莫若尽王邸妃主自归朝廷，为久居谋，<br /><br />&nbsp;&nbsp;&nbsp;&nbsp;疑将自释。”及世祖见宪宗，皆泣下，竟不令有所白而止，因罢钩考局。<br /><br />&nbsp;&nbsp;&nbsp;&nbsp;世祖即位，立十道宣抚使，以枢使东平。既至郡，置劝农、检察二人以监之，<br /><br />&nbsp;&nbsp;&nbsp;&nbsp;推物力以均赋役，罢铁官。二年，拜太子太师。枢曰：“皇太子未立，安可先有<br /><br />&nbsp;&nbsp;&nbsp;&nbsp;太师？”以所受制还中书，事见《许衡传》。改大司农。枢奏曰：“在太宗世，<br /><br />&nbsp;&nbsp;&nbsp;&nbsp;诏孔子五十一代孙元措仍袭封衍圣公，卒，其子与族人争求袭爵，讼之潜藩，帝<br /><br />&nbsp;&nbsp;&nbsp;&nbsp;时曰：‘第往力学，俟有成德达才，我则官之。’又曲阜有太常雅乐，宪宗命东<br /><br />&nbsp;&nbsp;&nbsp;&nbsp;平守臣辇其歌工舞郎与乐色俎豆至日月山，帝亲临观，饬东平守臣，员阙充补，<br /><br />&nbsp;&nbsp;&nbsp;&nbsp;无辍肄习。且陛下闵圣贤之后《诗》、《书》不通，与凡庶等，既命洛士杨庸选<br /><br />&nbsp;&nbsp;&nbsp;&nbsp;孔、颜、孟三族诸孙俊秀者教之，乞真授庸教官，以成国家育材待聘风动四方之<br /><br />&nbsp;&nbsp;&nbsp;&nbsp;美。王镛炼习故实，宜令提举礼乐，使不致崩坏。”皆从之。诏赴中书议事，及<br /><br />&nbsp;&nbsp;&nbsp;&nbsp;讲定条格，且勉谕曰：“姚枢辞避台司，朕甚嘉焉。省中庶务，须赖一二老成同<br /><br />&nbsp;&nbsp;&nbsp;&nbsp;心图赞，其与尚书刘肃往尽乃心，其尚无隐。”及修条格成，与丞相史天泽奏之，<br /><br />&nbsp;&nbsp;&nbsp;&nbsp;帝深嘉纳。<br /><br />&nbsp;&nbsp;&nbsp;&nbsp;李f谋叛，帝问：“卿料何如？”对曰：“使f乘吾北征之衅，濒海捣<br /><br />&nbsp;&nbsp;&nbsp;&nbsp;燕，闭关居庸，惶骇人心，为上策。与宋连和，负固持久，数扰边，使吾罢于奔<br /><br />&nbsp;&nbsp;&nbsp;&nbsp;救，为中策。如出兵济南，待山东诸侯应援，此成擒耳。”帝曰：“今贼将安出？”<br /><br />&nbsp;&nbsp;&nbsp;&nbsp;对曰：“出下策。”初，帝尝论天下人材，及王文统，枢曰：“此人学术不纯，<br /><br />&nbsp;&nbsp;&nbsp;&nbsp;以游说干诸侯，他日必反。”至是，文统果因f伏诛。<br /><br />&nbsp;&nbsp;&nbsp;&nbsp;四年，拜中书左丞，奏罢世侯，置牧守。或言中书政事大坏，帝怒，大臣罪<br /><br />&nbsp;&nbsp;&nbsp;&nbsp;且不测者，枢上言：<br /><br />&nbsp;&nbsp;&nbsp;&nbsp;太祖开创，跨越前古，施治未遑。自后数朝，官盛刑滥，民困财殚。陛下天<br /><br />&nbsp;&nbsp;&nbsp;&nbsp;资仁圣，自昔在潜，听圣典，访老成，日讲治道。如邢州、河南、陕西，皆不治<br /><br />&nbsp;&nbsp;&nbsp;&nbsp;之甚者，为置安抚、经略、宣抚三使司。其法，选人以居职，颁俸以养廉，去污<br /><br />&nbsp;&nbsp;&nbsp;&nbsp;滥以清政，劝农桑以富民。不及三年，号称大治。诸路之民望陛下之拯己，如赤<br /><br />&nbsp;&nbsp;&nbsp;&nbsp;子之求母。先帝陟遐，国难并兴，天开圣人，缵承大统，即用历代遗制，内立省<br /><br />&nbsp;&nbsp;&nbsp;&nbsp;部，外设监司，自中统至今五六年间，外侮内叛继继不绝，然能使官离债负，民<br /><br />&nbsp;&nbsp;&nbsp;&nbsp;安赋役，府库粗实，仓廪粗完，钞法粗行，国用粗足，官吏迁转，政事更新，皆<br /><br />&nbsp;&nbsp;&nbsp;&nbsp;陛下克保祖宗之基、信用先王之法所致。今创始治道，正宜上答天心，下结民心，<br /><br />&nbsp;&nbsp;&nbsp;&nbsp;睦亲族以固本，建储副以重祚，定大臣以当国，开经筵以格心，修边备以防虞，<br /><br />&nbsp;&nbsp;&nbsp;&nbsp;蓄粮饷以待歉，立学校以育才，劝农桑以厚生。是可以光先烈，成帝德，遗子孙，<br /><br />&nbsp;&nbsp;&nbsp;&nbsp;流远誉。以陛下才略，行此有余。迩者伏闻聪听日烦，朝廷政令日改月异，如木<br /><br />&nbsp;&nbsp;&nbsp;&nbsp;始栽而复移，屋既架而复毁。远近臣民不胜战惧，惟恐大本一废，远业难成，为<br /><br />&nbsp;&nbsp;&nbsp;&nbsp;陛下之后忧，国家之重害。<br /><br />&nbsp;&nbsp;&nbsp;&nbsp;帝怒为释。十年，拜昭文馆大学士，详定礼仪事。其年，襄阳下，遂议取宋。<br /><br />&nbsp;&nbsp;&nbsp;&nbsp;枢奏如求大将，非右丞相安童、知枢密院伯颜不可。十一年，枢言：“陛下降不<br /><br />&nbsp;&nbsp;&nbsp;&nbsp;杀人之诏。伯颜济江，兵不逾时，西起蜀川，东薄海隅，降城三十，户逾百万，<br /><br />&nbsp;&nbsp;&nbsp;&nbsp;自古平南，未有如此之神捷者。今自夏徂秋，一城不降，皆由军官不思国之大计，<br /><br />&nbsp;&nbsp;&nbsp;&nbsp;不体陛下之深仁，利财剽杀所致。扬州、焦山、淮安，人殊死战，我虽克胜，所<br /><br />&nbsp;&nbsp;&nbsp;&nbsp;伤亦多。宋之不能为国审矣，而临安未肯轻下，好生恶死，人之常情，盖不敢也，<br /><br />&nbsp;&nbsp;&nbsp;&nbsp;惟惧吾招徕止杀之信不坚耳。宜申止杀之诏，使赏罚必立，恩信必行，圣虑不劳，<br /><br />&nbsp;&nbsp;&nbsp;&nbsp;军力不费矣。”又请禁宋鞭背、黥面及诸滥刑。十三年，拜翰林学士承旨。十七<br /><br />&nbsp;&nbsp;&nbsp;&nbsp;年，卒，年七十八，谥曰文献。<br /><br />&nbsp;&nbsp;&nbsp;&nbsp;枢天质含弘而仁恕，恭敏而俭勤，未尝疑人欺己。有负其德，亦不留怨。忧<br /><br />&nbsp;&nbsp;&nbsp;&nbsp;患之来，不见言色。有来即谋，必反复告之。<br /><br />&nbsp;&nbsp;&nbsp;&nbsp;子炜，仕为平章政事；从子燧，官至翰林学士承旨，以文章大家知名，卒谥<br /><br />&nbsp;&nbsp;&nbsp;&nbsp;曰文。<br /><br />&nbsp;&nbsp;&nbsp;&nbsp;○许衡<br /><br />&nbsp;&nbsp;&nbsp;&nbsp;许衡，字仲平，怀之河内人也，世为农。父通，避地河南，以泰和九年九月<br /><br />&nbsp;&nbsp;&nbsp;&nbsp;生衡于新郑县。幼有异质，七岁入学，授章句，问其师曰：“读书何为？”师曰：<br /><br />&nbsp;&nbsp;&nbsp;&nbsp;“取科第耳！”曰：“如斯而已乎？”师大奇之。每授书，又能问其旨义。久之，<br /><br />&nbsp;&nbsp;&nbsp;&nbsp;师谓其父母曰：“儿颖悟不凡，他日必有大过人者，吾非其师也。”遂辞去，父<br /><br />&nbsp;&nbsp;&nbsp;&nbsp;母强之不能止。如是者凡更三师。稍长，嗜学如饥渴，然遭世乱，且贫无书。尝<br /><br />&nbsp;&nbsp;&nbsp;&nbsp;从日者家见《书》疏义，因请寓宿，手抄归。既逃难徂徕山，始得《易》王辅嗣<br /><br />&nbsp;&nbsp;&nbsp;&nbsp;说。时兵乱中，衡夜思昼诵，身体而力践之，言动必揆诸义而后发。尝暑中过河<br /><br />&nbsp;&nbsp;&nbsp;&nbsp;阳，渴甚，道有梨，众争取啖之，衡独危坐树下自若。或问之，曰：“非其有而<br /><br />&nbsp;&nbsp;&nbsp;&nbsp;取之，不可也。”人曰：“世乱，此无主。”曰：“梨无主，吾心独无主乎？”<br /><br />&nbsp;&nbsp;&nbsp;&nbsp;转鲁留魏，人见其有德，稍稍从之。居三年，闻乱且定，乃还怀。往来河、洛间，<br /><br />&nbsp;&nbsp;&nbsp;&nbsp;从柳城姚枢得伊洛程氏及新安朱氏书，益大有得。寻居苏门，与枢及窦默相讲习。<br /><br />&nbsp;&nbsp;&nbsp;&nbsp;凡经传、子史、礼乐、名物、星历、兵刑、食货、水利之类，无所不讲，而慨然<br /><br />&nbsp;&nbsp;&nbsp;&nbsp;以道为己任。尝语人曰：“纲常不可一日而亡于天下，苟在上者无以任之，则在<br /><br />&nbsp;&nbsp;&nbsp;&nbsp;下之任也。”凡丧祭娶嫁，必徵于礼，以倡其乡人，学者浸盛。家贫躬耕，粟熟<br /><br />&nbsp;&nbsp;&nbsp;&nbsp;则食，粟不熟则食糠核菜茹，处之泰然，讴诵之声闻户外如金石。财有余，即以<br /><br />&nbsp;&nbsp;&nbsp;&nbsp;分诸族人及诸生之贫者。人有所遗，一毫弗义，弗受也。枢尝被召入京师，以其<br /><br />&nbsp;&nbsp;&nbsp;&nbsp;雪斋居衡，命守者馆之，衡拒不受。庭有果熟烂堕地，童子过之，亦不睨视而去，<br /><br />&nbsp;&nbsp;&nbsp;&nbsp;其家人化之如此。甲寅，世祖出王秦中，以姚枢为劝农使，教民u植。又思所<br /><br />&nbsp;&nbsp;&nbsp;&nbsp;以化秦人，乃召衡为京兆提学。秦人新脱于兵，欲学无师，闻衡来，人人莫不喜<br /><br />&nbsp;&nbsp;&nbsp;&nbsp;幸来学。郡县皆建学校，民大化之。世祖南征，乃还怀，学者攀留之不得，从送<br /><br />&nbsp;&nbsp;&nbsp;&nbsp;之临潼而归。中统元年，世祖即皇帝位，召至京师。时王文统以言利进为平章政<br /><br />&nbsp;&nbsp;&nbsp;&nbsp;事，衡、枢辈入侍，言治乱休戚，必以义为本。文统患之。且窦默日于帝前排其<br /><br />&nbsp;&nbsp;&nbsp;&nbsp;学术，疑衡与之为表里，乃奏以枢为太子太师，默为太子太傅，衡为太子太保，<br /><br />&nbsp;&nbsp;&nbsp;&nbsp;阳为尊用之，实不使数侍上也。默以屡攻文统不中，欲因东宫以避祸，与枢拜命，<br /><br />&nbsp;&nbsp;&nbsp;&nbsp;将入谢。衡曰：“此不安于义也，姑勿论。礼，师傅与太子位东西乡，师傅坐，<br /><br />&nbsp;&nbsp;&nbsp;&nbsp;太子乃坐。公等度能复此乎？不能，则师道自我废也。”枢以为然，乃相与怀制<br /><br />&nbsp;&nbsp;&nbsp;&nbsp;立殿下，五辞乃免。改命枢大司农，默翰林侍讲学士，衡国子祭酒。未几，衡亦<br /><br />&nbsp;&nbsp;&nbsp;&nbsp;谢病归。至元二年，帝以安童为右丞相，欲衡辅之，复召至京师，命议事中书省。<br /><br />&nbsp;&nbsp;&nbsp;&nbsp;衡乃上疏曰：<br /><br />&nbsp;&nbsp;&nbsp;&nbsp;臣性识愚陋，学术荒疏，不意虚名，偶尘圣听。陛下好贤乐善，舍短取长，<br /><br />&nbsp;&nbsp;&nbsp;&nbsp;虽以臣之不才，自甲寅至今十有三年，凡八被诏旨，中怀自念，何以报塞。又日<br /><br />&nbsp;&nbsp;&nbsp;&nbsp;者面奉德音，叮咛恳至，中书大务，容臣尽言。臣虽昏愚，荷陛下知待如此其厚，<br /><br />&nbsp;&nbsp;&nbsp;&nbsp;敢不罄竭所有，裨益万分。孟子以“责难于君谓之恭，陈善闭邪谓之敬”；孔子<br /><br />&nbsp;&nbsp;&nbsp;&nbsp;谓“以道事君，不可则止”。臣之所守，大意盖如此也。伏望陛下宽其不佞，察<br /><br />&nbsp;&nbsp;&nbsp;&nbsp;其至怀，则区区之愚，亦或有小补云。<br /><br />&nbsp;&nbsp;&nbsp;&nbsp;其一曰：自古立国，皆有规模。循而行之，则治功可期。否则心疑目眩，变<br /><br />&nbsp;&nbsp;&nbsp;&nbsp;易分更，未见其可也。昔子产相衰周之列国，孔明治西蜀之一隅，且有定论，终<br /><br />&nbsp;&nbsp;&nbsp;&nbsp;身由之；而堂堂天下，可无一定之说而妄为之哉？考之前代，北方之有中夏者，<br /><br />&nbsp;&nbsp;&nbsp;&nbsp;必行汉法乃可长久。故后魏、辽、金历年最多，他不能者，皆乱亡相继，史册具<br /><br />&nbsp;&nbsp;&nbsp;&nbsp;载，昭然可考。使国家而居朔漠，则无事论此也。今日之治，非此奚宜？夫陆行<br /><br />&nbsp;&nbsp;&nbsp;&nbsp;宜车，水行宜舟，反之则不能行；幽燕食寒，蜀汉食热，反之则必有变。以是论<br /><br />&nbsp;&nbsp;&nbsp;&nbsp;之，国家之当行汉法无疑也。然万世国俗，累朝勋旧，一旦驱之下从臣仆之谋，<br /><br />&nbsp;&nbsp;&nbsp;&nbsp;改就亡国之俗，其势有甚难者。窃尝思之，寒之与暑，固为不同。然寒之变暑也，<br /><br />&nbsp;&nbsp;&nbsp;&nbsp;始于微温，温而热，热而暑，积百有八十二日而寒始尽。暑之变寒，其势亦然，<br /><br />&nbsp;&nbsp;&nbsp;&nbsp;是亦积之之验也。苟能渐之摩之，待以岁月，心坚而确，事易而常，未有不可变<br /><br />&nbsp;&nbsp;&nbsp;&nbsp;者。此在陛下尊信而坚守之，不杂小人，不责近效，不恤流言，则致治之功，庶<br /><br />&nbsp;&nbsp;&nbsp;&nbsp;几可成矣。<br /><br />&nbsp;&nbsp;&nbsp;&nbsp;二曰：中书之务不胜其烦，然其大要在用人、立法二者而已矣。近而譬之：<br /><br />&nbsp;&nbsp;&nbsp;&nbsp;发之在首，不以手理而以栉理；食之在器，不以手取而以匕取。手虽不能，而用<br /><br />&nbsp;&nbsp;&nbsp;&nbsp;栉与匕，是即手之为也。上之用人，何以异此。然人之贤否，未知其详，固不可<br /><br />&nbsp;&nbsp;&nbsp;&nbsp;得而遽用也。然或已知其孰为君子，孰为小人，而复患得患失，莫敢进退，徒曰<br /><br />&nbsp;&nbsp;&nbsp;&nbsp;知人，而实不能用人，亦何益哉！人莫不饮食也，独膳夫为能调五味之和；莫不<br /><br />&nbsp;&nbsp;&nbsp;&nbsp;睹日月也，独星官为能步亏食之数者，诚以得其法故也。古人有言曰：“为高必<br /><br />&nbsp;&nbsp;&nbsp;&nbsp;因丘陵，为下必因川泽，为政必因先王之道。”今里巷之谈，动以古为诟戏，不<br /><br />&nbsp;&nbsp;&nbsp;&nbsp;知今日口之所食，身之所衣，皆古人遗法而不可违者，岂天下之大，国家之重，<br /><br />&nbsp;&nbsp;&nbsp;&nbsp;而古之成法反可违邪？其亦弗思甚矣！夫治人者法也，守法者人也。人法相维，<br /><br />&nbsp;&nbsp;&nbsp;&nbsp;上安下顺，而宰执优游于廊庙之上，不烦不劳，此所谓省也。夫立法用人，今虽<br /><br />&nbsp;&nbsp;&nbsp;&nbsp;未能遽如古昔，然已仕者当给俸以养其廉，未仕者当宽立条格，俾就叙用，则失<br /><br />&nbsp;&nbsp;&nbsp;&nbsp;职之怨少可舒矣。外设监司以察污滥，内专吏部以定资历，则非分之求渐可息矣。<br /><br />&nbsp;&nbsp;&nbsp;&nbsp;再任三任，抑高举下，则人才爵位略可平矣。至于贵家之世袭，品官之任子，版<br /><br />&nbsp;&nbsp;&nbsp;&nbsp;籍之数，续当议之，亦不可缓也。<br /><br />&nbsp;&nbsp;&nbsp;&nbsp;其三曰：民生有欲，无主乃乱，上天眷命，作之君师，此盖以至难任之，非<br /><br />&nbsp;&nbsp;&nbsp;&nbsp;予之可安之地而娱之也。是以尧、舜以来，圣帝明王，莫不兢兢业业、小心畏慎<br /><br />&nbsp;&nbsp;&nbsp;&nbsp;者，诚知天之所畀至难之任，初不可以易心处之也。知其为难而以难处，则难或<br /><br />&nbsp;&nbsp;&nbsp;&nbsp;可为；不知为难而以易处，则他日之难有不可为者矣。孔子曰：“为君难，为臣<br /><br />&nbsp;&nbsp;&nbsp;&nbsp;不易。”为臣之道，臣已告之安童矣。至为君之难，尤陛下所当专意也。臣请言<br /><br />&nbsp;&nbsp;&nbsp;&nbsp;其切而要者：<br /><br />&nbsp;&nbsp;&nbsp;&nbsp;夫人君不患出言之难，而患践言之难。知践言之难，则其出言不容不慎矣。<br /><br />&nbsp;&nbsp;&nbsp;&nbsp;昔刘安世行一不妄语，七年而后成。夫安世一士人也，所交者一家之亲、一乡之<br /><br />&nbsp;&nbsp;&nbsp;&nbsp;众也，同列之臣不过数十百人而止耳，而言犹若此，况天下之大，兆民之众，事<br /><br />&nbsp;&nbsp;&nbsp;&nbsp;有万变，日有万机，人君以一身一心而酬酢之，欲言之无失，岂易能哉？故有昔<br /><br />&nbsp;&nbsp;&nbsp;&nbsp;之所言而今日忘之者，今之所命而后日自违者，可否异同，纷更变易，纪纲不得<br /><br />&nbsp;&nbsp;&nbsp;&nbsp;布，法度不得立，臣下无所持循，奸人因以为弊，天下之人疑惑惊眩，且议其无<br /><br />&nbsp;&nbsp;&nbsp;&nbsp;法无信一至于此也。此无他，至难之地不以难处，而以易处故也。苟从《大学》<br /><br />&nbsp;&nbsp;&nbsp;&nbsp;之道，以修身为本，凡一言一动，必求其然与其所当然，不牵于爱，不蔽于憎，<br /><br />&nbsp;&nbsp;&nbsp;&nbsp;不因于喜，不激于怒，虚心端意，熟思而审处之，虽有不中者盖鲜矣。奈何为人<br /><br />&nbsp;&nbsp;&nbsp;&nbsp;上者多乐舒肆，为人臣者多事容悦。容悦本为私也，私心盛则不畏人矣；舒肆本<br /><br />&nbsp;&nbsp;&nbsp;&nbsp;为欲也，欲心盛则不畏天矣。以不畏天之心，与不畏人之心，感合无间，则其所<br /><br />&nbsp;&nbsp;&nbsp;&nbsp;务者皆快心事耳。快心则口欲言而言，身欲动而动，又安肯兢兢业业，以修身为<br /><br />&nbsp;&nbsp;&nbsp;&nbsp;本，一言一动，熟思而审处之乎？此人君践言之难，而又难于天下之人也。<br /><br />&nbsp;&nbsp;&nbsp;&nbsp;人之情伪，有易有险，险者难知，易者易知，此特系夫人之险易者然也。然<br /><br />&nbsp;&nbsp;&nbsp;&nbsp;又有众寡之分焉。寡则易知，众则难知，故在上者难于知下，而在下者易于知上，<br /><br />&nbsp;&nbsp;&nbsp;&nbsp;其势然也。处难知之地，御难知之人，欲其不见欺也难矣。昔包拯刚严峭直，号<br /><br />&nbsp;&nbsp;&nbsp;&nbsp;为明察，然一小吏而能欺之。然拯一京尹耳，其见欺于人，不过误一事、害一人<br /><br />&nbsp;&nbsp;&nbsp;&nbsp;而已。人君处亿兆之上，操予夺进退赏罚生杀之权，不幸见欺，则以非为是，以<br /><br />&nbsp;&nbsp;&nbsp;&nbsp;是为非，其害有不可胜既也。人君惟无喜怒也，有喜怒，则赞其喜以市恩，鼓其<br /><br />&nbsp;&nbsp;&nbsp;&nbsp;怒以张势。人君惟无爱憎也，有爱憎，则假其爱以济私，藉其憎以复怨。甚至本<br /><br />&nbsp;&nbsp;&nbsp;&nbsp;无喜也，诳之使喜，本无怒也，激之使怒，本不足爱也，而诳誉之使爱，本无可<br /><br />&nbsp;&nbsp;&nbsp;&nbsp;憎也，而强短之使憎。若是，则进者未必为君子，退者未必为小人，予者未必为<br /><br />&nbsp;&nbsp;&nbsp;&nbsp;有功，夺者未必为有罪，以至赏之、罚之、生之、杀之，鲜有得其正者。人君不<br /><br />&nbsp;&nbsp;&nbsp;&nbsp;悟其受欺也，而反任之以防天下之欺，欺而至此，尚可防邪？大抵人君以知人为<br /><br />&nbsp;&nbsp;&nbsp;&nbsp;贵，以用人为急。用得其人，则无事于防矣。既不出此，则所近者争进之人耳，<br /><br />&nbsp;&nbsp;&nbsp;&nbsp;好利之人耳，无耻之人耳。彼挟其诈术，千蹊万径，以蛊君心，欲防其欺，虽尧、<br /><br />&nbsp;&nbsp;&nbsp;&nbsp;舜不能也。<br /><br />&nbsp;&nbsp;&nbsp;&nbsp;夫贤者以公为心，以爱为心，不为利回，不为势屈，置之周行，则庶事得其<br /><br />&nbsp;&nbsp;&nbsp;&nbsp;正，天下被其泽，其于人国，重固如此也。夫贤者遭时不偶，务自韬晦，世固未<br /><br />&nbsp;&nbsp;&nbsp;&nbsp;易知也。虽或知之，而无所援引，则人君无由知也。人君知之，然召之命之，泛<br /><br />&nbsp;&nbsp;&nbsp;&nbsp;如厮养，贤者有不屑也。虽或接之以貌，待之以礼，然而言不见用，贤者不处也。<br /><br />&nbsp;&nbsp;&nbsp;&nbsp;或用其言也，而复使小人参之，责小利，期近效，有用贤之名，无用贤之实，贤<br /><br />&nbsp;&nbsp;&nbsp;&nbsp;者亦岂肯尸位素餐以取讥于天下哉！此特难进者也，而又有难合者焉。人君处崇<br /><br />&nbsp;&nbsp;&nbsp;&nbsp;高之地，大抵乐闻人过，而不乐于闻己之过，务快己之心，而不务快民之心。贤<br /><br />&nbsp;&nbsp;&nbsp;&nbsp;者必欲匡而正之，扶而安之，如尧、舜之正、尧、舜之安而后已，故其势恒难合。<br /><br />&nbsp;&nbsp;&nbsp;&nbsp;况夫奸邪佞幸，丑正而恶直，肆为诋毁，多方以陷之，将见罪戾之不免，又可望<br /><br />&nbsp;&nbsp;&nbsp;&nbsp;其庶事得其正，而天下被其泽邪！自古及今，端人雅士所以重于进而轻于退者，<br /><br />&nbsp;&nbsp;&nbsp;&nbsp;盖以此耳。大禹圣人，闻善即拜，益犹戒之以“任贤勿贰，去邪勿疑”，后世人<br /><br />&nbsp;&nbsp;&nbsp;&nbsp;主宜如何也？此任贤之难也。<br /><br />&nbsp;&nbsp;&nbsp;&nbsp;奸邪之人，其为心也险，其用术也巧。惟险也，故千态万状而人莫能知；惟<br /><br />&nbsp;&nbsp;&nbsp;&nbsp;巧也，故千蹊万径而人莫能御。其谄似恭，其讦似直，其欺似可信，其佞似可近。<br /><br />&nbsp;&nbsp;&nbsp;&nbsp;务以窥人君之喜怒而迎合之，窃其势以立己之威，济其欲以结主之爱。爱隆于上，<br /><br />&nbsp;&nbsp;&nbsp;&nbsp;威擅于下，大臣不敢议，近亲不敢言，毒被天下而上莫之知，至是而求去之，亦<br /><br />&nbsp;&nbsp;&nbsp;&nbsp;已难矣。虽然，此特人主之不悟者也，犹有说焉。如宇文士及之佞，太宗灼见其<br /><br />&nbsp;&nbsp;&nbsp;&nbsp;情而不能斥；李林甫妒贤嫉能，明皇洞见其奸而不能退。邪之惑人，有如此者，<br /><br />&nbsp;&nbsp;&nbsp;&nbsp;可不畏哉！<br /><br />&nbsp;&nbsp;&nbsp;&nbsp;夫上以诚爱下，则下以忠报上，感应之理然也。然考之往昔，有不可以常情<br /><br />&nbsp;&nbsp;&nbsp;&nbsp;论者。禹抑洪水以救民，启又能敬承继禹之道，其泽深矣，然一传而太康失道，<br /><br />&nbsp;&nbsp;&nbsp;&nbsp;则万姓仇怨而去者，何邪？汉高帝起布衣，天下影从，荥阳之难，纪信至捐生以<br /><br />&nbsp;&nbsp;&nbsp;&nbsp;赴急，则人心之归可见矣。及天下己定，而沙中有谋反者，又何邪？窃尝思之，<br /><br />&nbsp;&nbsp;&nbsp;&nbsp;民之戴君，本于天命，初无不顺之心，特由使之失望，使之不平，然后怨怒生焉。<br /><br />&nbsp;&nbsp;&nbsp;&nbsp;禹、启爱民如赤子，而太康逸豫以灭德，是以失望；汉高以宽仁得天下，及其已<br /><br />&nbsp;&nbsp;&nbsp;&nbsp;定，乃以爱憎行诛赏，是以不平。古今人君，凡有恩泽于民，而民怨且怒者，皆<br /><br />&nbsp;&nbsp;&nbsp;&nbsp;类此也。夫人君有位之初，既出美言而告天下矣，既而实不能副，故怨生焉。等<br /><br />&nbsp;&nbsp;&nbsp;&nbsp;人臣耳，无大相远，人君特以己之私而厚一人，则其薄者已疾之矣，况于薄有功<br /><br />&nbsp;&nbsp;&nbsp;&nbsp;而厚有罪，人得不怒于心邪？必如古者《大学》之道，以修身为本，一言一动，<br /><br />&nbsp;&nbsp;&nbsp;&nbsp;举可以为天下之法，一赏一罚，举可以合天下之公，则亿兆之心，将不求而自得，<br /><br />&nbsp;&nbsp;&nbsp;&nbsp;又岂有失望不平之累哉！<br /><br />&nbsp;&nbsp;&nbsp;&nbsp;三代而下，称盛治者，无如汉之文、景，然考之当时，天象数变，山崩地震，<br /><br />&nbsp;&nbsp;&nbsp;&nbsp;未易遽数，是将小则有水旱之灾，大则有乱亡之应，非徒然而已也。而文、景克<br /><br />&nbsp;&nbsp;&nbsp;&nbsp;承天心，一以养民为务，今年劝农桑，明年减田租，恳爱如此，宜其民心得而和<br /><br />&nbsp;&nbsp;&nbsp;&nbsp;气应也。臣窃见前年秋孛出西方，彗出东方，去年冬彗见东方，复见西方。议者<br /><br />&nbsp;&nbsp;&nbsp;&nbsp;谓当除旧布新，以应天变。臣以为曷若直法文、景之恭俭爱民，为理明义正而可<br /><br />&nbsp;&nbsp;&nbsp;&nbsp;信也。天之树君，本为下民。故孟子谓“民为重，君为轻”，《书》亦曰“天视<br /><br />&nbsp;&nbsp;&nbsp;&nbsp;自我民视，天听自我民听”。以是论之，则天之道恒在于下，恒在于不足也。君<br /><br />&nbsp;&nbsp;&nbsp;&nbsp;人者，不求之下而求之高，不求之不足而求之有余，斯其所以召天变也。其变已<br /><br />&nbsp;&nbsp;&nbsp;&nbsp;生，其象已著，乖戾之几已萌，犹且因仍故习，抑其下而损其不足，谓之顺天，<br /><br />&nbsp;&nbsp;&nbsp;&nbsp;不亦难乎？<br /><br />&nbsp;&nbsp;&nbsp;&nbsp;此六者，皆难之目也。举其要，则修德、用贤、爱民三者而已。此谓治本。<br /><br />&nbsp;&nbsp;&nbsp;&nbsp;本立，则纪纲可布，法度可行，治功可必。否则爱恶相攻，善恶交病，生民不免<br /><br />&nbsp;&nbsp;&nbsp;&nbsp;于水火，以是为治，万不能也。<br /><br />&nbsp;&nbsp;&nbsp;&nbsp;其四曰：语古之圣君，必曰尧、舜；语古之贤相，必曰稷、契。盖尧、舜能<br /><br />&nbsp;&nbsp;&nbsp;&nbsp;知天道而顺承之，稷、契又知尧、舜之心而辅赞之，此所以为法于天下，可传于<br /><br />&nbsp;&nbsp;&nbsp;&nbsp;后世也。夫天道好生而不私，尧与舜亦好生而不私。若“克明俊德”，至于“黎<br /><br />&nbsp;&nbsp;&nbsp;&nbsp;民于变”，“敬授人时”，至于“庶绩咸熙”，此顺承天道之实也。稷播百谷以<br /><br />&nbsp;&nbsp;&nbsp;&nbsp;厚民生，契敷五教以善民心，此辅赞尧、舜之实也。臣尝复熟推衍，思之又思，<br /><br />&nbsp;&nbsp;&nbsp;&nbsp;参之往古圣贤之言无不同，验之历代治乱之迹无不合。盖此道之行，民可使富，<br /><br />&nbsp;&nbsp;&nbsp;&nbsp;兵可使强，人才可使盛，国势可使重，夙夜念之至熟也。今国家徒知敛财之巧，<br /><br />&nbsp;&nbsp;&nbsp;&nbsp;而不知生财之由；徒知防人之欺，而不欲养人之善；徒患法令之难行，而不患法<br /><br />&nbsp;&nbsp;&nbsp;&nbsp;令无可行之地。诚能优重农民，勿扰勿害，驱游惰之人而归之南亩，课之种艺，<br /><br />&nbsp;&nbsp;&nbsp;&nbsp;恳喻而督行之，十年之后，仓府之积，当非今日之比矣。自都邑而至州县，皆设<br /><br />&nbsp;&nbsp;&nbsp;&nbsp;学校，使皇子以下至于庶人之子弟，皆入于学，以明父子君臣之大伦，自洒扫应<br /><br />&nbsp;&nbsp;&nbsp;&nbsp;对以至平天下之要道，十年已后，上知所以御下，下知所以事上，上下和睦，又<br /><br />&nbsp;&nbsp;&nbsp;&nbsp;非今日之比矣。二者之行，万目斯举，否则他皆不可期也。是道也，尧、舜之道<br /><br />&nbsp;&nbsp;&nbsp;&nbsp;也。孟子曰：“我非尧、舜之道，不敢以陈于王前。”臣愚区区，窃亦愿学也。<br /><br />&nbsp;&nbsp;&nbsp;&nbsp;其五曰：天下所以定者，民志定，则士安于士，农安于农，工商安于为工商，<br /><br />&nbsp;&nbsp;&nbsp;&nbsp;则在上之人有可安之理矣。夫民不安于白屋，必求禄仕；仕不安于卑位，必求尊<br /><br />&nbsp;&nbsp;&nbsp;&nbsp;荣。四方万里，辐辏并进，各怀无厌无耻之心，在上之人可不为寒心哉！臣闻取<br /><br />&nbsp;&nbsp;&nbsp;&nbsp;天下者尚勇敢，守天下者尚退让。取也守也，各有其宜，君人者不可不审也。夫<br /><br />&nbsp;&nbsp;&nbsp;&nbsp;审而后发，发无不中，否则触事而遽喜怒，喜怒之色见于貌，言出于口，人皆知<br /><br />&nbsp;&nbsp;&nbsp;&nbsp;之。徐考其故，知其无可喜者则必悔其喜之失，无可怒者则必悔其怒之失，甚至<br /><br />&nbsp;&nbsp;&nbsp;&nbsp;先喜而后怒，先怒而后喜，号令数变，喜怒不节之故也。是以先王潜心恭默，不<br /><br />&nbsp;&nbsp;&nbsp;&nbsp;易喜怒，其未发也，虽至近莫能知其发也，虽至亲莫能移，是以号令简而无悔，<br /><br />&nbsp;&nbsp;&nbsp;&nbsp;则无不中节矣。夫数变，不可也；数失信，尤不可也。周幽无道，故不恤此，今<br /><br />&nbsp;&nbsp;&nbsp;&nbsp;无此，何苦使人之不信也。<br /><br />&nbsp;&nbsp;&nbsp;&nbsp;书奏，帝嘉纳之。衡自见帝，多奏陈，及退，皆削其草，故其言多秘，世罕<br /><br />&nbsp;&nbsp;&nbsp;&nbsp;得闻，所传者特此耳。衡多病，帝听五日一至省，时赐尚方名药美酒以调养之。<br /><br />&nbsp;&nbsp;&nbsp;&nbsp;四年，乃听其归怀。五年，复召还，奏对亦秘。六年，命与太常卿徐世隆定朝仪，<br /><br />&nbsp;&nbsp;&nbsp;&nbsp;仪成，帝临观，甚悦。又诏与太保刘秉忠、左丞张文谦定官制，衡历考古今分并<br /><br />&nbsp;&nbsp;&nbsp;&nbsp;统属之序，去其权摄增置冗长侧置者，凡省部、院台、郡县与夫后妃、储藩、百<br /><br />&nbsp;&nbsp;&nbsp;&nbsp;司所联属统制，定为图。七年，奏上之。翌日，使集公卿杂议中书、院台行移之<br /><br />&nbsp;&nbsp;&nbsp;&nbsp;体，衡曰：“中书佐天子总国政，院台宜具呈。”时商挺在枢密，高鸣在台，皆<br /><br />&nbsp;&nbsp;&nbsp;&nbsp;不乐，欲定为咨禀，因大言以动衡曰：“台院皆宗亲大臣，若一忤，祸不可测。”<br /><br />&nbsp;&nbsp;&nbsp;&nbsp;衡曰：“吾论国制耳，何与于人？”遂以其言质帝前，帝曰：“衡言是也，吾意<br /><br />&nbsp;&nbsp;&nbsp;&nbsp;亦若是。”<br /><br />&nbsp;&nbsp;&nbsp;&nbsp;未几，阿合马为中书平章政事，领尚书省六部事，因擅权，势倾朝野，一时<br /><br />&nbsp;&nbsp;&nbsp;&nbsp;大臣多阿之，衡每与之议，必正言不少让。已而其子又有佥枢密院之命，衡独执<br /><br />&nbsp;&nbsp;&nbsp;&nbsp;议曰：“国家事权，兵民财三者而已。今其父典民与财，子又典兵，不可。”帝<br /><br />&nbsp;&nbsp;&nbsp;&nbsp;曰：“卿虑其反邪？”衡对曰：“彼虽不反，此反道也。”阿合马由是衔之，亟<br /><br />&nbsp;&nbsp;&nbsp;&nbsp;荐衡宜在中书，欲因以事中之。俄除左丞，衡屡入辞免，帝命左右掖衡出。衡出<br /><br />&nbsp;&nbsp;&nbsp;&nbsp;及阈，还奏曰：“陛下命臣出，岂出省邪？”帝笑曰：“出殿门耳。”从幸上京，<br /><br />&nbsp;&nbsp;&nbsp;&nbsp;乃论列阿合马专权罔上、蠹政害民若干事，不报。因谢病请解机务。帝恻然，召<br /><br />&nbsp;&nbsp;&nbsp;&nbsp;其子师可入，谕旨，且命举自代者。衡奏曰：“用人，天子之大柄也。臣下泛论<br /><br />&nbsp;&nbsp;&nbsp;&nbsp;其贤否则可，若授之以位，则当断自宸衷，不可使臣下有市恩之渐也。”<br /><br />&nbsp;&nbsp;&nbsp;&nbsp;帝久欲开太学，会衡请罢益力，乃从其请。八年，以为集贤大学士，兼国子<br /><br />&nbsp;&nbsp;&nbsp;&nbsp;祭酒，亲为择蒙古弟子俾教之。衡闻命，喜曰：“此吾事也。国人子大朴未散，<br /><br />&nbsp;&nbsp;&nbsp;&nbsp;视听专一，若置之善类中涵养数年，将必为国用。”乃请征其弟子王梓、刘季伟、<br /><br />&nbsp;&nbsp;&nbsp;&nbsp;韩思永、耶律有尚、吕端善、姚燧、高凝、白栋、苏郁、姚敦、孙安、刘安中十<br /><br />&nbsp;&nbsp;&nbsp;&nbsp;二人为伴读。诏驿召之来京师，分处各斋，以为斋长。时所选弟子皆幼稚，衡待<br /><br />&nbsp;&nbsp;&nbsp;&nbsp;之如成人，爱之如子，出入进退，其严若君臣。其为教，因觉以明善，因明以开<br /><br />&nbsp;&nbsp;&nbsp;&nbsp;蔽，相其动息以为张弛。课诵少暇，即习礼，或习书算。少者则令习拜跪、揖让、<br /><br />&nbsp;&nbsp;&nbsp;&nbsp;进退、应对，或射，或投壶，负者罚读书若干遍。久之，诸生人人自得，尊师敬<br /><br />&nbsp;&nbsp;&nbsp;&nbsp;业，下至童子，亦知三纲五常为生人之道。<br /><br />&nbsp;&nbsp;&nbsp;&nbsp;十年，权臣屡毁汉法，诸生廪食或不继，衡请还怀。帝以问翰林学士王磐，<br /><br />&nbsp;&nbsp;&nbsp;&nbsp;磐对曰：“衡教人有法，诸生行可从政，此国之大体，宜勿听其去。”帝命诸老<br /><br />&nbsp;&nbsp;&nbsp;&nbsp;臣议其去留，窦默为衡恳请之，乃听衡还，以赞善王恂摄学事。刘秉忠等奏，乞<br /><br />&nbsp;&nbsp;&nbsp;&nbsp;以衡弟子耶律有尚、苏郁、白栋为助教，以守衡规矩，从之。<br /><br />&nbsp;&nbsp;&nbsp;&nbsp;国家自得中原，用金《大明历》，自大定是正后六七十年，气朔加时渐差。<br /><br />&nbsp;&nbsp;&nbsp;&nbsp;帝以海宇混一，宜协时正日。十三年，诏王恂定新历。恂以为历家知历数而不知<br /><br />&nbsp;&nbsp;&nbsp;&nbsp;历理，宜得衡领之，乃以集贤大学士兼国子祭酒，教领太史院事，召至京。衡以<br /><br />&nbsp;&nbsp;&nbsp;&nbsp;为冬至者历之本，而求历本者在验气。今所用宋旧仪，自汴还至京师，已自乖舛，<br /><br />&nbsp;&nbsp;&nbsp;&nbsp;加之岁久，规环不叶。乃与太史令郭守敬等新制仪象圭表，自丙子之冬日测晷景，<br /><br />&nbsp;&nbsp;&nbsp;&nbsp;得丁丑、戊寅、己卯三年冬至加时，减《大明历》十九刻二十分，又增损古岁余<br /><br />&nbsp;&nbsp;&nbsp;&nbsp;岁差法，上考春秋以来冬至，无不尽合。以月食冲及金木二星距验冬至日躔，校<br /><br />&nbsp;&nbsp;&nbsp;&nbsp;旧历退七十六分。以日转迟疾中平行度验月离宿度，加旧历三十刻。以线代管窥<br /><br />&nbsp;&nbsp;&nbsp;&nbsp;测赤道宿度。以四正定气立损益限，以定日之盈缩。分二十八限为三百三十六，<br /><br />&nbsp;&nbsp;&nbsp;&nbsp;以定月之迟疾。以赤道变九道定月行。以迟疾转定度分定朔，而不用平行度。以<br /><br />&nbsp;&nbsp;&nbsp;&nbsp;日月实合时刻定晦，而不用虚进法。以躔离IH定交食。其法视古皆密，而又<br /><br />&nbsp;&nbsp;&nbsp;&nbsp;悉去诸历积年月日法之傅会者，一本天道自然之数，可以施之永久而无弊。自余<br /><br />&nbsp;&nbsp;&nbsp;&nbsp;正讹完阙，盖非一事。十七年，历成，奏上之，赐名曰《授时历》，颁之天下。<br /><br />&nbsp;&nbsp;&nbsp;&nbsp;六月，以疾请还怀。皇太子为请于帝，以子师可为怀孟路总管以养之，且使<br /><br />&nbsp;&nbsp;&nbsp;&nbsp;东宫官来谕衡曰：“公毋以道不行为忧也，公安则道行有时矣，其善药自爱。”<br /><br />&nbsp;&nbsp;&nbsp;&nbsp;十八年，衡病革，家人祠，衡曰：“吾一日未死，宁不有事于祖考。”扶而起，<br /><br />&nbsp;&nbsp;&nbsp;&nbsp;奠献如仪。既撤，家人，怡怡如也。已而卒，年七十三。是日，大雷电，风拔<br /><br />&nbsp;&nbsp;&nbsp;&nbsp;木。怀人无贵贱少长，皆哭于门。四方学士闻讣，皆聚哭。有数千里来祭哭墓下<br /><br />&nbsp;&nbsp;&nbsp;&nbsp;者。<br /><br />&nbsp;&nbsp;&nbsp;&nbsp;衡善教，其言煦煦，虽与童子语，如恐伤之。故所至，无贵贱贤不肖皆乐从<br /><br />&nbsp;&nbsp;&nbsp;&nbsp;之，随其才昏明大小，皆有所得，可以为世用。所去，人皆哭泣，不忍舍，服念<br /><br />&nbsp;&nbsp;&nbsp;&nbsp;其教如金科玉条，终身不敢忘。或未尝及门，传其绪余，而折节力行为名世者，<br /><br />&nbsp;&nbsp;&nbsp;&nbsp;往往有之。听其言，虽武人俗士、异端之徒，无不感悟者。丞相安童一见衡，语<br /><br />&nbsp;&nbsp;&nbsp;&nbsp;同列曰：“若辈自谓不相上下，盖十百与千万也。”翰林承旨王磐气概一世，少<br /><br />&nbsp;&nbsp;&nbsp;&nbsp;所与可，独见衡曰：“先生，神明也。”大德元年，赠荣禄大夫、司徒，谥文正。<br /><br />&nbsp;&nbsp;&nbsp;&nbsp;至大二年，加正学垂宪佐运功臣、太傅、开府仪同三司，封魏国公。皇庆二年，<br /><br />&nbsp;&nbsp;&nbsp;&nbsp;诏从祀孔子庙廷。延v初，又诏立书院京兆以祀衡，给田奉祠事，名鲁斋书院。<br /><br />&nbsp;&nbsp;&nbsp;&nbsp;鲁，衡居魏时所署斋名也。子师可。<br /><br />&nbsp;&nbsp;&nbsp;&nbsp;○窦默（李俊民附）<br /><br />&nbsp;&nbsp;&nbsp;&nbsp;窦默，字子声，初名杰，字汉卿，广平肥乡人。幼知读书，毅然有立志。族<br /><br />&nbsp;&nbsp;&nbsp;&nbsp;祖旺，为郡功曹，令习吏事，不肯就。会国兵伐金，默为所俘。同时被俘者三十<br /><br />&nbsp;&nbsp;&nbsp;&nbsp;人，皆见杀，惟默得脱，归其乡。家破，母独存，惊怖之余，母子俱得疾，母竟<br /><br />&nbsp;&nbsp;&nbsp;&nbsp;亡，扶病藁葬。而大兵复至，遂南走渡河，依母党吴氏。医者王翁妻以女，使业<br /><br />&nbsp;&nbsp;&nbsp;&nbsp;医。转客蔡州，遇名医李浩，授以铜人针法。金主迁蔡，默恐兵且至，又走德安。<br /><br />&nbsp;&nbsp;&nbsp;&nbsp;孝感令谢宪子以伊洛性理之书授之，默自以为昔未尝学，而学自此始。适中书杨<br /><br />&nbsp;&nbsp;&nbsp;&nbsp;惟中奉旨招集儒、道、释之士，默乃北归，隐于大名，与姚枢、许衡朝暮讲习，<br /><br />&nbsp;&nbsp;&nbsp;&nbsp;至忘寝食。继还肥乡，以经术教授，由是知名。<br /><br />&nbsp;&nbsp;&nbsp;&nbsp;世祖在潜邸，遣召之，默变姓名以自晦。使者俾其友人往见，而微服踵其后，<br /><br />&nbsp;&nbsp;&nbsp;&nbsp;默不得已，乃拜命。既至，问以治道，默首以三纲五常为对。世祖曰：“人道之<br /><br />&nbsp;&nbsp;&nbsp;&nbsp;端，孰大于此。失此，则无以立于世矣。”默又言：“帝王之道，在诚意正心，<br /><br />&nbsp;&nbsp;&nbsp;&nbsp;心既正，则朝廷远近莫敢不一于正。”一日凡三召与语，奏对皆称旨，自是敬待<br /><br />&nbsp;&nbsp;&nbsp;&nbsp;加礼，不令暂去左右。世祖问今之明治道者，默荐姚枢，即召用之。俄命皇子真<br /><br />&nbsp;&nbsp;&nbsp;&nbsp;金从默学，赐以玉带钩，谕之曰：“此金内府故物，汝老人，佩服为宜，且使我<br /><br />&nbsp;&nbsp;&nbsp;&nbsp;子见之如见我也。”久之，请南还，命大名、顺德各给田宅，有司岁具衣物以为<br /><br />&nbsp;&nbsp;&nbsp;&nbsp;常。<br /><br />&nbsp;&nbsp;&nbsp;&nbsp;世祖即位，召至上都，问曰：“朕欲求如唐魏徵者，有其人乎？”默对曰：<br /><br />&nbsp;&nbsp;&nbsp;&nbsp;“犯颜谏诤，刚毅不屈，则许衡其人也。深识远虑，有宰相才，则史天泽其人也。”<br /><br />&nbsp;&nbsp;&nbsp;&nbsp;天泽时宣抚河南，帝即召拜右丞相，以默为翰林侍讲学士。时初建中书省，平章<br /><br />&nbsp;&nbsp;&nbsp;&nbsp;政事王文统颇见委任，默上书曰：<br /><br />&nbsp;&nbsp;&nbsp;&nbsp;臣事陛下十有余年，数承顾问，与闻圣训，有以见陛下急于求治，未尝不以<br /><br />&nbsp;&nbsp;&nbsp;&nbsp;利生民安社稷为心。时先帝在上，奸臣擅权，总天下财赋，操执在手，贡进奇货，<br /><br />&nbsp;&nbsp;&nbsp;&nbsp;炫耀纷华，以娱悦上心。其扇结朋党、离间骨肉者，皆此徒也。此徒当路，陛下<br /><br />&nbsp;&nbsp;&nbsp;&nbsp;所以不能尽其初心。救世一念，涵养有年矣。今天顺人应，诞登大宝，天下生民，<br /><br />&nbsp;&nbsp;&nbsp;&nbsp;莫不欢忻踊跃，引领盛治。然平治天下，必用正人端士，唇吻小人一时功利之说，<br /><br />&nbsp;&nbsp;&nbsp;&nbsp;必不能定立国家基本，为子孙久远之计。其卖利献勤、乞怜取宠者，使不得行其<br /><br />&nbsp;&nbsp;&nbsp;&nbsp;志，斯可矣。若夫钩距揣摩，以利害惊动人主之意者，无他，意在摈斥诸贤，独<br /><br />&nbsp;&nbsp;&nbsp;&nbsp;执政柄耳，此苏、张之流也，惟陛下察之。伏望别选公明有道之士，授以重任，<br /><br />&nbsp;&nbsp;&nbsp;&nbsp;则天下幸甚。<br /><br />&nbsp;&nbsp;&nbsp;&nbsp;他日，默与王鹗、姚枢俱在帝前，复面斥文统曰：“此人学术不正，久居相<br /><br />&nbsp;&nbsp;&nbsp;&nbsp;位，必祸天下。”帝曰：“然则谁可相者？”默曰：“以臣观之，无如许衡。”<br /><br />&nbsp;&nbsp;&nbsp;&nbsp;帝不悦而罢。文统深忌之，乃请以默为太子太傅，默辞曰：“太子位号未正，臣<br /><br />&nbsp;&nbsp;&nbsp;&nbsp;不敢先受太傅之名。”乃复以为翰林侍讲学士，详见《许衡传》。默俄谢病归，<br /><br />&nbsp;&nbsp;&nbsp;&nbsp;未几，文统伏诛，帝追忆其言，谓近臣曰：“曩言王文统不可用者，惟窦汉卿一<br /><br />&nbsp;&nbsp;&nbsp;&nbsp;人。向使更有一二人言之，朕宁不之思耶？”召还，赐第京师，命有司月给廪禄，<br /><br />&nbsp;&nbsp;&nbsp;&nbsp;国有大政，辄以访之。<br /><br />&nbsp;&nbsp;&nbsp;&nbsp;默与王磐等请分置翰林院，专掌蒙古文字，以翰林学士承旨撒的迷底里主之；<br /><br />&nbsp;&nbsp;&nbsp;&nbsp;其翰林兼国史院，仍旧纂修国史，典制诰，备顾问，以翰林学士承旨兼修起居注<br /><br />&nbsp;&nbsp;&nbsp;&nbsp;和礼霍孙主之。帝可其奏。默又言：“三代所以风俗淳厚、历数长久者，皆设学<br /><br />&nbsp;&nbsp;&nbsp;&nbsp;养士所致。今宜建学立师，博选贵族子弟教之，以示风化之本。”帝嘉纳之。默<br /><br />&nbsp;&nbsp;&nbsp;&nbsp;尝与刘秉忠、姚枢、刘肃、商挺侍上前，默言：“君有过举，臣当直言，都俞吁<br /><br />&nbsp;&nbsp;&nbsp;&nbsp;颍古之所尚。今则不然，君曰可，臣亦以为可，君曰否，臣亦以为否，非善<br /><br />&nbsp;&nbsp;&nbsp;&nbsp;政也。”明日，复侍帝于幄殿。猎者失一鹘，帝怒，侍臣或从旁大声谓宜加罪。<br /><br />&nbsp;&nbsp;&nbsp;&nbsp;帝恶其迎合，命杖之，释猎者不问。既退，秉忠等贺默曰：“非公诚结主知，安<br /><br />&nbsp;&nbsp;&nbsp;&nbsp;得感悟至此。”<br /><br />&nbsp;&nbsp;&nbsp;&nbsp;至元十二年，默年八十，公卿皆往贺，帝闻之，拱手曰：“此辈贤者，安得<br /><br />&nbsp;&nbsp;&nbsp;&nbsp;请于上帝，减去数年，留朕左右，共治天下，惜今老矣！”怅然者久之。默既老，<br /><br />&nbsp;&nbsp;&nbsp;&nbsp;不视事，帝数遣中使以珍玩及诸器物往存问焉。十七年，加昭文馆大学士，卒，<br /><br />&nbsp;&nbsp;&nbsp;&nbsp;年八十五。讣闻，帝深为嗟悼，厚加R赐，皇太子亦赙以钞二千贯，命有司护送<br /><br />&nbsp;&nbsp;&nbsp;&nbsp;归葬肥乡。<br /><br />&nbsp;&nbsp;&nbsp;&nbsp;默为人乐易，平居未尝评品人物，与人居，温然儒者也。至论国家大计，面<br /><br />&nbsp;&nbsp;&nbsp;&nbsp;折廷诤，人谓汲黯无以过之。帝尝谓侍臣曰：“朕求贤三十年，惟得窦汉卿及李<br /><br />&nbsp;&nbsp;&nbsp;&nbsp;俊民二人。”又曰：“如窦汉卿之心，姚公茂之才，合而为一，斯可谓全人矣。”<br /><br />&nbsp;&nbsp;&nbsp;&nbsp;后累赠太师，封魏国公，谥文正。子履，集贤大学士。<br /><br />&nbsp;&nbsp;&nbsp;&nbsp;李俊民，字用章，泽州人。得河南程氏传受之学。金承安中，举进士第一，<br /><br />&nbsp;&nbsp;&nbsp;&nbsp;应奉翰林文字。未几，弃官不仕，以所学教授乡里，从之者甚盛，至有不远千里<br /><br />&nbsp;&nbsp;&nbsp;&nbsp;而来者。金源南迁，隐于嵩山，后徙怀州，俄复隐于西山。既而变起仓猝，人服<br /><br />&nbsp;&nbsp;&nbsp;&nbsp;其先知。俊民在河南时，隐士荆先生者，授以邵雍《皇极》数。时之知数者，无<br /><br />&nbsp;&nbsp;&nbsp;&nbsp;出刘秉忠之右，亦自以为弗及也。世祖在潜藩，以安车召之，延访无虚日。遽乞<br /><br />&nbsp;&nbsp;&nbsp;&nbsp;还山，世祖重违其意，遣中贵人护送之。又尝令张仲一问以祯祥，及即位，其言<br /><br />&nbsp;&nbsp;&nbsp;&nbsp;皆验。而俊民已死，赐谥庄静先生。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959314);">加入书签</a><a
                        href="959297.html">上一页</a>&larr;<a href="index.html">返回列表</a>&rarr;<a
                            href="959325.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959297.html"; var next_page = "959325.html"; var index_page = "index.html"; var sortid = "9"; var article_id = "14699"; var chapter_id = "959314"; var articlename = "元史"; var chaptername = " 卷一百五十八 列传第四十五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>