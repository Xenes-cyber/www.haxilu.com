<!DOCTYPE html>
<html>
<head>
<meta charset="gbk" />
<title>元史- 卷一百六十七 列传第五十四-在线阅读-哈西文学网</title>
<meta name="keywords" content="宋濂，元史， 卷一百六十七 列传第五十四全文， 卷一百六十七 列传第五十四在线阅读 哈西文学网" />
<meta name="description" content="哈西文学网提供宋濂的元史  卷一百六十七 列传第五十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959567.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959567.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十七 列传第五十四</h1>
            <div class="link xb">
                <a href="959523.html">上一页</a>&larr;<a href="index.html">返回列表</a>&rarr;<a
                    href="959603.html">下一页</a></div>			
            <div id="BookText">&nbsp;&nbsp;&nbsp;&nbsp;○张立道<br /><br />&nbsp;&nbsp;&nbsp;&nbsp;张立道，字显卿。其先陈留人，后徙大名。父善，登金进土第。岁壬辰，国<br /><br />&nbsp;&nbsp;&nbsp;&nbsp;兵下河南，善以策干太第拖雷，命为必^赤。立道年十七，以父任备宿卫。世祖<br /><br />&nbsp;&nbsp;&nbsp;&nbsp;即位，立道从北征，未尝去左右。至元四年，命立道使西夏，给所部军储，以干<br /><br />&nbsp;&nbsp;&nbsp;&nbsp;敏称。皇子忽哥赤封云南王，往镇其地，诏以立道为王府文学。立道劝王务农以<br /><br />&nbsp;&nbsp;&nbsp;&nbsp;厚民，即署立道大理等处劝农官，兼领屯田事，佩银符。寻与侍郎宁端甫使安南，<br /><br />&nbsp;&nbsp;&nbsp;&nbsp;定岁贡之礼。云南三十七部都元帅宝合丁专制岁久，有窃据之志，忌忽哥赤来为<br /><br />&nbsp;&nbsp;&nbsp;&nbsp;王，设宴置毒酒中，且赂王相府官无泄其事。立道闻之，趋入见，守门者拒之，<br /><br />&nbsp;&nbsp;&nbsp;&nbsp;立道怒与争。王闻其声，使人召立道，乃得入，为王言之。王引其手，使探口中，<br /><br />&nbsp;&nbsp;&nbsp;&nbsp;肉已腐矣。是夕，王薨。宝合丁遂据王座，使人讽王妃索王印。立道潜结义士，<br /><br />&nbsp;&nbsp;&nbsp;&nbsp;得十三人，约共讨贼，刺臂血和金屑饮之，推一人走京师告变。事颇露，宝合丁<br /><br />&nbsp;&nbsp;&nbsp;&nbsp;乃囚立道，将杀之。人匠提举张忠者，燕人也，于立道为族兄，结壮士夜劫诸狱，<br /><br />&nbsp;&nbsp;&nbsp;&nbsp;出之，共亡至土蕃界，遇帝所遣御史大夫博罗欢、王傅别G与告变人俱来。二人<br /><br />&nbsp;&nbsp;&nbsp;&nbsp;者遂与立道俱还，按宝合丁及王府官尝受赂者，皆伏诛。有旨召立道等入朝，问<br /><br />&nbsp;&nbsp;&nbsp;&nbsp;王薨时状。帝闻立道言，泣数行下，[欷久之，曰：“汝等为我家事甚劳苦，今<br /><br />&nbsp;&nbsp;&nbsp;&nbsp;欲事朕乎，事太子乎，事安西王乎？惟妆意所向。”立道等奏愿留事陛下，于是<br /><br />&nbsp;&nbsp;&nbsp;&nbsp;赐立道金五十两，以旌其忠，张忠等亦皆授官有差。<br /><br />&nbsp;&nbsp;&nbsp;&nbsp;八年，复使安南，宣建国号诏。立道并黑水，跨云南，以至其国，岁贡之礼<br /><br />&nbsp;&nbsp;&nbsp;&nbsp;遂定。十年三月，领大司农事，中书以立道熟于云南，奏授大理等处巡行劝农使，<br /><br />&nbsp;&nbsp;&nbsp;&nbsp;佩金符。其地有昆明池，介碧鸡、金马之间，环五百余里，夏潦暴至，必冒城郭。<br /><br />&nbsp;&nbsp;&nbsp;&nbsp;立道求泉源所自出，役丁夫二千人治之，泄其水，得坏地万余顷，皆为良田。爨、<br /><br />&nbsp;&nbsp;&nbsp;&nbsp;k之人虽知蚕桑，而未得其法，立道始教之饲养，收利十倍于旧，云南之人由是<br /><br />&nbsp;&nbsp;&nbsp;&nbsp;益富庶。罗罗诸山蛮慕之，相率来降，收其地悉为郡县。十五年，除中庆路总管，<br /><br />&nbsp;&nbsp;&nbsp;&nbsp;佩虎符。先是云南未知尊孔子，祀王逸少为先师。立道首建孔子庙，置学舍，劝<br /><br />&nbsp;&nbsp;&nbsp;&nbsp;士人子弟以学，择蜀士之贤者，迎以为弟子师，岁时率诸生行释菜礼，人习礼让，<br /><br />&nbsp;&nbsp;&nbsp;&nbsp;风俗稍变矣。行省平章赛典赤表言于朝，有旨进官以褒之。<br /><br />&nbsp;&nbsp;&nbsp;&nbsp;十七年，入朝，力请于帝以云南王子也先帖木儿袭王爵，帝从之。遂命立道<br /><br />&nbsp;&nbsp;&nbsp;&nbsp;为临安广西道宣抚使，兼管军招讨使，仍佩虎符，陛辞，赐以弓矢、衣服、鞍马。<br /><br />&nbsp;&nbsp;&nbsp;&nbsp;始赴任，会禾泥路大首领必思反，扇动诸蛮夷。及发兵讨之，拔其城邑，鼓行而<br /><br />&nbsp;&nbsp;&nbsp;&nbsp;前，徇金齿甸七十城，越麻甸，抵可蒲，皆下之。有遗以驯象、金凤异物者，悉<br /><br />&nbsp;&nbsp;&nbsp;&nbsp;献诸朝。二十二年，又籍两江侬士贵、岑从毅、李维屏所部户二十五万有奇，以<br /><br />&nbsp;&nbsp;&nbsp;&nbsp;其籍归有司。迁临安广西道军民宣抚使。复创庙学于建水路，书清白之训于公廨，<br /><br />&nbsp;&nbsp;&nbsp;&nbsp;以警贪墨，风化大行。入朝，值权臣用事，遂退居散地。条陈十二策，皆切当之<br /><br />&nbsp;&nbsp;&nbsp;&nbsp;务，帝嘉纳焉。<br /><br />&nbsp;&nbsp;&nbsp;&nbsp;二十七年，北京地陷，人民震惊，命立道为本路总管。未行，安南世子陈日<br /><br />&nbsp;&nbsp;&nbsp;&nbsp;笄财涑佳现傥、陈子良等诣京师告袭爵。先是，其国主陈日@累召不至，权<br /><br />&nbsp;&nbsp;&nbsp;&nbsp;遣其族父遗爱入贡，朝廷因封为安南王。遗爱还，日@阴害之。遣使问罪，日@<br /><br />&nbsp;&nbsp;&nbsp;&nbsp;拒使者不受命，遂遣将讨之，失利而还。帝怒，欲再发兵，丞相完泽、平章不忽<br /><br />&nbsp;&nbsp;&nbsp;&nbsp;木言：“蛮夷小邦，不足以劳中国。张立道尝再使安南有功，今复使往，宜无不<br /><br />&nbsp;&nbsp;&nbsp;&nbsp;奉命。”帝招至香殿，谕之曰：“小国不恭，今遣汝往谕朕意，宜尽乃心。”立<br /><br />&nbsp;&nbsp;&nbsp;&nbsp;道对曰：“君父之命，虽蹈水火不敢辞，臣愚恐不足专任，乞重臣一人与俱，臣<br /><br />&nbsp;&nbsp;&nbsp;&nbsp;为之副。”帝曰：“卿朕腹心臣，使一人居卿上，必败卿谋。”遂授礼部尚书，<br /><br />&nbsp;&nbsp;&nbsp;&nbsp;佩三珠虎符，赐衣段、金鞍、弓矢以行。至安南界，谓郊劳者曰：“语尔世子，<br /><br />&nbsp;&nbsp;&nbsp;&nbsp;当出郭迎诏。”日竽寺势涫簦焚香伏谒道左。既抵府，日蟀莨颍听诏如<br /><br />&nbsp;&nbsp;&nbsp;&nbsp;礼。立道传上命，数其罪，为书晓之。日笤唬骸氨热世辱公使，公大国之卿，<br /><br />&nbsp;&nbsp;&nbsp;&nbsp;小国之师也，何以教我？”立道曰：“昔镇南王奉词致讨，汝非能胜之也，由其<br /><br />&nbsp;&nbsp;&nbsp;&nbsp;不用向导，率众深入，不见一人，迟疑而还，曾未出险，风雨骤至，弓矢尽坏，<br /><br />&nbsp;&nbsp;&nbsp;&nbsp;众不战而自溃，天子亦既知之。汝所恃者，山海之险、瘴疠之恶耳。且云南与岭<br /><br />&nbsp;&nbsp;&nbsp;&nbsp;南之人，习俗同，技力等，今发而用之，继以北方之劲卒，汝复能抗哉？汝战不<br /><br />&nbsp;&nbsp;&nbsp;&nbsp;利，不过遁入海中，岛夷乘衅，必来寇抄汝，汝食少不能支，必为彼屈，汝为其<br /><br />&nbsp;&nbsp;&nbsp;&nbsp;臣，孰若为天子臣乎？今海上诸夷，岁贡于汝者，亦畏我大国之尔与也。圣天子<br /><br />&nbsp;&nbsp;&nbsp;&nbsp;有德于汝甚厚。前年之师，殊非上意，边将谗汝尔。汝曾不悟，不能遣一介之使，<br /><br />&nbsp;&nbsp;&nbsp;&nbsp;谢罪请命，辄称兵抗拒，逐我使人，以怒我大国之师，今祸且至矣，惟世子计之。”<br /><br />&nbsp;&nbsp;&nbsp;&nbsp;日蟀荩且泣涕而言曰：“公之言良是也，为我计者，皆不知出此。前日之战，<br /><br />&nbsp;&nbsp;&nbsp;&nbsp;救死而已，宁不知惧！天子使公来，必能活我。”北面再拜，誓死不敢忘天子之<br /><br />&nbsp;&nbsp;&nbsp;&nbsp;德。遂迎立道入，出奇宝为贿，立道一无所受，但要日笕氤。日笤唬骸<br /><br />&nbsp;&nbsp;&nbsp;&nbsp;贪生畏死，人之常情，诚有诏贷以不死，臣将何辞。”乃先遣其臣阮代之、何惟<br /><br />&nbsp;&nbsp;&nbsp;&nbsp;岩等随立道上表谢罪，修岁贡之礼如初，且言所以愿朝之意。廷臣有害其功者，<br /><br />&nbsp;&nbsp;&nbsp;&nbsp;以为必先朝而后赦。日缶澹卒不敢至，议者惜之。<br /><br />&nbsp;&nbsp;&nbsp;&nbsp;二十八年，遣立道奉使按行两浙，寻以为四川南道宣慰使，迁陕西汉中道肃<br /><br />&nbsp;&nbsp;&nbsp;&nbsp;政廉访使。三十年，皇曾孙松山封梁王，出镇云南。大德二年，廷议求旧臣可为<br /><br />&nbsp;&nbsp;&nbsp;&nbsp;梁王辅行者，立道遂以陕西行台侍御史拜云南行省参政。视事期月，卒于官。<br /><br />&nbsp;&nbsp;&nbsp;&nbsp;立道凡三使安南，官云南最久，颇得土人之心，为之立祠于鄯善城西。立道<br /><br />&nbsp;&nbsp;&nbsp;&nbsp;所著诗文，有《效古集》、《平蜀总论》、《安南录》、《云南风土记》、《六<br /><br />&nbsp;&nbsp;&nbsp;&nbsp;昭通说》若干卷。子元，云南行省左右司郎中。<br /><br />&nbsp;&nbsp;&nbsp;&nbsp;○张庭珍（庭瑞）<br /><br />&nbsp;&nbsp;&nbsp;&nbsp;张庭珍，字国宝，临潢全州人。父楫，金商州南仓使。岁壬辰，籍其民数千<br /><br />&nbsp;&nbsp;&nbsp;&nbsp;来降，太宗命监榷北京等路赋课，俄改北京都转运使，因家北京。岁辛亥，宪宗<br /><br />&nbsp;&nbsp;&nbsp;&nbsp;即位，以庭珍为必^赤。高丽不请命，擅徙居海中江华岛，遣庭珍往问之。其王<br /><br />&nbsp;&nbsp;&nbsp;&nbsp;言：“臣事本朝未尝不谨，而大军岁入侵掠，避而走险，不得已也。”且赂庭珍<br /><br />&nbsp;&nbsp;&nbsp;&nbsp;金银数千两。庭珍却之而归，以状闻。帝为禁戍兵无擅入其地，高丽以安。帝伐<br /><br />&nbsp;&nbsp;&nbsp;&nbsp;宋，至阆州，授安抚使。<br /><br />&nbsp;&nbsp;&nbsp;&nbsp;世祖即位，自将北伐，以庭珍熟知西京入漠南路，遣立沙井诸驿，兼给粮运，<br /><br />&nbsp;&nbsp;&nbsp;&nbsp;俄授同佥土蕃经略使。至元六年，安南入贡不时，以庭珍为朝列大夫、安南国达<br /><br />&nbsp;&nbsp;&nbsp;&nbsp;鲁花赤，佩金符，由吐蕃、大理诸蛮至于安南。世子光\立受昭，庭珍责之曰：<br /><br />&nbsp;&nbsp;&nbsp;&nbsp;“皇帝不欲以汝土地为郡县，而听汝称藩，遣使喻旨，德至厚也。王犹与宋为唇<br /><br />&nbsp;&nbsp;&nbsp;&nbsp;齿，妄自尊大。今百万之师围襄阳，拔在旦夕，席卷渡江，则宋亡矣，王将何恃？<br /><br />&nbsp;&nbsp;&nbsp;&nbsp;且云南之兵不两月可至汝境，覆汝宗祀有不难者，其审谋之。”光\惶恐，下<br /><br />&nbsp;&nbsp;&nbsp;&nbsp;拜受诏，既而语庭珍曰：“圣天子怜我，而使者来多无礼，汝官朝列，我王也，<br /><br />&nbsp;&nbsp;&nbsp;&nbsp;相与抗礼，古有之乎？”庭珍曰：“有之。王人虽微，序于诸侯之上。”光\<br /><br />&nbsp;&nbsp;&nbsp;&nbsp;曰：“汝过益州，见云南王拜否？”庭珍曰：“云南王，天子之子，汝蛮夷小邦，<br /><br />&nbsp;&nbsp;&nbsp;&nbsp;特假以王号，岂得比云南王？况天子命我为安南之长，位居汝上耶！”光\曰：<br /><br />&nbsp;&nbsp;&nbsp;&nbsp;“既称大国，何索吾犀象？”庭珍曰：“贡献方物，藩臣职也。”光\无以对，<br /><br />&nbsp;&nbsp;&nbsp;&nbsp;益惭愤，使卫兵露刃环立以恐庭珍。庭珍解所佩弓刀，坦卧室中曰：“听汝何<br /><br />&nbsp;&nbsp;&nbsp;&nbsp;为！”光\及群下皆服。明年，遣使随庭珍入贡。庭珍见帝，以所对光\之<br /><br />&nbsp;&nbsp;&nbsp;&nbsp;言闻，帝大悦，命付翰林承旨王磐纪之。<br /><br />&nbsp;&nbsp;&nbsp;&nbsp;授襄阳行省郎中。与阿里海牙从数骑抵襄阳南门，呼宋将吕文焕语曰：“我<br /><br />&nbsp;&nbsp;&nbsp;&nbsp;师所攻，无不取者，汝孤城路绝，外无一兵之援，而欲以死守求空名，如阖郡之<br /><br />&nbsp;&nbsp;&nbsp;&nbsp;人何！汝宜早图之。”文焕帐前将田世英、曹彪执其总管武荣来降，文焕益孤，<br /><br />&nbsp;&nbsp;&nbsp;&nbsp;明日，遣黑杨都统来议纳款。将遣之还报，庭珍曰：“彼来，或以计觇我，未能<br /><br />&nbsp;&nbsp;&nbsp;&nbsp;必其果降。此人吕氏腹心，不如留之，以伐其谋。”元帅阿术然之，乃留不遣。<br /><br />&nbsp;&nbsp;&nbsp;&nbsp;又明日，文焕举城降。以功迁中顺大夫、遥授知归德府行枢密院经历。诸军南渡，<br /><br />&nbsp;&nbsp;&nbsp;&nbsp;复为行省郎中，俄授金虎符、襄阳总管，兼府尹，改郢、复二州达鲁花赤。宋平，<br /><br />&nbsp;&nbsp;&nbsp;&nbsp;迁平江路达鲁花赤，改同知浙东宣慰使司事。未行，拜大司农卿。连居亲忧，起<br /><br />&nbsp;&nbsp;&nbsp;&nbsp;复南京路总管，兼开封府尹。开封有控鹤军士十余人，赁大宅聚居，纵横街陌。<br /><br />&nbsp;&nbsp;&nbsp;&nbsp;庭珍始至，察其必为盗，急捕之，得宝玩、器服、子女满室，穷索其党，俱杀之，<br /><br />&nbsp;&nbsp;&nbsp;&nbsp;民以为神。河决，灌太康，漂溺千里，庭珍括商人渔子船及缚木为筏，载糗粮四<br /><br />&nbsp;&nbsp;&nbsp;&nbsp;出救之，全活甚众。水入善利门，庭珍亲督夫运薪土捍之，不能止，乃颓城为堰。<br /><br />&nbsp;&nbsp;&nbsp;&nbsp;水既退，即发民增外防百三十里，人免水忧。俄卒于官。<br /><br />&nbsp;&nbsp;&nbsp;&nbsp;庭珍性清慎，丞相伯颜尝语人曰：“诸将渡江，无不荒贪，唯我与国宝始终<br /><br />&nbsp;&nbsp;&nbsp;&nbsp;自守。”闻者以为知言。弟庭瑞。<br /><br />&nbsp;&nbsp;&nbsp;&nbsp;庭瑞字天表，幼以功业自许，兵法、地志、星历、卜筮无不推究，以宿卫从<br /><br />&nbsp;&nbsp;&nbsp;&nbsp;宪宗伐蜀为先锋。中统二年，授元帅府参议，留戍青居。诸军攻开州、达州，庭<br /><br />&nbsp;&nbsp;&nbsp;&nbsp;端将兵筑城虎啸山，扼二州路。宋将夏贵以师数万围之，城当炮，皆穿，筑栅守<br /><br />&nbsp;&nbsp;&nbsp;&nbsp;之，栅坏，乃依大树张牛马皮以拒炮。贵以城中人饮于涧，外绝其水。庭瑞取人<br /><br />&nbsp;&nbsp;&nbsp;&nbsp;畜溲沸煮之，泻土中以泄臭，人日饮数合，唇皆疮裂。坚守逾月，援兵不敢进。<br /><br />&nbsp;&nbsp;&nbsp;&nbsp;庭瑞度宋兵稍懈，三分其兵，夜劫贵营，宋兵惊溃，杀都统栾俊、雍贵、胡世雄<br /><br />&nbsp;&nbsp;&nbsp;&nbsp;等五人，斩千余级，庭瑞亦被伤数处。以功授奉议大夫、知高唐州，改濮州尹，<br /><br />&nbsp;&nbsp;&nbsp;&nbsp;迁陕西四川道按察副使。政过于猛，上官弗便，陷以罪，徙四川屯田经略副使。<br /><br />&nbsp;&nbsp;&nbsp;&nbsp;东西川行枢密院发兵围重庆，朝廷知庭瑞练习军事，换成都总管，佩虎符，舟楫<br /><br />&nbsp;&nbsp;&nbsp;&nbsp;兵仗粮储皆倚以办。<br /><br />&nbsp;&nbsp;&nbsp;&nbsp;蜀平，升诸蛮夷部宣慰使，甚得蛮夷心。碉门羌与妇人老幼入市，争价杀人，<br /><br />&nbsp;&nbsp;&nbsp;&nbsp;碉门鱼通司击其人。羌酋怒，断绳桥，谋入劫之。鱼通司来告急，左丞汪惟正问<br /><br />&nbsp;&nbsp;&nbsp;&nbsp;计，庭瑞曰：“羌俗暴悍，以斗杀为勇。今如蜂毒一人，而即以门墙之寇待之，<br /><br />&nbsp;&nbsp;&nbsp;&nbsp;不可。宜遣使往谕祸福，彼悟，当自回矣。”惟正曰：“使者无过于君。”遂从<br /><br />&nbsp;&nbsp;&nbsp;&nbsp;数骑，抵羌界。羌陈兵以待，庭瑞进前语之曰：“杀人偿死，羌与中国之法同，<br /><br />&nbsp;&nbsp;&nbsp;&nbsp;有司击诸人，欲以为见证耳。而汝即肆无礼，如行省闻于朝，召近郡兵，空汝巢<br /><br />&nbsp;&nbsp;&nbsp;&nbsp;穴矣。”其酋长弃枪弩罗拜曰：“我近者生裂羊脾卜之，视肉之文理何如，则吉<br /><br />&nbsp;&nbsp;&nbsp;&nbsp;其兆，曰：‘有白马将军来，可不劳兵而罢。’今公马果白，敢不从命。”乃论<br /><br />&nbsp;&nbsp;&nbsp;&nbsp;杀人者，余尽纵遣之。遂与约，自今交市者，以碉门为界，无相出入。官买蜀茶，<br /><br />&nbsp;&nbsp;&nbsp;&nbsp;增价鬻于羌，人以为患。庭瑞更变引法，使每引纳二缗，而付文券与民，听其自<br /><br />&nbsp;&nbsp;&nbsp;&nbsp;市于羌，羌、蜀便之。先时，运粮由杨山溯江，往往覆陷，庭瑞始立屯田，人得<br /><br />&nbsp;&nbsp;&nbsp;&nbsp;免患。都掌蛮叛，蛮善飞枪，联松枝为牌自蔽，行省命庭瑞讨之。庭瑞所射矢，<br /><br />&nbsp;&nbsp;&nbsp;&nbsp;出其牌半竿，蛮惊曰：“何物弓矢如此之力！”即请服。惟斩其酋德兰酉等十余<br /><br />&nbsp;&nbsp;&nbsp;&nbsp;人，而招复其余民。<br /><br />&nbsp;&nbsp;&nbsp;&nbsp;授叙州等处蛮夷部宣抚使，改潭州路总管。时湖广省臣方剥民为功，庭瑞知<br /><br />&nbsp;&nbsp;&nbsp;&nbsp;不可拒，乃辞归关中。三年，思成都，遂从汉中分家奴往居焉。以疾卒。<br /><br />&nbsp;&nbsp;&nbsp;&nbsp;庭瑞初屯青居，其土多橘，时中州艰得蜀药，其价倍常。庭瑞课闲卒，日入<br /><br />&nbsp;&nbsp;&nbsp;&nbsp;橘皮若干升储之，人莫晓也。贾人有丧其资不能归者，人给橘皮一石，得钱以济，<br /><br />&nbsp;&nbsp;&nbsp;&nbsp;莫不感之。家有爱妾，一日见老人与之语，乃其父也，妾以告庭瑞。召视之，其<br /><br />&nbsp;&nbsp;&nbsp;&nbsp;貌甚似，问：“欲得汝女归耶？”其人以为幸侍左右，非敢求与归。庭瑞曰：<br /><br />&nbsp;&nbsp;&nbsp;&nbsp;“汝女居吾家，不过群婢，归嫁则良人矣。”尽取奁装书券还之，时人以为难。<br /><br />&nbsp;&nbsp;&nbsp;&nbsp;○张惠<br /><br />&nbsp;&nbsp;&nbsp;&nbsp;张惠，字廷杰，成都新繁人，宋尚书右仆射商英之裔孙也。其先徙居青河，<br /><br />&nbsp;&nbsp;&nbsp;&nbsp;后徙蜀。岁丙申，惠年十四，兵入蜀，被俘至杭海。居数年，尽通诸国语，丞相<br /><br />&nbsp;&nbsp;&nbsp;&nbsp;蒙速速爱而荐之，入侍世祖藩邸。以谨敏称，赐名兀鲁忽讷特。世祖即位，授燕<br /><br />&nbsp;&nbsp;&nbsp;&nbsp;京宣慰副使。为政宽简，奏免分数钱，罢硝碱局。俄迁侍中。至元元年冬，拜参<br /><br />&nbsp;&nbsp;&nbsp;&nbsp;知政事，行省山东。以银赎俘囚二百余家为民，其不能归者，使为僧，建寺居之。<br /><br />&nbsp;&nbsp;&nbsp;&nbsp;李f之乱，山东民被军士虏掠者甚众，惠至，大括军中，悉纵之。又奏选良吏，<br /><br />&nbsp;&nbsp;&nbsp;&nbsp;去冗官，以苏民瘼。迁制国用司副使。会改制国用司为尚书省，拜参知政事，迁<br /><br />&nbsp;&nbsp;&nbsp;&nbsp;中书左丞，进右丞。伯颜帅师伐宋，十二年夏，诏惠主其馈饷，凡江淮钱谷皆领<br /><br />&nbsp;&nbsp;&nbsp;&nbsp;之。十三年春，宋降，伯颜命惠与参知政事阿剌罕等入城，按阅府库版籍，收其<br /><br />&nbsp;&nbsp;&nbsp;&nbsp;太庙及景灵宫礼乐器物、册宝、郊天仪仗。籍江南民为工匠凡三十万户，惠选有<br /><br />&nbsp;&nbsp;&nbsp;&nbsp;艺业者仅十余万户，余悉奏还为民。伯颜以宋主北还，俾惠居守。惠不待命，辄<br /><br />&nbsp;&nbsp;&nbsp;&nbsp;启府库封钥，伯颜以闻，诏左丞相阿术、平章政事阿塔海诘之，征还京师。二十<br /><br />&nbsp;&nbsp;&nbsp;&nbsp;年，拜荣禄大夫、平章政事，行省扬州。二十二年，入朝，复命以平章政事行省<br /><br />&nbsp;&nbsp;&nbsp;&nbsp;杭州。至无锡卒，年六十二。惠所至有能声，及老，颇以沉浮取讥。子遵诲。<br /><br />&nbsp;&nbsp;&nbsp;&nbsp;○刘好礼<br /><br />&nbsp;&nbsp;&nbsp;&nbsp;刘好礼，字敬之，汴梁祥符人。父仲泽，金大理评事，遥授同知许州，徙家<br /><br />&nbsp;&nbsp;&nbsp;&nbsp;保定之完州。好礼幼有志，知读书，通国言，宪宗时廉访府辟为参议。岁乙卯，<br /><br />&nbsp;&nbsp;&nbsp;&nbsp;改永兴府达鲁花赤。至元元年，以侍仪廉希逸荐召见，言举人材数事，称旨。五<br /><br />&nbsp;&nbsp;&nbsp;&nbsp;年，应诏建言：“凡有司奏请，宜先启皇太子，俾得阅习庶政，以为社稷生民之<br /><br />&nbsp;&nbsp;&nbsp;&nbsp;福。陕西重地，宜封皇子诸王以镇之。创筑都城，宜给直以市民地。选格不宜以<br /><br />&nbsp;&nbsp;&nbsp;&nbsp;中统三年为限，后是者不录。”帝是其言，敕中书施行。七年，迁益兰州等五部<br /><br />&nbsp;&nbsp;&nbsp;&nbsp;断事官，以比古之都护，治益兰。其地距京师九千余里，民俗不知陶冶，水无舟<br /><br />&nbsp;&nbsp;&nbsp;&nbsp;航。好礼请工匠于朝，以教其民，迄今称便。或言榷盐酒可以佐经费，好礼曰：<br /><br />&nbsp;&nbsp;&nbsp;&nbsp;“朝廷设官要荒，务以绥远，宁欲夺其利耶！”言者惭服。<br /><br />&nbsp;&nbsp;&nbsp;&nbsp;十年，北方诸王叛，执好礼军中，几死，其大将以好礼善应对，释之。十六<br /><br />&nbsp;&nbsp;&nbsp;&nbsp;年春，叛王召好礼至欠欠州曰：“皇帝疑我，致有今日。”好礼曰：“不疑。果<br /><br />&nbsp;&nbsp;&nbsp;&nbsp;疑王，召王至京师，肯还之耶？”十七年春，好礼率众走别部，守厄以待兵至。<br /><br />&nbsp;&nbsp;&nbsp;&nbsp;遇叛王军，迫好礼西逾雪峨岭。好礼自度，逾是则无望其还，遂以衣服赂叛王千<br /><br />&nbsp;&nbsp;&nbsp;&nbsp;户，始获东出铁壁山口，间道南走数日，从者继至且千人。中道粮绝，捕猎以为<br /><br />&nbsp;&nbsp;&nbsp;&nbsp;食。七月，至菊海，始与戍兵接，得乘传至昌州。入见，帝赐之食与钞。十八年，<br /><br />&nbsp;&nbsp;&nbsp;&nbsp;授嘉议大夫、澧州路总管。十九年，入为刑部尚书，俄改礼部，又改吏部。好礼<br /><br />&nbsp;&nbsp;&nbsp;&nbsp;建言中书：“象力最巨，上往还两都，乘舆象驾，万一有变，从者虽多，力何能<br /><br />&nbsp;&nbsp;&nbsp;&nbsp;及。”未几，象惊，几伤从者。二十一年，出为北京路总管。再入为户部尚书。<br /><br />&nbsp;&nbsp;&nbsp;&nbsp;二十五年六月，卒，年六十二。<br /><br />&nbsp;&nbsp;&nbsp;&nbsp;子，为河西陇右道肃政廉访使。<br /><br />&nbsp;&nbsp;&nbsp;&nbsp;○王国昌<br /><br />&nbsp;&nbsp;&nbsp;&nbsp;王国昌，胶州高密人。初为胶州千户，中统元年，入觐，世祖察其能，迁左<br /><br />&nbsp;&nbsp;&nbsp;&nbsp;武卫亲军千户，佩金符，召问军旅之事，国昌奏对甚悉，帝嘉之，赐白金、锦袍。<br /><br />&nbsp;&nbsp;&nbsp;&nbsp;至元五年，人有上书言高丽境内黑山海道至宋境为近，帝命国昌往视之。泛海千<br /><br />&nbsp;&nbsp;&nbsp;&nbsp;余里，风涛汹涌，从者恐，劝还，国昌神色自若，徐曰：“奉天子威命，未毕事<br /><br />&nbsp;&nbsp;&nbsp;&nbsp;而遽返，可乎？”遂至黑山乃还，帝延见慰劳。而东夷皆内属，惟日本不受正朔，<br /><br />&nbsp;&nbsp;&nbsp;&nbsp;帝知隋时曾与中国通，遣使谕以威德，令国昌率兵护送，道经高丽。时高丽有叛<br /><br />&nbsp;&nbsp;&nbsp;&nbsp;臣据珍岛城，帝因命国昌与经略使印突、史枢等攻拔之。八年，复遣使入日本，<br /><br />&nbsp;&nbsp;&nbsp;&nbsp;乃命国昌屯于高丽之义安郡以为援。冬十月，卒于军。子通嗣。<br /><br />&nbsp;&nbsp;&nbsp;&nbsp;通，初袭爵为左卫亲军千户，十二年，从诸军伐宋，渡江，镇鄂州。时潭州<br /><br />&nbsp;&nbsp;&nbsp;&nbsp;不下，兵薄其城，通以所将千人破其栅，宋兵遁去，通纵兵追击，杀获甚众，以<br /><br />&nbsp;&nbsp;&nbsp;&nbsp;功进武节将军。从攻静江，下之。十四年，改侍卫亲军千户。明年，通上书，言<br /><br />&nbsp;&nbsp;&nbsp;&nbsp;今南方已定，而北陲未安，请屯田于和林，率所部自效，帝慰劳遣之。从破敌兵<br /><br />&nbsp;&nbsp;&nbsp;&nbsp;于金山，俘获生口及马羊牛驼不可胜计，进显武将军，赐金虎符，升佥左卫亲军<br /><br />&nbsp;&nbsp;&nbsp;&nbsp;都指挥使。从讨叛王乃颜，迁副都指挥使。明年，屯田瓜、沙诸州，进阶明威将<br /><br />&nbsp;&nbsp;&nbsp;&nbsp;军。武宗即位，命总京城卫兵。枢密院复奏通摄左丞，领诸卫屯田兵。寻迁屯储<br /><br />&nbsp;&nbsp;&nbsp;&nbsp;卫亲军都指挥使，镇海口。以疾卒。<br /><br />&nbsp;&nbsp;&nbsp;&nbsp;子燕出不花，袭武德将军、左卫亲军副都指挥使。<br /><br />&nbsp;&nbsp;&nbsp;&nbsp;○姜<br /><br />&nbsp;&nbsp;&nbsp;&nbsp;姜，字文卿，莱州莱阳人也。父椿，避乱往依济南张荣，因家焉。幼颖<br /><br />&nbsp;&nbsp;&nbsp;&nbsp;悟好学，荣守济南，辟为掾，升左右司知事，寻迁郎中，进参议官。中统二年，<br /><br />&nbsp;&nbsp;&nbsp;&nbsp;与荣孙宏入朝，因言益都李f反状已露，宜先其未发制之，未报。明年春，<br /><br />&nbsp;&nbsp;&nbsp;&nbsp;f果反。时诸郡不为兵备，f即袭据济南。弃家从荣，招集散亡。迎诸王<br /><br />&nbsp;&nbsp;&nbsp;&nbsp;哈必赤进兵讨之。秋七月，捕得生口，言城中粮尽势蹙，乃昏夜请见王曰：<br /><br />&nbsp;&nbsp;&nbsp;&nbsp;“闻王陛辞时，面受诏曰：‘发兵诛f耳，毋及无辜。’今旦夕城且破，王宜<br /><br />&nbsp;&nbsp;&nbsp;&nbsp;早谕诸将分守城门，勿令纵兵，不然城中无噍类矣。”王曰：“汝言城破，解阴<br /><br />&nbsp;&nbsp;&nbsp;&nbsp;阳耶？”曰：“以人事知之，若待城破言于王，晚矣。”王悟。明日，贼众开<br /><br />&nbsp;&nbsp;&nbsp;&nbsp;门出降，王下令诸军，敢入城者论以军法，f就擒，城中按堵如故。以功授<br /><br />&nbsp;&nbsp;&nbsp;&nbsp;大都督府参议，改知滨州。时行营军士多占民田为牧地，纵牛马坏民禾稼桑枣，<br /><br />&nbsp;&nbsp;&nbsp;&nbsp;言于中书，遣官分画疆畔，捕其强猾不法者置之法。乃课民种桑，岁余，新桑<br /><br />&nbsp;&nbsp;&nbsp;&nbsp;遍野，人名为太守桑。及迁东平府判官，民遮请留，马为之不行。至元五年，召<br /><br />&nbsp;&nbsp;&nbsp;&nbsp;拜治书侍御史，出为河北河南道提刑按察使，赐金虎符，改信州路总管。后累迁<br /><br />&nbsp;&nbsp;&nbsp;&nbsp;陕西汉中、河东山西道提刑按察使，拜行台御史中丞。后以老病归济南，寻擢燕<br /><br />&nbsp;&nbsp;&nbsp;&nbsp;南河北道提刑按察使。三十年二月，以疾卒，年七十六。子迪吉。<br /><br />&nbsp;&nbsp;&nbsp;&nbsp;○张础<br /><br />&nbsp;&nbsp;&nbsp;&nbsp;张础，字可用，其先渤海人，金末，曾祖琛徙燕之通州。祖伯达，从忽都忽<br /><br />&nbsp;&nbsp;&nbsp;&nbsp;那颜略地燕、蓟，金守蒲察七斤以城降。忽都忽承制以伯达为通州节度判官，遂<br /><br />&nbsp;&nbsp;&nbsp;&nbsp;知通州。父范，为真定劝农官，因家焉。础业儒，丙辰岁，平章廉希宪荐于世祖<br /><br />&nbsp;&nbsp;&nbsp;&nbsp;潜邸。时真定为诸王阿里不哥分地，阿里不哥以础不附己，衔之，遣使言于世祖<br /><br />&nbsp;&nbsp;&nbsp;&nbsp;曰：“张础，我分地中人，当以归我。”世祖命使者复曰：“兄弟至亲，宁有彼<br /><br />&nbsp;&nbsp;&nbsp;&nbsp;此之间，且我方有事于宋，如础者，实所倚任，待天下平定，当遣还也。”己未，<br /><br />&nbsp;&nbsp;&nbsp;&nbsp;从世祖伐宋，凡征发军旅文檄，悉出其手。中统元年，立中书省，以础权左右司<br /><br />&nbsp;&nbsp;&nbsp;&nbsp;事，寻出为彰德路拘榷官，复入为三部员外郎，赐金符，为平阳路同知转运使，<br /><br />&nbsp;&nbsp;&nbsp;&nbsp;改知献州，同知东平府事，又改知威州。有妇人乘驴过市者，投下官暗赤之奴引<br /><br />&nbsp;&nbsp;&nbsp;&nbsp;鸣镝射妇人坠地，奴匿暗赤家。础将以其事闻，暗赤惧，乃出其奴，论如法。至<br /><br />&nbsp;&nbsp;&nbsp;&nbsp;元十四年，立诸道提刑按察司，以础为江南浙西道提刑按察副使，佩金符。宣慰<br /><br />&nbsp;&nbsp;&nbsp;&nbsp;使失里贪暴，掠良民为奴，础劾黜之。遂安县民聚众负险为乱，命础与同知浙西<br /><br />&nbsp;&nbsp;&nbsp;&nbsp;道宣慰使刘宣领兵捕之。宣即欲进兵，础曰：“江南新附，守吏或失抚字，宜遣<br /><br />&nbsp;&nbsp;&nbsp;&nbsp;人招谕，以全众命。”宣不可，础曰：“谕之不来，加诛未晚。”遂遣人谕之，<br /><br />&nbsp;&nbsp;&nbsp;&nbsp;逆党果自缚请罪，础释之，宣乃叹服。迁岭南广西道提刑按察使。广西宣慰使也<br /><br />&nbsp;&nbsp;&nbsp;&nbsp;里脱强夺民财，础按其罪。迁岭北湖南道提刑按察副使，授宾州路总管，不赴，<br /><br />&nbsp;&nbsp;&nbsp;&nbsp;拜国子祭酒，寻出为安丰路总管。三十一年，卒于官，年六十三。赠昭文馆大学<br /><br />&nbsp;&nbsp;&nbsp;&nbsp;士、正奉大夫，封清河郡公，谥文敏。子淑，卫辉路推官。<br /><br />&nbsp;&nbsp;&nbsp;&nbsp;○吕<br /><br />&nbsp;&nbsp;&nbsp;&nbsp;吕镒郑伯充，河内人。七世祖公绪，与宋丞相公著为从昆弟。祖庭，金末<br /><br />&nbsp;&nbsp;&nbsp;&nbsp;避乱，去乡里。父佑，归附，初隶兵籍，转徙北郡，复至关中，家焉。廉希宪宣<br /><br />&nbsp;&nbsp;&nbsp;&nbsp;抚京兆，聘许衡教授生徒，锎雍庋А：馕国子祭酒，举镂伴读，辅成教养，<br /><br />&nbsp;&nbsp;&nbsp;&nbsp;镏功为多。至元十三年，擢陕西道按察司知事。未行，会宋降者言襄、汉新附，<br /><br />&nbsp;&nbsp;&nbsp;&nbsp;民情未安，有吕子开者，向为襄阳制置司参谋官，今退居鄂，其人悉知宋事，宜<br /><br />&nbsp;&nbsp;&nbsp;&nbsp;征用之，朝廷议遣使而难其人。或言子开旧名伟，金乱入宋，更名文蔚，字子开，<br /><br />&nbsp;&nbsp;&nbsp;&nbsp;于镂从叔父，宜遣镄小Ｊ苯淮兵犹未戢，镂胖，慨然请行。子开既入觐，<br /><br />&nbsp;&nbsp;&nbsp;&nbsp;陈安抚襄、汉便宜，诏以子开为翰林直学士，辞不就。十四年，授锼拇ㄐ惺嗝<br /><br />&nbsp;&nbsp;&nbsp;&nbsp;院都事。时宋制置使张珏守重庆，安抚使王立守合州，诏枢府分兵取之。李德辉<br /><br />&nbsp;&nbsp;&nbsp;&nbsp;行西院事于成都，获立侦卒张A等数人，将杀之，镌唬骸氨瞬患唇嫡撸以昔尝<br /><br />&nbsp;&nbsp;&nbsp;&nbsp;抗命，城降惧诛耳。今宜释A等，俾归谕立。”未几，立果遣A等赍蜡书至成都，<br /><br />&nbsp;&nbsp;&nbsp;&nbsp;德辉请与东院同受降。后期不至，德辉承制授立仍为安抚使，知合州，开仓赈民，<br /><br />&nbsp;&nbsp;&nbsp;&nbsp;禁戢剽掠。而泸、叙、崇庆、播、夔、万等郡闻之，相继送款。巴、黔民感镉<br /><br />&nbsp;&nbsp;&nbsp;&nbsp;德辉之惠，并祠事之。东院耻其无功，诬德辉越境邀功，械立于长安狱，将诛之。<br /><br />&nbsp;&nbsp;&nbsp;&nbsp;锸室允轮辆┦Γ言于许衡。衡白留守贺仁杰，遂奏释立，赐金虎符，仍旧官。<br /><br />&nbsp;&nbsp;&nbsp;&nbsp;镆嘁云蕉ㄋ拇üΓ诏赐金织衣、弓刀、鞍勒、白金，升奉训大夫、四川行省左<br /><br />&nbsp;&nbsp;&nbsp;&nbsp;右司郎中。十九年，调同知顺庆路总管府事，以疾辞。二十年，征为国子司业，<br /><br />&nbsp;&nbsp;&nbsp;&nbsp;以未终丧辞。三十年，改华州知州，劝农兴学，具有成效，及代，民争留之。<br /><br />&nbsp;&nbsp;&nbsp;&nbsp;大德中，河东、关陇地震，月余不止，镉爰贤学士萧，各设问答数千言，<br /><br />&nbsp;&nbsp;&nbsp;&nbsp;以究其理，且移书庙堂，陈救灾弭患之道。仁宗即位，召拜翰林侍读学士。时方<br /><br />&nbsp;&nbsp;&nbsp;&nbsp;议行科举，镌唬骸熬明行修，质而少华，非惟士有实学，国家当得真才，以登<br /><br />&nbsp;&nbsp;&nbsp;&nbsp;治平。”未几致仕。延v元年，遣使给驿送还关中。十二月，以疾卒，年七十八。<br /><br />&nbsp;&nbsp;&nbsp;&nbsp;赠陕西行省参知政事，追封东平郡公，谥文穆。<br /><br />&nbsp;&nbsp;&nbsp;&nbsp;子三人：杲、果、桢，皆显仕。孙鲁，济宁路总管。<br /><br />&nbsp;&nbsp;&nbsp;&nbsp;○谭资荣<br /><br />&nbsp;&nbsp;&nbsp;&nbsp;谭资荣，字茂卿，德兴怀来人。敦厚寡言，颇知读书，仕金为县令。岁己卯，<br /><br />&nbsp;&nbsp;&nbsp;&nbsp;河朔归版图，资荣率众款附，主帅稔闻其名，即日以金符授元帅左都监，为县令<br /><br />&nbsp;&nbsp;&nbsp;&nbsp;如故。后从征，以功赐金虎符，升行元帅府事，复以其弟资用代充元帅左监军。<br /><br />&nbsp;&nbsp;&nbsp;&nbsp;岁壬辰，资荣从攻汴梁有功。既而举资用自代，退而耕田读书，以为逸老计，时<br /><br />&nbsp;&nbsp;&nbsp;&nbsp;年四十。子二人：曰澄，曰山阜。<br /><br />&nbsp;&nbsp;&nbsp;&nbsp;澄好读书，又习国语，为监县，多善政。世祖在潜邸时，澄入见，世祖嘉其<br /><br />&nbsp;&nbsp;&nbsp;&nbsp;容止安详，留居藩府，称其官而不名，以其弟山阜代为县。遣迩臣出使，必以澄<br /><br />&nbsp;&nbsp;&nbsp;&nbsp;偕。中统元年，制书褒美，以为怀孟路总管。明年，入觐，赐金符。四年，易虎<br /><br />&nbsp;&nbsp;&nbsp;&nbsp;符。居官时，讼至立决，教民力田务本。历彰德同知，迁河南路总管，兼府尹。<br /><br />&nbsp;&nbsp;&nbsp;&nbsp;明年，奔父丧。中书不听其终制，奏起复莅职。后历司农少卿，迁陕西四川提刑<br /><br />&nbsp;&nbsp;&nbsp;&nbsp;按察使。逾年，西南夷罗罗斯内附，帝以澄文武兼资，可使镇抚新国，以为副都<br /><br />&nbsp;&nbsp;&nbsp;&nbsp;元帅、同知宣慰使司事。至其境，谕之曰：“皇元一视同仁，不间远近，特置大<br /><br />&nbsp;&nbsp;&nbsp;&nbsp;帅，安集招怀，以捍外侮，非利征求于汝也。”夷人大悦。寻以疾卒。<br /><br />&nbsp;&nbsp;&nbsp;&nbsp;子克修，事裕宗于东宫，出为江南湖北、河北河南、陕西汉中三道提刑按察<br /><br />&nbsp;&nbsp;&nbsp;&nbsp;使。孙男三人：曰忠，曰质，曰文。<br /><br />&nbsp;&nbsp;&nbsp;&nbsp;○王<br /><br />&nbsp;&nbsp;&nbsp;&nbsp;王粒字仲谋，卫州汲县人。曾祖经。祖宇，仕金，官敦武校尉。父天铎，<br /><br />&nbsp;&nbsp;&nbsp;&nbsp;金正大初，以律学中首选，仕至户部主事。劣胁母桑操履端方，好学善属文，<br /><br />&nbsp;&nbsp;&nbsp;&nbsp;与东鲁王博文、渤海王旭齐名。史天泽将兵攻宋，过卫，一见接以宾礼。中统元<br /><br />&nbsp;&nbsp;&nbsp;&nbsp;年，左丞姚枢宣抚东平，辟为详议官。时省部初建，令诸路各上儒吏之能理财者<br /><br />&nbsp;&nbsp;&nbsp;&nbsp;一人，烈匝≈辆┦Γ上书论时政，与渤海周正并擢为中书省详定官。二年春，<br /><br />&nbsp;&nbsp;&nbsp;&nbsp;转翰林修撰、同知制诰，兼国史院编修官，寻兼中书省左右司都事。治钱谷，擢<br /><br />&nbsp;&nbsp;&nbsp;&nbsp;材能，议典礼，考制度，咸究所长，同僚服之。<br /><br />&nbsp;&nbsp;&nbsp;&nbsp;至元五年，建御史台，首拜监察御史，知无不言，论列凡百五十余章。时都<br /><br />&nbsp;&nbsp;&nbsp;&nbsp;水刘交结权势，任用颇专，陷没官粮四十余万石，鳞乐，暴其奸利，权贵侧<br /><br />&nbsp;&nbsp;&nbsp;&nbsp;目。又言：“监修太庙毕功，特转官锡赏，今才数年，梁柱摧朽，事涉不敬，<br /><br />&nbsp;&nbsp;&nbsp;&nbsp;宜论如法。”竟以忧卒。秩满，陈天v、雷膺交荐于朝。九年，授承直郎、平<br /><br />&nbsp;&nbsp;&nbsp;&nbsp;阳路总管府判官。初，绛之太平县民有陈氏者杀其兄，行赂缓狱，蔓引逮系者三<br /><br />&nbsp;&nbsp;&nbsp;&nbsp;百余人，至五年不决。朝廷委流吨，一讯即得其实，乃尽出所逮系者。时绛久<br /><br />&nbsp;&nbsp;&nbsp;&nbsp;旱，一夕大雨。十三年，奉命试儒人于河南。十四年，除翰林待制，拜朝列大夫、<br /><br />&nbsp;&nbsp;&nbsp;&nbsp;河南北道提刑按察副使，寻改置诸道制下，迁燕南河北道，按部诸郡，赃吏多所<br /><br />&nbsp;&nbsp;&nbsp;&nbsp;罢黜。十八年，拜中议大夫、行御史台治书侍御史，不赴。<br /><br />&nbsp;&nbsp;&nbsp;&nbsp;裕宗在东宫，两《承华事略》，其目曰广孝、立爱、端本、进学、择术、<br /><br />&nbsp;&nbsp;&nbsp;&nbsp;谨习、听政、达聪、抚军、崇儒、亲贤、去邪、纳诲、几谏、从谏、推恩、尚俭、<br /><br />&nbsp;&nbsp;&nbsp;&nbsp;戒逸、知贤、审官，凡二十篇。裕宗览之，至汉成帝不绝驰道，唐肃宗改服绛纱<br /><br />&nbsp;&nbsp;&nbsp;&nbsp;为朱明服，心甚喜，曰：“我若遇是礼，亦当如是。”又至邢峙止齐太子食邪蒿，<br /><br />&nbsp;&nbsp;&nbsp;&nbsp;顾侍臣曰：“一菜之名，遽能邪人耶？”詹事丞张九思从旁对曰：“正臣防微，<br /><br />&nbsp;&nbsp;&nbsp;&nbsp;理固当然。”太子善其说，赐酒慰喻之。令诸皇孙传观，称其书弘益居多。<br /><br />&nbsp;&nbsp;&nbsp;&nbsp;十九年春，改山东西道提刑按察副使，在官一年，以疾还卫。二十二年春，<br /><br />&nbsp;&nbsp;&nbsp;&nbsp;以左司郎中召。时右丞卢世荣以聚敛进用，屡趣之不赴。或问其故，猎唬骸傲<br /><br />&nbsp;&nbsp;&nbsp;&nbsp;小任大，剥众利己，未闻能全者。远之尚恐见浼，况可近乎！”既而果败，众服<br /><br />&nbsp;&nbsp;&nbsp;&nbsp;其识。二十六年，授少中大夫、福建闽海道提刑按察使。黜官吏贪污不法者凡数<br /><br />&nbsp;&nbsp;&nbsp;&nbsp;十人；察系囚之冤滞者，决而遣之；戒戍兵无得寓民家，而创营屋以居之。每谓<br /><br />&nbsp;&nbsp;&nbsp;&nbsp;为治之本在于得人，乃进言于朝曰：“福建所辖郡县五十余，连山距海，实为边<br /><br />&nbsp;&nbsp;&nbsp;&nbsp;徼重地。而民情轻诡，由平定以来官吏贪残，故山寇往往啸聚，愚民因而蚁附，<br /><br />&nbsp;&nbsp;&nbsp;&nbsp;剽掠村落，官兵致讨，复蹂践之甚，非朝廷一视同仁之意也。今虽不能一一择任<br /><br />&nbsp;&nbsp;&nbsp;&nbsp;守令，而行省官僚如平章、左丞尚缺，宜特选清望素著、简在帝心、文足以抚绥<br /><br />&nbsp;&nbsp;&nbsp;&nbsp;黎庶、武足以折冲外侮者，使镇静之，庶几治安可期矣。”时行省讨剧贼钟明亮<br /><br />&nbsp;&nbsp;&nbsp;&nbsp;无功，粮刺醭铝欣害曰：“福建归附之民户几百万，黄华一变，十去四五。今<br /><br />&nbsp;&nbsp;&nbsp;&nbsp;剧贼猖獗，又酷于华，其可以寻常草窃视之？况其地有溪山之险，东击西走，出<br /><br />&nbsp;&nbsp;&nbsp;&nbsp;没难测，招之不降，攻之不克，宜选精兵，申明号令，专命重臣节制，以计讨之，<br /><br />&nbsp;&nbsp;&nbsp;&nbsp;使彼势穷力竭，庶可取也。”<br /><br />&nbsp;&nbsp;&nbsp;&nbsp;二十八年，召至京师。二十九年春，见帝于柳林行宫，遂上万言书，极陈时<br /><br />&nbsp;&nbsp;&nbsp;&nbsp;政。授翰林学士、嘉议大夫。成宗即位，献《守成书鉴》一十五篇，所论悉本诸<br /><br />&nbsp;&nbsp;&nbsp;&nbsp;经旨。元贞元年，加通议大夫、知制诰同修国史，奉旨纂修《世祖实录》，因集<br /><br />&nbsp;&nbsp;&nbsp;&nbsp;《圣训》六卷上之。大德元年，进中奉大夫。二年，赐钞万贯。乞致仕，不许。<br /><br />&nbsp;&nbsp;&nbsp;&nbsp;五年，再上章求退，遂授其子公孺为卫州推官，以便养，仍官其孙C秘书郎。大<br /><br />&nbsp;&nbsp;&nbsp;&nbsp;德八年六月卒。赠翰林学士承旨、资善大夫，追封太原郡公，谥文定。其著述有<br /><br />&nbsp;&nbsp;&nbsp;&nbsp;《相鉴》五十卷、《汲郡志》十五卷、《承华事略》、《中堂事记》、《乌台笔<br /><br />&nbsp;&nbsp;&nbsp;&nbsp;补》、《玉堂嘉话》，并杂著诗文，合为一百卷。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959567);">加入书签</a><a
                        href="959523.html">上一页</a>&larr;<a href="index.html">返回列表</a>&rarr;<a
                            href="959603.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959523.html"; var next_page = "959603.html"; var index_page = "index.html"; var sortid = "9"; var article_id = "14699"; var chapter_id = "959567"; var articlename = "元史"; var chaptername = " 卷一百六十七 列传第五十四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>