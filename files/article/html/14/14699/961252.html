<!DOCTYPE html>
<html>
<head>
<meta charset="gbk" />
<title>元史- 卷一百九十六 列传第八十三-在线阅读-哈西文学网</title>
<meta name="keywords" content="宋濂，元史， 卷一百九十六 列传第八十三全文， 卷一百九十六 列传第八十三在线阅读 哈西文学网" />
<meta name="description" content="哈西文学网提供宋濂的元史  卷一百九十六 列传第八十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961252.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961252.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十六 列传第八十三</h1>
            <div class="link xb">
                <a href="961226.html">上一页</a>&larr;<a href="index.html">返回列表</a>&rarr;<a
                    href="961299.html">下一页</a></div>			
            <div id="BookText">&nbsp;&nbsp;&nbsp;&nbsp;◎忠义四<br /><br />&nbsp;&nbsp;&nbsp;&nbsp;普颜不花，字希古，蒙古氏。倜傥有大志。至正五年，由国子生登右榜进士<br /><br />&nbsp;&nbsp;&nbsp;&nbsp;第一人，授翰林修撰，调河南行省员外郎。十一年，迁江西行省左右司郎中。蕲<br /><br />&nbsp;&nbsp;&nbsp;&nbsp;黄徐寿辉来寇，普颜不花战守之功为多，语在《道童传》。十六年，除江西廉访<br /><br />&nbsp;&nbsp;&nbsp;&nbsp;副使。顷之，召还，授益都路达鲁花赤，迁山东廉访使，再转为中书参知政事。<br /><br />&nbsp;&nbsp;&nbsp;&nbsp;十八年，诏与治书侍御史李国凤同经略江南。至建宁，江西陈友谅遣邓克明来寇，<br /><br />&nbsp;&nbsp;&nbsp;&nbsp;而平章政事阿鲁温沙等皆夜遁。国凤时分镇延平，城陷，遁去。普颜不花曰：<br /><br />&nbsp;&nbsp;&nbsp;&nbsp;“我承制来此，去将何之？誓与此城同存亡耳。”命筑各门瓮城，前后拒战六十<br /><br />&nbsp;&nbsp;&nbsp;&nbsp;四日，既而大败贼众。明年，召还，授山东宣慰使，再转知枢密院事、平章山东<br /><br />&nbsp;&nbsp;&nbsp;&nbsp;行省，守御益都。大明兵压境，普颜不花捍城力战。城陷，而平章政事保保出降。<br /><br />&nbsp;&nbsp;&nbsp;&nbsp;普颜不花还告其母曰：“儿忠孝不能两全，有二弟，当为终养。”拜母，趋官舍，<br /><br />&nbsp;&nbsp;&nbsp;&nbsp;坐堂上。主将素闻其贤，召之再三，不往。既而面缚之，普颜不花曰：“我元朝<br /><br />&nbsp;&nbsp;&nbsp;&nbsp;进士，官至极品，臣各为其主。”不屈，死之。<br /><br />&nbsp;&nbsp;&nbsp;&nbsp;先是，其妻阿鲁真，历呼家人告之曰：“我夫受国恩，我亦封齐国夫人，今<br /><br />&nbsp;&nbsp;&nbsp;&nbsp;事至此，唯有死耳。”家人莫不叹息泣下。已而普颜不花二弟之妻，各抱幼子，<br /><br />&nbsp;&nbsp;&nbsp;&nbsp;及婢妾，溺舍南井死。比阿鲁真欲下，而井填咽不可容，遂抱子投舍北井。其女<br /><br />&nbsp;&nbsp;&nbsp;&nbsp;及妾女、孙女，皆随溺焉。<br /><br />&nbsp;&nbsp;&nbsp;&nbsp;是时有申荣者，平章山东行省，守东昌，荣见列郡皆降，告其父曰：“人生<br /><br />&nbsp;&nbsp;&nbsp;&nbsp;世间，不能全忠孝者，儿也。”父曰：“何为？”荣曰：“城中兵少不敌，战则<br /><br />&nbsp;&nbsp;&nbsp;&nbsp;万人之命由儿而废，但有一死报国耳。”遂自经。<br /><br />&nbsp;&nbsp;&nbsp;&nbsp;闵本，字宗先，河内人。性刚正敏给，而刻志于学。早岁得推择为礼部令史，<br /><br />&nbsp;&nbsp;&nbsp;&nbsp;御史大夫不花奇本之才，辟以为掾，平反冤狱，甚有声。擢御史台照磨。顷之，<br /><br />&nbsp;&nbsp;&nbsp;&nbsp;迁枢密院都事，拜监察御史，迁中书左司都事，五转为吏部尚书，移刑、户二部，<br /><br />&nbsp;&nbsp;&nbsp;&nbsp;皆以能见称。本素贫，且有目疾，尝上章乞谢事，不允，诏授集贤侍讲学士。大<br /><br />&nbsp;&nbsp;&nbsp;&nbsp;明兵薄京师，本谓其妻程氏曰：“国事至此，吾知之久矣。愧不能立功补报，敢<br /><br />&nbsp;&nbsp;&nbsp;&nbsp;爱六尺躯苟活哉！”程氏曰：“君能死忠，我尚有爱于君乎！”本乃朝服，与程<br /><br />&nbsp;&nbsp;&nbsp;&nbsp;氏北向再拜，大书于屋壁曰：“元中奉大夫、集贤侍讲学士闵本死。”遂各缢焉。<br /><br />&nbsp;&nbsp;&nbsp;&nbsp;二女：长真真，次女女，见本死，呼天号泣，亦自缢于其傍。<br /><br />&nbsp;&nbsp;&nbsp;&nbsp;有拜住者，康里人也，字闻善。以材累官至翰林国史院都事，为太子司经。<br /><br />&nbsp;&nbsp;&nbsp;&nbsp;兵至，拜住谓家人曰：“吾始祖海蓝伯封河东公者，与太祖同事王可汗，太祖取<br /><br />&nbsp;&nbsp;&nbsp;&nbsp;王可汗，收诸部落，吾祖引数十骑驰西北方，太祖使人追问之，曰：‘昔者与皇<br /><br />&nbsp;&nbsp;&nbsp;&nbsp;帝同事王可汗，王可汗今已灭，欲为之报仇，则帝乃天命；欲改事帝，则吾心有<br /><br />&nbsp;&nbsp;&nbsp;&nbsp;所不忍，故避之于远地，以没吾生耳。’此吾祖之言也。且吾祖生朔漠，其言尚<br /><br />&nbsp;&nbsp;&nbsp;&nbsp;如此，今吾生长中原，读书国学，而可不知大义乎！况吾上世受国厚恩，至吾又<br /><br />&nbsp;&nbsp;&nbsp;&nbsp;食禄，今其国破，尚忍见之！与其苟生，不如死。”遂赴井死。其家人瘗之舍东，<br /><br />&nbsp;&nbsp;&nbsp;&nbsp;悉以其书籍焚之为殉云。<br /><br />&nbsp;&nbsp;&nbsp;&nbsp;赵弘毅，字仁卿，真定晋州人。少好学，家贫无书，佣于巨室，昼则为役，<br /><br />&nbsp;&nbsp;&nbsp;&nbsp;夜则借书读之。或闵其志，但使总其事而不役焉。尝受经于临川吴澄。始辟翰林<br /><br />&nbsp;&nbsp;&nbsp;&nbsp;书写，再转为国史院编修官，调大乐署令。大明兵入京城，弘毅叹息曰；“忠臣<br /><br />&nbsp;&nbsp;&nbsp;&nbsp;不二君，烈女不二夫，此古语也。我今力不能救社稷，但有一死报国耳。”乃与<br /><br />&nbsp;&nbsp;&nbsp;&nbsp;妻解氏皆自缢。<br /><br />&nbsp;&nbsp;&nbsp;&nbsp;其子恭，中书管勾，与妻子诀曰：“今乘舆北奔，我父子食禄，不能效尺寸<br /><br />&nbsp;&nbsp;&nbsp;&nbsp;力，吾父母已死，尚何敢爱死乎！”或止之曰：“我曹官卑，何自苦如此。”恭<br /><br />&nbsp;&nbsp;&nbsp;&nbsp;叱曰：“尔非我徒也。古者，忠义人各尽自心，岂问职之崇卑乎！”遂公服北向<br /><br />&nbsp;&nbsp;&nbsp;&nbsp;再拜，亦缢死。<br /><br />&nbsp;&nbsp;&nbsp;&nbsp;恭女官奴，年十七，见恭死，方大泣，适邻妪数辈来，相率出避，曰：“我<br /><br />&nbsp;&nbsp;&nbsp;&nbsp;未适人，避将何之？”不听，妪欲力挽之，女曰：“人生在世，便百岁亦须一死。”<br /><br />&nbsp;&nbsp;&nbsp;&nbsp;乃潜入中堂，解衣带自经。<br /><br />&nbsp;&nbsp;&nbsp;&nbsp;郑玉，字子美，徽州歙县人。幼敏悟嗜学，既长，覃思《六经》，尤邃于<br /><br />&nbsp;&nbsp;&nbsp;&nbsp;《春秋》，绝意仕进，而勤于教。学者门人受业者众，所居至不能容。学者相与<br /><br />&nbsp;&nbsp;&nbsp;&nbsp;即其地构师山书院以处焉。玉为文章，不事雕刻煅炼，流传京师，揭兴埂⑴费<br /><br />&nbsp;&nbsp;&nbsp;&nbsp;玄咸加称赏。至正十四年，朝廷除玉翰林待制、奉议大夫，遣使者赐以御酒名币，<br /><br />&nbsp;&nbsp;&nbsp;&nbsp;浮海征之。玉辞疾不起，而为表以进曰：“名爵者，祖宗之所以遗陛下，使与天<br /><br />&nbsp;&nbsp;&nbsp;&nbsp;下贤者共之者，陛下不得私予人。待制之职，臣非其才，不敢受。酒与币，天下<br /><br />&nbsp;&nbsp;&nbsp;&nbsp;所以奉陛下，陛下得以私与人，酒与币，臣不敢辞也。”玉既不仕，则家居，日<br /><br />&nbsp;&nbsp;&nbsp;&nbsp;以著书为事，所著有《周易纂注》。十七年，大明兵入徽州，守将将要致之，玉<br /><br />&nbsp;&nbsp;&nbsp;&nbsp;曰：“吾岂事二姓者耶！”因被拘囚。久之，亲戚朋友携具饷之，则从容为之尽<br /><br />&nbsp;&nbsp;&nbsp;&nbsp;欢，且告以必死状。其妻闻之，使语之曰：“君苟死，吾其相从地下矣。”玉使<br /><br />&nbsp;&nbsp;&nbsp;&nbsp;谓之曰：“若果从吾死，吾其无憾矣。”明日，具衣冠，北向再拜，自缢而死。<br /><br />&nbsp;&nbsp;&nbsp;&nbsp;黄郏字殷士，抚州金溪人。博学明经，善属文，尤长于诗。至正十七年，<br /><br />&nbsp;&nbsp;&nbsp;&nbsp;用左丞相太平奏，授淮南行省照磨，未行，除国子助教，迁太常博士，转国子博<br /><br />&nbsp;&nbsp;&nbsp;&nbsp;士，升监丞，擢翰林待制，兼国史院编修官。二十八年，京城既破，厶驹唬<br /><br />&nbsp;&nbsp;&nbsp;&nbsp;“我以儒致身，累蒙国恩，为胄子师，代言禁林。今纵无我戮，何面目见天下士<br /><br />&nbsp;&nbsp;&nbsp;&nbsp;乎！”遂赴井而死，年六十一。有诗文传于世。<br /><br />&nbsp;&nbsp;&nbsp;&nbsp;柏帖穆尔，字君寿，蒙古人。家世历履无所考。居官所至，以廉能著声。至<br /><br />&nbsp;&nbsp;&nbsp;&nbsp;正中，累迁为福建行省左右司郎中。行省治福州。二十七年，大明以骑兵出杉关，<br /><br />&nbsp;&nbsp;&nbsp;&nbsp;取邵武，以舟师由海道趣闽，奄至城下。柏帖穆尔知城不可守，引妻妾坐楼上，<br /><br />&nbsp;&nbsp;&nbsp;&nbsp;慷慨谓曰：“丈夫死国，妇人死夫，义也。今城且陷，吾必死于是，若等能吾从<br /><br />&nbsp;&nbsp;&nbsp;&nbsp;乎？”皆泣曰：“有死而已，无他志也。”缢而死者六人。<br /><br />&nbsp;&nbsp;&nbsp;&nbsp;有十岁女，度其不能自死，则绐之曰：“汝稽颡拜佛，庶保我无恙也。”甫<br /><br />&nbsp;&nbsp;&nbsp;&nbsp;拜，即挈米囊压之死。乳媪抱其幼子，旁立以泣，柏帖穆尔熟视之，叹曰：“父<br /><br />&nbsp;&nbsp;&nbsp;&nbsp;死国，母死夫，妾与女，从父者也，皆当死。汝三岁儿，于义何所从乎？为宗祀<br /><br />&nbsp;&nbsp;&nbsp;&nbsp;计可也。”乃命媪抱匿旁近民舍，而敛金珠畀之曰：“即有缓急，可以此赎儿命。”<br /><br />&nbsp;&nbsp;&nbsp;&nbsp;有顷，兵入城，即举灯自燃，四围窗火大发，遂自焚死。<br /><br />&nbsp;&nbsp;&nbsp;&nbsp;迭里弥实，字子初，回回人。性刚介，事母至孝。年四十，犹不仕，或问之，<br /><br />&nbsp;&nbsp;&nbsp;&nbsp;曰：“吾不忍舍吾母以去也。”以宿卫年劳，授行宣政院崇教，三迁为漳州路达<br /><br />&nbsp;&nbsp;&nbsp;&nbsp;鲁花赤，居三年，居甚安之。时陈有定据全闽，八郡之政，皆用其私人以总制之。<br /><br />&nbsp;&nbsp;&nbsp;&nbsp;朝廷命官，不得有所与。大明兵既取福州，兴化、泉州皆纳款。或以告，迭里弥<br /><br />&nbsp;&nbsp;&nbsp;&nbsp;实仰天叹曰：“吾不材，位三品，国恩厚矣，其何以报乎！报国恩者，有死而已。”<br /><br />&nbsp;&nbsp;&nbsp;&nbsp;亡何，吏走白招谕使者至，请出城迓之，迭里弥实从容语之曰：“尔第往，吾行<br /><br />&nbsp;&nbsp;&nbsp;&nbsp;出矣。”乃诣厅事，具公服，北面再拜毕，引斧斫其印文，又大书手版曰“大元<br /><br />&nbsp;&nbsp;&nbsp;&nbsp;臣子”。即入位端坐，拔所佩刀，喉中以死。既死，犹手执刀按膝坐，俨然<br /><br />&nbsp;&nbsp;&nbsp;&nbsp;如生时。郡民相聚哭庭中，敛其尸，葬东门外。<br /><br />&nbsp;&nbsp;&nbsp;&nbsp;时又有获独步丁者，回回人，旧进士，累官佥广东廉访司事；有吕复者，为<br /><br />&nbsp;&nbsp;&nbsp;&nbsp;江西行省左右司都事。皆闲居，寓福州。而复以行省命，摄长乐县尹。福州既下，<br /><br />&nbsp;&nbsp;&nbsp;&nbsp;获独步丁曰：“吾兄弟三人，皆忝进士，受国恩四十年，今虽无官守，然大节所<br /><br />&nbsp;&nbsp;&nbsp;&nbsp;在，其可辱乎！”以石自系其腰，投井死。复亦曰：“吾世食君禄，今虽摄官，<br /><br />&nbsp;&nbsp;&nbsp;&nbsp;若不以死报国，则无以见先人于地下。”引绳自经死。获独步丁兄曰穆鲁丁者，<br /><br />&nbsp;&nbsp;&nbsp;&nbsp;官建康；曰海鲁丁者，官信州。先是，亦皆死国难云。<br /><br />&nbsp;&nbsp;&nbsp;&nbsp;朴赛因不花，字德中，肃良合台人。有膂力，善骑射。由速古儿赤授利器库<br /><br />&nbsp;&nbsp;&nbsp;&nbsp;提点，再转为资正院判官，累迁同知枢密院事，迁翰林学士，寻升承旨，赐虎符，<br /><br />&nbsp;&nbsp;&nbsp;&nbsp;兼巡军合浦全罗等处军民万户都元帅，除大司农，出为岭北行省右丞，升平章政<br /><br />&nbsp;&nbsp;&nbsp;&nbsp;事。至正二十四年，甘肃行省以孛罗帖木儿矫弑皇后、皇孙，遣人白事，平章政<br /><br />&nbsp;&nbsp;&nbsp;&nbsp;事也速答儿即欲署谕众榜，朴赛因不花持不可曰：“此大事，何得轻信，况非符<br /><br />&nbsp;&nbsp;&nbsp;&nbsp;验公文。”卒不署榜。既而果妄传。会皇太子抚军冀宁，承制拜朴赛因不花翰林<br /><br />&nbsp;&nbsp;&nbsp;&nbsp;学士承旨，迁集贤大学士，又为宣政院使，遂拜中书平章政事。大明兵逼京师，<br /><br />&nbsp;&nbsp;&nbsp;&nbsp;诏朴赛因不花以兵守顺承门，其所领兵仅数百羸卒而已。乃叹息谓左右曰：“国<br /><br />&nbsp;&nbsp;&nbsp;&nbsp;事至此，吾但知与此门同存亡也。”城陷被执，以见主将，唯请速死，不少屈。<br /><br />&nbsp;&nbsp;&nbsp;&nbsp;主将命留营中，终不屈，杀之。<br /><br />&nbsp;&nbsp;&nbsp;&nbsp;是时有张庸者，字存中，温州人。性豪爽，精太乙数，会世乱，以策干经略<br /><br />&nbsp;&nbsp;&nbsp;&nbsp;使李国凤，承制授庸福建行省员外郎，治兵杉关。顷之，计事赴京师，因进《太<br /><br />&nbsp;&nbsp;&nbsp;&nbsp;乙数图》，顺帝喜之，擢秘书少监。皇太子立大抚军院，命庸团结房山，迁同佥<br /><br />&nbsp;&nbsp;&nbsp;&nbsp;将作院事，又除刑部尚书，仍领团结。会诸寨既降，庸守骆驼谷，遣从事段祯请<br /><br />&nbsp;&nbsp;&nbsp;&nbsp;援于扩廓帖木儿，不报。庸独坚守拒战，众将溃，庸无去志。已而寨民李世杰执<br /><br />&nbsp;&nbsp;&nbsp;&nbsp;庸出降，以见主将，庸不屈，与祯同被杀。<br /><br />&nbsp;&nbsp;&nbsp;&nbsp;丁好礼，字敬可，真定蠡州人。精律算，初试吏于户部，辟中书掾，授户部<br /><br />&nbsp;&nbsp;&nbsp;&nbsp;主事，擢江南行台监察御史，复入户部为员外郎，拜监察御史，又入户部为郎中，<br /><br />&nbsp;&nbsp;&nbsp;&nbsp;升侍郎。除京畿漕运使，建议置司于通州，重讲究漕运利病，著为成法，人皆便<br /><br />&nbsp;&nbsp;&nbsp;&nbsp;之。除户部尚书。时国家多故，财用空乏，好礼能撙节浮费，国家用度，赖之以<br /><br />&nbsp;&nbsp;&nbsp;&nbsp;给。拜参议中书省事，迁治书侍御史，出为辽阳行省左丞，未行，留为枢密副使。<br /><br />&nbsp;&nbsp;&nbsp;&nbsp;至正二十年，遂拜中书参知政事。时京师大饥，天寿节，庙堂欲用故事大宴会，<br /><br />&nbsp;&nbsp;&nbsp;&nbsp;好礼言：“今民父子有相食者，君臣当修省，以弭大患，燕会宜减常度。”不听，<br /><br />&nbsp;&nbsp;&nbsp;&nbsp;乞谢事，乃以集贤大学士致仕，给全俸家居。扩廓帖木儿扈从皇太子还京，输山<br /><br />&nbsp;&nbsp;&nbsp;&nbsp;东粟以遗朝贵，馈好礼麦百石，好礼不受。二十七年，复起为中书平章政事，寻<br /><br />&nbsp;&nbsp;&nbsp;&nbsp;以论议不合，谢政去，特封赵国公。大明兵入京城，或勉其谒大将，好礼叱之曰：<br /><br />&nbsp;&nbsp;&nbsp;&nbsp;“我以小吏致位极品，爵上公，今老矣，恨无以报国，所欠惟一死耳。”后数日，<br /><br />&nbsp;&nbsp;&nbsp;&nbsp;大将召好礼，不肯行，舁至齐化门，抗辞不屈而死，年七十五。<br /><br />&nbsp;&nbsp;&nbsp;&nbsp;是日，中书参知政事郭庸亦舁至齐化门，众叱之拜，庸曰：“臣各为其主，<br /><br />&nbsp;&nbsp;&nbsp;&nbsp;死自吾分，何拜之有！”语不少屈而死。庸字允中，蒙古氏，由国学生释褐出身，<br /><br />&nbsp;&nbsp;&nbsp;&nbsp;累迁为陕西行台监察御史，与同列劾知枢密院事也先帖木儿丧师，左迁中兴总管<br /><br />&nbsp;&nbsp;&nbsp;&nbsp;府判官。其后也先帖木儿以罪黜，召拜监察御史，累转参政中书，其节义与好礼<br /><br />&nbsp;&nbsp;&nbsp;&nbsp;并云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961252);">加入书签</a><a
                        href="961226.html">上一页</a>&larr;<a href="index.html">返回列表</a>&rarr;<a
                            href="961299.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961226.html"; var next_page = "961299.html"; var index_page = "index.html"; var sortid = "9"; var article_id = "14699"; var chapter_id = "961252"; var articlename = "元史"; var chaptername = " 卷一百九十六 列传第八十三"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>