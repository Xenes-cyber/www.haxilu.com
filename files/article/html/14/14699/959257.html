<!DOCTYPE html>
<html>
<head>
<meta charset="gbk" />
<title>元史- 卷一百五十五 列传第四十二-在线阅读-哈西文学网</title>
<meta name="keywords" content="宋濂，元史， 卷一百五十五 列传第四十二全文， 卷一百五十五 列传第四十二在线阅读 哈西文学网" />
<meta name="description" content="哈西文学网提供宋濂的元史  卷一百五十五 列传第四十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959257.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959257.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十五 列传第四十二</h1>
            <div class="link xb">
                <a href="959232.html">上一页</a>&larr;<a href="index.html">返回列表</a>&rarr;<a
                    href="959277.html">下一页</a></div>			
            <div id="BookText">&nbsp;&nbsp;&nbsp;&nbsp;○汪世显（德臣良臣惟正）<br /><br />&nbsp;&nbsp;&nbsp;&nbsp;汪世显，字仲明，巩昌盐川人。系出旺古族。仕金，屡立战功，官至镇远军<br /><br />&nbsp;&nbsp;&nbsp;&nbsp;节度使，巩昌便宜总帅。金平，郡县望风款附，世显独城守，及皇子阔端驻兵城<br /><br />&nbsp;&nbsp;&nbsp;&nbsp;下，始率众降。皇子曰：吾征四方，所至皆下，汝独固守，何也？”对曰：“臣<br /><br />&nbsp;&nbsp;&nbsp;&nbsp;不敢背主失节耳。”又问曰：“金亡已久，汝不降，果谁为耶？”对曰：“大军<br /><br />&nbsp;&nbsp;&nbsp;&nbsp;迭至，莫知适从，惟殿下仁武不杀，窃意必能保全阖城军民，是以降也。”皇子<br /><br />&nbsp;&nbsp;&nbsp;&nbsp;大悦，承制锡世显章服，官从其旧。即从南征，断嘉陵，捣大安。田、杨诸蛮结<br /><br />&nbsp;&nbsp;&nbsp;&nbsp;阵迎敌，世显以轻骑驰挠之。宋曹将军潜兵相为掎角，世显单骑突之，杀数十人。<br /><br />&nbsp;&nbsp;&nbsp;&nbsp;黎明，大军四合，杀其主将，入武信，遂进逼资、普。军葭萌，宋将依山为栅，<br /><br />&nbsp;&nbsp;&nbsp;&nbsp;世显以数骑往夺之，乘胜定资州，略嘉定、峨眉。进次开州。时方泥潦，由间道<br /><br />&nbsp;&nbsp;&nbsp;&nbsp;攀缘以达。宋军屯万州南岸，世显即水北造船以疑之，夜从上游鼓革舟袭破之，<br /><br />&nbsp;&nbsp;&nbsp;&nbsp;宋师大扰。追奔至夔峡，过巫山，与宋援军遇，斩首三千余级。明年，师还攻重<br /><br />&nbsp;&nbsp;&nbsp;&nbsp;庆，会大暑，乃罢归。觐太宗，锡金符，易其名曰中山，且历数其功，世显拜谢<br /><br />&nbsp;&nbsp;&nbsp;&nbsp;曰：“此皆圣明福德所致，臣何预焉！”<br /><br />&nbsp;&nbsp;&nbsp;&nbsp;辛丑，蜀帅陈隆之贻书请战，声言有众百万，皇子集诸将议之，咸谓隆之可<br /><br />&nbsp;&nbsp;&nbsp;&nbsp;生擒也。世显曰：”顾临敌何如，无庸夸辞为！”军薄成都，隆之战屡却，坚壁<br /><br />&nbsp;&nbsp;&nbsp;&nbsp;不出。其部曲田显约夜降，隆之觉之，世显曰：“事急矣！”亟梯城入救显，得<br /><br />&nbsp;&nbsp;&nbsp;&nbsp;与从者七十余人出。获隆之，斩之。世显复简精锐五百人捣汉州，州兵三千出战，<br /><br />&nbsp;&nbsp;&nbsp;&nbsp;城闭，尽没。三日，大军薄其城，又三日，克之。癸卯春，皇子第功，承制拜便<br /><br />&nbsp;&nbsp;&nbsp;&nbsp;宜总帅，秦、巩等二十余州事皆听裁决，赐虎符、锦衣、玉带。世显先已遘疾，<br /><br />&nbsp;&nbsp;&nbsp;&nbsp;至是加剧，皇子遣疗，络绎往医，竟不起，年四十九。中统三年，论功追封陇西<br /><br />&nbsp;&nbsp;&nbsp;&nbsp;公，谥义武。延v七年，加封陇右王。子七人：忠臣，巩昌便宜副总帅；次德臣；<br /><br />&nbsp;&nbsp;&nbsp;&nbsp;次直臣，巩昌中路都总领，殁于王事；次良臣；次翰臣，奥鲁兵马都元帅；佐臣，<br /><br />&nbsp;&nbsp;&nbsp;&nbsp;巩昌左翼都总领，殁于王事；清臣，四川行枢密院副使。<br /><br />&nbsp;&nbsp;&nbsp;&nbsp;德臣，赐名田哥，字舜辅。年十四，侍太子游猎，矢无虚发。袭爵巩昌等二<br /><br />&nbsp;&nbsp;&nbsp;&nbsp;十四路便宜都总帅，从征蜀，将前军出忠、涪，所向克获。进攻运山，率麾下先。<br /><br />&nbsp;&nbsp;&nbsp;&nbsp;所乘马中飞石死，步战，拔外城。宋将余d攻汉中，德臣驰赴之，d闻，遁去。<br /><br />&nbsp;&nbsp;&nbsp;&nbsp;宪宗素闻其名，及入觐，所陈悉嘉纳，赐印符，命城沔州。沔据嘉陵要路，德臣<br /><br />&nbsp;&nbsp;&nbsp;&nbsp;缮治室庐，部署官属，数日而集。进攻嘉定，敌潜军夜出，德臣迎战，杀百人。<br /><br />&nbsp;&nbsp;&nbsp;&nbsp;还至左绵云顶，宋军乘夜斫营，觉之，杀千人，生擒百人。进次隆庆，宋军仍夜<br /><br />&nbsp;&nbsp;&nbsp;&nbsp;出，与力战，尽杀之。及马漕沟，遇伏兵，与战，获其统制罗廷鹗。又诏德臣城<br /><br />&nbsp;&nbsp;&nbsp;&nbsp;益昌，诸戍皆听节制。世祖以皇弟有事西南，德臣入见，乞免益昌赋税及徭役，<br /><br />&nbsp;&nbsp;&nbsp;&nbsp;漕粮、屯田为长久计，并从之。即命置行部于巩，立漕司于沔，通贩鬻，给馈饷。<br /><br />&nbsp;&nbsp;&nbsp;&nbsp;奏乞以兄忠臣摄府事，使己得专事益昌。益昌为蜀喉襟，蜀人惮其威名，诸郡环<br /><br />&nbsp;&nbsp;&nbsp;&nbsp;视，莫敢出斗。<br /><br />&nbsp;&nbsp;&nbsp;&nbsp;甲寅春，旱，嘉陵漕舟水涩，议者欲弃去，德臣曰：“国家以蜀事托我，有<br /><br />&nbsp;&nbsp;&nbsp;&nbsp;死而已，奈何弃之！”尽杀所乘马飨士。袭嘉川，得粮二千余石。云顶吕达将兵<br /><br />&nbsp;&nbsp;&nbsp;&nbsp;五千邀战，即阵擒之，复得粮五千石。既而鱼关、金牛水陆运偕至，屯田麦亦登，<br /><br />&nbsp;&nbsp;&nbsp;&nbsp;食用遂给。夏，获宋提辖崔忠、郑再立，纵令持檄谕苦竹，守将南清以城降，所<br /><br />&nbsp;&nbsp;&nbsp;&nbsp;俘城中民，悉归之。东南戍卒数百有去志，德臣揣知之，给券纵去，皆泣谢。未<br /><br />&nbsp;&nbsp;&nbsp;&nbsp;几，山寨相继输款。宋将余晦遣都统甘闰，以兵数万城紫金山，德臣即选精卒，<br /><br />&nbsp;&nbsp;&nbsp;&nbsp;衔枚夜进，大破之，闰仅以身免。南清北觐，其下杀清妻子以叛，蜀将焦远领兵<br /><br />&nbsp;&nbsp;&nbsp;&nbsp;饷之，德臣击败远，尽获所饷资粮。冬，蜀兵二万复至，又败之，获粮百余艘。<br /><br />&nbsp;&nbsp;&nbsp;&nbsp;鱼关至沔水，迂回为渡百有八，至是，悉为桥梁。<br /><br />&nbsp;&nbsp;&nbsp;&nbsp;戊午岁，帝亲征，次汉中，德臣朝行在所。初，诸路军成都，猝为宋人所围，<br /><br />&nbsp;&nbsp;&nbsp;&nbsp;德臣遣将赴之，约曰：“先破敌者，奏领此城。”围遂解。诏候江南事定，如约<br /><br />&nbsp;&nbsp;&nbsp;&nbsp;以城与之。帝幸益昌，驻北山，谓德臣曰：“来者言汝立利州之功，今见汝身甚<br /><br />&nbsp;&nbsp;&nbsp;&nbsp;小，而胆甚大，不知敌曾薄汝城否？”德臣对曰：“赖陛下洪福，未尝一来。”<br /><br />&nbsp;&nbsp;&nbsp;&nbsp;帝曰：“彼惮卿威名耳。”赐金带，且俾立石纪功。嘉陵、白水交会，势汹急，<br /><br />&nbsp;&nbsp;&nbsp;&nbsp;帝问：“船几何可济？”德臣曰：“大军百万，非可淹延，当别为方略。”即命<br /><br />&nbsp;&nbsp;&nbsp;&nbsp;系舟为梁，一夕而成，如履坦途。帝顾谓诸王曰：“汪德臣言不虚发。”赐白金<br /><br />&nbsp;&nbsp;&nbsp;&nbsp;三十斤，仍命刻石纪功。苦竹既逆命，至是攻之，岩壁峭绝，或请建天桥，帝以<br /><br />&nbsp;&nbsp;&nbsp;&nbsp;问德臣，曰：“臣知先登陷阵而已，建桥非所知也。”既而桥果无功。乃率将士<br /><br />&nbsp;&nbsp;&nbsp;&nbsp;鱼贯而进，帝望见，叹曰：“人言其胆勇，岂虚誉邪！”宋将赵仲武纳款，而杨<br /><br />&nbsp;&nbsp;&nbsp;&nbsp;礼犹拒战，奋击，尽杀之。德臣微疾，帝劳之曰：“汝疾皆为我家。”饮以葡萄<br /><br />&nbsp;&nbsp;&nbsp;&nbsp;酒，解玉带赐之，曰：“饮我酒，服我带，疾其有瘳乎！”德臣泣谢。宋龙州守<br /><br />&nbsp;&nbsp;&nbsp;&nbsp;将王德新，遣所亲愿效顺，以郡民为祈，奏如其请。进攻长宁，拔之，斩守将王<br /><br />&nbsp;&nbsp;&nbsp;&nbsp;佐。帝东下，德臣为先锋，抵大获山。夺水门。宋将杨大渊遣子乞活数万人命，<br /><br />&nbsp;&nbsp;&nbsp;&nbsp;引至帝前为请，旦日，大渊率众降。已而运山、青居、大梁皆降。攻钓鱼山，守<br /><br />&nbsp;&nbsp;&nbsp;&nbsp;臣王坚负险，五月不下，德臣单骑至城下，大呼曰：“王坚，我来活汝一城军民，<br /><br />&nbsp;&nbsp;&nbsp;&nbsp;宜早降！”语未既，几为飞石所中，遂感疾。帝遣使问劳，俾还益昌，奏曰：<br /><br />&nbsp;&nbsp;&nbsp;&nbsp;“陛下尊为天子，犹冒寒暑，服劳于外，臣待罪行伍，死其分也。”又遣丞相兀<br /><br />&nbsp;&nbsp;&nbsp;&nbsp;真赐汤济，卒不起，年三十有六。中统三年，追封陇西公，谥忠烈。子六人：长<br /><br />&nbsp;&nbsp;&nbsp;&nbsp;惟正；次惟贤，大司徒；惟和，昭文馆大学士；惟明，以质子为元帅；惟能，征<br /><br />&nbsp;&nbsp;&nbsp;&nbsp;西都元帅；惟纯，权便宜都总帅。<br /><br />&nbsp;&nbsp;&nbsp;&nbsp;良臣，年十六七即从兄德臣出征，每战辄当前锋，以功擢裨帅，兼便宜都府<br /><br />&nbsp;&nbsp;&nbsp;&nbsp;参议。癸丑岁，以德臣荐，为巩昌帅，领所部兵屯田白水，蜀边寨不敢复出钞略。<br /><br />&nbsp;&nbsp;&nbsp;&nbsp;宪宗亲征，军至六盘，良臣还巩昌，供亿所须，事集而民不扰，诏权便宜总帅府<br /><br />&nbsp;&nbsp;&nbsp;&nbsp;事。良臣奏：“愿与兄德臣效力定四川。”帝曰：“行军馈饷，所系不轻，汝任<br /><br />&nbsp;&nbsp;&nbsp;&nbsp;其责，自可立功。”良臣既奉命，治桥梁，平道路，营舟车，水陆无壅，储积充<br /><br />&nbsp;&nbsp;&nbsp;&nbsp;。有旨赐黄金、弓矢，旌其能。<br /><br />&nbsp;&nbsp;&nbsp;&nbsp;世祖即位，阿蓝台儿、浑都海逆命，劫六盘府库，西垂骚动，诏良臣讨之。<br /><br />&nbsp;&nbsp;&nbsp;&nbsp;兵至山丹，置营，按兵不战者凡二月。俄大举至耀碑谷，两军相当，良臣慷慨誓<br /><br />&nbsp;&nbsp;&nbsp;&nbsp;诸将曰：“今日之事，系国安危，胜则富贵可保，败则身戮家亡。苟能用命，纵<br /><br />&nbsp;&nbsp;&nbsp;&nbsp;死行间，不失忠孝之名。”众闻，踊跃而前。会大风扬沙，昼晦，良臣手刃数十<br /><br />&nbsp;&nbsp;&nbsp;&nbsp;人，贼势沮，众军乘胜捣之，贼大溃，获阿蓝台儿、浑都海，杀之，西鄙辑宁。<br /><br />&nbsp;&nbsp;&nbsp;&nbsp;捷闻，赐金虎符，权便宜都总帅。<br /><br />&nbsp;&nbsp;&nbsp;&nbsp;中统二年，火里叛，复讨平之。入觐，赐燕，屡称其功，良臣拜谢曰：“臣<br /><br />&nbsp;&nbsp;&nbsp;&nbsp;奉诸王成算，何功之有！”世祖嘉其能让，复赐金鞍、甲胄、弓矢，转同佥巩昌<br /><br />&nbsp;&nbsp;&nbsp;&nbsp;路便宜都总帅。宋将昝万寿帅战船二百，溯江而上，欲掩青居。良臣伏甲数十艘<br /><br />&nbsp;&nbsp;&nbsp;&nbsp;其后，身先逆战，万寿败走，伏发，几获之。三年，授阆蓬广安顺庆等路征南都<br /><br />&nbsp;&nbsp;&nbsp;&nbsp;元帅。良臣以钓鱼山险绝，不可攻，奏请就近地筑城曰武胜，以扼其往来。四年<br /><br />&nbsp;&nbsp;&nbsp;&nbsp;春，良臣攻重庆，命元帅康土秃先驱，与宋将朱礻异孙兵交，良臣塞其归路，引<br /><br />&nbsp;&nbsp;&nbsp;&nbsp;兵横击之，断敌兵为二，敌败走趋城，不得入，尽杀之。<br /><br />&nbsp;&nbsp;&nbsp;&nbsp;至元六年，授东川副统军。八年，兄子惟正请于朝，谓良臣久劳戎行，乞身<br /><br />&nbsp;&nbsp;&nbsp;&nbsp;代之。九年，复授良臣昭勇大将军、巩昌等二十四处便宜都总帅，兼本路诸军奥<br /><br />&nbsp;&nbsp;&nbsp;&nbsp;鲁总管。明年，召入，帝曰：“成都被兵久，须卿安集之。”授镇国上将军、枢<br /><br />&nbsp;&nbsp;&nbsp;&nbsp;密副使、西川行枢密院事，蜀人安之。十一年，进攻嘉定，昝万寿坚守不出，良<br /><br />&nbsp;&nbsp;&nbsp;&nbsp;臣度有伏兵，大搜山谷，果得而杀之，进垒薄城。万寿悉军出战，大破之，伏尸<br /><br />&nbsp;&nbsp;&nbsp;&nbsp;蔽江。万寿乞降，良臣奏免其死，居民按堵。良臣统兵顺流而下，紫云、泸、叙<br /><br />&nbsp;&nbsp;&nbsp;&nbsp;相继款附。还围重庆。<br /><br />&nbsp;&nbsp;&nbsp;&nbsp;十三年，宋涪州安抚杨立帅兵救重庆者再，良臣皆败走之。宋安抚张珏遣将<br /><br />&nbsp;&nbsp;&nbsp;&nbsp;乘虚袭据泸州，良臣还军平之，复攻重庆。十五年春，张珏悉众鏖战，良臣奋击，<br /><br />&nbsp;&nbsp;&nbsp;&nbsp;大破之，身中四矢。明日，督战益急。珏所部赵安开门纳降，珏潜遁。良臣禁俘<br /><br />&nbsp;&nbsp;&nbsp;&nbsp;琼，发粟赈饥，民大悦。四川悉平。捷闻，世祖喜甚，召良臣入觐，授资善大夫、<br /><br />&nbsp;&nbsp;&nbsp;&nbsp;中书左丞、行四川中书省事，赐白貂裘。良臣陈治蜀十五事，世祖喜纳。良臣至<br /><br />&nbsp;&nbsp;&nbsp;&nbsp;成都，以蜀疮痍之余，极意循抚。行省罢，改授安西王相，不赴。十八年夏，疾<br /><br />&nbsp;&nbsp;&nbsp;&nbsp;卒，年五十一。赠仪同三司，谥忠惠。加赠推诚保德宣力功臣、仪同三司、陕西<br /><br />&nbsp;&nbsp;&nbsp;&nbsp;等处行中书省平章政事、柱国，追封梁国公。子七人：惟勤，云南诸路行省平章<br /><br />&nbsp;&nbsp;&nbsp;&nbsp;政事；惟简，保宁万户；惟某，同知屯田总管府事；惟永，征西都元帅；惟恭，<br /><br />&nbsp;&nbsp;&nbsp;&nbsp;阶州同知；惟仁，人匠总管达鲁花赤；惟新，汉军千户。<br /><br />&nbsp;&nbsp;&nbsp;&nbsp;惟正字公理，幼颖悟，藏书二万卷，喜从文士论议古今治乱，尤喜谈兵，时<br /><br />&nbsp;&nbsp;&nbsp;&nbsp;出游猎，则勒从骑为攻守状。父卒于军，皇侄寿王俾权袭父爵，守青居山。世祖<br /><br />&nbsp;&nbsp;&nbsp;&nbsp;即位，遂真授焉。初，宪宗遣浑都海以骑兵二万守六盘，又遣乞台不花守青居，<br /><br />&nbsp;&nbsp;&nbsp;&nbsp;至是，浑都海叛，乞台不花发兵为应，惟正即命力士缚乞台不花，杀之。世祖嘉<br /><br />&nbsp;&nbsp;&nbsp;&nbsp;其功，诏东川军事悉听处分。<br /><br />&nbsp;&nbsp;&nbsp;&nbsp;中统二年，入朝，赐甲胄、宝鞍。三年，诏还巩昌。部长火都叛，民大扰，<br /><br />&nbsp;&nbsp;&nbsp;&nbsp;惟正谓将吏曰：“火都今若a犬，方肆狂m，苟一战不利，则城邑为墟，当胜<br /><br />&nbsp;&nbsp;&nbsp;&nbsp;以不战。”乃发兵踵之，贼欲战不得，休则挠之。若是者两月，知其粮尽势蹙，<br /><br />&nbsp;&nbsp;&nbsp;&nbsp;曰：“可矣。”与战，屡捷。火都遣三十人来约降，即遣其十人还，俾火都自来，<br /><br />&nbsp;&nbsp;&nbsp;&nbsp;因潜兵蹑其后，出其不意擒杀之。<br /><br />&nbsp;&nbsp;&nbsp;&nbsp;至元七年，宋人修合州，诏立武胜军以拒之。惟正临嘉陵江作栅，扼其水道，<br /><br />&nbsp;&nbsp;&nbsp;&nbsp;夜悬灯栅间，编竹为笼，中置火炬，顺地势转走，照百步外，以防不虞。宋人知<br /><br />&nbsp;&nbsp;&nbsp;&nbsp;有备，不敢近。九年，帅兵掠忠、涪，获令、簿各一，破寨七，擒守将六，降户<br /><br />&nbsp;&nbsp;&nbsp;&nbsp;千六百有奇，捕虏五百。会丞相伯颜克襄阳，议取宋，惟正奏曰：“蜀未下者，<br /><br />&nbsp;&nbsp;&nbsp;&nbsp;数城耳，宜并力攻余杭。本根既拔，此将焉往！愿以本兵由嘉陵下夔峡，与伯颜<br /><br />&nbsp;&nbsp;&nbsp;&nbsp;会钱塘。”帝优诏答曰：“四川事重，舍卿谁托！异日蜀平，功岂伯颜下邪！”<br /><br />&nbsp;&nbsp;&nbsp;&nbsp;未几，两川枢密院合兵围重庆，命益兵助之，惟正夺其洪崖门，获宋将何统制。<br /><br />&nbsp;&nbsp;&nbsp;&nbsp;皇子安西王出镇秦蜀，召惟正还。十四年冬，皇子北伐，而藩王土鲁叛于六<br /><br />&nbsp;&nbsp;&nbsp;&nbsp;盘，王相府命别速带领兵进讨，惟正为副。别速带不习兵，师行无纪，惟正为正<br /><br />&nbsp;&nbsp;&nbsp;&nbsp;部曲，肃行阵，严斥候，凡军政一倚重焉。进次平凉，简巩兵锐者八十人与俱，<br /><br />&nbsp;&nbsp;&nbsp;&nbsp;至六盘。土鲁先据西山，惟正分安西兵为左右翼，巩兵独居中，去土鲁一里许，<br /><br />&nbsp;&nbsp;&nbsp;&nbsp;皆下马，手弓。土鲁遣百骑突陈，惟正令引满毋发，将及，又命曰：“视必中而<br /><br />&nbsp;&nbsp;&nbsp;&nbsp;发。”于是矢下如雨，突骑中者三之一，余尽驰还，土鲁军遂走。惟正麾兵逐之，<br /><br />&nbsp;&nbsp;&nbsp;&nbsp;三逾山，至萧河，擒叛将燕只哥，复进兵，土鲁亦就擒。安西王至，惟正迎谒，<br /><br />&nbsp;&nbsp;&nbsp;&nbsp;王历称其功。明日，大燕，赏以金尊杯、貂裘。王妃赐其母珠络帽衣，且曰：<br /><br />&nbsp;&nbsp;&nbsp;&nbsp;“吾皇家儿妇也，为汝母制衣，汝母真福人也。”诏惟正入朝，世祖推玉食食之，<br /><br />&nbsp;&nbsp;&nbsp;&nbsp;赐白金五千两、锦衣一袭，授金吾卫上将军、开成路宣慰使。十七年，迁龙虎卫<br /><br />&nbsp;&nbsp;&nbsp;&nbsp;上将军、中书左丞，行秦蜀中书省事，赐玉带。以省治在长安，去蜀远，乃命惟<br /><br />&nbsp;&nbsp;&nbsp;&nbsp;正分省于蜀。蜀土荐罹兵革，民无完居，一闻马嘶，辄奔窜避匿，惟正留意抚循，<br /><br />&nbsp;&nbsp;&nbsp;&nbsp;人便安之。二十年，进阶资德大夫。二十二年，改授陕西行中书省左丞。入觐上<br /><br />&nbsp;&nbsp;&nbsp;&nbsp;都，得腹疾，还至华州，卒，年四十四。谥贞肃。二子：嗣昌，武略将军、成都<br /><br />&nbsp;&nbsp;&nbsp;&nbsp;总军副万户；寿昌，资德大夫、江南行御史台中丞。<br /><br />&nbsp;&nbsp;&nbsp;&nbsp;○史天泽（格）<br /><br />&nbsp;&nbsp;&nbsp;&nbsp;史天泽，字润甫，秉直季子也。身长八尺，音如洪钟，善骑射，勇力绝人，<br /><br />&nbsp;&nbsp;&nbsp;&nbsp;从其兄天倪帅真定。乙酉，天倪遣护送其母归北京，既而天倪为武仙所害，府僚<br /><br />&nbsp;&nbsp;&nbsp;&nbsp;王缙、王守道追及天泽于燕，曰：“变起仓猝，部曲散走，多在近郊，公能回辔<br /><br />&nbsp;&nbsp;&nbsp;&nbsp;南行，不招自至矣。”天泽毅然曰：“兄弟之仇，义所当复，虽死不避，况未必<br /><br />&nbsp;&nbsp;&nbsp;&nbsp;死邪！”即倾赀装，易甲仗，南还，行次满城，得士马甚众。天泽摄行军事，遣<br /><br />&nbsp;&nbsp;&nbsp;&nbsp;监军李伯v诣国王孛鲁言状，且乞济师。天泽时为帐前军总领，孛鲁承制命绍兄<br /><br />&nbsp;&nbsp;&nbsp;&nbsp;职为都元帅。俾笑乃将蒙古军三千人援之，合势进攻卢奴。仙骁将葛铁枪者，<br /><br />&nbsp;&nbsp;&nbsp;&nbsp;拥众万人来拒战，天泽迎击之，身先士卒，勇气百倍。贼退阻}河，乘夜而遁，<br /><br />&nbsp;&nbsp;&nbsp;&nbsp;天泽追及之，生擒葛铁枪，余众悉溃，获其兵甲辎重，军威大振。遂下中山，略<br /><br />&nbsp;&nbsp;&nbsp;&nbsp;无极，拔赵州，进军野头。会天泽兄天安亦提兵来赴，击仙败之，仙奔双门，遂<br /><br />&nbsp;&nbsp;&nbsp;&nbsp;复真定。<br /><br />&nbsp;&nbsp;&nbsp;&nbsp;未几，宋大名总管彭义斌阴与仙合，欲取真定，天泽同笑乃扼诸赞皇，<br /><br />&nbsp;&nbsp;&nbsp;&nbsp;仙不得进。义斌势蹙，焚山自守，天泽遣锐卒五十，摧锋而入，自以铁骑继其后，<br /><br />&nbsp;&nbsp;&nbsp;&nbsp;缚义斌斩之。未几，仙复令谍者，结死士于城中大历寺为内应，夜斩关而入，据<br /><br />&nbsp;&nbsp;&nbsp;&nbsp;其城。天泽引步卒数十，逾城东出，至藁城，求援于董俊。俊授以锐卒数百，夜<br /><br />&nbsp;&nbsp;&nbsp;&nbsp;赴真定，而笑乃兵亦至，捕叛者三百余人，仙从数骑，走保西山抱犊寨。笑乃<br /><br />&nbsp;&nbsp;&nbsp;&nbsp;怒，忿民之从贼，驱万余人将杀之，天泽曰：“彼皆吾民，但为贼所胁耳，杀<br /><br />&nbsp;&nbsp;&nbsp;&nbsp;之何罪！”力争得释。乃缮城壁，立楼橹，为不可犯之计，招集流散，存恤困穷。<br /><br />&nbsp;&nbsp;&nbsp;&nbsp;以抱犊诸寨，仙之巢穴，不即剪覆，终遗后患，急攻下之，仙乃遁去。继又取蚁<br /><br />&nbsp;&nbsp;&nbsp;&nbsp;尖、马武等寨，而相、卫亦降。<br /><br />&nbsp;&nbsp;&nbsp;&nbsp;己丑，太宗即位，议立三万户，分统汉兵。天泽适入觐，命为真定、河间、<br /><br />&nbsp;&nbsp;&nbsp;&nbsp;大名、东平、济南五路万户。庚寅冬，武仙复屯兵于卫，天泽合诸军围之。金将<br /><br />&nbsp;&nbsp;&nbsp;&nbsp;完颜合达以众十万来援，战不利，诸将皆北，天泽独以千人绕出其后，败一都尉<br /><br />&nbsp;&nbsp;&nbsp;&nbsp;军，与大军合攻之，仙逸去，遂复卫州。<br /><br />&nbsp;&nbsp;&nbsp;&nbsp;壬辰春，太宗由白坡渡河，诏天泽以兵由孟津会河南，至则睿宗已破合达军<br /><br />&nbsp;&nbsp;&nbsp;&nbsp;于三峰山。乃命略地京东，招降太康、柘县、瓦冈、睢州，追斩金将完颜庆山奴<br /><br />&nbsp;&nbsp;&nbsp;&nbsp;于阳邑。夏，帝北还，留睿宗总兵围汴。癸巳春，金主突围而出，令完颜白撒自<br /><br />&nbsp;&nbsp;&nbsp;&nbsp;黄龙冈来袭新卫。天泽率轻骑驰赴之，比至，围已合，天泽奋戈突至城下，呼守<br /><br />&nbsp;&nbsp;&nbsp;&nbsp;者曰：“汝等勉力，援兵且至。”复跃出，其众皆披靡，遂与大军夹击之，白撒<br /><br />&nbsp;&nbsp;&nbsp;&nbsp;等败走蒲城，天泽尾其后，白撒等兵尚八万，俘斩殆尽。金主以单舸东走归德，<br /><br />&nbsp;&nbsp;&nbsp;&nbsp;天泽追至归德，与诸军会。新卫达鲁花赤撒吉思不花欲薄城背水而营，天泽曰：<br /><br />&nbsp;&nbsp;&nbsp;&nbsp;“此岂驻兵之地乎！彼若来犯，则进退失据矣。”不听，会天泽以事之汴，比还，<br /><br />&nbsp;&nbsp;&nbsp;&nbsp;撒吉思不花全军皆没。金主迁蔡，帝命元帅盏率大军围之。天泽当其北面，<br /><br />&nbsp;&nbsp;&nbsp;&nbsp;结筏潜渡汝水，血战连日。甲午春正月，蔡破，金主自经死，天泽还真定。<br /><br />&nbsp;&nbsp;&nbsp;&nbsp;时政烦赋重，贷钱于西北贾人以代输，累倍其息，谓之羊羔利，民不能给。<br /><br />&nbsp;&nbsp;&nbsp;&nbsp;天泽奏请官为偿一本息而止。继以岁饥，假贷充贡赋，积银至一万三千锭，天泽<br /><br />&nbsp;&nbsp;&nbsp;&nbsp;倾家赀，率族属官吏代偿之。又请以中户为军，上下户为民，著为定籍，境内以<br /><br />&nbsp;&nbsp;&nbsp;&nbsp;宁。<br /><br />&nbsp;&nbsp;&nbsp;&nbsp;金亡，移军伐宋。乙未，从皇子曲出攻枣阳，天泽先登，拔之。及攻襄阳，<br /><br />&nbsp;&nbsp;&nbsp;&nbsp;宋兵以舟数千陈于峭石滩，天泽挟二舟载死士，直前捣之，覆溺者万计。丁酉，<br /><br />&nbsp;&nbsp;&nbsp;&nbsp;从宗王口温不花围光州，天泽先破其外城，攻子城，又破之。师次复州，宋兵以<br /><br />&nbsp;&nbsp;&nbsp;&nbsp;舟三千锁湖面为栅，天泽曰：“栅破，则复自溃。”亲执桴鼓，督勇士四十人攻<br /><br />&nbsp;&nbsp;&nbsp;&nbsp;其栅，不逾时，栅破，复人惧，请降。进攻寿春，天泽独当一面，宋兵夜出斫营，<br /><br />&nbsp;&nbsp;&nbsp;&nbsp;天泽手击杀数人，麾下兵继至，悉驱其兵入淮水死，乘胜而南，所向辄克。<br /><br />&nbsp;&nbsp;&nbsp;&nbsp;壬子，入觐，宪宗赐卫州五城为分邑。世祖时在藩邸，极知汉地不治，河南<br /><br />&nbsp;&nbsp;&nbsp;&nbsp;尤甚，请以天泽为经略使。至则兴利除害，政无不举，诛郡邑长贰之尤贪横者二<br /><br />&nbsp;&nbsp;&nbsp;&nbsp;人，境内大治。阿蓝答儿钩较诸路财赋，锻炼罗织，无所不至，天泽以勋旧独见<br /><br />&nbsp;&nbsp;&nbsp;&nbsp;优容，天泽曰：“我为经略使，今不我责，而罪余人，我何安乎！”由是得释者<br /><br />&nbsp;&nbsp;&nbsp;&nbsp;甚众。<br /><br />&nbsp;&nbsp;&nbsp;&nbsp;戊午秋，从宪宗伐宋，由西蜀以入。己未夏，驻合州之钓鱼山，军中大疫，<br /><br />&nbsp;&nbsp;&nbsp;&nbsp;方议班师，宋将吕文德以艨艟千余，溯嘉陵江而上，北军迎战不利。帝命天泽御<br /><br />&nbsp;&nbsp;&nbsp;&nbsp;之，乃分军为两翼，跨江注射，亲率舟师顺流纵击，三战三捷，夺其战舰百余艘，<br /><br />&nbsp;&nbsp;&nbsp;&nbsp;追至重庆而还。<br /><br />&nbsp;&nbsp;&nbsp;&nbsp;中统元年，世祖即位，首召天泽，问以治国安民之道，即具疏以对，大略谓：<br /><br />&nbsp;&nbsp;&nbsp;&nbsp;“朝廷当先立省部以正纪纲，设监司以督诸路，沛恩泽以安反侧，退贪残以任贤<br /><br />&nbsp;&nbsp;&nbsp;&nbsp;能，颁奉秩以养廉，禁贿赂以防奸，庶能上下丕应，内外休息。”帝嘉纳之。继<br /><br />&nbsp;&nbsp;&nbsp;&nbsp;命往鄂渚撤江上军，还，授河南等路宣抚使，俄兼江淮诸翼军马经略使。二年夏<br /><br />&nbsp;&nbsp;&nbsp;&nbsp;五月，拜中书右丞相。天泽既秉政，凡前所言治国安民之术，无不次第举行。又<br /><br />&nbsp;&nbsp;&nbsp;&nbsp;定省规十条，以正庶务。宪宗初年，括户余百万，至是，诸色占役者太半，天泽<br /><br />&nbsp;&nbsp;&nbsp;&nbsp;悉奏罢之。秋九月，扈从世祖亲征阿里不哥，次昔木土之地，诏丞相真将右<br /><br />&nbsp;&nbsp;&nbsp;&nbsp;军，天泽将左军，合势蹙之，阿里不哥败走。<br /><br />&nbsp;&nbsp;&nbsp;&nbsp;三年春，李f阴结宋人，以益都叛，遂据济南，诏亲王哈必赤总兵讨之，<br /><br />&nbsp;&nbsp;&nbsp;&nbsp;凶势甚盛。继命天泽往，天泽闻f入济南，笑曰：“豕突入n，无能为也。”<br /><br />&nbsp;&nbsp;&nbsp;&nbsp;至则进说于哈必赤曰：“f多谲而兵精，不宜力角，当以岁月毙之。”乃深沟<br /><br />&nbsp;&nbsp;&nbsp;&nbsp;高垒，绝其奔轶。凡四月，城中食尽，军溃出降，生擒f，斩于军门，诛同恶<br /><br />&nbsp;&nbsp;&nbsp;&nbsp;者数十人，余悉纵归。明日，引军东行，未至益都，城中人已开门迎降。<br /><br />&nbsp;&nbsp;&nbsp;&nbsp;初，天泽将行，帝临轩授诏，责以专征，俾诸将皆听节度。天泽未尝以诏示<br /><br />&nbsp;&nbsp;&nbsp;&nbsp;人，及还，帝慰劳之，悉归功于诸将，其慎密谦退如此。天泽在宪宗时尝奏：<br /><br />&nbsp;&nbsp;&nbsp;&nbsp;“臣始摄先兄天倪军民之职，天倪有二子，一子管民政，一子掌兵权，臣复入叨<br /><br />&nbsp;&nbsp;&nbsp;&nbsp;寄遇，一门之内，处三要职，分所当辞，臣可退休矣。”帝曰：“卿奕世忠勤，<br /><br />&nbsp;&nbsp;&nbsp;&nbsp;有劳于国，一门三职，何愧何嫌！”竟不许。至是，言者或谓李f之变，由诸<br /><br />&nbsp;&nbsp;&nbsp;&nbsp;侯权太重。天泽遂奏：“兵民之权，不可并于一门，行之请自臣家始。”于是史<br /><br />&nbsp;&nbsp;&nbsp;&nbsp;氏子侄，即日解兵符者十七人。<br /><br />&nbsp;&nbsp;&nbsp;&nbsp;至元元年，加光禄大夫，右丞相如故。三年，皇太子燕王领中书省，兼判枢<br /><br />&nbsp;&nbsp;&nbsp;&nbsp;密院事，以天泽为辅国上将军、枢密副使。四年，复授光禄大夫，改中书左丞相。<br /><br />&nbsp;&nbsp;&nbsp;&nbsp;六年，帝以宋未附，议攻襄阳，诏天泽与驸马忽剌出往经画之，赐白金百锭、楮<br /><br />&nbsp;&nbsp;&nbsp;&nbsp;币万缗。至则相要害，立城堡，以绝其声援，为必取之计。七年，以疾还燕。八<br /><br />&nbsp;&nbsp;&nbsp;&nbsp;年，进开府仪同三司、平章军国重事，仍敕右丞相安童谕旨曰：“两省、院、台，<br /><br />&nbsp;&nbsp;&nbsp;&nbsp;或一月、一旬，遇大事，卿可商量，小事不烦卿也。”<br /><br />&nbsp;&nbsp;&nbsp;&nbsp;十年春，与平章阿术等进攻樊城，拔之，襄阳降。十一年，诏天泽与丞相伯<br /><br />&nbsp;&nbsp;&nbsp;&nbsp;颜总大军，自襄阳水陆并进。天泽至郢州遇疾，还襄阳，帝遣侍臣赐以葡萄酒，<br /><br />&nbsp;&nbsp;&nbsp;&nbsp;且谕之曰：“卿自朕祖宗以来，躬擐甲胄，跋履山川，宣力多矣。又卿首事南伐，<br /><br />&nbsp;&nbsp;&nbsp;&nbsp;异日功成，皆卿力也。勿以小疾阻行为忧，可且北发，善自调护。”还至真定，<br /><br />&nbsp;&nbsp;&nbsp;&nbsp;帝又遣其子杠与尚医驰视，赐以药饵。天泽因附奏曰：“臣大限有终，死不足惜，<br /><br />&nbsp;&nbsp;&nbsp;&nbsp;但愿天兵渡江，慎勿杀掠。”语不及它。以十二年二月七日薨，年七十四。讣闻，<br /><br />&nbsp;&nbsp;&nbsp;&nbsp;帝震悼，遣近臣赙以白金二千五百两，赠太尉，谥忠武。后累赠太师，进封镇阳<br /><br />&nbsp;&nbsp;&nbsp;&nbsp;王，立庙。<br /><br />&nbsp;&nbsp;&nbsp;&nbsp;天泽平居，未尝自矜其能，及临大节、论大事，毅然以天下之重自任。年四<br /><br />&nbsp;&nbsp;&nbsp;&nbsp;十，始折节读书，尤熟于《资治通鉴》，立论多出人意表。拜相之日，门庭悄然。<br /><br />&nbsp;&nbsp;&nbsp;&nbsp;或劝以权自张，天泽举唐韦澳告周墀之语曰：“愿相公无权。爵禄刑赏，天子之<br /><br />&nbsp;&nbsp;&nbsp;&nbsp;柄，何以权为！”因以谢之，言者惭服。当金末，名士流寓失所，悉为治其生理<br /><br />&nbsp;&nbsp;&nbsp;&nbsp;而宾礼之，后多致显达。破归德，释李大节不杀，而送至真定，署为参谋。卫为<br /><br />&nbsp;&nbsp;&nbsp;&nbsp;食邑，命王昌龄治之，旧人多不平，而莫能间，其知人之明、用人之专如此。是<br /><br />&nbsp;&nbsp;&nbsp;&nbsp;以出入将相五十年，上不疑而下无怨，人以比于郭子仪、曹彬云。<br /><br />&nbsp;&nbsp;&nbsp;&nbsp;子格，湖广行省平章政事；樟，真定顺天新军万户；棣，卫辉路转运使；杠，<br /><br />&nbsp;&nbsp;&nbsp;&nbsp;湖广行省右丞；杞，淮东道廉访使；梓，同知澧州；楷，同知南阳府；彬，中书<br /><br />&nbsp;&nbsp;&nbsp;&nbsp;左丞。<br /><br />&nbsp;&nbsp;&nbsp;&nbsp;格字晋明。岁壬子，宪宗赐天泽以卫城，授格节度使。宪宗崩，格北留谦州，<br /><br />&nbsp;&nbsp;&nbsp;&nbsp;五年而归，为邓州旧军万户。既又代张弘范为亳州万户，而以故所将邓州旧军授<br /><br />&nbsp;&nbsp;&nbsp;&nbsp;弘范。从攻襄阳，襄阳下，赐白金、衣裘、弓矢、鞍马。众军渡江，平章阿术将<br /><br />&nbsp;&nbsp;&nbsp;&nbsp;二十五万户居前，每五万户择一人为帅统之，格居其一。格军先渡，为宋将程鹏<br /><br />&nbsp;&nbsp;&nbsp;&nbsp;飞所却，格被三创，丧其师二百。寻复大战，中流矢，鹏飞身亦被七创，乃败走。<br /><br />&nbsp;&nbsp;&nbsp;&nbsp;其后枢密院奏格轻进，请罪之，帝念其功而薄其罪。俾从平章阿里海牙攻潭州，<br /><br />&nbsp;&nbsp;&nbsp;&nbsp;炮激栅木，伤肩，矢贯其手，裹创先登，拔之，遂以军民安抚留戍。<br /><br />&nbsp;&nbsp;&nbsp;&nbsp;入觐，加定远大将军，赐以天泽所服玉带。从攻静江，众以Md自蔽凿城，<br /><br />&nbsp;&nbsp;&nbsp;&nbsp;格所当，炮蔽地，车不可至，乃伺隙率众攀堞，蚁附而上，拔之。徇广西十八<br /><br />&nbsp;&nbsp;&nbsp;&nbsp;州、广东三州，皆下。静江受兵之初，溪洞诸夷皆降云南，格遣使谕之，来者五<br /><br />&nbsp;&nbsp;&nbsp;&nbsp;十州，云南争之，事闻，诏听格节度。升广西宣抚使，改镇国上将军、广南西道<br /><br />&nbsp;&nbsp;&nbsp;&nbsp;宣慰使。<br /><br />&nbsp;&nbsp;&nbsp;&nbsp;宋亡，陈宜中、张世杰挟益王N、广王m据福州，立益王，传檄岭海，欲复<br /><br />&nbsp;&nbsp;&nbsp;&nbsp;其地，诈言夏贵已复濒江州郡。诸戍将以江路既绝，不可北归，皆托计事还静江。<br /><br />&nbsp;&nbsp;&nbsp;&nbsp;格曰：“君等亦为虚声所惧邪！待贵逾岭，审不可北归，吾与诸君取途云南而归，<br /><br />&nbsp;&nbsp;&nbsp;&nbsp;未为不可，敢辄弃戍哉！”行省议弃广东之肇庆、德庆、封州，并兵戍梧州。格<br /><br />&nbsp;&nbsp;&nbsp;&nbsp;曰：“弃地撤备，示敌以怯，不可，宜增兵戍之。”剧贼苏仲，集溃卒，据镇龙<br /><br />&nbsp;&nbsp;&nbsp;&nbsp;山称王，劫掠于外，耕植于内，至秋毕获。闻大兵至，则伪出降，官军畏暑，不<br /><br />&nbsp;&nbsp;&nbsp;&nbsp;敢深入，横、象、宾、贵四州，皆被其害。格筑堡于其界，守以土兵，令官军火<br /><br />&nbsp;&nbsp;&nbsp;&nbsp;其庐栅，民践其禾稼，仲穷蹙，遂降。益王余众破浔州，斩李辰、李福。静江北<br /><br />&nbsp;&nbsp;&nbsp;&nbsp;抵全、永，皆城守，罗飞围永，凡七月不下。判官潘泽民间道来告急，格分兵赴<br /><br />&nbsp;&nbsp;&nbsp;&nbsp;之，殄其众。<br /><br />&nbsp;&nbsp;&nbsp;&nbsp;益王死，卫王立。趣广州，壁海中崖山，遣曾渊子据雷州，谕之降，不听，<br /><br />&nbsp;&nbsp;&nbsp;&nbsp;进兵攻之，渊子奔L洲。世杰将兵数万，欲复取雷州，戍将刘仲海击走之。后<br /><br />&nbsp;&nbsp;&nbsp;&nbsp;悉众来围，城中绝粮，士以草为食，格漕钦、廉、高、化诸州粮以给之，世杰解<br /><br />&nbsp;&nbsp;&nbsp;&nbsp;围去。诏格戍雷州。卫王死，广东、西悉平。张弘范请复将亳州军，乃还格邓州<br /><br />&nbsp;&nbsp;&nbsp;&nbsp;旧军。拜参知政事、行广南西道宣慰使。入觐，拜资德大夫、湖广行中书省右丞。<br /><br />&nbsp;&nbsp;&nbsp;&nbsp;移江西右丞，寻复为湖广右丞，进平章政事。卒，年五十八。子翟，福建行省<br /><br />&nbsp;&nbsp;&nbsp;&nbsp;平章政事；荣，邓州旧军万户。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959257);">加入书签</a><a
                        href="959232.html">上一页</a>&larr;<a href="index.html">返回列表</a>&rarr;<a
                            href="959277.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959232.html"; var next_page = "959277.html"; var index_page = "index.html"; var sortid = "9"; var article_id = "14699"; var chapter_id = "959257"; var articlename = "元史"; var chaptername = " 卷一百五十五 列传第四十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>