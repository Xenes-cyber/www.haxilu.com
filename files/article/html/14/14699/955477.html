<!DOCTYPE html>
<html>
<head>
<meta charset="gbk" />
<title>元史- 卷一百二 志第五十-在线阅读-哈西文学网</title>
<meta name="keywords" content="宋濂，元史， 卷一百二 志第五十全文， 卷一百二 志第五十在线阅读 哈西文学网" />
<meta name="description" content="哈西文学网提供宋濂的元史  卷一百二 志第五十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/955477.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/955477.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二 志第五十</h1>
            <div class="link xb">
                <a href="955417.html">上一页</a>&larr;<a href="index.html">返回列表</a>&rarr;<a
                    href="955536.html">下一页</a></div>			
            <div id="BookText">&nbsp;&nbsp;&nbsp;&nbsp;◎刑法一<br /><br />&nbsp;&nbsp;&nbsp;&nbsp;自古有天下者，虽圣帝明王，不能去刑法以为治，是故道之以德义，而民弗<br /><br />&nbsp;&nbsp;&nbsp;&nbsp;从，则必律之以法，法复违焉，则刑辟之施，诚有不得已者。是以先王制刑，非<br /><br />&nbsp;&nbsp;&nbsp;&nbsp;以立威，乃所以辅治也。故《书》曰：“士制百姓于刑之中，以教祗德。”后世<br /><br />&nbsp;&nbsp;&nbsp;&nbsp;专务黩刑任法以为治者，无乃昧于本末轻重之义乎！历代得失，考诸史可见已。<br /><br />&nbsp;&nbsp;&nbsp;&nbsp;元兴，其初未有法守，百司断理狱讼，循用金律，颇伤严刻。及世祖平宋，<br /><br />&nbsp;&nbsp;&nbsp;&nbsp;疆理混一，由是简除繁苛，始定新律，颁之有司，号曰《至元新格》。仁宗之时，<br /><br />&nbsp;&nbsp;&nbsp;&nbsp;又以格例条画有关于风纪者，类集成书，号曰《风宪宏纲》。至英宗时，复命宰<br /><br />&nbsp;&nbsp;&nbsp;&nbsp;执儒臣取前书而加损益焉，书成，号曰《大元通制》。其书之大纲有三：一曰诏<br /><br />&nbsp;&nbsp;&nbsp;&nbsp;制，二曰条格，三曰断例。凡诏制为条九十有四，条格为条一千一百五十有一，<br /><br />&nbsp;&nbsp;&nbsp;&nbsp;断例为条七百十有七，大概纂集世祖以来法制事例而已。其五刑之目：凡七下至<br /><br />&nbsp;&nbsp;&nbsp;&nbsp;五十七，谓之笞刑；凡六十七至一百七，谓之杖刑；其徒法，年数杖数，相附丽<br /><br />&nbsp;&nbsp;&nbsp;&nbsp;为加减，盐徒盗贼既决而又之；流则南人迁于辽阳迤北之地，北人迁于南方湖<br /><br />&nbsp;&nbsp;&nbsp;&nbsp;广之乡；死刑，则有斩而无绞，恶逆之极者，又有凌迟处死之法焉。盖古者以墨、<br /><br />&nbsp;&nbsp;&nbsp;&nbsp;劓、|、宫、大辟为五刑，后世除肉刑，乃以笞、杖、徒、流、死备五刑之数。<br /><br />&nbsp;&nbsp;&nbsp;&nbsp;元因之，更用轻典，盖亦仁矣。世祖谓宰臣曰：“朕或怒，有罪者使汝杀，汝勿<br /><br />&nbsp;&nbsp;&nbsp;&nbsp;杀，必迟回一二日乃覆奏。”斯言也，虽古仁君，何以过之。自后继体之君，惟<br /><br />&nbsp;&nbsp;&nbsp;&nbsp;刑之恤，凡郡国有疑狱，必遣官覆谳而从轻，死罪审录无冤者，亦必待报，然后<br /><br />&nbsp;&nbsp;&nbsp;&nbsp;加刑。而大德间，王约复上言：“国朝之制，笞杖十减为七，今之杖一百者，宜<br /><br />&nbsp;&nbsp;&nbsp;&nbsp;止九十七，不当又加十也。”此其君臣之间，唯知轻典之为尚，百年之间，天下<br /><br />&nbsp;&nbsp;&nbsp;&nbsp;V宁，亦岂偶然而致哉！然其弊也，南北异制，事类繁琐，挟情之吏，舞弄文法，<br /><br />&nbsp;&nbsp;&nbsp;&nbsp;出入比附，用谲行私，而凶顽不法之徒，又数以赦宥获免；至于西僧岁作佛事，<br /><br />&nbsp;&nbsp;&nbsp;&nbsp;或恣意纵囚，以售其奸宄，俾善良者喑哑而饮恨，识者病之。然而元之刑法，其<br /><br />&nbsp;&nbsp;&nbsp;&nbsp;得在仁厚，其失在乎缓弛而不知检也。今按其实，条列而次第之，使后世有以考<br /><br />&nbsp;&nbsp;&nbsp;&nbsp;其得失，作《刑法志》。<br /><br />&nbsp;&nbsp;&nbsp;&nbsp;◎名例<br /><br />&nbsp;&nbsp;&nbsp;&nbsp;○五刑<br /><br />&nbsp;&nbsp;&nbsp;&nbsp;笞刑：<br /><br />&nbsp;&nbsp;&nbsp;&nbsp;七下，十七，二十七，三十七，四十七，五十七。<br /><br />&nbsp;&nbsp;&nbsp;&nbsp;杖刑：<br /><br />&nbsp;&nbsp;&nbsp;&nbsp;六十七，七十七，八十七，九十七，一百七。<br /><br />&nbsp;&nbsp;&nbsp;&nbsp;徒刑：<br /><br />&nbsp;&nbsp;&nbsp;&nbsp;一年，杖六十七；一年半，杖七十七；二年，杖八十七；二年半，杖九十七；<br /><br />&nbsp;&nbsp;&nbsp;&nbsp;三年，杖一百七。<br /><br />&nbsp;&nbsp;&nbsp;&nbsp;流刑：<br /><br />&nbsp;&nbsp;&nbsp;&nbsp;辽阳，湖广，迤北。<br /><br />&nbsp;&nbsp;&nbsp;&nbsp;死刑：<br /><br />&nbsp;&nbsp;&nbsp;&nbsp;斩，凌迟处死。<br /><br />&nbsp;&nbsp;&nbsp;&nbsp;五服<br /><br />&nbsp;&nbsp;&nbsp;&nbsp;斩衰：三年。<br /><br />&nbsp;&nbsp;&nbsp;&nbsp;子为父、妇为夫之父之类。<br /><br />&nbsp;&nbsp;&nbsp;&nbsp;齐衰：三年，杖期，期，五月，三月。<br /><br />&nbsp;&nbsp;&nbsp;&nbsp;子为母，妇为夫之母之类。<br /><br />&nbsp;&nbsp;&nbsp;&nbsp;大功：九月，长殇九月，中殇七月。<br /><br />&nbsp;&nbsp;&nbsp;&nbsp;为同堂兄弟、为姑姊妹适人者之类。<br /><br />&nbsp;&nbsp;&nbsp;&nbsp;小功：五月，殇。<br /><br />&nbsp;&nbsp;&nbsp;&nbsp;为伯叔祖父母、为再从兄弟之类。<br /><br />&nbsp;&nbsp;&nbsp;&nbsp;Bī椋喝月，殇?<br /><br />&nbsp;&nbsp;&nbsp;&nbsp;为族兄弟、为族曾祖父母之类。<br /><br />&nbsp;&nbsp;&nbsp;&nbsp;十恶<br /><br />&nbsp;&nbsp;&nbsp;&nbsp;谋反：<br /><br />&nbsp;&nbsp;&nbsp;&nbsp;谓谋危社稷。<br /><br />&nbsp;&nbsp;&nbsp;&nbsp;谋大逆：<br /><br />&nbsp;&nbsp;&nbsp;&nbsp;谓谋毁宗庙、山陵及宫阙。<br /><br />&nbsp;&nbsp;&nbsp;&nbsp;谋叛：<br /><br />&nbsp;&nbsp;&nbsp;&nbsp;谓谋背国从伪。<br /><br />&nbsp;&nbsp;&nbsp;&nbsp;恶逆：<br /><br />&nbsp;&nbsp;&nbsp;&nbsp;谓殴及谋杀祖父母、父母，杀伯叔父母、姑、兄、姊、外祖父母、夫、夫之<br /><br />&nbsp;&nbsp;&nbsp;&nbsp;祖父母、父母者。<br /><br />&nbsp;&nbsp;&nbsp;&nbsp;不道：<br /><br />&nbsp;&nbsp;&nbsp;&nbsp;谓杀一家非死罪三人，及支解人、造畜虫毒、魇魅。<br /><br />&nbsp;&nbsp;&nbsp;&nbsp;大不敬：<br /><br />&nbsp;&nbsp;&nbsp;&nbsp;谓盗大祀神御之物、乘舆服御物；盗及伪造御宝；合和御药，误不如本方，<br /><br />&nbsp;&nbsp;&nbsp;&nbsp;及封题误；若造御膳，误犯食禁；御幸舟船，误不牢固；指斥乘舆，情理切害，<br /><br />&nbsp;&nbsp;&nbsp;&nbsp;及对捍制使，而无人臣之礼礼。<br /><br />&nbsp;&nbsp;&nbsp;&nbsp;不孝：<br /><br />&nbsp;&nbsp;&nbsp;&nbsp;谓告言诅詈祖父母、父母，及祖父母、父母在，别籍异财，若供养有阙；居<br /><br />&nbsp;&nbsp;&nbsp;&nbsp;父母丧，身自嫁娶，若作乐释服从吉；闻祖父母、父母丧，匿不举哀；许称祖父<br /><br />&nbsp;&nbsp;&nbsp;&nbsp;母、父母死。<br /><br />&nbsp;&nbsp;&nbsp;&nbsp;不睦：<br /><br />&nbsp;&nbsp;&nbsp;&nbsp;谓谋杀及卖Bī橐陨锨祝殴告夫及大功以上尊长、小功尊属?<br /><br />&nbsp;&nbsp;&nbsp;&nbsp;不义：<br /><br />&nbsp;&nbsp;&nbsp;&nbsp;谓杀本属府主、剌史、县令、见受业师，吏卒杀本部五品以上官长，及闻夫<br /><br />&nbsp;&nbsp;&nbsp;&nbsp;丧匿不举哀，若作乐释服从吉及改嫁。<br /><br />&nbsp;&nbsp;&nbsp;&nbsp;内乱：<br /><br />&nbsp;&nbsp;&nbsp;&nbsp;谓奸小功以上亲、父祖妾，及与和者。<br /><br />&nbsp;&nbsp;&nbsp;&nbsp;八议<br /><br />&nbsp;&nbsp;&nbsp;&nbsp;议亲：<br /><br />&nbsp;&nbsp;&nbsp;&nbsp;谓皇帝袒免以上亲，及太皇太后、皇太后Bī橐陨锨祝皇后小功以上亲?<br /><br />&nbsp;&nbsp;&nbsp;&nbsp;议故：<br /><br />&nbsp;&nbsp;&nbsp;&nbsp;谓故旧。<br /><br />&nbsp;&nbsp;&nbsp;&nbsp;议贤：<br /><br />&nbsp;&nbsp;&nbsp;&nbsp;谓有大德行。<br /><br />&nbsp;&nbsp;&nbsp;&nbsp;议能：<br /><br />&nbsp;&nbsp;&nbsp;&nbsp;谓有大才业。<br /><br />&nbsp;&nbsp;&nbsp;&nbsp;议功：<br /><br />&nbsp;&nbsp;&nbsp;&nbsp;谓有大功勋。<br /><br />&nbsp;&nbsp;&nbsp;&nbsp;议贵：<br /><br />&nbsp;&nbsp;&nbsp;&nbsp;谓职事官三品以上，散官二品以上，及爵一品者。<br /><br />&nbsp;&nbsp;&nbsp;&nbsp;议勤：<br /><br />&nbsp;&nbsp;&nbsp;&nbsp;谓有大勤劳。<br /><br />&nbsp;&nbsp;&nbsp;&nbsp;议宾：<br /><br />&nbsp;&nbsp;&nbsp;&nbsp;谓承先代之后，为国宾者。<br /><br />&nbsp;&nbsp;&nbsp;&nbsp;赎刑（附）<br /><br />&nbsp;&nbsp;&nbsp;&nbsp;诸牧民官，公罪之轻者，许罚赎。<br /><br />&nbsp;&nbsp;&nbsp;&nbsp;诸职官犯夜者，赎。<br /><br />&nbsp;&nbsp;&nbsp;&nbsp;诸年老七十以上，年幼十五以下，不任杖责者，赎。<br /><br />&nbsp;&nbsp;&nbsp;&nbsp;诸罪人癃笃残疾，有妨科决者，赎。<br /><br />&nbsp;&nbsp;&nbsp;&nbsp;卫禁<br /><br />&nbsp;&nbsp;&nbsp;&nbsp;诸掌宿卫，三日一更直，掌四门之钥，昏闭晨启，毋敢不慎。诸欲言事人，<br /><br />&nbsp;&nbsp;&nbsp;&nbsp;阑入宫殿，呼冀上闻，杖一百七，发元籍。诸擅带刀阑入殿庭者，杖八十七，流<br /><br />&nbsp;&nbsp;&nbsp;&nbsp;远。诸登皇城角楼，因为盗者，处死。诸阑入禁卫，盗金玉宝器者，处死。诸辄<br /><br />&nbsp;&nbsp;&nbsp;&nbsp;入禁苑，盗杀官兽者，为首杖八十七，徒二年，为从减一等，并刺字；知见不首<br /><br />&nbsp;&nbsp;&nbsp;&nbsp;者，笞四十七；掌门卫受财从放者，五十七；坐铺守把军人不诃问，二十七。诸<br /><br />&nbsp;&nbsp;&nbsp;&nbsp;汉人、南人投充宿卫士，总宿卫官辄收纳之，并坐罪。诸大都、上都诸城门，夜<br /><br />&nbsp;&nbsp;&nbsp;&nbsp;有急务须出入者，遣官以夜行象牙圆符及织成圣旨启门，门尉辩验明白，乃许启。<br /><br />&nbsp;&nbsp;&nbsp;&nbsp;虽有牙符而无织成圣旨者，不论何人，并勿启，违者处死。<br /><br />&nbsp;&nbsp;&nbsp;&nbsp;职制上<br /><br />&nbsp;&nbsp;&nbsp;&nbsp;诸官府印章，长官掌收，次官封之，差故即以牒发次官，次其下者第封之，<br /><br />&nbsp;&nbsp;&nbsp;&nbsp;不得付其私人。诸郡县城门锁钥，并从有司掌之。诸有司，凡荐举刑名出纳等文<br /><br />&nbsp;&nbsp;&nbsp;&nbsp;字，非有故，并须圆署行之。诸职官到任，距上司百里之内者公参，百里之外者<br /><br />&nbsp;&nbsp;&nbsp;&nbsp;免；上司辄非理征会，稽失公务者，禁之。诸内外百司呈署文字，并须由下而上<br /><br />&nbsp;&nbsp;&nbsp;&nbsp;论定而后行之。诸省府以下百司，凡行公务，置朱销簿，按治官以时考之。诸职<br /><br />&nbsp;&nbsp;&nbsp;&nbsp;官公坐，同职者以先到任居上，辄越次而坐者，正之。诸有司公事，各官连衔申<br /><br />&nbsp;&nbsp;&nbsp;&nbsp;禀其上司者，并自书其名。有故，从对读首领官代书之，具述其故于名下，曹吏<br /><br />&nbsp;&nbsp;&nbsp;&nbsp;辄代书其名者，罪之。诸职官受代职除之处，从所便，具载解由。私赴都者，禁<br /><br />&nbsp;&nbsp;&nbsp;&nbsp;之。诸有司案牍籍帐，编次架阁。各路，提控案牍兼架阁库官与经历、知事同掌<br /><br />&nbsp;&nbsp;&nbsp;&nbsp;之；散府州县，知事、提控案牍、都史目、典史掌之。任满相沿交割，毋敢不慎。<br /><br />&nbsp;&nbsp;&nbsp;&nbsp;诸枢密院行省文卷，除军数及边关兵机不在考阅，余并从监察御史考阅之。诸职<br /><br />&nbsp;&nbsp;&nbsp;&nbsp;官承上司他委，所治阙官者，许回申。不得擅令首领官吏摄事。诸职官押运官物<br /><br />&nbsp;&nbsp;&nbsp;&nbsp;赴都，除常所不差者，余并置籍轮差。徇私不均者，罪其上司。诸吏员迁调，廉<br /><br />&nbsp;&nbsp;&nbsp;&nbsp;访司书吏，奏差避道，路府州县吏避贯。诸有司遗失印信，随即寻获者，罚俸一<br /><br />&nbsp;&nbsp;&nbsp;&nbsp;月；追寻不获者，具申礼部别铸。元掌印官解职坐罪，非获元印，不得给由求叙。<br /><br />&nbsp;&nbsp;&nbsp;&nbsp;诸毁匿边关文字者，流。诸蒙古人居官犯法论罪既定，必择蒙古官断之，行杖亦<br /><br />&nbsp;&nbsp;&nbsp;&nbsp;如之。诸四怯薛及诸王、驸马、蒙古、色目之人，犯奸盗诈伪，从大宗正府治之。<br /><br />&nbsp;&nbsp;&nbsp;&nbsp;诸以亲女献当路权贵求进用，已得者追夺所受命，仍没入其家。诸官吏在任，与<br /><br />&nbsp;&nbsp;&nbsp;&nbsp;亲戚故旧及礼应追往之人追往者听，余并禁之。<br /><br />&nbsp;&nbsp;&nbsp;&nbsp;诸职官到任，辄受所部贽见仪物，比受赃减等论。诸职官受部民事后致谢食<br /><br />&nbsp;&nbsp;&nbsp;&nbsp;用之物者，笞二十七，记过。诸上司及出使官，于使所受其燕飨r遗者，准不<br /><br />&nbsp;&nbsp;&nbsp;&nbsp;枉法减二等论，经过而受者各减一等，从台宪察之。诸职官及有出身人，因事受<br /><br />&nbsp;&nbsp;&nbsp;&nbsp;财枉法者，除名不叙；不枉法者，殿三年，再犯不叙，无禄者减一等。以至元钞<br /><br />&nbsp;&nbsp;&nbsp;&nbsp;为则，枉法：一贯至十贯，笞四十七，不满贯者，量情断罪，依例除名；一十贯<br /><br />&nbsp;&nbsp;&nbsp;&nbsp;以上至二十贯，五十七；二十贯以上至五十贯，杖七十七；五十贯以上至一百贯，<br /><br />&nbsp;&nbsp;&nbsp;&nbsp;八十七；一百贯之上，一百七。不枉法：一贯至二十贯，笞四十七，本等叙，不<br /><br />&nbsp;&nbsp;&nbsp;&nbsp;满贯者，量情断罪，解见任，别行求仕；二十贯以上至五十贯，五十七，注边远<br /><br />&nbsp;&nbsp;&nbsp;&nbsp;一任；五十贯以上至一百贯，杖六十七，降一等；一百贯以上至一百五十贯，七<br /><br />&nbsp;&nbsp;&nbsp;&nbsp;十七，降二等；一百五十贯以上至二百贯，八十七，降三等；二百贯以上至三百<br /><br />&nbsp;&nbsp;&nbsp;&nbsp;贯，九十七，降四等；三百贯以上，一百七，除名不叙。诸内外百司官吏，受赃<br /><br />&nbsp;&nbsp;&nbsp;&nbsp;悔过自首，无不尽不实者免罪，有不尽不实，止坐不尽之赃。若知人欲告而首及<br /><br />&nbsp;&nbsp;&nbsp;&nbsp;以赃还主，并减罪二等。闻知他处事发首者，计其日程虽不知，亦以知人欲告而<br /><br />&nbsp;&nbsp;&nbsp;&nbsp;首论。诡名代首者勿听。犯人实有病故，许亲属代首。台宪官吏受赃，不在准首<br /><br />&nbsp;&nbsp;&nbsp;&nbsp;之限。有司受人首告者，罪之。诸职官恐吓有罪人求赂，未得财者，笞二十七。<br /><br />&nbsp;&nbsp;&nbsp;&nbsp;诸告官吏赃，有实取之者，有为过度人所讳而官吏初不知者，有官吏已知而姑付<br /><br />&nbsp;&nbsp;&nbsp;&nbsp;过度之家、事毕而后取之者，有本未尝言而故以钱物置人家、指作过度而诬陷人<br /><br />&nbsp;&nbsp;&nbsp;&nbsp;者，止以钱物所在坐之，与钱人俱坐。诸职官但犯赃私，有罪状明白者，停职听<br /><br />&nbsp;&nbsp;&nbsp;&nbsp;断。诸奴贱为官，但犯赃罪，除名。诸职官犯赃，生前赃状明白，虽死犹责家属<br /><br />&nbsp;&nbsp;&nbsp;&nbsp;纳赃。诸官吏犯赃罪，遇原免，或自首免罪，过钱人即因人致罪，不坐。诸官吏<br /><br />&nbsp;&nbsp;&nbsp;&nbsp;赃罚，台官问者归台，省官问者归省。诸职官犯贼，罪状已明，反诬告临问官者，<br /><br />&nbsp;&nbsp;&nbsp;&nbsp;断后仍徒。诸官吏家人受赃，减官吏法二等坐。官吏初不知，及知即首，官吏家<br /><br />&nbsp;&nbsp;&nbsp;&nbsp;人俱免；不即首，官吏减家人法二等坐，家人依本法。若官吏知情，故令家人受<br /><br />&nbsp;&nbsp;&nbsp;&nbsp;财，官吏依本法，家人免坐。官吏实不知者，止坐家人。诸职官受除未任，因承<br /><br />&nbsp;&nbsp;&nbsp;&nbsp;差而犯赃者，同见任论。边远迁转官，已任而未受文凭犯赃者，亦如之。吏未出<br /><br />&nbsp;&nbsp;&nbsp;&nbsp;职受赃，既出职事发，罢所受职。诸钱谷官吏受赃，不枉法者，止计赃论罪，不<br /><br />&nbsp;&nbsp;&nbsp;&nbsp;殿年叙。诸职官受赃，闻知事发，回付到主，同知人欲告自首论，减二等科罪。<br /><br />&nbsp;&nbsp;&nbsp;&nbsp;枉法者降先职三等叙，不枉法者解职别叙。诸职官侵用官钱者，以枉法论，虽会<br /><br />&nbsp;&nbsp;&nbsp;&nbsp;赦，仍除名不叙。诸职官在任犯赃，被问赃状已明而称疾者，停其职归对。诸职<br /><br />&nbsp;&nbsp;&nbsp;&nbsp;官所将亲属兼从，受所部财而无入己之赃，会赦还职。诸外任牧守受赃，被问垂<br /><br />&nbsp;&nbsp;&nbsp;&nbsp;成，近臣奏征入朝者，执付元问官。诸职官犯赃在逃者，同狱成。诸职官受赃，<br /><br />&nbsp;&nbsp;&nbsp;&nbsp;丁忧，终制日究问。军官不丁忧者，不在终制之限。诸职官犯赃，已承伏会赦者，<br /><br />&nbsp;&nbsp;&nbsp;&nbsp;免罪征赃，黜降如条；未承伏者勿论。诸职官受赃，即改悔还主，其主犹执告者<br /><br />&nbsp;&nbsp;&nbsp;&nbsp;勿论。诸职官受财为人请托者，计赃论罪。诸小吏犯赃，并断罪除名。诸库子等<br /><br />&nbsp;&nbsp;&nbsp;&nbsp;职，已有出身，无添给禄米者，不与小吏犯赃同论。诸掾吏出身应入流，或以职<br /><br />&nbsp;&nbsp;&nbsp;&nbsp;官转补，但犯赃，并同吏员坐除名。府州县首领官非朝命者，同吏员。诸吏员取<br /><br />&nbsp;&nbsp;&nbsp;&nbsp;受非真犯者，不除名。<br /><br />&nbsp;&nbsp;&nbsp;&nbsp;诸流外官越受民词者，笞一十七，首领官二十七，记过。诸临民官于无职田<br /><br />&nbsp;&nbsp;&nbsp;&nbsp;州县，虚征其入于民者，断罪解职，记过。诸职官频入茶酒市肆及倡优之家者，<br /><br />&nbsp;&nbsp;&nbsp;&nbsp;断罪罢职。诸监临官私役弓手，笞二十七，三名已上加一等。占骑弓手马，笞一<br /><br />&nbsp;&nbsp;&nbsp;&nbsp;十七，并记过名。本管官吏辄应付者，各减一等。诸内外官吏疾病满百日者，作<br /><br />&nbsp;&nbsp;&nbsp;&nbsp;阙，期年后仕。诸职官连犯二罪，轻罪已断，重罪始发，罪从已断，殿降从后发。<br /><br />&nbsp;&nbsp;&nbsp;&nbsp;诸有过被问，诈死逃罪者，杖六十七，有官者罢职不叙，赃多者从重论。诸行省<br /><br />&nbsp;&nbsp;&nbsp;&nbsp;以下大小司存长官，非理折辱其首领官者，禁之。首领官有过失，听申上司，不<br /><br />&nbsp;&nbsp;&nbsp;&nbsp;得擅问。长官处决不公，首领官执覆不从，许直申上司。诸随朝官无故不公聚者，<br /><br />&nbsp;&nbsp;&nbsp;&nbsp;坐罪选待。<br /><br />&nbsp;&nbsp;&nbsp;&nbsp;诸职官已受宣敕，以地远官卑，辄称故不赴者，夺所受命，谪种田。或在任<br /><br />&nbsp;&nbsp;&nbsp;&nbsp;诈称病而去者，三年后降二等叙，其同僚徇私与文书者，降一等叙。诸受命职官，<br /><br />&nbsp;&nbsp;&nbsp;&nbsp;阙期已及，或有辨证勾稽丧葬疾病公私诸务，妨阻不能之任者，许具始末诣本处<br /><br />&nbsp;&nbsp;&nbsp;&nbsp;有司自陈，保勘给据再叙，并任元注地方。有司保勘不实者，并坐之。诸受除官<br /><br />&nbsp;&nbsp;&nbsp;&nbsp;员，阙次未及，辄先往任所居住守代者，从本管上司究之。诸各衙门，辄将听除<br /><br />&nbsp;&nbsp;&nbsp;&nbsp;及罢闲无禄私己之人差遣者，禁。诸职官亲死不奔丧，杖六十七，降先职二等，<br /><br />&nbsp;&nbsp;&nbsp;&nbsp;杂职叙。未终丧赴官，笞四十七，降一等，终制日叙。若有罪诈称亲丧，杖八十<br /><br />&nbsp;&nbsp;&nbsp;&nbsp;七，除名不叙。亲久没称始死，笞五十七，解见任，杂职叙。凡不丁父母忧者，<br /><br />&nbsp;&nbsp;&nbsp;&nbsp;罪与不奔丧同。诸官吏私罪被逮，无问已招未招，罹父母大故者，听其奔赴丁忧，<br /><br />&nbsp;&nbsp;&nbsp;&nbsp;终制日追问，公罪并矜恕之。诸职官父母亡，匿丧纵宴乐，遇国哀，私家设音乐，<br /><br />&nbsp;&nbsp;&nbsp;&nbsp;并罢不叙。诸外任官员谒告，应有假故，具曹状报所属，仍置籍以记之。有托故<br /><br />&nbsp;&nbsp;&nbsp;&nbsp;者，风宪官纠而罪之。诸官吏迁葬祖父母、父母，给假二十日，并除马程日七十<br /><br />&nbsp;&nbsp;&nbsp;&nbsp;里，限内俸钱仍给之，违限不至者勒停。诸职官任满解由，应给而不给，不应给<br /><br />&nbsp;&nbsp;&nbsp;&nbsp;而给，及有过而不开写者，罪及有司。解由到部，增损功罪不以实者，亦如之。<br /><br />&nbsp;&nbsp;&nbsp;&nbsp;诸罢免官吏，叙复给由而匿其过名者，罪及初给由有司。诸匿过求仕，已除事觉<br /><br />&nbsp;&nbsp;&nbsp;&nbsp;者，笞四十七，追夺不叙。诸职官年及致仕而不知止者，廉访司纠黜之。诸职官<br /><br />&nbsp;&nbsp;&nbsp;&nbsp;被罪，理算殿年，以被问停职月日为始。诸远方官员亲年七十以上者，许元籍有<br /><br />&nbsp;&nbsp;&nbsp;&nbsp;司保勘，量注近阙便养，冒滥者坐罪。诸职官没于王事者，其应继之人，降二等<br /><br />&nbsp;&nbsp;&nbsp;&nbsp;荫叙。<br /><br />&nbsp;&nbsp;&nbsp;&nbsp;诸内外百司五品以上进上表章，并以蒙古字书，毋敢不敬，仍以汉字书其副。<br /><br />&nbsp;&nbsp;&nbsp;&nbsp;诸内外百司，凡进贺表笺，缮写誊籍印识各以式，其辄犯庙讳御名者，禁之。诸<br /><br />&nbsp;&nbsp;&nbsp;&nbsp;内外百司应出给付，有额设译史者，并以蒙古字书写。诸内外百司有兼设蒙古、<br /><br />&nbsp;&nbsp;&nbsp;&nbsp;回回译史者，每遇行移及勘合文字，标译关防，仍兼用之。诸内外百司公移，尊<br /><br />&nbsp;&nbsp;&nbsp;&nbsp;卑有序，各守定制，惟执政出典外郡，申部公文，书姓不书名。诸人臣口传圣旨<br /><br />&nbsp;&nbsp;&nbsp;&nbsp;行事者，禁之。<br /><br />&nbsp;&nbsp;&nbsp;&nbsp;诸大小机务，必由中书，惟枢密院、御史台、徽政、宣政诸院许自言所职，<br /><br />&nbsp;&nbsp;&nbsp;&nbsp;其余不由中书而辄上闻，既上闻而又不由中书径下所司行之者，以违制论。所司<br /><br />&nbsp;&nbsp;&nbsp;&nbsp;亦不禀白而辄受以行之者，从监察御史、廉访司纠之。诸中书机务，有泄其议者，<br /><br />&nbsp;&nbsp;&nbsp;&nbsp;量所泄事，闻奏论罪。诸省部官名隶宿卫者，昼出治事，夜入番直。诸检校官勾<br /><br />&nbsp;&nbsp;&nbsp;&nbsp;检中书及六曹之务，其有稽违，省掾呈省论罚，部吏就录罪名开呈。<br /><br />&nbsp;&nbsp;&nbsp;&nbsp;诸行省擅役军人营缮，虽公廨，不奏请，犹议罪。诸行省差使军官，非军<br /><br />&nbsp;&nbsp;&nbsp;&nbsp;情者，禁之。诸行省长官二员，给金虎符典军，惟云南行省官皆给府。诸各处行<br /><br />&nbsp;&nbsp;&nbsp;&nbsp;省所辖军官，军情怠慢，从提调军马长官断遣。其余杂犯，受宣官以上咨禀，受<br /><br />&nbsp;&nbsp;&nbsp;&nbsp;敕官以下就断。诸行省岁支钱粮，各处正官季一照勘，岁终会其成于行省，以式<br /><br />&nbsp;&nbsp;&nbsp;&nbsp;稽考，滥者征之，实者籍之，总其概，咨都省台宪官阅实之。诸方面大臣，受金<br /><br />&nbsp;&nbsp;&nbsp;&nbsp;纵贼成乱者斩，僚佐受金，或阿顺不能匡正，并坐罪，会赦仍除名。诸枢密院及<br /><br />&nbsp;&nbsp;&nbsp;&nbsp;各省所部军官，其麾下征者、戍者、出者、处者、饥寒不赡，役使不均，代以私<br /><br />&nbsp;&nbsp;&nbsp;&nbsp;人，举债倍息，在家曰逃，有力曰乏，惟单穷是使，惟货贿是图，以苦士卒，以<br /><br />&nbsp;&nbsp;&nbsp;&nbsp;耗兵籍，百户有罪，罪及千户，千户有罪，罪及万户。万户有罪，从枢密院及行<br /><br />&nbsp;&nbsp;&nbsp;&nbsp;省帅府以其状闻，随事论罪。诸宣徽院所抽分马牛羊，官严其程期，制其供亿，<br /><br />&nbsp;&nbsp;&nbsp;&nbsp;谨其钤束之法，以讥察之。其有欺官扰民者，廉访司纠之。诸翰林院应译写制书，<br /><br />&nbsp;&nbsp;&nbsp;&nbsp;必呈中书省，共议其稿。其文卷非边远军情重事，并从监察御史考阅之。诸宣政<br /><br />&nbsp;&nbsp;&nbsp;&nbsp;院文卷，除修佛事不在照刷外，其余文卷及所隶内外司存，并照刷之。诸徽政院<br /><br />&nbsp;&nbsp;&nbsp;&nbsp;及怯怜口人匠，旧设诸府司文卷，并从台宪照刷。<br /><br />&nbsp;&nbsp;&nbsp;&nbsp;诸台官职掌，饬官箴，稽吏课，内秩群祀，外察行人，与闻军国奏议，理达<br /><br />&nbsp;&nbsp;&nbsp;&nbsp;民庶冤辞，凡有司刑名、赋役、铨选、会计、调度、征收、营缮、鞫勘、审谳、<br /><br />&nbsp;&nbsp;&nbsp;&nbsp;勾稽、及庶官廉贪，厉禁张弛，编民茕独流移，强暴兼并，悉纠举之。诸行台官，<br /><br />&nbsp;&nbsp;&nbsp;&nbsp;主察行省宣慰司已下诸军民官吏之作奸犯科者，穷民之流离失业者，豪强家之夺<br /><br />&nbsp;&nbsp;&nbsp;&nbsp;民利者，按察官之不称职任者，余视内台立法同。诸御史台所辖各道宪司，民有<br /><br />&nbsp;&nbsp;&nbsp;&nbsp;冤滞赴诉于台者，咸著于籍，岁终则会以考其各道之殿最，而黜陟之。诸台宪所<br /><br />&nbsp;&nbsp;&nbsp;&nbsp;察天下官吏赃污、欺诈、稽违，罪入于刑书者，岁会其数及其罪状上之，藏于中<br /><br />&nbsp;&nbsp;&nbsp;&nbsp;书。诸内外台，岁遣监察御史刷磨各省文卷，并察各道廉访司官吏臧否，官弗称<br /><br />&nbsp;&nbsp;&nbsp;&nbsp;者呈台黜罚，吏弗称者就罢之。诸风宪，荐举必考其最绩，弹劾必著其罪状，举<br /><br />&nbsp;&nbsp;&nbsp;&nbsp;劾失当，并坐之。诸殿中侍御史，凡遇廷臣奏事，必随入内，在廷有不可与闻之<br /><br />&nbsp;&nbsp;&nbsp;&nbsp;人，即纠斥之；朝会祭祀，一切行礼，失仪越次及托故不至者，即纠罚之；文武<br /><br />&nbsp;&nbsp;&nbsp;&nbsp;百官谒假事故，三日以外者，以曹状报之。凡官府创置，百官礼任，及被差往还，<br /><br />&nbsp;&nbsp;&nbsp;&nbsp;报曹状并同。诸廉访分司官，每季孟夏初旬，出录囚，仲秋中旬，出按治，明年<br /><br />&nbsp;&nbsp;&nbsp;&nbsp;孟夏中旬还。其惮远违期、托故避事者，从监察御史劾之。诸廉访司分巡各路军<br /><br />&nbsp;&nbsp;&nbsp;&nbsp;民，官吏有过，得罪状明白者，六品以下牒总司论罪，五品以上申台闻奏。诸廉<br /><br />&nbsp;&nbsp;&nbsp;&nbsp;访司官，擅封点军器库者，笞三十七，解职别叙。诸官吏受赃，事主虽不告言，<br /><br />&nbsp;&nbsp;&nbsp;&nbsp;监察御史廉访司察之，实者纠之。诸行省官及首领官受赂，随省廉访司察知者，<br /><br />&nbsp;&nbsp;&nbsp;&nbsp;上之台，已下就问。诸行省理问所见问公事，廉访司辄逮问者，禁止。诸职官受<br /><br />&nbsp;&nbsp;&nbsp;&nbsp;赃，廉访司必亲临听决，有必不能亲临者，摘敌品有司老成廉能正官问之。诸被<br /><br />&nbsp;&nbsp;&nbsp;&nbsp;按官吏，有冤抑者，诣御史台陈理。所言实，罪被告，所言虚，罪告者，仍加等。<br /><br />&nbsp;&nbsp;&nbsp;&nbsp;其有故摭按问官吏以事者，禁之。诸按问职官赃，毋遽施刑，惟众证已明而不款<br /><br />&nbsp;&nbsp;&nbsp;&nbsp;伏者，加刑问之，军官则先夺所佩符而问之。诸风宪官吏但犯赃，加等断罪，虽<br /><br />&nbsp;&nbsp;&nbsp;&nbsp;不枉法亦除名。诸方面之臣入觐，辄敛所部官吏俸钱备礼物者，禁之。违者罪之。<br /><br />&nbsp;&nbsp;&nbsp;&nbsp;诸湖南北、江西、两广接境溪洞蛮獠窃发，诸监临禁治不严及故纵者，军官<br /><br />&nbsp;&nbsp;&nbsp;&nbsp;笞三十七，管民官不坐。诸军民官镇抚边陲，三年无啸聚之盗者，民官减一资，<br /><br />&nbsp;&nbsp;&nbsp;&nbsp;军官升散官一阶；五年无者，军民官各升散官一等。诸郡县版籍，所司谨庋置之，<br /><br />&nbsp;&nbsp;&nbsp;&nbsp;正官相沿掌之。<br /><br />&nbsp;&nbsp;&nbsp;&nbsp;诸劝农官，每岁终则上其所治农桑水利之成绩于本属上司，本属上司会所部<br /><br />&nbsp;&nbsp;&nbsp;&nbsp;之成绩，以上于大司农若部，部考其勤惰成否，以上于省而殿最之。其在官怠其<br /><br />&nbsp;&nbsp;&nbsp;&nbsp;事隳其法者，罪之。诸职官行田，受民户齐敛钱者，以多科断。诸受财占民差徭<br /><br />&nbsp;&nbsp;&nbsp;&nbsp;者，以枉法论。诸额课所在，管民正官董其事，若以他故出，次官通摄之。诸额<br /><br />&nbsp;&nbsp;&nbsp;&nbsp;收钱粮，各处计吏，岁一诣省会之。有齐敛者，从按治官举劾。诸郡县岁以三限<br /><br />&nbsp;&nbsp;&nbsp;&nbsp;征收税粮，初限十月终，中限十一月终，末限十二月终。违者初限笞四十，再犯<br /><br />&nbsp;&nbsp;&nbsp;&nbsp;杖八十，但结揽及自愿与结揽人等，并没入其家财，仍依元科之数倍征之。若不<br /><br />&nbsp;&nbsp;&nbsp;&nbsp;差正官部粮，而以权官部之，或致失陷及输不足者，达鲁花赤管民官同坐。诸州<br /><br />&nbsp;&nbsp;&nbsp;&nbsp;县义仓粮数不实，监临失举察者，罪之。<br /><br />&nbsp;&nbsp;&nbsp;&nbsp;诸职官于禁刑之日决断公事者，罚俸一月，吏笞二十七，记过。诸有司断诸<br /><br />&nbsp;&nbsp;&nbsp;&nbsp;小罪，辄以杖头非法杖人致死，罪坐判署官吏。诸曾诉官吏之人有罪，其被诉官<br /><br />&nbsp;&nbsp;&nbsp;&nbsp;吏勿推。诸有司辄凭妄言帷薄私事逮系人者，笞四十七，解职，期年后叙。诸职<br /><br />&nbsp;&nbsp;&nbsp;&nbsp;官得代及休致，凡有追会，并同见任。其婚姻田债诸事，止令子孙弟侄陈诉，有<br /><br />&nbsp;&nbsp;&nbsp;&nbsp;司辄相侵陵者究之。诸职官告吏民毁骂，非亲闻者勿问，违者罪之。诸职官听讼<br /><br />&nbsp;&nbsp;&nbsp;&nbsp;者，事关有服之亲并婚姻之家及曾受业之师与所仇嫌之人，应回避而不回避者，<br /><br />&nbsp;&nbsp;&nbsp;&nbsp;各以其所犯坐之。有辄以官法临决尊长者，虽会赦，仍解职降叙。<br /><br />&nbsp;&nbsp;&nbsp;&nbsp;诸有司事关蒙古军者，与管军官约会问。诸管军官、奥鲁官及盐运司、打捕<br /><br />&nbsp;&nbsp;&nbsp;&nbsp;鹰坊军匠、各投下管领诸色人等，但犯强窃盗贼、伪造宝钞、略卖人口、发冢<br /><br />&nbsp;&nbsp;&nbsp;&nbsp;放火、犯奸及诸死罪，并从有司归问。其斗讼、婚田、良贱、钱债、财产、宗从<br /><br />&nbsp;&nbsp;&nbsp;&nbsp;继绝及科差不公自相告言者，从本管理问。若事关民户者，从有司约会归问，并<br /><br />&nbsp;&nbsp;&nbsp;&nbsp;从有司追逮，三约不至者，有司就便归断。诸州县邻境军民相关词讼，元告就被<br /><br />&nbsp;&nbsp;&nbsp;&nbsp;论官司归断，不在约会之例。断不当理，许赴上司陈诉，罪及元断官吏。诸僧、<br /><br />&nbsp;&nbsp;&nbsp;&nbsp;道、儒人有争，有司勿问，止令三家所掌会问。诸哈的大师，止令掌教念经，回<br /><br />&nbsp;&nbsp;&nbsp;&nbsp;回人应有刑名、户婚、钱粮、词讼并从有司问之。诸僧人但犯奸盗诈伪，致伤人<br /><br />&nbsp;&nbsp;&nbsp;&nbsp;命及诸重罪，有司归问。其自相争告，从各寺院住持本管头目归问。若僧俗相争<br /><br />&nbsp;&nbsp;&nbsp;&nbsp;田土，与有司约会；约会不至，有司就便归问。诸各寺院税粮，除前宋所有常住<br /><br />&nbsp;&nbsp;&nbsp;&nbsp;及世祖所赐田土免纳税粮外，已后诸人布施并己力典买者，依例纳粮。诸管民官<br /><br />&nbsp;&nbsp;&nbsp;&nbsp;以公事摄所部，并用信牌，其差人扰众者，禁之。<br /><br />&nbsp;&nbsp;&nbsp;&nbsp;诸掩骼埋h，有司之职。或饥岁流莩，或中路暴死，无亲属收认，应闻有司<br /><br />&nbsp;&nbsp;&nbsp;&nbsp;检覆者，检覆既毕，就付地主邻人收葬；不须检覆者，亦就收葬。诸救灾恤患，<br /><br />&nbsp;&nbsp;&nbsp;&nbsp;邻邑之礼。岁饥辄闭籴者，罪之。诸郡县灾伤，过时而不申，或申不以实，及按<br /><br />&nbsp;&nbsp;&nbsp;&nbsp;治官不以时检踏，皆罪之。诸虫蝗为灾，有司失捕，路官各罚俸一月，州官各笞<br /><br />&nbsp;&nbsp;&nbsp;&nbsp;一十七，县官各二十七，并记过。诸水旱为灾，人民艰食，有司不以时申报赈恤，<br /><br />&nbsp;&nbsp;&nbsp;&nbsp;以致转徙饥莩者，正官笞三十七，佐官二十七，各解见任，降先职一等叙。诸有<br /><br />&nbsp;&nbsp;&nbsp;&nbsp;司检覆灾伤，或以熟作荒，或以可救为不可救，一顷已上者罚俸，二十顷者笞一<br /><br />&nbsp;&nbsp;&nbsp;&nbsp;十七，二百顷已上者笞二十七，五百顷已上笞三十七，惟以荒作熟，抑民纳粮者，<br /><br />&nbsp;&nbsp;&nbsp;&nbsp;笞四十七，罢之。托故不行，妨误检覆者，笞三十七。<br /><br />&nbsp;&nbsp;&nbsp;&nbsp;诸义夫、节妇、孝子、顺孙，其节行卓异，应旌表者，从所属有司举之，监<br /><br />&nbsp;&nbsp;&nbsp;&nbsp;察御史廉访司察之，但有冒滥，罪及元举。诸赐高年帛，应受赐而有司不以实报<br /><br />&nbsp;&nbsp;&nbsp;&nbsp;者，正官笞四十七，解职别叙。诸州县举茂异秀才，非经监察御史廉访司体察者，<br /><br />&nbsp;&nbsp;&nbsp;&nbsp;不得开申。<br /><br />&nbsp;&nbsp;&nbsp;&nbsp;诸民犯弑逆，有司称故不听理者，杖六十七，解见任，殿三年，杂职叙。诸<br /><br />&nbsp;&nbsp;&nbsp;&nbsp;检尸，有司故迁延及检覆牒到不受，以致尸变者，正官笞三十七，首领官吏各四<br /><br />&nbsp;&nbsp;&nbsp;&nbsp;十七。其不亲临或使人代之，以致增减不实，移易轻重，及初覆检官相符同者，<br /><br />&nbsp;&nbsp;&nbsp;&nbsp;正官随事轻重论罪黜降，首领官吏各笞五十七罢之，仵作行人杖七十七，受财者<br /><br />&nbsp;&nbsp;&nbsp;&nbsp;以枉法论。诸有司，在监囚人因病而死，虚立检尸文案及关覆检官者，正官笞三<br /><br />&nbsp;&nbsp;&nbsp;&nbsp;十七，解职别叙。已代会赦者，仍记其过。诸职官覆检尸伤，尸已焚瘗，止傅会<br /><br />&nbsp;&nbsp;&nbsp;&nbsp;初检申报者，解职别叙。若已改除，仍记其过。<br /><br />&nbsp;&nbsp;&nbsp;&nbsp;诸藩王及军马经过，郡县委积馆劳，并许于应给官物内支遣，随申行省知会，<br /><br />&nbsp;&nbsp;&nbsp;&nbsp;或擅移易齐敛者，禁之。诸郡县非遇圣旨令旨，诸王驸马大臣经过，官吏并免郊<br /><br />&nbsp;&nbsp;&nbsp;&nbsp;迎，妨夺公务，仍不得赆以钱物，按治官常纠察之。诸职官但犯军情违误，受敕<br /><br />&nbsp;&nbsp;&nbsp;&nbsp;官各路就断，受宣官从都省行省处分。其余公罪，各路并不得辄断。<br /><br />&nbsp;&nbsp;&nbsp;&nbsp;诸部送囚徒，中路所次州县，不寄囚于狱而监收旅舍，以致反禁而亡者，部<br /><br />&nbsp;&nbsp;&nbsp;&nbsp;送官笞二十七，还职本处，防护官笞四十七，就责捕贼，仍通记过名。诸有司各<br /><br />&nbsp;&nbsp;&nbsp;&nbsp;处递至流囚，辄主意故纵者，杖六十七，解职，降先品一等叙，刑部记过。<br /><br />&nbsp;&nbsp;&nbsp;&nbsp;诸和顾和买，依时置估，对物给价。官吏权家，因缘结揽，营私害公者，罪<br /><br />&nbsp;&nbsp;&nbsp;&nbsp;之。诸有司和买诸物，多余估计，分受其价者，准盗官钱论，不分受，以冒估多<br /><br />&nbsp;&nbsp;&nbsp;&nbsp;寡论。监临及当该官吏诡名中纳者，物价全没之。克落价钞者，准不枉法赃论。<br /><br />&nbsp;&nbsp;&nbsp;&nbsp;不即支价者，台宪官纠之。诸职官辄以亲故人事之物，为散之民，鸠敛钱财者，<br /><br />&nbsp;&nbsp;&nbsp;&nbsp;计其时直，以余利为坐，减不枉法赃二等科罪，钱物各归其主。诸职官私用民力<br /><br />&nbsp;&nbsp;&nbsp;&nbsp;者，笞二十七，记过，追顾直给其民。诸克除所属官吏俸钱，为公用及备进上礼<br /><br />&nbsp;&nbsp;&nbsp;&nbsp;物，既去职者，并勿论。诸在任官敛属吏俸赠去官者，笞四十七，还职。诸职官<br /><br />&nbsp;&nbsp;&nbsp;&nbsp;辄借骑所部内驿马者，笞三十七，降先职一等叙，记过。诸职官于所部非亲故及<br /><br />&nbsp;&nbsp;&nbsp;&nbsp;理应往复之家，辄行庆吊之礼者，禁之。违者罪之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,955477);">加入书签</a><a
                        href="955417.html">上一页</a>&larr;<a href="index.html">返回列表</a>&rarr;<a
                            href="955536.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "955417.html"; var next_page = "955536.html"; var index_page = "index.html"; var sortid = "9"; var article_id = "14699"; var chapter_id = "955477"; var articlename = "元史"; var chaptername = " 卷一百二 志第五十"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>