<!DOCTYPE html>
<html>
<head>
<meta charset="gbk" />
<title>元史- 卷一百五 志第五十三-在线阅读-哈西文学网</title>
<meta name="keywords" content="宋濂，元史， 卷一百五 志第五十三全文， 卷一百五 志第五十三在线阅读 哈西文学网" />
<meta name="description" content="哈西文学网提供宋濂的元史  卷一百五 志第五十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/955602.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/955602.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五 志第五十三</h1>
            <div class="link xb">
                <a href="955568.html">上一页</a>&larr;<a href="index.html">返回列表</a>&rarr;<a
                    href="955648.html">下一页</a></div>			
            <div id="BookText">&nbsp;&nbsp;&nbsp;&nbsp;◎刑法四<br /><br />&nbsp;&nbsp;&nbsp;&nbsp;○诈伪<br /><br />&nbsp;&nbsp;&nbsp;&nbsp;诸主谋伪造符宝，及受财铸造者，皆处死。同情转募工匠，及受募刻字者，<br /><br />&nbsp;&nbsp;&nbsp;&nbsp;杖一百七。伪造制敕者，与符宝同。诸妄增减制书者，处死。诸近侍官辄诈传上<br /><br />&nbsp;&nbsp;&nbsp;&nbsp;旨者，杖一百七，除名不叙。诸伪造省府印信文字，但犯制敕者处死。若伪造省<br /><br />&nbsp;&nbsp;&nbsp;&nbsp;府付者，杖一百七，再犯流远。知情不首者，八十七。其文理讹谬不堪行用者，<br /><br />&nbsp;&nbsp;&nbsp;&nbsp;九十七。若伪造司县印信文字，追呼平民，勒取财物者，初犯杖七十七，累犯不<br /><br />&nbsp;&nbsp;&nbsp;&nbsp;悛者一百七。诸伪造宣慰司印信契本，及商税务青由欺冒商贾者，杖一百七。诸<br /><br />&nbsp;&nbsp;&nbsp;&nbsp;赦前伪造省印，赦后不曾销毁，杖七十七，有官者夺所受宣敕，除名不叙。诸掾<br /><br />&nbsp;&nbsp;&nbsp;&nbsp;属辄造省官押字，盗用省印，卖放官职者，虽会赦，流远。诸伪造税物杂印，私<br /><br />&nbsp;&nbsp;&nbsp;&nbsp;熬颜色，伪税物货者，杖八十七。告捕得实者，征中统钞一百贯充赏。物主知情，<br /><br />&nbsp;&nbsp;&nbsp;&nbsp;减犯人罪一等，其匿税之物，一半没官，于没官物内一半付告人充赏；不知情者<br /><br />&nbsp;&nbsp;&nbsp;&nbsp;不坐，物给元主。其捕获人擅自脱放者，减犯人罪二等，受财者与犯人同罪。诸<br /><br />&nbsp;&nbsp;&nbsp;&nbsp;省部小史，为人误毁行移检，辄自刻印信，伪补署押，求盖本罪，无他情弊者，<br /><br />&nbsp;&nbsp;&nbsp;&nbsp;杖七十七，发元籍。诸僧道伪造诸王印信及令旨抄题者，处死。诸盘获伪造印信<br /><br />&nbsp;&nbsp;&nbsp;&nbsp;之人，同获强盗给赏。诸告获私造历日者，赏银一百两。如无太史院历日印信，<br /><br />&nbsp;&nbsp;&nbsp;&nbsp;便同私历造者，以违制论。诸受财卖他人敕牒，及收买转卖者，杖一百七，刺面<br /><br />&nbsp;&nbsp;&nbsp;&nbsp;发元籍，买者杖八十七，发元籍。诸职官被差，以疾辄令人代乘驿传而往者，杖<br /><br />&nbsp;&nbsp;&nbsp;&nbsp;六十七，代者笞五十七。诸公差，于官船夹带从人，冒支分例者，笞一十七，记<br /><br />&nbsp;&nbsp;&nbsp;&nbsp;过，支过分例来，追征还官。<br /><br />&nbsp;&nbsp;&nbsp;&nbsp;诸诈称使臣，伪写给驿文字，起马匹舟船者，杖一百七。有司失觉察，辄凭<br /><br />&nbsp;&nbsp;&nbsp;&nbsp;无印信关牒倒给者，判署官笞三十七，首领官吏四十七。诸职官诈传上司言语，<br /><br />&nbsp;&nbsp;&nbsp;&nbsp;擅起驿马者，杖六十七。脱脱禾孙依随擅给驿马者，笞五十七，并解职别叙，记<br /><br />&nbsp;&nbsp;&nbsp;&nbsp;过；驿官二十七，还职。诸诈称按部官，恐吓官吏者，杖六十七。诸诈称监临长<br /><br />&nbsp;&nbsp;&nbsp;&nbsp;官署置差遣，欺取钱物者，杖八十七，钱物没官。诸诈称奉使所委官，听理民讼<br /><br />&nbsp;&nbsp;&nbsp;&nbsp;者，杖九十七。诈称随行令史者，笞五十七。<br /><br />&nbsp;&nbsp;&nbsp;&nbsp;诸伪造宝钞，首谋起意，并雕板抄纸，收买颜料，书填字号，窝藏印造，但<br /><br />&nbsp;&nbsp;&nbsp;&nbsp;同情者皆处死，仍没其家产。两邻知而不首者，杖七十七。坊里正、主首、社长<br /><br />&nbsp;&nbsp;&nbsp;&nbsp;失觉察，并巡捕军兵各笞四十七。捕盗官及镇守巡捕军官各三十七，未获贼徒，<br /><br />&nbsp;&nbsp;&nbsp;&nbsp;依强盗立限缉捕。买使伪钞者，初犯杖一百七，再犯加徒一年，三犯科断流远。<br /><br />&nbsp;&nbsp;&nbsp;&nbsp;诸捕获伪钞，赏银五锭，给银不给钞。诸父子同造伪钞者，皆处死。诸父造伪钞，<br /><br />&nbsp;&nbsp;&nbsp;&nbsp;子听给使，不与父同坐；子造伪钞，父不同造，不与子同坐。诸夫伪造宝钞者，<br /><br />&nbsp;&nbsp;&nbsp;&nbsp;妻不坐。诸伪造宝钞，印板不全者，杖一百七。诸伪造宝钞，没其家产，不及其<br /><br />&nbsp;&nbsp;&nbsp;&nbsp;妻子。诸赦前收藏伪钞，赦后行使者，杖一百七。不曾行使而不首者，减一等。<br /><br />&nbsp;&nbsp;&nbsp;&nbsp;诸伪造钞罪应死者，虽亲老无兼丁，不听上请。诸捕获伪造宝钞之人，虽已身故，<br /><br />&nbsp;&nbsp;&nbsp;&nbsp;其应得赏钱，仍给其亲属。诸奴婢买使伪钞，其主陈首者，不在理赏之例。诸挑<br /><br />&nbsp;&nbsp;&nbsp;&nbsp;剜裨辏宝钞者，不分首从，杖一百七，徒一年，再犯流远。年七十以上者，呈禀<br /><br />&nbsp;&nbsp;&nbsp;&nbsp;定夺，毋辄听赎。买使者减一等。诸烧造伪银者，徒。诸造卖伪银，买主不知情，<br /><br />&nbsp;&nbsp;&nbsp;&nbsp;价钱给主，伪银内销，提真银没官，依本犯科罪。诸伪造各仓支发粮筹者，笞五<br /><br />&nbsp;&nbsp;&nbsp;&nbsp;十七，已支出官粮者，准盗系官钱物科罪。仓官人等有犯者，依监主自盗法，赃<br /><br />&nbsp;&nbsp;&nbsp;&nbsp;重者从重论。诸冒支官钱，计赃以枉法论，并除名不叙。<br /><br />&nbsp;&nbsp;&nbsp;&nbsp;诸冒名入仕者，杖六十七，夺所受命，追俸发元籍，会赦不首，笞四十七，<br /><br />&nbsp;&nbsp;&nbsp;&nbsp;仍追夺之。诸奴受主命冒充职官者，杖九十七。其主及同僚相容隐者，八十七。<br /><br />&nbsp;&nbsp;&nbsp;&nbsp;诸子冒父官居职任事者，杖七十七，犯在革前，革后不出首者，笞四十七，并追<br /><br />&nbsp;&nbsp;&nbsp;&nbsp;回所受宣敕，及支过俸禄还官。诸边臣，辄以子婿诈称招徕蛮獠，保充土官者，<br /><br />&nbsp;&nbsp;&nbsp;&nbsp;除名不叙，拘夺所授官。诸军官承袭，伪增年者，监察御史廉访司纠察之，滥保<br /><br />&nbsp;&nbsp;&nbsp;&nbsp;官吏，并坐罪。诸职官妄报出身履历者，除名不叙。诸译史、令史，有过不叙。<br /><br />&nbsp;&nbsp;&nbsp;&nbsp;诈称作阙，别处补用者，笞五十七，罢役不叙。<br /><br />&nbsp;&nbsp;&nbsp;&nbsp;诸输纳官物，辄增改朱钞者，杖六十七，罢之。诸有司长官，辄以追到盗赃<br /><br />&nbsp;&nbsp;&nbsp;&nbsp;支使，却虚立给主文案者，虽会赦，解职，降先职二等叙。承吏，除名不叙。诸<br /><br />&nbsp;&nbsp;&nbsp;&nbsp;帅府上功文字，诈添有功军人名数，主谋者杖八十七，除名不叙，随从书写者笞<br /><br />&nbsp;&nbsp;&nbsp;&nbsp;五十七。诸诈以军功受举入仕者，罢之，仍夺所受命。诸擅改已奏官员选目姓名<br /><br />&nbsp;&nbsp;&nbsp;&nbsp;者，虽会赦，除名发元籍。诸曹吏辄于公版改易年月，图逭罪责者，笞五十七，<br /><br />&nbsp;&nbsp;&nbsp;&nbsp;罢役别叙，记过。诸哗强之人，辄为人伪增籍面者，杖八十七，红泥粉壁识过其<br /><br />&nbsp;&nbsp;&nbsp;&nbsp;门。诸蒙古译史，能辨出诈伪文字二起以上者，减一资升转。<br /><br />&nbsp;&nbsp;&nbsp;&nbsp;○诉讼<br /><br />&nbsp;&nbsp;&nbsp;&nbsp;诸告人罪者，须明注年月，指陈实事，不得称疑。诬告者抵罪反坐，越诉者<br /><br />&nbsp;&nbsp;&nbsp;&nbsp;笞五十七。本属官司有过，及有冤抑，屡告不理，或理断偏屈，并应合回避者，<br /><br />&nbsp;&nbsp;&nbsp;&nbsp;许赴上司陈之。诸诉讼本争事外，别生余事者，禁。其本争事毕，别诉者听。诸<br /><br />&nbsp;&nbsp;&nbsp;&nbsp;军民风宪官有罪，各从其所属上司诉之。诸民间杂犯，赴有司陈首者听。诸告言<br /><br />&nbsp;&nbsp;&nbsp;&nbsp;重事实，轻事虚，免坐；轻事实，重事虚，反坐。诸中外有司，发人家录私书，<br /><br />&nbsp;&nbsp;&nbsp;&nbsp;辄兴狱讼者，禁之。若本宗事须引用证验者，仍听追照。其构饰傅会，以文致人<br /><br />&nbsp;&nbsp;&nbsp;&nbsp;罪者，审辨之。除本宗外，余事并勿听理。诸教令人告Bī橐陨锨祝及奴婢告?<br /><br />&nbsp;&nbsp;&nbsp;&nbsp;者，各减告者罪一等。若教令人告子孙，各减所告罪二等。其教令人告事虚应反<br /><br />&nbsp;&nbsp;&nbsp;&nbsp;坐，或得实应赏者，皆以告者为首，教令为从。诸老废笃疾，事须争诉，止令同<br /><br />&nbsp;&nbsp;&nbsp;&nbsp;属亲属深知本末者代之。若谋反大逆，子孙不孝，为同居所侵侮，必须自陈者听。<br /><br />&nbsp;&nbsp;&nbsp;&nbsp;诸致仕得代官，不得已与齐民讼，许其亲属家人代诉，所司毋侵挠之。诸妇人辄<br /><br />&nbsp;&nbsp;&nbsp;&nbsp;代男子告辨争讼者，禁之。若果寡居，及虽有子男，为他故所妨，事须争讼者，<br /><br />&nbsp;&nbsp;&nbsp;&nbsp;不在禁例。诸子证其父，奴讦其主，及妻妾弟侄不相容隐，凡干名犯义，为风化<br /><br />&nbsp;&nbsp;&nbsp;&nbsp;之玷者，并禁止之。诸亲属相告，并同自首。诸妻讦夫恶，比同自首原免。凡夫<br /><br />&nbsp;&nbsp;&nbsp;&nbsp;有罪，非恶逆重事，妻得相容隐，而辄告讦其夫者，笞四十七。诸妻曾背夫而逃，<br /><br />&nbsp;&nbsp;&nbsp;&nbsp;被断复诬告其夫以重罪者，抵罪反坐，从其夫嫁卖。诸职官同僚相言者，并解职<br /><br />&nbsp;&nbsp;&nbsp;&nbsp;别叙，记过。诸告人罪者，自下而上，不得越诉。诸府州司县应受理而不受理，<br /><br />&nbsp;&nbsp;&nbsp;&nbsp;虽受理而听断偏屈，或迁延不决者，随轻重而罪罚之。诸诉官吏受赂不法，径赴<br /><br />&nbsp;&nbsp;&nbsp;&nbsp;宪司者，不以越诉论。诸陈诉有理，路府州县不行，诉之省部台院，省部台院不<br /><br />&nbsp;&nbsp;&nbsp;&nbsp;行，经乘舆诉之。未诉省部台院，辄经乘舆诉者，罪之。诸职官诬告人枉法赃者，<br /><br />&nbsp;&nbsp;&nbsp;&nbsp;以其罪罪之，除名不叙。诸奴婢诬告其主者处死，本主求免者，职减一等。诸以<br /><br />&nbsp;&nbsp;&nbsp;&nbsp;奴告主私事，主同自首，奴杖七十七。<br /><br />&nbsp;&nbsp;&nbsp;&nbsp;○斗殴<br /><br />&nbsp;&nbsp;&nbsp;&nbsp;诸斗殴，以手足击人伤者，笞二十七，以他物者三十七。伤及拔发方寸以上，<br /><br />&nbsp;&nbsp;&nbsp;&nbsp;四十七。若血从耳目出及内损吐血者，加一等。折齿、毁缺耳鼻、眇一目及折手<br /><br />&nbsp;&nbsp;&nbsp;&nbsp;足指，若破骨及汤火伤人者，杖六十七。折二齿二指以上，及髡发，并刃伤、折<br /><br />&nbsp;&nbsp;&nbsp;&nbsp;人肋、眇人两目、堕人胎，七十七。以秽物污人头面者，罪亦如之。折跌人肢体，<br /><br />&nbsp;&nbsp;&nbsp;&nbsp;及瞎其目者，九十七。辜内平复者，各减二等。即损二事以上，及因旧患，令至<br /><br />&nbsp;&nbsp;&nbsp;&nbsp;笃疾，若断舌及毁败人阴阳者，一百七。诸诉殴詈，有阑告者勿听，违者究之。<br /><br />&nbsp;&nbsp;&nbsp;&nbsp;诸保辜者，手足殴伤人，限十日。以他物殴伤者，二十日。以刃及汤火伤人者，<br /><br />&nbsp;&nbsp;&nbsp;&nbsp;三十日，折跌肢体及破骨者，五十日。殴伤不相须，余条殴伤，及杀伤者准此。<br /><br />&nbsp;&nbsp;&nbsp;&nbsp;限内死者，各依杀人论。其在限外，及虽在限内，以他故死者，各依本殴伤法。<br /><br />&nbsp;&nbsp;&nbsp;&nbsp;他故，谓别增余患而死者。诸倡女斗伤良人，辜限之外死者，杖七十七，单衣受<br /><br />&nbsp;&nbsp;&nbsp;&nbsp;刑。诸殴伤人，辜限外死者，杖七十七。诸以非理殴伤妻妾者，罪以本殴伤论，<br /><br />&nbsp;&nbsp;&nbsp;&nbsp;并离之。若妻不为父母悦，以致非理殴伤者，罪减三等，仍离之。诸职官殴妻堕<br /><br />&nbsp;&nbsp;&nbsp;&nbsp;胎者，笞三十七，解职，期年后降先品一等，注边远一任，妻离之。诸以非理苦<br /><br />&nbsp;&nbsp;&nbsp;&nbsp;虐未成婚男妇者，笞四十七，妇归宗，不追聘财。诸舅姑非理陵虐无罪男妇者，<br /><br />&nbsp;&nbsp;&nbsp;&nbsp;笞四十七，男妇归宗，不追聘财。诸蒙古人与汉人争，殴汉人，汉人勿还报，许<br /><br />&nbsp;&nbsp;&nbsp;&nbsp;诉于有司。诸蒙古人斫伤他人奴，知罪愿休和者听。诸以他物伤人，致成废疾者，<br /><br />&nbsp;&nbsp;&nbsp;&nbsp;杖七十七，仍追中统钞一十锭，付被伤人，充养济之资。诸因斗殴，斫伤人成废<br /><br />&nbsp;&nbsp;&nbsp;&nbsp;疾者，杖八十七，征中统钞一十锭，付被伤人，充养济之资。为父还殴致伤者，<br /><br />&nbsp;&nbsp;&nbsp;&nbsp;征其钞之半。诸豪横辄诬平人为盗，捕其夫妇男女，于私家拷讯监禁，非理陵虐<br /><br />&nbsp;&nbsp;&nbsp;&nbsp;者，杖一百七，流远。其被害有致残废者，人征中统钞二十锭，充养赡之赀。诸<br /><br />&nbsp;&nbsp;&nbsp;&nbsp;职官辄将养男去势，以充阉官进纳者，杖一百七，除名不叙，记过，义男归宗。<br /><br />&nbsp;&nbsp;&nbsp;&nbsp;诸以微故残伤义男肢体废疾者，加凡人折跌肢体一等论，义男归宗，仍征中统钞<br /><br />&nbsp;&nbsp;&nbsp;&nbsp;五百贯，充养赡之赀。诸尊长辄以微罪刺伤弟侄双目者，与常人同罪，杖一百七，<br /><br />&nbsp;&nbsp;&nbsp;&nbsp;追征赡养钞二十锭给苦主，免流，识过于门；无罪者，仍流。诸弟虽听其兄之仇，<br /><br />&nbsp;&nbsp;&nbsp;&nbsp;同谋剜其兄之眼，即以弟为首，各杖一百七，流远，而弟加远。诸卑幼挟仇，辄<br /><br />&nbsp;&nbsp;&nbsp;&nbsp;刺伤尊长双目成废疾者，杖一百七，流远。诸以刃刺破人两目成笃疾者，杖一百<br /><br />&nbsp;&nbsp;&nbsp;&nbsp;七，流远，仍征中统钞二十锭，充养赡之赀，主使者亦如之。诸挟仇伤人之目者，<br /><br />&nbsp;&nbsp;&nbsp;&nbsp;若一目元损，又伤其一目，与伤两目同论，虽会赦，仍流。诸因争误瞎人一目者，<br /><br />&nbsp;&nbsp;&nbsp;&nbsp;杖七十七，征中统钞五十两，充医药之赀。<br /><br />&nbsp;&nbsp;&nbsp;&nbsp;诸脱脱禾孙辄殴伤往来使臣者，笞四十七，解职记过。诸职官辄以他物殴伤<br /><br />&nbsp;&nbsp;&nbsp;&nbsp;使臣者，杖六十七。诸司属官辄殴本管上司幕官者，笞四十七，解职记过。诸方<br /><br />&nbsp;&nbsp;&nbsp;&nbsp;镇僚属辄以他物殴伤主帅者，杖六十七，幕官使酒骂长官者，笞四十七，并解职<br /><br />&nbsp;&nbsp;&nbsp;&nbsp;别叙，记过。诸按部官因争辩，辄殴有司官，有司官还殴者，各笞三十七，解职。<br /><br />&nbsp;&nbsp;&nbsp;&nbsp;诸监临官挟怨，当厅扯凼艄伲属官辄殴之者，笞四十七，解职。诸方面大臣，<br /><br />&nbsp;&nbsp;&nbsp;&nbsp;不能以正率下，辄与幕属公堂斗争，虽会赦，并罢免记过，赦前无招者还职。诸<br /><br />&nbsp;&nbsp;&nbsp;&nbsp;职官辄殴伤所监临，以所殴伤法论罪，记过。诸职官殴伤同署长官者，笞五十七，<br /><br />&nbsp;&nbsp;&nbsp;&nbsp;解见任，降先品一等叙，仍记过名。诸有司长官，辄殴同位正官者，笞三十七，<br /><br />&nbsp;&nbsp;&nbsp;&nbsp;殴佐贰官者，二十七，并解职记过。诸同僚改除，复以私忿相殴詈者，皆罢其所<br /><br />&nbsp;&nbsp;&nbsp;&nbsp;受新命。诸在闲职官，辄殴詈本籍在任长官者，杖六十七。诸职官相殴，其官等，<br /><br />&nbsp;&nbsp;&nbsp;&nbsp;从所伤轻重论罪。诸军官纵酒，因戏而怒，故殴伤有司官者，笞三十七，记过。<br /><br />&nbsp;&nbsp;&nbsp;&nbsp;诸幕僚因公辄以恶言詈长官者，笞四十七，长官辄还殴者，笞一十七，并记过名。<br /><br />&nbsp;&nbsp;&nbsp;&nbsp;诸职官乘醉当街殴伤平人者，笞四十七，记过。诸职官闲居与庶民相殴者，职官<br /><br />&nbsp;&nbsp;&nbsp;&nbsp;减一等，听罚赎。诸以他物殴伤职官者，加一等，笞五十七。诸小民恃年老殴詈<br /><br />&nbsp;&nbsp;&nbsp;&nbsp;所属官长者，杖六十七，不听赎。诸恶少无赖辄殴伤禁近之人者，杖七十七。<br /><br />&nbsp;&nbsp;&nbsp;&nbsp;○杀伤<br /><br />&nbsp;&nbsp;&nbsp;&nbsp;诸杀人者死，仍于家属征烧埋银五十两给苦主，无银者征中统钞一十锭，会<br /><br />&nbsp;&nbsp;&nbsp;&nbsp;赦免罪者倍之。诸部民殴死官长，主谋及下手者皆处死，同殴伤非致命者，杖一<br /><br />&nbsp;&nbsp;&nbsp;&nbsp;百七，流远，均征烧埋银。诸杀人还自杀不死者，仍处死。诸杀人从而加功，无<br /><br />&nbsp;&nbsp;&nbsp;&nbsp;故杀之情者，会赦仍释之。诸斗殴杀人，先误后故者，即以故杀论。诸因斗殴，<br /><br />&nbsp;&nbsp;&nbsp;&nbsp;以刃杀人，及他物殴死人者，并同故杀。诸因争以刃伤人，幸获生免者，杖一百<br /><br />&nbsp;&nbsp;&nbsp;&nbsp;七。诸持刃方杀人，人觉而逃，却移怒杀所解劝者，与故杀同。诸有司征科急，<br /><br />&nbsp;&nbsp;&nbsp;&nbsp;民弗堪，致杀其征科者，仍以故杀论。诸醉中欲杀其妻不得，移怒杀死其解纷之<br /><br />&nbsp;&nbsp;&nbsp;&nbsp;人者，处死。诸欲诱倡女逃，不从辄杀之者，与杀常人同。诸斗殴杀人者，结案<br /><br />&nbsp;&nbsp;&nbsp;&nbsp;待报。诸人杀死其父，子殴之死者，不坐，仍于杀父者之家征烧埋银五十两。诸<br /><br />&nbsp;&nbsp;&nbsp;&nbsp;蒙古人因争及乘醉殴死汉人者，断罚出征，并全征烧埋银。诸因{争，一人误蹂<br /><br />&nbsp;&nbsp;&nbsp;&nbsp;死小儿，一人殴人致死，殴者结案，蹂者杖一百七，并征烧埋银。诸有人戏调其<br /><br />&nbsp;&nbsp;&nbsp;&nbsp;妻，夫遇而殴之，因伤而死者，减死一等论罪，仍征烧埋银。诸殴死应捕杀恶逆<br /><br />&nbsp;&nbsp;&nbsp;&nbsp;之人者，免罪，不征烧埋银。诸以他物伤人，伤毒流注而死，虽在辜限之外，仍<br /><br />&nbsp;&nbsp;&nbsp;&nbsp;减杀人罪三等坐之。诸因争，以头触人，与人俱仆，肘抵其心，邂逅致死者，杖<br /><br />&nbsp;&nbsp;&nbsp;&nbsp;一百七，全征烧埋银。诸出使从人，殴死馆夫者，以殴杀论。诸因戏言相殴，致<br /><br />&nbsp;&nbsp;&nbsp;&nbsp;伤人命者，杖一百七。诸父亡，母复纳他人为夫，即为义父。若逐其子出居于外，<br /><br />&nbsp;&nbsp;&nbsp;&nbsp;即同凡人，其有所斗殴杀伤，即以凡人斗殴杀伤论。诸彼此有罪之人，相格致死<br /><br />&nbsp;&nbsp;&nbsp;&nbsp;者，与杀常人同。<br /><br />&nbsp;&nbsp;&nbsp;&nbsp;诸职官以微故殴死齐民者，处死，诸职官受赃，为民所告，辄殴死告者，以<br /><br />&nbsp;&nbsp;&nbsp;&nbsp;故杀论。诸军官因公乘怒，辄命麾下殴人致死者，杖八十七，解职，期年后降先<br /><br />&nbsp;&nbsp;&nbsp;&nbsp;品一等叙，征烧埋银给苦主，若会赦，仍殿降征银。诸阃帅侵盗系官钱粮，怒吏<br /><br />&nbsp;&nbsp;&nbsp;&nbsp;发其奸，辄令人殴死者，以故杀论，虽会大赦，仍追夺不叙，倍征烧埋银。诸局<br /><br />&nbsp;&nbsp;&nbsp;&nbsp;院官辄以微故殴死匠人者，处死。<br /><br />&nbsp;&nbsp;&nbsp;&nbsp;诸父无故以刃杀其子者，杖七十七。诸子不孝，父与弟侄同谋置之死地者，<br /><br />&nbsp;&nbsp;&nbsp;&nbsp;父不坐，弟侄杖一百七。诸女已嫁，闻女有过，辄杀其女者，笞五十七，追还元<br /><br />&nbsp;&nbsp;&nbsp;&nbsp;受聘财，给夫别娶。诸父有故殴其子女，邂逅致死者，免罪。诸后夫殴死前夫之<br /><br />&nbsp;&nbsp;&nbsp;&nbsp;子者，处死。诸妻故杀妾子者，杖九十七，从其夫嫁卖。诸男妇虽有过，舅姑辄<br /><br />&nbsp;&nbsp;&nbsp;&nbsp;加残虐致死者，杖一百七。诸子不孝，父杀其子，因及其妇者，杖七十七，妇元<br /><br />&nbsp;&nbsp;&nbsp;&nbsp;有妆奁之物，尽归其父母。诸以细故杀其弟者，处死。诸兄以立继之子，主谋杀<br /><br />&nbsp;&nbsp;&nbsp;&nbsp;其嫡弟者，主谋下手皆处死，其田宅人口财物尽归死者妻子，其子归宗。诸弟先<br /><br />&nbsp;&nbsp;&nbsp;&nbsp;殴其兄，兄还杀其弟，即兄杀有罪之弟，不以凡人斗杀论。诸因争误殴死异居弟<br /><br />&nbsp;&nbsp;&nbsp;&nbsp;者，杖七十七，征烧埋银之半。诸因争故杀族弟者，与杀常人同。诸妹为尼与人<br /><br />&nbsp;&nbsp;&nbsp;&nbsp;私，兄闻而谏之，不从，反诟詈扯燮湫郑兄杀之，即兄杀有罪之妹，不以凡人<br /><br />&nbsp;&nbsp;&nbsp;&nbsp;斗杀论。诸兄殴弟妻，因伤而死者，杖一百七，征烧埋银。诸嫂溺死其小姑者，<br /><br />&nbsp;&nbsp;&nbsp;&nbsp;以故杀论。诸因争殴死族兄弟之子者，杖一百七；故以刃杀之者，处死，并征烧<br /><br />&nbsp;&nbsp;&nbsp;&nbsp;埋银。诸殴死兄弟之子而图其财者，处死。诸夫妇同谋，杀其兄弟之子者，皆处<br /><br />&nbsp;&nbsp;&nbsp;&nbsp;死。诸尊长误殴卑幼致死者，杖七十七，异居者仍征烧埋银。诸以微过辄杀其妻<br /><br />&nbsp;&nbsp;&nbsp;&nbsp;者，处死。诸因夫妻反目，辄药死其妻者，与故杀常人同。诸妻悖慢其舅姑，其<br /><br />&nbsp;&nbsp;&nbsp;&nbsp;夫殴之致死者，杖七十七。诸夫卧疾，妻不侍汤药，又诟詈其舅姑，以伤其夫之<br /><br />&nbsp;&nbsp;&nbsp;&nbsp;心，夫殴之，邂逅致死者，不坐。诸夫恶妻而爱妾，辄求妻微罪而杀之者，处死。<br /><br />&nbsp;&nbsp;&nbsp;&nbsp;诸风闻涉疑，故杀定婚妻者，与杀凡人同论。诸妻以残酷殴死其妾者，杖一百七，<br /><br />&nbsp;&nbsp;&nbsp;&nbsp;去衣受刑。诸舅以无实之罪故杀其甥者，与杀常人同论。诸因争挟仇殴死其婿者，<br /><br />&nbsp;&nbsp;&nbsp;&nbsp;与杀常人同。<br /><br />&nbsp;&nbsp;&nbsp;&nbsp;诸奴殴詈其主，主殴伤奴致死者，免罪。诸故杀无罪奴婢，杖八十七，因醉<br /><br />&nbsp;&nbsp;&nbsp;&nbsp;杀之者，减一等。诸殴死拟放良奴婢者，杖七十七。诸谋杀已放良奴婢者，与故<br /><br />&nbsp;&nbsp;&nbsp;&nbsp;杀常人同。诸良人以斗殴杀人奴，杖一百七，征烧埋银五十两。诸良人戏杀他人<br /><br />&nbsp;&nbsp;&nbsp;&nbsp;奴者，杖七十七，征烧埋银五十两。诸奴殴死其弟，弟亦为同主奴，主乞贷死者<br /><br />&nbsp;&nbsp;&nbsp;&nbsp;听。诸异主奴婢相犯死者，同常人；同主相犯至重刑者，仍依例结案。诸地主殴<br /><br />&nbsp;&nbsp;&nbsp;&nbsp;死佃客者，杖一百七，征烧埋银五十两。<br /><br />&nbsp;&nbsp;&nbsp;&nbsp;诸醉中误认他人为仇人，故杀致命者，虽误同故。诸奴受本主命，执仇杀人<br /><br />&nbsp;&nbsp;&nbsp;&nbsp;者，减死流远。诸挟仇杀人会赦，为首下手者不赦，为从不曾下手者免死，徒一<br /><br />&nbsp;&nbsp;&nbsp;&nbsp;年，诸以老病杀人者，不以老病免。诸谋故杀人年七十以上，并枷禁归勘结案。<br /><br />&nbsp;&nbsp;&nbsp;&nbsp;诸两家之子，昏暮奔还，中路相迎，撞仆于地，因伤致死者，不坐，仍征钞五十<br /><br />&nbsp;&nbsp;&nbsp;&nbsp;两给苦主。诸十五以下小儿，过失杀人者，免罪，征烧埋银。诸十五以下小儿，<br /><br />&nbsp;&nbsp;&nbsp;&nbsp;因争毁伤人致死者，听赎，征烧埋银给苦主。诸瞽者殴人，因伤致死，杖一百七，<br /><br />&nbsp;&nbsp;&nbsp;&nbsp;征烧埋银给苦主。诸病风狂，殴伤人致死，免罪，征烧埋银。诸庸医以针药杀人<br /><br />&nbsp;&nbsp;&nbsp;&nbsp;者，杖一百七，征烧埋银。诸r砖石剥邻之果，误伤人致死者，杖八十七，征烧<br /><br />&nbsp;&nbsp;&nbsp;&nbsp;埋银。诸军士习射，招箭者不谨，致被伤而死，射者不坐，仍征烧埋银。诸过误<br /><br />&nbsp;&nbsp;&nbsp;&nbsp;踏死小儿，杖七十七，征烧埋银给苦主。诸昏夜驰马，误触人死，杖七十七，征<br /><br />&nbsp;&nbsp;&nbsp;&nbsp;烧埋银。诸驱车走马，致伤人命者，杖七十七，征烧埋银。诸昏夜行车，不知有<br /><br />&nbsp;&nbsp;&nbsp;&nbsp;人在地，误致轹死者，笞三十七，征烧埋银之半给苦主。诸幼小自相作戏，误伤<br /><br />&nbsp;&nbsp;&nbsp;&nbsp;致死者，不坐。诸戏伤人命，自愿休和者听。诸两人作戏争物，一人放手，一人<br /><br />&nbsp;&nbsp;&nbsp;&nbsp;失势跌死，放者不坐。诸以物戏惊小儿，成疾而死者，杖六十七，追征烧埋银五<br /><br />&nbsp;&nbsp;&nbsp;&nbsp;十两。诸以戏与人相逐，致人跌伤而死者，其罪徒，仍征烧埋银给苦主。诸骆驼<br /><br />&nbsp;&nbsp;&nbsp;&nbsp;在牧，啮人而死者，牧人笞一十七，以骆驼给苦主。诸驿马在野，啮人而死者，<br /><br />&nbsp;&nbsp;&nbsp;&nbsp;以其马给苦主，马主别买当役。诸奴故杀其子女，以诬其主者，杖一百七。诸因<br /><br />&nbsp;&nbsp;&nbsp;&nbsp;争，以妻前夫男女溺死，诬赖人者，以故杀论。诸后夫置毒饮食，与前夫子女食<br /><br />&nbsp;&nbsp;&nbsp;&nbsp;而死者，与药死常人同。诸故杀无罪子孙，以诬赖仇人者，以故杀常人论。诸杀<br /><br />&nbsp;&nbsp;&nbsp;&nbsp;人无苦主者，免征烧埋银，犯人财产人口并付其妻子，仍为民当差。诸杀有罪之<br /><br />&nbsp;&nbsp;&nbsp;&nbsp;人，免征烧埋银。诸图财谋故杀人多者，皆凌迟处死，验各贼所杀人数，于家属<br /><br />&nbsp;&nbsp;&nbsp;&nbsp;均征烧埋银。诸同居相殴而死，及杀人罪未结正而死者，并不征烧埋银。诸杀人<br /><br />&nbsp;&nbsp;&nbsp;&nbsp;者，被杀之人或家住他所，官征烧埋银移本籍，得其家属给之。诸斗殴杀人，应<br /><br />&nbsp;&nbsp;&nbsp;&nbsp;征烧埋银，而犯人贫窭，不能出备，并其余亲属无应征之人，官与支给。诸致伤<br /><br />&nbsp;&nbsp;&nbsp;&nbsp;人命，应征烧埋银者，止征银价中统钞一十锭。诸因争同殴死人，会赦应倍征烧<br /><br />&nbsp;&nbsp;&nbsp;&nbsp;埋银者，为首致命征中统钞一十锭，为从均征一十锭。诸殴死人，虽不见尸，招<br /><br />&nbsp;&nbsp;&nbsp;&nbsp;证明白者，仍征烧埋银。诸僧道杀人，烧埋银于常住追征。诸庸作殴伤人命，征<br /><br />&nbsp;&nbsp;&nbsp;&nbsp;烧埋银，不及庸作之家。诸奴殴人致死，犯在主家，于本主征烧埋银；不犯在主<br /><br />&nbsp;&nbsp;&nbsp;&nbsp;家，烧埋银无可征者，不征于其主。<br /><br />&nbsp;&nbsp;&nbsp;&nbsp;○禁令<br /><br />&nbsp;&nbsp;&nbsp;&nbsp;诸度量权衡不同者，犯人笞五十七。司县正官，初犯罚俸一月，再犯笞二十<br /><br />&nbsp;&nbsp;&nbsp;&nbsp;七，三犯别议，仍记过名。路府州县达鲁花赤长官提调失职，初犯罚俸二十日，<br /><br />&nbsp;&nbsp;&nbsp;&nbsp;再犯别议。诸奏目及官府公文，并用国字，其有袭用畏兀字者，禁之。诸但降诏<br /><br />&nbsp;&nbsp;&nbsp;&nbsp;旨条画，民间辄刻小本卖于市者，禁之。诸内外应佩符职官，辄以符付其叽<br /><br />&nbsp;&nbsp;&nbsp;&nbsp;佩服者，禁之。诸官员朝会，服其朝服，私致敬于人臣者罚。诸随朝文武百官，<br /><br />&nbsp;&nbsp;&nbsp;&nbsp;朝贺不至者，罚中统钞十贯，失仪者罚中统钞八贯。诸宰相出入，辄敢冲犯者，<br /><br />&nbsp;&nbsp;&nbsp;&nbsp;罪之。<br /><br />&nbsp;&nbsp;&nbsp;&nbsp;诸章服，惟蒙古人及宿卫之士，不许服龙凤文，余并不禁。谓龙，五爪二角<br /><br />&nbsp;&nbsp;&nbsp;&nbsp;者。职官一品、二品许服浑金花，三品服金答子，四品、五品服云袖带[，六<br /><br />&nbsp;&nbsp;&nbsp;&nbsp;品、七品服六花，八品、九品服四花，职事散官从一高。命妇一品至三品服浑金，<br /><br />&nbsp;&nbsp;&nbsp;&nbsp;四品、五品服金答子，六品以下惟服销金并金纱答子。首饰，一品至三品许用金<br /><br />&nbsp;&nbsp;&nbsp;&nbsp;珠宝玉，四品、五品用金玉真珠，六品以下用金，惟耳环用珠玉。同籍者，不限<br /><br />&nbsp;&nbsp;&nbsp;&nbsp;亲疏，期亲虽别籍并出嫁同。车舆并不得用龙凤文，一品至三品许用间金妆饰、<br /><br />&nbsp;&nbsp;&nbsp;&nbsp;银螭头、绣带、青幔，四品、五品用素狮头、绣带、青幔，六品至九品用素云头、<br /><br />&nbsp;&nbsp;&nbsp;&nbsp;素带、青幔。内外有出身考满应入流见役人员，服用与九品同。受各投下令旨钧<br /><br />&nbsp;&nbsp;&nbsp;&nbsp;旨，有印信见任人员，亦与九品同。庶人惟许服暗花丝、丝绸绫罗、毛毳，不<br /><br />&nbsp;&nbsp;&nbsp;&nbsp;许用赭黄，冒笠不得饰以金玉，靴不得裁置花样。首饰许用翠花金钗篦各一事，<br /><br />&nbsp;&nbsp;&nbsp;&nbsp;惟耳环许用金珠碧甸，余并用银。车舆，黑油齐头平顶皂幔。诸色目人，除行营<br /><br />&nbsp;&nbsp;&nbsp;&nbsp;帐外，余并与庶人同。职官致仕与见任同，解降者依应得品级；不叙者与庶人同。<br /><br />&nbsp;&nbsp;&nbsp;&nbsp;父祖有官，既殁年深，非犯除名不叙，其命妇及子孙与见任同。诸乐人工艺人等<br /><br />&nbsp;&nbsp;&nbsp;&nbsp;服用，与庶人同，凡承应妆扮之物，不拘上例。皂隶公使人，惟许服绸绢。倡家<br /><br />&nbsp;&nbsp;&nbsp;&nbsp;出入，止服皂褙，不许乘坐车马。应服色等第，上得兼下，下不得c上，违者，<br /><br />&nbsp;&nbsp;&nbsp;&nbsp;职官解见任，期年后降一等叙，余人笞五十七，违禁之物，付告捉人充赏。御赐<br /><br />&nbsp;&nbsp;&nbsp;&nbsp;之物，不在禁限。诸官员以黄金饰甲者禁之，违者甲匠同罪。诸常人鞍]，画<br /><br />&nbsp;&nbsp;&nbsp;&nbsp;虎兔者听，画云龙犀牛者，禁之。诸段匹织造周身大龙者，禁之，胸背小龙者勿<br /><br />&nbsp;&nbsp;&nbsp;&nbsp;禁。诸市造鞍辔箭镞靴履及诸杂带，用金为饰者，禁之。<br /><br />&nbsp;&nbsp;&nbsp;&nbsp;诸郡县达鲁花赤及诸投下，擅造军器者，禁之。诸神庙仪仗，止以土木纸彩<br /><br />&nbsp;&nbsp;&nbsp;&nbsp;代之，用真兵器者禁。诸都城小民，造弹弓及执者，杖七十七，没其家财之半，<br /><br />&nbsp;&nbsp;&nbsp;&nbsp;在外郡县不在禁限。诸打捕及捕盗巡马弓手、巡盐弓手，许执弓箭，余悉禁之。<br /><br />&nbsp;&nbsp;&nbsp;&nbsp;诸汉人持兵器者，禁之；汉人为军者不禁。诸卖军器者，卖与应执把之人者不禁。<br /><br />&nbsp;&nbsp;&nbsp;&nbsp;诸民间有藏铁尺、铁骨朵，及含刀铁拄杖者，禁之。诸私藏甲全副者，处死；不<br /><br />&nbsp;&nbsp;&nbsp;&nbsp;成副者，笞五十七，徒一年；零散甲片下堪穿系御敌者，笞三十七。枪若刀若弩<br /><br />&nbsp;&nbsp;&nbsp;&nbsp;私有十件者，处死；五件以上，杖九十七，徒三年；四件以上，七十七，徒二年；<br /><br />&nbsp;&nbsp;&nbsp;&nbsp;不堪使用，笞五十七。弓箭私有十副者，处死；五副以上，杖九十七，徒三年；<br /><br />&nbsp;&nbsp;&nbsp;&nbsp;四副以下，七十七，徒二年；不成副，笞五十七。凡弓一，箭三十，为一副。<br /><br />&nbsp;&nbsp;&nbsp;&nbsp;诸岳渎祠庙，辄敢触犯作践者，禁之。诸伏羲、娲皇、尧、舜、禹、汤、后<br /><br />&nbsp;&nbsp;&nbsp;&nbsp;土等庙，军马使臣敢沮坏者，禁之。诸名山大川寺观祠庙，并前代名人遗迹，敢<br /><br />&nbsp;&nbsp;&nbsp;&nbsp;拆毁者，禁之。诸改寺为观，改观为寺者，禁之。诸祠庙寺观，模勒御宝圣旨及<br /><br />&nbsp;&nbsp;&nbsp;&nbsp;诸王令旨者，禁之。<br /><br />&nbsp;&nbsp;&nbsp;&nbsp;诸为子行孝，辄以割肝、l股、埋儿之属为孝者，并禁止之。诸民间丧葬，<br /><br />&nbsp;&nbsp;&nbsp;&nbsp;以纸为屋室，金银为马，杂彩衣服帷帐者，悉禁之。诸坟墓以砖瓦为屋其上者，<br /><br />&nbsp;&nbsp;&nbsp;&nbsp;禁之。诸家庙春秋祭祀，辄用公服行礼者，禁之。诸民间祖宗神主，称皇字者，<br /><br />&nbsp;&nbsp;&nbsp;&nbsp;禁之。诸小民房屋，安置鹅项衔脊，有鳞爪瓦兽者，笞三十七，陶人二十七。诸<br /><br />&nbsp;&nbsp;&nbsp;&nbsp;职官居见任，虽有善政，不许立碑，已立而犯赃污者毁之，无治状以虚誉立碑者<br /><br />&nbsp;&nbsp;&nbsp;&nbsp;毁之。<br /><br />&nbsp;&nbsp;&nbsp;&nbsp;诸夜禁，一更三点，钟声绝，禁人行。五更三点，钟声动，听人行。违者笞<br /><br />&nbsp;&nbsp;&nbsp;&nbsp;二十七，有官者听赎。其公务急速，及疾病死丧产育之类不禁。诸有司晓钟未动，<br /><br />&nbsp;&nbsp;&nbsp;&nbsp;寺观辄鸣钟者，禁之。诸江南之地，每夜禁钟以前，市井点灯买卖，晓钟之后，<br /><br />&nbsp;&nbsp;&nbsp;&nbsp;人家点灯读书工作者，并不禁。其集众祠祷者，禁之。诸犯夜拒捕，斫伤徼巡者，<br /><br />&nbsp;&nbsp;&nbsp;&nbsp;杖一百七。<br /><br />&nbsp;&nbsp;&nbsp;&nbsp;诸城郭人民，邻甲相保，门置水彻，积水常盈，家设火具，每物须备，大风<br /><br />&nbsp;&nbsp;&nbsp;&nbsp;时作，则传呼以徇于路。有司不时点视，凡救火之具不备者，罪之。诸遗火延烧<br /><br />&nbsp;&nbsp;&nbsp;&nbsp;系官房舍，杖七十七；延烧民房舍，笞五十七；因致伤人命者，杖八十七；所毁<br /><br />&nbsp;&nbsp;&nbsp;&nbsp;房舍财畜，公私俱免征偿。烧自己房舍者，笞二十七，止坐失火之人。诸煎盐草<br /><br />&nbsp;&nbsp;&nbsp;&nbsp;地，辄纵野火延烧者，杖八十七，因致阙用者，奏取圣裁。邻接管民官，专一关<br /><br />&nbsp;&nbsp;&nbsp;&nbsp;防禁治。诸纵火围猎，延烧民房舍钱谷者，断罪勒偿，偿未尽而会赦者，免征。<br /><br />&nbsp;&nbsp;&nbsp;&nbsp;诸故烧太子诸王房舍者，处死。诸故烧官府廨宇，及有人居止宅舍，无问舍宇大<br /><br />&nbsp;&nbsp;&nbsp;&nbsp;小，财物多寡，比同强盗，免刺，杖一百七，徒三年；因伤人命，同杀人。其无<br /><br />&nbsp;&nbsp;&nbsp;&nbsp;人居止空房，并损坏财物，及田场积聚之物，同窃盗，免刺，计赃断罪。因盗取<br /><br />&nbsp;&nbsp;&nbsp;&nbsp;财物者，同强盗，刺断，并追陪所烧物价；伤人命者，仍征烧埋银。再犯者决配，<br /><br />&nbsp;&nbsp;&nbsp;&nbsp;役满，徙千里之外。诸挟仇放火，随时扑灭，不曾延燎者，比强盗不曾伤人不得<br /><br />&nbsp;&nbsp;&nbsp;&nbsp;财，杖七十七，徒一年半，免刺，虽亲属相犯，比同常人。<br /><br />&nbsp;&nbsp;&nbsp;&nbsp;诸每月朔望二弦，凡有生之物，杀者禁之。诸郡县岁正月五月，各禁宰杀十<br /><br />&nbsp;&nbsp;&nbsp;&nbsp;日，其饥馑去处，自朔日为始，禁杀三日。诸每岁，自十二月至来岁正月，杀母<br /><br />&nbsp;&nbsp;&nbsp;&nbsp;羊者，禁之。诸宴会，虽达官，杀马为礼者，禁之。其有老病不任鞍勒者，亦必<br /><br />&nbsp;&nbsp;&nbsp;&nbsp;与众验而后杀之。诸私宰牛马者，杖一百，征钞二十五两，付告人充赏。两邻知<br /><br />&nbsp;&nbsp;&nbsp;&nbsp;而不首者，笞二十七。本管头目失觉察者，笞五十七。有见杀不告，因胁取钱物<br /><br />&nbsp;&nbsp;&nbsp;&nbsp;者，杖七十七。若老病不任用者，从有司辨验，方许宰杀。已病死者，申验开剥，<br /><br />&nbsp;&nbsp;&nbsp;&nbsp;其筋角即付官，皮肉若不自用，须投税货卖，违者同匿税法。有司禁治不严者，<br /><br />&nbsp;&nbsp;&nbsp;&nbsp;纠之。诸私宰官马牛，为首杖一百七，为从八十七。诸助力私宰马牛者，减正犯<br /><br />&nbsp;&nbsp;&nbsp;&nbsp;人二等论罪。诸牛马驴骡死，而筋角不尽实输官者，一副以上，笞二十七；五副<br /><br />&nbsp;&nbsp;&nbsp;&nbsp;以上，四十七；十副以上，杖六十七，仍征所犯物价，付告人充赏。<br /><br />&nbsp;&nbsp;&nbsp;&nbsp;诸毁伤体肤以行丐于市者，禁之。诸城郭内外放鸽带铃者，禁之。诸诸王驸<br /><br />&nbsp;&nbsp;&nbsp;&nbsp;马及诸权贵豪右，侵占山场，阻民樵采者，罪之。诸关讥不严，受财故纵者，罪<br /><br />&nbsp;&nbsp;&nbsp;&nbsp;之。诸江河津渡，或明知潮信已到，及风涛将起，贪索渡钱，淹延不渡，以致中<br /><br />&nbsp;&nbsp;&nbsp;&nbsp;流覆溺，伤害人命者，为首处死，为从减一等。<br /><br />&nbsp;&nbsp;&nbsp;&nbsp;诸弃俗出家，不从有司体覆，辄度为僧道者，其师笞五十七，受度者四十七，<br /><br />&nbsp;&nbsp;&nbsp;&nbsp;发元籍。诸以白衣善友为名，聚众结社者，禁之。诸色目僧尼女冠，辄入民家强<br /><br />&nbsp;&nbsp;&nbsp;&nbsp;行抄化者，禁之。诸僧道伪造经文，犯上惑众，为首者斩，为从者各以轻重论刑。<br /><br />&nbsp;&nbsp;&nbsp;&nbsp;诸以非理迎赛祈祷，惑众乱民者，禁之。诸俗人集众鸣铙作佛事者，禁之。诸军<br /><br />&nbsp;&nbsp;&nbsp;&nbsp;官鸠财聚众，张设仪卫，鸣锣击鼓，迎赛神社，以为民倡者，笞五十七，其副二<br /><br />&nbsp;&nbsp;&nbsp;&nbsp;十七，并记过。诸阴阳家天文图谶应禁之书，敢私藏者罪之。诸阴阳家伪造图谶，<br /><br />&nbsp;&nbsp;&nbsp;&nbsp;释老家私撰经文，凡以邪说左道诬民惑众者，禁之，违者重罪之。在寺观者，罪<br /><br />&nbsp;&nbsp;&nbsp;&nbsp;及主守，居外者，所在有司察之。诸妄言禁书者，徒。诸阴阳家者流，辄为人燃<br /><br />&nbsp;&nbsp;&nbsp;&nbsp;灯祭星，蛊惑人心者，禁之。诸妄言星变灾祥，杖一百七。诸阴阳法师，辄入诸<br /><br />&nbsp;&nbsp;&nbsp;&nbsp;王公主驸马家者，禁之。诸以阴阳相法书符咒水，凡异端之X，惑乱人听，希求<br /><br />&nbsp;&nbsp;&nbsp;&nbsp;仕进者，禁之，违者罪之。<br /><br />&nbsp;&nbsp;&nbsp;&nbsp;诸写匿名文书，所言重者处死，轻者流，没其妻子，与捕获人充赏。事主自<br /><br />&nbsp;&nbsp;&nbsp;&nbsp;获者不赏。诸写匿名文字，讦人私罪，不涉官事者，杖七十七。诸投匿名文字于<br /><br />&nbsp;&nbsp;&nbsp;&nbsp;人家，胁取钱物者，杖八十七，发元籍。诸见匿名文书，非随时败获者，即与烧<br /><br />&nbsp;&nbsp;&nbsp;&nbsp;毁；辄以闻官者，减犯人二等论罪。凡匿名文字，其言不及官府，止欲讦人罪者，<br /><br />&nbsp;&nbsp;&nbsp;&nbsp;如所讦论。<br /><br />&nbsp;&nbsp;&nbsp;&nbsp;诸民间子弟，不务生业，辄于城市坊镇演唱词话，教习杂戏，聚众淫谑，并<br /><br />&nbsp;&nbsp;&nbsp;&nbsp;禁治之。诸弄禽蛇、傀儡，藏L撇钹、倒花钱、击鱼鼓，惑人集众，以卖伪药者，<br /><br />&nbsp;&nbsp;&nbsp;&nbsp;禁之，违者重罪之。诸弃本逐末，习用角碇戏，学攻刺之X者，师弟子并杖七<br /><br />&nbsp;&nbsp;&nbsp;&nbsp;十七。诸乱制词曲为讥议者，流。<br /><br />&nbsp;&nbsp;&nbsp;&nbsp;诸赌博钱物，杖七十七，钱物没官，有官者罢见任，期年后杂职内叙。开张<br /><br />&nbsp;&nbsp;&nbsp;&nbsp;博房之家，罪亦如之，再犯加徒一年。应捕故纵，笞四十七，受财者同罪。有司<br /><br />&nbsp;&nbsp;&nbsp;&nbsp;纵令攀指平人，及在前同赌人，罪及官吏。赌饮食者，不坐。诸赌博钱物，同赌<br /><br />&nbsp;&nbsp;&nbsp;&nbsp;之人自首者，勿论。诸赌博，因事发露，追到摊场，赌具赃证明白者，即以本法<br /><br />&nbsp;&nbsp;&nbsp;&nbsp;科论，不以展转攀指革拨。<br /><br />&nbsp;&nbsp;&nbsp;&nbsp;诸故纵牛马食践田禾者，禁之。诸所在镇守蒙古、汉军，各立营所。无故辄<br /><br />&nbsp;&nbsp;&nbsp;&nbsp;入人家，求索酒食，及纵头匹食践田禾桑果，罪及主将。诸藩王无都省文书，辄<br /><br />&nbsp;&nbsp;&nbsp;&nbsp;于各处征收差发，强取饮食草料，为民害者，禁之。<br /><br />&nbsp;&nbsp;&nbsp;&nbsp;诸有虎豹为害之处，有司严勒官兵及打捕之人，多方捕之。其中不应捕之人，<br /><br />&nbsp;&nbsp;&nbsp;&nbsp;自能设机捕获者，皮肉不须纳官，就以充赏。诸职官违例放鹰，追夺当日所服用<br /><br />&nbsp;&nbsp;&nbsp;&nbsp;鞍马衣物没官。诸所拨各官围猎山场，并毋禁民樵采，违者治之。诸年谷不登，<br /><br />&nbsp;&nbsp;&nbsp;&nbsp;人民愁困，诸王达官应出围猎者，并禁止之。诸田禾未收，毋纵围猎，于迤北不<br /><br />&nbsp;&nbsp;&nbsp;&nbsp;耕种之地围猎者听。诸军人受财，伪造火印，将所管官马盗换与人者，杖九十七，<br /><br />&nbsp;&nbsp;&nbsp;&nbsp;追赃没官。诸年谷不登，百姓饥乏，遇禁地野兽，搏而食之者，毋辄没入。诸打<br /><br />&nbsp;&nbsp;&nbsp;&nbsp;捕鹰坊官，以合进御膳野物卖价自私者，计赃以枉法论，除名不叙。诸舟车之靡、<br /><br />&nbsp;&nbsp;&nbsp;&nbsp;器服之奇，方面大臣非锡贡不得擅进。<br /><br />&nbsp;&nbsp;&nbsp;&nbsp;诸阑遗人口到监，即移所称籍贯，召主识认。半年之上无主识认者，匹配为<br /><br />&nbsp;&nbsp;&nbsp;&nbsp;户，付有司当差。残疾老病，给以文引，而纵遣之。头匹有主识认者，征还已有<br /><br />&nbsp;&nbsp;&nbsp;&nbsp;草料价钱，然后给主；无主识认，则籍其毛齿而收养之。诸阑遗奴婢，私相配合，<br /><br />&nbsp;&nbsp;&nbsp;&nbsp;虽生育子女，有主识认者，各归其主，无本主者官与收系。诸隐藏阑遗鹰犬者，<br /><br />&nbsp;&nbsp;&nbsp;&nbsp;笞三十七，没其家财之半。其收拾阑遗鹰犬之人，因以为民害者，罪之。<br /><br />&nbsp;&nbsp;&nbsp;&nbsp;诸锄获宿藏之物，在他人地内者，与地主中分，在官地内者一半纳官，在己<br /><br />&nbsp;&nbsp;&nbsp;&nbsp;地内者即同业主。得古器珍宝之物者，闻官进献，约量给价，若有诈伪隐匿，断<br /><br />&nbsp;&nbsp;&nbsp;&nbsp;罪追没。<br /><br />&nbsp;&nbsp;&nbsp;&nbsp;诸监临官辄举贷于民者，取与俱罪之。诸称贷钱谷，年月虽多，不过一本一<br /><br />&nbsp;&nbsp;&nbsp;&nbsp;息，有辄取赢于人，或转换契券，息上加息，或占人牛马财产，夺人子女以为奴<br /><br />&nbsp;&nbsp;&nbsp;&nbsp;婢者，重加之罪，仍偿多取之息，其本息没官。诸典质，不设正库，不立信帖，<br /><br />&nbsp;&nbsp;&nbsp;&nbsp;违例取息者，禁之。<br /><br />&nbsp;&nbsp;&nbsp;&nbsp;诸关厢店户，居停各旅，非所知识，必问其所奉官府文引，但有可疑者，不<br /><br />&nbsp;&nbsp;&nbsp;&nbsp;得容止，违者罪之。诸官户行钱商船，辄竖旗号，置弓箭锣鼓，揭钱主衙门职名，<br /><br />&nbsp;&nbsp;&nbsp;&nbsp;往来江河者，禁之。诸经商及因事出外，必从有司会问邻保，出给文引，违者究<br /><br />&nbsp;&nbsp;&nbsp;&nbsp;治。诸投下并其余有印信衙门，并不得滥给文引。<br /><br />&nbsp;&nbsp;&nbsp;&nbsp;诸有毒之药，非医人辄相卖买，致伤人命者，买者卖者皆处死。不曾伤人者，<br /><br />&nbsp;&nbsp;&nbsp;&nbsp;各杖六十七，仍追至元钞一百两，与告人充赏。不通医X，制合伪药，于市井贷<br /><br />&nbsp;&nbsp;&nbsp;&nbsp;卖者，禁之。<br /><br />&nbsp;&nbsp;&nbsp;&nbsp;诸下海使臣及舶商，辄以中国生口、宝货、戎器、马匹遗外番者，从廉访司<br /><br />&nbsp;&nbsp;&nbsp;&nbsp;察之。诸商贾收买金银下番者，禁之，违者罪之。诸海滨豪民，辄与番商交通贸<br /><br />&nbsp;&nbsp;&nbsp;&nbsp;易铜钱下海者，杖一百七。<br /><br />&nbsp;&nbsp;&nbsp;&nbsp;诸倡妓之家，所生男女，每季不过次月十日，会其数以上于中书省。有未生<br /><br />&nbsp;&nbsp;&nbsp;&nbsp;堕其胎、已生辄残其命者，禁之。诸倡妓之家，辄买良人为倡，而有司不审，滥<br /><br />&nbsp;&nbsp;&nbsp;&nbsp;给公据，税务无凭，辄与印税，并严禁之，违者痛绳之。<br /><br />&nbsp;&nbsp;&nbsp;&nbsp;○杂犯<br /><br />&nbsp;&nbsp;&nbsp;&nbsp;诸斗争折辨，辄提大名字者，罪之。诸职官因公失口乱言者，笞二十七。诸<br /><br />&nbsp;&nbsp;&nbsp;&nbsp;快意中或酒后及害风狂疾，失口乱言，别无情理者，免罪。<br /><br />&nbsp;&nbsp;&nbsp;&nbsp;诸恶少无赖，结聚朋党，陵轹善良，故行斗争，相与罗织者，与木偶连锁，<br /><br />&nbsp;&nbsp;&nbsp;&nbsp;巡行街衢，得后犯人代之，然后决遣。诸恶少白昼持刀剑于都市中，欲杀本部官<br /><br />&nbsp;&nbsp;&nbsp;&nbsp;长者，杖九十七。诸无赖军人，辄受财殴人，因夺取钱物者，杖八十七，红泥粉<br /><br />&nbsp;&nbsp;&nbsp;&nbsp;壁识过其门，免徒。诸先作过犯，曾经红泥粉壁，后犯未应迁徙者，于元置红泥<br /><br />&nbsp;&nbsp;&nbsp;&nbsp;粉壁添录过名。<br /><br />&nbsp;&nbsp;&nbsp;&nbsp;诸豪右权移官府，威行乡井，淫暴贪虐，累犯不悛者，徙远恶之地屯种。诸<br /><br />&nbsp;&nbsp;&nbsp;&nbsp;频犯过恶，累断不改者，流远。诸凶人残害良善，强将男子去势，绝灭人后，幸<br /><br />&nbsp;&nbsp;&nbsp;&nbsp;获生免者，杖一百七，流远。诸贵势之家，奴隶有犯，辄私置铁枷，钉项禁锢，<br /><br />&nbsp;&nbsp;&nbsp;&nbsp;及擅刺其面者，禁之。诸获逃奴，辄刺面劓鼻，非理残苦者，禁之。诸无故擅刺<br /><br />&nbsp;&nbsp;&nbsp;&nbsp;其奴者，杖六十七。诸哩、回回为民害者，从所在有司禁治。<br /><br />&nbsp;&nbsp;&nbsp;&nbsp;○捕亡<br /><br />&nbsp;&nbsp;&nbsp;&nbsp;诸失盗，捕盗官不立限捕盗，却令他户陪偿事主财物者，罚俸两月，仍立限<br /><br />&nbsp;&nbsp;&nbsp;&nbsp;追捕。诸强盗杀人，三限不获，会赦，捕盗官合得罪罚革拨，仍令捕盗，任满不<br /><br />&nbsp;&nbsp;&nbsp;&nbsp;获，解由内通行开写，依例黜降。诸他境盗入境逃藏，捕盗官辄分彼疆此界，不<br /><br />&nbsp;&nbsp;&nbsp;&nbsp;即捕捉者，笞四十七，解职别叙，记过。<br /><br />&nbsp;&nbsp;&nbsp;&nbsp;诸已断流囚，在禁未发，反狱殴伤禁子，已逃复获者，处死；未出禁者杖一<br /><br />&nbsp;&nbsp;&nbsp;&nbsp;百七，发已拟流所。诸解发囚徒，经过州县止宿，不寄收牢房，辄于逆旅监系，<br /><br />&nbsp;&nbsp;&nbsp;&nbsp;以致脱监在逃者，长押官笞二十七，还役；防送官四十七，记过。诸囚徒反狱而<br /><br />&nbsp;&nbsp;&nbsp;&nbsp;逃，主守减犯人罪二等，提牢官又减主守四等。随时捉获及半以上者，罚俸一月。<br /><br />&nbsp;&nbsp;&nbsp;&nbsp;诸奴婢背主而逃，杖七十七；诱引窝藏者，六十七。邻人、社长、坊里正知<br /><br />&nbsp;&nbsp;&nbsp;&nbsp;不首捕者，笞三十七；关讥应捕人受赃脱放者，以枉法论。寺观、军营、势家影<br /><br />&nbsp;&nbsp;&nbsp;&nbsp;蔽，及投下冒收为户者，依藏匿论，自首者免罪。诸告获逃奴者，于所将财物内，<br /><br />&nbsp;&nbsp;&nbsp;&nbsp;三分取一，付告获人充赏。诸逃奴拒捕，不曾致伤人命者，仗一百七。<br /><br />&nbsp;&nbsp;&nbsp;&nbsp;○恤刑<br /><br />&nbsp;&nbsp;&nbsp;&nbsp;诸狱囚，必轻重异处，男女异室，毋或参杂。司狱致其慎，狱卒去其虐，提<br /><br />&nbsp;&nbsp;&nbsp;&nbsp;牢官尽其诚。诸在禁囚徒，无亲属供给，或有亲属而贫不能给者，日给仓米一升，<br /><br />&nbsp;&nbsp;&nbsp;&nbsp;三升之中，给粟一升，以食有疾者。凡油炭席荐之属，各以时具。其饥寒而衣粮<br /><br />&nbsp;&nbsp;&nbsp;&nbsp;不继，疾患而医疗不时，致非理死损者，坐有司罪。诸各处司狱司看守囚徒，夜<br /><br />&nbsp;&nbsp;&nbsp;&nbsp;支清油一斤。诸路府州县，但停囚去处，于鼠耗粮内放支囚粮。诸在禁无家属囚<br /><br />&nbsp;&nbsp;&nbsp;&nbsp;徒，岁十二月至于正月，给羊皮为披盖，F袜及薪草为暖匣熏炕之用。诸狱讼，<br /><br />&nbsp;&nbsp;&nbsp;&nbsp;有必听候归对之人，召保知在，如无保识，有司给粮养济，勿寄养于民家。诸流<br /><br />&nbsp;&nbsp;&nbsp;&nbsp;囚在路，有司日给米一升，有疾命良医治之，疾愈随时发遣。诸狱医，囚之司命，<br /><br />&nbsp;&nbsp;&nbsp;&nbsp;必试而后用之，若有弗称，坐掌医及提调官之罪。诸狱囚病至二分，申报渐增至<br /><br />&nbsp;&nbsp;&nbsp;&nbsp;九分，为死证，若以重为轻，以急为缓，误伤人命者，究之。诸狱囚有病，主司<br /><br />&nbsp;&nbsp;&nbsp;&nbsp;验实，给医药，病重者去枷锁，听家人入侍。职事散官五品以上，听二人入<br /><br />&nbsp;&nbsp;&nbsp;&nbsp;侍。犯恶逆以上，及强盗至死，奴婢杀主者，给医药而已。诸有司，在禁囚徒饥<br /><br />&nbsp;&nbsp;&nbsp;&nbsp;寒，衣食不时，病不督医看候，不脱枷，不令亲人入侍，一岁之内死至十人<br /><br />&nbsp;&nbsp;&nbsp;&nbsp;以上者，正官笞二十七，次官三十七，还职；首领官四十七，罢职别叙，记过。<br /><br />&nbsp;&nbsp;&nbsp;&nbsp;诸孕妇有罪，产后百日决遣，临产之月，听令召保，产后二十日，复追入禁。无<br /><br />&nbsp;&nbsp;&nbsp;&nbsp;保及犯死罪者，产时令妇人入侍。诸犯死罪，有亲年七十以上，无兼丁侍养者，<br /><br />&nbsp;&nbsp;&nbsp;&nbsp;许陈请奏裁。诸有罪年七十以上、十五以下，及笃废残疾罚赎者，每笞杖一，罚<br /><br />&nbsp;&nbsp;&nbsp;&nbsp;中统钞一贯。诸疑狱，在禁五年之上不能明者，遇赦释免。<br /><br />&nbsp;&nbsp;&nbsp;&nbsp;○平反<br /><br />&nbsp;&nbsp;&nbsp;&nbsp;诸官吏平反冤狱，应赏者，从有司保勘，廉访司体覆，而后议之。其有冒滥<br /><br />&nbsp;&nbsp;&nbsp;&nbsp;不实者，罪及保勘体覆官吏。诸路府军民长官，因收捕反叛，辄罗织平民，强奸<br /><br />&nbsp;&nbsp;&nbsp;&nbsp;室女，杀虏人口财产，并覆人之家，其同僚能理平民之冤，正犯人之罪，归其俘<br /><br />&nbsp;&nbsp;&nbsp;&nbsp;虏，活其死命者，于本官上优升一等迁用。凡职官能平反重刑一起以上，升等同。<br /><br />&nbsp;&nbsp;&nbsp;&nbsp;诸职官能平反冤狱一起之上，与减一资。诸路府曹吏，能平反冤狱者，于各道宣<br /><br />&nbsp;&nbsp;&nbsp;&nbsp;慰司部令史补用。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,955602);">加入书签</a><a
                        href="955568.html">上一页</a>&larr;<a href="index.html">返回列表</a>&rarr;<a
                            href="955648.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "955568.html"; var next_page = "955648.html"; var index_page = "index.html"; var sortid = "9"; var article_id = "14699"; var chapter_id = "955602"; var articlename = "元史"; var chaptername = " 卷一百五 志第五十三"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>