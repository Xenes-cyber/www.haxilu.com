<!DOCTYPE html>
<html>
<head>
<meta charset="gbk" />
<title>元史- 卷一百七十九 列传第六十六-在线阅读-哈西文学网</title>
<meta name="keywords" content="宋濂，元史， 卷一百七十九 列传第六十六全文， 卷一百七十九 列传第六十六在线阅读 哈西文学网" />
<meta name="description" content="哈西文学网提供宋濂的元史  卷一百七十九 列传第六十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/960022.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/960022.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十九 列传第六十六</h1>
            <div class="link xb">
                <a href="959985.html">上一页</a>&larr;<a href="index.html">返回列表</a>&rarr;<a
                    href="960066.html">下一页</a></div>			
            <div id="BookText">&nbsp;&nbsp;&nbsp;&nbsp;○贺胜<br /><br />&nbsp;&nbsp;&nbsp;&nbsp;贺胜，仁杰子也，字贞卿，一字举安，小字伯颜，以小字行。尝从许衡学，<br /><br />&nbsp;&nbsp;&nbsp;&nbsp;通经传大义。年十六，入宿卫，凝重寡言，世祖甚器重之。大臣有密奏，辄屏左<br /><br />&nbsp;&nbsp;&nbsp;&nbsp;右，独留胜，许听之。出则参乘舆，入则侍帷幄，非休沐不得至家。至元二十四<br /><br />&nbsp;&nbsp;&nbsp;&nbsp;年，乃颜叛，帝亲征，胜直武帐中，虽亲王不得辄至。胜传旨饬诸将，诘旦合战，<br /><br />&nbsp;&nbsp;&nbsp;&nbsp;还侍帝侧，矢交帐前，胜立侍不动。乃颜既败，帝还都，乘舆夜行，足苦寒，胜<br /><br />&nbsp;&nbsp;&nbsp;&nbsp;解衣，以身温之。帝一日猎还，胜参乘，伶人蒙采毳作狮子舞以迎驾，舆象惊，<br /><br />&nbsp;&nbsp;&nbsp;&nbsp;奔逸不可制，胜投身当象前，后至者断纵象，乘舆乃安。胜退，创甚，帝亲<br /><br />&nbsp;&nbsp;&nbsp;&nbsp;抚之，遣尚医、尚食视护。拜集贤学士，领太史院事，诏赐一品服。卢世荣、桑<br /><br />&nbsp;&nbsp;&nbsp;&nbsp;哥秉政，势焰熏灼，胜父仁杰留守上都，不肯为之下，桑哥欲阴中之，累数十奏，<br /><br />&nbsp;&nbsp;&nbsp;&nbsp;帝皆不听。<br /><br />&nbsp;&nbsp;&nbsp;&nbsp;至元二十八年，桑哥败，罢尚书省，政归中书。帝问谁可相者，胜对曰：<br /><br />&nbsp;&nbsp;&nbsp;&nbsp;“天下公论，皆属完泽。”遂相完泽，而以胜参知政事。三十年，佥枢密院事，<br /><br />&nbsp;&nbsp;&nbsp;&nbsp;迁大都护。大德九年，胜父仁杰请老，以胜代为上都留守，兼本路都总管、开平<br /><br />&nbsp;&nbsp;&nbsp;&nbsp;府尹、虎贲亲军都指挥使。既至，通商贾，抑豪纵，出纳有法，裁量有度，供亿<br /><br />&nbsp;&nbsp;&nbsp;&nbsp;不匮，民赖以安。诸权贵子弟奴隶有暴横骄纵者，悉绳以法。至大三年，进光禄<br /><br />&nbsp;&nbsp;&nbsp;&nbsp;大夫、左丞相，行上都留守，兼本路总管府达鲁花赤。寻又加开府仪同三司、上<br /><br />&nbsp;&nbsp;&nbsp;&nbsp;柱国。奉圣州民高氏，籍虎贲，以赀雄乡里，身死子幼。有达官利其财，使其部<br /><br />&nbsp;&nbsp;&nbsp;&nbsp;曲强娶高氏妇。胜白帝，斥之，高氏以全。岁大饥，辄发仓廪赈民，乃自劾待罪。<br /><br />&nbsp;&nbsp;&nbsp;&nbsp;帝报曰：“祖宗以上都之民付卿父子，欲安之也。卿能如此，朕复何忧，卿其视<br /><br />&nbsp;&nbsp;&nbsp;&nbsp;事。”民德之，为立祠上都西门外。帝闻之，复命工写其像以赐，俾传示子孙。<br /><br />&nbsp;&nbsp;&nbsp;&nbsp;未几，以足疾请老，不许，曰：“卿卧护足矣。”赐小车，出入禁闼。<br /><br />&nbsp;&nbsp;&nbsp;&nbsp;初，开平人张弼，家富。弼死，其奴索钱民家，弗得，殴负钱者至死。有治<br /><br />&nbsp;&nbsp;&nbsp;&nbsp;其狱者，教奴引弼子，并下之狱。丞相铁木迭儿受其赂六万缗，终不为直。胜素<br /><br />&nbsp;&nbsp;&nbsp;&nbsp;恶铁木迭儿贪暴，居同巷，不与往来。闻弼事，以语御史中丞杨朵儿只。杨朵儿<br /><br />&nbsp;&nbsp;&nbsp;&nbsp;只以语监察御史玉龙帖木儿、徐元素。遂劾奏丞相，逮治其左右，得所赂事实以<br /><br />&nbsp;&nbsp;&nbsp;&nbsp;闻。帝亦素恶铁木迭儿，欲诛之。铁木迭儿走匿太后宫中，太后为言，仅夺其印<br /><br />&nbsp;&nbsp;&nbsp;&nbsp;绶而罢之。及英宗即位，在谅暗中，铁木迭儿遂复出据相位，乃执杨朵儿只及中<br /><br />&nbsp;&nbsp;&nbsp;&nbsp;书平章政事萧拜住，同日戮于市。且复诬胜乘赐车迎诏，不敬，并杀之。胜死之<br /><br />&nbsp;&nbsp;&nbsp;&nbsp;日，百姓争持纸钱，哭于尸傍甚哀。泰定初，诏雪其冤，赠推忠宣力保德功臣、<br /><br />&nbsp;&nbsp;&nbsp;&nbsp;太傅、开府仪同三司、上柱国，追封秦国公，谥惠愍。至正三年，加赠推忠亮节<br /><br />&nbsp;&nbsp;&nbsp;&nbsp;同德翊戴功臣、太师、开府仪同三司、上柱国，追封泾阳王，改谥忠宣。<br /><br />&nbsp;&nbsp;&nbsp;&nbsp;子二人：惟一，开府仪同三司、中书左丞相、监修国史；惟贤，太中大夫、<br /><br />&nbsp;&nbsp;&nbsp;&nbsp;同知上都留守司事。孙均，太子詹事。<br /><br />&nbsp;&nbsp;&nbsp;&nbsp;杨朵儿只<br /><br />&nbsp;&nbsp;&nbsp;&nbsp;杨朵儿只，河西宁夏人。少孤，与其兄皆幼，即知自立，语言仪度如成人。<br /><br />&nbsp;&nbsp;&nbsp;&nbsp;事仁宗于藩邸，甚见倚重。大德丁未，从迁怀孟。仁宗闻朝廷有变，将北还，命<br /><br />&nbsp;&nbsp;&nbsp;&nbsp;朵儿只与李孟先之京师，与右丞相哈剌哈孙定议，迎武宗于北藩。仁宗还京师，<br /><br />&nbsp;&nbsp;&nbsp;&nbsp;朵儿只讥察禁卫，密致警备，仁宗嘉赖焉，亲解所服带以赐。既佐定内难，仁宗<br /><br />&nbsp;&nbsp;&nbsp;&nbsp;居东宫，论功以为太中大夫、家令丞，日夕侍侧，虽休沐不至家，众敬惮之。会<br /><br />&nbsp;&nbsp;&nbsp;&nbsp;兄卒，涕泣不胜哀，仁宗怜之，存问优厚。事寡嫂有礼，待兄子不异己子，家人<br /><br />&nbsp;&nbsp;&nbsp;&nbsp;化之。进正奉大夫、延庆使。武宗闻其贤，召见之，仁宗曰：“此人诚可任大事，<br /><br />&nbsp;&nbsp;&nbsp;&nbsp;然刚直寡合。”武宗顾视之，曰：“然。”<br /><br />&nbsp;&nbsp;&nbsp;&nbsp;仁宗始总大政，执误国者，将尽按诛之，朵儿只曰：“为政而尚杀，非帝王<br /><br />&nbsp;&nbsp;&nbsp;&nbsp;治也。”帝感其言，特诛其尤者，民大悦服。帝他日与中书平章李孟论元从人材，<br /><br />&nbsp;&nbsp;&nbsp;&nbsp;孟以朵儿只为第一，帝然之，拜礼部尚书。初，尚书省改作至大银钞，视中统一<br /><br />&nbsp;&nbsp;&nbsp;&nbsp;当其二十五，又铸铜为至大钱，至是议罢之。朵儿只曰：“法有便否，不当视立<br /><br />&nbsp;&nbsp;&nbsp;&nbsp;法之人为废置。银钞固当废，铜钱与楮币相权而用之，昔之道也。国无弃宝，民<br /><br />&nbsp;&nbsp;&nbsp;&nbsp;无失利，钱未可遽废也。”言虽不尽用，时论是之。迁宣徽副使，御史请迁为台<br /><br />&nbsp;&nbsp;&nbsp;&nbsp;官，帝以宣徽膳用，素不会计，特以委之，未之许也。有言近臣受贿者，帝怒其<br /><br />&nbsp;&nbsp;&nbsp;&nbsp;非所当言，将诛之，时张为御史中丞，叩头谏，不听。朵儿只言于帝曰：“诛<br /><br />&nbsp;&nbsp;&nbsp;&nbsp;告者失刑，违谏者失谊。世无诤臣久矣，张真中丞也。”帝喜，竟用言，拜<br /><br />&nbsp;&nbsp;&nbsp;&nbsp;朵儿只为侍御史。帝宴闲时，群臣侍坐者，或言笑逾度，帝见其正色，为之改容，<br /><br />&nbsp;&nbsp;&nbsp;&nbsp;有犯法者，虽贵幸无所容贷。怨者因共谮之，帝知之深，谮不得行。拜资德大夫、<br /><br />&nbsp;&nbsp;&nbsp;&nbsp;御史中丞。中书平章政事张闾以妻病，谒告归江南，夺民河渡地，朵儿只以失大<br /><br />&nbsp;&nbsp;&nbsp;&nbsp;体，劾罢之。江东、西奉使斡来不称职，权臣匿其奸，冀不问，朵儿只劾而杖之，<br /><br />&nbsp;&nbsp;&nbsp;&nbsp;斡来愧死。御史纳U言事忤旨，帝怒叵测，朵儿只救之，一日至八九奏，曰：<br /><br />&nbsp;&nbsp;&nbsp;&nbsp;“臣非爱纳U，诚不愿陛下有杀御史之名。”帝曰：“为卿宥之，可左迁为昌平<br /><br />&nbsp;&nbsp;&nbsp;&nbsp;令。”昌平，畿内剧县，欲以是困纳U。朵儿只又言曰：“以御史宰京邑，无不<br /><br />&nbsp;&nbsp;&nbsp;&nbsp;可者。但以言事而得左迁，恐后之来者用是为戒，不肯复言矣。”帝不允。后数<br /><br />&nbsp;&nbsp;&nbsp;&nbsp;日，帝读《贞观政要》，朵儿只侍侧，帝顾谓曰：“魏徵古之遗直也，朕安得用<br /><br />&nbsp;&nbsp;&nbsp;&nbsp;之。”对曰：“直由太宗，太宗不听，徵虽直，将焉用之。”帝笑曰：“卿意在<br /><br />&nbsp;&nbsp;&nbsp;&nbsp;纳U耶？当赦之，以成尔直名也。”有上书论朝政阙失，面触宰相，宰相怒，将<br /><br />&nbsp;&nbsp;&nbsp;&nbsp;取旨杀之。朵儿只曰：“诏书云：言虽不当，无罪。今若此，何以示信天下！果<br /><br />&nbsp;&nbsp;&nbsp;&nbsp;诛之，臣亦负其职矣。”帝悟，释之。于是特加昭文馆大学士、荣禄大夫，以奖<br /><br />&nbsp;&nbsp;&nbsp;&nbsp;其直言。<br /><br />&nbsp;&nbsp;&nbsp;&nbsp;时位一品者，多乘间邀王爵、赠先世。或谓朵儿只眷倚方重，苟言之，当可<br /><br />&nbsp;&nbsp;&nbsp;&nbsp;得也，朵儿只曰：“家世寒微，幸际遇至此，已惧弗称，尚敢求多乎！且我为之，<br /><br />&nbsp;&nbsp;&nbsp;&nbsp;何以风厉侥幸者！”迁中政院使。未几，复为中丞，迁集贤大学士，为权臣铁木<br /><br />&nbsp;&nbsp;&nbsp;&nbsp;迭儿所害而死，年四十二。<br /><br />&nbsp;&nbsp;&nbsp;&nbsp;初，武宗崩，皇太后在兴圣宫，铁木迭儿为丞相，逾月，仁宗即位，因遂相<br /><br />&nbsp;&nbsp;&nbsp;&nbsp;之。居两岁，得罪斥罢，更自结徽政近臣，复再入相，恃势贪虐，凶秽愈甚，中<br /><br />&nbsp;&nbsp;&nbsp;&nbsp;外切齿，群臣不知所为。御史中丞萧拜住拜中书右丞，又拜平章政事，稍牵制之。<br /><br />&nbsp;&nbsp;&nbsp;&nbsp;朵儿只自侍御史拜御史中丞，慨然以纠正其罪为己任。上都富民张弼杀人系狱，<br /><br />&nbsp;&nbsp;&nbsp;&nbsp;铁木迭儿使大奴胁留守贺伯颜出之，及强以他奸利事，不能得。一日，坐都堂，<br /><br />&nbsp;&nbsp;&nbsp;&nbsp;盛怒，以官事召留守，将罪之，留守昌言：“大奴所干非法，不敢从，他实无罪。”<br /><br />&nbsp;&nbsp;&nbsp;&nbsp;铁木迭儿语诎，得解去。朵儿只廉得其所受弼赃巨万万，大奴犹数千，使御史徐<br /><br />&nbsp;&nbsp;&nbsp;&nbsp;元素按得实，入奏。而御史亦辇真又发其私罪二十余事。帝震怒，有诏逮问，铁<br /><br />&nbsp;&nbsp;&nbsp;&nbsp;木迭儿逃匿，帝为不御酒数日，以待决狱，尽诛其大奴同恶数人，铁木迭儿终不<br /><br />&nbsp;&nbsp;&nbsp;&nbsp;能得。朵儿只持之急，徽政近臣以太后旨，召朵儿只至宫门，责以违旨意者。对<br /><br />&nbsp;&nbsp;&nbsp;&nbsp;曰：“待罪御史，奉行祖宗法，必得罪人，非敢违太后旨也。”帝仁孝，恐诚出<br /><br />&nbsp;&nbsp;&nbsp;&nbsp;太后意，不忍重伤蛑，但罢其相位，而迁朵儿只为集贤学士。帝犹数以台事<br /><br />&nbsp;&nbsp;&nbsp;&nbsp;问之，对曰：“非臣职事，臣不敢与闻。所念者，铁木迭儿虽去君侧，反得为东<br /><br />&nbsp;&nbsp;&nbsp;&nbsp;宫师傅，在太子左右，恐售其奸，则祸有不可胜言者。”<br /><br />&nbsp;&nbsp;&nbsp;&nbsp;仁宗崩，英宗犹在东宫，铁木迭儿复相，乃宣太后旨，召萧拜住、朵儿只至<br /><br />&nbsp;&nbsp;&nbsp;&nbsp;徽政院，与徽政使失里门、御史大夫秃忒哈杂问之，责以前违太后旨之罪。朵儿<br /><br />&nbsp;&nbsp;&nbsp;&nbsp;只曰：“中丞之职，恨不即斩汝，以谢天下。果违太后旨，汝岂有今日耶！”铁<br /><br />&nbsp;&nbsp;&nbsp;&nbsp;木迭儿又引同时为御史者二人，证成其狱。朵儿只顾二人唾之曰：“汝等尝得备<br /><br />&nbsp;&nbsp;&nbsp;&nbsp;风宪，乃为是犬彘事耶！”坐者皆惭俯首，即起入奏。未几，称旨执朵儿只，载<br /><br />&nbsp;&nbsp;&nbsp;&nbsp;诸国门之外，与萧拜住俱见杀。是日，风沙晦冥，都人汹惧，道路相视以目。<br /><br />&nbsp;&nbsp;&nbsp;&nbsp;英宗即位，诏书遂加以诬罔大臣之罪。铁木迭儿权势既成，毫发之怨，无不<br /><br />&nbsp;&nbsp;&nbsp;&nbsp;报者，太后惊悔，而帝亦觉其所谮毁者皆先帝旧臣。未及论治，而铁木迭儿以病<br /><br />&nbsp;&nbsp;&nbsp;&nbsp;死。会有天灾，求直言，会议廷中，集贤大学士张、中书参议回回，皆称萧、<br /><br />&nbsp;&nbsp;&nbsp;&nbsp;杨等死甚冤，是致不雨。闻者失色，言终不得达。及拜平章，即告丞相拜住曰：<br /><br />&nbsp;&nbsp;&nbsp;&nbsp;“赏罚不当，枉抑不伸，不可以为治。若萧、杨等冤，何可不亟昭雪也！”丞相<br /><br />&nbsp;&nbsp;&nbsp;&nbsp;善之，遂请于帝，诏昭雪其冤，特赠思顺佐理功臣、金紫光禄大夫、司徒、上柱<br /><br />&nbsp;&nbsp;&nbsp;&nbsp;国、夏国公，谥襄愍。朵儿只死时，权臣欲夺其妻刘氏与人，刘氏剪发毁容以自<br /><br />&nbsp;&nbsp;&nbsp;&nbsp;誓，乃免。子不花。<br /><br />&nbsp;&nbsp;&nbsp;&nbsp;不花幼有才气，能以礼自持，好读书，善书。初，仁宗闻而召之，应对称旨，<br /><br />&nbsp;&nbsp;&nbsp;&nbsp;欲以为翰林直学士，力辞。后遭家难，益自励节为学，以荫补武备司提点，转佥<br /><br />&nbsp;&nbsp;&nbsp;&nbsp;河东廉访司事。尝出按部民，有杀子以诬怨者，狱成，不花谳之，曰：“以十岁<br /><br />&nbsp;&nbsp;&nbsp;&nbsp;儿，受十一创，且彼以斧杀怨，必尽其力，何创痕之浅，反不入肤耶！”遂得其<br /><br />&nbsp;&nbsp;&nbsp;&nbsp;情，平反出之。河东民饥，先捐己赀以赈，请未得命，即发公廪继之，民遂赖不<br /><br />&nbsp;&nbsp;&nbsp;&nbsp;死。天历初，文宗入继大统，除通政院判，将行，值陕西诸军拒诏，郡邑守吏率<br /><br />&nbsp;&nbsp;&nbsp;&nbsp;民逃之。不花独率众出御，呼西人谕之曰：“民者，祖宗艰难所致，国家大事，<br /><br />&nbsp;&nbsp;&nbsp;&nbsp;何与于民。汝等既昧逆顺，又欲残此无辜，吾有为民死尔，不汝从也。”阵溃，<br /><br />&nbsp;&nbsp;&nbsp;&nbsp;遂见杀。二仆亦见执，曰：“吾主既为国死，吾纵为人奴，今苟得生，他日何以<br /><br />&nbsp;&nbsp;&nbsp;&nbsp;见吾主于地下，不若死从吾主。”欲起杀仇，仇要斩之。至顺二年，赠嘉议大夫、<br /><br />&nbsp;&nbsp;&nbsp;&nbsp;礼部尚书，以褒其忠。<br /><br />&nbsp;&nbsp;&nbsp;&nbsp;○萧拜住<br /><br />&nbsp;&nbsp;&nbsp;&nbsp;萧拜住，契丹石抹氏也。曾祖丑奴，有膂力，善骑射，识见明敏，仕金为古<br /><br />&nbsp;&nbsp;&nbsp;&nbsp;北口屯戍千户。岁庚午，国兵南下，金将招灯必舍遁，丑奴于暮夜潜领兵三千人<br /><br />&nbsp;&nbsp;&nbsp;&nbsp;力战，不克，矢中其胸，遂开关，遣使纳降。太祖命丑奴袭招灯必舍，追及平、<br /><br />&nbsp;&nbsp;&nbsp;&nbsp;滦，降之。因攻取平、滦、檀、顺、深、冀等州，及昌平红螺、平顶诸寨，又两<br /><br />&nbsp;&nbsp;&nbsp;&nbsp;败金兵于邦君甸，授檀州军民元帅。太祖方西征，丑奴驿送竹箭弓弩弦各一万，<br /><br />&nbsp;&nbsp;&nbsp;&nbsp;擢檀顺昌平万户，仍管打捕鹰房人匠，卒于官。后追封顺国公，谥忠毅。弟老瓦，<br /><br />&nbsp;&nbsp;&nbsp;&nbsp;始以杨城渔寨来降，为丑奴弟充质子，多立战功，袭檀州。节度使言安以水栅未<br /><br />&nbsp;&nbsp;&nbsp;&nbsp;下，阴诱汤河川人叛去，老瓦追之不克，死焉。丑奴子青山，中统元年袭万户。<br /><br />&nbsp;&nbsp;&nbsp;&nbsp;至元十一年，从丞相伯颜平宋。还，授湖北提刑按察使。追封顺国公，谥武定。<br /><br />&nbsp;&nbsp;&nbsp;&nbsp;青山子哈剌帖木儿，少事裕宗于东宫，典宿卫，仕为檀州知州。追封顺国公，谥<br /><br />&nbsp;&nbsp;&nbsp;&nbsp;康惠。<br /><br />&nbsp;&nbsp;&nbsp;&nbsp;拜住，乃哈剌帖木儿之子也。尝从成宗北征，特授檀州知州，入为礼部郎中，<br /><br />&nbsp;&nbsp;&nbsp;&nbsp;擢同知大都路总管府事，出知中山府，以忧去官。属仁宗过中山，有同官者谮于<br /><br />&nbsp;&nbsp;&nbsp;&nbsp;近侍曰：“知府去官，实惮迎候烦劳耳。”帝颔之。适行田野间，见老妪，问之<br /><br />&nbsp;&nbsp;&nbsp;&nbsp;曰：“府中官孰贤？”妪对曰：“有萧知府，余不知也。”复过神祠，有数老人<br /><br />&nbsp;&nbsp;&nbsp;&nbsp;焚香罗拜，遣问之曰：“汝辈何所祷？”合辞对曰：“萧知府奔丧还，欲速其来，<br /><br />&nbsp;&nbsp;&nbsp;&nbsp;是以祷也。”帝意遂释。武宗即位，起复为中书左司郎中，出为河间路总管，召<br /><br />&nbsp;&nbsp;&nbsp;&nbsp;为右卫率使，迁户部尚书，遂拜御史中丞。皇庆元年，迁陕西行中书省右丞。延<br /><br />&nbsp;&nbsp;&nbsp;&nbsp;v三年，进中书平章政事，除典瑞院使，超授银青荣禄大夫、崇祥院使。<br /><br />&nbsp;&nbsp;&nbsp;&nbsp;英宗即位之十有九日，右丞相铁木迭儿怨拜住在省中牵制其所为，又发其奸<br /><br />&nbsp;&nbsp;&nbsp;&nbsp;赃、专制等事，遂请依皇太后旨，并前御史中丞杨朵儿只皆杀之。帝曰：“人命<br /><br />&nbsp;&nbsp;&nbsp;&nbsp;至重，刑杀非轻，不宜仓卒。二人罪状未明，当白太后，使详谳之，若果无冤，<br /><br />&nbsp;&nbsp;&nbsp;&nbsp;诛之未晚。”竟杀之，并籍其家，语见杨朵儿只及铁木迭儿传。泰定间，赠守正<br /><br />&nbsp;&nbsp;&nbsp;&nbsp;佐治功臣、太保、仪同三司、柱国，追封蓟国公，谥忠愍。拜住之死，有吴仲者，<br /><br />&nbsp;&nbsp;&nbsp;&nbsp;潜守其尸，三日不去，竟收葬之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,960022);">加入书签</a><a
                        href="959985.html">上一页</a>&larr;<a href="index.html">返回列表</a>&rarr;<a
                            href="960066.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959985.html"; var next_page = "960066.html"; var index_page = "index.html"; var sortid = "9"; var article_id = "14699"; var chapter_id = "960022"; var articlename = "元史"; var chaptername = " 卷一百七十九 列传第六十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>