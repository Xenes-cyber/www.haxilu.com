<!DOCTYPE html>
<html>
<head>
<meta charset="gbk" />
<title>元史- 卷十四 本纪第十四-在线阅读-哈西文学网</title>
<meta name="keywords" content="宋濂，元史， 卷十四 本纪第十四全文， 卷十四 本纪第十四在线阅读 哈西文学网" />
<meta name="description" content="哈西文学网提供宋濂的元史  卷十四 本纪第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/949625.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/949625.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 本纪第十四</h1>
            <div class="link xb">
                <a href="949579.html">上一页</a>&larr;<a href="index.html">返回列表</a>&rarr;<a
                    href="949673.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖十一<br /><br />&nbsp;&nbsp;&nbsp;&nbsp;二十三年春正月戊辰朔，以皇太子故罢朝贺。禁赍金银铜钱越海互市。甲戌，<br /><br />&nbsp;&nbsp;&nbsp;&nbsp;帝以日本孤远岛夷，重困民力，罢征日本，召阿八赤赴阙，仍散所顾民船。以江<br /><br />&nbsp;&nbsp;&nbsp;&nbsp;南废寺田土为人占据者，悉付总统杨琏真加修寺。己卯，立罗不、怯台、^斡<br /><br />&nbsp;&nbsp;&nbsp;&nbsp;端等驿。吕文焕以江淮行省右丞告老，许之，任其子为宣慰使。庚辰，马八国遣<br /><br />&nbsp;&nbsp;&nbsp;&nbsp;使进铜盾。壬午，太阴犯轩辕太民。遣使代祀岳渎东海。癸未，罢巩昌二十四城<br /><br />&nbsp;&nbsp;&nbsp;&nbsp;拘榷所，以其事入有司。发钞五千锭籴粮于沙、静、隆兴。从桑哥请，命杨琏真<br /><br />&nbsp;&nbsp;&nbsp;&nbsp;加遣宋宗戚谢仪孙、全允坚、赵沂、赵太一入质。甲申，忽都鲁言：“所部屯田<br /><br />&nbsp;&nbsp;&nbsp;&nbsp;新军二百人，凿河渠于亦集乃之地，役久功大，乞以傍近民、西僧余户助其力。”<br /><br />&nbsp;&nbsp;&nbsp;&nbsp;从之。憨答孙遣使言：“军士疲乏者八百余人，乞赈赡，宜于朵鲁朵海处验其虚<br /><br />&nbsp;&nbsp;&nbsp;&nbsp;实。”帝曰：“比遣人往，事已缓矣，其使赡之。”丁亥，焚阴阳伪书《显明历》。<br /><br />&nbsp;&nbsp;&nbsp;&nbsp;辛卯，命阿里海牙等议征安南事宜。癸巳，升福州长溪县为福宁州，以福安、宁<br /><br />&nbsp;&nbsp;&nbsp;&nbsp;德二县隶之。丙申，以新附军千人屯田合思罕关东旷地，官给农具牛种。丁酉，<br /><br />&nbsp;&nbsp;&nbsp;&nbsp;畋于近郊。降叙州为县，隶蛮夷宣抚司。诏禁沮扰盐课。设诸路推官以审刑狱，<br /><br />&nbsp;&nbsp;&nbsp;&nbsp;上路二员，下路一员。升龙兴武宁县为宁州，以分宁隶之。<br /><br />&nbsp;&nbsp;&nbsp;&nbsp;二月己亥，敕中外，凡汉民持铁尺、手挝及杖之藏刃者，悉输于官。辛丑，<br /><br />&nbsp;&nbsp;&nbsp;&nbsp;遣使以钞五千锭赈诸王小薛所部饥民。甲辰，以雪雪的斤为缅中行省左丞相，阿<br /><br />&nbsp;&nbsp;&nbsp;&nbsp;台董阿参知政事，兀的迷失签行中书省事。以阿里海牙仍安南行中书省左丞相，<br /><br />&nbsp;&nbsp;&nbsp;&nbsp;奥鲁赤平章政事，都元帅乌马儿、亦里迷失、阿里、昝顺、樊楫并参知政事。遣<br /><br />&nbsp;&nbsp;&nbsp;&nbsp;使谕皇子也先铁木儿，调合剌章军千人或二三千，付阿里海牙从征交趾，仍具将<br /><br />&nbsp;&nbsp;&nbsp;&nbsp;士姓名以闻。乙巳，廷议以东北诸王所部杂居其间，宣慰司望轻，罢山北辽东道、<br /><br />&nbsp;&nbsp;&nbsp;&nbsp;开元等路宣慰司，立东京等处行中书省，以阔阔你敦为左丞相，辽东道宣慰使塔<br /><br />&nbsp;&nbsp;&nbsp;&nbsp;出右丞，同签枢密院事杨仁风、宣慰使亦而撒合并参知政事。敕中书省：“大府<br /><br />&nbsp;&nbsp;&nbsp;&nbsp;监所储金银，循先朝例分赐诸王。”复立大司农司，专掌农桑。升宣徽院正二品，<br /><br />&nbsp;&nbsp;&nbsp;&nbsp;降镇巢府为巢州。丁未，用御史台臣言，立按察司巡行郡县法，除使二员留司，<br /><br />&nbsp;&nbsp;&nbsp;&nbsp;副使以下每岁二月分莅按治，十月还司。丙午，太阴犯井。戊申，枢密院奏：<br /><br />&nbsp;&nbsp;&nbsp;&nbsp;“前遣蒙古军万人屯田，所获除岁费之外可粜钞三千锭，乞分廪诸翼军士之贫者。”<br /><br />&nbsp;&nbsp;&nbsp;&nbsp;帝悦，令从便行之。调京师新附军二千立营屯田。癸丑，复置隰州大宁县。丁巳，<br /><br />&nbsp;&nbsp;&nbsp;&nbsp;命湖广行省造征交趾海船三百，期以八月会钦、廉州。戊午，并江南行枢密院四<br /><br />&nbsp;&nbsp;&nbsp;&nbsp;处入行省。命荆湖占城行省将江浙、湖广、江西三行省兵六万人伐交趾。荆湖行<br /><br />&nbsp;&nbsp;&nbsp;&nbsp;省平章奥鲁赤以征交趾事宜请入觐，诏乘传赴阙。集贤直学士程文海言：“省院<br /><br />&nbsp;&nbsp;&nbsp;&nbsp;诸司皆以南人参用，惟御史台按察司无之。江南风俗，南人所谙，宜参用之便。”<br /><br />&nbsp;&nbsp;&nbsp;&nbsp;帝以语玉速铁木儿，对曰：“当择贤者以闻。”帝曰：“汝汉人用事者，岂皆贤<br /><br />&nbsp;&nbsp;&nbsp;&nbsp;邪？”江南诸路学田昔皆隶官，诏复给本学，以便教养。封陈益稷为安南王，陈<br /><br />&nbsp;&nbsp;&nbsp;&nbsp;秀次辅义公，仍下诏谕安南吏民。复立岳、鄂、常德、潭州、静江榷茶提举<br /><br />&nbsp;&nbsp;&nbsp;&nbsp;司。癸亥，太史院上《授时历经》、《历议》，敕藏于翰林国史院。甲子，复以<br /><br />&nbsp;&nbsp;&nbsp;&nbsp;平原郡公赵与芮江南田隶东宫，立甘州行中书省。丙寅，以编地里书，召曲阜教<br /><br />&nbsp;&nbsp;&nbsp;&nbsp;授陈俨、京兆萧、蜀人虞应龙，唯应龙赴京师。<br /><br />&nbsp;&nbsp;&nbsp;&nbsp;三月己巳，御史台臣言：“近奉旨按察司参用南人，非臣等所知，宜令侍御<br /><br />&nbsp;&nbsp;&nbsp;&nbsp;史、行御史台事程文海与行台官博采公洁知名之士，具以名闻。”帝命赍诏以往。<br /><br />&nbsp;&nbsp;&nbsp;&nbsp;太阴犯娄。浚治中兴路河渠。省云和署入教坊司。辛未，降梅、循为下州。甲戌，<br /><br />&nbsp;&nbsp;&nbsp;&nbsp;雄、霸二州及保定诸县水泛溢，冒官民田，发军民筑河堤御之。乙亥，以麦术丁<br /><br />&nbsp;&nbsp;&nbsp;&nbsp;仍中书右丞，与郭佑并领钱谷，杨居宽典铨选。立钦察卫亲军都指挥使司。赐诸<br /><br />&nbsp;&nbsp;&nbsp;&nbsp;王脱忽帖木儿羊二万。丙子，大驾幸上都。诏行御史台按察司以八月巡行郡县。<br /><br />&nbsp;&nbsp;&nbsp;&nbsp;中书省臣言：“阿合马时诸王驸马往来饷给之费，悉取于万亿库，后征百官俸入<br /><br />&nbsp;&nbsp;&nbsp;&nbsp;以偿，最非便。”诏在籍者除之勿征。以榷茶提举李起南为江西榷茶转运使。起<br /><br />&nbsp;&nbsp;&nbsp;&nbsp;南尝言：“江南茶每引价三贯六百文，今宜增每引五贯。”事下中书议，因令起<br /><br />&nbsp;&nbsp;&nbsp;&nbsp;南为运使，置达鲁花赤处其上。丁丑，徙东京行中书省于咸平府。癸巳，岁星犯<br /><br />&nbsp;&nbsp;&nbsp;&nbsp;垒壁阵。以临江路为北安王分邑。<br /><br />&nbsp;&nbsp;&nbsp;&nbsp;夏四月庚子，中书省臣请立汴梁行中书省及燕南、河东、山东宣慰司。有旨：<br /><br />&nbsp;&nbsp;&nbsp;&nbsp;“南京户寡盗息，不必置省，其宣慰司如所请。济南乃胜纳合儿分地，太原乃阿<br /><br />&nbsp;&nbsp;&nbsp;&nbsp;只吉分地，其令各卫委官一人同治之。”敕免云南从征交趾蒙古军屯田租。立乌<br /><br />&nbsp;&nbsp;&nbsp;&nbsp;蒙站。江南诸路财赋并隶中书省。云南省平章纳速剌丁上便宜数事：一曰弛道路<br /><br />&nbsp;&nbsp;&nbsp;&nbsp;之禁，通民来往；二曰禁负贩之徒，毋令从征；三曰罢丹当站赋民金为饮食之费；<br /><br />&nbsp;&nbsp;&nbsp;&nbsp;四曰听民伐木贸易；五曰戒使臣勿扰民居，立急递铺以省驿骑。诏议行之。辛丑，<br /><br />&nbsp;&nbsp;&nbsp;&nbsp;陕西行省言：“延安置屯田鹰坊总管府，其火失不花军逃散者，皆入屯田，今复<br /><br />&nbsp;&nbsp;&nbsp;&nbsp;供秦王阿难答所部阿黑答思饲马及输他赋。”有旨皆罢之，其不悛者罪当死。甲<br /><br />&nbsp;&nbsp;&nbsp;&nbsp;辰，行御史台自杭州徙建康。以山南、淮东、淮西三道按察司隶内台。增置行台<br /><br />&nbsp;&nbsp;&nbsp;&nbsp;色目御史员数。丁未，江东宣慰司进芝一本。庚戌，制谥法。壬子，枢密院纳速<br /><br />&nbsp;&nbsp;&nbsp;&nbsp;剌丁言：“前所统渐丁军五千人往征打马国，其力已疲，今诸王复籍此军征缅，<br /><br />&nbsp;&nbsp;&nbsp;&nbsp;宜取进止。”帝曰：“苟事力未损，即遣之。”仍谕纳速剌丁分阿剌章、蒙古军<br /><br />&nbsp;&nbsp;&nbsp;&nbsp;千人，以能臣将之，赴交趾助皇子脱欢。己未，遣要束木勾考荆湖行省钱谷。中<br /><br />&nbsp;&nbsp;&nbsp;&nbsp;书拟要束木平章政事，脱脱忽参知政事。有旨：“要束木小人，事朕方五年，授<br /><br />&nbsp;&nbsp;&nbsp;&nbsp;一理算官足矣。脱脱忽人奴之奴，令史、宣使才也。读卿等所进拟，令人耻之。<br /><br />&nbsp;&nbsp;&nbsp;&nbsp;其以朕意谕安童。”以汉民就食江南者多，又从官南方者秩满多不还，遣使尽徙<br /><br />&nbsp;&nbsp;&nbsp;&nbsp;北还。仍设脱脱禾孙于黄河、江、淮诸津渡，凡汉民非赍公文适南者止之，为商<br /><br />&nbsp;&nbsp;&nbsp;&nbsp;者听。中书省臣言：“比奉旨，凡为盗者毋释。今窃钞数贯及佩刀微物，与童幼<br /><br />&nbsp;&nbsp;&nbsp;&nbsp;窃物者，悉令配役。臣等议，一犯者杖释，再犯依法配役为宜。”帝曰：“朕以<br /><br />&nbsp;&nbsp;&nbsp;&nbsp;汉人徇私，用《泰和律》处事，致盗贼滋众，故有是言。人命至重，今后非详谳<br /><br />&nbsp;&nbsp;&nbsp;&nbsp;者，勿辄杀人。”<br /><br />&nbsp;&nbsp;&nbsp;&nbsp;五月丁卯朔，枢密院臣言：“臣等与玉速帖木儿议别十八里军事，凡军行并<br /><br />&nbsp;&nbsp;&nbsp;&nbsp;听伯颜节制，其留务委孛栾带及诸王阿只吉官属统之为宜。”从之。己巳，荧惑<br /><br />&nbsp;&nbsp;&nbsp;&nbsp;犯太微西垣上将。荆湖行省阿里海牙上言：“要束木在鄂省勾考，岂无贪贿？臣<br /><br />&nbsp;&nbsp;&nbsp;&nbsp;亦请勾考之。”诏遣参知政事秃鲁罕、枢密院判李道、治书侍御史陈天祥偕行。<br /><br />&nbsp;&nbsp;&nbsp;&nbsp;甲戌，汴梁旱。徙江东按察司于宣州。庚辰，岁星犯垒壁阵。乙酉，荧惑犯太微<br /><br />&nbsp;&nbsp;&nbsp;&nbsp;右执法。敕遣耽罗戍兵四百人还家。庚寅，广平等路蚕灾。辛卯，霸州、t州<br /><br />&nbsp;&nbsp;&nbsp;&nbsp;蝻生。安南国遣使来贡方物。癸巳，京畿旱。<br /><br />&nbsp;&nbsp;&nbsp;&nbsp;六月丙申朔，太白犯御女。辛丑，中书省臣言：“秃鲁罕来奏，前要束木、<br /><br />&nbsp;&nbsp;&nbsp;&nbsp;阿里海牙互请钩考，今阿里海牙虽已死，事之是非，当令暴白。”帝曰：“卿言<br /><br />&nbsp;&nbsp;&nbsp;&nbsp;良是，其连引诸人，近者即彼追逮，远者宜以上闻。此事自要束木所发，当依其<br /><br />&nbsp;&nbsp;&nbsp;&nbsp;言究行之。”乙巳，以立大司农司诏谕中外。皇孙铁木儿不花驻营亦奚不薛，其<br /><br />&nbsp;&nbsp;&nbsp;&nbsp;粮饷仰于西川，远且不便，徙驻重庆府。诏以大司农司所定《农桑辑要》书颁诸<br /><br />&nbsp;&nbsp;&nbsp;&nbsp;路。命云南、陕西二行省籍定建都税赋。戊申，括诸路马。凡色目人有马者三取<br /><br />&nbsp;&nbsp;&nbsp;&nbsp;其二，汉民悉入官，敢匿与互市者罪之。辛亥，以亦马剌丹忒忽里使交趾。癸丑，<br /><br />&nbsp;&nbsp;&nbsp;&nbsp;湖广行省线哥言：“今用兵交趾，分本省戍兵二万八千七百人，期以七月悉会静<br /><br />&nbsp;&nbsp;&nbsp;&nbsp;江，今已发精锐启行，余万七千八百人，皆羸病、屯田等军，不可用。”敕今岁<br /><br />&nbsp;&nbsp;&nbsp;&nbsp;姑罢之。丁巳，设陕西等路诸站总管府，从三品。庚申，甘肃新招贫民百一十八<br /><br />&nbsp;&nbsp;&nbsp;&nbsp;户，敕廪给之。敕路、府、州、县捕盗者持弓矢，各路十副，府、州七副，县五<br /><br />&nbsp;&nbsp;&nbsp;&nbsp;副。以薛^干为中书省平章政事。辛酉，封杨邦宪妻田氏为永安郡夫人，领播州<br /><br />&nbsp;&nbsp;&nbsp;&nbsp;安抚司事。遣镇西平缅等路招讨使怯烈招谕缅国。广元路阆中麦秀两歧。高丽国<br /><br />&nbsp;&nbsp;&nbsp;&nbsp;遣使来贡。<br /><br />&nbsp;&nbsp;&nbsp;&nbsp;秋七月丙寅朔，遣必剌蛮等使瓜哇。己巳，用中书省臣言，以江南隶官之田<br /><br />&nbsp;&nbsp;&nbsp;&nbsp;多为强豪所据，立营田总管府，其所据田仍履亩计之。复尚酝监为光禄寺，罢辽<br /><br />&nbsp;&nbsp;&nbsp;&nbsp;阳等处行中书省，复北京、咸平等三道宣慰司。给铁古思合敦贫民币帛各二千、<br /><br />&nbsp;&nbsp;&nbsp;&nbsp;布千匹。庚午，江淮行省忙兀带言：“今置省杭州，两淮、江东诸路财赋军实，<br /><br />&nbsp;&nbsp;&nbsp;&nbsp;皆南输又复北上，不便。扬州地控江海，宜置省，宿重兵镇之，且转输无往返之<br /><br />&nbsp;&nbsp;&nbsp;&nbsp;劳，行省徙扬州便。”从之。立淮南洪泽、芍陂两处屯田。壬申，平阳饥民就食<br /><br />&nbsp;&nbsp;&nbsp;&nbsp;邻郡者，所在发仓赈之。置中尚监。右丞拜答儿将兵讨阿蒙，并其妻子禽之，皆<br /><br />&nbsp;&nbsp;&nbsp;&nbsp;伏诛。丁丑，斡脱吉思部民饥，遣就食北京，其不行者发米赈之。以雄、易二州<br /><br />&nbsp;&nbsp;&nbsp;&nbsp;复隶保定。给和林军储，自京师输米万石，发钞即其地籴米万石。辛巳，八都儿<br /><br />&nbsp;&nbsp;&nbsp;&nbsp;饥民六百户驻八剌忽思之地，给米千石赈之。壬午，总制院使桑哥具省臣姓名以<br /><br />&nbsp;&nbsp;&nbsp;&nbsp;上，帝曰：“右丞相安童，右丞麦术丁，参知政事郭佑、杨居宽，并仍前职。以<br /><br />&nbsp;&nbsp;&nbsp;&nbsp;铁木儿为左丞，其左丞相瓮吉剌带、平章政事阿必失合、都忽鲁皆别议。”仍谕<br /><br />&nbsp;&nbsp;&nbsp;&nbsp;中书选可代者以闻。给金齿国使臣圆符。癸巳，铨定省、院、台、部官，诏谕中<br /><br />&nbsp;&nbsp;&nbsp;&nbsp;外：“中书省，除中书令外，左、右丞相并一员，平章政事二员，左、右丞并一<br /><br />&nbsp;&nbsp;&nbsp;&nbsp;员，参知政事二员；行中书省，平章政事二员，左、右丞并一员，参知政事、签<br /><br />&nbsp;&nbsp;&nbsp;&nbsp;行省事并二员；枢密院，除枢密院使外，同知枢密院事一员，枢密院副使、签枢<br /><br />&nbsp;&nbsp;&nbsp;&nbsp;密院事并二员，枢密院判一员；御史台，御史大夫一员，中丞、侍御史、治书侍<br /><br />&nbsp;&nbsp;&nbsp;&nbsp;御史并二员；行台同；六部，尚书、侍郎、郎中、员外郎并二员。其余诸衙门，<br /><br />&nbsp;&nbsp;&nbsp;&nbsp;并委中书省斟酌裁减。”<br /><br />&nbsp;&nbsp;&nbsp;&nbsp;八月丙申，发钞二万九千锭、盐五万引，市米赈诸王阿只吉所部饥民。己亥，<br /><br />&nbsp;&nbsp;&nbsp;&nbsp;敕枢密院遣侍卫军千人扈从北征。平阳路岁比不登，免贫民税赋。罢淮东、蕲黄<br /><br />&nbsp;&nbsp;&nbsp;&nbsp;宣慰司，以黄、蕲、寿昌隶湖广行省，安庆、六安、光州隶淮西宣慰司。招集宋<br /><br />&nbsp;&nbsp;&nbsp;&nbsp;盐军。以市舶司隶泉府司。乙卯，太白犯轩辕右角。辛酉，婺州永康县民陈巽四<br /><br />&nbsp;&nbsp;&nbsp;&nbsp;等谋反，伏诛。甘州饥，禁酒。罢德平、定昌二路，置德昌军民总管府。<br /><br />&nbsp;&nbsp;&nbsp;&nbsp;九月乙丑朔，马八儿、须门那、僧急里、南无力、马兰丹、那旺、丁呵儿、<br /><br />&nbsp;&nbsp;&nbsp;&nbsp;来来、急阑亦带、苏木都剌十国，各遣子弟上表来觐，仍贡方物。以太庙雨坏，<br /><br />&nbsp;&nbsp;&nbsp;&nbsp;遣瓮吉剌带致告，奉安神主别殿。甲申，太阴犯天关。行辰，高丽遣使献日本俘。<br /><br />&nbsp;&nbsp;&nbsp;&nbsp;是月，南部县生嘉禾，一茎九穗。芝产于苍溪县。<br /><br />&nbsp;&nbsp;&nbsp;&nbsp;冬十月甲午朔，太白犯右执法。以南康路隶江西行省，徙浙西按察司治杭州。<br /><br />&nbsp;&nbsp;&nbsp;&nbsp;罢诸道提刑按察司判官，行御史台监察御史及按察司官，虽汉人并毋禁弓矢。襄<br /><br />&nbsp;&nbsp;&nbsp;&nbsp;邑县尹张^为治有绩，邹平县达鲁花赤回回能捕盗理财，进秩有差。丁酉，享于<br /><br />&nbsp;&nbsp;&nbsp;&nbsp;太庙。戊戌，太阴犯建星。己亥，车驾至自上都。壬寅，太白犯左执法。遣兵千<br /><br />&nbsp;&nbsp;&nbsp;&nbsp;人戍畏吾境。乙巳，赐合迷里贫民及合剌和州民牛种，给钞万六千二百锭当其价，<br /><br />&nbsp;&nbsp;&nbsp;&nbsp;合迷里民加赐币帛并千匹。己酉，遣塔塔儿带、杨兀鲁带以兵万人、船千艘征骨<br /><br />&nbsp;&nbsp;&nbsp;&nbsp;嵬。中书省具宣徽、大司农、大都、上都留守司存减员数以闻，帝曰：“在禁近<br /><br />&nbsp;&nbsp;&nbsp;&nbsp;者朕自沙汰，余从卿等议之。”辛亥，太阴犯东井。河决开封、祥符、陈留、杞、<br /><br />&nbsp;&nbsp;&nbsp;&nbsp;太康、通许、鄢陵、扶沟、洧川、尉氏、阳武、延津、中牟、原武、眭州十五处，<br /><br />&nbsp;&nbsp;&nbsp;&nbsp;调南京民夫二十万四千三百二十三人，分筑堤防。癸丑，谕江南各省所统军官教<br /><br />&nbsp;&nbsp;&nbsp;&nbsp;练水军。遣侍卫新附兵千人屯田别十八里，置元帅府即其地总之。甲寅，太白犯<br /><br />&nbsp;&nbsp;&nbsp;&nbsp;进贤。以征缅功，调招讨使张万为征缅副都元帅，也先铁木儿征缅招讨司达鲁花<br /><br />&nbsp;&nbsp;&nbsp;&nbsp;赤，千户张成征缅招讨使，并虎符，敕造战船，将兵六千人以征缅，俾秃满带为<br /><br />&nbsp;&nbsp;&nbsp;&nbsp;都元帅总之。乙卯，给皇子脱欢马四千匹，部曲人三匹。庚申，济宁路进芝二茎。<br /><br />&nbsp;&nbsp;&nbsp;&nbsp;壬戌，改河间盐运司为都转运使司。徙戍甘州新附军千人屯田中兴，千人屯田亦<br /><br />&nbsp;&nbsp;&nbsp;&nbsp;里黑。高丽遣使来献日本俘十六人。马法国进鞍勒、毡甲。兴化路仙游县虫伤禾。<br /><br />&nbsp;&nbsp;&nbsp;&nbsp;十一月乙丑，中书省臣言：“朱清等海道运粮，以四岁计之，总百一万石，<br /><br />&nbsp;&nbsp;&nbsp;&nbsp;斗斛耗折愿如数以偿，风浪覆舟请免其征。”从之。遂以昭勇大将军、沿海招讨<br /><br />&nbsp;&nbsp;&nbsp;&nbsp;使张u，明威将军、管军万户兼管海道运粮船朱清，并为海道运粮万户，仍佩虎<br /><br />&nbsp;&nbsp;&nbsp;&nbsp;符。敕禽兽字孕时无畋猎。戊辰，太白犯亢。遣蒙古千户曲出等总新附军四百人，<br /><br />&nbsp;&nbsp;&nbsp;&nbsp;屯田别十八里。己巳，改思明等四州并为路。以阿八赤为征交趾行省右丞。丙子，<br /><br />&nbsp;&nbsp;&nbsp;&nbsp;以涿、易二州良乡、宝坻县饥，免今年租，给粮三月。平滦、太原、汴梁水旱为<br /><br />&nbsp;&nbsp;&nbsp;&nbsp;灾，免民租二万五千六百石有奇。改广东转运市舶提举司为盐课市舶提举司。丁<br /><br />&nbsp;&nbsp;&nbsp;&nbsp;丑，命塔义儿、忽难使阿儿浑。戊寅，遣使阅实宣宁县饥民，周给之。己卯，太<br /><br />&nbsp;&nbsp;&nbsp;&nbsp;阴犯井。辛巳，岁星犯垒壁阵。<br /><br />&nbsp;&nbsp;&nbsp;&nbsp;十二月乙未，辽东开元饥，赈粮三月。戊戌，太白犯东咸。癸卯，要束木籍<br /><br />&nbsp;&nbsp;&nbsp;&nbsp;阿里海牙家赀，运致京师。赐诸王术伯所部军五千人银万五千两、钞三千锭，探<br /><br />&nbsp;&nbsp;&nbsp;&nbsp;马赤二千人羊七万口。丙午，置燕南、河东、山东三道宣慰司。罢大有署。丁未，<br /><br />&nbsp;&nbsp;&nbsp;&nbsp;太阴犯井。乙卯，诸道宣慰司，在内地者设官四员，江南者六员。以阿里海牙所<br /><br />&nbsp;&nbsp;&nbsp;&nbsp;芘逃民无主者千人屯田。遣中书省断事官秃不申复钩考湖广行省钱谷。复置泉州<br /><br />&nbsp;&nbsp;&nbsp;&nbsp;市舶提举司。大都饥，发官米低其价粜贫民。丙辰，遣蒲昌赤贫民垦甘肃闲田，<br /><br />&nbsp;&nbsp;&nbsp;&nbsp;官给牛、种、农具。赐安南国王陈益稷羊马钞百锭。丁巳，太阴犯氐。戊午，翰<br /><br />&nbsp;&nbsp;&nbsp;&nbsp;林承旨撒里蛮言：“国史院纂修太祖累朝实录，请以畏吾字绎，俟奏读然后<br /><br />&nbsp;&nbsp;&nbsp;&nbsp;纂定。”从之。诸路分置六道劝农司。庚申，置尚珍署于济宁等路，秩从五品。<br /><br />&nbsp;&nbsp;&nbsp;&nbsp;是岁，以亦摄思怜真为帝师。赐皇子奥鲁赤、脱欢、诸王术伯、也不干等羊马钞<br /><br />&nbsp;&nbsp;&nbsp;&nbsp;一十五万一千九百二十三锭，马七千二百九十匹，羊三万六千二百六十九口，币<br /><br />&nbsp;&nbsp;&nbsp;&nbsp;帛、毳段、木绵三千二百八十八匹，貂裘十四。又赐皇子脱欢所部怜牙思不花等<br /><br />&nbsp;&nbsp;&nbsp;&nbsp;及欠州诸局工匠钞五万六千一百三十九锭一十二两。命西僧递作佛事于万寿山、<br /><br />&nbsp;&nbsp;&nbsp;&nbsp;玉塔殿、万安寺，凡三十会。大司农司上诸路学校凡二万一百六十六所，储义粮<br /><br />&nbsp;&nbsp;&nbsp;&nbsp;九万五百三十五石，植桑枣杂果诸树二千三百九万四千六百七十二株。断死刑百<br /><br />&nbsp;&nbsp;&nbsp;&nbsp;一十四人。<br /><br />&nbsp;&nbsp;&nbsp;&nbsp;二十四年春正月乙丑，复云南石梁县。戊辰，以修筑柳林河堤南军三千，浚<br /><br />&nbsp;&nbsp;&nbsp;&nbsp;河西务漕渠。皇子奥鲁赤部曲饥，命大同路给六十日粮。免唐兀卫河西地元籍徭<br /><br />&nbsp;&nbsp;&nbsp;&nbsp;赋。壬申，御正殿受诸王百官朝贺。癸酉，俱蓝国遣使不六温乃等来朝。甲戌，<br /><br />&nbsp;&nbsp;&nbsp;&nbsp;太阴犯东井。乙酉，太阴犯房。丙戌，以参政程鹏飞为中书右丞，阿里为中书左<br /><br />&nbsp;&nbsp;&nbsp;&nbsp;丞。丁亥，以不颜里海牙为参知政事。发新附军千人从阿八赤讨安南。弛女直、<br /><br />&nbsp;&nbsp;&nbsp;&nbsp;水达达地弓矢之禁。复改江浙省为江淮行省。戊子，以钞万锭赈斡端贫民。西边<br /><br />&nbsp;&nbsp;&nbsp;&nbsp;岁饥民困，赐绢万匹。庚寅，遣使代祀岳渎、后土、东海。辛卯，以淮东、淮西、<br /><br />&nbsp;&nbsp;&nbsp;&nbsp;山南三道按察司隶行御史台。立上林署，秩从七品。诏发江淮、江西、湖广三省<br /><br />&nbsp;&nbsp;&nbsp;&nbsp;蒙古、汉券军及云南兵，及海外四州黎兵，命海道运粮万户张文虎等运粮十七万<br /><br />&nbsp;&nbsp;&nbsp;&nbsp;石，分道以讨交趾。置征交趾行尚书省，奥鲁赤平章政事，乌马儿、樊楫参知政<br /><br />&nbsp;&nbsp;&nbsp;&nbsp;事，总之，并受镇南王节制。<br /><br />&nbsp;&nbsp;&nbsp;&nbsp;二月壬辰朔，遣使持香币诣龙虎、x皂、三茅设醮，召天师张宗演赴阙。癸<br /><br />&nbsp;&nbsp;&nbsp;&nbsp;巳，雍古部民饥，发米四千石赈之，不足，复给六千石米价。甲午，畋于近郊。<br /><br />&nbsp;&nbsp;&nbsp;&nbsp;乙未，以麦术丁为平章政事。真定路饥，发沿河仓粟减价粜之。以真定所牧官马<br /><br />&nbsp;&nbsp;&nbsp;&nbsp;四万余匹分牧他郡。禁畏吾地禽兽孕孳时畋猎。庚子，太阴犯天关。辛丑，太阴<br /><br />&nbsp;&nbsp;&nbsp;&nbsp;犯东井。甲辰，升江淮行大司农司事秩二品，设劝农营田司六，秩四品，使副各<br /><br />&nbsp;&nbsp;&nbsp;&nbsp;二员，隶行大司农司。以范文虎为中书右丞，商议枢密院事。壬子，封驸马昌吉<br /><br />&nbsp;&nbsp;&nbsp;&nbsp;为宁濮郡王。设都总管府以总皇子北安王民匠、斡端大小财赋。中书省臣言：<br /><br />&nbsp;&nbsp;&nbsp;&nbsp;“自正旦至二月中旬费钞五十万锭，臣等兼总财赋，自今侍臣奏请赐赉，乞令臣<br /><br />&nbsp;&nbsp;&nbsp;&nbsp;等预议。”帝曰：“此朕所当虑。”仍谕玉速铁木儿、月赤彻儿知之。丙辰，马<br /><br />&nbsp;&nbsp;&nbsp;&nbsp;八儿国贡方物。戊午，敕诸王^里铁木儿节制诸军。以赵与芮子孟桂袭平原郡公。<br /><br />&nbsp;&nbsp;&nbsp;&nbsp;乃颜遣使征东道兵，^谕里铁木儿毋辄发。<br /><br />&nbsp;&nbsp;&nbsp;&nbsp;闰月癸亥，太阴犯辰星。以女直、水达达部连岁饥荒，移粟赈之，仍尽免今<br /><br />&nbsp;&nbsp;&nbsp;&nbsp;年公赋及减所输皮布之半。以宋畲军将校授管民官，散之郡邑。敕春秋二仲月上<br /><br />&nbsp;&nbsp;&nbsp;&nbsp;丙日祀尧帝祠。西京等处管课官马合谋自言岁以西京、平阳、太原课程额外羡钱<br /><br />&nbsp;&nbsp;&nbsp;&nbsp;市马驼千输官，而实盗官钱市之，按问有迹，伏诛。乙丑，畋于近郊。召麦术丁、<br /><br />&nbsp;&nbsp;&nbsp;&nbsp;铁木儿、杨居宽等与集贤大学士阿鲁浑撒里及叶李、程文海、赵孟\论钞法。麦<br /><br />&nbsp;&nbsp;&nbsp;&nbsp;术丁言：“自制国用使司改尚书省，颇有成效，今仍分两省为便。”诏从之，各<br /><br />&nbsp;&nbsp;&nbsp;&nbsp;设官六员。其尚书，以桑哥、铁木儿平章政事，阿鲁浑撒里右丞，叶李左丞，马<br /><br />&nbsp;&nbsp;&nbsp;&nbsp;绍参知政事，余一员议选回回人充；中书，宜设丞相二员、平章政事二员、参知<br /><br />&nbsp;&nbsp;&nbsp;&nbsp;政事二员。省陇右河西道提刑按察司，分置巩昌者入甘州，设官五员；以巩昌改<br /><br />&nbsp;&nbsp;&nbsp;&nbsp;隶京兆提刑按察司，设官六员；省太原提刑按察司，分置西京者入太原。辛未，<br /><br />&nbsp;&nbsp;&nbsp;&nbsp;以复置尚书省诏天下。除行省与中书议行，余并听尚书省从便以闻。设国子监，<br /><br />&nbsp;&nbsp;&nbsp;&nbsp;立国学监官：祭酒一员，司业二员，监丞一员，学官博士二员，助教四员，生员<br /><br />&nbsp;&nbsp;&nbsp;&nbsp;百二十人，蒙古、汉人各半，官给纸札、饮食，仍隶集贤院。设江南各道儒学提<br /><br />&nbsp;&nbsp;&nbsp;&nbsp;举司。甲申，太阴犯牵牛。车驾还宫。乙酉，改淄莱路为般阳路，置录事司。大<br /><br />&nbsp;&nbsp;&nbsp;&nbsp;都饥，免今岁银俸钞，诸路半征之。罢江南竹木柴薪及岸例鱼牙诸课，停不给之<br /><br />&nbsp;&nbsp;&nbsp;&nbsp;务。敕行省宣慰司勿滥举官吏，受除官延引岁月不即之任者，追所受宣敕。镇南<br /><br />&nbsp;&nbsp;&nbsp;&nbsp;王脱欢徙镇南京。改福建市舶都漕运司为都转运盐使司。范文虎改尚书右丞，商<br /><br />&nbsp;&nbsp;&nbsp;&nbsp;议枢密院事。改行中书省为行尚书省，六部为尚书六部，以吏部尚书忻都为尚书<br /><br />&nbsp;&nbsp;&nbsp;&nbsp;省参知政事。庚寅，大驾幸上都。札鲁忽赤合剌合孙等言：“去岁审囚官所录囚<br /><br />&nbsp;&nbsp;&nbsp;&nbsp;数，南京、济南两路应死者已一百九十人，若总校诸路，为数必多，宜留札鲁忽<br /><br />&nbsp;&nbsp;&nbsp;&nbsp;赤数人分道行刑。”帝曰：“囚非群羊，岂可遽杀耶？宜悉配隶淘金。”<br /><br />&nbsp;&nbsp;&nbsp;&nbsp;三月甲午，更造至元宝钞颁行天下，中统钞通行如故。以至元宝钞一贯文当<br /><br />&nbsp;&nbsp;&nbsp;&nbsp;中统交钞五贯文，子母相权，要在新者无冗，旧者无废。凡岁赐、周乏、饷军，<br /><br />&nbsp;&nbsp;&nbsp;&nbsp;皆以中统钞为准。禁无籍自效军扰民，仍籍充军。丙申，太阴犯东井。乙卯，幸<br /><br />&nbsp;&nbsp;&nbsp;&nbsp;凉陉。辽东饥，弛太子河捕鱼禁。丙辰，马八儿国遣使进奇兽一，类骡而巨，毛<br /><br />&nbsp;&nbsp;&nbsp;&nbsp;黑白间错，名阿塔必即。降重庆路定远州为县。命都水监开汶、泗水以达京师。<br /><br />&nbsp;&nbsp;&nbsp;&nbsp;汴梁河水泛溢，役夫七千修完故堤。<br /><br />&nbsp;&nbsp;&nbsp;&nbsp;夏四月癸酉，太阴犯氐。甲戌，太阴犯房。甲申，忻都奏发新钞十一万六百<br /><br />&nbsp;&nbsp;&nbsp;&nbsp;锭、银千五百九十三锭、金百两，付江南各省与民互市。是月，诸王乃颜反。<br /><br />&nbsp;&nbsp;&nbsp;&nbsp;五月己亥，遣也先传旨谕北京等处宣慰司，凡隶乃颜所部者禁其往来，毋令<br /><br />&nbsp;&nbsp;&nbsp;&nbsp;乘马持弓矢。庚子，以不鲁合罕总探马赤军三千人出征。移济南宣慰司治益都，<br /><br />&nbsp;&nbsp;&nbsp;&nbsp;燕南按察司治大名，南京按察司治南阳，太原按察司治西京，复立丰州亦剌真站。<br /><br />&nbsp;&nbsp;&nbsp;&nbsp;壬寅，以御史台吏王良弼等诽讪尚书省政事，诛良弼，籍其家，余皆断罪。用桑<br /><br />&nbsp;&nbsp;&nbsp;&nbsp;哥言，置上海、福州两万户府，以维制沙不丁、乌马儿等海运船。户、工两部各<br /><br />&nbsp;&nbsp;&nbsp;&nbsp;增尚书二员。授高丽王Q行尚书省平章政事。罢诸路站脱脱禾孙。括江南诸路<br /><br />&nbsp;&nbsp;&nbsp;&nbsp;匠户。沙不丁言：“江南各省南官多，每省宜用一二人。”帝曰：“除陈岩、吕<br /><br />&nbsp;&nbsp;&nbsp;&nbsp;师夔、管如德、范文虎四人，余从卿议。”帝自将征乃颜，发上都。括江南僧道<br /><br />&nbsp;&nbsp;&nbsp;&nbsp;马匹。诏范文虎将卫军五百镇平滦，以钦察为亲军都指挥使，也速带儿、右卫佥<br /><br />&nbsp;&nbsp;&nbsp;&nbsp;事王通副之。甲辰，免北京今岁丝银，仍以军旅经行，给钞三千锭赈之。壬子，<br /><br />&nbsp;&nbsp;&nbsp;&nbsp;高丽王Q请益兵征乃颜，以五百人赴之。<br /><br />&nbsp;&nbsp;&nbsp;&nbsp;六月庚申朔，百官以职守不得从征乃颜，愿献马以给卫士。壬戌，至撒儿都<br /><br />&nbsp;&nbsp;&nbsp;&nbsp;鲁之地。乃颜党塔不带率所部六万逼行在而阵，遣前军败之。乙丑，敕辽阳省督<br /><br />&nbsp;&nbsp;&nbsp;&nbsp;运军储。壬申，发诸卫军万人、蒙古军千人戍豪、懿州。诸王失都儿所部铁哥率<br /><br />&nbsp;&nbsp;&nbsp;&nbsp;其党取咸平府，渡辽，欲劫取豪、懿州，守臣以乏军求援，敕以北京戍军千人赴<br /><br />&nbsp;&nbsp;&nbsp;&nbsp;之。括平滦路马。北京饥，免丝银、租税。乙亥，霸州益津县霖雨伤稼。以陕西<br /><br />&nbsp;&nbsp;&nbsp;&nbsp;泾、、乾及安西属县闲田立屯田总管府，置官属，秩三品。车驾驻干大利斡鲁<br /><br />&nbsp;&nbsp;&nbsp;&nbsp;脱之地，获乃颜辎重千余，仍禁秋毫无犯。<br /><br />&nbsp;&nbsp;&nbsp;&nbsp;秋七月癸巳，乃颜党失都儿犯咸平，宣慰塔出从皇子爱牙赤，合兵出沈州进<br /><br />&nbsp;&nbsp;&nbsp;&nbsp;讨，宣慰亦儿撒合分兵趣懿州，其党悉平。丁酉，弘州匠官以犬兔毛制如西锦者<br /><br />&nbsp;&nbsp;&nbsp;&nbsp;以献，授匠官知弘州。戊戌，太阴犯南斗。枢密院奏：“签征缅行省事合撒儿海<br /><br />&nbsp;&nbsp;&nbsp;&nbsp;牙言，比至缅国，谕其王赴阙，彼言邻番数叛，未易即行，拟遣阿难答剌奉表赍<br /><br />&nbsp;&nbsp;&nbsp;&nbsp;土贡入觐。”辛丑，太阴犯牵牛。壬寅，荧惑犯舆鬼。庚戌，云南行省爱鲁言，<br /><br />&nbsp;&nbsp;&nbsp;&nbsp;金齿酋打奔等兄弟求内附，且乞入觐。壬子，太阴犯司怪。癸丑，日晕连环，白<br /><br />&nbsp;&nbsp;&nbsp;&nbsp;虹贯之。罢乃颜所署益都、平滦，也不干河间分地达鲁花赤，及胜纳合儿济南分<br /><br />&nbsp;&nbsp;&nbsp;&nbsp;地所署官。移北京道按察司置豪州，免东京等处军民徭赋。升福建盐运使司，依<br /><br />&nbsp;&nbsp;&nbsp;&nbsp;两淮等例，为都转运使司。以中兴府隶甘州行省，以河西爱牙赤所部屯田军同沙<br /><br />&nbsp;&nbsp;&nbsp;&nbsp;州居民修城河西瓜、沙等处。立^屯田。<br /><br />&nbsp;&nbsp;&nbsp;&nbsp;八月癸亥，太白犯亢。浚州进瑞麦，一茎九穗。乙丑，车驾还上都。以李海<br /><br />&nbsp;&nbsp;&nbsp;&nbsp;剌孙为征缅行省参政，将新附军五千、探马赤军一千以行，仍调四川、湖广行省<br /><br />&nbsp;&nbsp;&nbsp;&nbsp;军五千赴之。召能通白夷、金齿道路者张成及前占城军总管刘全，并为招讨使，<br /><br />&nbsp;&nbsp;&nbsp;&nbsp;佩虎符，从征。以脱满答儿为都元帅，将四川省兵五千赴缅省，仍令其省驻缅近<br /><br />&nbsp;&nbsp;&nbsp;&nbsp;地，以俟进止。置江南四省交钞提举司。己巳，谪从叛诸王赴江南诸省从军自效。<br /><br />&nbsp;&nbsp;&nbsp;&nbsp;谕镇南王脱欢，禁戢从征诸王及省官奥鲁赤等，毋纵军士焚掠，毋以交趾小国而<br /><br />&nbsp;&nbsp;&nbsp;&nbsp;易之。癸酉，朵儿朵海获叛王阿赤思，赦之。亦集乃路屯田总管忽都鲁请疏浚管<br /><br />&nbsp;&nbsp;&nbsp;&nbsp;内河渠，从之。丙子，填星南犯垒壁阵。己卯，太阴犯天关。辛巳，太阴犯东井。<br /><br />&nbsp;&nbsp;&nbsp;&nbsp;甲申，太白犯房。丁亥，沈州饥，又经乃颜叛兵蹂践，免其今岁丝银、租赋。以<br /><br />&nbsp;&nbsp;&nbsp;&nbsp;北京伐木三千户屯田平滦。立丰赡、昌国、济民三署，秩五品，设达鲁花赤、令、<br /><br />&nbsp;&nbsp;&nbsp;&nbsp;丞、直长各一员。女人国贡海人。置河西务马站。<br /><br />&nbsp;&nbsp;&nbsp;&nbsp;九月辛卯，东京义静、麟、威远、婆娑等处大霖雨，江水溢，没民田；大定、<br /><br />&nbsp;&nbsp;&nbsp;&nbsp;金源、高州、武平、兴中等处霜雹伤稼。丁酉，荧惑犯长垣。己亥，湖广省臣言：<br /><br />&nbsp;&nbsp;&nbsp;&nbsp;“海南琼州路安抚使陈仲达、南宁军总管谢有奎、延栏总管符庇成，以其私船百<br /><br />&nbsp;&nbsp;&nbsp;&nbsp;二十艘、黎兵千七百余人，助征交趾。”诏以仲达仍为安抚使，佩虎符，有奎、<br /><br />&nbsp;&nbsp;&nbsp;&nbsp;庇成亦仍为沿海管军总管，佩金符。庚子，太白犯天江。给诸王八八所部穷乏者<br /><br />&nbsp;&nbsp;&nbsp;&nbsp;钞万一千锭。禁市毒药者。以西京、平滦路饥，禁酒。乙巳，太阴犯毕。以米二<br /><br />&nbsp;&nbsp;&nbsp;&nbsp;万石、羊万口给阿沙所统唐兀军。丁未，安南国遣其中大夫阮文彦、通侍大夫黎<br /><br />&nbsp;&nbsp;&nbsp;&nbsp;仲谦贡方物。戊申，咸平、懿州、北京以乃颜叛，民废耕作，又霜雹为灾，告饥，<br /><br />&nbsp;&nbsp;&nbsp;&nbsp;诏以海运粮五万石赈之。辛亥，荧惑犯太微西垣上将。壬子，太白犯南斗。禁沮<br /><br />&nbsp;&nbsp;&nbsp;&nbsp;挠江南茶课。高丽王王Q来朝。<br /><br />&nbsp;&nbsp;&nbsp;&nbsp;冬十月戊午朔，日有食之。壬戌，太阴犯牵牛大星。甲子，享于太庙。桑哥<br /><br />&nbsp;&nbsp;&nbsp;&nbsp;请赐叶李、马绍、不忽木、高翥等钞，诏赐李钞百五十锭，不忽木、绍、翥各百<br /><br />&nbsp;&nbsp;&nbsp;&nbsp;锭。又言：“中书省旧在大内前，阿合马移置于北，请仍旧为宜。”从之。癸酉，<br /><br />&nbsp;&nbsp;&nbsp;&nbsp;江西行院月的迷失言：“广东穷边险远，江西、福建诸寇出没之窟，乞于江南诸<br /><br />&nbsp;&nbsp;&nbsp;&nbsp;省分军一万益臣。”诏江西忽都帖木儿以军五千付之。丙子，诛郭佑、杨居宽。<br /><br />&nbsp;&nbsp;&nbsp;&nbsp;戊寅，桑哥言：“北安王相府无印，而安西王相独有印，实非事例，乞收之。诸<br /><br />&nbsp;&nbsp;&nbsp;&nbsp;王胜纳合儿印文曰‘皇侄贵宗之宝’，宝非人臣所宜用，因其分地改为‘济南王<br /><br />&nbsp;&nbsp;&nbsp;&nbsp;印’为宜。”皆从之。从总帅汪惟和言，分所部戍四川军五千人屯田六盘。乙酉，<br /><br />&nbsp;&nbsp;&nbsp;&nbsp;荧惑犯左执法。立陕西宝钞提举司。罗北甸土官火者、阿禾及维摩合剌孙之子并<br /><br />&nbsp;&nbsp;&nbsp;&nbsp;内附。丙戌，范文虎言：“豪、懿、东京等处，人心未安，宜立省以抚绥之。”<br /><br />&nbsp;&nbsp;&nbsp;&nbsp;诏立辽阳等处行尚书省，以薛^干、^里帖木儿并行尚书省平章政事，洪茶丘右<br /><br />&nbsp;&nbsp;&nbsp;&nbsp;丞，亦儿撒合左丞，杨仁风、阿老瓦丁并参知政事。<br /><br />&nbsp;&nbsp;&nbsp;&nbsp;十一月壬辰，太白犯垒壁阵，月晕金、土二星。云南省右丞爱鲁兵次交趾木<br /><br />&nbsp;&nbsp;&nbsp;&nbsp;兀门，其将昭文王以四万人守之，爱鲁击破之，获其将黎石、何英。弛太原、保<br /><br />&nbsp;&nbsp;&nbsp;&nbsp;德河鱼禁。以桑哥为金紫光禄大夫、尚书右丞相，兼统制院使，领功德使司事。<br /><br />&nbsp;&nbsp;&nbsp;&nbsp;从桑哥请，以平章帖木儿代其位，右丞阿剌浑撒里升平章政事，叶李升右丞，参<br /><br />&nbsp;&nbsp;&nbsp;&nbsp;知政事马绍升左丞。升集贤院秩正二品。丙申，荧惑犯太微东垣上相。丁酉，桑<br /><br />&nbsp;&nbsp;&nbsp;&nbsp;哥言：“先是皇子忙哥剌封安西王，统河西、土番、四川诸处，置王相府，后封<br /><br />&nbsp;&nbsp;&nbsp;&nbsp;秦王，绾二金印。今嗣王安难答仍袭安西王印，弟按摊不花别用秦王印，其下复<br /><br />&nbsp;&nbsp;&nbsp;&nbsp;以王傅印行，一藩而二王，恐于制非宜。”诏以阿难答嗣为安西王，仍置王傅，<br /><br />&nbsp;&nbsp;&nbsp;&nbsp;而上秦王印，按摊不花所署王傅罢之。戊戌，以别十八里汉军及新附军五百人屯<br /><br />&nbsp;&nbsp;&nbsp;&nbsp;田合迷玉速曲之地。己亥，镇南王次思明，程鹏飞与奥鲁赤等从镇南王分道并进，<br /><br />&nbsp;&nbsp;&nbsp;&nbsp;阿八赤以万人为前锋。庚子，太白昼见。大都路水，赐今年田租十二万九千一百<br /><br />&nbsp;&nbsp;&nbsp;&nbsp;八十石。辛丑，乌马儿、樊楫及程鹏飞等遂趣交趾，所向克捷。改卫尉院为太仆<br /><br />&nbsp;&nbsp;&nbsp;&nbsp;寺，秩三品，仍隶宣徽，以月赤彻儿、秃秃合领之。丙午，镇南王次界河，交趾<br /><br />&nbsp;&nbsp;&nbsp;&nbsp;发兵拒守，前锋皆击破之。己酉，诏议弭盗。桑哥、玉速帖木儿言：“江南归附<br /><br />&nbsp;&nbsp;&nbsp;&nbsp;十年，盗贼迄今未靖者，宜降旨立限招捕，而以安集责州县之吏，其不能者黜之。”<br /><br />&nbsp;&nbsp;&nbsp;&nbsp;叶李言：“臣在漳州十年，详知其事，大抵军官嗜利与贼通者，尤难弭息。宜令<br /><br />&nbsp;&nbsp;&nbsp;&nbsp;各处镇守军官，例以三年转徙，庶革斯弊。”帝皆从其议，诏行之。封驸马帖木<br /><br />&nbsp;&nbsp;&nbsp;&nbsp;儿济宁郡王。壬子，以江西行省平章忽都帖木儿督捕广东等处盗贼。甲寅，命京<br /><br />&nbsp;&nbsp;&nbsp;&nbsp;畿、济宁两漕运司分掌漕事。镇南王次万劫，诸军毕会。获福建首贼张治囝，其<br /><br />&nbsp;&nbsp;&nbsp;&nbsp;党皆平。谕江南四省招捕盗贼。丙辰，荧惑犯进贤。<br /><br />&nbsp;&nbsp;&nbsp;&nbsp;十二月癸亥，立尚乘寺。顺元宣慰使秃鲁古言，金竹寨主搔驴等以所部百二<br /><br />&nbsp;&nbsp;&nbsp;&nbsp;十五寨内附。甲子，皇子北安王置王傅，凡军需及本位诸事并以王傅领之。丙寅，<br /><br />&nbsp;&nbsp;&nbsp;&nbsp;太阴犯毕，太白昼见。丁卯，减扬州省岁额米十五万石，以盐引五十万易粮。免<br /><br />&nbsp;&nbsp;&nbsp;&nbsp;浙西鱼课三千锭，听民自渔。发河西、甘肃等处富民千人往^地，与汉军、新<br /><br />&nbsp;&nbsp;&nbsp;&nbsp;附军杂居耕植。从安西王阿难答请，设本位诸匠都总管府。升万亿库官秩四品。<br /><br />&nbsp;&nbsp;&nbsp;&nbsp;癸酉，镇南王次茅罗港，攻浮山寨，破之。诸王薛彻都等所驻之地，雨土七昼夜，<br /><br />&nbsp;&nbsp;&nbsp;&nbsp;羊畜死不可胜计，以钞暨币帛绵布杂给之，其直计钞万四百六十七锭。丁丑，以<br /><br />&nbsp;&nbsp;&nbsp;&nbsp;朱清、张u海漕有劳，遥授宣慰使。乙酉，镇南王以诸军渡富良江，次交趾城下，<br /><br />&nbsp;&nbsp;&nbsp;&nbsp;败其守兵，日@与其子弃城走敢喃堡。是岁，命西僧监臧宛卜卜思哥等作佛事坐<br /><br />&nbsp;&nbsp;&nbsp;&nbsp;静于大殿、寝殿、万寿山、五台山等寺，凡三十三会。断天下死刑百二十一人。<br /><br />&nbsp;&nbsp;&nbsp;&nbsp;浙西诸路水，免今年田租十之二；西京、北京、隆兴、平滦、南阳、怀孟等路风<br /><br />&nbsp;&nbsp;&nbsp;&nbsp;雹害稼；保定、太原、河间、般阳、顺德、南京、真定、河南等路霖雨害稼，太<br /><br />&nbsp;&nbsp;&nbsp;&nbsp;原尤甚，屋坏压死者众；平阳春旱，二麦枯死，秋种不入土；巩昌雨雹，I<br /><br />&nbsp;&nbsp;&nbsp;&nbsp;K为灾。分赐皇子、诸王、驸马、怯薛带等羊马钞，总二十五万三千五百馀锭，<br /><br />&nbsp;&nbsp;&nbsp;&nbsp;又赐诸王、怯薛带等军人，马一万二千二百、羊二万二千六百、驼百余。赈贫乏<br /><br />&nbsp;&nbsp;&nbsp;&nbsp;者合剌忽答等钞四万八千二百五十锭。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,949625);">加入书签</a><a
                        href="949579.html">上一页</a>&larr;<a href="index.html">返回列表</a>&rarr;<a
                            href="949673.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "949579.html"; var next_page = "949673.html"; var index_page = "index.html"; var sortid = "9"; var article_id = "14699"; var chapter_id = "949625"; var articlename = "元史"; var chaptername = " 卷十四 本纪第十四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>