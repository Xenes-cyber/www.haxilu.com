<!DOCTYPE html>
<html>
<head>
<meta charset="gbk" />
<title>元史- 卷二 本纪第二-在线阅读-哈西文学网</title>
<meta name="keywords" content="宋濂，元史， 卷二 本纪第二全文， 卷二 本纪第二在线阅读 哈西文学网" />
<meta name="description" content="哈西文学网提供宋濂的元史  卷二 本纪第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/948490.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/948490.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二 本纪第二</h1>
            <div class="link xb">
                <a href="948445.html">上一页</a>&larr;<a href="index.html">返回列表</a>&rarr;<a
                    href="948535.html">下一页</a></div>			
            <div id="BookText">&nbsp;&nbsp;&nbsp;&nbsp;◎太宗<br /><br />&nbsp;&nbsp;&nbsp;&nbsp;太宗英文皇帝，讳窝阔台，太祖第三子。母曰光献皇后，弘吉剌氏。太祖伐<br /><br />&nbsp;&nbsp;&nbsp;&nbsp;金、定西域，帝攻城略地之功居多。太祖崩，自霍博之地来会丧。<br /><br />&nbsp;&nbsp;&nbsp;&nbsp;元年己丑夏，至忽鲁班雪不只之地，皇弟拖雷来见。秋八月己未，诸王百官<br /><br />&nbsp;&nbsp;&nbsp;&nbsp;大会于怯绿连河曲雕阿兰之地，以太祖遗诏即皇帝位于库铁乌阿剌里。始立朝仪，<br /><br />&nbsp;&nbsp;&nbsp;&nbsp;皇族尊属皆拜。颁大札撒。（华言大法令也。）金遣阿虎带来归太祖之R，帝曰：<br /><br />&nbsp;&nbsp;&nbsp;&nbsp;“汝主久不降，使先帝老于兵间，吾岂能忘也，R何为哉！”却之，遂议伐金。<br /><br />&nbsp;&nbsp;&nbsp;&nbsp;敕蒙古民有马百者输牝马一，牛百者输寂Ｒ唬羊百者输i羊一，为永制。始<br /><br />&nbsp;&nbsp;&nbsp;&nbsp;置仓廪，立驿传。命河北汉民以户计，出赋调，耶律楚材主之；西域人以丁计，<br /><br />&nbsp;&nbsp;&nbsp;&nbsp;出赋调，麻合没的滑剌西迷主之。印度国主、木罗夷国主来朝。西域伊思八剌纳<br /><br />&nbsp;&nbsp;&nbsp;&nbsp;城酋长来降。是岁，金复遣使来聘，不受。<br /><br />&nbsp;&nbsp;&nbsp;&nbsp;二年庚寅春正月，诏自今以前事勿问。定诸路课税，酒课验实息十取一，杂<br /><br />&nbsp;&nbsp;&nbsp;&nbsp;税三十取一。是春，帝与拖雷猎于斡儿寒河，遂遣兵围京兆。金主率师来援，败<br /><br />&nbsp;&nbsp;&nbsp;&nbsp;之，寻拔其城。夏，避暑于塔密儿河。朵忽鲁及金兵战，败绩，命速不台援之。<br /><br />&nbsp;&nbsp;&nbsp;&nbsp;秋月，帝自将南伐，皇弟拖雷、皇侄蒙哥率师从，拔天成等堡，遂渡河攻凤<br /><br />&nbsp;&nbsp;&nbsp;&nbsp;翔。冬十一月，始置十路征收课税使，以陈时可、赵P使燕京，刘中、刘桓使宣<br /><br />&nbsp;&nbsp;&nbsp;&nbsp;德，周立和、王贞使西京，吕振、刘子振使太原，杨简、高廷英使平阳，王晋、<br /><br />&nbsp;&nbsp;&nbsp;&nbsp;贾从使真定，张瑜、王锐使东平，王德亨、侯显使北京，夹谷永、程泰使平州，<br /><br />&nbsp;&nbsp;&nbsp;&nbsp;田木西、李天翼使济南。是月，师攻潼关、蓝关，不克。十二月，拔天胜寨及韩<br /><br />&nbsp;&nbsp;&nbsp;&nbsp;城、蒲城。<br /><br />&nbsp;&nbsp;&nbsp;&nbsp;三年辛卯春二月，克凤翔，攻洛阳、河中诸城，下之。夏五月，避暑于九十<br /><br />&nbsp;&nbsp;&nbsp;&nbsp;九泉。命拖雷出师宝鸡。遣搠不罕使宋假道，宋杀之。复遣李国昌使宋需粮。秋<br /><br />&nbsp;&nbsp;&nbsp;&nbsp;八月，幸云中。始立中书省，改侍从官名，以耶律楚材为中书令，粘合重山为左<br /><br />&nbsp;&nbsp;&nbsp;&nbsp;丞相，镇海为右丞相。是月，以高丽杀使者，命撒礼塔率师讨之，取四十余城。<br /><br />&nbsp;&nbsp;&nbsp;&nbsp;高丽王遣其弟怀安公请降，撒礼塔承制设官分镇其地，乃还。冬十月乙卯，帝<br /><br />&nbsp;&nbsp;&nbsp;&nbsp;围河中。十二月己未，拔之。<br /><br />&nbsp;&nbsp;&nbsp;&nbsp;四年壬辰春正月戊子，帝由白坡渡河。庚寅，拖雷渡汉江，遣使来报，即诏<br /><br />&nbsp;&nbsp;&nbsp;&nbsp;诸军进发。甲午，次郑州。金防城提控马伯坚降，授伯坚金符，使守之。丙申，<br /><br />&nbsp;&nbsp;&nbsp;&nbsp;大雪。丁酉，又雪。次新郑。是日，拖雷及金师战于钧州之三峰，大败之，获金<br /><br />&nbsp;&nbsp;&nbsp;&nbsp;将蒲阿。戊戌，帝至三峰。壬寅，攻钧州，克之，获金将合达，遂下商、虢、嵩、<br /><br />&nbsp;&nbsp;&nbsp;&nbsp;汝、陕、洛、许、郑、陈、亳、颍、寿、睢、永等州。三月，命速不台等围南京，<br /><br />&nbsp;&nbsp;&nbsp;&nbsp;金主遣其弟曹王讹可入质。帝还，留速不台守河南。夏四月，出居庸，避暑官山。<br /><br />&nbsp;&nbsp;&nbsp;&nbsp;高丽叛，杀所置官吏，徙居江华岛。秋七月，遣唐庆使金谕降，金杀之。八月，<br /><br />&nbsp;&nbsp;&nbsp;&nbsp;撒礼塔复征高丽，中矢卒。金参政完颜思烈、恒山公武仙救南京，诸军与战，败<br /><br />&nbsp;&nbsp;&nbsp;&nbsp;之。九月，拖雷薨，帝还龙庭。冬十一月，猎于纳兰赤剌温之野。十二月，如太<br /><br />&nbsp;&nbsp;&nbsp;&nbsp;祖行宫。<br /><br />&nbsp;&nbsp;&nbsp;&nbsp;五年癸巳春正月庚申，金主奔归德。戊辰，金西面元帅崔立杀留守完颜奴申、<br /><br />&nbsp;&nbsp;&nbsp;&nbsp;完颜习捏阿不，以南京降。二月，幸铁列都之地。诏诸王议伐万奴，遂命皇子贵<br /><br />&nbsp;&nbsp;&nbsp;&nbsp;由及诸王按赤带将左翼军讨之。夏四月，速不台进至青城，崔立以金太后王氏、<br /><br />&nbsp;&nbsp;&nbsp;&nbsp;后徒单氏及梁王从恪、荆王守纯等至军中，速不台遣送行在，遂入南京。六月，<br /><br />&nbsp;&nbsp;&nbsp;&nbsp;金主奔蔡，塔察儿率师围之。诏以孔子五十一世孙元措袭封衍圣公。秋八月，猎<br /><br />&nbsp;&nbsp;&nbsp;&nbsp;于兀必思地。以阿同葛等充宣差勘事官，括中州户，得户七十三万余。九月，擒<br /><br />&nbsp;&nbsp;&nbsp;&nbsp;万奴。冬十一月，宋遣荆鄂都统孟珙以兵粮来助。十二月，诸军与宋兵合攻蔡，<br /><br />&nbsp;&nbsp;&nbsp;&nbsp;败武仙于息州，金人以海、沂、莱、H等州降。是冬，帝至阿鲁兀忽可吾行宫。<br /><br />&nbsp;&nbsp;&nbsp;&nbsp;大风霾七昼夜。敕修孔子庙及浑天仪。<br /><br />&nbsp;&nbsp;&nbsp;&nbsp;六年甲午春正月，金主传位于宗室子承麟，遂自经而焚。城拔，获承麟，杀<br /><br />&nbsp;&nbsp;&nbsp;&nbsp;之。宋兵取金主余骨以归，金亡。是春，会诸王，宴射于斡儿寒河。夏五月，帝<br /><br />&nbsp;&nbsp;&nbsp;&nbsp;在达兰达葩之地，大会诸王百僚，谕条令曰：“凡当会不赴而私宴者，斩。诸出<br /><br />&nbsp;&nbsp;&nbsp;&nbsp;入宫禁，各有从者，男女止以十人为朋，出入毋得相杂。军中凡十人置甲长，听<br /><br />&nbsp;&nbsp;&nbsp;&nbsp;其指挥，专擅者论罪。其甲长以事来宫中，即置权摄一人、甲外一人，二人不得<br /><br />&nbsp;&nbsp;&nbsp;&nbsp;擅自往来，违者罪之。诸公事非当言而言者，拳其耳；再犯，笞；三犯，杖；四<br /><br />&nbsp;&nbsp;&nbsp;&nbsp;犯，论死。诸千户越万户前行者，随以木镞射之。百户、甲长、诸军有犯，其罪<br /><br />&nbsp;&nbsp;&nbsp;&nbsp;同。不遵此法者，斥罢。今后来会诸军，甲内数不足，于近翼抽补足之。诸人或<br /><br />&nbsp;&nbsp;&nbsp;&nbsp;居室，或在军，毋敢喧呼。凡来会，用善马五十匹为一羁，守者五人，饲羸马三<br /><br />&nbsp;&nbsp;&nbsp;&nbsp;人，守乞烈思三人。但盗马一二者，即论死。诸人马不应绊于乞烈思内者，辄没<br /><br />&nbsp;&nbsp;&nbsp;&nbsp;与畜虎豹人。诸妇人制质孙燕服不如法者，及妒者，乘以骣牛徇部中，论罪，即<br /><br />&nbsp;&nbsp;&nbsp;&nbsp;聚财为更娶。”秋七月，以胡土虎那颜为中州断事官。遣达海绀卜征蜀。是秋，<br /><br />&nbsp;&nbsp;&nbsp;&nbsp;帝在八里里答阑答八思之地，议自将伐宋，国王查老温请行，遂遣之。冬，猎于<br /><br />&nbsp;&nbsp;&nbsp;&nbsp;脱卜寒地。<br /><br />&nbsp;&nbsp;&nbsp;&nbsp;七年乙未春，城和林，作万安宫。遣诸王拔都及皇子贵由、皇侄蒙哥征西域，<br /><br />&nbsp;&nbsp;&nbsp;&nbsp;皇子阔端征秦、巩，皇子曲出及胡土虎伐宋，唐古征高丽。秋九月，诸王口温不<br /><br />&nbsp;&nbsp;&nbsp;&nbsp;花获宋何太尉。冬十月，曲出围枣阳，拔之，遂徇襄、邓，入郢，虏人民牛马数<br /><br />&nbsp;&nbsp;&nbsp;&nbsp;万而还。十一月，阔端攻石门，金便宜都总帅汪世显降。中书省臣请契勘《大明<br /><br />&nbsp;&nbsp;&nbsp;&nbsp;历》，从之。<br /><br />&nbsp;&nbsp;&nbsp;&nbsp;八年丙申春正月，诸王各治具来会宴。万安宫落成。诏印造交钞行之。二月，<br /><br />&nbsp;&nbsp;&nbsp;&nbsp;命应州郭胜、钧州孛术鲁九住、邓州赵祥从曲出充先锋伐宋。三月，复修孔子庙<br /><br />&nbsp;&nbsp;&nbsp;&nbsp;及司天台。夏六月，复括中州户口，得续户一百一十余万。耶律楚材请立编修所<br /><br />&nbsp;&nbsp;&nbsp;&nbsp;于燕京，经籍所于平阳，编集经史，召儒士梁陟充长官，以王万庆、赵著副之。<br /><br />&nbsp;&nbsp;&nbsp;&nbsp;秋月，命陈时可阅刑名、科差、课税等案，赴阙磨照。诏以真定民户奉太后<br /><br />&nbsp;&nbsp;&nbsp;&nbsp;汤沐，中原诸州民户分赐诸王、贵戚、斡鲁朵：拔都，平阳府；茶合带，太原府；<br /><br />&nbsp;&nbsp;&nbsp;&nbsp;古与，大名府；孛鲁带，邢州；果鲁干，河间府；孛鲁古带，广宁府；野苦，益<br /><br />&nbsp;&nbsp;&nbsp;&nbsp;都、济南二府户内拨赐；按赤带，滨、棣州；斡陈那颜，平、滦州；皇子阔端、<br /><br />&nbsp;&nbsp;&nbsp;&nbsp;驸马赤苦、公主阿剌海、公主果真、国王查剌温、茶合带、锻真、蒙古寒札、按<br /><br />&nbsp;&nbsp;&nbsp;&nbsp;赤那颜、圻那颜、火斜、术思，并于东平府户内拨赐有差。耶律楚材言非便，遂<br /><br />&nbsp;&nbsp;&nbsp;&nbsp;命各位止设达鲁花赤，朝廷置官吏收其租颁之，非奉诏不得征兵赋。阔端率汪世<br /><br />&nbsp;&nbsp;&nbsp;&nbsp;显等入蜀，取宋关外数州，斩蜀将曹友闻。冬十月，阔端入成都。诏招谕秦、巩<br /><br />&nbsp;&nbsp;&nbsp;&nbsp;等二十余州，皆降。皇子曲出薨。张柔等攻郢州，拔之。襄阳府来附，以游显领<br /><br />&nbsp;&nbsp;&nbsp;&nbsp;襄阳、樊城事。<br /><br />&nbsp;&nbsp;&nbsp;&nbsp;九年丁酉春，猎于揭揭察哈之泽。蒙哥征钦察部，破之，擒其酋八赤蛮。夏<br /><br />&nbsp;&nbsp;&nbsp;&nbsp;四月，筑扫邻城，作迦坚茶寒殿。六月，左翼诸部讹言括民女，帝怒，因括以赐<br /><br />&nbsp;&nbsp;&nbsp;&nbsp;麾下。秋八月，命术虎乃、刘中试诸路儒士，中选者除本贯议事官，得四千三十<br /><br />&nbsp;&nbsp;&nbsp;&nbsp;人。冬十月，猎于野马川，幸龙庭，遂至行宫。是冬，口温不花等围光州，命张<br /><br />&nbsp;&nbsp;&nbsp;&nbsp;柔、巩彦晖、史天泽攻下之，遂别攻蕲州，降随州，略地至黄州，宋惧请和，乃<br /><br />&nbsp;&nbsp;&nbsp;&nbsp;还。<br /><br />&nbsp;&nbsp;&nbsp;&nbsp;十年戊戌春，塔思军至北峡关，宋将汪统制降。夏，襄阳别将刘义叛，执游<br /><br />&nbsp;&nbsp;&nbsp;&nbsp;显等降宋。宋兵复取襄、樊。帝猎于揭揭察哈之泽。筑图苏湖城，作迎驾殿。秋<br /><br />&nbsp;&nbsp;&nbsp;&nbsp;八月，陈时可、高庆民等言诸路旱蝗，诏免今年田租，仍停旧未输纳者，俟丰岁<br /><br />&nbsp;&nbsp;&nbsp;&nbsp;议之。<br /><br />&nbsp;&nbsp;&nbsp;&nbsp;十一年己亥春，复猎于揭揭察哈之泽。皇子阔端军至自西川。秋七月，游显<br /><br />&nbsp;&nbsp;&nbsp;&nbsp;自宋逃归。以山东诸路灾，免其税粮。冬十一月，蒙哥率师围阿速蔑怯思城，阅<br /><br />&nbsp;&nbsp;&nbsp;&nbsp;三月，拔之。十二月，商人奥都剌合蛮买扑中原银课二万二千锭，以四万四千锭<br /><br />&nbsp;&nbsp;&nbsp;&nbsp;为额，从之。<br /><br />&nbsp;&nbsp;&nbsp;&nbsp;十二年庚子春正月，以奥都剌合蛮充提领诸路课税所官。皇子贵由克西域未<br /><br />&nbsp;&nbsp;&nbsp;&nbsp;下诸部，遣使奏捷。命张柔等八万户伐宋。冬十二月，诏贵由班师。敕州郡失盗<br /><br />&nbsp;&nbsp;&nbsp;&nbsp;不获者，以官物偿之。国初，令民代偿，民多亡命，至是罢之。是岁，以官民贷<br /><br />&nbsp;&nbsp;&nbsp;&nbsp;回鹘金偿官者岁加倍，名羊羔息，其害为甚，诏以官物代还，凡七万六千锭。仍<br /><br />&nbsp;&nbsp;&nbsp;&nbsp;命凡假贷岁久，惟子本相侔而止，著为令。籍诸王大臣所俘男女为民。<br /><br />&nbsp;&nbsp;&nbsp;&nbsp;十三年辛丑春二月，猎于揭揭察哈之泽。帝有疾，诏赦天下囚徒。帝瘳。秋，<br /><br />&nbsp;&nbsp;&nbsp;&nbsp;高丽国王王以族子M入质。冬十月，命牙老瓦赤主管汉民公事。十一月丁亥，<br /><br />&nbsp;&nbsp;&nbsp;&nbsp;大猎。庚寅，还至e铁钅辜胡兰山。奥都剌合蛮进酒，帝欢饮，极夜乃罢。辛<br /><br />&nbsp;&nbsp;&nbsp;&nbsp;卯迟明，帝崩于行殿。在位十三年，寿五十有六。葬起辇谷。追谥英文皇帝，庙<br /><br />&nbsp;&nbsp;&nbsp;&nbsp;号太宗。<br /><br />&nbsp;&nbsp;&nbsp;&nbsp;帝有宽弘之量，忠恕之心，量时度力，举无过事，华夏富庶，羊马成群，旅<br /><br />&nbsp;&nbsp;&nbsp;&nbsp;不赍粮，时称治平。<br /><br />&nbsp;&nbsp;&nbsp;&nbsp;壬寅年春，六皇后乃马真氏始称制。秋七月，张柔自五河口渡淮，攻宋扬、<br /><br />&nbsp;&nbsp;&nbsp;&nbsp;滁、和等州。<br /><br />&nbsp;&nbsp;&nbsp;&nbsp;癸卯年春正月，张柔分兵屯田于襄城。夏五月，荧惑犯房星。秋，后命张柔<br /><br />&nbsp;&nbsp;&nbsp;&nbsp;总兵戍杞。<br /><br />&nbsp;&nbsp;&nbsp;&nbsp;甲辰年夏五月，中书令耶律楚材薨。<br /><br />&nbsp;&nbsp;&nbsp;&nbsp;乙巳年秋，后命马步军都元帅察罕等率骑三万与张柔掠淮西，攻寿州，拔之，<br /><br />&nbsp;&nbsp;&nbsp;&nbsp;遂攻泗州、盱眙及扬州。宋制置赵蔡请和，乃还。<br /><br />&nbsp;&nbsp;&nbsp;&nbsp;◎定宗<br /><br />&nbsp;&nbsp;&nbsp;&nbsp;定宗简平皇帝，讳贵由，太宗长子也。母曰六皇后，乃马真氏，以丙寅年生<br /><br />&nbsp;&nbsp;&nbsp;&nbsp;帝。太宗尝命诸王按只带伐金，帝以皇子从，虏其亲王而归。又从诸王拔都西征，<br /><br />&nbsp;&nbsp;&nbsp;&nbsp;次阿速境，攻围木栅山寨，以三十余人与战，帝及宪宗与焉。太宗尝有旨以皇孙<br /><br />&nbsp;&nbsp;&nbsp;&nbsp;失烈门为嗣。太宗崩，皇后临朝，会诸王百官于答兰答八思之地，遂议立帝。<br /><br />&nbsp;&nbsp;&nbsp;&nbsp;元年丙午春正月，张柔入觐于和林。秋七月，即皇帝位于汪吉宿灭秃里之地。<br /><br />&nbsp;&nbsp;&nbsp;&nbsp;帝虽御极，而朝政犹出于六皇后云。冬，猎黄羊于野马川。权万户史权等耀兵淮<br /><br />&nbsp;&nbsp;&nbsp;&nbsp;南，攻虎头关寨，拔之，进围黄州。<br /><br />&nbsp;&nbsp;&nbsp;&nbsp;二年丁未春，张柔攻泗州。夏，避暑于曲律淮黑哈速之地。秋，西巡。八月，<br /><br />&nbsp;&nbsp;&nbsp;&nbsp;命野里知吉带率搠思蛮部兵征西。是月，诏蒙古人户每百以一名充拔都鲁。九月，<br /><br />&nbsp;&nbsp;&nbsp;&nbsp;取太宗宿卫之半，以也曲门答儿领之。冬十月，括人户。<br /><br />&nbsp;&nbsp;&nbsp;&nbsp;三年戊申春三月，帝崩于横相乙儿之地。在位三年，寿四十有三。葬起辇谷。<br /><br />&nbsp;&nbsp;&nbsp;&nbsp;追谥简平皇帝，庙号定宗。是岁大旱，河水尽涸，野草自焚，牛马十死八九，人<br /><br />&nbsp;&nbsp;&nbsp;&nbsp;不聊生。诸王及各部又遣使于燕京迤南诸郡，征求货财、弓矢、鞍辔之物，或于<br /><br />&nbsp;&nbsp;&nbsp;&nbsp;西域回鹘索取珠玑，或于海东楼取鹰鹘，R骑络绎，昼夜不绝，民力益困。然自<br /><br />&nbsp;&nbsp;&nbsp;&nbsp;壬寅以来，法度不一，内外离心，而太宗之政衰矣。<br /><br />&nbsp;&nbsp;&nbsp;&nbsp;己酉年。<br /><br />&nbsp;&nbsp;&nbsp;&nbsp;庚戌年。<br /><br />&nbsp;&nbsp;&nbsp;&nbsp;定宗崩后，议所立未决。当是时，已三岁无君，其行事之详，简策失书，无<br /><br />&nbsp;&nbsp;&nbsp;&nbsp;从考也。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,948490);">加入书签</a><a
                        href="948445.html">上一页</a>&larr;<a href="index.html">返回列表</a>&rarr;<a
                            href="948535.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "948445.html"; var next_page = "948535.html"; var index_page = "index.html"; var sortid = "9"; var article_id = "14699"; var chapter_id = "948490"; var articlename = "元史"; var chaptername = " 卷二 本纪第二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>