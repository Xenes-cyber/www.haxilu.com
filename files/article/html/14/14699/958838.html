<!DOCTYPE html>
<html>
<head>
<meta charset="gbk" />
<title>元史- 卷一百四十四 列传第三十一-在线阅读-哈西文学网</title>
<meta name="keywords" content="宋濂，元史， 卷一百四十四 列传第三十一全文， 卷一百四十四 列传第三十一在线阅读 哈西文学网" />
<meta name="description" content="哈西文学网提供宋濂的元史  卷一百四十四 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958838.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958838.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十四 列传第三十一</h1>
            <div class="link xb">
                <a href="958819.html">上一页</a>&larr;<a href="index.html">返回列表</a>&rarr;<a
                    href="958870.html">下一页</a></div>			
            <div id="BookText">&nbsp;&nbsp;&nbsp;&nbsp;○答里麻<br /><br />&nbsp;&nbsp;&nbsp;&nbsp;答里麻，高昌人。大父撒吉斯，为辽王傅，世祖称其贤。从讨李f，以勋<br /><br />&nbsp;&nbsp;&nbsp;&nbsp;授山东行省大都督。答里麻弱冠入宿卫。大德十一年，授御药院达鲁花赤，迁回<br /><br />&nbsp;&nbsp;&nbsp;&nbsp;回药物院，寻出佥湖北、山南两道廉访司事，召拜监察御史。时丞相帖木迭儿专<br /><br />&nbsp;&nbsp;&nbsp;&nbsp;权贪肆，答里麻帅同寅亦怜真、马祖常劾其罪。高昌僧恃丞相威，违法娶妇南城，<br /><br />&nbsp;&nbsp;&nbsp;&nbsp;答里麻诘问之，奋不顾利害，风纪由是大振。擢河东道廉访副使。隰州村民赛神，<br /><br />&nbsp;&nbsp;&nbsp;&nbsp;因醉殴杀姚甲，为首者乘闹逃去，有司逮同会者系狱，历岁不决。答里麻曰：<br /><br />&nbsp;&nbsp;&nbsp;&nbsp;“杀人者既逃，存亡不可知，此辈皆诖误无罪，而反桎梏耶？”悉纵之。至治元<br /><br />&nbsp;&nbsp;&nbsp;&nbsp;年，帖木迭儿复相，以复仇为事，答里麻辞去。明年，改燕南道廉访副使。开州<br /><br />&nbsp;&nbsp;&nbsp;&nbsp;达鲁花赤石不花歹颇著政绩，同僚忌之，嗾民诬其与民妻俞氏饮。答里麻察知俞<br /><br />&nbsp;&nbsp;&nbsp;&nbsp;氏乃八十老妪，石不花歹实不与饮酒，于是抵诬告者罪，石不花歹复还职。行唐<br /><br />&nbsp;&nbsp;&nbsp;&nbsp;县民斫桑道侧，偶有人借斧削其杖，其人夜持杖劫民财，事觉，并逮斧主与盗同<br /><br />&nbsp;&nbsp;&nbsp;&nbsp;下狱。答里麻原其未尝知情，即纵之。深州民媪怒殴儿妇死，妇方抱其子，子亦<br /><br />&nbsp;&nbsp;&nbsp;&nbsp;误触死。媪年七十，同僚议免刑，答里麻不可，曰：“国制，罪人七十免刑，为<br /><br />&nbsp;&nbsp;&nbsp;&nbsp;其血气已衰，不任刑也。媪既能杀二人，何谓衰老？”卒死狱中。至治元年，除<br /><br />&nbsp;&nbsp;&nbsp;&nbsp;济宁路总管，兴学劝农，百废具修，府无停事。济阳县有牧童持铁连结击野雀，<br /><br />&nbsp;&nbsp;&nbsp;&nbsp;误杀同牧者，系狱数岁。答里麻曰：“小儿误杀同牧者，实无杀人意，难以定罪。”<br /><br />&nbsp;&nbsp;&nbsp;&nbsp;罚铜遣之。泰定元年，升福建廉访使。朝廷遣宦官伯颜催督绣段，横取民财，宣<br /><br />&nbsp;&nbsp;&nbsp;&nbsp;政院判官术邻亦取赂于富僧，答里麻皆劾之。迁浙西廉访使。会文宗发江陵，阿<br /><br />&nbsp;&nbsp;&nbsp;&nbsp;儿哈秃来谕旨，求赂不获，还谮于朝，召至京，处以重罪。比至，帝怒解，迁上<br /><br />&nbsp;&nbsp;&nbsp;&nbsp;都同知留守。<br /><br />&nbsp;&nbsp;&nbsp;&nbsp;天历二年八月，明宗崩，文宗入正大统，使者旁午。答里麻朝暮尽力，事无<br /><br />&nbsp;&nbsp;&nbsp;&nbsp;缺失，帝特赐锦衣以嘉之。天历三年，迁淮东廉访使。明年，召拜刑部尚书。国<br /><br />&nbsp;&nbsp;&nbsp;&nbsp;制，新君即位，必赐诸王、驸马、妃主及宿卫官吏金帛。答里麻曰：“必唱名给<br /><br />&nbsp;&nbsp;&nbsp;&nbsp;散，无虚增之数。”国费大省，帝复赐黄金腰带以旌其能。元统元年，升辽阳行<br /><br />&nbsp;&nbsp;&nbsp;&nbsp;省参知政事。高丽国使朝京，道过辽阳，谒省官，各奉布四匹、书一幅，用征东<br /><br />&nbsp;&nbsp;&nbsp;&nbsp;省印封之。答里麻诘其使曰：“国制，设印以署公牍、防奸伪，何为封私书？况<br /><br />&nbsp;&nbsp;&nbsp;&nbsp;汝出国时，我尚在京，未为辽阳省官，今何故有书遗我？汝君臣何欺诈如是耶？”<br /><br />&nbsp;&nbsp;&nbsp;&nbsp;使辞屈，还其书与布。元统三年，迁山东廉访使。时山东盗起，陈马骡及新李白<br /><br />&nbsp;&nbsp;&nbsp;&nbsp;昼杀掠。答里麻以为官吏贪污所致，先劾去之而后上擒贼方略。朝廷嘉纳之，即<br /><br />&nbsp;&nbsp;&nbsp;&nbsp;遣兵擒获，齐鲁以安。除大都路留守。帝宴大臣于延春阁，特赐答里麻白鹰以表<br /><br />&nbsp;&nbsp;&nbsp;&nbsp;其贞廉。帝尝命答里麻修七星堂，先是，修缮必用赤绿金银装饰，答里麻独务朴<br /><br />&nbsp;&nbsp;&nbsp;&nbsp;素，令画工图山林景物，左右年少皆不然。是岁秋，车驾自上京还，入观之，乃<br /><br />&nbsp;&nbsp;&nbsp;&nbsp;大喜，以手抚壁叹曰：“有心哉，留守也！”赐白金五十两、锦衣一袭。至正六<br /><br />&nbsp;&nbsp;&nbsp;&nbsp;年，升河南行省右丞，改翰林学士承旨。至正七年，迁陕西行台中丞，时年六十<br /><br />&nbsp;&nbsp;&nbsp;&nbsp;九。致事后，召商议中书平章政事，不拜，全俸优养终身。<br /><br />&nbsp;&nbsp;&nbsp;&nbsp;○月鲁帖木儿<br /><br />&nbsp;&nbsp;&nbsp;&nbsp;月鲁帖木儿，卜领勤多礼伯台氏。曾祖贵裕，事太祖，为管领怯怜口怯薛官。<br /><br />&nbsp;&nbsp;&nbsp;&nbsp;祖合剌，袭父职，事世祖。父普兰奚，由宿卫为中书右司员外郎，与丞相哈剌哈<br /><br />&nbsp;&nbsp;&nbsp;&nbsp;孙建议迎立武宗，累迁至山北辽东道肃政廉访使。月鲁帖木儿幼警颖，读书强记，<br /><br />&nbsp;&nbsp;&nbsp;&nbsp;m傥有大志。年十二，成宗命与哈剌哈孙之子脱欢同入国学。仁宗时入宿卫，一<br /><br />&nbsp;&nbsp;&nbsp;&nbsp;日，帝顾问左右曰：“斯人容貌不凡，谁之子耶？”左右忘其父名，月鲁帖木儿<br /><br />&nbsp;&nbsp;&nbsp;&nbsp;即对曰：“臣父普兰奚也。”帝曰：“汝父赞谋以定国难，朕未尝忘。”因命脱<br /><br />&nbsp;&nbsp;&nbsp;&nbsp;忽台传旨四怯薛撒火孙，令常侍禁廷，毋止其入。哈剌哈孙欲用为中书蒙古必<br /><br />&nbsp;&nbsp;&nbsp;&nbsp;^赤，辄辞焉。哈剌哈孙曰：“汝年幼，欲何为乎？”对曰：“欲为御史尔。”<br /><br />&nbsp;&nbsp;&nbsp;&nbsp;人壮其志。久之，遂拜监察御史，巡按上都，劾奏太师、右丞相帖木迭儿受张弼<br /><br />&nbsp;&nbsp;&nbsp;&nbsp;赇六万贯，贷死。帝怒，碎太师印，赐月鲁帖木儿钞万贯，除兵部郎中，拜殿中<br /><br />&nbsp;&nbsp;&nbsp;&nbsp;侍御史。迁给事中、左侍仪、同修起居注。寻为右司郎中，赐坐便殿，帝顾左右<br /><br />&nbsp;&nbsp;&nbsp;&nbsp;谓曰：“月鲁帖木儿识量明远，可大用者也。”他日，帝语近臣曰：“朕闻前代<br /><br />&nbsp;&nbsp;&nbsp;&nbsp;皆有太上皇之号，今皇太子且长，可居大位，朕欲为太上皇，与若等游观西山以<br /><br />&nbsp;&nbsp;&nbsp;&nbsp;终天年。”御史中丞蛮子、翰林学士明里董阿皆称善。月鲁帖木儿独起拜曰：<br /><br />&nbsp;&nbsp;&nbsp;&nbsp;“臣闻昔之所谓太上皇，若唐玄宗、宋徽宗，皆当祸乱，不得已而为之者也。愿<br /><br />&nbsp;&nbsp;&nbsp;&nbsp;陛下正大位，以保万世无疆之业，前代虚名，何足慕哉！”帝善其对。<br /><br />&nbsp;&nbsp;&nbsp;&nbsp;仁宗崩，帖木迭儿复入中书，据相位。参议乞失监以受人金带系狱，帖木迭<br /><br />&nbsp;&nbsp;&nbsp;&nbsp;儿乃使乞失监诉月鲁帖木儿为御史时诬丞相受赇。皇太后命丞相哈散等即徽政院<br /><br />&nbsp;&nbsp;&nbsp;&nbsp;推问不实，事遂释。帖木迭儿乃奏以月鲁帖木儿为山东盐运司副使，降亚中大夫<br /><br />&nbsp;&nbsp;&nbsp;&nbsp;为承事郎，期月间盐课增以万计。丁外艰，扶丧西还。擢山南江北道肃政廉访副<br /><br />&nbsp;&nbsp;&nbsp;&nbsp;使。泰定初，迁汴梁路总管，再调总管武昌，以养亲不赴。致和元年，河南行省<br /><br />&nbsp;&nbsp;&nbsp;&nbsp;平章伯颜矫制起月鲁帖木儿为本省参知政事，共议起兵。月鲁帖木儿固辞曰：<br /><br />&nbsp;&nbsp;&nbsp;&nbsp;“皇子北还，问参政受命何人，则将何辞以对？”伯颜怒。会明里董阿迓皇子过<br /><br />&nbsp;&nbsp;&nbsp;&nbsp;河南，而月鲁帖木儿为御史时尝劾其娶娼女冒受封，明里董阿因说伯颜收之，丞<br /><br />&nbsp;&nbsp;&nbsp;&nbsp;相别不花亦与之有隙，乃谪月鲁帖木儿乾宁安抚司安置。至顺四年，移置雷州。<br /><br />&nbsp;&nbsp;&nbsp;&nbsp;至元六年，顺帝召之还。至正二年，入觐，帝欲留之，以母丧未葬辞。四年，<br /><br />&nbsp;&nbsp;&nbsp;&nbsp;乃起同知将作院事。寻除大宗正府也可札鲁花赤。九年，由太医院使拜翰林学士<br /><br />&nbsp;&nbsp;&nbsp;&nbsp;承旨、知经筵事。进读之际，引援经史，一本于王道，帝嘉纳焉。十二年，江南<br /><br />&nbsp;&nbsp;&nbsp;&nbsp;诸郡盗贼充斥，诏拜月鲁帖木儿平章政事，行省江浙，因言于丞相脱脱曰：“守<br /><br />&nbsp;&nbsp;&nbsp;&nbsp;御江南，为计已缓，若得从权行事，犹有可为。”不从。陛辞，赐尚酝、御衣、<br /><br />&nbsp;&nbsp;&nbsp;&nbsp;弓矢、甲胄、卫卒十人、钞万五千贯以行。比至镇，引僚属集父老询守备之方，<br /><br />&nbsp;&nbsp;&nbsp;&nbsp;招募民兵数千人，号令明肃。统师次建德，获首贼何福斩于市，遂复淳安等县，<br /><br />&nbsp;&nbsp;&nbsp;&nbsp;俘获万余人，复业者三万余家。是年七月，次徽州，以疾卒于军中。<br /><br />&nbsp;&nbsp;&nbsp;&nbsp;○卜颜铁木儿<br /><br />&nbsp;&nbsp;&nbsp;&nbsp;卜颜铁木儿，字珍卿，唐兀吾密氏。性明锐倜傥，早备宿卫，历事武宗、仁<br /><br />&nbsp;&nbsp;&nbsp;&nbsp;宗、英宗。天历初，由太常署丞拜监察御史，升殿中侍御史，累除大都路达鲁花<br /><br />&nbsp;&nbsp;&nbsp;&nbsp;赤、都转运盐使、肃政廉访使，由行中书省参知政事升左右丞，擢行御史台中丞，<br /><br />&nbsp;&nbsp;&nbsp;&nbsp;遂拜江浙行省平章政事。至正十二年春，蕲、黄贼徐寿辉遣兵陷湖广，侵江东、<br /><br />&nbsp;&nbsp;&nbsp;&nbsp;西，诏卜颜铁木儿率军讨之。卜颜铁木儿益募壮健为兵，得骁勇士三千人、战舰<br /><br />&nbsp;&nbsp;&nbsp;&nbsp;三百艘。时湖广平章政事也先帖木儿、江西平章政事星吉、江南行台御史中丞蛮<br /><br />&nbsp;&nbsp;&nbsp;&nbsp;子海牙皆以兵驻太平，宿留不进。卜颜帖木儿至，乃与俱前。贼方聚丁家洲，官<br /><br />&nbsp;&nbsp;&nbsp;&nbsp;军猝与遇，奋击败之，遂复铜陵县，擒其贼帅，复池州。遂分遣万户普贤奴屯阳<br /><br />&nbsp;&nbsp;&nbsp;&nbsp;陵，王建中屯白面渡，闾儿讨无为州，而自率镇抚不花、万户明安驻池口，以防<br /><br />&nbsp;&nbsp;&nbsp;&nbsp;遏上流，为之节度。已而江州再陷，星吉死之。蛮子海牙及威顺王宽彻普化军俱<br /><br />&nbsp;&nbsp;&nbsp;&nbsp;溃而东。安庆被围益急，遣使来求援。诸将皆欲自守信地，卜颜铁木儿曰：“何<br /><br />&nbsp;&nbsp;&nbsp;&nbsp;言之不忠耶！安庆与池止隔一水，今安庆固守，是其节也，而救患之义，我其可<br /><br />&nbsp;&nbsp;&nbsp;&nbsp;缓。且上流官军虽溃，然皆百战之余，所乏者钱谷器具而已，吾受命总兵，其可<br /><br />&nbsp;&nbsp;&nbsp;&nbsp;视之而不恤哉！”即大发帑藏以周之，溃军皆大集，而两军之势复振，安庆之围<br /><br />&nbsp;&nbsp;&nbsp;&nbsp;遂解。<br /><br />&nbsp;&nbsp;&nbsp;&nbsp;十三年三月，贼众复来攻池州，众且十万，诸县皆应之。卜颜帖木儿会诸将<br /><br />&nbsp;&nbsp;&nbsp;&nbsp;谋曰：“贼表里连结，若俟其筑垒成而坐食诸县之粟，破之实难。今新至疲弊，<br /><br />&nbsp;&nbsp;&nbsp;&nbsp;如乘其骄惰，尽锐攻之，则顷刻之间功可成矣。”众曰：“诺。”遂分番与战，<br /><br />&nbsp;&nbsp;&nbsp;&nbsp;果大败之，擒其伪帅，俘斩无算，诸县复平，遂乘胜率舟师以进。五月，与战于<br /><br />&nbsp;&nbsp;&nbsp;&nbsp;望江，又战小孤山及彭泽，又战龙开河，皆破走之。进复江州，留兵守之。七月，<br /><br />&nbsp;&nbsp;&nbsp;&nbsp;进兵攻蕲州，擒其伪帅邹普泰，遂克其城。进兵道士，焚其栅，抵兰溪口。贼<br /><br />&nbsp;&nbsp;&nbsp;&nbsp;之巢曰黄连寨，又克而歼之。分兵平两巴河，于是江路始通。十一月，与蛮子海<br /><br />&nbsp;&nbsp;&nbsp;&nbsp;牙、四川行省参知政事哈临秃、左丞桑秃失里、西宁王牙罕沙军合，而湖广左丞<br /><br />&nbsp;&nbsp;&nbsp;&nbsp;伯颜不花等军皆会。十二月，分道进攻蕲水县，拔其伪都，获伪将相而下四百余<br /><br />&nbsp;&nbsp;&nbsp;&nbsp;人，徐寿辉仅以身免。以功诏赐上尊、黄金带。时丞相脱脱方总戎南征，闻诸贼<br /><br />&nbsp;&nbsp;&nbsp;&nbsp;皆已破，乃檄伯颜不花征淮东，蛮子海牙守裕溪口，威顺王还武昌，而卜颜铁木<br /><br />&nbsp;&nbsp;&nbsp;&nbsp;儿独控长江。十六年六月，复以军守池州。十一月，卒。<br /><br />&nbsp;&nbsp;&nbsp;&nbsp;卜颜铁木儿持身廉介，人不敢干以私，其为将，所过不受礼遗宴犒，民不知<br /><br />&nbsp;&nbsp;&nbsp;&nbsp;有兵。性至孝，幼养于叔父阿术，事之如亲父。常乘花马，时称为花马儿平章云。<br /><br />&nbsp;&nbsp;&nbsp;&nbsp;○星吉<br /><br />&nbsp;&nbsp;&nbsp;&nbsp;星吉，字吉甫，河西人。曾祖朵吉，祖搠思吉朵而只，父搠思吉，世事太祖、<br /><br />&nbsp;&nbsp;&nbsp;&nbsp;宪宗、世祖为怯里马赤。星吉少给事仁宗潜邸，以精敏称。至治初，授中尚监，<br /><br />&nbsp;&nbsp;&nbsp;&nbsp;改右侍仪，兼修起居注。拜监察御史，有直声。自是十五迁为宣政院使，出为江<br /><br />&nbsp;&nbsp;&nbsp;&nbsp;南行御史台御史大夫。时承平日久，内外方以观望为政，星吉独持风裁，御史行<br /><br />&nbsp;&nbsp;&nbsp;&nbsp;部，必敕厉而遣之。湖东佥事三宝住，儒者也，性廉介，所至搏贪猾无所贷。御<br /><br />&nbsp;&nbsp;&nbsp;&nbsp;史有以自私请者，拒不纳，则诬以事劾之。章至，星吉怒曰：“若人之廉，孰不<br /><br />&nbsp;&nbsp;&nbsp;&nbsp;知之，乃敢为是言耶！”即奏杖御史而白其诬。执政者恶之，移湖广行省平章政<br /><br />&nbsp;&nbsp;&nbsp;&nbsp;事。湖广地连江北，威顺王岁尝出猎，民病之。又起广乐园，多萃名倡巨贾以网<br /><br />&nbsp;&nbsp;&nbsp;&nbsp;大利，有司莫敢忤。星吉至，谒王，王阖中门，启左扉，召以入。星吉引绳床坐<br /><br />&nbsp;&nbsp;&nbsp;&nbsp;王中门西，言曰：“吾受天子命来作牧，非王私臣也，焉得由不正之道入乎！”<br /><br />&nbsp;&nbsp;&nbsp;&nbsp;阍者惧，入告王，王命启中门。星吉入，责王曰：“王帝室之懿，古之所谓伯父<br /><br />&nbsp;&nbsp;&nbsp;&nbsp;叔父者也。今德音不闻，而骋猎宣淫，贾怨于下，恐非所以自贻多福也。”王急<br /><br />&nbsp;&nbsp;&nbsp;&nbsp;握星吉手谢之，为悉罢其所为。有胡僧曰小住持者，服三品命，恃宠横甚，数以<br /><br />&nbsp;&nbsp;&nbsp;&nbsp;事凌轹官府。星吉命掩捕之，得妻妾女乐妇女十有八人，狱具，罪而籍之，由是<br /><br />&nbsp;&nbsp;&nbsp;&nbsp;豪强敛手，贫弱称快。<br /><br />&nbsp;&nbsp;&nbsp;&nbsp;至正十一年，汝、颍妖贼起，会僚属议之，或曰：“有郑万户，老将也，宜<br /><br />&nbsp;&nbsp;&nbsp;&nbsp;起而用之。”星吉乃命募士兵，完城池，修器械，严巡警，悉以其事属郑。贼闻<br /><br />&nbsp;&nbsp;&nbsp;&nbsp;之，遣其党二千来约降。星吉与郑谋曰：“此诈也，然降而却之，于是为不宜，<br /><br />&nbsp;&nbsp;&nbsp;&nbsp;宜受而审之可也。”果得其情，乃歼之，械其渠魁数十人以俟命。适有旨召为大<br /><br />&nbsp;&nbsp;&nbsp;&nbsp;司农。同僚受贼赂，且嫉其功，乃诬郑罪，释其所械者。明日，贼大至，内外响<br /><br />&nbsp;&nbsp;&nbsp;&nbsp;应，城遂陷。武昌之人骈首夜泣曰：“大夫不去，吾岂为俘囚乎？”星吉既入见，<br /><br />&nbsp;&nbsp;&nbsp;&nbsp;具陈贼本末。帝大喜，命赐食。时宰不悦，奏为江西行省平章政事，员外置。星<br /><br />&nbsp;&nbsp;&nbsp;&nbsp;吉至江东，诏令守江州。时江州已陷，贼据池阳。太平官军止有三百人，贼号百<br /><br />&nbsp;&nbsp;&nbsp;&nbsp;万，众皆欲走。星吉曰：“畏贼而逃，非勇也；坐而待攻，非智也。汝等皆有妻<br /><br />&nbsp;&nbsp;&nbsp;&nbsp;子财物，纵逃其可免乎？”乃贷富人钱，募人为兵。先是，行台募兵，人给百五<br /><br />&nbsp;&nbsp;&nbsp;&nbsp;十千，无应者。至是，星吉募兵，人五十千，从争赴之，一日得三千人。乃具舟<br /><br />&nbsp;&nbsp;&nbsp;&nbsp;楫直趋铜陵，克之。又破贼白马湾。贼败走，分兵蹑之，抵白湄。贼穷急，回拒<br /><br />&nbsp;&nbsp;&nbsp;&nbsp;官军，官军乘胜奋击，贼尽殪，擒其渠魁周驴，夺船六百艘，军声大振，遂复池<br /><br />&nbsp;&nbsp;&nbsp;&nbsp;州。乃命诸将分道讨贼，复石埭诸县。贼复来攻，命王惟恭列阵当之，锋始交，<br /><br />&nbsp;&nbsp;&nbsp;&nbsp;出小舰从旁横击，大破走之，进据清水湾。伺者告贼舰至自上流，顺风举帆，众<br /><br />&nbsp;&nbsp;&nbsp;&nbsp;且数十倍，诸将失色。星吉曰：“无伤也，风势盛，彼仓卒必不得泊，但伏横港<br /><br />&nbsp;&nbsp;&nbsp;&nbsp;中偃旗以待，俟过而击之，无不胜矣。”风怒水驶，贼奄忽而过，乃命举旗张帆<br /><br />&nbsp;&nbsp;&nbsp;&nbsp;鼓噪而薄之，官军殊死战，风反为我用，又大破之。时贼久围安庆，捷闻，遽烧<br /><br />&nbsp;&nbsp;&nbsp;&nbsp;营走。进复湖口县，克江州，留兵守之。命王惟恭栅小孤山，而星吉自据番阳口，<br /><br />&nbsp;&nbsp;&nbsp;&nbsp;缀江湖要冲以图恢复。<br /><br />&nbsp;&nbsp;&nbsp;&nbsp;时湖广已陷，江西被围，淮、浙亦多故，卒无继援之者，日久粮益乏，士卒<br /><br />&nbsp;&nbsp;&nbsp;&nbsp;咸困。或曰：“东南完实，盍因粮以图再举乎？”星吉曰：“吾受命守江西，必<br /><br />&nbsp;&nbsp;&nbsp;&nbsp;死于此。”众莫敢复言。有顷，贼乘大船四集，来攻我军，取蒹苇编为大筏，塞<br /><br />&nbsp;&nbsp;&nbsp;&nbsp;上下流火之。我军力战，众死且尽。星吉之从子伯不华与亲兵数十人死之。星吉<br /><br />&nbsp;&nbsp;&nbsp;&nbsp;犹坚坐不动。贼发矢射星吉，乃昏仆。贼素闻星吉名，不忍害，舁置密室中，至<br /><br />&nbsp;&nbsp;&nbsp;&nbsp;旦乃苏。贼罗拜，争馈以食。星吉斥之，遂不复食。凡七日，乃自力而起，北面<br /><br />&nbsp;&nbsp;&nbsp;&nbsp;再拜曰：“臣力竭矣。”遂绝，年五十七。<br /><br />&nbsp;&nbsp;&nbsp;&nbsp;星吉为人公廉明决，及在军中，能与将士同甘苦，以忠义感激人心，故能以<br /><br />&nbsp;&nbsp;&nbsp;&nbsp;少击众、得人死力云。<br /><br />&nbsp;&nbsp;&nbsp;&nbsp;○福寿<br /><br />&nbsp;&nbsp;&nbsp;&nbsp;福寿，唐兀人。幼俊茂，知读书，尤善应对。既长，入备环卫，用年劳授长<br /><br />&nbsp;&nbsp;&nbsp;&nbsp;宁寺少卿，改引进使，升知侍仪使，进正使。出为饶州路达鲁花赤，擢淮西廉访<br /><br />&nbsp;&nbsp;&nbsp;&nbsp;副使。入为工部侍郎，佥太常礼仪院事，拜监察御史，改户部侍郎，升尚书，出<br /><br />&nbsp;&nbsp;&nbsp;&nbsp;为燕南廉访使，又五迁为同知枢密院事。至正十一年，颍州以贼反告，时车驾在<br /><br />&nbsp;&nbsp;&nbsp;&nbsp;上都，朝堂皆犹豫未决，欲驿奏以待命。福寿独以谓“比使得请还，则事有弗及<br /><br />&nbsp;&nbsp;&nbsp;&nbsp;矣”。于是决议调兵五百，遣卫官哈剌章、忻都、怯来讨之而后以闻。顺帝善其<br /><br />&nbsp;&nbsp;&nbsp;&nbsp;处事得宜，明年，改也可札鲁忽赤。未几，出为淮南行省平章政事。是时濠、泗<br /><br />&nbsp;&nbsp;&nbsp;&nbsp;俱已陷，师久无功。福寿至，督战甚急，而上游贼势甚汹涌，福寿乃议筑石头，<br /><br />&nbsp;&nbsp;&nbsp;&nbsp;断江面，守御有方，众恃以为固。<br /><br />&nbsp;&nbsp;&nbsp;&nbsp;十五年，迁江南行台御史大夫。先是，集庆尝有警，阿鲁灰以湖广平章政事<br /><br />&nbsp;&nbsp;&nbsp;&nbsp;将苗军来援，事平，其军镇扬州。而阿鲁灰御军无纪律，苗蛮素犷悍，日事杀虏，<br /><br />&nbsp;&nbsp;&nbsp;&nbsp;莫能治。俄而苗军杀阿鲁灰以叛，而集庆之援遂绝。及高邮、庐、和等州相继沦<br /><br />&nbsp;&nbsp;&nbsp;&nbsp;陷，而集庆势益孤，人心益震恐，且仓库无积蓄，计未知所出，于是民乃愿为兵<br /><br />&nbsp;&nbsp;&nbsp;&nbsp;以自守。福寿因下令民多赀者皆助以粮饷，激厉士众，为完守计。朝廷知其劳，<br /><br />&nbsp;&nbsp;&nbsp;&nbsp;数赏赉焉。十六年三月，大明兵围集庆，福寿数督兵出战，尽闭诸城门，独开东<br /><br />&nbsp;&nbsp;&nbsp;&nbsp;门以通出入，而城中势不复能支，城遂破。百司皆奔溃，福寿乃独据胡床坐凤凰<br /><br />&nbsp;&nbsp;&nbsp;&nbsp;台下，指麾左右。或劝之去，叱之曰：“吾为国家重臣，城存则生，城破则死，<br /><br />&nbsp;&nbsp;&nbsp;&nbsp;尚安往哉！”达鲁花赤达尼达思见其独坐若有所为者，从问所决，留弗去。俄而<br /><br />&nbsp;&nbsp;&nbsp;&nbsp;乱兵四集，福寿遂遇害，不知所在，达尼达思亦死之。又同时死者，有治书侍御<br /><br />&nbsp;&nbsp;&nbsp;&nbsp;史贺方。达尼达思字思明。贺方字伯京，晋宁人，以文学名。<br /><br />&nbsp;&nbsp;&nbsp;&nbsp;事闻，朝廷赠福寿金紫光禄大夫、江浙行省左丞相、上柱国，追封卫国公，<br /><br />&nbsp;&nbsp;&nbsp;&nbsp;谥忠肃。<br /><br />&nbsp;&nbsp;&nbsp;&nbsp;○道童<br /><br />&nbsp;&nbsp;&nbsp;&nbsp;道童，高昌人，自号石岩。性深沉寡言。以世胄入官，授直省舍人，历官清<br /><br />&nbsp;&nbsp;&nbsp;&nbsp;显，素负能名。调信州路总管，移平江，皆以善政称。至正元年，迁大都路达鲁<br /><br />&nbsp;&nbsp;&nbsp;&nbsp;花赤，出为江浙行省参知政事，寻召参政中书，顷之，又出为江浙行省右丞，遂<br /><br />&nbsp;&nbsp;&nbsp;&nbsp;升本省平章政事。十一年，诏仍以平章政事行省江西。是年，贼起蕲、黄，平章<br /><br />&nbsp;&nbsp;&nbsp;&nbsp;政事秃坚理不花将兵捍江州。既而土寇蜂起，道童素不知兵事，仓皇无所措。左<br /><br />&nbsp;&nbsp;&nbsp;&nbsp;右司郎中普颜不花曰：“今贼势冲突，城中无备，万一失守，奈何？有章伯颜左<br /><br />&nbsp;&nbsp;&nbsp;&nbsp;丞者，致仕居抚州，其人熟知军务，宜以便宜礼请之，使署本省左丞事，专任调<br /><br />&nbsp;&nbsp;&nbsp;&nbsp;遣军旅，庶几事有可济。”道童从其言，而伯颜亦欣然为起，曰：“此正我报国<br /><br />&nbsp;&nbsp;&nbsp;&nbsp;之秋也。”至则与普颜不花设御敌计甚悉。明年正月，湖广陷，秃坚里不花由江<br /><br />&nbsp;&nbsp;&nbsp;&nbsp;州遁还。二月，普颜不花将兵往江州，至石头渡，遇贼战败，道童闻之大恐，即<br /><br />&nbsp;&nbsp;&nbsp;&nbsp;怀省印遁走。普颜不花还，与伯颜定为城守之计。后数日，道童始自南昌民家来<br /><br />&nbsp;&nbsp;&nbsp;&nbsp;归，遂议分门各守以备敌。三月，贼众来围城。城中置各厢官及各巷长，昼夕坚<br /><br />&nbsp;&nbsp;&nbsp;&nbsp;守，众心翕然。而道童素恤民，能任人，有功者必赏，无功或不加罪，故多为之<br /><br />&nbsp;&nbsp;&nbsp;&nbsp;用。贼围城凡两月，而民无离志。道童密召死士数千人，面涂以青，额抹黄布，<br /><br />&nbsp;&nbsp;&nbsp;&nbsp;衣黄衣，为前锋，又别选精锐数千为中军，而募助阵者殿后。命万户章妥因卜鲁<br /><br />&nbsp;&nbsp;&nbsp;&nbsp;哈歹领之。夜半，开门伏兵栅下，黎明，钲鼓大震，因奋击贼，贼惊以为神，败<br /><br />&nbsp;&nbsp;&nbsp;&nbsp;走。遂乘胜捣其营，复分兵扫其余党。是时，章伯颜、普颜不花之功居多。伯颜<br /><br />&nbsp;&nbsp;&nbsp;&nbsp;寻以疾卒。朝廷以道童捍城有功，加大司徒、开府，仍赐龙衣御酒。<br /><br />&nbsp;&nbsp;&nbsp;&nbsp;及秋，朝廷命亦怜真班为江西行省左丞相，火你赤为左丞，同将兵来江西。<br /><br />&nbsp;&nbsp;&nbsp;&nbsp;未几，亦怜真班卒，道童属火你赤平富、瑞二州，分镇其地。适岁大旱，公私匮<br /><br />&nbsp;&nbsp;&nbsp;&nbsp;乏，道童乃移咨江浙行省，借米数十万石、盐数十万引，凡军民约三日人籴官米<br /><br />&nbsp;&nbsp;&nbsp;&nbsp;一斗，入昏钞贰贯，又三日买官盐十斤，入昏钞贰贯，民皆便之。由是按堵如故，<br /><br />&nbsp;&nbsp;&nbsp;&nbsp;而贼亦不敢犯其境。十八年夏四月，陈友谅复攻江西城。时火你赤已升平章政事，<br /><br />&nbsp;&nbsp;&nbsp;&nbsp;加营国公，行便宜事，任专兵柄，而素与道童不相能，且贪忍不得将士心，见城<br /><br />&nbsp;&nbsp;&nbsp;&nbsp;且陷，遂夜遁去。道童亦弃城退保抚州路，欲集诸县义兵以图克复，而势已不可<br /><br />&nbsp;&nbsp;&nbsp;&nbsp;为。因叹曰：“我为元朝大臣，官至极品，今城陷不守，尚何面目复见人乎！”<br /><br />&nbsp;&nbsp;&nbsp;&nbsp;适贼追者至，道童欲迎敌，渡水，未登岸，贼众乘之，遂为所害。事闻，赐谥忠<br /><br />&nbsp;&nbsp;&nbsp;&nbsp;烈。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958838);">加入书签</a><a
                        href="958819.html">上一页</a>&larr;<a href="index.html">返回列表</a>&rarr;<a
                            href="958870.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958819.html"; var next_page = "958870.html"; var index_page = "index.html"; var sortid = "9"; var article_id = "14699"; var chapter_id = "958838"; var articlename = "元史"; var chaptername = " 卷一百四十四 列传第三十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>