<!DOCTYPE html>
<html>
<head>
<meta charset="gbk" />
<title>元史- 卷一百九十五 列传第八十二-在线阅读-哈西文学网</title>
<meta name="keywords" content="宋濂，元史， 卷一百九十五 列传第八十二全文， 卷一百九十五 列传第八十二在线阅读 哈西文学网" />
<meta name="description" content="哈西文学网提供宋濂的元史  卷一百九十五 列传第八十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961226.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961226.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十五 列传第八十二</h1>
            <div class="link xb">
                <a href="961200.html">上一页</a>&larr;<a href="index.html">返回列表</a>&rarr;<a
                    href="961252.html">下一页</a></div>			
            <div id="BookText">&nbsp;&nbsp;&nbsp;&nbsp;◎忠义三<br /><br />&nbsp;&nbsp;&nbsp;&nbsp;伯颜不花的斤，字苍崖，畏吾儿氏，驸马都尉、中书丞相、封高昌王雪雪的<br /><br />&nbsp;&nbsp;&nbsp;&nbsp;斤之孙，驸马都尉、江浙行省丞相、封荆南王朵尔的斤之子也。倜傥好学，晓音<br /><br />&nbsp;&nbsp;&nbsp;&nbsp;律。初用父荫，同知信州路事，又移建德路。会徽寇犯遂安，伯颜不花的斤将义<br /><br />&nbsp;&nbsp;&nbsp;&nbsp;兵平之，又擒淳安叛贼方清之，以功升本路总管。至正十六年，授衢州路达鲁花<br /><br />&nbsp;&nbsp;&nbsp;&nbsp;赤。明年，行枢密院判官阿鲁灰引兵经衢州，军无纪律，所过辄大剽掠。伯颜不<br /><br />&nbsp;&nbsp;&nbsp;&nbsp;花的斤曰：“阿鲁灰以官军而为民患，此国贼也，可纵之乎！”乃帅兵逐之出境，<br /><br />&nbsp;&nbsp;&nbsp;&nbsp;郡赖以宁。升浙东都元帅，守御衢州。顷之，擢江东道廉访副使，阶中大夫。<br /><br />&nbsp;&nbsp;&nbsp;&nbsp;十八年二月，江西陈友谅遣贼党王奉国等，号二十万，寇信州。明年正月，<br /><br />&nbsp;&nbsp;&nbsp;&nbsp;伯颜不花的斤自衢引兵援焉。及至，遇奉国城东，力战，破走之。时镇南王子大<br /><br />&nbsp;&nbsp;&nbsp;&nbsp;圣奴、枢密院判官席闰等屯兵城中，闻伯颜不花的斤至，争开门出迎，罗拜马前。<br /><br />&nbsp;&nbsp;&nbsp;&nbsp;伯颜不花的斤登城四顾，誓以破贼自许。后数日，贼复来攻城，伯颜不花的斤大<br /><br />&nbsp;&nbsp;&nbsp;&nbsp;飨士卒，约曰：“今日破贼，不用命者斩！”乃命大都闾将阿速诸军及民义为左<br /><br />&nbsp;&nbsp;&nbsp;&nbsp;翼，出南门；高义、范则忠将信阳一军为右翼，出北门；自与忽都不花将沿海诸<br /><br />&nbsp;&nbsp;&nbsp;&nbsp;军为中军，出西门。部伍既整，因奋击入贼营，斩首数千级，贼乱，几擒奉国。<br /><br />&nbsp;&nbsp;&nbsp;&nbsp;适贼将突至，我军入其营者咸没，其势将殆，忽都不花复勒兵力战，大破之。二<br /><br />&nbsp;&nbsp;&nbsp;&nbsp;月，友谅弟友德营于城东，绕城植木栅，攻我益急。又遣伪万户周伯嘉来说降，<br /><br />&nbsp;&nbsp;&nbsp;&nbsp;高义潜与之通，绐忽都不花等，谓与奉国相见则兵衅可解。忽都不花信之，率则<br /><br />&nbsp;&nbsp;&nbsp;&nbsp;忠等十人往见，奉国囚之不遣。明日，奉国令高义以计来诱伯颜不花的斤，时伯<br /><br />&nbsp;&nbsp;&nbsp;&nbsp;颜不花的斤坐城上，见高义单骑来，伯颜不花的斤谓曰：“汝诱十帅，无一人还，<br /><br />&nbsp;&nbsp;&nbsp;&nbsp;今复来诱我耶？我头可断，足不可移！”乃数其罪，斩之。由是日夜与贼鏖战，<br /><br />&nbsp;&nbsp;&nbsp;&nbsp;粮竭矢尽，而气不少衰。夏四月，有大呼于城下者，曰：“有诏。”参谋海鲁丁<br /><br />&nbsp;&nbsp;&nbsp;&nbsp;临城问之曰：“何来？”曰：“江西来。”海鲁丁曰：“如此，乃贼耳。吾元朝<br /><br />&nbsp;&nbsp;&nbsp;&nbsp;臣子，可受尔伪诏乎？”呼者曰：“我主闻信州久不下，知尔忠义，故来诏。尔<br /><br />&nbsp;&nbsp;&nbsp;&nbsp;徒守空城，欲何为耶？”海鲁丁曰：“汝闻张睢阳事乎？”伪使者不答而去。伯<br /><br />&nbsp;&nbsp;&nbsp;&nbsp;颜不花的斤笑曰：“贼欲我降尔。城存与存，城亡与亡，吾计之熟矣。”时军民<br /><br />&nbsp;&nbsp;&nbsp;&nbsp;唯食草苗茶纸，既尽，括靴底煮食之，又尽，掘鼠罗雀，及杀老弱以食。五月，<br /><br />&nbsp;&nbsp;&nbsp;&nbsp;大破贼兵。六月，奉国亲来攻城，昼夜不息者逾旬。贼皆穴地百余所，或鱼贯梯<br /><br />&nbsp;&nbsp;&nbsp;&nbsp;城而上。伯颜不花的斤登城，麾兵拒之。已而士卒力疲，不能战，万户顾马儿以<br /><br />&nbsp;&nbsp;&nbsp;&nbsp;城叛，城遂陷。席闰出降，大圣奴、海鲁丁皆死之，伯颜不花的斤力战不胜，遂<br /><br />&nbsp;&nbsp;&nbsp;&nbsp;自刎。其部将蔡诚，尽杀妻子，及蒋广奋力巷战。诚遇害死，广为奉国所执，爱<br /><br />&nbsp;&nbsp;&nbsp;&nbsp;广勇敢，使之降，广曰：“我宁为忠死，不为降生。汝等草中一盗尔，吾岂屈汝<br /><br />&nbsp;&nbsp;&nbsp;&nbsp;乎！”贼怒，磔广于竿，广大骂而绝。<br /><br />&nbsp;&nbsp;&nbsp;&nbsp;有陈受者，信小民也。伯颜不花的斤知受有膂力，募为义兵。寻战败，为贼<br /><br />&nbsp;&nbsp;&nbsp;&nbsp;擒，痛骂不屈，贼焚杀之。<br /><br />&nbsp;&nbsp;&nbsp;&nbsp;先是，伯颜不花的斤之援信州也，尝南望泣下，曰：“我为天子司宪，视彼<br /><br />&nbsp;&nbsp;&nbsp;&nbsp;城之危急，忍坐视乎！吾知上报天子，下拯生民，余皆无可恤。所念者，太夫人<br /><br />&nbsp;&nbsp;&nbsp;&nbsp;耳。”即日入拜其母鲜于氏曰：“儿今不得事母矣。”母曰：“尔为忠臣，吾即<br /><br />&nbsp;&nbsp;&nbsp;&nbsp;死，复何憾！”鲜于氏，太常典簿枢之女也。伯颜不花的斤因命子也先不花，奉<br /><br />&nbsp;&nbsp;&nbsp;&nbsp;其母间道入福建，以江东廉访司印送行御史台，遂力守孤城而死。朝廷赐谥曰桓<br /><br />&nbsp;&nbsp;&nbsp;&nbsp;敏。<br /><br />&nbsp;&nbsp;&nbsp;&nbsp;樊执敬，字时中，济宁郓城人。性警敏好学，由国子生擢授经郎。尝见帝师<br /><br />&nbsp;&nbsp;&nbsp;&nbsp;不拜，或谂之曰：“帝师，天子素崇重，王公大臣见必俯伏作礼，公独不拜，何<br /><br />&nbsp;&nbsp;&nbsp;&nbsp;也？”执敬曰：“吾孔氏之徒，知尊孔氏而已，何拜异教为？”历官至侍御史。<br /><br />&nbsp;&nbsp;&nbsp;&nbsp;至正七年，擢山南道廉访使，俄移湖北道。十年，授江浙行省参知政事。十二年<br /><br />&nbsp;&nbsp;&nbsp;&nbsp;二月，督海运于平江，卜日将发，官大宴犒于海口。俄有客船自外至，验其券信<br /><br />&nbsp;&nbsp;&nbsp;&nbsp;令入，而不虞其为海寇也。既入港，即纵火鼓噪。时变起仓猝，军民扰乱，贼竟<br /><br />&nbsp;&nbsp;&nbsp;&nbsp;焚舟劫粮以去。执敬既走入昆山，自咎于失防，心郁郁不解。及还省，而昱岭关<br /><br />&nbsp;&nbsp;&nbsp;&nbsp;有警，平章政事月鲁帖木儿引军拒之，贼不得进。月鲁帖木儿俄以疾卒，贼遂犯<br /><br />&nbsp;&nbsp;&nbsp;&nbsp;余杭。执敬时已被命讨贼海上，至是事急，不得舍去，与平章政事定定治事省中，<br /><br />&nbsp;&nbsp;&nbsp;&nbsp;调兵出战，皆不利。掾史苏友龙素抗直有为，进言于执敬曰：“贼且至，城内空<br /><br />&nbsp;&nbsp;&nbsp;&nbsp;虚无备，奈何？”执敬曰：“吾淬砺戈矛，当歼贼以报国，傥或不克，有死而已，<br /><br />&nbsp;&nbsp;&nbsp;&nbsp;何畏哉！”俄报贼已至，执敬遽上马，帅众而出。中途与贼遇，乃射死贼四人，<br /><br />&nbsp;&nbsp;&nbsp;&nbsp;贼又逐之，射死三人。已而贼来方盛，填咽街巷，且纵火，众皆溃去。贼知其无<br /><br />&nbsp;&nbsp;&nbsp;&nbsp;援，呼执敬降，执敬怒叱之曰：“逆贼！守关吏不谨，汝得至此，恨不碎汝万段，<br /><br />&nbsp;&nbsp;&nbsp;&nbsp;何谓降耶！”乃奋刀斫贼，因中枪而堕。从仆田也先驰救之，亦中枪死。事闻，<br /><br />&nbsp;&nbsp;&nbsp;&nbsp;赠翰林学士承旨、荣禄大夫、柱国，追封鲁国公，谥忠烈。<br /><br />&nbsp;&nbsp;&nbsp;&nbsp;全普庵撒里，字子仁，高昌人。初为中书省检校，时太师汪家奴擅权用事，<br /><br />&nbsp;&nbsp;&nbsp;&nbsp;台谏无敢言者，普庵撒里独于众中历数其过，谔谔无惧色。拜监察御史，即首劾<br /><br />&nbsp;&nbsp;&nbsp;&nbsp;汪家奴十罪，乃见黜。然而气节益自振，不以摧衄遂阻，历诋权贵，朝臣莫不畏<br /><br />&nbsp;&nbsp;&nbsp;&nbsp;栗。出为广东廉访使，寻除兵部尚书。未几，授赣州路达鲁花赤。至郡，发摘奸<br /><br />&nbsp;&nbsp;&nbsp;&nbsp;恶，一郡肃然。至正十一年，颍州盗起，即修筑城垒，旬月之间，守御之具毕备。<br /><br />&nbsp;&nbsp;&nbsp;&nbsp;于是发公帑，募勇士，得兵三千人，日练习之，皆可用。属邑有为贼所陷者，往<br /><br />&nbsp;&nbsp;&nbsp;&nbsp;往遣兵复之，境内悉安。十六年，以功拜江西行省参政，分省于赣。十八年，江<br /><br />&nbsp;&nbsp;&nbsp;&nbsp;西下流诸郡皆为陈友谅所据，乃与总管哈海赤戮力同守。友谅遣其将幸文才率兵<br /><br />&nbsp;&nbsp;&nbsp;&nbsp;围赣，使人胁之降。普庵撒里斩其使，日擐甲登城拒之。力战凡四月，兵少食尽，<br /><br />&nbsp;&nbsp;&nbsp;&nbsp;义兵万户马合某沙欲举城降贼，普庵撒里不从，遂自刭。事闻，朝廷赠谥曰儆哀。<br /><br />&nbsp;&nbsp;&nbsp;&nbsp;哈海赤守赣尤有功，城陷之日，贼将胁之使降，哈海赤谓之曰：“与汝战者<br /><br />&nbsp;&nbsp;&nbsp;&nbsp;我也，尔贼毋杀赣民，当速杀我耳。”遂见杀。<br /><br />&nbsp;&nbsp;&nbsp;&nbsp;周镗，字以声，浏阳州人。笃学通《春秋》，登泰定四年进士第，授衡阳县<br /><br />&nbsp;&nbsp;&nbsp;&nbsp;丞，再调大冶县尹。县有豪民，持官府短长，号为难治，镗状若放常而毅然有<br /><br />&nbsp;&nbsp;&nbsp;&nbsp;威不可犯，抑豪强，惠穷民，治行遂为诸县最。累迁国子助教。会修《功臣列传》，<br /><br />&nbsp;&nbsp;&nbsp;&nbsp;擢翰林国史编修官。乃出为四川行省儒学提举，便道还家。无何，盗起，湖南、<br /><br />&nbsp;&nbsp;&nbsp;&nbsp;北郡县皆陷。浏阳无城守，盗至，民皆惊窜。镗告其兄弟使远引，自谓“我受国<br /><br />&nbsp;&nbsp;&nbsp;&nbsp;恩，脱不幸，必死，毋为相累也”。贼至，得镗，欲推以为主，镗唯瞠目厉声大<br /><br />&nbsp;&nbsp;&nbsp;&nbsp;骂，贼知其不可屈。乃杀之。<br /><br />&nbsp;&nbsp;&nbsp;&nbsp;镗同时有谢一鲁字至道者，亦浏阳人。至元乙亥乡贡进士，尝为石林书院山<br /><br />&nbsp;&nbsp;&nbsp;&nbsp;长。贼陷潭州，一鲁奉亲匿岩谷中。官兵复郡邑，亡者稍归，乃还理故业。俄而<br /><br />&nbsp;&nbsp;&nbsp;&nbsp;贼复至，生缚一鲁。一鲁骂贼甚厉，举家咸遇害。<br /><br />&nbsp;&nbsp;&nbsp;&nbsp;聂炳，字韫夫，江夏人。元统元年进士，授承事郎、同知平昌州事。炳蚤孤，<br /><br />&nbsp;&nbsp;&nbsp;&nbsp;其母改适，自平昌还，始知之，即迎其母以归。久之，转宝庆路推官。会峒徭寇<br /><br />&nbsp;&nbsp;&nbsp;&nbsp;边，湖广行省右丞秃赤统兵讨之，屯于武冈，以炳摄分省理问官。悍卒所至掠民<br /><br />&nbsp;&nbsp;&nbsp;&nbsp;为俘，炳言于秃赤，释其无验者数千人。至正十二年，迁知荆门州，才半岁，淮、<br /><br />&nbsp;&nbsp;&nbsp;&nbsp;汉贼起，荆门不守，炳出，募土兵，得众七万，复荆门。又与四川行省平章政事<br /><br />&nbsp;&nbsp;&nbsp;&nbsp;咬住复江陵，其功居多。既而蕲、黄、安陆之贼，其势复振，贼将俞君正合兵来<br /><br />&nbsp;&nbsp;&nbsp;&nbsp;攻荆门，炳率孤军昼夜血战，援绝城陷，为贼所执。极口骂不绝，贼以刀抉其齿<br /><br />&nbsp;&nbsp;&nbsp;&nbsp;尽，乃断左臂而支解之。<br /><br />&nbsp;&nbsp;&nbsp;&nbsp;未几，贼陷潜江县，达鲁花赤明安达尔率勇敢出击，擒其伪将刘万户。进营<br /><br />&nbsp;&nbsp;&nbsp;&nbsp;芦伏，贼众奄至，出斗死，其家歼焉。一子桂山海牙怀印绶去，得免。明安达尔，<br /><br />&nbsp;&nbsp;&nbsp;&nbsp;唐兀氏，字士元，炳同年进士，由宿州判官再转为潜江云。<br /><br />&nbsp;&nbsp;&nbsp;&nbsp;刘耕孙，字存吾，茶陵州人。至顺元年进士，授承事郎、桂阳路临武县尹。<br /><br />&nbsp;&nbsp;&nbsp;&nbsp;临武近蛮獠，耕孙至，召父老告之曰：“吾儒士也，今为汝邑尹，尔父老当体吾<br /><br />&nbsp;&nbsp;&nbsp;&nbsp;教，训其子弟，孝弟力田，暇则事《诗》、《书》，毋自弃以干吾政。”乃为建<br /><br />&nbsp;&nbsp;&nbsp;&nbsp;学校，求民间俊秀教之，设俎豆，习礼让，三年文化大兴。邑有茶课，岁不过五<br /><br />&nbsp;&nbsp;&nbsp;&nbsp;锭，后增至五十锭，耕孙言于朝，除其额。历建德、徽州、瑞州三路推官，所至<br /><br />&nbsp;&nbsp;&nbsp;&nbsp;详谳疑狱，其政绩卓然者甚众。至正十二年春，蕲黄贼攻破湖南。耕孙倾家赀募<br /><br />&nbsp;&nbsp;&nbsp;&nbsp;义丁，以援茶陵，贼至辄却，故茶陵久不失守。十五年，转儒林郎、宁国路推官。<br /><br />&nbsp;&nbsp;&nbsp;&nbsp;岁饥，劝富民发粟赈之，活者万计。会长枪琐南班、程述、谢玺等攻宁国，耕孙<br /><br />&nbsp;&nbsp;&nbsp;&nbsp;分守城西南，日署府事，夜率兵乘城固守。江浙行省遣参知政事吉尼哥儿来援，<br /><br />&nbsp;&nbsp;&nbsp;&nbsp;至则兵已疲矣。城恃有援，不为备。琐南班知之，夜四鼓，引众缘堞而上，城遂<br /><br />&nbsp;&nbsp;&nbsp;&nbsp;陷。耕孙力战遇害。<br /><br />&nbsp;&nbsp;&nbsp;&nbsp;弟焘孙，以国学生下第，授常宁州儒学正。湖南陷，常宁长吏弃城走，民奉<br /><br />&nbsp;&nbsp;&nbsp;&nbsp;印请焘孙为城守，城赖以完者一年。外援俱绝，死之。长子硕，为武昌江夏县鲁<br /><br />&nbsp;&nbsp;&nbsp;&nbsp;湖大使，起义兵援茶陵，亦死之。<br /><br />&nbsp;&nbsp;&nbsp;&nbsp;俞述祖，字绍芳，庆元象山人。由翰林书写考满，调广东元帅府都事，入为<br /><br />&nbsp;&nbsp;&nbsp;&nbsp;国史院编修官，已而出为沔阳府推官。至正十二年，蕲黄贼迫州境，述祖领民兵<br /><br />&nbsp;&nbsp;&nbsp;&nbsp;守绿水洪，并力捍御之。兵力不支，沔阳城陷，民兵悉溃。述祖为贼所执，械至<br /><br />&nbsp;&nbsp;&nbsp;&nbsp;其伪主徐寿辉所，诱之使降。述祖骂不辍，寿辉怒，支解之。有子方五岁，亦死。<br /><br />&nbsp;&nbsp;&nbsp;&nbsp;事闻，赠奉训大夫、礼部郎中、象山县男。<br /><br />&nbsp;&nbsp;&nbsp;&nbsp;桂完泽者，永嘉人。尝从江西左丞李朵儿留京师，得为平江路管军镇抚，为<br /><br />&nbsp;&nbsp;&nbsp;&nbsp;仇家所诉，免官。会贼攻昱岭关，行省遂假前官，令从征。完泽勇于讨贼，凡再<br /><br />&nbsp;&nbsp;&nbsp;&nbsp;战关下，皆胜。寻又与贼斗，为所执，其妻弟金德亦被擒，皆反缚于树，临以白<br /><br />&nbsp;&nbsp;&nbsp;&nbsp;刃，胁之降。金德意未决，完泽呼曰：“金舅，男子汉即死，不可听贼。”德曰：<br /><br />&nbsp;&nbsp;&nbsp;&nbsp;“此言最是。”因大骂。贼怒，剖二人之腹而死。<br /><br />&nbsp;&nbsp;&nbsp;&nbsp;丑闾，字时中，蒙古氏。登元统元年进士第。累官京畿漕运副使，出知安陆<br /><br />&nbsp;&nbsp;&nbsp;&nbsp;府。至正十二年，蕲贼曾法兴犯安陆，时丑闾募兵得数百人，帅以拒贼。败贼前<br /><br />&nbsp;&nbsp;&nbsp;&nbsp;队，乘胜追之。而贼自他门入，亟还兵，则城中火起，军民溃乱，计不可遏，乃<br /><br />&nbsp;&nbsp;&nbsp;&nbsp;归，服朝服，出坐公堂。贼胁以白刃，丑闾犹喻以逆顺。一贼排丑闾下，使拜，<br /><br />&nbsp;&nbsp;&nbsp;&nbsp;不屈，且怒骂。贼酋不忍害，拘之。明日，又逼其从乱，丑闾疾叱曰：“吾守土<br /><br />&nbsp;&nbsp;&nbsp;&nbsp;臣，宁从汝贼乎！”贼怒，以刀斫丑闾左胁，断而死。贼愤其不降，复以布囊囊<br /><br />&nbsp;&nbsp;&nbsp;&nbsp;其尸，舁置其家。丑闾妻侯氏出，大哭，且列酒肉满前，渴者令饮酒，饥者令食<br /><br />&nbsp;&nbsp;&nbsp;&nbsp;肉，以绐贼之不防己。至夜，自经死。事闻，赠丑闾河南行省参知政事，赠侯氏<br /><br />&nbsp;&nbsp;&nbsp;&nbsp;宁夏郡夫人。立表其门曰双节。<br /><br />&nbsp;&nbsp;&nbsp;&nbsp;有冯三者，湖广省一公使也，素不知书。湖广为寇陷，皂隶辈悉起，剽杀为<br /><br />&nbsp;&nbsp;&nbsp;&nbsp;盗，亦拉三以从。三辞曰：“贼名恶，我等岂可为！”众初强之，终弗从，怒将<br /><br />&nbsp;&nbsp;&nbsp;&nbsp;杀之，三遂唾骂。贼乃缚诸十字木，舁之以行，而l其肉，三益骂不止。抵江上，<br /><br />&nbsp;&nbsp;&nbsp;&nbsp;断其喉，委去。其妻随三号泣，俯拾l肉，纳布裙中。伺贼远，收三血骸，脱衣<br /><br />&nbsp;&nbsp;&nbsp;&nbsp;裹之，大泣，投江而死。<br /><br />&nbsp;&nbsp;&nbsp;&nbsp;孛罗帖木儿，字国宾，高昌人。由宿卫补官，十三转而为江东廉访副使。以<br /><br />&nbsp;&nbsp;&nbsp;&nbsp;选为襄阳路达鲁花赤。至正十一年，盗起汝、颍，均州郧县人田端子等亦聚众杀<br /><br />&nbsp;&nbsp;&nbsp;&nbsp;官吏，孛罗帖木儿将民兵捕斩之。未几，行省、廉访司同檄孛罗帖木儿，以其所<br /><br />&nbsp;&nbsp;&nbsp;&nbsp;领兵会诸军于均、房同讨贼，贼始退。而谷城、光化以急告，即帅兵趋谷城，而<br /><br />&nbsp;&nbsp;&nbsp;&nbsp;分遣樊城主簿脱因等趋光化，且遣使求粮于襄阳，不应；遣同知也先不花促之，<br /><br />&nbsp;&nbsp;&nbsp;&nbsp;又不应。军乏食，不能行，乃驻于柴店。复遣从子马哈失力往告，词甚苦切。廉<br /><br />&nbsp;&nbsp;&nbsp;&nbsp;访分司王佥事、本路总管柴顺礼怒其责望，械之。适纽真来献光化所获首级，且<br /><br />&nbsp;&nbsp;&nbsp;&nbsp;言：“孛罗帖木儿在谷城与贼相持，未知存殁，宜急济其粮，少缓，恐弗及矣。”<br /><br />&nbsp;&nbsp;&nbsp;&nbsp;于是脱二人械，遣还，而命也先不花与万户也先帖木耳率数千人，会孛罗帖木儿<br /><br />&nbsp;&nbsp;&nbsp;&nbsp;以讨贼。明年正月，襄阳失守，也先不花等闻之惊溃。孛罗帖木儿领义兵二百人，<br /><br />&nbsp;&nbsp;&nbsp;&nbsp;且战且引至监利县，遇沔阳府达鲁花赤咬住、同知三山、安陆府同知燕只不花、<br /><br />&nbsp;&nbsp;&nbsp;&nbsp;荆襄提举相哥失力之师。时滨江有船千余，乃纠合诸义兵丁壮水工五千余人，畀<br /><br />&nbsp;&nbsp;&nbsp;&nbsp;以军号，给以刀槊，具哨马五十，水陆继进。比至石首县，闻中兴路亦陷，乃议<br /><br />&nbsp;&nbsp;&nbsp;&nbsp;趋岳州就元帅帖桀，而道阻不得前，仍趋襄阳。贼方驻杨湖港，乘其不虞击之，<br /><br />&nbsp;&nbsp;&nbsp;&nbsp;获其船二十七艘，生擒贼党刘咬儿。讯得其情，进次潜江县，又斩贼数百级，获<br /><br />&nbsp;&nbsp;&nbsp;&nbsp;三十余船，枭贼将刘万户、许堂主等。是日，甫止兵未食而贼大至，与战抵暮，<br /><br />&nbsp;&nbsp;&nbsp;&nbsp;咬住等军各当一面，不能救。孛罗帖木儿被重创，麾马哈失力使去，曰：“吾以<br /><br />&nbsp;&nbsp;&nbsp;&nbsp;死报国，汝无留此。”马哈失力泣曰：“死生从叔父。”既而孛罗帖木儿被执，<br /><br />&nbsp;&nbsp;&nbsp;&nbsp;贼请同为逆，孛罗帖木儿怒骂之，遂遇害。马哈失力帅家奴求其尸，复与贼战，<br /><br />&nbsp;&nbsp;&nbsp;&nbsp;俱没于阵。举家死者，凡二十六人。<br /><br />&nbsp;&nbsp;&nbsp;&nbsp;彭庭坚，字允诚，温州瑞安人。擢至正四年进士第，授承事郎、同知沂州事。<br /><br />&nbsp;&nbsp;&nbsp;&nbsp;毁牛皇神祠，驱邻郡上马贼，免民横急征敛，民甚便之。俄以平反狱囚忤上官意，<br /><br />&nbsp;&nbsp;&nbsp;&nbsp;遂弃去。十年，诏选守令，以建宁路崇安县尹起庭坚于家。属铅山寇周良窃发，<br /><br />&nbsp;&nbsp;&nbsp;&nbsp;犯闽关，庭坚御之有法，寇不入境。十一年，升同知建宁路总管府事。江西寇炽，<br /><br />&nbsp;&nbsp;&nbsp;&nbsp;庭坚率民兵克复建阳，又进兵平浦城。十二年，摄佥都元帅府事，与邵武路总管<br /><br />&nbsp;&nbsp;&nbsp;&nbsp;吴按摊不花夹攻邵武，庭坚设云梯火炮，昼夜攻击，寇遁，追斩渠凶董元帅、铁<br /><br />&nbsp;&nbsp;&nbsp;&nbsp;和尚、童昌，邵武悉平。总兵官江浙参政章嘉上功于朝，升同知福建道宣慰使司<br /><br />&nbsp;&nbsp;&nbsp;&nbsp;副都元帅，镇邵武。冬，寇陷建宁县。十三年，庭坚统建阳、崇安、浦城三县民<br /><br />&nbsp;&nbsp;&nbsp;&nbsp;兵，次泰宁。寇惧请降，复建宁县，还师邵武。江浙行省檄庭坚节制建宁、邵武<br /><br />&nbsp;&nbsp;&nbsp;&nbsp;二郡诸军。十四年，盗侵政和、松溪，江南行台中丞吴铎督军建宁，檄庭坚至。<br /><br />&nbsp;&nbsp;&nbsp;&nbsp;时镇抚万户岳焕隶麾下，焕素悍，纵卒为暴，庭坚欲绳以法，焕惧，使部卒乘其<br /><br />&nbsp;&nbsp;&nbsp;&nbsp;不备，诈为贼兵，突入交锋，众皆溃，庭坚独留不去，遂遇害，死年四十三。故<br /><br />&nbsp;&nbsp;&nbsp;&nbsp;吏张椿，儒士夏志行、江晃，奉柩还崇安，民哀泣如丧父母，立祠像，岁时祭祷，<br /><br />&nbsp;&nbsp;&nbsp;&nbsp;数降灵响，旁邑立祠亦如之。南行台监察御史余观行部巡察，获其贼斩之。为上<br /><br />&nbsp;&nbsp;&nbsp;&nbsp;其事，赠中奉大夫、福建道宣慰使都元帅，封忠愍侯。<br /><br />&nbsp;&nbsp;&nbsp;&nbsp;王伯颜，字伯敬，滨州沾化人。由湖广省宣使历永州祁阳、湖州乌程县尹，<br /><br />&nbsp;&nbsp;&nbsp;&nbsp;信州推官。至正九年，迁知福宁州。居三岁，升福建盐运副使，将行，宪府以时<br /><br />&nbsp;&nbsp;&nbsp;&nbsp;方m扰，留伯颜仍领州事。未几，贼自邵武间道逼福宁，乃与监州阿撒都剌募壮<br /><br />&nbsp;&nbsp;&nbsp;&nbsp;兵五万，分扼险阻。贼至杨梅岭，立栅，伯颜与子相驰破之。贼帅王善，俄拥众<br /><br />&nbsp;&nbsp;&nbsp;&nbsp;直压州西门，胥隶皆解散，伯颜麾下唯白梃市儿数百人尔。伯颜射贼，不复反顾，<br /><br />&nbsp;&nbsp;&nbsp;&nbsp;贼以长枪舂马，马仆，遂见执。善说伯颜曰：“闻公有惠政，此州那可无尹，公<br /><br />&nbsp;&nbsp;&nbsp;&nbsp;为我尹，可乎？”伯颜诃善曰：“我天子命官，不幸失守，义当死，肯从汝反乎？”<br /><br />&nbsp;&nbsp;&nbsp;&nbsp;善怒，叱左右~以跪，弗屈，遂殴之。伯颜嚼舌出血e善面，骂曰；“反贼，<br /><br />&nbsp;&nbsp;&nbsp;&nbsp;杀即杀，何以殴为！吾民天民也，汝不可害。大丞相亲讨叛逆，百万之师，雷击<br /><br />&nbsp;&nbsp;&nbsp;&nbsp;电扫，汝辈小丑，将无遗种，顾敢尔邪！”贼亦执阿撒都剌至，善厉声责其拒斗，<br /><br />&nbsp;&nbsp;&nbsp;&nbsp;噤不能对。伯颜复唾善曰：“我杀贼，何言拒邪！我死，当为神以杀汝。”言讫，<br /><br />&nbsp;&nbsp;&nbsp;&nbsp;挺颈受刃，颈断，涌白液如乳。暴尸数日，色不变，州人哭声连巷。贼既杀阿撒<br /><br />&nbsp;&nbsp;&nbsp;&nbsp;都剌，欲释相官之，相詈曰；“吾与汝不共戴天，恨不寸斩汝，我受汝官邪！”<br /><br />&nbsp;&nbsp;&nbsp;&nbsp;贼杀之。相妻潘氏，挈二女，为贼所获，亦骂贼，母子同死。<br /><br />&nbsp;&nbsp;&nbsp;&nbsp;伯颜既死，贼时睹其引兵出入。明年，州有僧林德诚者，起兵讨贼，乃望空<br /><br />&nbsp;&nbsp;&nbsp;&nbsp;嘘曰：“王州尹，王州尹，宜率阴兵助我斩贼。”时贼正祠神，睹红衣军来，以<br /><br />&nbsp;&nbsp;&nbsp;&nbsp;为伪帅康将军，亟往迎之，无有也，四面皆青衣官军，贼大败。斩其酋江二蛮，<br /><br />&nbsp;&nbsp;&nbsp;&nbsp;福宁遂平。事闻，赠嘉议大夫、济南路总管、上轻车都尉，追封太原郡侯。<br /><br />&nbsp;&nbsp;&nbsp;&nbsp;刘F，字济川，其先兴州人。曾祖海，金进士第一人，仕至河南府尹，死于<br /><br />&nbsp;&nbsp;&nbsp;&nbsp;国难，子孙遂家河南。F由廉访司书吏调连江县宁善乡巡检。<br /><br />&nbsp;&nbsp;&nbsp;&nbsp;至正十三年，江西贼帅王善寇闽，官军守罗源县拒之。罗源与连江接壤，势<br /><br />&nbsp;&nbsp;&nbsp;&nbsp;将迫。F妻真定史氏，故相家女也，有才识，谓F曰：“事急矣，可聚兵以捍一<br /><br />&nbsp;&nbsp;&nbsp;&nbsp;方。”于是尽出奁中物，募壮士百余，命仲子健将之。浃旬间，众至数万。贼寻<br /><br />&nbsp;&nbsp;&nbsp;&nbsp;破罗源，分两道攻福州。F拒之辰山，三战三捷。俄闻福州陷，众多溃去，F独<br /><br />&nbsp;&nbsp;&nbsp;&nbsp;帅健兵进。遇贼于中麻，突其阵，斩前锋五人，贼兵大至。鏖战三时顷，F中箭<br /><br />&nbsp;&nbsp;&nbsp;&nbsp;堕马，健下马掖之，俱被获。F忿，戟手大骂。贼缚F阶下，先斫手一指，骂弥<br /><br />&nbsp;&nbsp;&nbsp;&nbsp;厉，再斫一指，亦如之。指且尽，斫两腕，次及两足，F色不少变，骂声犹不绝，<br /><br />&nbsp;&nbsp;&nbsp;&nbsp;遂割其喉舌而死。健亦以死拒贼，善义之，舍健，使敛F尸瘗之。<br /><br />&nbsp;&nbsp;&nbsp;&nbsp;健归，请兵于帅府，以复父仇，弗听。健尽散家赀，结死士百人，诈为工商<br /><br />&nbsp;&nbsp;&nbsp;&nbsp;流丐，入贼中，夜半，发火大噪，贼惊扰，自相屠戮，健手斩杀其父者张破四，<br /><br />&nbsp;&nbsp;&nbsp;&nbsp;并擒善及寇首陈伯祥来献，磔之。事闻，赠F福建行省检校官，授健古田县尹。<br /><br />&nbsp;&nbsp;&nbsp;&nbsp;官为F立祠福州北门外，有司岁时致祭云。<br /><br />&nbsp;&nbsp;&nbsp;&nbsp;朵里不花，字端甫，蒙古人。始为宿卫官，累历显要，擢辽阳行省右丞，升<br /><br />&nbsp;&nbsp;&nbsp;&nbsp;平章政事。陈友谅陷江西，诏拜江西行省平章政事，与平章政事阿儿浑沙等分道<br /><br />&nbsp;&nbsp;&nbsp;&nbsp;进讨。遂泛海南下，趋广东，驻师揭阳，降土寇金元v，招复循、梅、惠三州之<br /><br />&nbsp;&nbsp;&nbsp;&nbsp;寇。承制官其酋长，俾治贼以给兵食。又别规粟四千石，输送京师。自是英、肇、<br /><br />&nbsp;&nbsp;&nbsp;&nbsp;钦、连诸郡皆附，且治兵由梅岭以图江西。而元v有异志，托以镇服其土，遮道<br /><br />&nbsp;&nbsp;&nbsp;&nbsp;固留。先是，制书命刘巨海佥广东元帅府事，未发，元v窃取，易其名，私畀徭<br /><br />&nbsp;&nbsp;&nbsp;&nbsp;贼刘文远，诱与偕乱。事觉，文远伏诛，而元v及其弟元泰、子荣，窜匿不获。<br /><br />&nbsp;&nbsp;&nbsp;&nbsp;俄荣率外贼突入，夺符信，杀官吏，变起仓卒，众莫能支。朵里不花与参政杨泰<br /><br />&nbsp;&nbsp;&nbsp;&nbsp;元等，勒兵拒战，而贼来益众，朵里不花为枪所中，创甚。其子达兰不花率麾下<br /><br />&nbsp;&nbsp;&nbsp;&nbsp;力与抗，死之。朵里不花遂被执，拥至太平桥，骂不绝口，遂为贼杀。其妻卜颜<br /><br />&nbsp;&nbsp;&nbsp;&nbsp;氏、妾高丽氏在侧，不去，皆大骂曰：“我平章遇尔父子厚矣，尔父子何暴逆至<br /><br />&nbsp;&nbsp;&nbsp;&nbsp;此！”亦皆遇害。其部将哈乞、吴普颜、阿剌不花、歹不花等，俱战死。<br /><br />&nbsp;&nbsp;&nbsp;&nbsp;野峻台，其父世延，自有传。由四川行省左右司郎中、西行台监察御史、河<br /><br />&nbsp;&nbsp;&nbsp;&nbsp;西廉访使转黄州路总管。湖广既陷，朝廷察其材，升四川行省参政，命与平章咬<br /><br />&nbsp;&nbsp;&nbsp;&nbsp;住讨贼。咬住军五千，及分锐卒八百，使野峻台为前驱。贼方据巴东县，攻拔之。<br /><br />&nbsp;&nbsp;&nbsp;&nbsp;是时，归、峡等州皆为贼所守，野峻台破贼江上，斩溺无算，已而归、峡平。又<br /><br />&nbsp;&nbsp;&nbsp;&nbsp;进拔枝江、松滋两县，乘胜趋江陵。贼出阵清水门，鏖战至夕，贼退入城，乃据<br /><br />&nbsp;&nbsp;&nbsp;&nbsp;其门，俟咬住军至。黎明，贼出战，三时顷，咬住军止百步外，不救，贼飞枪刺<br /><br />&nbsp;&nbsp;&nbsp;&nbsp;之，遂死。事闻，赠荣禄大夫、陕西行省平章政事、柱国，追封凉国公，谥忠壮。<br /><br />&nbsp;&nbsp;&nbsp;&nbsp;陈君用，字子材，延平人。少负气，勇猛过人。红巾起江淮，由抚、盱入闽，<br /><br />&nbsp;&nbsp;&nbsp;&nbsp;闽阃授君用南平县尹，给钱五万缗，俾募千兵，君用散家财继之，导官军复建阳、<br /><br />&nbsp;&nbsp;&nbsp;&nbsp;浦城等县。以功授同知建宁路事。亡何，贼围福州，尹用率兵往援，大败贼众，<br /><br />&nbsp;&nbsp;&nbsp;&nbsp;廉访佥事郭兴祖，佩君用明珠虎符，使权同知副都元帅。遂引兵逾北岭，至连江，<br /><br />&nbsp;&nbsp;&nbsp;&nbsp;阻水而阵。君用曰：“今日不尽杀贼，吾不复生还矣。”乃率壮士六十人，徒涉<br /><br />&nbsp;&nbsp;&nbsp;&nbsp;斩杀。贼稍溃，既而复合，君用大呼转战，中枪而死。事闻，赠怀远大将军、浙<br /><br />&nbsp;&nbsp;&nbsp;&nbsp;东道宣慰司同知、副元帅、轻车都尉、颍川郡侯，谥忠毅。<br /><br />&nbsp;&nbsp;&nbsp;&nbsp;卜理牙敦，北庭人，累官至山南廉访使，治中兴。中兴为江汉藩屏，卜理牙<br /><br />&nbsp;&nbsp;&nbsp;&nbsp;敦每按临所部，威惠翕然。至正十二年，寇犯中兴，卜理牙敦以兵与抗，射贼多<br /><br />&nbsp;&nbsp;&nbsp;&nbsp;死，贼稍退。明日，复拥众来袭东门，卜理牙敦力与之战，被执，不屈而死。<br /><br />&nbsp;&nbsp;&nbsp;&nbsp;又明日，贼复来攻，前中兴判官上都统兵出击之。既而东门失守，上都仓黄<br /><br />&nbsp;&nbsp;&nbsp;&nbsp;反斗，力屈，贼执之使降，上都大骂，贼怒，刳其腹、l其肉而死。<br /><br />&nbsp;&nbsp;&nbsp;&nbsp;潮海，剌台氏，由国子生入官，为靖安县达鲁花赤。至正十二年，蕲黄贼<br /><br />&nbsp;&nbsp;&nbsp;&nbsp;起，潮海与县尹黄绍同集义兵，为御贼计。未几，贼兵数万由武宁来寇，绍赴行<br /><br />&nbsp;&nbsp;&nbsp;&nbsp;省求援，潮海独率众与战于象湖，大破之。乃起进士胡斗元、涂渊、舒庆远、甘<br /><br />&nbsp;&nbsp;&nbsp;&nbsp;棠等谋画，而以勇士黄云为前锋。自二月至于八月，战屡捷，擒贼将洪元帅。而<br /><br />&nbsp;&nbsp;&nbsp;&nbsp;贼党益盛，黄云战死，我军挫衄，潮海遂被围，寻为贼所执，杀于富州。<br /><br />&nbsp;&nbsp;&nbsp;&nbsp;子民安图，袭父职，为本县达鲁花赤。十三年，帅众败走贼将，复县治。十<br /><br />&nbsp;&nbsp;&nbsp;&nbsp;四年，贼兵复至，民安图迎战，力竭，贼执而呙之。<br /><br />&nbsp;&nbsp;&nbsp;&nbsp;绍字仲先，临川人。登至正八年进士第，以求援出靖安，而道阻绝，遇官军，<br /><br />&nbsp;&nbsp;&nbsp;&nbsp;护绍得入龙兴。而龙兴亦被围，其后围解，绍乃与民安图招谕叛境，过建昌之高<br /><br />&nbsp;&nbsp;&nbsp;&nbsp;坪，遇贼，绍与战不胜，正衣冠怒骂，为贼所害。<br /><br />&nbsp;&nbsp;&nbsp;&nbsp;斗元字元浩，靖安人。至正十年，领江西乡荐第一，下第，署鳌溪书院山长。<br /><br />&nbsp;&nbsp;&nbsp;&nbsp;贼至靖安，掠斗元乡里，斗元以乡兵击败之。入县治，与潮海共图战守。及潮海<br /><br />&nbsp;&nbsp;&nbsp;&nbsp;被执，贼胁之使降，斗元骂不屈。乃以土埋其腰，不死，又缚置暗室。斗元仆墙<br /><br />&nbsp;&nbsp;&nbsp;&nbsp;以出，逃入深山，狂骂而死。<br /><br />&nbsp;&nbsp;&nbsp;&nbsp;黄云，抚州人，寓靖安，素以勇捷称，每接战，独以身当敌。尝为数十人所<br /><br />&nbsp;&nbsp;&nbsp;&nbsp;围，即奋身跃出。至是，身中数十枪，喷血骂贼而死。<br /><br />&nbsp;&nbsp;&nbsp;&nbsp;魏中立，字伯时，济南人。由国子伴读历官至陕西行台御史中丞，迁守饶州。<br /><br />&nbsp;&nbsp;&nbsp;&nbsp;贼既陷湖广，分攻州郡，官军多疲懦不能拒，所在无赖子多乘间窃发，不旬日，<br /><br />&nbsp;&nbsp;&nbsp;&nbsp;众辄数万，皆短衣草屡，齿木为杷，削竹为枪，截绯帛为巾襦，弥野皆赤。中立<br /><br />&nbsp;&nbsp;&nbsp;&nbsp;闻警，即率丁壮，分塞险要，戒守备。俄而贼至，达鲁花赤马来出战，不能发一<br /><br />&nbsp;&nbsp;&nbsp;&nbsp;矢，贼愈逼。中立以义兵击却之。已而贼复合，遂为所执，以红衣被其身，中立<br /><br />&nbsp;&nbsp;&nbsp;&nbsp;叱之，须髯尽张。贼执归蕲水，欲屈其从己。中立大骂不已，遂被害。<br /><br />&nbsp;&nbsp;&nbsp;&nbsp;未几，贼又犯信州，信州总管于大本以土兵备御。贼首项甲破东门而入，执<br /><br />&nbsp;&nbsp;&nbsp;&nbsp;大本，至蕲水为俘献。伪主释其缚，畀伪印一纽，且命以官。大本投印于地，而<br /><br />&nbsp;&nbsp;&nbsp;&nbsp;指伪主痛詈之，遂亦遇害。大本字德中，密州人，始由儒学教谕入官云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961226);">加入书签</a><a
                        href="961200.html">上一页</a>&larr;<a href="index.html">返回列表</a>&rarr;<a
                            href="961252.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961200.html"; var next_page = "961252.html"; var index_page = "index.html"; var sortid = "9"; var article_id = "14699"; var chapter_id = "961226"; var articlename = "元史"; var chaptername = " 卷一百九十五 列传第八十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>