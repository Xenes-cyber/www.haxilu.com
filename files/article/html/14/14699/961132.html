<!DOCTYPE html>
<html>
<head>
<meta charset="gbk" />
<title>元史- 卷一百九十二 列传第七十九-在线阅读-哈西文学网</title>
<meta name="keywords" content="宋濂，元史， 卷一百九十二 列传第七十九全文， 卷一百九十二 列传第七十九在线阅读 哈西文学网" />
<meta name="description" content="哈西文学网提供宋濂的元史  卷一百九十二 列传第七十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961132.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961132.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十二 列传第七十九</h1>
            <div class="link xb">
                <a href="961095.html">上一页</a>&larr;<a href="index.html">返回列表</a>&rarr;<a
                    href="961176.html">下一页</a></div>			
            <div id="BookText">&nbsp;&nbsp;&nbsp;&nbsp;◎良吏二<br /><br />&nbsp;&nbsp;&nbsp;&nbsp;耶律伯坚，字寿之，桓州人。气豪侠，喜与名士游。用荐举入官，为工部主<br /><br />&nbsp;&nbsp;&nbsp;&nbsp;事。至元九年，转保定路清苑县尹。初，安肃州苦徐水之害，诉于大司农司，大<br /><br />&nbsp;&nbsp;&nbsp;&nbsp;司农司欲夺水故道，导水使东。东则清苑境也，地势不利，果导之，则清苑被其<br /><br />&nbsp;&nbsp;&nbsp;&nbsp;害，而水亦必反故道为灾。伯坚陈其形势，图其利害，要大司农司官及郡守行视<br /><br />&nbsp;&nbsp;&nbsp;&nbsp;可否，事遂得已。县西有塘水，溉民田甚广，势家据以为}，民以失利来诉。伯<br /><br />&nbsp;&nbsp;&nbsp;&nbsp;坚命毁}，决其水而注之田，许以溉田之余月，乃得堰水置}。仍以其事闻于省<br /><br />&nbsp;&nbsp;&nbsp;&nbsp;部，著为定制。县居南北之冲，岁为亲王大官治供帐于县西，限以十月成，至明<br /><br />&nbsp;&nbsp;&nbsp;&nbsp;年复撤而新之，吏得并缘侵渔，其费不赀。伯坚命筑公馆，以代供帐，其弊遂绝。<br /><br />&nbsp;&nbsp;&nbsp;&nbsp;凡郡府赋役，于县有重于他县者，辄曰：“宁得罪于上，不可得罪于下。”必诣<br /><br />&nbsp;&nbsp;&nbsp;&nbsp;府力争之。在清苑四年，民亲戴之如父母，比去而犹思之，立石颂其德焉。擢为<br /><br />&nbsp;&nbsp;&nbsp;&nbsp;恩州同知。<br /><br />&nbsp;&nbsp;&nbsp;&nbsp;段直，字正卿，泽州晋城人。至元十一年，河北、河东、山东盗贼充斥，直<br /><br />&nbsp;&nbsp;&nbsp;&nbsp;聚其乡党族属，结垒自保。世祖命大将略地晋城，直以其众归之，幕府承制，署<br /><br />&nbsp;&nbsp;&nbsp;&nbsp;直潞州元帅府右监军。其后论功行赏，分土世守，命直佩金符，为泽州长官。泽<br /><br />&nbsp;&nbsp;&nbsp;&nbsp;民多避兵未还者，直命籍其田庐于亲戚邻人之户，且约曰：“俟业主至，当析而<br /><br />&nbsp;&nbsp;&nbsp;&nbsp;归之。”逃民闻之，多来还者，命归其田庐如约，民得安业。素无产者，则出粟<br /><br />&nbsp;&nbsp;&nbsp;&nbsp;赈之；为他郡所俘掠者，出财购之；以兵死而暴露者，收而瘗之。未几，泽为乐<br /><br />&nbsp;&nbsp;&nbsp;&nbsp;土。大修孔子庙，割田千亩，置书万卷，迎儒士李俊民为师，以招延四方来学者。<br /><br />&nbsp;&nbsp;&nbsp;&nbsp;不五六年，学之士子，以通经被选者，百二十有二人。在官二十年，多有惠政。<br /><br />&nbsp;&nbsp;&nbsp;&nbsp;朝廷特命提举本州学校事，未拜而卒。<br /><br />&nbsp;&nbsp;&nbsp;&nbsp;谙都剌，字瑞芝，凯烈氏。祖阿思兰，尝从大将阿术伐宋，仕至冀宁路达鲁<br /><br />&nbsp;&nbsp;&nbsp;&nbsp;花赤，子孙因其名兰，遂以兰为氏。谙都剌通经史，兼习诸国语。成宗时，为翰<br /><br />&nbsp;&nbsp;&nbsp;&nbsp;林院札尔里赤，职书制诰。会有旨命书藩王添力圣旨，谙都剌曰：“此旨非惟有<br /><br />&nbsp;&nbsp;&nbsp;&nbsp;亏国体，行且为民殃矣。”帝闻之，谓近臣曰：“小吏如此，真难得也。”事乃<br /><br />&nbsp;&nbsp;&nbsp;&nbsp;止。寻授应奉翰林文字，凡蒙古传记，多所校正。升待制。时方选守令，除辽州<br /><br />&nbsp;&nbsp;&nbsp;&nbsp;达鲁花赤，以最闻，赐上尊名币，除集贤直学士。至顺元年，迁襄阳路达鲁花赤。<br /><br />&nbsp;&nbsp;&nbsp;&nbsp;山西大饥，河南行省恐流民入境为变，檄守武关，谙都剌验其良民，辄听其度关。<br /><br />&nbsp;&nbsp;&nbsp;&nbsp;吏曰：“得无违上命乎？”谙都剌曰：“吾防奸耳，非仇良民也，可不开其生路<br /><br />&nbsp;&nbsp;&nbsp;&nbsp;耶！”既又煮粥以食之，所活数万人。又城临汉水，岁有水患，为筑堤城外，遂<br /><br />&nbsp;&nbsp;&nbsp;&nbsp;以无虞。元统二年，除益都路总管。俗颇悍黠，而谙都剌务兴学校，以平易治之。<br /><br />&nbsp;&nbsp;&nbsp;&nbsp;有上马贼白昼劫人，久不能捕，谙都剌生擒之，其党赂宣慰使罗锅，诬以枉勘，<br /><br />&nbsp;&nbsp;&nbsp;&nbsp;纵其贼。已而贼劫河间，复被获，乃尽输其情，而谙都剌之诬始白，俾再任一考。<br /><br />&nbsp;&nbsp;&nbsp;&nbsp;亲王买奴镇益都，其府属病民，谙都剌裁抑之，民以无扰。至正六年卒，年七十。<br /><br />&nbsp;&nbsp;&nbsp;&nbsp;子燮彻坚，同知新喻州事，以孝称。<br /><br />&nbsp;&nbsp;&nbsp;&nbsp;杨景行，字贤可，吉安太和州人。登延v二年进士第，授赣州路会昌州判官。<br /><br />&nbsp;&nbsp;&nbsp;&nbsp;会昌民素不知井饮，汲于河流，故多疾疠；不知陶瓦，以茅覆屋，故多火灾。景<br /><br />&nbsp;&nbsp;&nbsp;&nbsp;行教民穿井以饮，陶瓦以代茅茨，民始免于疾疠火灾。豪民十人，号十虎，干政<br /><br />&nbsp;&nbsp;&nbsp;&nbsp;害民，悉捕置之法。乃创学舍，礼师儒，劝民斥腴田以膳士，弦诵之声遂盛。调<br /><br />&nbsp;&nbsp;&nbsp;&nbsp;永新州判官，奉郡府命，核民田租，除i宿弊，奸欺不容，细民赖焉。改江西行<br /><br />&nbsp;&nbsp;&nbsp;&nbsp;省照磨，转抚州路宜黄县尹，理白冤狱之不决者数十事。升抚州路总管府推官，<br /><br />&nbsp;&nbsp;&nbsp;&nbsp;发`奸伏，郡无冤狱。金溪县民陶甲，厚积而凶险，尝屡诬陷其县长吏罢去之，<br /><br />&nbsp;&nbsp;&nbsp;&nbsp;由是官吏畏其人，不敢诘治，陶遂暴横于一郡。景行至，以法痛绳之，徙五百里<br /><br />&nbsp;&nbsp;&nbsp;&nbsp;外。金溪豪僧云住，发人冢墓取财物，事觉，官吏受贿，缓其狱，景行急按之，<br /><br />&nbsp;&nbsp;&nbsp;&nbsp;僧以贿动之，不听，乃赂当道者，以危语撼之，一不顾，卒治之如法。由是豪猾<br /><br />&nbsp;&nbsp;&nbsp;&nbsp;屏迹，良民获安。转湖州路归安县尹，奉行省命，理荒田租，民无欺弊。景行所<br /><br />&nbsp;&nbsp;&nbsp;&nbsp;历州县，皆有惠政；所去，民皆立石颂之。以翰林待制、朝列大夫致仕，年七十<br /><br />&nbsp;&nbsp;&nbsp;&nbsp;四卒。<br /><br />&nbsp;&nbsp;&nbsp;&nbsp;林兴祖，字宗起，福州罗源人。至治二年，登进士第，授承事郎、同知黄岩<br /><br />&nbsp;&nbsp;&nbsp;&nbsp;州事，三迁而知铅山州。铅山素多造伪钞者，豪民吴友文为之魁，远至江淮、燕<br /><br />&nbsp;&nbsp;&nbsp;&nbsp;蓟，莫不行使。友文奸黠悍鸷，因伪造致富，乃分遣恶少四五十人，为吏于有司，<br /><br />&nbsp;&nbsp;&nbsp;&nbsp;伺有欲告之者，辄先事戕之，前后杀人甚众，夺人妻女十一人为妾，民罹其害，<br /><br />&nbsp;&nbsp;&nbsp;&nbsp;衔冤不敢诉者十余年。兴祖至官，曰：“此害不除，何以牧民！”即张榜禁伪造<br /><br />&nbsp;&nbsp;&nbsp;&nbsp;者，且立赏募民首告。俄有告者至，佯以不实斥去；又有告获伪造二人并赃者，<br /><br />&nbsp;&nbsp;&nbsp;&nbsp;乃鞫之，款成。友文自至官，为之营救，兴祖命并执之。须臾，来诉友文者百余<br /><br />&nbsp;&nbsp;&nbsp;&nbsp;人，择其重罪一二事鞫之，狱立具，逮捕其党二百余人，悉置之法。民害既去，<br /><br />&nbsp;&nbsp;&nbsp;&nbsp;政声籍甚。江浙行省丞相别儿怯不花荐诸朝，升南阳知府，改建德路同知，俱未<br /><br />&nbsp;&nbsp;&nbsp;&nbsp;任。至正八年，特旨迁为道州路总管，行至城外，撞贼已迫其后，相去仅二十里。<br /><br />&nbsp;&nbsp;&nbsp;&nbsp;时湖南副使哈剌帖木儿屯兵城外，闻贼至，以乏军需，欲退兵，兴祖闻，即夜诣<br /><br />&nbsp;&nbsp;&nbsp;&nbsp;说留之。哈剌帖木儿曰：“明日得钞五千锭、桐盾五百，乃可破贼。”兴祖许之。<br /><br />&nbsp;&nbsp;&nbsp;&nbsp;明日甫入城视事，即以恩信劝谕盐商，贷钞五千锭，且取郡楼旧桐板为盾，日中<br /><br />&nbsp;&nbsp;&nbsp;&nbsp;皆备。哈剌帖木儿得钞、盾，大喜，遂留，为御贼计。贼闻新总管至，一日具五<br /><br />&nbsp;&nbsp;&nbsp;&nbsp;百盾，以为大军且至，中夕遁去。永明县洞徭屡窃发为民害，兴祖以手榜谕之。<br /><br />&nbsp;&nbsp;&nbsp;&nbsp;皆曰：“林总管廉而爱民，不可犯也。”三年不入境。春旱，虫食麦苗，兴祖为<br /><br />&nbsp;&nbsp;&nbsp;&nbsp;文祷之，大雨三日，虫死而麦稔。已而罢兴作，赈贫乏，轻徭薄敛，郡中大治，<br /><br />&nbsp;&nbsp;&nbsp;&nbsp;宪司考课，以道州为最。以年老致仕，终于家。<br /><br />&nbsp;&nbsp;&nbsp;&nbsp;观音奴，字志能，唐兀人氏，居新州。登泰定四年进士第。由户部主事，再<br /><br />&nbsp;&nbsp;&nbsp;&nbsp;转而知归德府。廉明刚断，发`如神。民有衔冤不直者，虽数十年前事，皆千里<br /><br />&nbsp;&nbsp;&nbsp;&nbsp;奔走来诉，观音奴立为剖决，旬日悉清。彰德富商任甲，抵睢阳，驴毙，令郄乙<br /><br />&nbsp;&nbsp;&nbsp;&nbsp;剖之，任以怒殴郄，经宿而死。郄有妻王氏、妾孙氏，孙诉于官，官吏纳任贿，<br /><br />&nbsp;&nbsp;&nbsp;&nbsp;谓郄非伤死，反抵孙罪，置之狱。王来诉冤，观音奴立破械出孙于狱，呼府胥语<br /><br />&nbsp;&nbsp;&nbsp;&nbsp;之曰：“吾为文具香币，若为吾以郄事祷诸城隍神，令神显于吾。”有睢阳小吏，<br /><br />&nbsp;&nbsp;&nbsp;&nbsp;亦预郄事，畏观音奴严明，且惧神显其事，乃以任所赂钞陈首曰：“郄实伤死，<br /><br />&nbsp;&nbsp;&nbsp;&nbsp;任赂上下匿其实，吾亦得赂，敢以首。”于是罪任商而释孙妾。宁陵豪民杨甲，<br /><br />&nbsp;&nbsp;&nbsp;&nbsp;夙嗜王乙田三顷，不能得。值王以饥携其妻就食淮南，而王得疾死，其妻还，则<br /><br />&nbsp;&nbsp;&nbsp;&nbsp;田为杨据矣。王妻诉之官，杨行贿，伪作文凭，曰：“王在时已售我。”观音奴<br /><br />&nbsp;&nbsp;&nbsp;&nbsp;令王妻挽杨，同就崔府君神祠质之。杨惧神之灵，先期以羊酒浼巫嘱神勿泄其事，<br /><br />&nbsp;&nbsp;&nbsp;&nbsp;及王与杨诣祠质之，果无所显明。观音奴疑之，召巫诘问，巫吐其实曰：“杨以<br /><br />&nbsp;&nbsp;&nbsp;&nbsp;羊酒浼我嘱神曰：‘我实据王田，幸神勿泄也。’”观音奴因讯得其实，坐杨罪，<br /><br />&nbsp;&nbsp;&nbsp;&nbsp;归其田王氏，责神而撤其祠。亳州有蝗食民禾，观音奴以事至亳，民以蝗诉，立<br /><br />&nbsp;&nbsp;&nbsp;&nbsp;取蝗向天祝之，以水研碎而饮，是岁蝗不为灾。后升为都水监官。<br /><br />&nbsp;&nbsp;&nbsp;&nbsp;周自强，字刚善，临江路新喻州人。好学能文，练于吏事，以文法推择为吏。<br /><br />&nbsp;&nbsp;&nbsp;&nbsp;泰定间，广西洞徭反，自强往见徭酋，说以祸福，中其要害，徭酋立为罢兵，贡<br /><br />&nbsp;&nbsp;&nbsp;&nbsp;方物，纳款请命。事闻于朝，特旨超授广西两江道宣慰司都事。转饶州路经历，<br /><br />&nbsp;&nbsp;&nbsp;&nbsp;迁婺州路义乌县尹。周知民情，而性度宽厚，不为刻深。民有以争讼诉于庭者，<br /><br />&nbsp;&nbsp;&nbsp;&nbsp;一见即能知其曲直，然未遽加以刑责，必取经典中语，反覆开譬之，令其诵读讲<br /><br />&nbsp;&nbsp;&nbsp;&nbsp;解。若能悔悟首实，则原其罪；若迷谬怙恶不悛，然后绳之以法不少贷。民畏且<br /><br />&nbsp;&nbsp;&nbsp;&nbsp;爱，狱讼顿息。民间田税之籍多失实，以故差徭不平，自强出令履亩核之，民不<br /><br />&nbsp;&nbsp;&nbsp;&nbsp;能欺，文簿井井可考，于是赋役平均，贫富乐业。其听讼决狱，物无遁情，黠吏<br /><br />&nbsp;&nbsp;&nbsp;&nbsp;欲以片言欺惑之不可得。由是政治大行，声誉籍甚。部使者数以廉能举于朝，选<br /><br />&nbsp;&nbsp;&nbsp;&nbsp;授抚州路金溪县尹，阶奉议大夫，政绩愈著。以亚中大夫、江州路总管致仕。<br /><br />&nbsp;&nbsp;&nbsp;&nbsp;白景亮，字明甫，南阳人。明法律，善书算。由征东行省译史有劳，超迁南<br /><br />&nbsp;&nbsp;&nbsp;&nbsp;恩知州，升沔阳府尹，奏最于朝，特授衢州路总管。先是，为郡者于民间徭役，<br /><br />&nbsp;&nbsp;&nbsp;&nbsp;不尽校田亩以为则，吏得并缘高下其手，富民或优有余力，而贫弱不能胜者，多<br /><br />&nbsp;&nbsp;&nbsp;&nbsp;至破产失业。景亮深知其弊，乃始核验田亩以均之，役之轻重，一视田之多寡，<br /><br />&nbsp;&nbsp;&nbsp;&nbsp;大小家各使得宜，咸便安之，由是民不劳而事易集，他郡邑皆取以为法。郡学之<br /><br />&nbsp;&nbsp;&nbsp;&nbsp;政久弛，从祀诸贤无塑像，诸生无廪膳，祭服乐器有缺，景亮皆为备之，儒风大<br /><br />&nbsp;&nbsp;&nbsp;&nbsp;振，缙绅称颂焉。景亮性廉介勤苦，自奉甚薄，妻尤俭约，惟以脱粟对饭而已。<br /><br />&nbsp;&nbsp;&nbsp;&nbsp;部使者尝上其事，特诏褒美，赐以宫锦，改授台州路总管。卒于官。<br /><br />&nbsp;&nbsp;&nbsp;&nbsp;王艮，字止善，绍兴诸暨人。尚气节，读书务明理以致用，不苟事言说。淮<br /><br />&nbsp;&nbsp;&nbsp;&nbsp;东廉访司辟为书吏，迁淮西。会例革南士，就为吏于两淮都转运盐使司，以岁月<br /><br />&nbsp;&nbsp;&nbsp;&nbsp;及格，授庐州录事判官。淮东宣慰司辟为令史，以廉能称。再调峡州总管府知事，<br /><br />&nbsp;&nbsp;&nbsp;&nbsp;又辟江浙行省掾史。会朝廷复立诸市舶司，艮从省官至泉州，建言：“若买旧有<br /><br />&nbsp;&nbsp;&nbsp;&nbsp;之船以付舶商，则费省而工易集，且可绝官吏侵欺掊克之弊。”中书省报如艮言。<br /><br />&nbsp;&nbsp;&nbsp;&nbsp;凡为船六<舟宗>，省官钱五十余万缗。<br /><br />&nbsp;&nbsp;&nbsp;&nbsp;历建德县尹，除两浙都转运盐使司经历。绍兴路总管王克敬，以计口食盐不<br /><br />&nbsp;&nbsp;&nbsp;&nbsp;便，尝言于，行省，未报，而克敬为转运使，集议欲稍损其额，以纾民力。沮之<br /><br />&nbsp;&nbsp;&nbsp;&nbsp;者以为有成籍不可改，艮毅然曰：“民实寡而强赋多民之钱，今死、徙已众矣，<br /><br />&nbsp;&nbsp;&nbsp;&nbsp;顾重改成籍而轻弃民命乎！且浙右之郡，商贾辐辏，未尝以口计也。移其所赋，<br /><br />&nbsp;&nbsp;&nbsp;&nbsp;散于商旅之所聚，实为良法。”于是议岁减绍兴食盐五千六百引。寻有复排前议<br /><br />&nbsp;&nbsp;&nbsp;&nbsp;者，艮欲辞职去，丞相闻之，亟遣留艮，而议遂定。<br /><br />&nbsp;&nbsp;&nbsp;&nbsp;迁海道漕运都万户府经历。绍兴之官粮入海运者十万石，城距海十八里，岁<br /><br />&nbsp;&nbsp;&nbsp;&nbsp;令有司拘民船以备短送，吏胥得并缘以虐民。及至海次，主运者又不即受，有折<br /><br />&nbsp;&nbsp;&nbsp;&nbsp;缺之患。艮执言曰：“运户既有官赋之直，何复为是纷纷也！”乃责运户自载粮<br /><br />&nbsp;&nbsp;&nbsp;&nbsp;入运船。运船为风所败者，当核实除其数，移文往返，连数岁不绝，艮取吏牍披<br /><br />&nbsp;&nbsp;&nbsp;&nbsp;阅，即除其粮五万二千八百石、钞二百五十万缗，运户乃免于破家。<br /><br />&nbsp;&nbsp;&nbsp;&nbsp;迁江浙行省检校官。有诣中书诉松江富民包隐田土，为粮一百七十余万石；<br /><br />&nbsp;&nbsp;&nbsp;&nbsp;沙荡，为钞五百余万缗；宜立官府纠察收追之。中书移行省议，遣官验视，而松<br /><br />&nbsp;&nbsp;&nbsp;&nbsp;江独当十九。艮至松江，条陈曲折，以破其诳妄，言其“不过欲竦朝廷之听而报<br /><br />&nbsp;&nbsp;&nbsp;&nbsp;宿怨，且冀创立衙门，为徼名爵计耳。万一民心动摇，患生不测，岂国家培养根<br /><br />&nbsp;&nbsp;&nbsp;&nbsp;本之策哉！”艮言上，事遂寝。<br /><br />&nbsp;&nbsp;&nbsp;&nbsp;除江西行省左右司员外郎。吉之安福有小吏，诬民欺隐诡寄田租九千余石，<br /><br />&nbsp;&nbsp;&nbsp;&nbsp;初止八家，前后数十年，株连至千家，行省数遣官按问，吏已伏其虚诳，而有司<br /><br />&nbsp;&nbsp;&nbsp;&nbsp;喜功生事者，复勒其民报合征粮六百余石，宪司援诏条革去，终莫能止。艮到官，<br /><br />&nbsp;&nbsp;&nbsp;&nbsp;首言：“是州之粮，比元经理已增一千一百余石，岂复有欺隐诡寄者乎？准宪司<br /><br />&nbsp;&nbsp;&nbsp;&nbsp;所拟可也。”行省用艮言，悉蠲之。艮在任岁余，以中宪大夫、淮东道宣慰副使<br /><br />&nbsp;&nbsp;&nbsp;&nbsp;致仕。卒年七十一。<br /><br />&nbsp;&nbsp;&nbsp;&nbsp;卢琦，字希韩，惠安人，登至正二年进士第。十二年，稍迁至永春县尹。始<br /><br />&nbsp;&nbsp;&nbsp;&nbsp;至，赈饥馑，止横敛，均赋役，减口盐一百余引，蠲包银榷铁之无征者。已而讼<br /><br />&nbsp;&nbsp;&nbsp;&nbsp;息民安，乃新学宫，延师儒课子弟，月书季考，文风翕然。邻邑仙游盗发，琦适<br /><br />&nbsp;&nbsp;&nbsp;&nbsp;在邑境，盗遥见之，迎拜曰：“此永春大夫也。为大夫百姓者，何幸之大乎！吾<br /><br />&nbsp;&nbsp;&nbsp;&nbsp;邑长乃以暴毒驱我，故至此耳。”琦因立马喻以祸福，众皆投刃槊，请缚其酋以<br /><br />&nbsp;&nbsp;&nbsp;&nbsp;自新，琦许之。酋至，琦械送帅府，自是威惠行于境外。十三年，泉郡大饥，死<br /><br />&nbsp;&nbsp;&nbsp;&nbsp;者相枕籍。其能行者，皆老幼扶携，就食永春。琦命分诸浮屠及大家使食之，所<br /><br />&nbsp;&nbsp;&nbsp;&nbsp;存活不可胜计。十四年，安溪寇数万人来袭永春。琦闻，召邑民喻之曰：“汝等<br /><br />&nbsp;&nbsp;&nbsp;&nbsp;能战则与之战，不能，则我当独死之尔。”众皆感愤，曰：“使君何言也！使君<br /><br />&nbsp;&nbsp;&nbsp;&nbsp;父母，我民赤子，其忍以父母畀贼邪！且彼寇方将虏掠我妻子，焚毁我室庐，乃<br /><br />&nbsp;&nbsp;&nbsp;&nbsp;一邑深仇也。今日之事，有进无退，使君其勿以为忧。”因踊跃争奋。琦率以攻<br /><br />&nbsp;&nbsp;&nbsp;&nbsp;贼，大破之。明日，贼复倾巢而至，又破之。大小三十余战，斩获一千二百余人，<br /><br />&nbsp;&nbsp;&nbsp;&nbsp;而邑民无死伤者。贼大衄，遂遁去。时兵革四起，列郡皆汹汹不宁，独永春晏然，<br /><br />&nbsp;&nbsp;&nbsp;&nbsp;无异承平时。十六年，改调宁德县尹而去。<br /><br />&nbsp;&nbsp;&nbsp;&nbsp;邹伯颜，字从吉，高唐人。为建宁崇安县尹。崇安之为邑，区别其土田，名<br /><br />&nbsp;&nbsp;&nbsp;&nbsp;之曰都者五十，五十都之田上送官者，为粮六千石。其大家以五十余家，而兼五<br /><br />&nbsp;&nbsp;&nbsp;&nbsp;千石；细民以四百余家，而合一千石。大家之田，连跨数都，而细民之粮，或仅<br /><br />&nbsp;&nbsp;&nbsp;&nbsp;升合。有司常以四百之细民，配五十大家之役，故贫者受役旬日，而家已破。伯<br /><br />&nbsp;&nbsp;&nbsp;&nbsp;颜曰：“贫弱之受困，一至此乎！”乃取其粮籍而分计从，有粮一石者，受一石<br /><br />&nbsp;&nbsp;&nbsp;&nbsp;之役，有粮升斗者，受升斗之役。田多者受数都之役而不可辞，田少者称其所出<br /><br />&nbsp;&nbsp;&nbsp;&nbsp;而无幸免。贫因无告之民，始得以休息。崇安赋役之均，遂为四方最。邑有宋赵<br /><br />&nbsp;&nbsp;&nbsp;&nbsp;\所凿沟，溉民田数千亩。岁久，沟湮而田废。伯颜修长沟十里，绕枫树陂，累<br /><br />&nbsp;&nbsp;&nbsp;&nbsp;石以为固，沟悉复\遗迹，而田为常稔，民赖其利。安庆路尝得造伪钞者，遣卒<br /><br />&nbsp;&nbsp;&nbsp;&nbsp;械其囚至崇安，求其党而执之，囚与卒结谋，望风入良民家肆虐。伯颜捕讯得其<br /><br />&nbsp;&nbsp;&nbsp;&nbsp;状，即执而归诸安庆，自是伪造之连逮无滥及崇安者。于是行省帅府、御史宪府<br /><br />&nbsp;&nbsp;&nbsp;&nbsp;咸举其能。选调漳州路判官。<br /><br />&nbsp;&nbsp;&nbsp;&nbsp;刘秉直，字清臣，大都武清人。至正八年，来为卫辉路总管，平徭役，兴教<br /><br />&nbsp;&nbsp;&nbsp;&nbsp;化，敦四民之业，崇五土之利，养鳏寡，恤孤独。贼劫汲县民张聚钞一千二百锭<br /><br />&nbsp;&nbsp;&nbsp;&nbsp;而杀之，贼不获，秉直具词致祷城隍祠，而使人伺于死所，忽有村民阿莲者，战<br /><br />&nbsp;&nbsp;&nbsp;&nbsp;怖仆地，具言贼之姓名及所在，乃命尉袭之，果得贼于汴，遂正其罪。秋七月，<br /><br />&nbsp;&nbsp;&nbsp;&nbsp;虫螟生，民患之，秉直祷于八蜡祠，虫皆自死。岁大饥，人相食，死者过半，秉<br /><br />&nbsp;&nbsp;&nbsp;&nbsp;直出俸米，倡富民分粟，馁者食之，病者与药，死者与棺以葬。天不雨，禾且槁，<br /><br />&nbsp;&nbsp;&nbsp;&nbsp;秉直诣城北太行之苍峪神祠，具词祈祝，有青蛇蜿蜒而出，观者异之。辞神而还，<br /><br />&nbsp;&nbsp;&nbsp;&nbsp;行及数里，雷雨大至。秩满，以亲老，去官侍养。<br /><br />&nbsp;&nbsp;&nbsp;&nbsp;许义夫，砀山人。为夏邑县尹，每亲诣乡社，教民稼穑。见民勤谨者，出己<br /><br />&nbsp;&nbsp;&nbsp;&nbsp;俸赏之，怠惰者罚之。三年之间，境内丰足。后为封丘县尹，值至正四年大饥，<br /><br />&nbsp;&nbsp;&nbsp;&nbsp;盗贼群起，抄掠州县。义夫闻贼至近境，乃单马出郊十里外迎之，见贼数百人，<br /><br />&nbsp;&nbsp;&nbsp;&nbsp;义夫力言：“封丘县小民贫，皆已惊惶逃窜，幸无入吾境也。”言辞愿款，贼遂<br /><br />&nbsp;&nbsp;&nbsp;&nbsp;他往。封丘之民，得免于难。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961132);">加入书签</a><a
                        href="961095.html">上一页</a>&larr;<a href="index.html">返回列表</a>&rarr;<a
                            href="961176.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961095.html"; var next_page = "961176.html"; var index_page = "index.html"; var sortid = "9"; var article_id = "14699"; var chapter_id = "961132"; var articlename = "元史"; var chaptername = " 卷一百九十二 列传第七十九"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>