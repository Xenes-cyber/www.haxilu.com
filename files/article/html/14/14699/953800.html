<!DOCTYPE html>
<html>
<head>
<meta charset="gbk" />
<title>元史- 卷六十八 志第十九-在线阅读-哈西文学网</title>
<meta name="keywords" content="宋濂，元史， 卷六十八 志第十九全文， 卷六十八 志第十九在线阅读 哈西文学网" />
<meta name="description" content="哈西文学网提供宋濂的元史  卷六十八 志第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/953800.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/953800.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十八 志第十九</h1>
            <div class="link xb">
                <a href="953758.html">上一页</a>&larr;<a href="index.html">返回列表</a>&rarr;<a
                    href="953844.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼乐二<br /><br />&nbsp;&nbsp;&nbsp;&nbsp;○制乐始末<br /><br />&nbsp;&nbsp;&nbsp;&nbsp;太祖初年，以河西高智耀言，征用西夏旧乐。太宗十年十一月，宣圣五十一<br /><br />&nbsp;&nbsp;&nbsp;&nbsp;代孙衍圣公元措来朝，言于帝曰：“今礼乐散失，燕京、南京等处，亡金太常故<br /><br />&nbsp;&nbsp;&nbsp;&nbsp;臣及礼册、乐器多存者，乞降旨收录。”于是降旨，令各处管民官，如有亡金知<br /><br />&nbsp;&nbsp;&nbsp;&nbsp;礼乐旧人，可并其家属徙赴东平，令元措领之，于本路税课所给其食。十一年，<br /><br />&nbsp;&nbsp;&nbsp;&nbsp;元措奉旨至燕京，得金掌乐许政、掌礼王节及乐工翟刚等九十二人。十二年夏四<br /><br />&nbsp;&nbsp;&nbsp;&nbsp;月，始命制登歌乐，肄习于曲阜宣圣庙。十六年，太常用许政所举大乐令苗兰诣<br /><br />&nbsp;&nbsp;&nbsp;&nbsp;东平，指授工人，造琴十张，一弦、三弦、五弦、七弦、九弦者各二。<br /><br />&nbsp;&nbsp;&nbsp;&nbsp;宪宗二年三月五日，命东平万户严忠济立局，制冠冕、法服、钟磬、笋、<br /><br />&nbsp;&nbsp;&nbsp;&nbsp;仪物肄习。五月十三日，召太常礼乐人赴日月山。八月七日，学士魏祥卿、徐世<br /><br />&nbsp;&nbsp;&nbsp;&nbsp;隆，郎中姚枢等，以乐工李明昌、许政、吴德、段楫、寇忠、杜延年、赵德等五<br /><br />&nbsp;&nbsp;&nbsp;&nbsp;十余人，见于行宫。帝问制作礼乐之始，世隆对曰：“尧、舜之世，礼乐兴焉。”<br /><br />&nbsp;&nbsp;&nbsp;&nbsp;时明昌等各执钟、磬、笛、箫、篪、埙、巢笙，于帝前奏之，曲终，复合奏之，<br /><br />&nbsp;&nbsp;&nbsp;&nbsp;凡三终。十一日，始用登歌乐祀昊天上帝于日月山。祭毕，命驿送乐工还东平。<br /><br />&nbsp;&nbsp;&nbsp;&nbsp;三年，时世祖居潜邸，命勾当东平府公事宋周臣兼领大乐礼官、乐工人等，<br /><br />&nbsp;&nbsp;&nbsp;&nbsp;常令肄习，仍令万户严忠济依已降旨存恤。六年夏五月，世祖以潜邸次滦州，下<br /><br />&nbsp;&nbsp;&nbsp;&nbsp;教命严忠济督宋周臣以所得礼乐旧人肄习，宜如故事勉行之，毋忽。冬十有一月，<br /><br />&nbsp;&nbsp;&nbsp;&nbsp;敕乐工老不堪任事者，以子孙代之，不足者，以他户补之。<br /><br />&nbsp;&nbsp;&nbsp;&nbsp;中统元年春正月，命宣抚廉希宪等，召太常礼乐人至燕京。夏六月，命许唐<br /><br />&nbsp;&nbsp;&nbsp;&nbsp;臣等制乐器、公服、法服，秋七月七日，工毕。十一日，用新制雅乐，享祖宗于<br /><br />&nbsp;&nbsp;&nbsp;&nbsp;中书省。礼毕，赐预祭官及礼乐人百四十九人钞有差。八月，命太常礼乐人复还<br /><br />&nbsp;&nbsp;&nbsp;&nbsp;东平。二年秋九月，敕太常少卿王镛领东平乐工，常加督视肄习，以备朝廷之用。<br /><br />&nbsp;&nbsp;&nbsp;&nbsp;五年，太常寺言：“自古帝王功成作乐，乐各有名，盛德形容，于是乎在。<br /><br />&nbsp;&nbsp;&nbsp;&nbsp;伏睹皇上践阼以来，留心至治，声名文物，思复承平之旧，首敕有司，修完登歌、<br /><br />&nbsp;&nbsp;&nbsp;&nbsp;宫县、八佾乐舞，以备郊庙之用。若稽古典，宜有徽称。谨案历代乐名，黄帝曰<br /><br />&nbsp;&nbsp;&nbsp;&nbsp;《咸池》、《龙门》、《大卷》、少昊《大渊》，颛顼《六茎》，高辛《五英》，<br /><br />&nbsp;&nbsp;&nbsp;&nbsp;唐尧《大咸》、《大章》，虞舜《大韶》，夏禹《大夏》，商汤《大C》，周武<br /><br />&nbsp;&nbsp;&nbsp;&nbsp;《大武》。降及近代，咸有厥名，宋总名曰《大晟》，金总名曰《大和》。今采<br /><br />&nbsp;&nbsp;&nbsp;&nbsp;舆议，权以数名，伏乞详定。曰《大成》，按《尚书》‘箫韶九成，凤凰来仪’。<br /><br />&nbsp;&nbsp;&nbsp;&nbsp;《乐记》曰‘王者功成作乐’，《诗》云‘展也大成’。曰《大明》，按《白虎<br /><br />&nbsp;&nbsp;&nbsp;&nbsp;通》言‘如唐尧之德，能大明天人之道’。曰《大顺》，《易》曰‘天之所助者<br /><br />&nbsp;&nbsp;&nbsp;&nbsp;顺’，又曰‘顺乎天而应乎人’。曰《大同》，《乐记》曰‘乐者为同，礼者为<br /><br />&nbsp;&nbsp;&nbsp;&nbsp;异’。《礼运》曰‘大道之行也，故人不独亲其亲，不独子其子，是之谓大同’。<br /><br />&nbsp;&nbsp;&nbsp;&nbsp;曰《大豫》，《易》曰‘豫顺以动，故天地如之’。《象》曰‘雷出地奋，豫。<br /><br />&nbsp;&nbsp;&nbsp;&nbsp;先王以作乐崇德，殷荐之上帝，以配祖考’。”中书省遂定名曰《大成之乐》，<br /><br />&nbsp;&nbsp;&nbsp;&nbsp;乃上表称贺。表曰：“离日中天，已睹文明之化；豫雷出地，又闻正大之音。神<br /><br />&nbsp;&nbsp;&nbsp;&nbsp;人以和，祖考来格。钦惟皇帝陛下，润色洪业，游意太平，爰从龙邸之潜，久敬<br /><br />&nbsp;&nbsp;&nbsp;&nbsp;凤仪之奏。及登宝位，申命鼎司，谓虽陈堂上之登歌，而尚阙庭前之佾舞。方严<br /><br />&nbsp;&nbsp;&nbsp;&nbsp;祀，当备声容。属天语之一宣，乃春官之毕会。臣等素无学术，徒有汗颜。聿<br /><br />&nbsp;&nbsp;&nbsp;&nbsp;求旧署之师工，仍讨累朝之典故。按图索器，永言和声，较钟律于积黍之中，续<br /><br />&nbsp;&nbsp;&nbsp;&nbsp;琴调于绝弦之后。金而模，石而琢，斯竖，笋斯横，合八音而克谐，阅三岁而<br /><br />&nbsp;&nbsp;&nbsp;&nbsp;始就。列文武两阶之干羽，象帝王四面之宫庭，一洗哇淫之声，可谓盛大之举。<br /><br />&nbsp;&nbsp;&nbsp;&nbsp;既完雅器，未锡嘉名。盖闻轩、昊以来，俱有《咸》、《云》之号，《茎》、<br /><br />&nbsp;&nbsp;&nbsp;&nbsp;《英》、《章》、《韶》以象德，《夏》、《C》、《武》、《勺》以表功。洪<br /><br />&nbsp;&nbsp;&nbsp;&nbsp;惟国朝，诞受天命，地大物巨，人和岁丰。宜符古记之文，称曰《大成之乐》。<br /><br />&nbsp;&nbsp;&nbsp;&nbsp;汉庭聚议，作章敢望于一夔；舜殿鸣弦，率舞愿观于百兽。”<br /><br />&nbsp;&nbsp;&nbsp;&nbsp;至元元年冬十有一月，括金乐器散在寺观民家者。先是，括到燕京钟、磬等<br /><br />&nbsp;&nbsp;&nbsp;&nbsp;器，凡三百九十有九事，下翟刚辨验给价。至是，大兴府又以所括钟、磬乐器十<br /><br />&nbsp;&nbsp;&nbsp;&nbsp;事来进。太常因言：“亡金散失乐器，若止于燕京拘括，似为未尽，合于各路各<br /><br />&nbsp;&nbsp;&nbsp;&nbsp;观民家括之，庶省铸造。”于是奏檄各道宣慰司，括到钟三百六十有七，磬十有<br /><br />&nbsp;&nbsp;&nbsp;&nbsp;七，T一，送于太常。又中都、宣德、平滦、顺天、河东、真定、西京、大名、<br /><br />&nbsp;&nbsp;&nbsp;&nbsp;济南、北京、东平等处，括到大小钟、磬五百六十有九，其完者，景钟二，D钟<br /><br />&nbsp;&nbsp;&nbsp;&nbsp;十六，大声钟十，中声钟一，小声钟二十有七，编钟百五十有五，编磬七；其不<br /><br />&nbsp;&nbsp;&nbsp;&nbsp;完者，景钟四，D钟二十有三，大声钟十有三，中声钟一，小声钟四十有五，编<br /><br />&nbsp;&nbsp;&nbsp;&nbsp;钟二百五十有一，编磬十有四。<br /><br />&nbsp;&nbsp;&nbsp;&nbsp;三年，初用宫县、登歌乐、文武二舞于太庙。先是，东平万户严忠范奏：<br /><br />&nbsp;&nbsp;&nbsp;&nbsp;“太常登歌乐器乐工已完，宫县乐、文武二舞未备，凡用人四百一十二，请以东<br /><br />&nbsp;&nbsp;&nbsp;&nbsp;平漏籍户充之，合用乐器，官为置备。”制可，命中书省臣议行。于是中书命左<br /><br />&nbsp;&nbsp;&nbsp;&nbsp;三部、太常寺、少府监，于兴禅寺置局，委官杨天v、太祝郭敏董其事，大乐正<br /><br />&nbsp;&nbsp;&nbsp;&nbsp;翟刚辨验音律，充收受乐器官。丞相耶律铸又言：“今制宫县大乐，内编磬十有<br /><br />&nbsp;&nbsp;&nbsp;&nbsp;二，宜于诸处选石材为之。”太常寺以新拨宫县乐工、文武二舞四百一十二人，<br /><br />&nbsp;&nbsp;&nbsp;&nbsp;未习其艺，遣大乐令许政往东平教之。大乐署言：“堂上下乐舞官员及乐工，合<br /><br />&nbsp;&nbsp;&nbsp;&nbsp;用衣服、冠冕、靴履等物，乞行制造。”中书礼部移准太常博士，议定制度，下<br /><br />&nbsp;&nbsp;&nbsp;&nbsp;所属制造。宫县乐器既成，大乐署郭敏开坐名数以上：编钟、磬三十有六，树<br /><br />&nbsp;&nbsp;&nbsp;&nbsp;鼓四，（建@、应同一座。）晋鼓一，路鼓二，鼗鼓二，相鼓二，雅鼓二，且唬<br /><br />&nbsp;&nbsp;&nbsp;&nbsp;一，笙二十有七，（巢和竽。）埙八，篪、箫、a、笛各十，琴二十有七，瑟<br /><br />&nbsp;&nbsp;&nbsp;&nbsp;十有四，单铎、双铎、铙、T、钲、麾、旌、纛各二，补铸编钟百九十有二，<br /><br />&nbsp;&nbsp;&nbsp;&nbsp;灵壁石磬如其数。省臣言：“太庙殿室向成，宫县乐器咸备，请征东平乐工，赴<br /><br />&nbsp;&nbsp;&nbsp;&nbsp;京师肄习，以俟享庙。”制可。秋七月，新乐服成，乐工至自东平，敕翰林院定<br /><br />&nbsp;&nbsp;&nbsp;&nbsp;撰八室乐章，大乐署编运舞节，俾肄习之。<br /><br />&nbsp;&nbsp;&nbsp;&nbsp;冬十有一月，有事于太庙，宫县、登歌乐、文武二舞咸备。其迎送神曲曰<br /><br />&nbsp;&nbsp;&nbsp;&nbsp;《来成之曲》，烈祖曰《开成之曲》，太祖曰《武成之曲》，太宗曰《文成之曲》，<br /><br />&nbsp;&nbsp;&nbsp;&nbsp;皇伯考术赤曰《弼成之曲》，皇伯考察合带曰《协成之曲》，睿宗曰《明成之曲》，<br /><br />&nbsp;&nbsp;&nbsp;&nbsp;定宗曰《熙成之曲》，宪宗曰《威成之曲》。初献、升降曰《肃成之曲》，司徒<br /><br />&nbsp;&nbsp;&nbsp;&nbsp;奉俎曰《嘉成之曲》，文舞退、武舞进曰《和成之曲》，亚终献、酌献曰《顺成<br /><br />&nbsp;&nbsp;&nbsp;&nbsp;之曲》，彻豆曰《丰成之曲》。文舞曰《武定文绥之舞》，武舞曰《内平外成之<br /><br />&nbsp;&nbsp;&nbsp;&nbsp;舞》。第一成象灭王罕，二成破西夏，三成克金，四成收西域、定河南，五成取<br /><br />&nbsp;&nbsp;&nbsp;&nbsp;西蜀、平南诏，六成臣高丽、服交趾。（详见《乐舞篇》。）<br /><br />&nbsp;&nbsp;&nbsp;&nbsp;十有二月，籍近畿儒户三百八十四人为乐工。先是，召用东平乐工凡四百一<br /><br />&nbsp;&nbsp;&nbsp;&nbsp;十二人。中书以东平地远，惟留其户九十有二，余尽遣还，复入民籍。<br /><br />&nbsp;&nbsp;&nbsp;&nbsp;十一年秋八月，制内庭曲舞。中书以上皇帝册宝，下太常太乐署编运无射宫<br /><br />&nbsp;&nbsp;&nbsp;&nbsp;《大宁》等曲，及上寿曲谱。（当时议殿庭用雅乐，后不果用。）<br /><br />&nbsp;&nbsp;&nbsp;&nbsp;十三年，以近畿乐户多逃亡，仅得四十有二，复征用东平乐工。十六年冬十<br /><br />&nbsp;&nbsp;&nbsp;&nbsp;月，命太常卿忽都于思召太常乐工。是月十一日，大乐令完颜椿等以乐工见于香<br /><br />&nbsp;&nbsp;&nbsp;&nbsp;阁，文郎魏英舞迎神黄钟宫曲，武郎安仁舞亚献无射宫曲。十八年冬十月，昭睿<br /><br />&nbsp;&nbsp;&nbsp;&nbsp;顺圣皇后将y庙，制昭睿顺圣皇后室曲舞。<br /><br />&nbsp;&nbsp;&nbsp;&nbsp;十九年，王积翁奏请征亡宋雅乐器至京师，置于八作司。二十一年，大乐署<br /><br />&nbsp;&nbsp;&nbsp;&nbsp;言“宜付本署收掌”，中书命八作司与之。D钟二十有七，编钟七百二十有三，<br /><br />&nbsp;&nbsp;&nbsp;&nbsp;持磬二十有二，编磬二十有八，铙六，单铎、双铎各五，钲、T各八。二十二<br /><br />&nbsp;&nbsp;&nbsp;&nbsp;年冬闰十有一月，太常卿忽都于思奏：“大乐见用石磬，声律不协。稽诸古典，<br /><br />&nbsp;&nbsp;&nbsp;&nbsp;磬石莫善于泗滨，女直未尝得此。今泗在封疆之内，宜取其石以制磬。”从之。<br /><br />&nbsp;&nbsp;&nbsp;&nbsp;选审听音律大乐正赵荣祖及识辨磬材石工牛全，诣泗州采之，得磬璞九十，制编<br /><br />&nbsp;&nbsp;&nbsp;&nbsp;磬二百三十。命大乐令陈革等料简，应律者百有五。二十三年，忽都于思又奏：<br /><br />&nbsp;&nbsp;&nbsp;&nbsp;“太庙乐器，编钟、笙匏，岁久就坏，音律不协。”遂补铸编钟八十有一，合律<br /><br />&nbsp;&nbsp;&nbsp;&nbsp;者五十，造笙匏三十有四。二十九年四月，太常太卿香山请采石增制编磬，遣孔<br /><br />&nbsp;&nbsp;&nbsp;&nbsp;铸驰驿往泗州，得磬璞五十八，制磬九十。大乐令毛庄等审听之，得应律磬五十<br /><br />&nbsp;&nbsp;&nbsp;&nbsp;有八，于是编磬始备。<br /><br />&nbsp;&nbsp;&nbsp;&nbsp;三十年夏六月，初立社稷，命大乐许德良运制曲谱，翰林国史院撰乐章，其<br /><br />&nbsp;&nbsp;&nbsp;&nbsp;降送神曰《镇宁之曲》，初献、盥洗、升坛、降坛、望瘗位皆《肃宁之曲》，正<br /><br />&nbsp;&nbsp;&nbsp;&nbsp;配位奠玉币曰《亿宁之曲》，司徒奉俎彻豆曰《丰宁之曲》，正配位酌献曰《保<br /><br />&nbsp;&nbsp;&nbsp;&nbsp;宁之曲》，亚终献曰《咸宁之曲》。（按祭社稷、先农及大德六年祀天地五方帝，<br /><br />&nbsp;&nbsp;&nbsp;&nbsp;乐章皆用金旧名。释奠宣圣，亦因宋不改。详《乐章篇》。）三十一年，世祖、<br /><br />&nbsp;&nbsp;&nbsp;&nbsp;裕宗y庙，命大乐署编运曲谱舞节，翰林定撰乐章。世祖室曰《混成之曲》，裕<br /><br />&nbsp;&nbsp;&nbsp;&nbsp;宗室曰《昭成之曲》。<br /><br />&nbsp;&nbsp;&nbsp;&nbsp;成宗大德九年，新建郊坛既成，命大乐署编运曲谱舞节，翰林撰乐章。十一<br /><br />&nbsp;&nbsp;&nbsp;&nbsp;月二十八日，祀圜丘用之。其迎送神曰《天成之曲》，初献奠玉币曰《钦成之曲》<br /><br />&nbsp;&nbsp;&nbsp;&nbsp;，酌献曰《明成之曲》，登降曰《隆成之曲》，亚终酌献曰《和成之曲》，奉馔<br /><br />&nbsp;&nbsp;&nbsp;&nbsp;彻豆曰《宁成之曲》，望燎如登降，（惟用黄钟宫。）文舞曰《崇德之舞》，武<br /><br />&nbsp;&nbsp;&nbsp;&nbsp;舞曰《定功之舞》。十年，命江浙行省制造宣圣庙乐器，以宋旧乐工施德仲审较<br /><br />&nbsp;&nbsp;&nbsp;&nbsp;应律，运至京师。秋八月，用于庙祀宣圣。先令翰林新撰乐章，命乐工习之，降<br /><br />&nbsp;&nbsp;&nbsp;&nbsp;送神曰《凝安之曲》，初献、盥洗、升殿、降殿、望瘗皆《同安之曲》，奠币曰<br /><br />&nbsp;&nbsp;&nbsp;&nbsp;《明安之曲》，奉俎曰《丰安之曲》，酌献曰《成安之曲》，亚终献曰《文安之<br /><br />&nbsp;&nbsp;&nbsp;&nbsp;曲》，彻豆曰《娱安之曲》。盖旧曲也，新乐章不果用。<br /><br />&nbsp;&nbsp;&nbsp;&nbsp;十一年，武宗即位，祭告天地，命大乐署编运皇地祗酌献大吕宫一曲及舞节，<br /><br />&nbsp;&nbsp;&nbsp;&nbsp;翰林撰乐章。（无曲名。）九月，顺宗、成宗二室y庙，下大乐署编运曲谱舞节，<br /><br />&nbsp;&nbsp;&nbsp;&nbsp;翰林撰乐章，顺宗室曰《庆成之曲》，成宗室曰《守成之曲》。<br /><br />&nbsp;&nbsp;&nbsp;&nbsp;至大二年，亲享太庙。皇帝入门奏《顺成之曲》，盥洗、升殿用至元中初献<br /><br />&nbsp;&nbsp;&nbsp;&nbsp;升降《肃成之曲》，亦曰《顺成之曲》，出入小次奏《昌宁之曲》，迎神用至元<br /><br />&nbsp;&nbsp;&nbsp;&nbsp;中《来成之曲》，改曰《思成》，初献、摄太尉盥洗、升殿奏《肃宁之曲》，酌<br /><br />&nbsp;&nbsp;&nbsp;&nbsp;献太祖室仍用旧曲，改名《开成》，（《开成》本至元中烈祖曲名，其词则太祖<br /><br />&nbsp;&nbsp;&nbsp;&nbsp;旧曲也。）睿宗室仍用旧曲，改名《武成》，（此亦至元中太祖曲名，其词则<br /><br />&nbsp;&nbsp;&nbsp;&nbsp;“神祖创业”以下仍旧。）皇帝饮福、登歌奏《成之曲》，（新制曲。）文舞<br /><br />&nbsp;&nbsp;&nbsp;&nbsp;退、武舞进仍用旧曲，改名《肃宁》，（旧名《和成》，其词“天生五材，孰能<br /><br />&nbsp;&nbsp;&nbsp;&nbsp;去兵”以下是也。）亚终献、酌献仍用旧曲，改名《肃宁》，（旧名《顺成》，<br /><br />&nbsp;&nbsp;&nbsp;&nbsp;其词“幽明精”以下是也。）彻豆曰《丰宁之曲》，（旧名《丰成》，词语亦<br /><br />&nbsp;&nbsp;&nbsp;&nbsp;异。）送神曰《保成之曲》，皇帝出庙廷亦曰《昌宁之曲》。（《太常集礼》曰：<br /><br />&nbsp;&nbsp;&nbsp;&nbsp;“乐章据孔思逮本录之。国朝乐章皆用成字，凡用宁字者，金曲也。国初礼乐之<br /><br />&nbsp;&nbsp;&nbsp;&nbsp;事，悉用前代旧工，循习故常，遂有用其旧者。亦有不用其词，而冒以旧号者，<br /><br />&nbsp;&nbsp;&nbsp;&nbsp;如郊祀先农等乐是也。”）<br /><br />&nbsp;&nbsp;&nbsp;&nbsp;冬十有二月，始制先农乐章，以太常登歌乐祀之。先是，有命祀先农以登歌<br /><br />&nbsp;&nbsp;&nbsp;&nbsp;乐，如祭社稷之制。大乐署言“《礼》祀先农如社”，遂录祭社林钟宫《镇宁》<br /><br />&nbsp;&nbsp;&nbsp;&nbsp;等曲以上，盖金曲也。三年冬十月，置曲阜宣圣庙登歌乐。初，宣圣五十四代孙<br /><br />&nbsp;&nbsp;&nbsp;&nbsp;左三部照磨思逮言：“阙里宣圣祖庙，释奠行礼久阙，祭服登歌之乐，未蒙宠赐。<br /><br />&nbsp;&nbsp;&nbsp;&nbsp;如蒙移咨江浙行省，于各处赡学祭余子粒内，制造登歌乐器及祭服，以备祭祀，<br /><br />&nbsp;&nbsp;&nbsp;&nbsp;庶尽事神之礼。”中书允其请，移文江浙制造。至是，乐器成，运赴阙里用之。<br /><br />&nbsp;&nbsp;&nbsp;&nbsp;十有一月，敕以二十三日冬至，祀昊天上帝于南郊，配以太祖，令大乐署运制配<br /><br />&nbsp;&nbsp;&nbsp;&nbsp;位及亲祀曲谱舞节，翰林撰乐章。皇帝出入中没浦庸曲二，盥洗黄钟宫曲一，<br /><br />&nbsp;&nbsp;&nbsp;&nbsp;升殿登歌大吕宫曲一，酌献黄钟宫曲一，饮福登歌大吕宫曲一，出入小次黄钟宫<br /><br />&nbsp;&nbsp;&nbsp;&nbsp;曲一。（皆无曲名。）四年夏六月，武宗y庙，命乐正谢世宁等编曲谱舞节，翰<br /><br />&nbsp;&nbsp;&nbsp;&nbsp;林侍讲学士张士观撰乐章，曲名《威成之曲》。<br /><br />&nbsp;&nbsp;&nbsp;&nbsp;仁宗皇庆二年秋九月，用登歌乐祀太上皇（睿宗。）于真定玉华宫。自是岁<br /><br />&nbsp;&nbsp;&nbsp;&nbsp;用之，至延v七年春三月奏罢。延v五年，命各路府宣圣庙罢雅乐，选择习古乐<br /><br />&nbsp;&nbsp;&nbsp;&nbsp;师教肄生徒，以供春秋祭祀。六年秋八月，议置三皇庙乐，不果行。七年，仁宗<br /><br />&nbsp;&nbsp;&nbsp;&nbsp;y庙，命乐正刘琼等编运酌献乐谱舞节，翰林撰乐章，曲名曰《歆成之曲》。<br /><br />&nbsp;&nbsp;&nbsp;&nbsp;英宗至治二年冬十月，用登歌乐于太庙。是月，英宗y庙，下大乐署编运乐<br /><br />&nbsp;&nbsp;&nbsp;&nbsp;谱舞节，翰林撰乐章，曲曰《献成之曲》。文宗天历二年春三月，明宗y庙，下<br /><br />&nbsp;&nbsp;&nbsp;&nbsp;大乐署编运乐谱舞节，翰林定撰乐章，曲曰《永成之曲》。<br /><br />&nbsp;&nbsp;&nbsp;&nbsp;△登歌乐器<br /><br />&nbsp;&nbsp;&nbsp;&nbsp;金部<br /><br />&nbsp;&nbsp;&nbsp;&nbsp;编钟一，钟十有六，范金为之。笋（横曰笋，植曰。）皆雕绘树羽，<br /><br />&nbsp;&nbsp;&nbsp;&nbsp;涂金双凤五，中列博山，崇牙十有六，县以红绒组。趺青龙籍地，以绿油卧梯<br /><br />&nbsp;&nbsp;&nbsp;&nbsp;二，加两跗焉。笋两端金螭首，衔B石璧，五色销金流苏，绦以红绒维之。铁<br /><br />&nbsp;&nbsp;&nbsp;&nbsp;p者四，所以备欹侧。在太室以碍地甓，因易以石麟。额识以金饰篆字。击<br /><br />&nbsp;&nbsp;&nbsp;&nbsp;钟者以茱萸木为之，合竹为柄。凡钟，未奏，覆以黄罗；雨，覆以油绢。磬亦然。<br /><br />&nbsp;&nbsp;&nbsp;&nbsp;元初，钟用宋、金旧器，其识曰“大晟”、“大和”、“景定”者是也。后增制，<br /><br />&nbsp;&nbsp;&nbsp;&nbsp;兼用之。<br /><br />&nbsp;&nbsp;&nbsp;&nbsp;石部<br /><br />&nbsp;&nbsp;&nbsp;&nbsp;编磬一，磬十有六，石为之。县以红绒r，跗狻猊。拊磬者，以牛角<br /><br />&nbsp;&nbsp;&nbsp;&nbsp;为之。余笋、崇牙、树羽、璧、流苏之制，并与钟同。元初，磬亦用宋、金<br /><br />&nbsp;&nbsp;&nbsp;&nbsp;旧器。至元中，始采泗滨灵壁石为之。<br /><br />&nbsp;&nbsp;&nbsp;&nbsp;丝部<br /><br />&nbsp;&nbsp;&nbsp;&nbsp;琴十，一弦、三弦、五弦、七弦、九弦者各二。斫桐为面，梓为底，冰弦，<br /><br />&nbsp;&nbsp;&nbsp;&nbsp;木轸，漆质，金徽，长三尺九寸。首阔五寸二分，通足中高二寸七分，旁各高二<br /><br />&nbsp;&nbsp;&nbsp;&nbsp;寸；尾阔四寸一分，通足中高二寸，旁各高一寸五分。俱以黄绮夹囊贮之。琴卓<br /><br />&nbsp;&nbsp;&nbsp;&nbsp;髹以绿。<br /><br />&nbsp;&nbsp;&nbsp;&nbsp;瑟四，其制，底面皆用梓木，面施采色，两端绘锦，长七尺。首阔尺有一寸<br /><br />&nbsp;&nbsp;&nbsp;&nbsp;九分，通足中高四寸，旁各高三寸；尾阔尺有一寸七分，通足中高五寸，旁各高<br /><br />&nbsp;&nbsp;&nbsp;&nbsp;三寸五分。朱丝为弦，凡二十有五，各设柱，两头有孔，疏通相连，以黄绮夹囊<br /><br />&nbsp;&nbsp;&nbsp;&nbsp;贮之。架四，髹以绿，金饰凤首八。<br /><br />&nbsp;&nbsp;&nbsp;&nbsp;竹部<br /><br />&nbsp;&nbsp;&nbsp;&nbsp;箫二，编竹为之，每架十有六管，阔尺有六分。黑枪金鸾凤为饰，B石钉铰。<br /><br />&nbsp;&nbsp;&nbsp;&nbsp;以黄绒r维于人项，左右复垂红绒绦结。架以木为之，高尺有二寸，亦号排箫，<br /><br />&nbsp;&nbsp;&nbsp;&nbsp;韬以黄囊。<br /><br />&nbsp;&nbsp;&nbsp;&nbsp;笛一，断竹为之，长尺有四寸，七孔，亦号长笛。缠以朱丝，垂以红绒绦结，<br /><br />&nbsp;&nbsp;&nbsp;&nbsp;韬以黄囊。<br /><br />&nbsp;&nbsp;&nbsp;&nbsp;a二，制如笛，三孔。缠以朱丝，垂以红绒绦结，韬以黄囊。<br /><br />&nbsp;&nbsp;&nbsp;&nbsp;篪二，髹色如桐叶，七孔。缠以朱丝，垂以红绒绦结，韬以黄囊。<br /><br />&nbsp;&nbsp;&nbsp;&nbsp;匏部<br /><br />&nbsp;&nbsp;&nbsp;&nbsp;巢笙四，和笙四，七星匏一，九曜匏一，闰余匏一，皆以斑竹为之。玄髹底，<br /><br />&nbsp;&nbsp;&nbsp;&nbsp;置管匏中，施簧管端，参差如鸟翼。大者曰巢笙，次曰和笙，管皆十九，簧如之。<br /><br />&nbsp;&nbsp;&nbsp;&nbsp;十三簧者曰闰余匏，九簧者曰九曜匏，七簧者曰七星匏，皆韬以黄囊。<br /><br />&nbsp;&nbsp;&nbsp;&nbsp;土部<br /><br />&nbsp;&nbsp;&nbsp;&nbsp;埙二，陶土为之，围五寸半，长三寸四分，形如称锤，六孔，上一，前二，<br /><br />&nbsp;&nbsp;&nbsp;&nbsp;后三，韬以黄囊。<br /><br />&nbsp;&nbsp;&nbsp;&nbsp;革部<br /><br />&nbsp;&nbsp;&nbsp;&nbsp;搏拊二，制如鼓而小，中实以糠，外髹以朱，绘以绿云，系以青绒绦。两手<br /><br />&nbsp;&nbsp;&nbsp;&nbsp;用之，或搏或拊，以节登歌之乐。<br /><br />&nbsp;&nbsp;&nbsp;&nbsp;木部<br /><br />&nbsp;&nbsp;&nbsp;&nbsp;且唬以桐木为之，状如方桶，绘山于上，髹以粉，旁为圆孔，纳椎于中。<br /><br />&nbsp;&nbsp;&nbsp;&nbsp;椎以杞木为之，撞之以作乐。<br /><br />&nbsp;&nbsp;&nbsp;&nbsp;一，制以桐木，状如伏虎，彩绘为饰，背有二十七I刻，下承以盘。<br /><br />&nbsp;&nbsp;&nbsp;&nbsp;用竹长二尺四寸，破为十茎，其名曰E，栎其背以止乐。<br /><br />&nbsp;&nbsp;&nbsp;&nbsp;△宫县乐器<br /><br />&nbsp;&nbsp;&nbsp;&nbsp;金部<br /><br />&nbsp;&nbsp;&nbsp;&nbsp;D钟十有二，一钟，制视编钟而大，依十二辰位特县之，亦号辰钟。笋<br /><br />&nbsp;&nbsp;&nbsp;&nbsp;朱髹、涂金，彩绘飞龙，跗东青龙，西白虎，南赤豸，北玄麟，素罗五色流苏。<br /><br />&nbsp;&nbsp;&nbsp;&nbsp;余制并与编钟同。<br /><br />&nbsp;&nbsp;&nbsp;&nbsp;编钟十有二，十有六钟，制见《登歌》。（此下乐器制与《登歌》同者，<br /><br />&nbsp;&nbsp;&nbsp;&nbsp;皆不重载。）<br /><br />&nbsp;&nbsp;&nbsp;&nbsp;石部<br /><br />&nbsp;&nbsp;&nbsp;&nbsp;编磬十有六，十有二磬，制见《登歌》。笋与D钟同。<br /><br />&nbsp;&nbsp;&nbsp;&nbsp;丝部<br /><br />&nbsp;&nbsp;&nbsp;&nbsp;琴二十有七，一弦者三，三弦、五弦、七弦、九弦者各六。<br /><br />&nbsp;&nbsp;&nbsp;&nbsp;瑟十有二。<br /><br />&nbsp;&nbsp;&nbsp;&nbsp;竹部<br /><br />&nbsp;&nbsp;&nbsp;&nbsp;箫十，a十，篪十，笛十。<br /><br />&nbsp;&nbsp;&nbsp;&nbsp;匏部<br /><br />&nbsp;&nbsp;&nbsp;&nbsp;巢笙十。<br /><br />&nbsp;&nbsp;&nbsp;&nbsp;竽十，竹为之。与巢笙皆十九簧，惟指法各异。<br /><br />&nbsp;&nbsp;&nbsp;&nbsp;七星匏一，九曜匏一，闰余匏一。<br /><br />&nbsp;&nbsp;&nbsp;&nbsp;土部<br /><br />&nbsp;&nbsp;&nbsp;&nbsp;埙八。<br /><br />&nbsp;&nbsp;&nbsp;&nbsp;革部<br /><br />&nbsp;&nbsp;&nbsp;&nbsp;晋鼓一，长六尺六寸，面径四尺，围丈有二尺，穹隆者居鼓面三之一，穹径<br /><br />&nbsp;&nbsp;&nbsp;&nbsp;六尺六寸三分寸之一，面绘云龙为饰，其皋陶以朱髹之，下承以彩绘趺座，并鼓<br /><br />&nbsp;&nbsp;&nbsp;&nbsp;高丈余。在郊祀者，鞔以马革。<br /><br />&nbsp;&nbsp;&nbsp;&nbsp;树鼓四，每树三鼓。其制高六尺六寸，中植以柱，曰建鼓。柱末为翔鹭，下<br /><br />&nbsp;&nbsp;&nbsp;&nbsp;施小圆轮。又为重斗，方盖，并缭以彩绘。四角有竿，各垂璧流苏，下以青狻<br /><br />&nbsp;&nbsp;&nbsp;&nbsp;猊四为趺。建旁挟二小鼓，曰@、曰应，树乐县之四隅。踏床、鼓桴，并髹以朱。<br /><br />&nbsp;&nbsp;&nbsp;&nbsp;雷鼓二，制如鼓而小，鞔以马革，持其柄播之，旁耳自击，郊祀用之。<br /><br />&nbsp;&nbsp;&nbsp;&nbsp;雷鼗二，亦以马革鞔之，为大小鼓三，交午贯之以柄，郊祀用之。<br /><br />&nbsp;&nbsp;&nbsp;&nbsp;路鼓二，制如雷鼓，惟非马革，祀宗庙用之。<br /><br />&nbsp;&nbsp;&nbsp;&nbsp;路鼗二，其制为大小二鼓，午贯之，旁各有耳，以柄摇之，耳往还自击，不<br /><br />&nbsp;&nbsp;&nbsp;&nbsp;以马革，祀宗庙用之。<br /><br />&nbsp;&nbsp;&nbsp;&nbsp;木部<br /><br />&nbsp;&nbsp;&nbsp;&nbsp;且唬一。<br /><br />&nbsp;&nbsp;&nbsp;&nbsp;△节乐之器<br /><br />&nbsp;&nbsp;&nbsp;&nbsp;麾一，制以绛缯，长七尺，画升龙于上，以涂金龙首朱杠县之。乐长执之，<br /><br />&nbsp;&nbsp;&nbsp;&nbsp;举以作乐，偃以止乐。<br /><br />&nbsp;&nbsp;&nbsp;&nbsp;照烛二，以长竿置绛罗笼于其末，然烛于中。夜暗，麾远难辨，乐正执之，<br /><br />&nbsp;&nbsp;&nbsp;&nbsp;举以作乐，偃以止乐。<br /><br />&nbsp;&nbsp;&nbsp;&nbsp;△文舞器<br /><br />&nbsp;&nbsp;&nbsp;&nbsp;纛二，制若旌幢，高七尺，杠首刻象牛首，下施朱缯盖为三重，以导文舞。<br /><br />&nbsp;&nbsp;&nbsp;&nbsp;a六十有四，木为之。象a之制，舞人所执。<br /><br />&nbsp;&nbsp;&nbsp;&nbsp;翟六十有四，木柄，端刻龙首，饰以雉羽，缀以流苏，舞人所执。<br /><br />&nbsp;&nbsp;&nbsp;&nbsp;△武舞器<br /><br />&nbsp;&nbsp;&nbsp;&nbsp;旌二，制如纛，杠首栖以凤，以导武舞。<br /><br />&nbsp;&nbsp;&nbsp;&nbsp;干六十有四，木为之，加以彩绘，舞人所执。<br /><br />&nbsp;&nbsp;&nbsp;&nbsp;戚六十有四，制若剑然，舞人所执。（《礼记注》：“戚，斧也。”今制与<br /><br />&nbsp;&nbsp;&nbsp;&nbsp;古异。）<br /><br />&nbsp;&nbsp;&nbsp;&nbsp;金T二，范铜为之，中虚，鼻象狻猊，木方趺。二人举T，筑于趺上。<br /><br />&nbsp;&nbsp;&nbsp;&nbsp;金钲二，制如铜盘，县而击之，以节乐。<br /><br />&nbsp;&nbsp;&nbsp;&nbsp;金铙二，制如火斗，有柄，以铜为匡，疏其上如铃，中有丸。执其柄而摇之，<br /><br />&nbsp;&nbsp;&nbsp;&nbsp;其声铙铙然，用以止鼓。<br /><br />&nbsp;&nbsp;&nbsp;&nbsp;单铎、双铎各二，制如小钟，上有柄，以金为舌，用以振武舞。两铎通一柄<br /><br />&nbsp;&nbsp;&nbsp;&nbsp;者，号曰双铎。<br /><br />&nbsp;&nbsp;&nbsp;&nbsp;雅鼓二，制如漆筒，鞔以羊革，旁有两纽。工人持之，筑地以节舞。<br /><br />&nbsp;&nbsp;&nbsp;&nbsp;相鼓二，制如搏拊，以韦为表，实之以糠。拊其两端，以相乐舞节。<br /><br />&nbsp;&nbsp;&nbsp;&nbsp;鼗鼓二。<br /><br />&nbsp;&nbsp;&nbsp;&nbsp;△舞表<br /><br />&nbsp;&nbsp;&nbsp;&nbsp;表四，木杆，凿方石树之，用以识舞人之兆缀。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,953800);">加入书签</a><a
                        href="953758.html">上一页</a>&larr;<a href="index.html">返回列表</a>&rarr;<a
                            href="953844.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "953758.html"; var next_page = "953844.html"; var index_page = "index.html"; var sortid = "9"; var article_id = "14699"; var chapter_id = "953800"; var articlename = "元史"; var chaptername = " 卷六十八 志第十九"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>