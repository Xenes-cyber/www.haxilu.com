<!DOCTYPE html>
<html>
<head>
<meta charset="gbk" />
<title>元史- 卷一百二十一 列传第八-在线阅读-哈西文学网</title>
<meta name="keywords" content="宋濂，元史， 卷一百二十一 列传第八全文， 卷一百二十一 列传第八在线阅读 哈西文学网" />
<meta name="description" content="哈西文学网提供宋濂的元史  卷一百二十一 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/956275.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/956275.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十一 列传第八</h1>
            <div class="link xb">
                <a href="956233.html">上一页</a>&larr;<a href="index.html">返回列表</a>&rarr;<a
                    href="956317.html">下一页</a></div>			
            <div id="BookText">&nbsp;&nbsp;&nbsp;&nbsp;○速不台<br /><br />&nbsp;&nbsp;&nbsp;&nbsp;速不台，蒙古兀良合人。其先世猎于斡难河上，遇敦必乃皇帝，因相结纳，<br /><br />&nbsp;&nbsp;&nbsp;&nbsp;至太祖时，已五世矣。捍里必者生孛忽都，众目为折里麻。折里麻者，汉言有谋<br /><br />&nbsp;&nbsp;&nbsp;&nbsp;略人也。三世孙合赤温，生哈班。哈班二子，长忽鲁浑，次速不台，俱骁勇善骑<br /><br />&nbsp;&nbsp;&nbsp;&nbsp;射。太祖在班朱尼河时，哈班尝驱群羊以进，遇盗，被执。忽鲁浑与速不台继至，<br /><br />&nbsp;&nbsp;&nbsp;&nbsp;以枪剌之，人马皆倒，余党逸去，遂免父难，羊得达于行在所。忽鲁浑以百户从<br /><br />&nbsp;&nbsp;&nbsp;&nbsp;帝与乃蛮部主战于长城之南，忽鲁浑射却之，其众奔阔赤檀山而溃。<br /><br />&nbsp;&nbsp;&nbsp;&nbsp;速不台以质子事帝，为百户。岁壬申，攻金桓州，先登，拔其城。帝命赐金<br /><br />&nbsp;&nbsp;&nbsp;&nbsp;帛一车。灭里吉部强盛不附，丙子，帝会诸将于秃兀剌河之黑林，问：“谁能为<br /><br />&nbsp;&nbsp;&nbsp;&nbsp;我征灭里吉者？”速不台请行，帝壮而许之。乃选裨将阿里出领百人先行，觇其<br /><br />&nbsp;&nbsp;&nbsp;&nbsp;虚实。速不台继进。速不台戒阿里出曰：“汝止宿，必载婴儿具以行，去则遗之，<br /><br />&nbsp;&nbsp;&nbsp;&nbsp;使若挈家而逃者。”灭里吉见之，果以为逃者，遂不为备。己卯，大军至蟾河，<br /><br />&nbsp;&nbsp;&nbsp;&nbsp;与灭里吉遇，一战而获其二将，尽降其众。其部主霍都奔钦察，速不台追之，与<br /><br />&nbsp;&nbsp;&nbsp;&nbsp;钦察战于玉峪，败之。壬午，帝征回回国，其主灭里委国而去。命速不台与只别<br /><br />&nbsp;&nbsp;&nbsp;&nbsp;追之，及于灰里河，只别战不利，速不台驻军河东，戒其众人k三炬以张军势，<br /><br />&nbsp;&nbsp;&nbsp;&nbsp;其王夜遁。复命统兵万人由不罕川必里罕城追之，凡所经历，皆无水之地。既度<br /><br />&nbsp;&nbsp;&nbsp;&nbsp;川，先发千人为游骑，继以大军昼夜兼行。比至，灭里逃入海，不月余，病死，<br /><br />&nbsp;&nbsp;&nbsp;&nbsp;尽获其所弃珍宝以献。帝曰：“速不台枕干血战，为我家宣劳，朕甚嘉之。”赐<br /><br />&nbsp;&nbsp;&nbsp;&nbsp;以大珠、银罂。癸未，速不台上奏，请讨钦察。许之。遂引兵绕宽定吉思海，展<br /><br />&nbsp;&nbsp;&nbsp;&nbsp;转至太和岭，凿石开道，出其不意。至则遇其酋长玉里吉及塔塔哈儿方聚于不租<br /><br />&nbsp;&nbsp;&nbsp;&nbsp;河，纵兵奋击，其众溃走。矢及玉里吉之子，逃于林间，其奴来告而执之，余众<br /><br />&nbsp;&nbsp;&nbsp;&nbsp;悉降，遂收其境。又至阿里吉河，与斡罗思部大、小密赤思老遇，一战降之，略<br /><br />&nbsp;&nbsp;&nbsp;&nbsp;阿速部而还。钦察之奴来告其主者，速不台纵为民。还，以闻。帝曰：“奴不忠<br /><br />&nbsp;&nbsp;&nbsp;&nbsp;其主，肯忠他人乎？”遂戮之。又奏以灭里吉、乃蛮、怯烈、杭斤、钦察诸部千<br /><br />&nbsp;&nbsp;&nbsp;&nbsp;户，通立一军，从之。略也迷里霍只部，获马万匹以献。帝欲征河西，以速不台<br /><br />&nbsp;&nbsp;&nbsp;&nbsp;比年在外，恐父母思之，遣令归省。速不台奏，愿从西征。帝命度大碛以往。丙<br /><br />&nbsp;&nbsp;&nbsp;&nbsp;戌，攻下撒里畏吾、特勤、赤闵等部，及德顺、镇戎、兰、会、洮、河诸州，得<br /><br />&nbsp;&nbsp;&nbsp;&nbsp;牝马五千匹，悉献于朝。丁亥，闻太祖崩，乃还。己丑，太宗即位，以秃灭干公<br /><br />&nbsp;&nbsp;&nbsp;&nbsp;主妻之。从攻潼关，军失利，帝责之。睿宗时在藩邸，言兵家胜负不常，请令立<br /><br />&nbsp;&nbsp;&nbsp;&nbsp;功自效。遂命引兵从睿宗经理河南。道出牛头关，遇金将合达帅步骑数十万待战。<br /><br />&nbsp;&nbsp;&nbsp;&nbsp;睿宗问以方略，速不台曰：“城居之人不耐劳苦，数挑以劳之，战乃可胜也。”<br /><br />&nbsp;&nbsp;&nbsp;&nbsp;师集三峰山，金兵围之数匝。会风雪大作，其士卒僵仆，师乘之，杀戮殆尽。自<br /><br />&nbsp;&nbsp;&nbsp;&nbsp;是金军不能复振。壬辰夏，睿宗还驻官山，留速不台统诸道兵围汴。癸巳，金主<br /><br />&nbsp;&nbsp;&nbsp;&nbsp;渡河北走，追败之于黄龙冈，斩首万余级。金主复南走归德府，未几，复走蔡州。<br /><br />&nbsp;&nbsp;&nbsp;&nbsp;汴降，俘其后妃及宝器以献，进围蔡州。甲午，蔡州破，金主自焚死。时汴梁受<br /><br />&nbsp;&nbsp;&nbsp;&nbsp;兵日久，岁饥，人相食，速不台下令纵其民北渡以就食。乙未，太宗命诸王拔都<br /><br />&nbsp;&nbsp;&nbsp;&nbsp;西征八赤蛮，且曰：“闻八赤蛮有胆勇，速不台亦有胆勇，可以胜之。”遂命为<br /><br />&nbsp;&nbsp;&nbsp;&nbsp;先锋，与八赤蛮战。继又令统大军，遂虏八赤蛮妻子于宽田吉思海。八赤蛮闻速<br /><br />&nbsp;&nbsp;&nbsp;&nbsp;不台至，大惧，逃入海中。辛丑，太宗命诸王拔都等讨兀鲁思部主也烈班，为其<br /><br />&nbsp;&nbsp;&nbsp;&nbsp;所败，围秃里思哥城，不克。拔都奏遣速不台督战，速不台选哈必赤军怯怜口等<br /><br />&nbsp;&nbsp;&nbsp;&nbsp;五十人赴之，一战获也烈班。进攻秃里思哥城，三日克之，尽取兀鲁思所部而还。<br /><br />&nbsp;&nbsp;&nbsp;&nbsp;经哈咂里山，攻马札儿部主怯怜。速不台为先锋，与诸王拔都、吁里兀、昔班、<br /><br />&nbsp;&nbsp;&nbsp;&nbsp;哈丹五道分进。众曰：“怯怜军势盛，未可轻进。”速不台出奇计，诱其军至<br /><br />&nbsp;&nbsp;&nbsp;&nbsp;t宁河。诸王军于上流，水浅，马可涉，中复有桥。下流水深，速不台欲结筏潜<br /><br />&nbsp;&nbsp;&nbsp;&nbsp;渡，绕出敌后。未渡，诸王先涉河与战。拔都军争桥，反为所乘，没甲士三十人，<br /><br />&nbsp;&nbsp;&nbsp;&nbsp;并亡其麾下将八哈秃。既渡，诸王以敌尚众，欲要速不台还，徐图之。速不台曰：<br /><br />&nbsp;&nbsp;&nbsp;&nbsp;“王欲归自归，我不至秃纳河马茶城，不还也。”及驰至马茶城，诸王亦至，遂<br /><br />&nbsp;&nbsp;&nbsp;&nbsp;攻拔之而还。诸王来会，拔都曰：“t宁河战时，速不台救迟，杀我八哈秃。”<br /><br />&nbsp;&nbsp;&nbsp;&nbsp;速不台曰：“诸王惟知上流水浅，且有桥，遂渡而与战，不知我于下流结筏未成，<br /><br />&nbsp;&nbsp;&nbsp;&nbsp;今但言我迟，当思其故。”于是拔都亦悟。后大会，饮以马乳及蒲萄酒。言征怯<br /><br />&nbsp;&nbsp;&nbsp;&nbsp;怜时事，曰：“当时所获，皆速不台功也。”壬寅，太宗崩。癸卯，诸王大会，<br /><br />&nbsp;&nbsp;&nbsp;&nbsp;拔都欲不往。速不台曰：“大王于族属为兄，安得不往？”甲辰，遂会于也只里<br /><br />&nbsp;&nbsp;&nbsp;&nbsp;河。丙午，定宗即位，既朝会，还家于秃剌河上。戊申卒，年七十三。赠效忠宣<br /><br />&nbsp;&nbsp;&nbsp;&nbsp;力佐命功臣、开府仪同三司、上柱国，追封河南王，谥忠定。子兀良合台。<br /><br />&nbsp;&nbsp;&nbsp;&nbsp;兀良合台，初事太祖。时宪宗为皇孙，尚幼，以兀良合台世为功臣家，使护<br /><br />&nbsp;&nbsp;&nbsp;&nbsp;育之。宪宗在潜邸，遂分掌宿卫。岁癸巳，领兵从定宗征女真国，破万奴于辽东。<br /><br />&nbsp;&nbsp;&nbsp;&nbsp;继从诸王拔都征钦察、兀鲁思、阿速、孛烈儿诸部。丙午，又从拔都讨孛烈儿乃、<br /><br />&nbsp;&nbsp;&nbsp;&nbsp;捏迷思部，平之。己酉，定宗崩。拔都与宗室大臣议立宪宗，事久未决。四月，<br /><br />&nbsp;&nbsp;&nbsp;&nbsp;诸王大会，定宗皇后问所宜立，皆惶惑，莫敢对。兀良合台对曰：“此议已先定<br /><br />&nbsp;&nbsp;&nbsp;&nbsp;矣，不可复变。”拔都曰：“兀良合台言是也。”议遂定。宪宗即位之明年，世<br /><br />&nbsp;&nbsp;&nbsp;&nbsp;祖以皇弟总兵讨西南夷乌蛮、白蛮、鬼蛮诸国，以兀良合台总督军事。其鬼蛮，<br /><br />&nbsp;&nbsp;&nbsp;&nbsp;即赤秃哥国也。癸丑秋，大军自旦当岭入云南境。摩些二部猷长唆火脱因、塔裹<br /><br />&nbsp;&nbsp;&nbsp;&nbsp;马来迎降，遂至金沙江。兀良合台分兵入察罕章，盖白蛮也，所在寨栅，以次攻<br /><br />&nbsp;&nbsp;&nbsp;&nbsp;下之。独阿塔剌所居半空和寨，依山枕江，牢不可拔。使人觇之，言当先绝其汲<br /><br />&nbsp;&nbsp;&nbsp;&nbsp;道。兀良合台率精锐立炮攻之.阿塔剌遣人来拒，兀良合台遣其子阿术迎击之，<br /><br />&nbsp;&nbsp;&nbsp;&nbsp;寨兵退走。遂并其弟阿叔城俱拔之。进师取龙首关，翊世祖入大理国城。甲寅秋，<br /><br />&nbsp;&nbsp;&nbsp;&nbsp;复分兵取附都善阐，转攻合剌章水城，屠之。合剌章。盖乌蛮也。前次罗部府，<br /><br />&nbsp;&nbsp;&nbsp;&nbsp;大酋高升集诸部兵拒战，大破之于⒖衫松较拢遂进至乌蛮所都押赤城。城际滇<br /><br />&nbsp;&nbsp;&nbsp;&nbsp;池，三面皆水，既险且坚，选骁勇以炮摧其北门，纵火攻之，皆不克。乃大震鼓<br /><br />&nbsp;&nbsp;&nbsp;&nbsp;钲，进而作，作而止，使不知所为，如是者七日，伺其困乏，夜五鼓，遣其子阿<br /><br />&nbsp;&nbsp;&nbsp;&nbsp;术潜师跃入，乱斫之，遂大溃。至昆泽，擒其国王段兴智及其渠帅马合剌昔以献。<br /><br />&nbsp;&nbsp;&nbsp;&nbsp;余众依阻山谷者，分命裨将也里、脱伯、押真掩其右，合台护尉掩其左，约三日<br /><br />&nbsp;&nbsp;&nbsp;&nbsp;卷而内向。及围合，与阿术引善射者二百骑，期以三日，四面进击。兀良合台陷<br /><br />&nbsp;&nbsp;&nbsp;&nbsp;阵鏖战，又攻纤寨，拔之。至乾德哥城，兀良合台病，委军事于阿术。环城立炮，<br /><br />&nbsp;&nbsp;&nbsp;&nbsp;以草填堑，众军始集，阿术已率所部搏战城上，城遂破。乙卯，攻不花合因、阿<br /><br />&nbsp;&nbsp;&nbsp;&nbsp;合阿因等城，阿术先登，取其三城。又攻赤秃哥山寨，阿术缘岭而战，遂拔之。<br /><br />&nbsp;&nbsp;&nbsp;&nbsp;乘胜击破鲁厮国塔浑城，又取忽兰城。鲁鲁厮国大惧，请降。阿伯国有兵四万，<br /><br />&nbsp;&nbsp;&nbsp;&nbsp;不降。阿术攻之，入其城，举国请降。复攻阿鲁山寨，进攻阿鲁城，克之。乃搜<br /><br />&nbsp;&nbsp;&nbsp;&nbsp;捕未降者，遇赤秃哥军于合打台山，追赴临崖，尽杀之。自出师至此，凡二年，<br /><br />&nbsp;&nbsp;&nbsp;&nbsp;平大理五城八府四郡，洎乌、白等蛮三十七部。兵威所加，无不款附。丙辰，征<br /><br />&nbsp;&nbsp;&nbsp;&nbsp;白蛮国、波丽国，阿术生擒其骁将，献俘阙下。诏以便宜取道，与铁哥带儿兵合，<br /><br />&nbsp;&nbsp;&nbsp;&nbsp;遂出乌蒙，趋泸江，i秃剌蛮三城，却宋将张都统兵三万，夺其船二百艘于马湖<br /><br />&nbsp;&nbsp;&nbsp;&nbsp;江，斩获不可胜计。遂通道于嘉定、重庆，抵合州，济蜀江，与铁哥带儿会。丁<br /><br />&nbsp;&nbsp;&nbsp;&nbsp;巳，以云南平，遣使献捷于朝，且请依汉故事，以西南夷悉为郡县，从之。赐其<br /><br />&nbsp;&nbsp;&nbsp;&nbsp;军银五千两、彩币二万四千匹，授银印，加大元帅。还镇大理，遂经六盘山至临<br /><br />&nbsp;&nbsp;&nbsp;&nbsp;洮府，与大营合。月余，复西征乌蛮。秋九月，遣使招降交趾，不报。冬十月，<br /><br />&nbsp;&nbsp;&nbsp;&nbsp;进兵压境。其国主陈日，隔江列象骑、步卒甚盛。兀良合台分军为三队济江，<br /><br />&nbsp;&nbsp;&nbsp;&nbsp;彻彻都从下流先济，大帅居中，驸马怀都与阿术在后。仍授彻彻都方略曰：“汝<br /><br />&nbsp;&nbsp;&nbsp;&nbsp;军既济，勿与之战，彼必来逆我，驸马随断其后，汝伺便夺其船。蛮若溃走，至<br /><br />&nbsp;&nbsp;&nbsp;&nbsp;江无船，必为我擒矣。”师既登岸，即纵与战，彻彻都违命，蛮虽大败，得驾舟<br /><br />&nbsp;&nbsp;&nbsp;&nbsp;逸去。兀良合台怒曰：“先锋违我节度，军有常刑。”彻彻都惧，饮药死。兀良<br /><br />&nbsp;&nbsp;&nbsp;&nbsp;合台入交趾，为久驻计，军令严肃，秋毫无犯。越七日，日请内附，于是置酒<br /><br />&nbsp;&nbsp;&nbsp;&nbsp;大飨军士。还军柙赤城。戊午，引兵入宋境，其地炎瘴，军士皆病，遇敌少却，<br /><br />&nbsp;&nbsp;&nbsp;&nbsp;亡军士四人。阿术还战，擒其卒十二人，其援复至，阿术以三十骑，阿马秃继以<br /><br />&nbsp;&nbsp;&nbsp;&nbsp;五十骑击走之。时兀良合台亦病，将旋师，阿术战马五十匹夜为秃剌蛮所掠，入<br /><br />&nbsp;&nbsp;&nbsp;&nbsp;告兀良合台曰：“吾马尽为盗掠去，将何以行？”即分军搜访，知有三寨藏马山<br /><br />&nbsp;&nbsp;&nbsp;&nbsp;颠。阿术亲率将士攀崖而上，破其诸寨，生擒贼酋，尽得前后所盗马千七百匹，<br /><br />&nbsp;&nbsp;&nbsp;&nbsp;乃屠柙赤城。宪宗遣使谕旨，约明年正月会军长沙，乃率四王骑兵三千，蛮、k<br /><br />&nbsp;&nbsp;&nbsp;&nbsp;万人，破横山寨，辟老苍关，徇宋内地。宋陈兵六万以俟。遣阿术与四王潜自间<br /><br />&nbsp;&nbsp;&nbsp;&nbsp;道冲其中坚，大败之，尽杀其众。乘胜击逐，蹴贵州，蹂象州，入静江府，连破<br /><br />&nbsp;&nbsp;&nbsp;&nbsp;辰、沅二州，直抵潭州城下。潭州出兵二十万，断我归路。兀良合台遣阿术与大<br /><br />&nbsp;&nbsp;&nbsp;&nbsp;纳、玉龙帖木儿军其前，而自与四王军其后，夹击破之。兵自入敌境，转斗千里，<br /><br />&nbsp;&nbsp;&nbsp;&nbsp;未尝败北。大小十三战，杀宋兵四十余万，擒其将大小三人。其州又遣兵来攻，<br /><br />&nbsp;&nbsp;&nbsp;&nbsp;追至门濠，掩溺殆尽，乃不敢复出。壁城下月余。时世祖已渡江驻鄂州，遣也里<br /><br />&nbsp;&nbsp;&nbsp;&nbsp;蒙古领兵二千人来援，且加劳问。遂自鄂州之浒黄洲北渡，与大军合。庚申，世<br /><br />&nbsp;&nbsp;&nbsp;&nbsp;祖即位。夏四月，兀良合台至上都。后十二年卒，年七十二。子阿术，自有传。<br /><br />&nbsp;&nbsp;&nbsp;&nbsp;○按竺迩<br /><br />&nbsp;&nbsp;&nbsp;&nbsp;按竺迩，雍古氏。其先居云中塞上，父<黑旦>公，为金群牧使。岁辛未，驱<br /><br />&nbsp;&nbsp;&nbsp;&nbsp;所牧马来归太祖，终其官。按竺迩幼鞠于外祖术要甲家，讹言为赵家，因姓赵氏。<br /><br />&nbsp;&nbsp;&nbsp;&nbsp;年十四，隶皇子察合台部。尝从大猎，射获数麋，有二虎突出，射之皆死。由是<br /><br />&nbsp;&nbsp;&nbsp;&nbsp;以善射名，皇子深器爱之。甲戌，太祖西征寻思干、阿里麻里等国，以功为千户。<br /><br />&nbsp;&nbsp;&nbsp;&nbsp;丁亥，从征积石州，先登，拔其城。围河州，斩首四十级。破临洮，攻德顺，斩<br /><br />&nbsp;&nbsp;&nbsp;&nbsp;首百余级。攻巩昌，驻兵秦州。<br /><br />&nbsp;&nbsp;&nbsp;&nbsp;太宗即位，尊察合台为皇兄，以按竺迩为元帅。戊子，镇删丹州，自郭煌<br /><br />&nbsp;&nbsp;&nbsp;&nbsp;置驿抵玉关，通西域，从定关陇。辛卯，从围凤翔，按竺迩分兵攻西南隅，城上<br /><br />&nbsp;&nbsp;&nbsp;&nbsp;石乱下，选死士先登，拔其城，斩金将刘兴哥。分兵攻西和州，宋将强俊领众<br /><br />&nbsp;&nbsp;&nbsp;&nbsp;数万，坚壁清野，以老我师。按竺迩率死士骂城下，挑战。俊怒，悉众出阵，按<br /><br />&nbsp;&nbsp;&nbsp;&nbsp;竺迩佯走，俊追之，因以奇兵夺其城。伏兵要其归，转战数十里，斩首数千级，<br /><br />&nbsp;&nbsp;&nbsp;&nbsp;擒俊。余众退保仇池，进击拔之，从拔平凉，庆阳、、原、宁皆降。泾州复叛，<br /><br />&nbsp;&nbsp;&nbsp;&nbsp;杀守将郭元恕，众议屠之，按竺迩但诛首恶。师还原州，降民弃老幼，夜亡走。<br /><br />&nbsp;&nbsp;&nbsp;&nbsp;众曰：“此必反也，宜诛之以警其余。”按竺迩曰：“此辈惧吾驱之北徙耳。”<br /><br />&nbsp;&nbsp;&nbsp;&nbsp;遣人谕之曰：“汝等若走，以军法治罪，父母妻子并诛矣。汝归，保无他。明年<br /><br />&nbsp;&nbsp;&nbsp;&nbsp;草青，具牛酒迎师于此州。”民皆复归。豪民陈苟集数千人潜新寨诸洞，众议以<br /><br />&nbsp;&nbsp;&nbsp;&nbsp;火攻之。按竺迩曰：“招谕不出，攻之未晚。”遂偕数骑抵寨，纵马解弓矢，召<br /><br />&nbsp;&nbsp;&nbsp;&nbsp;苟遥语，折矢与为誓。苟即相呼罗拜，谢更生之恩，皆降。<br /><br />&nbsp;&nbsp;&nbsp;&nbsp;金人守潼关，攻之，战于扇车回，不克。睿宗分兵由山南入金境，按竺迩为<br /><br />&nbsp;&nbsp;&nbsp;&nbsp;先锋，趣散关。宋人已烧绝栈道，复由两当县出鱼关，军沔州。宋制置使桂如渊<br /><br />&nbsp;&nbsp;&nbsp;&nbsp;守兴元。按竺迩假道于如渊曰：“宋雠金久矣，何不从我兵锋，一洗国耻。今欲<br /><br />&nbsp;&nbsp;&nbsp;&nbsp;假道南郑，由金、洋达唐、邓，会大兵以灭金，岂独为吾之利？亦宋之利也。”<br /><br />&nbsp;&nbsp;&nbsp;&nbsp;如渊度我军压境，势不徒还，遂遣人导我师由武休关东抵邓州，西破小关。金人<br /><br />&nbsp;&nbsp;&nbsp;&nbsp;大骇，谓我军自天而下。其平章完颜合达、枢密使移剌蒲阿帅十七都尉，兵数十<br /><br />&nbsp;&nbsp;&nbsp;&nbsp;万，相拒于邓。我师不与战，直趣钧州，与亲王按赤台等兵合，陈三峰山下。会<br /><br />&nbsp;&nbsp;&nbsp;&nbsp;天大雪，金兵成列。按竺迩先率所部精兵迎击于前，诸军乘之，金师败绩。癸巳，<br /><br />&nbsp;&nbsp;&nbsp;&nbsp;金主奔蔡。十二月，从围蔡。甲午，金亡。初，金将郭斌自凤翔突围出，保金、<br /><br />&nbsp;&nbsp;&nbsp;&nbsp;兰、定、会四州。至是命按竺迩往取之，围斌于会州。食尽将走，败之于城门。<br /><br />&nbsp;&nbsp;&nbsp;&nbsp;兵入城巷战，死伤甚众。斌手剑驱其妻子聚一室，焚之。已而自投火中。有女奴<br /><br />&nbsp;&nbsp;&nbsp;&nbsp;自火中抱儿出，泣授人曰：“将军尽忠，忍使绝嗣，此其儿也，幸哀而收之。”<br /><br />&nbsp;&nbsp;&nbsp;&nbsp;言毕，复赴火死。按竺迩闻之恻然，命保其孤。遂定四州。金将汪世显守巩州，<br /><br />&nbsp;&nbsp;&nbsp;&nbsp;皇子阔端围之，未下。遣按竺迩等往招之，世显率众来降。皇兄嘉其材勇，赏赉<br /><br />&nbsp;&nbsp;&nbsp;&nbsp;甚厚，赐名拔都，拜征行大元帅。<br /><br />&nbsp;&nbsp;&nbsp;&nbsp;丙申，大军伐蜀，皇子出大散关，分兵令宗王穆直等出阴平郡，期会于成都。<br /><br />&nbsp;&nbsp;&nbsp;&nbsp;按竺迩领炮手兵为先锋，破宕昌，残阶州。攻文州，守将刘禄，数月不下，谍知<br /><br />&nbsp;&nbsp;&nbsp;&nbsp;城中无井，乃夺其汲道，率勇士梯城先登，杀守陴者数十人，遂拔其城，禄死之。<br /><br />&nbsp;&nbsp;&nbsp;&nbsp;因招徕吐蕃酋长勘拖孟迦等十族，皆赐以银符。略定龙州。遂与大散军合，进克<br /><br />&nbsp;&nbsp;&nbsp;&nbsp;成都。师还，而成都复叛。丁酉，按竺迩言于宗王曰：“陇州县方平，人心犹贰，<br /><br />&nbsp;&nbsp;&nbsp;&nbsp;西汉阳当陇蜀之冲，宋及吐蕃利于入寇，宜得良将以镇之。”宗王曰：“安反侧，<br /><br />&nbsp;&nbsp;&nbsp;&nbsp;制寇贼，此上策也，然无以易汝。”遂分蒙古千户五人，隶麾下以往。按竺迩命<br /><br />&nbsp;&nbsp;&nbsp;&nbsp;侯和尚南戍沔州之石门，术鲁西戍阶州之两水，谨斥堠，严巡逻，西南诸州不敢<br /><br />&nbsp;&nbsp;&nbsp;&nbsp;犯之。戊戌，从元帅塔海率诸翼兵伐蜀，克隆庆。己亥，攻重庆。庚子，图万州。<br /><br />&nbsp;&nbsp;&nbsp;&nbsp;宋人将舟师数百艘逆流迎战。按竺迩顺流率劲兵，乘巨筏，浮革舟于其间，弓弩<br /><br />&nbsp;&nbsp;&nbsp;&nbsp;两射，宋人不能敌，败诸夔门。辛丑，伐西川，破二十余城。成都守将田显开北<br /><br />&nbsp;&nbsp;&nbsp;&nbsp;门以纳师。宋制置使陈隆之出奔，追获之，缚至汉州，令诱降守将王夔。夔不降，<br /><br />&nbsp;&nbsp;&nbsp;&nbsp;进兵攻之。夔夜驱火牛，突围出奔，遂斩隆之。壬寅，会大军破遂宁、泸、叙等<br /><br />&nbsp;&nbsp;&nbsp;&nbsp;州。癸卯，破资州。庚戌，按竺迩安辑泾、二州。宋制置使余d攻兴元，文州<br /><br />&nbsp;&nbsp;&nbsp;&nbsp;降将王德新乘隙自阶州叛，执扈、牛二镇将，领众千余走江油。宪宗召按竺迩还<br /><br />&nbsp;&nbsp;&nbsp;&nbsp;旧镇。按竺迩遣将直捣江油，夺扈、牛以归。<br /><br />&nbsp;&nbsp;&nbsp;&nbsp;中统元年，世祖即位，亲王有异谋者，其将阿蓝答儿、浑都海图据关陇。时<br /><br />&nbsp;&nbsp;&nbsp;&nbsp;按竺迩以老，委军于其子。帝遣宗王哈丹、哈必赤、阿曷马西讨。按竺迩曰：<br /><br />&nbsp;&nbsp;&nbsp;&nbsp;“今内难方殷，浸乱关陇，岂臣子安卧之时耶？吾虽老，尚能破贼。”遂引兵出<br /><br />&nbsp;&nbsp;&nbsp;&nbsp;删丹之耀碑谷，从阿曷马，与之合战。会大风，昼晦，战至晡，大败之，斩馘无<br /><br />&nbsp;&nbsp;&nbsp;&nbsp;算。按竺迩与总帅汪良臣获阿蓝答儿、浑都海等。捷闻，帝锡玺书褒美，赐弓矢<br /><br />&nbsp;&nbsp;&nbsp;&nbsp;锦衣。四年，卒，年六十九。延v元年，赠推忠佐运功臣、太保、仪同三司、上<br /><br />&nbsp;&nbsp;&nbsp;&nbsp;柱国，封秦国公，谥武宣。<br /><br />&nbsp;&nbsp;&nbsp;&nbsp;子十人，彻理、国宝最知名。彻理袭职为元帅。丁巳，从父攻泸州，降宋将<br /><br />&nbsp;&nbsp;&nbsp;&nbsp;刘整。宋将姚德壁云顶山，戊午，大军围之。彻理率部兵由水门先登，破其壁，<br /><br />&nbsp;&nbsp;&nbsp;&nbsp;德降。后以病废，卒。<br /><br />&nbsp;&nbsp;&nbsp;&nbsp;国宝一名黑梓，少击剑学书，倜傥好义，有谋略。父为元帅，军务悉以委之，<br /><br />&nbsp;&nbsp;&nbsp;&nbsp;故所至多捷。从攻重庆，降宋都统张实，并掠合州以归。中统元年，从攻阿蓝答<br /><br />&nbsp;&nbsp;&nbsp;&nbsp;儿有功。阿蓝答儿叛将火都据吐蕃之点西岭。国宝摄帅事，讨之。众欲速战，国<br /><br />&nbsp;&nbsp;&nbsp;&nbsp;宝曰：“此穷寇也，宜少缓，以计破之。”遂以精兵袭其后。火都欲西走，国宝<br /><br />&nbsp;&nbsp;&nbsp;&nbsp;据险要之，挑战则敛兵自固。相持两月，潜兵出其不意，擒杀之。捷闻，赐弓矢、<br /><br />&nbsp;&nbsp;&nbsp;&nbsp;金绮。初，按竺迩之告老，制命彻理袭征行元帅。彻理以病不视事，国宝乃谓诸<br /><br />&nbsp;&nbsp;&nbsp;&nbsp;弟曰：“昔我先人，耀兵西陲，大功既集，关陇虽宁，而西戎未靖，此吾辈立功<br /><br />&nbsp;&nbsp;&nbsp;&nbsp;之秋也。”乃遣谢鼎与弟国能，持金帛说降吐蕃，酋长勘陀孟迦从国宝入觐。国<br /><br />&nbsp;&nbsp;&nbsp;&nbsp;宝奏曰：“文州山川险厄，控庸蜀，拒吐蕃，宜城文州，屯兵镇之。”从之，授<br /><br />&nbsp;&nbsp;&nbsp;&nbsp;国宝三品印，为蒙古汉军元帅，兼文州吐蕃万户府达鲁花赤，与勘陀孟迦皆赐金<br /><br />&nbsp;&nbsp;&nbsp;&nbsp;符。时扶州诸羌未附，国宝宣上威德，于是呵哩禅波哩揭诸酋长皆归款，从国宝<br /><br />&nbsp;&nbsp;&nbsp;&nbsp;入觐。国宝图山川形势以献，诏授呵哩禅波哩揭为万户，赐金虎符，诸酋长为千<br /><br />&nbsp;&nbsp;&nbsp;&nbsp;户，皆赐金符。赐国宝金币。国宝治文州有善政。至元四年卒。延v元年，赠推<br /><br />&nbsp;&nbsp;&nbsp;&nbsp;诚佐理功臣、光禄大夫、平章政事、柱国，封梁国公，谥忠定。<br /><br />&nbsp;&nbsp;&nbsp;&nbsp;子世荣、世延。初，国宝将卒，以世荣幼，命弟国安袭其职。国安既袭蒙古<br /><br />&nbsp;&nbsp;&nbsp;&nbsp;汉军元帅，兼文州吐蕃万户府达鲁花赤，后以其兄国宝安边功，赐金虎符，进昭<br /><br />&nbsp;&nbsp;&nbsp;&nbsp;勇大将军。十五年，讨叛王吐鲁于六盘，获之，请解职授世荣。帝曰：“人争而<br /><br />&nbsp;&nbsp;&nbsp;&nbsp;汝让，可以敦薄俗。”录其六盘功，进昭毅大将军、招讨使。世荣，袭怀远大将<br /><br />&nbsp;&nbsp;&nbsp;&nbsp;军、蒙古汉军元帅，兼文州吐蕃万户府达鲁花赤。后以功进安远大将军、吐蕃宣<br /><br />&nbsp;&nbsp;&nbsp;&nbsp;慰使议事都元帅，佩三珠虎符。世延，中书平章政事。<br /><br />&nbsp;&nbsp;&nbsp;&nbsp;○畏答儿<br /><br />&nbsp;&nbsp;&nbsp;&nbsp;畏答儿，忙兀人。其先剌真八都儿，有二子，次名忙兀儿，始别为忙兀氏。<br /><br />&nbsp;&nbsp;&nbsp;&nbsp;畏答儿其六世孙也。与兄畏翼俱事太祖。时大畴强盛，畏翼率其属归之，畏答儿<br /><br />&nbsp;&nbsp;&nbsp;&nbsp;力止之，不听，追之，又不肯还，畏答儿乃还事太祖。太祖曰：“汝兄既去，汝<br /><br />&nbsp;&nbsp;&nbsp;&nbsp;独留此何为？”畏答儿无以自明，取矢折而誓曰：“所不终事主者，有如此矢。”<br /><br />&nbsp;&nbsp;&nbsp;&nbsp;太祖察其诚，更名为薛禅，约为按达。薛禅者，聪明之谓也；按达者，定交不易<br /><br />&nbsp;&nbsp;&nbsp;&nbsp;之谓也。太祖与克烈王罕对陈于哈剌真，师少不敌。帝命兀鲁一军先发，其将术<br /><br />&nbsp;&nbsp;&nbsp;&nbsp;彻台横鞭马Q不应。畏答儿奋然曰：“我犹凿也，诸君斧也，凿匪斧不入，我请<br /><br />&nbsp;&nbsp;&nbsp;&nbsp;先入，诸军继之，万一不还，有三黄头儿在，唯上念之。”遂先出陷阵，大败之，<br /><br />&nbsp;&nbsp;&nbsp;&nbsp;至晡时，犹追逐不已，敕使止之，乃还。脑中流矢，创甚，帝亲傅以善药，留处<br /><br />&nbsp;&nbsp;&nbsp;&nbsp;帐中，月余卒，帝深惜之。<br /><br />&nbsp;&nbsp;&nbsp;&nbsp;及王罕灭，帝以其将只里吉实抗畏答儿，乃分只里吉民百户隶其子，且使世<br /><br />&nbsp;&nbsp;&nbsp;&nbsp;世岁赐不绝。仍令收完忙兀人民之散亡者。太宗思其功，复以北方万户封其子忙<br /><br />&nbsp;&nbsp;&nbsp;&nbsp;哥为郡王。岁丙申，忽都忽大料汉民，分城邑以封功臣，授忙哥泰安州民万户。<br /><br />&nbsp;&nbsp;&nbsp;&nbsp;帝讶其少，忽都忽对曰：“臣今差次，惟视旧数多寡，忙哥旧才八百户。”帝曰：<br /><br />&nbsp;&nbsp;&nbsp;&nbsp;“不然，畏答儿封户虽少，战功则多，其增封为二万户，与十功臣同。为诸侯者，<br /><br />&nbsp;&nbsp;&nbsp;&nbsp;封户皆异其籍。”兀鲁争曰：“忙哥旧兵不及臣之半，今封顾多于臣。”帝曰：<br /><br />&nbsp;&nbsp;&nbsp;&nbsp;“汝忘而先横鞭马Q时耶？”兀鲁遂不敢言。忙哥卒，孙只里瓦、乞答，曾<br /><br />&nbsp;&nbsp;&nbsp;&nbsp;孙忽都忽、兀乃忽里、哈赤，俱袭封为郡王。<br /><br />&nbsp;&nbsp;&nbsp;&nbsp;○博罗欢伯都<br /><br />&nbsp;&nbsp;&nbsp;&nbsp;博罗欢，畏答儿幼子蘸木曷之孙，琐鲁火都之子也。时诸侯王及十功臣各有<br /><br />&nbsp;&nbsp;&nbsp;&nbsp;断事官，博罗欢年十六，为本部断事官。从世祖讨阿里不哥，数有功，帝喜而赐<br /><br />&nbsp;&nbsp;&nbsp;&nbsp;马四十匹，金币称之。中统三年，李f叛。命帅忙兀一军围济南，分兵掠益都、<br /><br />&nbsp;&nbsp;&nbsp;&nbsp;莱州，悉平之。诏录燕南狱，谳决明允，赐衣一袭。皇子云南王忽哥赤为其省臣<br /><br />&nbsp;&nbsp;&nbsp;&nbsp;宝合丁毒死，事觉，中书择可治其狱者四人，奏上，皆不称旨。丞相真以博<br /><br />&nbsp;&nbsp;&nbsp;&nbsp;罗欢闻，帝可其奏。博罗欢辞曰：“臣不敢爱死，第年少不知书，恐误事耳。”<br /><br />&nbsp;&nbsp;&nbsp;&nbsp;帝乃以吏部尚书别帖木儿辅其行。未至云南，宝合丁密以金六Y迎馈，祈勿究其<br /><br />&nbsp;&nbsp;&nbsp;&nbsp;事。博罗欢虑其握兵徼外，拒之恐致变，阳诺曰：“吾橐不能容，可且持归，待<br /><br />&nbsp;&nbsp;&nbsp;&nbsp;我取之。”博罗欢至，则竟其狱，诛毒王者，而归其金于省。陛见，帝顾谓<br /><br />&nbsp;&nbsp;&nbsp;&nbsp;真曰：“卿举得其人矣。”赐黄金五十两，诏忙兀事无大小，悉统于博罗欢。授<br /><br />&nbsp;&nbsp;&nbsp;&nbsp;昭勇大将军、右卫亲军都指挥使，大都则专右卫，上都则兼三卫。<br /><br />&nbsp;&nbsp;&nbsp;&nbsp;会伐宋，授金吾卫上将军、中书右丞。诏分大军为二，右军受伯颜、阿术节<br /><br />&nbsp;&nbsp;&nbsp;&nbsp;度，左军受博罗欢节度。俄兼淮东都元帅，罢山东经略司，而以其军悉隶焉。遂<br /><br />&nbsp;&nbsp;&nbsp;&nbsp;军于下邳，召将佐谋曰：“清河城小而固，与昭信、淮安、泗州为掎角，猝未易<br /><br />&nbsp;&nbsp;&nbsp;&nbsp;拔。海州、东海、石秋，远在数百里之外，必不严备。吾顿大兵为疑兵，以轻骑<br /><br />&nbsp;&nbsp;&nbsp;&nbsp;倍道袭之，其守将可擒也。”师至，三城果皆下，清河亦降。宋主以国内附，而<br /><br />&nbsp;&nbsp;&nbsp;&nbsp;淮东诸城犹为之守。诏博罗欢进军，拔淮安南堡，战白马湖及宝应，掠高邮，自<br /><br />&nbsp;&nbsp;&nbsp;&nbsp;西小河入漕河，据湾头，断通、泰援兵，遂下扬州，淮东平。益封桂阳、德庆二<br /><br />&nbsp;&nbsp;&nbsp;&nbsp;万一千户。十四年，讨叛臣只里斡台于应昌，平之。赐玉带文绮，与博罗同署枢<br /><br />&nbsp;&nbsp;&nbsp;&nbsp;密院事，拜中书右丞，行省北京。未几，召还。时江南新附，尚多反侧，诏募民<br /><br />&nbsp;&nbsp;&nbsp;&nbsp;能从大军进讨者，使自为一军，听节度于其长，而毋役于他军，制命符节，皆与<br /><br />&nbsp;&nbsp;&nbsp;&nbsp;正同。会博罗欢寝疾，乃附枢密董文忠奏曰：“今疆土浸广，胜兵百万，指挥可<br /><br />&nbsp;&nbsp;&nbsp;&nbsp;集，何假此无藉之徒。彼一践南土，则掠人货财，俘人妻孥，仇怨益滋，而叛者<br /><br />&nbsp;&nbsp;&nbsp;&nbsp;将愈众矣。”奏上，召舆疾赐坐，与语，帝大悟，遂可其奏。而常德入诉唐兀一<br /><br />&nbsp;&nbsp;&nbsp;&nbsp;军残暴其境内，敕斩以徇。凡所募军皆罢。<br /><br />&nbsp;&nbsp;&nbsp;&nbsp;十六年，以哈剌斯、博罗思、斡罗罕诸部不相统，命博罗欢监之。十八年，<br /><br />&nbsp;&nbsp;&nbsp;&nbsp;以中书右丞行省甘肃。二十年，拜御史大夫，行御史台事，以疾归。诸王乃颜叛，<br /><br />&nbsp;&nbsp;&nbsp;&nbsp;帝将亲征。博罗欢谏曰：“昔太祖分封东诸侯，其地与户，臣皆知之，以二十为<br /><br />&nbsp;&nbsp;&nbsp;&nbsp;率，乃颜得其九，忙兀、兀鲁、剌儿、弘吉剌、亦其烈思五诸侯得其十一，惟<br /><br />&nbsp;&nbsp;&nbsp;&nbsp;征五诸侯兵，自足当之，何至上烦乘舆哉？臣疾且愈，请事东征。”帝乃赐铠甲<br /><br />&nbsp;&nbsp;&nbsp;&nbsp;弓矢鞍勒，命督五诸侯兵，与乃颜战，败之。其党塔不带以兵来拒，会久雨，军<br /><br />&nbsp;&nbsp;&nbsp;&nbsp;乏食，诸将欲退。博罗欢曰：“今两阵相对，岂容先动？”俄塔不带引兵退。博<br /><br />&nbsp;&nbsp;&nbsp;&nbsp;罗欢以其师乘之，转战二日，身中三矢，大破之，斩其驸马忽伦。适太师月鲁那<br /><br />&nbsp;&nbsp;&nbsp;&nbsp;演大军来会，遂平乃颜，擒塔不带。既而其党哈丹复叛，诏与诸侯王乃马带讨之。<br /><br />&nbsp;&nbsp;&nbsp;&nbsp;哈丹游骑猝至，博罗欢从三骑返走，抵绝涧，可二丈许，追骑垂及，博罗欢策其<br /><br />&nbsp;&nbsp;&nbsp;&nbsp;马一跃而过，三从骑皆没，人以为有神助云。哈丹死，斩其子老的于阵。往返凡<br /><br />&nbsp;&nbsp;&nbsp;&nbsp;四岁。凯旋，俘哈丹二妃以献，敕以一赐乃马带，一赐博罗欢。陈其金银器于延<br /><br />&nbsp;&nbsp;&nbsp;&nbsp;春阁，上召诸侯王将帅分赐之。博罗欢辞，帝曰：“卿可谓能让。”乃赐金银器<br /><br />&nbsp;&nbsp;&nbsp;&nbsp;五百两以旌之。<br /><br />&nbsp;&nbsp;&nbsp;&nbsp;河南宣慰改行中书省，拜平章政事，有诏括马毋及勋臣之家。博罗欢曰：<br /><br />&nbsp;&nbsp;&nbsp;&nbsp;“吾马成群，所治地方三千里，不先出马，何以为吏民之倡？”乃先入善马十有<br /><br />&nbsp;&nbsp;&nbsp;&nbsp;八。汴南诸州，漭为巨浸，博罗欢躬行决口，督有司缮完之。三十一年，成宗立，<br /><br />&nbsp;&nbsp;&nbsp;&nbsp;迁陕西行中书省平章政事。未行，留镇河南。入朝，请以泰安州所入五户丝四千<br /><br />&nbsp;&nbsp;&nbsp;&nbsp;斤易内库缯帛，分给忙兀一军。帝为敕递车送军中，赐以银百五十两。陛辞，帝<br /><br />&nbsp;&nbsp;&nbsp;&nbsp;谕之曰：“卿今白须，世祖德言，实多闻之，宜加慎护。”因以世祖所佩弓矢Q<br /><br />&nbsp;&nbsp;&nbsp;&nbsp;带赐之。有顷，近臣奏：“伐宋时，右军分属伯颜、阿术，左军分属博罗欢。今<br /><br />&nbsp;&nbsp;&nbsp;&nbsp;伯颜、阿术皆受分地，而博罗欢未及，惟帝裁之。”帝曰：“何久不言，岂彼耻<br /><br />&nbsp;&nbsp;&nbsp;&nbsp;自请耶？”乃益封高邮五百户。<br /><br />&nbsp;&nbsp;&nbsp;&nbsp;大德元年，叛王药木忽儿、兀鲁速不花来归。博罗欢闻之，遣使驰奏曰：<br /><br />&nbsp;&nbsp;&nbsp;&nbsp;“诸王之叛，皆由其父，此辈幼弱，无所与知。今兹来归，宜弃其前恶，以劝未<br /><br />&nbsp;&nbsp;&nbsp;&nbsp;至。”帝深以为然，赐金鞍勒，命以平章政事行省湖广。会并福建行省入江浙，<br /><br />&nbsp;&nbsp;&nbsp;&nbsp;拜光禄大夫、上柱国、江浙等处行中书省平章政事。居岁余，卒，年六十三。<br /><br />&nbsp;&nbsp;&nbsp;&nbsp;博罗欢勇有智略，战常以身先之，所获财物悉与将士，故得其死力。平居常<br /><br />&nbsp;&nbsp;&nbsp;&nbsp;以国事为忧，闻变即请行，至终其事乃止。其忠义盖天性然也。累赠推忠宣力赞<br /><br />&nbsp;&nbsp;&nbsp;&nbsp;运功臣、太师、开府仪同三司、上柱国，加封泰安王，谥武穆。<br /><br />&nbsp;&nbsp;&nbsp;&nbsp;子浑都、伯都、野先帖木儿、博罗。浑都，山东宣慰使，遥授中书平章政事。<br /><br />&nbsp;&nbsp;&nbsp;&nbsp;野先帖木儿，河南江北等处行中书省左丞相。卒官开府仪同三司、翰林学士承旨。<br /><br />&nbsp;&nbsp;&nbsp;&nbsp;博罗，陕西等处行中书省平章政事。野先帖木儿子尼摩星吉，袭郡王；亦思剌瓦<br /><br />&nbsp;&nbsp;&nbsp;&nbsp;性吉，中政使。<br /><br />&nbsp;&nbsp;&nbsp;&nbsp;伯都幼颖异，不以家世自矜，长嗜书史。大德五年，擢江东道廉访副使，拜<br /><br />&nbsp;&nbsp;&nbsp;&nbsp;江南行台侍御史。未几，召入佥枢密院事，领舍儿别赤。至大二年，出为江南行<br /><br />&nbsp;&nbsp;&nbsp;&nbsp;台御史中丞，迁陕西行台御史大夫。延v元年，拜甘肃行省平章政事。时米价腾<br /><br />&nbsp;&nbsp;&nbsp;&nbsp;氵勇，陆挽一石，费二百缗，乃为经画计，所省至四百余万缗，自是诸仓俱充溢。<br /><br />&nbsp;&nbsp;&nbsp;&nbsp;甘州气寒地瘠，少稔岁。民饥，则发粟赈之，春阙种，则贷之。于是兵饷既足，<br /><br />&nbsp;&nbsp;&nbsp;&nbsp;民食亦给。诏赐名鹰、甲胄、弓矢及钞五千缗以劳焉。四年，移江浙行省平章政<br /><br />&nbsp;&nbsp;&nbsp;&nbsp;事，入为太子宾客。上书陈古先圣王正心修身之道，帝嘉纳之。迁江南行台御史<br /><br />&nbsp;&nbsp;&nbsp;&nbsp;大夫。皇太后谓东宫官不宜使外，止其行。遂以疾辞去，寓居高邮。英宗即位，<br /><br />&nbsp;&nbsp;&nbsp;&nbsp;复命为江南行台御史大夫。陛见，以疾固辞。帝慰谕久之，命以平章之禄归养于<br /><br />&nbsp;&nbsp;&nbsp;&nbsp;家，复赐钞十万缗。所服药须空青，诏遣使江南访求之。伯都辞谢曰：“臣曩膺<br /><br />&nbsp;&nbsp;&nbsp;&nbsp;重寄，深惧弗称，今已病废，况敢叨滥厚禄以受重赐乎？”并以所给平章政事禄<br /><br />&nbsp;&nbsp;&nbsp;&nbsp;归有司。泰定元年，还京师，卒。朝廷知其贫，赙钞二万五千贯。御史台奏赙三<br /><br />&nbsp;&nbsp;&nbsp;&nbsp;万五千贯，仍还所辞禄，妻弘吉剌氏弗受，曰：“始伯都仕于朝，不敢虚受廪禄。<br /><br />&nbsp;&nbsp;&nbsp;&nbsp;今殁矣，苟受是禄，非其意也。”卒辞之。子笃尔只，将作院判官。<br /><br />&nbsp;&nbsp;&nbsp;&nbsp;○抄思<br /><br />&nbsp;&nbsp;&nbsp;&nbsp;抄思，乃蛮部人。又号曰答禄。其先泰阳，为乃蛮部主。祖曲书律。父敞温。<br /><br />&nbsp;&nbsp;&nbsp;&nbsp;太祖举兵讨不庭，曲书律失其部落，敞温奔契丹卒。抄思尚幼，与其母跋涉间行，<br /><br />&nbsp;&nbsp;&nbsp;&nbsp;归太祖，奉中宫旨侍宫掖。抄思年二十五，即从征伐，破代、石二州，不避矢石，<br /><br />&nbsp;&nbsp;&nbsp;&nbsp;每先登焉。雁门之战，屡捷。会太宗命睿宗平金，抄思执锐以从，与金兵战，所<br /><br />&nbsp;&nbsp;&nbsp;&nbsp;向无前。壬辰，兵次钧州，金兵垒于三峰山，抄思察其营壁不坚，夜领精骑袭之，<br /><br />&nbsp;&nbsp;&nbsp;&nbsp;金兵惊扰，遂乘击之，拔三峰山。睿宗以抄思功闻于朝，有旨以汤阴县黄招抚等<br /><br />&nbsp;&nbsp;&nbsp;&nbsp;一百一十七户赐之。抄思力辞不受。复赐以男女五十口，宅一区，黄金Q带、酒<br /><br />&nbsp;&nbsp;&nbsp;&nbsp;壶、杯盂各一。辞弗许，乃受之。制授万户，与内侍胡都虎、留乞签起西京等处<br /><br />&nbsp;&nbsp;&nbsp;&nbsp;军人征行及镇守随州。招集民户，每千人以官一员领之。丁酉秋七月，奉旨调军，<br /><br />&nbsp;&nbsp;&nbsp;&nbsp;得西京、大名、滨、棣、怀、孟、真定、河间、邢、名、磁、威、新、卫、保等<br /><br />&nbsp;&nbsp;&nbsp;&nbsp;府州军四千六十余人，统之。后移镇颍，以疾归大名。岁戊申正月卒，年四十四。<br /><br />&nbsp;&nbsp;&nbsp;&nbsp;子别的因。<br /><br />&nbsp;&nbsp;&nbsp;&nbsp;别的因在襁褓时，父抄思方领兵平金，与其祖母康里氏在三皇后宫庭。戊申，<br /><br />&nbsp;&nbsp;&nbsp;&nbsp;父抄思卒，母张氏迎别的因以归。祖母康里氏卒。张尝从容训之曰：“人有三成<br /><br />&nbsp;&nbsp;&nbsp;&nbsp;人，知畏惧成人，知羞耻成人，知艰难成人。否则禽兽而已。”别的因受教唯谨。<br /><br />&nbsp;&nbsp;&nbsp;&nbsp;甲寅，世祖以宗王镇黑水，有旨谕察罕那颜，命别的因袭抄思职，为副万户，镇<br /><br />&nbsp;&nbsp;&nbsp;&nbsp;守随、颍等处。丙辰冬十有二月，世祖复谕征镇军士悉听别的因等号令。别的因<br /><br />&nbsp;&nbsp;&nbsp;&nbsp;身长七尺余，肩丰多力，善刀舞，尤精骑射，士卒咸畏服之。明年，庚申，世祖<br /><br />&nbsp;&nbsp;&nbsp;&nbsp;即位，委任尤专。癸亥正月，召赴行在所。冬十一月，谒见世祖于行在所，世祖<br /><br />&nbsp;&nbsp;&nbsp;&nbsp;赐金符，以别的因为寿颍二州屯田府达鲁花赤。时二州地多荒芜，有虎食民妻，<br /><br />&nbsp;&nbsp;&nbsp;&nbsp;其夫来告，别的因默然良久，曰：“此易治耳。”乃立槛设机，缚羔羊槛中以诱<br /><br />&nbsp;&nbsp;&nbsp;&nbsp;虎。夜半，虎果至，机发，虎堕槛中，因取射之，虎遂死。自是虎害顿息。至元<br /><br />&nbsp;&nbsp;&nbsp;&nbsp;十三年，授明威将军、信阳府达鲁花赤，佩金符。时信阳亦多虎，别的因至未久，<br /><br />&nbsp;&nbsp;&nbsp;&nbsp;一日，以马裼置鞍上出猎，命左右燔山，虎出走，别的因以裼掷虎，虎搏裼，据<br /><br />&nbsp;&nbsp;&nbsp;&nbsp;地而吼，别的因旋马视虎射之，虎立死。十六年，进宣威将军、常德路副达鲁花<br /><br />&nbsp;&nbsp;&nbsp;&nbsp;赤。会同知李明秀作乱，别的因请以单骑往招之，直抵贼垒，贼轻之，不设备。<br /><br />&nbsp;&nbsp;&nbsp;&nbsp;别的因谕以朝廷恩德，使为自新计，明秀素畏服，遂与俱来。别的因闻于朝，明<br /><br />&nbsp;&nbsp;&nbsp;&nbsp;秀伏诛，贼遂平。三十一年，进怀远大将军，迁池州路达鲁花赤。之官，道经颍<br /><br />&nbsp;&nbsp;&nbsp;&nbsp;上。颍近荆山，有野豕时出害民禾稼，民莫能制。闻别的因至，迎拜境上，告以<br /><br />&nbsp;&nbsp;&nbsp;&nbsp;其故。别的因曰：“毋虑也。”遂至荆山，以狼牙箭射之，豕走数里。大德十三<br /><br />&nbsp;&nbsp;&nbsp;&nbsp;年，进昭勇大将军、台州路达鲁花赤。卒，年八十一。<br /><br />&nbsp;&nbsp;&nbsp;&nbsp;子不花，佥岭南广西道肃政廉访司事；文圭，有隐德，赠秘书监著作郎；延<br /><br />&nbsp;&nbsp;&nbsp;&nbsp;寿，汤阴县达鲁花赤。孙守恭，曾孙与权，皆读书登进士科，人多称之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,956275);">加入书签</a><a
                        href="956233.html">上一页</a>&larr;<a href="index.html">返回列表</a>&rarr;<a
                            href="956317.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "956233.html"; var next_page = "956317.html"; var index_page = "index.html"; var sortid = "9"; var article_id = "14699"; var chapter_id = "956275"; var articlename = "元史"; var chaptername = " 卷一百二十一 列传第八"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>