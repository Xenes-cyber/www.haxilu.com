<!DOCTYPE html>
<html>
<head>
<meta charset="gbk" />
<title>元史- 卷一百七十一 列传第五十八-在线阅读-哈西文学网</title>
<meta name="keywords" content="宋濂，元史， 卷一百七十一 列传第五十八全文， 卷一百七十一 列传第五十八在线阅读 哈西文学网" />
<meta name="description" content="哈西文学网提供宋濂的元史  卷一百七十一 列传第五十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959719.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959719.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十一 列传第五十八</h1>
            <div class="link xb">
                <a href="959669.html">上一页</a>&larr;<a href="index.html">返回列表</a>&rarr;<a
                    href="959756.html">下一页</a></div>			
            <div id="BookText">&nbsp;&nbsp;&nbsp;&nbsp;○刘因<br /><br />&nbsp;&nbsp;&nbsp;&nbsp;刘因，字梦吉，保定容城人。世为儒家，五世祖琮生敦武校尉、临洮府录事<br /><br />&nbsp;&nbsp;&nbsp;&nbsp;判官P，P生奉议大夫、中山府录事俣，俣生秉善，金贞v中南徙。其弟国宝，<br /><br />&nbsp;&nbsp;&nbsp;&nbsp;登兴定进士第，终奉直大夫、枢密院经历。秉善生述，述，因之父也。岁壬辰，<br /><br />&nbsp;&nbsp;&nbsp;&nbsp;述始北归，刻意问学，邃性理之说，好长啸。中统初，左三部尚书刘肃宣抚真定，<br /><br />&nbsp;&nbsp;&nbsp;&nbsp;辟武邑令，以疾辞归。年四十未有子，叹曰：“天果使我无子则已，有子必令读<br /><br />&nbsp;&nbsp;&nbsp;&nbsp;书。”因生之夕，述梦神人马载一儿至其家，曰：“善养之。”既觉而生，乃名<br /><br />&nbsp;&nbsp;&nbsp;&nbsp;曰S，字梦骥，后改今名及字。<br /><br />&nbsp;&nbsp;&nbsp;&nbsp;因天资绝人。三岁识书，日记千百言，过目即成诵，六岁能诗，七岁能属文，<br /><br />&nbsp;&nbsp;&nbsp;&nbsp;落笔惊人。甫弱冠，才器超迈，日阅方册，思得如古人者友之，作《希圣解》。<br /><br />&nbsp;&nbsp;&nbsp;&nbsp;国子司业砚弥坚教授真定，因从之游，同舍生皆莫能及。初为经学，究训诂疏释<br /><br />&nbsp;&nbsp;&nbsp;&nbsp;之说，辄叹曰：“圣人精义，殆不止此。”及得周、程、张、邵、朱、吕之书，<br /><br />&nbsp;&nbsp;&nbsp;&nbsp;一见能发其微，曰：“我固谓当有是也。”及评其学之所长，而曰：“邵，至大<br /><br />&nbsp;&nbsp;&nbsp;&nbsp;也；周，至精也；程，至正也；朱子，极其大，尽其精，而贯之以正也。”其高<br /><br />&nbsp;&nbsp;&nbsp;&nbsp;见远识率类此。因蚤丧父，事继母孝，有父、祖丧未葬，投书先友翰林待制杨恕，<br /><br />&nbsp;&nbsp;&nbsp;&nbsp;怜而助之，始克襄事。因性不苟合，不妄交接，家虽甚贫，非其义，一介不取。<br /><br />&nbsp;&nbsp;&nbsp;&nbsp;家居教授，师道尊严。弟子造其门者，随材器教之，皆有成就。公卿过保定者众，<br /><br />&nbsp;&nbsp;&nbsp;&nbsp;闻因名，往往来谒，因多逊避，不与相见，不知者或以为傲，弗恤也。尝爱诸葛<br /><br />&nbsp;&nbsp;&nbsp;&nbsp;孔明静以修身之语，表所居曰“静修”。<br /><br />&nbsp;&nbsp;&nbsp;&nbsp;不忽木以因学行荐于朝，至元十九年，有诏征因，擢承德郎、右赞善大夫。<br /><br />&nbsp;&nbsp;&nbsp;&nbsp;初，裕皇建学宫中，命赞善王恂教近侍子弟，恂卒，乃命因继之。未几，以母疾<br /><br />&nbsp;&nbsp;&nbsp;&nbsp;辞归。明年，丁内艰。二十八年，诏复遣使者，以集贤学士、嘉议大夫征因，以<br /><br />&nbsp;&nbsp;&nbsp;&nbsp;疾固辞，且上书宰相曰：<br /><br />&nbsp;&nbsp;&nbsp;&nbsp;因自幼读书，接闻大人君子之余论，虽他无所得，至如君臣之义，自谓见之<br /><br />&nbsp;&nbsp;&nbsp;&nbsp;甚明。如以日用近事言之，凡吾人之所以得安居而暇食，以遂其生聚之乐者，是<br /><br />&nbsp;&nbsp;&nbsp;&nbsp;谁之力与？皆君上之赐也。是以凡我有生之民，或给力役，或出知能，亦必各有<br /><br />&nbsp;&nbsp;&nbsp;&nbsp;以自效焉。此理势之必然，亘万古而不可易，而庄周氏所谓无所逃于天地之间者<br /><br />&nbsp;&nbsp;&nbsp;&nbsp;也。因生四十三年，未尝效尺寸之力，以报国家养育生成之德，而恩命连至，因<br /><br />&nbsp;&nbsp;&nbsp;&nbsp;尚敢偃蹇不出，贪高尚之名以自媚，以负我国家知遇之恩，而得罪于圣门中庸之<br /><br />&nbsp;&nbsp;&nbsp;&nbsp;教也哉！且因之立心，自幼及长，未尝一日敢为崖岸卓绝、甚高难继之行，平昔<br /><br />&nbsp;&nbsp;&nbsp;&nbsp;交友，苟有一日之雅者，皆知因之此心也。但或者得之传闻，不求其实，止于纵<br /><br />&nbsp;&nbsp;&nbsp;&nbsp;迹之近似者观之，是以有高人隐士之目，惟阁下亦知因之未尝以此自居也。向者<br /><br />&nbsp;&nbsp;&nbsp;&nbsp;先储皇以赞善之命来召，即与使者俱行，再奉旨令教学，亦即时应命。后以老母<br /><br />&nbsp;&nbsp;&nbsp;&nbsp;中风，请还家省视，不幸弥留，竟遭忧制，遂不复出，初岂有意于不仕邪？今圣<br /><br />&nbsp;&nbsp;&nbsp;&nbsp;天子选用贤良，一新时政，虽前日隐晦之人，亦将出而仕矣，况因平昔非隐晦者<br /><br />&nbsp;&nbsp;&nbsp;&nbsp;邪！况加以不次之宠，处之以优崇之地邪！是以形留意往，命与心违，病卧空斋，<br /><br />&nbsp;&nbsp;&nbsp;&nbsp;惶恐待罪。<br /><br />&nbsp;&nbsp;&nbsp;&nbsp;因素有羸疾，自去年丧子，忧患之余，继以Z疟，历夏及秋，后虽平复，<br /><br />&nbsp;&nbsp;&nbsp;&nbsp;然精神气血，已非旧矣。不意今岁五月二十八日，疟疾复作，至七月初二日，蒸<br /><br />&nbsp;&nbsp;&nbsp;&nbsp;发旧积，腹痛如刺，下血不已。至八月初，偶起一念，自叹旁无期功之亲，家无<br /><br />&nbsp;&nbsp;&nbsp;&nbsp;纪纲之仆，恐一旦身先朝露，必至累人，遂遣人于容城先人墓侧，修营一舍，傥<br /><br />&nbsp;&nbsp;&nbsp;&nbsp;病势不退，当居处其中以待尽。遣人之际，未免感伤，由是病势益增，饮食极减。<br /><br />&nbsp;&nbsp;&nbsp;&nbsp;至二十一日，使者持恩命至，因初闻之，惶怖无地，不知所措，徐而思之，窃谓<br /><br />&nbsp;&nbsp;&nbsp;&nbsp;供职虽未能扶病而行，而恩命则不敢不扶病而拜。因又虑，若稍涉迟疑，则不惟<br /><br />&nbsp;&nbsp;&nbsp;&nbsp;臣子之心有所不安，而踪迹高峻，已不近于人情矣。是以即日拜受，留使者，候<br /><br />&nbsp;&nbsp;&nbsp;&nbsp;病势稍退，与之俱行。迁延至今，服疗百至，略无一效，乃请使者先行，仍令学<br /><br />&nbsp;&nbsp;&nbsp;&nbsp;生李道恒，纳上铺马圣旨，待病退，自备气力以行。望阁下俯加矜悯，曲为保全。<br /><br />&nbsp;&nbsp;&nbsp;&nbsp;因实疏远微贱之臣，与帷幄诸公不同，其进与退，若非难处之事，惟阁下始终成<br /><br />&nbsp;&nbsp;&nbsp;&nbsp;就之。<br /><br />&nbsp;&nbsp;&nbsp;&nbsp;书上，朝廷不强致，帝闻之，亦曰：“古有所谓不召之臣，其斯人之徒欤！”<br /><br />&nbsp;&nbsp;&nbsp;&nbsp;三十年夏四月十有六日卒，年四十五。无子，闻者嗟悼。延v中，赠翰林学士、<br /><br />&nbsp;&nbsp;&nbsp;&nbsp;资善大夫、上护军，追封容城郡公，谥文靖。欧阳玄尝赞因画像曰：“微点之狂，<br /><br />&nbsp;&nbsp;&nbsp;&nbsp;而有沂上风雩之乐；资由之勇，而无北鄙鼓瑟之声。于裕皇之仁，而见不可留之<br /><br />&nbsp;&nbsp;&nbsp;&nbsp;四皓；以世祖之略，而遇不能致之两生。乌乎！麒麟凤凰，固宇内之不常有也，<br /><br />&nbsp;&nbsp;&nbsp;&nbsp;然而一鸣而《六典》作，一出而《春秋》成。则其志不欲遗世而独往也明矣，亦<br /><br />&nbsp;&nbsp;&nbsp;&nbsp;将从周公、孔子之后，为往圣继绝学，为来世开太平者邪！”论者以为知言。<br /><br />&nbsp;&nbsp;&nbsp;&nbsp;因所著有《四书精要》三十卷，诗五卷，号《丁亥集》，因所自选。又有文<br /><br />&nbsp;&nbsp;&nbsp;&nbsp;集十余卷，及《小学四书语录》，皆门生故友所录，惟《易系辞说》，乃因病中<br /><br />&nbsp;&nbsp;&nbsp;&nbsp;亲笔云。<br /><br />&nbsp;&nbsp;&nbsp;&nbsp;○吴澄<br /><br />&nbsp;&nbsp;&nbsp;&nbsp;吴澄，字幼清，抚州崇仁人。高祖晔，初居咸口里，当华盖、临川二山间，<br /><br />&nbsp;&nbsp;&nbsp;&nbsp;望气者徐觉言其地当出异人。澄生前一夕，乡父老见异气降其家，邻媪复梦有物<br /><br />&nbsp;&nbsp;&nbsp;&nbsp;蜿蜓降其舍旁池中，旦以告于人，而澄生。三岁，颖悟日发，教之古诗，随口成<br /><br />&nbsp;&nbsp;&nbsp;&nbsp;诵。五岁，日受千余言，夜读书至旦，母忧其过勤，节膏火，不多与，澄候母寝，<br /><br />&nbsp;&nbsp;&nbsp;&nbsp;燃火复诵习。九岁，从群子弟试乡校，每中前列。既长，于《经》、《传》皆习<br /><br />&nbsp;&nbsp;&nbsp;&nbsp;通之，知用力圣贤之学，尝举进士不中。<br /><br />&nbsp;&nbsp;&nbsp;&nbsp;至元十三年，民初附，盗贼所在蜂起，乐安郑松，招澄居布水谷，乃著《孝<br /><br />&nbsp;&nbsp;&nbsp;&nbsp;经章句》，校定《易》、《书》、《诗》、《春秋》、《仪礼》及大、小《戴记》。侍御史程钜夫，奉诏求贤江南，起澄至京师。未几，以母老辞归。钜夫请置澄<br /><br />&nbsp;&nbsp;&nbsp;&nbsp;所著书于国子监，以资学者，朝廷命有司即其家录上。元贞初，游龙兴，按察司<br /><br />&nbsp;&nbsp;&nbsp;&nbsp;经历郝文迎至郡学，日听讲论，录其问答，凡数千言。行省掾元明善以文学自负，<br /><br />&nbsp;&nbsp;&nbsp;&nbsp;尝问澄《易》、《诗》、《书》、《春秋》奥义，叹曰：“与吴先生言，如探渊<br /><br />&nbsp;&nbsp;&nbsp;&nbsp;海。”遂执子弟礼终其身。左丞董士选延之于家，亲执馈食，曰：“吴先生，天<br /><br />&nbsp;&nbsp;&nbsp;&nbsp;下士也。”既入朝，荐澄有道，擢应奉翰林文字。有司敦劝，久之乃至，而代者<br /><br />&nbsp;&nbsp;&nbsp;&nbsp;已至官，澄即日南归。未几，除江西儒学副提举，居三月，以疾去官。<br /><br />&nbsp;&nbsp;&nbsp;&nbsp;至大元年，召为国子监丞。先是，许文正公衡为祭酒，始以《朱子小学》等<br /><br />&nbsp;&nbsp;&nbsp;&nbsp;书授弟子，久之，渐失其旧。澄至，旦燃烛堂上，诸生以次受业，日昃，退燕居<br /><br />&nbsp;&nbsp;&nbsp;&nbsp;之室，执经问难者，接踵而至。澄各因其材质，反覆训诱之，每至夜分，虽寒暑<br /><br />&nbsp;&nbsp;&nbsp;&nbsp;不易也。皇庆元年，升司业，用程纯公《学校奏疏》、胡文定公《六学教法》、<br /><br />&nbsp;&nbsp;&nbsp;&nbsp;朱文公《学校贡举私议》，约之为教法四条：一曰经学，二曰行实，三曰文艺，<br /><br />&nbsp;&nbsp;&nbsp;&nbsp;四曰治事，未及行。又尝为学者言：“朱子于道问学之功居多，而陆子静以尊德<br /><br />&nbsp;&nbsp;&nbsp;&nbsp;性为主。问学不本于德性，则其敝必偏于言语训释之末，故学必以德性为本，庶<br /><br />&nbsp;&nbsp;&nbsp;&nbsp;几得之。”议者遂以澄为陆氏之学，非许氏尊信朱子本意，然亦莫知朱、陆之为<br /><br />&nbsp;&nbsp;&nbsp;&nbsp;何如也。澄一夕谢去，诸生有不谒告而从之南者。俄拜集贤直学士，特授奉议大<br /><br />&nbsp;&nbsp;&nbsp;&nbsp;夫，俾乘驿至京师，次真州，疾作，不果行。<br /><br />&nbsp;&nbsp;&nbsp;&nbsp;英宗即位，超迁翰林学士，进阶太中大夫。先是，有旨集善书者，粉黄金为<br /><br />&nbsp;&nbsp;&nbsp;&nbsp;泥，写浮屠《藏经》。帝在上都，使左丞速速诏澄为序，澄曰：“主上写经，为<br /><br />&nbsp;&nbsp;&nbsp;&nbsp;民祈福，甚盛举也。若用以追荐，臣所未知。盖福田利益，虽人所乐闻，而轮回<br /><br />&nbsp;&nbsp;&nbsp;&nbsp;之事，彼习其学者，犹或不言。不过谓为善之人，死则上通高明，其极品则与日<br /><br />&nbsp;&nbsp;&nbsp;&nbsp;月齐光；为恶之人，死则下沦污秽，其极下则与沙虫同类。其徒遂为荐拔之说，<br /><br />&nbsp;&nbsp;&nbsp;&nbsp;以惑世人。今列圣之神，上同日月，何庸荐拔！且国初以来，凡写经追荐，不知<br /><br />&nbsp;&nbsp;&nbsp;&nbsp;几举。若未效，是无佛法矣；若已效，是诬其祖矣。撰为文辞，不可以示后世，<br /><br />&nbsp;&nbsp;&nbsp;&nbsp;请俟驾还奏之。”会帝崩而止。<br /><br />&nbsp;&nbsp;&nbsp;&nbsp;泰定元年，初开经筵，首命澄与平章政事张圭、国子祭酒邓文原为讲官。在<br /><br />&nbsp;&nbsp;&nbsp;&nbsp;至治末，诏作太庙，议者习见同堂异室之制，乃作十三室。未及迁奉，而国有大<br /><br />&nbsp;&nbsp;&nbsp;&nbsp;故，有司疑于昭穆之次，命集议之。澄议曰：“世祖混一天下，悉考古制而行之。<br /><br />&nbsp;&nbsp;&nbsp;&nbsp;古者天子七庙，庙各为宫，太祖居中，左三庙为昭，右三庙为穆，昭穆神主，各<br /><br />&nbsp;&nbsp;&nbsp;&nbsp;以次递迁，其庙之宫，颇如今之中书六部。夫省部之设，亦仿金、宋，岂以宗庙<br /><br />&nbsp;&nbsp;&nbsp;&nbsp;叙次而不考古乎！”有司急于行事，竟如旧次云。时澄已有去志，会修《英宗实<br /><br />&nbsp;&nbsp;&nbsp;&nbsp;录》，命总其事。居数月，《实录》成，未上，即移疾不出。中书左丞许师敬奉<br /><br />&nbsp;&nbsp;&nbsp;&nbsp;旨赐宴国史院，仍致朝廷勉留之意，宴罢，即出城登舟去。中书闻之，遣官驿追，<br /><br />&nbsp;&nbsp;&nbsp;&nbsp;不及而还，言于帝曰：“吴澄，国之名儒，朝之旧德，今请老而归，不忍重劳之，<br /><br />&nbsp;&nbsp;&nbsp;&nbsp;宜有所褒异。”诏加资善大夫，仍以金织文绮二及钞五千贯赐之。<br /><br />&nbsp;&nbsp;&nbsp;&nbsp;澄身若不胜衣，正坐拱手，气融神迈，答问，使人涣若冰释。弱冠时，<br /><br />&nbsp;&nbsp;&nbsp;&nbsp;尝著说曰：“道之大原出于天，神圣继之，尧、舜而上，道之元也；尧、舜而下，<br /><br />&nbsp;&nbsp;&nbsp;&nbsp;其亨也；洙、泗、邹、鲁，其利也；濂、洛、关、闽，其贞也。分而言之，上古<br /><br />&nbsp;&nbsp;&nbsp;&nbsp;则羲、黄其元，尧、舜其亨，禹、汤其利，文、武、周公其贞乎！中古之统：仲<br /><br />&nbsp;&nbsp;&nbsp;&nbsp;尼其元，颜、曾其亨乎，子思其利，孟子其贞乎！近古之统：周子其元，程、张<br /><br />&nbsp;&nbsp;&nbsp;&nbsp;其亨也，朱子其利也，孰为今日之贞乎？未之有也。然则可以终无所归哉！”其<br /><br />&nbsp;&nbsp;&nbsp;&nbsp;早以斯文自任如此。故出登朝署，退归于家，与郡邑之所经由，士大夫皆迎请执<br /><br />&nbsp;&nbsp;&nbsp;&nbsp;业，而四方之士不惮数千里，蹑指后爬囱山中者，常不下千数百人。少暇即著<br /><br />&nbsp;&nbsp;&nbsp;&nbsp;书，至将终，犹不置也。于《易》、《春秋》、《礼记》，各有纂言，尽破传注<br /><br />&nbsp;&nbsp;&nbsp;&nbsp;穿凿，以发其蕴，条归纪叙，精明简洁，卓然成一家言。作《学基》、《学统》<br /><br />&nbsp;&nbsp;&nbsp;&nbsp;二篇，使人知学之本与为学之序，尤有得于邵子之学。校定《皇极经世书》，又<br /><br />&nbsp;&nbsp;&nbsp;&nbsp;校正《老子》、《庄子》、《太玄经》、《乐律》，及《八阵图》、郭璞《葬书》。<br /><br />&nbsp;&nbsp;&nbsp;&nbsp;初，澄所居草屋数间，程钜夫题曰草庐，故学者称之为草庐先生。天历三年，<br /><br />&nbsp;&nbsp;&nbsp;&nbsp;朝廷以澄耆老，特命次子京为抚州教授，以便奉养。明年六月，得疾，有大星坠<br /><br />&nbsp;&nbsp;&nbsp;&nbsp;其舍东北，澄卒，年八十五。赠江西行省左丞、上护军，追封临川郡公，谥文正。<br /><br />&nbsp;&nbsp;&nbsp;&nbsp;长子文，终同知柳州路总管府事；京，终翰林国史院典籍官。孙当，自有传。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959719);">加入书签</a><a
                        href="959669.html">上一页</a>&larr;<a href="index.html">返回列表</a>&rarr;<a
                            href="959756.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959669.html"; var next_page = "959756.html"; var index_page = "index.html"; var sortid = "9"; var article_id = "14699"; var chapter_id = "959719"; var articlename = "元史"; var chaptername = " 卷一百七十一 列传第五十八"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>