<!DOCTYPE html>
<html>
<head>
<meta charset="gbk" />
<title>元史- 卷二百四 列传第九十一-在线阅读-哈西文学网</title>
<meta name="keywords" content="宋濂，元史， 卷二百四 列传第九十一全文， 卷二百四 列传第九十一在线阅读 哈西文学网" />
<meta name="description" content="哈西文学网提供宋濂的元史  卷二百四 列传第九十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/1622388.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/1622388.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百四 列传第九十一</h1>
            <div class="link xb">
                <a href="1622387.html">上一页</a>&larr;<a href="index.html">返回列表</a>&rarr;<a
                    href="1622389.html">下一页</a></div>			
            <div id="BookText">&nbsp;&nbsp;&nbsp;&nbsp;◎宦者<br /><br />&nbsp;&nbsp;&nbsp;&nbsp;前世宦者之祸尝烈矣，元之初兴，非能有鉴乎古者，然历十有余世，考其乱<br /><br />&nbsp;&nbsp;&nbsp;&nbsp;亡之所由，而初不自阉人出，何哉？盖自太祖选贵臣子弟给事内廷，凡饮食、冠<br /><br />&nbsp;&nbsp;&nbsp;&nbsp;服、书记，上所常御者，各以其职典之，而命四大功臣世为之长，号四怯薛。故<br /><br />&nbsp;&nbsp;&nbsp;&nbsp;天子前后左右，皆世家大臣及其子孙之生而贵者，而宦官之擅权窃政者不得有为<br /><br />&nbsp;&nbsp;&nbsp;&nbsp;于其间。虽或有之，然不旋踵而遂败。此其诒谋，可谓度越前代者矣。如李邦宁<br /><br />&nbsp;&nbsp;&nbsp;&nbsp;者，以亡国阉竖，遭遇世祖，进齿荐绅，遂跻极品，然其言亦有可称者焉。至于<br /><br />&nbsp;&nbsp;&nbsp;&nbsp;朴不花，乃东夷之人，始以西宫同里，因缘柄用，遂与权奸同恶相济，讫底于诛<br /><br />&nbsp;&nbsp;&nbsp;&nbsp;戮，则固有以致之也。用特著之于篇。<br /><br />&nbsp;&nbsp;&nbsp;&nbsp;李邦宁，字叔固，钱唐人，初名保宁，宋故小黄门也。宋亡，从瀛国公入见<br /><br />&nbsp;&nbsp;&nbsp;&nbsp;世祖，命给事内庭，警敏称上意。令学国书及诸蕃语，即通解，遂见亲任。授御<br /><br />&nbsp;&nbsp;&nbsp;&nbsp;带库提点，升章佩少监，迁礼部尚书，提点太医院事。成宗即位，进昭文馆大学<br /><br />&nbsp;&nbsp;&nbsp;&nbsp;士、太医院使。帝尝寝疾，邦宁不离左右者十余月。武宗立，命为江浙行省平章<br /><br />&nbsp;&nbsp;&nbsp;&nbsp;政事，邦宁辞曰：“臣以阉腐余命，无望更生，先朝幸赦而用之，使得承乏中涓，<br /><br />&nbsp;&nbsp;&nbsp;&nbsp;高爵厚禄，荣宠过甚。陛下复欲置臣宰辅，臣何敢当。宰辅者，佐天子共治天下<br /><br />&nbsp;&nbsp;&nbsp;&nbsp;者也，奈何辱以寺人。陛下纵不臣惜，如天下后世何，诚不敢奉诏。”帝大悦，<br /><br />&nbsp;&nbsp;&nbsp;&nbsp;使大臣白其言于太后及皇太子，以彰其善。<br /><br />&nbsp;&nbsp;&nbsp;&nbsp;帝尝奉皇太后燕大安阁，阁中有故箧，问邦宁曰：“此何箧也？”对曰：<br /><br />&nbsp;&nbsp;&nbsp;&nbsp;“此世祖贮裘带者。臣闻有圣训曰：‘藏此以遗子孙，使见吾朴俭，可为华侈之<br /><br />&nbsp;&nbsp;&nbsp;&nbsp;戒。’”帝命发箧视之，叹曰：“非卿言，朕安知之。”时有宗王在侧，遽曰：<br /><br />&nbsp;&nbsp;&nbsp;&nbsp;“世祖虽神圣，然啬于财。”邦宁曰：“不然。世祖一言，无不为后世法；一予<br /><br />&nbsp;&nbsp;&nbsp;&nbsp;夺，无不当功罪。且天下所入虽富，苟用不节，必致匮乏。自先朝以来，岁赋已<br /><br />&nbsp;&nbsp;&nbsp;&nbsp;不足用，又数会宗藩，资费无算，旦暮不给，必将横敛掊怨，岂美事耶。”太后<br /><br />&nbsp;&nbsp;&nbsp;&nbsp;及帝深然其言。俄加大司徒、尚服院使，遥授丞相，行大司农，领太医院事，阶<br /><br />&nbsp;&nbsp;&nbsp;&nbsp;金紫光禄大夫。<br /><br />&nbsp;&nbsp;&nbsp;&nbsp;太庙旧尝遣官行事，至是复欲如之，邦宁谏曰：“先朝非不欲亲致飨祀，诚<br /><br />&nbsp;&nbsp;&nbsp;&nbsp;以疾废礼耳。今陛下继成之初，正宜开彰孝道，以率先天下，躬祀太室，以成一<br /><br />&nbsp;&nbsp;&nbsp;&nbsp;代之典。循习故弊，非臣所知也。”帝称善。即日备法驾，宿斋宫，且命邦宁为<br /><br />&nbsp;&nbsp;&nbsp;&nbsp;大礼使。礼成，加恩三代：曾祖颐，赠银青光禄大夫、司徒，谥敬懿；祖德懋，<br /><br />&nbsp;&nbsp;&nbsp;&nbsp;赠仪同三司、大司徒，谥忠献；父郑赠太保、开府仪同三司，谥文穆。<br /><br />&nbsp;&nbsp;&nbsp;&nbsp;仁宗即位，以邦宁旧臣，赐钞千锭，辞弗受。国学将释奠，敕遣邦宁致祭于<br /><br />&nbsp;&nbsp;&nbsp;&nbsp;文宣王。点视毕，至位立，殿户方辟，忽大风起，殿上及两庑烛尽灭，烛台底铁<br /><br />&nbsp;&nbsp;&nbsp;&nbsp;入地尺，无不拔者，邦宁悚息伏地，诸执事者皆伏。良久风定，乃成礼，邦宁<br /><br />&nbsp;&nbsp;&nbsp;&nbsp;因惭悔累日。<br /><br />&nbsp;&nbsp;&nbsp;&nbsp;初，仁宗为皇太子，丞相三宝奴等用事，畏仁宗英明，邦宁揣知其意，言于<br /><br />&nbsp;&nbsp;&nbsp;&nbsp;武宗曰：“陛下富于春秋，皇子渐长，父作子述，古之道也。未闻有子而立弟者。”<br /><br />&nbsp;&nbsp;&nbsp;&nbsp;武宗不悦曰：“朕志已定，汝自往东宫言之。”邦宁惭惧而退。仁宗即位，左右<br /><br />&nbsp;&nbsp;&nbsp;&nbsp;咸请诛之，仁宗曰：“帝王历数，自有天命，其言何足介怀。”加邦宁开府仪同<br /><br />&nbsp;&nbsp;&nbsp;&nbsp;三司，为集贤院大学士。以疾卒。<br /><br />&nbsp;&nbsp;&nbsp;&nbsp;朴不花，高丽人，亦曰王不花。皇后奇氏微时，与不花同乡里，相为依倚。<br /><br />&nbsp;&nbsp;&nbsp;&nbsp;及选为宫人，有宠，遂为第二皇后，居兴圣宫，生皇太子爱猷识理达腊。于是不<br /><br />&nbsp;&nbsp;&nbsp;&nbsp;花以阉人入事皇后者有年，皇后爱幸之，情意甚胶固，累迁官至荣禄大夫、资正<br /><br />&nbsp;&nbsp;&nbsp;&nbsp;院使。资正院者，皇后之财赋悉隶焉。<br /><br />&nbsp;&nbsp;&nbsp;&nbsp;至正十八年，京师大饥疫，时河南北、山东郡县皆被兵，民之老幼男女，避<br /><br />&nbsp;&nbsp;&nbsp;&nbsp;居聚京师，以故死者相枕藉。不花欲要誉一时，请于帝，市地收瘗之，帝赐钞七<br /><br />&nbsp;&nbsp;&nbsp;&nbsp;千锭，中宫及兴圣、隆福两宫，皇太子、皇太子妃，赐金银及他物有差，省院施<br /><br />&nbsp;&nbsp;&nbsp;&nbsp;者无算；不花出玉带一、金带一、银二锭、米三十四斛、麦六斛、青貂银鼠裘各<br /><br />&nbsp;&nbsp;&nbsp;&nbsp;一袭以为费。择地自南北两城抵卢沟桥，掘深及泉，男女异圹，人以一尸至者，<br /><br />&nbsp;&nbsp;&nbsp;&nbsp;随给以钞，舁负相踵。既覆土，就万安寿庆寺建无遮大会。至二十年四月，前后<br /><br />&nbsp;&nbsp;&nbsp;&nbsp;瘗者二十万，用钞二万七千九十余锭、米五百六十余石。又于大悲寺修水陆大会<br /><br />&nbsp;&nbsp;&nbsp;&nbsp;三昼夜，凡居民病者予之药，不能丧者给之棺。翰林学士承旨张翥为文颂其事，<br /><br />&nbsp;&nbsp;&nbsp;&nbsp;曰《善惠之碑》。<br /><br />&nbsp;&nbsp;&nbsp;&nbsp;于是帝在位久，而皇太子春秋日盛，军国之事，皆其所临决。皇后乃谋内禅<br /><br />&nbsp;&nbsp;&nbsp;&nbsp;皇太子，而使不花喻意于丞相太平，太平不答。二十年，太平乃罢去，而独搠思<br /><br />&nbsp;&nbsp;&nbsp;&nbsp;监为丞相。时帝益厌政，不花乘间用事，与搠思监相为表里，四方警报、将臣功<br /><br />&nbsp;&nbsp;&nbsp;&nbsp;状，皆抑而不闻，内外解体。然根株盘固，气焰薰灼，内外百官趋附之者十九。<br /><br />&nbsp;&nbsp;&nbsp;&nbsp;又宣政院使脱欢，与之同恶相济，为国大蠹。<br /><br />&nbsp;&nbsp;&nbsp;&nbsp;二十三年，监察御史也先帖木儿、孟也先不花、傅公让等乃劾奏朴不花、脱<br /><br />&nbsp;&nbsp;&nbsp;&nbsp;欢奸邪，当屏黜。御史大夫老的沙以其事闻，皇太子执不下，而皇后庇之尤固，<br /><br />&nbsp;&nbsp;&nbsp;&nbsp;御史乃皆坐左迁。治书侍御史陈祖仁，连上皇太子书切谏之，而台臣大小皆辞职，<br /><br />&nbsp;&nbsp;&nbsp;&nbsp;皇太子乃为言于帝，令二人皆辞退。而祖仁言犹不已，又上皇帝书言：“二人乱<br /><br />&nbsp;&nbsp;&nbsp;&nbsp;阶祸本，今不芟除，后必不利。汉、唐季世，其祸皆起此辈，而权臣、藩镇乘之。<br /><br />&nbsp;&nbsp;&nbsp;&nbsp;故千寻之木，吞舟之鱼，其腐败必由于内，陛下诚思之，可为寒心。臣愿俯从台<br /><br />&nbsp;&nbsp;&nbsp;&nbsp;谏之言，将二人特加摈斥，不令以辞退为名，成其奸计。海内皆知陛下信赏必罚，<br /><br />&nbsp;&nbsp;&nbsp;&nbsp;自此二人始，将士孰不效力，寇贼亦皆丧胆，天下可全，而有以还祖宗之旧。若<br /><br />&nbsp;&nbsp;&nbsp;&nbsp;优柔不断，彼恶日盈，将不可制。臣宁饿死于家，誓不与同朝，牵联及祸。”语<br /><br />&nbsp;&nbsp;&nbsp;&nbsp;具《陈祖仁传》。会侍御史李国凤亦上书皇太子，言：“不花骄恣无上，招权纳<br /><br />&nbsp;&nbsp;&nbsp;&nbsp;赂，奔竞之徒，皆出其门，VV有赵高、张让、田令孜之风，渐不可长，众人所<br /><br />&nbsp;&nbsp;&nbsp;&nbsp;共知之，独主上与殿下未之知耳。自古宦者，近君亲上，使少得志，未有不为国<br /><br />&nbsp;&nbsp;&nbsp;&nbsp;家祸者。望殿下思履霜坚冰之戒，早赐奏闻，投之西夷，以快众心，则纪纲可振。<br /><br />&nbsp;&nbsp;&nbsp;&nbsp;纪纲振，则天下之公论为可畏，法度为不可犯，政治修而百废举矣。”由是帝大<br /><br />&nbsp;&nbsp;&nbsp;&nbsp;怒，国凤、祖仁等亦皆左迁。<br /><br />&nbsp;&nbsp;&nbsp;&nbsp;时老的沙执其事颇力，皇太子因恶之，而皇后又谮之于内，帝以老的沙母舅<br /><br />&nbsp;&nbsp;&nbsp;&nbsp;故，封为雍王，遣归国。已而复以不花为集贤大学士、崇正院使，皇后之力也。<br /><br />&nbsp;&nbsp;&nbsp;&nbsp;老的沙至大同，遂留孛罗帖木儿军中。是时，搠思监、朴不花方倚扩廓帖木儿为<br /><br />&nbsp;&nbsp;&nbsp;&nbsp;外援，怨孛罗帖木儿匿老的沙不遣，遂诬孛罗帖木儿与老的沙谋不轨。二十四年，<br /><br />&nbsp;&nbsp;&nbsp;&nbsp;诏削其官，使解兵柄归四川。孛罗帖木儿知不出帝意，皆搠思监、朴不花所为，<br /><br />&nbsp;&nbsp;&nbsp;&nbsp;怒不奉诏。宗王不颜帖木儿等为表言其诬枉，而朝廷亦畏其强不可制，复下诏数<br /><br />&nbsp;&nbsp;&nbsp;&nbsp;搠思监、朴不花互相壅蔽簧惑主听之罪，屏搠思监于岭北，窜朴不花于甘肃，以<br /><br />&nbsp;&nbsp;&nbsp;&nbsp;快众愤，而复孛罗帖木儿官爵。然搠思监、朴不花皆留京城，实未尝行。未几，<br /><br />&nbsp;&nbsp;&nbsp;&nbsp;孛罗帖木儿遣秃坚帖木儿以兵向阙，声言清君侧之恶。四月十二日，驻于清河，<br /><br />&nbsp;&nbsp;&nbsp;&nbsp;帝遣达达国师问故，往复者数四，言必得搠思监、朴不花乃退兵。帝度其势不可<br /><br />&nbsp;&nbsp;&nbsp;&nbsp;解，不得已，执两人畀之，其兵乃退。朴不花遂为孛罗帖木儿所杀。事具搠思监、<br /><br />&nbsp;&nbsp;&nbsp;&nbsp;孛罗帖木儿传。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,1622388);">加入书签</a><a
                        href="1622387.html">上一页</a>&larr;<a href="index.html">返回列表</a>&rarr;<a
                            href="1622389.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622387.html"; var next_page = "1622389.html"; var index_page = "index.html"; var sortid = "9"; var article_id = "14699"; var chapter_id = "1622388"; var articlename = "元史"; var chaptername = " 卷二百四 列传第九十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>