<!DOCTYPE html>
<html>
<head>
<meta charset="gbk" />
<title>元史- 卷一百八十二 列传第六十九-在线阅读-哈西文学网</title>
<meta name="keywords" content="宋濂，元史， 卷一百八十二 列传第六十九全文， 卷一百八十二 列传第六十九在线阅读 哈西文学网" />
<meta name="description" content="哈西文学网提供宋濂的元史  卷一百八十二 列传第六十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/960698.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/960698.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十二 列传第六十九</h1>
            <div class="link xb">
                <a href="960658.html">上一页</a>&larr;<a href="index.html">返回列表</a>&rarr;<a
                    href="960745.html">下一页</a></div>			
            <div id="BookText">&nbsp;&nbsp;&nbsp;&nbsp;○张起岩<br /><br />&nbsp;&nbsp;&nbsp;&nbsp;张起岩，字梦臣。其先章丘人，五季避地禹城。高祖迪，以元帅右监军权济<br /><br />&nbsp;&nbsp;&nbsp;&nbsp;南府事，徙家济南。当金之季，张荣据有章丘、邹平、济阳、长山、辛市、蒲台、<br /><br />&nbsp;&nbsp;&nbsp;&nbsp;新城、淄州之地，岁丙戌，归于太祖，始终能效忠节，迪与其子福，实先后羽翼<br /><br />&nbsp;&nbsp;&nbsp;&nbsp;之。福仕为济南路军民镇抚兵钤辖，权府事，生东昌录事判官铎，铎生四川行省<br /><br />&nbsp;&nbsp;&nbsp;&nbsp;儒学副提举范，范生起岩。初，其母丘氏有娠，见长蛇数丈入榻下，已忽不见，<br /><br />&nbsp;&nbsp;&nbsp;&nbsp;乃惊而诞起岩。<br /><br />&nbsp;&nbsp;&nbsp;&nbsp;幼从其父学，年弱冠，以察举为福山县学教谕，值县官捕蝗，移摄县事。久<br /><br />&nbsp;&nbsp;&nbsp;&nbsp;之，听断明允，其民相率曰：“若得张教谕为真县尹，吾属何患焉。”政成，迁<br /><br />&nbsp;&nbsp;&nbsp;&nbsp;安丘。中延v乙卯进士，首选，除同知登州事，特旨改集贤修撰，转国子博士，<br /><br />&nbsp;&nbsp;&nbsp;&nbsp;升国子监丞，进翰林待制，兼国史院编修官。丁内艰，服除，选为监察御史。中<br /><br />&nbsp;&nbsp;&nbsp;&nbsp;书参政杨廷玉以墨败，台臣奉旨就庙堂逮之下吏。丞相倒剌沙疾其摧辱同列，悉<br /><br />&nbsp;&nbsp;&nbsp;&nbsp;诬台臣罔上，欲置之重辟。起岩以新除留台，抗章论曰：“台臣按劾百官，论列<br /><br />&nbsp;&nbsp;&nbsp;&nbsp;朝政，职使然也。今以奉职获戾，风纪解体，正直结舌，忠良寒心，殊非盛世事。<br /><br />&nbsp;&nbsp;&nbsp;&nbsp;且世皇建台阁，广言路，维持治体，陛下即位诏旨，动法祖宗。今台臣坐谴，公<br /><br />&nbsp;&nbsp;&nbsp;&nbsp;论杜塞，何谓法祖宗耶！”章三上，不报。起岩廷争愈急，帝感悟，事乃得释，<br /><br />&nbsp;&nbsp;&nbsp;&nbsp;犹皆坐罢免还乡里。迁中书右司员外郎，进左司郎中，兼经筵官，拜太子右赞善。<br /><br />&nbsp;&nbsp;&nbsp;&nbsp;丁外艰，服除，改燕王府司马，拜礼部尚书。<br /><br />&nbsp;&nbsp;&nbsp;&nbsp;文宗亲郊，起岩充大礼使，导帝陟降，步武有节，衣前后b如，陪位百官，<br /><br />&nbsp;&nbsp;&nbsp;&nbsp;望之如古图画中所睹。帝甚嘉之，赐赉优渥。转参议中书省事。宁宗崩，燕南俄<br /><br />&nbsp;&nbsp;&nbsp;&nbsp;起大狱，有妄男子上变，言部使者谋不轨，按问皆虚，法司谓：“《唐律》，告<br /><br />&nbsp;&nbsp;&nbsp;&nbsp;叛者不反坐。”起岩奋谓同列曰：“方今嗣君未立，人情危疑，不亟诛此人，以<br /><br />&nbsp;&nbsp;&nbsp;&nbsp;杜奸谋，虑妨大计。”趣有司具狱，都人肃然，大事寻定。中书方列坐铨选，起<br /><br />&nbsp;&nbsp;&nbsp;&nbsp;岩荐一士可用，丞相不悦，起岩即摄衣而起，丞相以为忤己。迁翰林侍讲学士、<br /><br />&nbsp;&nbsp;&nbsp;&nbsp;知制诰兼修国史，修三朝实录，加同知经筵事。御史台奏除浙西廉访使，不允。<br /><br />&nbsp;&nbsp;&nbsp;&nbsp;已而擢陕西行台侍御史。将行，复留为侍讲学士。拜江南行台侍御史，召入中台，<br /><br />&nbsp;&nbsp;&nbsp;&nbsp;为侍御史。转燕南廉访使。搏击豪强，不少容贷，贫民赖以吐气。滹沱河水为真<br /><br />&nbsp;&nbsp;&nbsp;&nbsp;定害，起岩论封河神为侯爵，而移文责之，复修其提防，瀹其湮郁，水患遂息。<br /><br />&nbsp;&nbsp;&nbsp;&nbsp;升江南行台御史中丞，拜翰林学士承旨、知制诰兼修国史、知经筵事。右丞相别<br /><br />&nbsp;&nbsp;&nbsp;&nbsp;里怯不花为台臣所纠，去位。未几再入相，讽词臣言台章之非，起岩执不可，闻<br /><br />&nbsp;&nbsp;&nbsp;&nbsp;者壮之。俄拜御史中丞，论事剀直，无所顾忌，与上官多不合。诏修辽、金、宋<br /><br />&nbsp;&nbsp;&nbsp;&nbsp;三史，复命入翰林为承旨，充总裁官，积阶至荣禄大夫。起岩熟于金源典故，宋<br /><br />&nbsp;&nbsp;&nbsp;&nbsp;儒道学源委，尤多究心，史官有露才自是者，每立言未当，起岩据理窜定，深厚<br /><br />&nbsp;&nbsp;&nbsp;&nbsp;醇雅，理致自足。史成，年始六十有五，遂上疏乞骸骨以归，后四年卒。谥曰文<br /><br />&nbsp;&nbsp;&nbsp;&nbsp;穆。<br /><br />&nbsp;&nbsp;&nbsp;&nbsp;起岩面如紫琼，美髯方颐，而眉目清扬可观，望而知为雅量君子。及其临政<br /><br />&nbsp;&nbsp;&nbsp;&nbsp;决议，意所背乡，屹若泰山，不可回夺。或时面折人，面颈发赤，不少恕，庙堂<br /><br />&nbsp;&nbsp;&nbsp;&nbsp;惮之。识者谓其外和中刚，不受人笼络，如欧阳修，名闻四裔。安南修贡，其陪<br /><br />&nbsp;&nbsp;&nbsp;&nbsp;臣致其世子之辞，必候起岩起居。性孝友，少处穷约，下帷教授，躬致米百里外，<br /><br />&nbsp;&nbsp;&nbsp;&nbsp;以养父母；抚弟如石，教之宦学，无不备至。举亲族弗克葬者二十余丧，且买田<br /><br />&nbsp;&nbsp;&nbsp;&nbsp;以给其祭。凡获俸赐，必与故人宾客共之。卒之日，廪无余粟，家无余财。<br /><br />&nbsp;&nbsp;&nbsp;&nbsp;先是，至元乙酉三月乙亥，太史奏文昌星明，文运将兴。时世祖行幸上京，<br /><br />&nbsp;&nbsp;&nbsp;&nbsp;明日丙子，皇孙降生于儒州。是夜，起岩亦生。其后皇孙践祚，是为仁宗，始诏<br /><br />&nbsp;&nbsp;&nbsp;&nbsp;设科取士，及廷试，起岩遂为第一人，论者以为非偶然也。起岩博学有文，善篆、<br /><br />&nbsp;&nbsp;&nbsp;&nbsp;隶，有《华峰漫稿》、《华峰类稿》、《金陵集》各若干卷，藏于家。子二人：<br /><br />&nbsp;&nbsp;&nbsp;&nbsp;琳，琛。<br /><br />&nbsp;&nbsp;&nbsp;&nbsp;○欧阳玄<br /><br />&nbsp;&nbsp;&nbsp;&nbsp;欧阳玄，字原功，其先家庐陵，与文忠公修同所自出。至曾大父新，始迁居<br /><br />&nbsp;&nbsp;&nbsp;&nbsp;浏阳，故玄为浏阳人。幼岐嶷，母李氏，亲授《孝经》、《论语》、小学诸书，<br /><br />&nbsp;&nbsp;&nbsp;&nbsp;八岁能成诵，始从乡先生张贯之学，日记数千言，即知属文。十岁，有黄冠师注<br /><br />&nbsp;&nbsp;&nbsp;&nbsp;目视玄，谓贯之曰：“是儿神气凝远，目光射人，异日当以文章冠世，廊庙之器<br /><br />&nbsp;&nbsp;&nbsp;&nbsp;也。”言讫而去，亟追与语，已失所之。部使者行县，玄以诸生见，命赋梅花诗，<br /><br />&nbsp;&nbsp;&nbsp;&nbsp;立成十首，晚归，增至百首，见者骇异之。年十四，益从宋故老习为词章，下笔<br /><br />&nbsp;&nbsp;&nbsp;&nbsp;辄成章，每试庠序，辄占高等。弱冠，下帷数年，人莫见其面。经史百家，靡不<br /><br />&nbsp;&nbsp;&nbsp;&nbsp;研究，伊、洛诸儒源委，尤为淹贯。<br /><br />&nbsp;&nbsp;&nbsp;&nbsp;延v元年，诏设科取士，玄以《尚书》与贡。明年，赐进士出身，授岳州路<br /><br />&nbsp;&nbsp;&nbsp;&nbsp;平江州同知。调太平路芜湖县尹。县多疑狱，久不决，玄察其情，皆为平翻。豪<br /><br />&nbsp;&nbsp;&nbsp;&nbsp;右不法，虐其驱奴，玄断之从良。贡赋征发及时，民乐趋事，教化大行，飞蝗独<br /><br />&nbsp;&nbsp;&nbsp;&nbsp;不入境。改武冈县尹。县控制溪洞，蛮獠杂居，抚字稍乖，辄弄兵犯顺。玄至逾<br /><br />&nbsp;&nbsp;&nbsp;&nbsp;月，赤水、太清两洞聚众相攻杀，官曹相顾失色，计无从出。玄即日单骑从二人，<br /><br />&nbsp;&nbsp;&nbsp;&nbsp;径抵其地谕之。至则死伤满道，战斗未已。獠人熟玄名，弃兵仗，罗拜马首曰：<br /><br />&nbsp;&nbsp;&nbsp;&nbsp;“我曹非不畏法，缘诉某事于县，县官不为直，反以徭役横敛掊克之，情有弗堪，<br /><br />&nbsp;&nbsp;&nbsp;&nbsp;乃发愤就死耳。不意烦我清廉官自来。”玄喻以祸福，归为理其讼，獠人遂安。<br /><br />&nbsp;&nbsp;&nbsp;&nbsp;召为国子博士，升国子监丞。致和元年，迁翰林待制，兼国史院编修官。时<br /><br />&nbsp;&nbsp;&nbsp;&nbsp;当兵兴，玄领印摄院事，日直内廷，参决机务，凡远近调发，制诏书檄。既而改<br /><br />&nbsp;&nbsp;&nbsp;&nbsp;元天历，郊庙、建后、立储、肆赦之文，皆经撰述。复条时政数十事，实封以闻，<br /><br />&nbsp;&nbsp;&nbsp;&nbsp;多推行之。明年，初置奎章阁学士院，又置艺文监隶焉，皆选清望官居之，文宗<br /><br />&nbsp;&nbsp;&nbsp;&nbsp;亲署玄为艺文少监。奉诏纂修《经世大典》，升太监、检校书籍事。元统元年，<br /><br />&nbsp;&nbsp;&nbsp;&nbsp;改佥太常礼仪院事，拜翰林直学士，编修四朝实录，俄兼国子祭酒，召赴中都议<br /><br />&nbsp;&nbsp;&nbsp;&nbsp;事，升侍讲学士，复兼国子祭酒。重纪至元五年，足患风痹，乞南归以便医药，<br /><br />&nbsp;&nbsp;&nbsp;&nbsp;帝不允。拜翰林学士，未几，恳辞去位，帝复不允，免其行朝贺礼。至正改元，<br /><br />&nbsp;&nbsp;&nbsp;&nbsp;更张朝政，事有不便者，集议廷中，玄极言无隐，科目之复，沮者尤众，玄尤力<br /><br />&nbsp;&nbsp;&nbsp;&nbsp;争之。未几南归，复起为翰林学士，以疾未行。<br /><br />&nbsp;&nbsp;&nbsp;&nbsp;诏修辽、金、宋三史，召为总裁官，发凡举例，俾论撰者有所据依。史官中<br /><br />&nbsp;&nbsp;&nbsp;&nbsp;有悻悻露才、论议不公者，玄不以口舌争，俟其呈稿，援笔窜定之，统系自正。<br /><br />&nbsp;&nbsp;&nbsp;&nbsp;至于论、赞、表、奏，皆玄属笔。五年，帝以玄历仕累朝，且有修三史功，谕旨<br /><br />&nbsp;&nbsp;&nbsp;&nbsp;丞相，超授爵秩，遂拟拜翰林学士承旨。及入奏，上称快者再三。已而乞致仕，<br /><br />&nbsp;&nbsp;&nbsp;&nbsp;帝复不允。御史台奏除福建廉访使，行次浙西，疾复作，乃上休致之请，作南山<br /><br />&nbsp;&nbsp;&nbsp;&nbsp;隐居，优游山水之间，有终焉之志。复拜翰林学士承旨，玄屡力辞，不获命。奉<br /><br />&nbsp;&nbsp;&nbsp;&nbsp;敕定国律，寻乞致仕，陈情恳切，乃特授湖广行中书省右丞致仕，赐白玉束带，<br /><br />&nbsp;&nbsp;&nbsp;&nbsp;给俸赐以终其身。将行，帝复降旨不允，仍前翰林学士承旨，进阶光禄大夫。十<br /><br />&nbsp;&nbsp;&nbsp;&nbsp;四年，汝颍盗起，蔓延南北，州县几无完城。玄献招捕之策千余言，凿凿可行，<br /><br />&nbsp;&nbsp;&nbsp;&nbsp;当时不能用。十七年春，乞致仕，以中原道梗，欲由蜀还乡，帝复不允。时将大<br /><br />&nbsp;&nbsp;&nbsp;&nbsp;赦天下，宣赴内府。玄久病，不能步履，丞相传旨，肩舆至延春阁下，实异数也。<br /><br />&nbsp;&nbsp;&nbsp;&nbsp;是岁十二月戊戌，卒于崇教里之寓舍，年八十五。中书以闻，帝赐赙甚厚，赠崇<br /><br />&nbsp;&nbsp;&nbsp;&nbsp;仁昭德推忠守正功臣、大司徒、柱国，追封楚国公，谥曰文。<br /><br />&nbsp;&nbsp;&nbsp;&nbsp;玄性度雍容，含弘缜密，处己俭约，为政廉平。历官四十余年，在朝之日，<br /><br />&nbsp;&nbsp;&nbsp;&nbsp;殆四之三。三任成均，而两为祭酒，六入翰林，而三拜承旨。修实录、《大典》、<br /><br />&nbsp;&nbsp;&nbsp;&nbsp;三史，皆大制作。屡主文衡，两知贡举及读卷官，凡宗庙朝廷雄文大册、播告万<br /><br />&nbsp;&nbsp;&nbsp;&nbsp;方制诰，多出玄手。金缯上尊之赐，几无虚岁。海内名山大川，释、老之宫，王<br /><br />&nbsp;&nbsp;&nbsp;&nbsp;公贵人墓隧之碑，得玄文辞以为荣。片言只字，流传人间，咸知宝重。文章道德，<br /><br />&nbsp;&nbsp;&nbsp;&nbsp;卓然名世。羽仪斯文，赞卫治具，与有功焉。玄无子，以从子达老后，复先玄卒。<br /><br />&nbsp;&nbsp;&nbsp;&nbsp;有《圭斋文集》若干卷，传于世。<br /><br />&nbsp;&nbsp;&nbsp;&nbsp;○许有壬<br /><br />&nbsp;&nbsp;&nbsp;&nbsp;许有壬，字可用，其先世居颍，后徙汤阴。有壬幼颖悟，读书一目五行，尝<br /><br />&nbsp;&nbsp;&nbsp;&nbsp;阅衡州《净居院碑》，文近千言，一览辄背诵无遗。年二十，畅师文荐入翰林，<br /><br />&nbsp;&nbsp;&nbsp;&nbsp;不报，授开宁路学正，升教授，未上，辟山北廉访司书吏。擢延v二年进士第，<br /><br />&nbsp;&nbsp;&nbsp;&nbsp;授同知辽州事。会关中有警，邻州听民出避，弃孩婴满道上，有壬独率弓箭手，<br /><br />&nbsp;&nbsp;&nbsp;&nbsp;闭城门以守，卒获无虞。州有追逮，不许胥隶足迹至村疃，唯给信牌，令执里役<br /><br />&nbsp;&nbsp;&nbsp;&nbsp;者呼之，民安而事集。右族贪虐者惩之，冤狱虽有成案，皆平翻而释其罪，州遂<br /><br />&nbsp;&nbsp;&nbsp;&nbsp;大治。六年己未，除山北廉访司经历。至治元年，迁吏部主事。二年，转江南行<br /><br />&nbsp;&nbsp;&nbsp;&nbsp;台监察御史，行部广东，以贪墨劾罢廉访副使哈只蔡衍。至江西，会廉访使苗好<br /><br />&nbsp;&nbsp;&nbsp;&nbsp;谦监焚昏钞，检视钞者日至百余人，好谦恐其有弊，痛鞭之。人畏罪，率剔真为<br /><br />&nbsp;&nbsp;&nbsp;&nbsp;伪，以迎其意。`库吏而下，榜掠无全肤，迄莫能偿。有壬覆视之，率真物也，<br /><br />&nbsp;&nbsp;&nbsp;&nbsp;遂释之。凡势官豪民，人畏之如虎狼者，有壬悉擒治以法，部内肃然。召拜监察<br /><br />&nbsp;&nbsp;&nbsp;&nbsp;御史。<br /><br />&nbsp;&nbsp;&nbsp;&nbsp;三年八月，英宗暴崩于南坡，贼臣铁失遣使者自上京至，封府库，收百官印，<br /><br />&nbsp;&nbsp;&nbsp;&nbsp;有壬知事急，即往告御史中丞董守庸，守庸谓宫禁事，非子所当问。有壬即疏守<br /><br />&nbsp;&nbsp;&nbsp;&nbsp;庸及经历朵尔只班、监察御史郭也先忽都阿附铁失之罪以俟。十月，铁失伏诛。<br /><br />&nbsp;&nbsp;&nbsp;&nbsp;泰定帝发上都，御史大夫纽泽先还京师，有壬即袖疏上之。及帝至，复上章言：<br /><br />&nbsp;&nbsp;&nbsp;&nbsp;“帖木迭儿之子琐南，与闻大逆，乞赐典刑。其兄弟勿令出入宫禁。中书平章政<br /><br />&nbsp;&nbsp;&nbsp;&nbsp;事王毅、右丞高P，横罹夺爵，而四川行省平章政事赵世延，受祸尤惨，皆请雪<br /><br />&nbsp;&nbsp;&nbsp;&nbsp;冤复职。”继上正始十事：一曰辅翼太子，宜先训导；二曰遴选长官，宜先培养；<br /><br />&nbsp;&nbsp;&nbsp;&nbsp;三曰通籍宫禁，宜别贵贱；四曰欲谨兵权，宜削兼领；五曰武备废弛，宜加修饬；<br /><br />&nbsp;&nbsp;&nbsp;&nbsp;六曰贼臣妻妾，宜禁势官征索；七曰前赦权以止变，宜再诏以正名；八曰帖木迭<br /><br />&nbsp;&nbsp;&nbsp;&nbsp;儿诸子，宜籍没以惩恶；九曰考验经费，以减民赋；十曰撙节浮蠹，以纾国用。<br /><br />&nbsp;&nbsp;&nbsp;&nbsp;帝多从之。<br /><br />&nbsp;&nbsp;&nbsp;&nbsp;泰定元年，初立詹事院，选为中议，改中书左司员外郎。京畿饥，有壬请赈<br /><br />&nbsp;&nbsp;&nbsp;&nbsp;之。同列让曰：“子言固善，其如亏国何！”有壬曰：“不然。民，本也，不亏<br /><br />&nbsp;&nbsp;&nbsp;&nbsp;民，顾岂亏国邪！”卒白于丞相，发粮四十万斛济之，民赖以活者甚众。国学旧<br /><br />&nbsp;&nbsp;&nbsp;&nbsp;法，每以积分次第贡以出官，执政用监丞张起岩议，欲废之，而以推择德行为务。<br /><br />&nbsp;&nbsp;&nbsp;&nbsp;有壬折之曰：“积分虽未尽善，然可得博学能文之士，若曰惟德行之择，其名固<br /><br />&nbsp;&nbsp;&nbsp;&nbsp;佳，恐皆厚貌深情，专意外饰，或懵不能识丁矣。”议久不决。三年六月，升右<br /><br />&nbsp;&nbsp;&nbsp;&nbsp;司郎中，其事遂行，已而复寝。获盗例有赏，论者多疑其伪，有淹四十余年者，<br /><br />&nbsp;&nbsp;&nbsp;&nbsp;群诉于马首，有壬曰：“盗贼方炽，求疵太甚，缓急何以使人！但经部使者覆核<br /><br />&nbsp;&nbsp;&nbsp;&nbsp;者，皆予官。”俄移左司郎中，每遇公议，有壬屡争事得失，汛扫积滞，几无留<br /><br />&nbsp;&nbsp;&nbsp;&nbsp;牍。都事宋本退语人曰：“此贞观、开元间议事也。”明年，丁父忧。<br /><br />&nbsp;&nbsp;&nbsp;&nbsp;天历三年，擢两淮都转运盐司使。先是，盐法坏，廷议非有壬不能集事，故<br /><br />&nbsp;&nbsp;&nbsp;&nbsp;有是命。有壬询究弊端，立法而通融之，国课遂登。至顺二年二月，召参议中书<br /><br />&nbsp;&nbsp;&nbsp;&nbsp;省事，未几，以丁母忧去。元统元年，复以参议召。明年甲戌，拜治书侍御史，<br /><br />&nbsp;&nbsp;&nbsp;&nbsp;转奎章阁学士院侍书学士，仍治台事。会福达鲁花赤完卜，藉丞相势，宿卫东宫，<br /><br />&nbsp;&nbsp;&nbsp;&nbsp;其行颇淫秽，御史劾之，完卜藏御史大夫家，有壬捕而遣之。九月，拜中书参知<br /><br />&nbsp;&nbsp;&nbsp;&nbsp;政事、知经筵事。帝诏群臣议上皇太后尊号为太皇太后，有壬曰：“皇上于皇太<br /><br />&nbsp;&nbsp;&nbsp;&nbsp;后，母子也，若加太皇太后，则为孙矣，非礼也。”众弗之从，有壬曰：“今制，<br /><br />&nbsp;&nbsp;&nbsp;&nbsp;封赠祖父母，降于父母一等，盖推恩之法，近重而远轻，今尊皇太后为太皇太后，<br /><br />&nbsp;&nbsp;&nbsp;&nbsp;是推而远之，乃反轻矣，岂所谓尊之者邪！”弗之听。中书平章政事彻理帖木儿<br /><br />&nbsp;&nbsp;&nbsp;&nbsp;挟私憾，奏罢进士科，有壬廷争甚苦不能夺，遂称疾在告，帝强起之，拜侍御史。<br /><br />&nbsp;&nbsp;&nbsp;&nbsp;会汝宁棒胡反，大臣有忌汉官者，取贼所造旗帜及伪宣敕，班地上，问曰：“此<br /><br />&nbsp;&nbsp;&nbsp;&nbsp;欲何为耶？”意汉官讳言反，将以罪中之。有壬曰：“此曹建年号，称李老君太<br /><br />&nbsp;&nbsp;&nbsp;&nbsp;子，部署士卒，以敌官军，其反状甚明，尚何言！”其语遂塞。廷议欲行古劓法，<br /><br />&nbsp;&nbsp;&nbsp;&nbsp;立行枢密院，禁汉人、南人勿学蒙古、畏吾儿字书，有壬皆争止之。<br /><br />&nbsp;&nbsp;&nbsp;&nbsp;重纪至元初，长芦韩公溥因家藏兵器，遂起大狱，株连台若省，多以赃败，<br /><br />&nbsp;&nbsp;&nbsp;&nbsp;独无有壬名，由是忌者益甚。有壬度不可留，遂归彰德，已而南游湘、汉间。至<br /><br />&nbsp;&nbsp;&nbsp;&nbsp;元六年，召入中书，仍为参知政事。明年，改元至正，有壬极论帝当亲祠太庙，<br /><br />&nbsp;&nbsp;&nbsp;&nbsp;母后虚位，徽政院当罢，改元命相当合为上诏，冗职当沙汰，钱粮当裁节，如此<br /><br />&nbsp;&nbsp;&nbsp;&nbsp;之类，不一而足。人皆韪之。转中书左丞。二年，囊加庆善八及孛罗帖木儿献议，<br /><br />&nbsp;&nbsp;&nbsp;&nbsp;开西山金口导浑河，逾京城，达通州，以通漕运。丞相脱脱主之甚力，有壬曰：<br /><br />&nbsp;&nbsp;&nbsp;&nbsp;“浑河之水，湍悍易决，而足以为害，淤浅易塞，而不可行舟；况地势高下，甚<br /><br />&nbsp;&nbsp;&nbsp;&nbsp;有不同，徒劳民费财耳。”不听，后卒如有壬言。<br /><br />&nbsp;&nbsp;&nbsp;&nbsp;先是，有壬之父熙载仕长沙日，设义学，训诸生。既殁，而诸生思之，为立<br /><br />&nbsp;&nbsp;&nbsp;&nbsp;东冈书院，朝廷赐额设官，以为育才之地。南台监察御史木八剌沙，缘睚眦怨，<br /><br />&nbsp;&nbsp;&nbsp;&nbsp;言书院不当立，并构浮辞，诬蔑有壬，并其二弟有仪、有孚，有壬遂称病归。四<br /><br />&nbsp;&nbsp;&nbsp;&nbsp;年，改江浙行省左丞，辞。六年，召为翰林学士，既上，又辞。监察御史累章辨<br /><br />&nbsp;&nbsp;&nbsp;&nbsp;其诬。俄拜浙西廉访使，未上，复以翰林学士承旨召，仍知经筵事。明年夏，授<br /><br />&nbsp;&nbsp;&nbsp;&nbsp;御史中丞，赐白玉束带及御衣一袭，未几，复以病归。监察御史答兰不花衔有壬，<br /><br />&nbsp;&nbsp;&nbsp;&nbsp;时短长之，奏劾甚力，事寻白。<br /><br />&nbsp;&nbsp;&nbsp;&nbsp;十二年，盗起河南，声撼河朔间，有壬画备御之策十五条，以授郡将，民藉<br /><br />&nbsp;&nbsp;&nbsp;&nbsp;以安。十三年，起拜河南行省左丞。朝廷遣将出征，环河南境，连营以百数，一<br /><br />&nbsp;&nbsp;&nbsp;&nbsp;切刍饷，皆仰给之，有壬从容集事，若平时然。十五年，迁集贤大学士，寻改枢<br /><br />&nbsp;&nbsp;&nbsp;&nbsp;密副使，复拜中书左丞。时以言为讳，有壬力言朝廷务行姑息之政，赏重罚轻，<br /><br />&nbsp;&nbsp;&nbsp;&nbsp;故将士贪掠子女玉帛而无斗志，遂倡招降之策，言多不载。有僧名开，自高邮来，<br /><br />&nbsp;&nbsp;&nbsp;&nbsp;言张士诚乞降，众幸事且成，皆大喜，有壬独疑其妄，呼僧诘之，果语塞不能对。<br /><br />&nbsp;&nbsp;&nbsp;&nbsp;转集贤大学士，兼太子左谕德，阶至光禄大夫。有壬前朝旧德，太子颇敬礼之。<br /><br />&nbsp;&nbsp;&nbsp;&nbsp;一日入见，方臂鸷禽以为乐，遽呼左右屏去。十七年，以老病，力乞致其事，久<br /><br />&nbsp;&nbsp;&nbsp;&nbsp;之始得请，给俸赐以终其身。二十四年九月二十一日卒，年七十八。<br /><br />&nbsp;&nbsp;&nbsp;&nbsp;有壬历事七朝，垂五十年，遇国家大事，无不尽言，皆一根至理，而曲尽人<br /><br />&nbsp;&nbsp;&nbsp;&nbsp;情。当权臣恣睢之时，稍忤意，辄诛窜随之，有壬绝不为巧避计，事有不便，明<br /><br />&nbsp;&nbsp;&nbsp;&nbsp;辨力诤，不知有死生利害，君子多之。有壬善笔札，工辞章，欧阳玄序其文，谓<br /><br />&nbsp;&nbsp;&nbsp;&nbsp;其雄浑闳隽，涌如层澜，迫而求之，则渊靓深实，盖深许之也。所著有《至正集》<br /><br />&nbsp;&nbsp;&nbsp;&nbsp;若干卷。谥曰文忠。子一人，曰祯。<br /><br />&nbsp;&nbsp;&nbsp;&nbsp;○宋本<br /><br />&nbsp;&nbsp;&nbsp;&nbsp;宋本，字诚夫，大都人。自幼颖拔异群儿，既成童，聚经史穷日夜读之，句<br /><br />&nbsp;&nbsp;&nbsp;&nbsp;探字索，必通贯乃已。尝从父祯官江陵，江陵王奎文，明性命义理之学，本往质<br /><br />&nbsp;&nbsp;&nbsp;&nbsp;所得，造诣日深。善为古文，辞必己出，峻洁刻厉，多微辞。年四十，始还燕。<br /><br />&nbsp;&nbsp;&nbsp;&nbsp;至治元年，策天下士于廷，本为第一人，赐进士及第，授翰林修撰。泰定元年春，<br /><br />&nbsp;&nbsp;&nbsp;&nbsp;除监察御史，首言：“逆贼铁失等虽伏诛，其党枢密副使阿散，身亲弑逆，以告<br /><br />&nbsp;&nbsp;&nbsp;&nbsp;变得不死，窜岭南，乞早正天讨。”国制，范黄金为太庙神主，仁宗室盗竟窃去，<br /><br />&nbsp;&nbsp;&nbsp;&nbsp;本言：“在法，民间失盗，捕之违期不获犹治罪，太常失典守，及在京应捕官，<br /><br />&nbsp;&nbsp;&nbsp;&nbsp;皆当罢去。”又言：“中书宰执，日趋禁中，固宠苟安，兼旬不至中堂，壅滞机<br /><br />&nbsp;&nbsp;&nbsp;&nbsp;务，乞戒饬臣僚，自非入宿卫日，必诣所署治事。”皆不报。<br /><br />&nbsp;&nbsp;&nbsp;&nbsp;逾月，调国子监丞。夏，风烈地震，有旨集百官杂议弭灾之道。时宿卫士自<br /><br />&nbsp;&nbsp;&nbsp;&nbsp;北方来者，复遣归，乃百十为群，剽劫杀人桓州道中。既逮捕，旭灭杰奏释之。<br /><br />&nbsp;&nbsp;&nbsp;&nbsp;蒙古千户使京师，宿邸中，适民间朱甲妻女车过邸门，千户悦之，并从者夺以入，<br /><br />&nbsp;&nbsp;&nbsp;&nbsp;朱泣诉于中书，旭灭杰庇不问。本适与议，本复抗言：“铁失余党未诛，仁庙神<br /><br />&nbsp;&nbsp;&nbsp;&nbsp;主盗未得，桓州盗未治，朱甲冤未伸，刑政失度，民愤天怨，灾异之见，职此之<br /><br />&nbsp;&nbsp;&nbsp;&nbsp;由。”辞气激奋，众皆耸听。冬，移兵部员外郎。二年，转中书左司都事。会议<br /><br />&nbsp;&nbsp;&nbsp;&nbsp;招抚溪洞民，故将李牢山之子尝假兵部尚书，从诸王帅兵征郁林州徭民，李在道<br /><br />&nbsp;&nbsp;&nbsp;&nbsp;纳妾，留不进，兵败归，枢密副使王卜邻吉台言：“李平徭有功，当迁官。”本<br /><br />&nbsp;&nbsp;&nbsp;&nbsp;言；“李弃军娶妾，逗挠军期，宜亟置诸法，况可官邪！”王色沮，乃不敢言。<br /><br />&nbsp;&nbsp;&nbsp;&nbsp;旭灭杰死，左丞相倒剌沙当国得君，与平章政事乌伯都剌，皆西域人，西域<br /><br />&nbsp;&nbsp;&nbsp;&nbsp;富贾以其国异石名曰者来献，其估巨万，或未酬其直；诸尝有过，为司宪褫<br /><br />&nbsp;&nbsp;&nbsp;&nbsp;官，或有出其门下者。三年冬，乌伯都剌自禁中出，至政事堂，集宰执僚佐，命<br /><br />&nbsp;&nbsp;&nbsp;&nbsp;左司员外郎胡彝以诏稿示本，乃以星孛地震赦天下，仍命中书酬累朝所献诸物之<br /><br />&nbsp;&nbsp;&nbsp;&nbsp;直，擢用自英庙至今为宪台夺官者。本读竟，白曰：“今警灾异，而畏献物未酬<br /><br />&nbsp;&nbsp;&nbsp;&nbsp;直者愤怨，此有司细故，形诸王言，必贻笑天下。司宪褫有罪者官，世祖成宪也，<br /><br />&nbsp;&nbsp;&nbsp;&nbsp;今上即位，累诏法世祖，今擢用之，是废成宪而反汗前诏也，后复有邪佞赃秽者，<br /><br />&nbsp;&nbsp;&nbsp;&nbsp;将治之邪？置不问邪？”宰执闻本言，相视叹息罢去。明日，宣诏竟，本遂称疾<br /><br />&nbsp;&nbsp;&nbsp;&nbsp;不出。<br /><br />&nbsp;&nbsp;&nbsp;&nbsp;四年春，迁礼部郎中。天历元年冬，升吏部侍郎。二年，改礼部侍郎。是年，<br /><br />&nbsp;&nbsp;&nbsp;&nbsp;文宗开奎章阁，置艺文监，检校书籍，超大监。至顺元年，进奎章阁学士院供奉<br /><br />&nbsp;&nbsp;&nbsp;&nbsp;学士。二年冬，出为河东廉访副使，将行，擢礼部尚书。三年冬，宁宗崩，顺帝<br /><br />&nbsp;&nbsp;&nbsp;&nbsp;未至，皇太后在兴圣宫，正旦，议循故事，行朝贺礼，本言：“宜上表兴圣宫，<br /><br />&nbsp;&nbsp;&nbsp;&nbsp;废大明殿朝贺。”众是而从之。元统元年，兼经筵官，冬，拜陕西行台治书侍御<br /><br />&nbsp;&nbsp;&nbsp;&nbsp;史，不拜，复留为奎章阁学士院承制学士，仍兼经筵官。二年夏，转集贤直学士，<br /><br />&nbsp;&nbsp;&nbsp;&nbsp;兼国子祭酒，兼经筵如故。是年冬十一月二十五日卒，年五十四。阶官自承务郎<br /><br />&nbsp;&nbsp;&nbsp;&nbsp;十转至太中大夫。<br /><br />&nbsp;&nbsp;&nbsp;&nbsp;本性高抗不屈，持论坚正，制行纯白，不可干以私，而笃朋友之义，坚若金<br /><br />&nbsp;&nbsp;&nbsp;&nbsp;铁，人有片善，称道不少置，尤以植立斯文自任。知贡举，取进士满百人额；为<br /><br />&nbsp;&nbsp;&nbsp;&nbsp;读卷官，增第一甲为三人。父官南中，贫，卖宅以去。居官清慎自持，粥<br /><br />&nbsp;&nbsp;&nbsp;&nbsp;至不给。本未弱冠，聚徒以养亲，殆二十年，历仕通显，犹僦屋以居。及卒，非<br /><br />&nbsp;&nbsp;&nbsp;&nbsp;赙赠几不能给棺敛，执绋者近二千人，皆缙绅大夫、门生故吏及国子诸生，未尝<br /><br />&nbsp;&nbsp;&nbsp;&nbsp;有一杂宾，时人荣之。本所著有《至治集》四十卷，行于世。谥正献。<br /><br />&nbsp;&nbsp;&nbsp;&nbsp;弟，字显夫，登泰定元年进士第，授校书郎，累官至翰林直学士，谥文清。<br /><br />&nbsp;&nbsp;&nbsp;&nbsp;尝为监察御史，于朝廷政事，多所建明。其文学与本齐名，人称之曰二宋云。<br /><br />&nbsp;&nbsp;&nbsp;&nbsp;○谢端<br /><br />&nbsp;&nbsp;&nbsp;&nbsp;谢端，字敬德，蜀之遂宁人。宋末，蜀士多避兵江陵，因家焉。端幼颖异，<br /><br />&nbsp;&nbsp;&nbsp;&nbsp;五六岁能吟诗，十岁能作赋。弱冠，与尚书宋本同师，明性理，为古文，又同教<br /><br />&nbsp;&nbsp;&nbsp;&nbsp;授江陵城中，以文学齐名，时号“谢宋”。史杠宣慰荆南，数加延礼，荐之姚燧，<br /><br />&nbsp;&nbsp;&nbsp;&nbsp;燧方以文章大名自负，少所许可，以所为文i端，端一读，即能指`其用意所<br /><br />&nbsp;&nbsp;&nbsp;&nbsp;在，燧叹奖不已，语人：“后二十年，若谢端者，岂易得哉！”用荐者署校官，<br /><br />&nbsp;&nbsp;&nbsp;&nbsp;不报。科举法行，就试河南行省，中其举，以内艰不会试。延v五年，乃擢进士<br /><br />&nbsp;&nbsp;&nbsp;&nbsp;乙科。授承事郎、潭州路同知湘阴州事。岁满，入为国子博士，迁太常博士。盗<br /><br />&nbsp;&nbsp;&nbsp;&nbsp;入太庙，失第八室黄金主，坐罢去。端礼官，非典守，不当坐，亦不辨。寻除翰<br /><br />&nbsp;&nbsp;&nbsp;&nbsp;林修撰，升待制，以选为国子司业，遂为翰林直学士，阶太中大夫。<br /><br />&nbsp;&nbsp;&nbsp;&nbsp;端善为政，筮仕湘阴，猾吏束手，不敢舞文法，豪民无赖者远避去。部使者<br /><br />&nbsp;&nbsp;&nbsp;&nbsp;行部，旁郡滞讼，皆诿端谳，端剖决如流，绩誉籍然。其文章严谨有法，宁约近<br /><br />&nbsp;&nbsp;&nbsp;&nbsp;瘠，无奢滋驳。居翰林久，至顺、元统以来，国家崇号，慈极升y先朝，加封宣<br /><br />&nbsp;&nbsp;&nbsp;&nbsp;圣考妣，制册多出其手。预修文宗、明宗、宁宗三朝实录，及累朝功臣列传，时<br /><br />&nbsp;&nbsp;&nbsp;&nbsp;称其有史才。初，文宗建奎章阁，搜罗中外才俊置其中，尝语阿荣曰：“当今文<br /><br />&nbsp;&nbsp;&nbsp;&nbsp;学之士，朕惟未识谢端。”亡何，文宗崩，竟不及用端。端又与赵郡苏天爵同著<br /><br />&nbsp;&nbsp;&nbsp;&nbsp;《正统论》，辨金、宋正统甚悉，世多传之。至元六年卒，年六十二。元世蜀士<br /><br />&nbsp;&nbsp;&nbsp;&nbsp;以文名者，曰虞集，而谢端其次云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,960698);">加入书签</a><a
                        href="960658.html">上一页</a>&larr;<a href="index.html">返回列表</a>&rarr;<a
                            href="960745.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "960658.html"; var next_page = "960745.html"; var index_page = "index.html"; var sortid = "9"; var article_id = "14699"; var chapter_id = "960698"; var articlename = "元史"; var chaptername = " 卷一百八十二 列传第六十九"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>