<!DOCTYPE html>
<html>
<head>
<meta charset="gbk" />
<title>元史- 卷一百二十五 列传第十二-在线阅读-哈西文学网</title>
<meta name="keywords" content="宋濂，元史， 卷一百二十五 列传第十二全文， 卷一百二十五 列传第十二在线阅读 哈西文学网" />
<meta name="description" content="哈西文学网提供宋濂的元史  卷一百二十五 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/956469.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/956469.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十五 列传第十二</h1>
            <div class="link xb">
                <a href="956420.html">上一页</a>&larr;<a href="index.html">返回列表</a>&rarr;<a
                    href="956508.html">下一页</a></div>			
            <div id="BookText">&nbsp;&nbsp;&nbsp;&nbsp;○赛典赤赡思丁（子纳速剌丁忽辛附）<br /><br />&nbsp;&nbsp;&nbsp;&nbsp;赛典赤赡思丁，一名乌马儿，回回人，别庵伯尔之裔。其国言赛典赤，犹华<br /><br />&nbsp;&nbsp;&nbsp;&nbsp;言贵族也。太祖西征，赡思丁率千骑以文豹白鹘迎降，命入宿卫，从征伐，以赛<br /><br />&nbsp;&nbsp;&nbsp;&nbsp;典赤呼之而不名。太宗即位，授丰净云内三州都达鲁花赤；改太原、平阳二路达<br /><br />&nbsp;&nbsp;&nbsp;&nbsp;鲁花赤；入为燕京断事官。宪宗即位，命同塔剌浑行六部事，迁燕京路总管，多<br /><br />&nbsp;&nbsp;&nbsp;&nbsp;惠政，擢采访使。帝伐蜀，赛典赤主馈饷，供亿未尝阙乏。<br /><br />&nbsp;&nbsp;&nbsp;&nbsp;世祖即位，立十路宣抚司，擢燕京宣抚使。中统二年，拜中书平章政事，皆<br /><br />&nbsp;&nbsp;&nbsp;&nbsp;降制奖谕。至元元年，置陕西五路西蜀四川行中书省，出为平章政事。莅官三年，<br /><br />&nbsp;&nbsp;&nbsp;&nbsp;增户九千五百六十五、军一万二千二百五十五、钞六千二百二十五锭、屯田粮九<br /><br />&nbsp;&nbsp;&nbsp;&nbsp;万七千二十一石，撙节和买钞三百三十一锭。中书以闻，诏赏银五千两，仍命陕<br /><br />&nbsp;&nbsp;&nbsp;&nbsp;西五路四川行院大小官属并听节制。七年，分镇四川，宋将昝万寿拥强兵守嘉定，<br /><br />&nbsp;&nbsp;&nbsp;&nbsp;与赛典赤军对垒，一以诚意待之，不为侵掠，万寿心服。未几，赛典赤召还，万<br /><br />&nbsp;&nbsp;&nbsp;&nbsp;寿请置酒为好，左右皆难之，赛典赤竟往不疑。酒至，左右复言未可饮，赛典赤<br /><br />&nbsp;&nbsp;&nbsp;&nbsp;笑曰：“若等何见之小耶。昝将军能毒我，其能尽毒我朝之人乎！”万寿叹服。<br /><br />&nbsp;&nbsp;&nbsp;&nbsp;八年，有旨：大军见围襄阳，各道宜进兵以牵制之。于是赛典赤偕郑鼎率兵水陆<br /><br />&nbsp;&nbsp;&nbsp;&nbsp;并进，至嘉定，获宋将二人，顺流纵筏，断其浮桥，获战舰二十八艘。寻命行省<br /><br />&nbsp;&nbsp;&nbsp;&nbsp;事于兴元，专给粮饷。<br /><br />&nbsp;&nbsp;&nbsp;&nbsp;十一年，帝谓赛典赤曰：“云南朕尝亲临，比因委任失宜，使远人不安，欲<br /><br />&nbsp;&nbsp;&nbsp;&nbsp;选谨厚者抚治之，无如卿者。”赛典赤拜受命，退朝，即访求知云南地理者，画<br /><br />&nbsp;&nbsp;&nbsp;&nbsp;其山川城郭、驿舍军屯、夷险远近为图以进，帝大悦，遂拜平章政事，行省云南，<br /><br />&nbsp;&nbsp;&nbsp;&nbsp;赐钞五十万缗、金宝无算。时宗王脱忽鲁方镇云南，惑于左右之言，以赛典赤至，<br /><br />&nbsp;&nbsp;&nbsp;&nbsp;必夺其权，具甲兵以为备。赛典赤闻之，乃遣其子纳速剌丁先至王所，请曰：<br /><br />&nbsp;&nbsp;&nbsp;&nbsp;“天子以云南守者非人，致诸国背叛，故命臣来安集之，且戒以至境即加抚循，<br /><br />&nbsp;&nbsp;&nbsp;&nbsp;今未敢专，愿王遣一人来共议。”王闻，遽骂其下曰：“吾几为汝辈所误！”明<br /><br />&nbsp;&nbsp;&nbsp;&nbsp;日，遣亲臣撒满、位哈乃等至，赛典赤问以何礼见，对曰：“吾等与纳速剌丁偕<br /><br />&nbsp;&nbsp;&nbsp;&nbsp;来，视犹兄弟也，请用子礼见。”皆以名马为贽，拜跪甚恭，观者大骇。乃设宴<br /><br />&nbsp;&nbsp;&nbsp;&nbsp;陈所赐金宝饮器，酒罢，尽以与之，二人大喜过望。明日来谢，语之曰：“二君<br /><br />&nbsp;&nbsp;&nbsp;&nbsp;虽为宗王亲臣，未有名爵，不可以议国事，欲各授君行省断事官，以未见王，未<br /><br />&nbsp;&nbsp;&nbsp;&nbsp;敢擅授。”令一人还，先禀王，王大悦。由是政令一听赛典赤所为。<br /><br />&nbsp;&nbsp;&nbsp;&nbsp;十二年，奏：“云南诸夷未附者尚多，今拟宣慰司兼行元帅府事，并听行省<br /><br />&nbsp;&nbsp;&nbsp;&nbsp;节制。”又奏：“哈剌章、云南壤地均也，而州县皆以万户、千户主之，宜改置<br /><br />&nbsp;&nbsp;&nbsp;&nbsp;令长。”并从之。十三年，以所改云南郡县上闻。云南俗无礼仪，男女往往自相<br /><br />&nbsp;&nbsp;&nbsp;&nbsp;配偶，亲死则火之，不为丧祭。无p稻桑麻，子弟不知读书。赛典赤教之拜跪<br /><br />&nbsp;&nbsp;&nbsp;&nbsp;之节，婚姻行媒，死者为之棺椁奠祭，教民播种，为陂池以备水旱，创建孔子<br /><br />&nbsp;&nbsp;&nbsp;&nbsp;庙明伦堂，购经史，授学田，由是文风稍兴。云南民以贝代钱，是时初行钞法，<br /><br />&nbsp;&nbsp;&nbsp;&nbsp;民不便之，赛典赤为闻于朝，许仍其俗。又患山路险远，盗贼出没，为行者病，<br /><br />&nbsp;&nbsp;&nbsp;&nbsp;相地置镇，每镇设土酋吏一人、百夫长一人，往来者或值劫掠，则罪及之。<br /><br />&nbsp;&nbsp;&nbsp;&nbsp;有土吏数辈，怨赛典赤不已，用至京师诬其专c数事。帝顾侍臣曰：“赛典<br /><br />&nbsp;&nbsp;&nbsp;&nbsp;赤忧国爱民，朕洞知之，此辈何敢诬告！”即命械送赛典赤处治之。既至，脱其<br /><br />&nbsp;&nbsp;&nbsp;&nbsp;械，且谕之曰：“若曹不知上以便宜命我，故诉我专c，我今不汝罪，且命汝以<br /><br />&nbsp;&nbsp;&nbsp;&nbsp;官，能竭忠自赎乎？”皆叩头拜谢曰：“某有死罪，平章既生之而又官之，誓以<br /><br />&nbsp;&nbsp;&nbsp;&nbsp;死报。”交趾叛服不常，湖广省发兵屡征不利，赛典赤遣人谕以逆顺祸福，且约<br /><br />&nbsp;&nbsp;&nbsp;&nbsp;为兄弟。交趾王大喜，亲至云南，赛典赤郊迎，待以宾礼，遂乞永为藩臣。萝盘<br /><br />&nbsp;&nbsp;&nbsp;&nbsp;甸叛，往征之，有忧色，从者问故，赛典赤曰：“吾非忧出征也，忧汝曹冒锋镝，<br /><br />&nbsp;&nbsp;&nbsp;&nbsp;不幸以无辜而死；又忧汝曹劫虏平民，使不聊生，及民叛，则又从而征之耳。”<br /><br />&nbsp;&nbsp;&nbsp;&nbsp;师次萝盘城，三日不降，诸将请攻之，赛典赤不可，遣使以理谕之。萝盘主曰：<br /><br />&nbsp;&nbsp;&nbsp;&nbsp;“谨奉命。”越三日又不降，诸将奋勇请进兵，赛典赤又不可。俄而将卒有乘城<br /><br />&nbsp;&nbsp;&nbsp;&nbsp;进攻者，赛典赤大怒，遽鸣金止之，召万户叱责之曰：“天子命我安抚云南，未<br /><br />&nbsp;&nbsp;&nbsp;&nbsp;尝命以杀戮也。无主将命而擅攻，于军法当诛。”命左右缚之。诸将叩首，请俟<br /><br />&nbsp;&nbsp;&nbsp;&nbsp;城下之日从事。萝盘主闻之曰：“平章宽仁如此，吾拒命不祥。”乃举国出降。<br /><br />&nbsp;&nbsp;&nbsp;&nbsp;将卒亦释不诛。由是西南诸夷翕然款附。夷酋每来见，例有所献纳，赛典赤悉分<br /><br />&nbsp;&nbsp;&nbsp;&nbsp;赐从官，或以给贫民，秋毫无所私；为酒食劳酋长，制衣冠袜履，易其卉服草履。<br /><br />&nbsp;&nbsp;&nbsp;&nbsp;酋皆感悦。<br /><br />&nbsp;&nbsp;&nbsp;&nbsp;赛典赤居云南六年，至元十六年卒，年六十九，百姓巷哭，葬鄯阐北门。交<br /><br />&nbsp;&nbsp;&nbsp;&nbsp;趾王遣使者十二人，齐为文致祭，其辞有“生我育我，慈父慈母”之语，使者<br /><br />&nbsp;&nbsp;&nbsp;&nbsp;号泣震野。帝思赛典赤之功，诏云南省臣尽守赛典赤成规，不得辄改。大德元年，<br /><br />&nbsp;&nbsp;&nbsp;&nbsp;赠守仁佐运安远济美功臣、太师、开府仪同三司、上柱国、咸阳王，谥忠惠。<br /><br />&nbsp;&nbsp;&nbsp;&nbsp;子五人：长纳速剌丁；次哈散，广东道宣慰使都元帅；次忽辛；次苫速丁兀<br /><br />&nbsp;&nbsp;&nbsp;&nbsp;默里，建昌路总管；次马速忽，云南诸路行中书省平章政事。<br /><br />&nbsp;&nbsp;&nbsp;&nbsp;纳速剌丁，累官中奉大夫、云南诸路宣慰使都元帅。至元十六年，迁帅大理，<br /><br />&nbsp;&nbsp;&nbsp;&nbsp;以军抵金齿、蒲、骠、曲蜡、缅国，招安夷寨三百，籍户十二万二百，定租赋，<br /><br />&nbsp;&nbsp;&nbsp;&nbsp;置邮传，立卫兵，归以驯象十二入贡，有旨赏金五十两、衣二袭，麾下士赏银有<br /><br />&nbsp;&nbsp;&nbsp;&nbsp;差。会其父赡思丁殁，云南省臣于诸夷失抚绥之方，世祖忧之，近臣以纳速剌丁<br /><br />&nbsp;&nbsp;&nbsp;&nbsp;为言。十七年，授资德大夫、云南行中书省左丞，寻升右丞。建言三事：其一谓<br /><br />&nbsp;&nbsp;&nbsp;&nbsp;云南省规措所造金簿贸易病民，宜罢；其一谓云南有省，有宣慰司，又有都元帅<br /><br />&nbsp;&nbsp;&nbsp;&nbsp;府，近宣慰司已奏罢，而元帅府尚存，臣谓行省既兼领军民，则元帅府亦在所当<br /><br />&nbsp;&nbsp;&nbsp;&nbsp;罢；其一谓云南官员子弟入质，臣谓达官子弟当遣，余宜罢。奏可。二十一年，<br /><br />&nbsp;&nbsp;&nbsp;&nbsp;进荣禄大夫、平章政事。奏减合剌章冗官，岁省俸金九百余两；屯田课程专人掌<br /><br />&nbsp;&nbsp;&nbsp;&nbsp;之，岁得五千两。二十三年，以合剌章蒙古军千人，从皇太子脱欢征交趾，论功<br /><br />&nbsp;&nbsp;&nbsp;&nbsp;赏银二千两。二十八年，进拜陕西行省平章政事。二十九年，以疾卒。赠推诚佐<br /><br />&nbsp;&nbsp;&nbsp;&nbsp;理协德功臣、太师、开府仪同三司、上柱国、中书左丞相，封延安王。<br /><br />&nbsp;&nbsp;&nbsp;&nbsp;子十二人：伯颜，中书平章政事；乌马儿，江浙行省平章政事；法儿，荆<br /><br />&nbsp;&nbsp;&nbsp;&nbsp;湖宣慰使；忽先，云南行省平章政事；沙的，云南行省左丞；阿容，太常礼仪院<br /><br />&nbsp;&nbsp;&nbsp;&nbsp;使；伯颜察儿，中书平章政事，佩金虎符，赠太师、开府仪同三司、上柱国、中<br /><br />&nbsp;&nbsp;&nbsp;&nbsp;书左丞相、奉元王，谥忠宪。<br /><br />&nbsp;&nbsp;&nbsp;&nbsp;忽辛，至元初以世臣子备宿卫，世祖善其应对。至元十四年，授兵部郎中。<br /><br />&nbsp;&nbsp;&nbsp;&nbsp;明年，出为河南等路宣慰司同知。河南多强盗，往往群聚山林，劫杀行路，官军<br /><br />&nbsp;&nbsp;&nbsp;&nbsp;收捕失利，忽辛以招安自任，遣土豪持檄谕之。未几，贼二人来自归，忽辛赐之<br /><br />&nbsp;&nbsp;&nbsp;&nbsp;冠巾，且谕之曰：“汝昔为贼，今既自归，即良民矣。”俾侍左右，出入房闼无<br /><br />&nbsp;&nbsp;&nbsp;&nbsp;间，悉放还，令遍谕其党。数日后，招集其为首者十辈来，身长各七尺余，罗拜<br /><br />&nbsp;&nbsp;&nbsp;&nbsp;庭下，顾视异常，众悉惊怖失措。忽辛命吏籍其姓名为民，俾随侍左右，夜则令<br /><br />&nbsp;&nbsp;&nbsp;&nbsp;卧户外，时呼而饮食之，各得其欢心。群盗闻之，相继款附。<br /><br />&nbsp;&nbsp;&nbsp;&nbsp;二十一年，授云南诸路转运使。明年，转陕西道。又明年，授燕南河北道宣<br /><br />&nbsp;&nbsp;&nbsp;&nbsp;慰司同知，寻除南京总管。三十年，授两浙盐运使。大德九年，进江东道宣慰使，<br /><br />&nbsp;&nbsp;&nbsp;&nbsp;改陕西行台御史中丞，再改云南行省右丞。既至，条具诸不便事言于宗王，请更<br /><br />&nbsp;&nbsp;&nbsp;&nbsp;张之，王不可，忽辛与左丞刘正驰还京师，有旨令宗王协力施行。由是一切病民<br /><br />&nbsp;&nbsp;&nbsp;&nbsp;之政，悉革而新之。豪民规避徭役，往往投充王府宿卫，有司不胜供给，忽辛按<br /><br />&nbsp;&nbsp;&nbsp;&nbsp;朝廷元额所无者，悉籍为民，去其宿卫三分之二。马龙州酋谋叛，阴与外贼通，<br /><br />&nbsp;&nbsp;&nbsp;&nbsp;持所受宣敕纳贼以示信，事觉，宗王为左右所蔽，将释不问，忽辛与刘正反覆研<br /><br />&nbsp;&nbsp;&nbsp;&nbsp;鞫，反状尽得，竟斩之。军粮支给，地理远近不同，吏夤缘为奸，忽辛籍军户姓<br /><br />&nbsp;&nbsp;&nbsp;&nbsp;名及仓廪处所，为更番支给，吏奸始除。先是，赡思丁为云南平章时，建孔子庙<br /><br />&nbsp;&nbsp;&nbsp;&nbsp;为学校，拨田五顷，以供祭祀教养。赡思丁卒，田为大德寺所有，忽辛按庙学旧<br /><br />&nbsp;&nbsp;&nbsp;&nbsp;籍夺归之。乃复下诸郡邑遍立庙学，选文学之士为之教官，文风大兴。王府畜马<br /><br />&nbsp;&nbsp;&nbsp;&nbsp;繁多，悉纵之郊，败民禾稼，而牧人又在民家宿食，室无宁居。忽辛度地置草场，<br /><br />&nbsp;&nbsp;&nbsp;&nbsp;构屋数十间，使为牧所，民得以安。<br /><br />&nbsp;&nbsp;&nbsp;&nbsp;广南酋沙奴素强悍，宋时尝赐以金印，云南诸部悉平，独此梗化。忽辛遣使<br /><br />&nbsp;&nbsp;&nbsp;&nbsp;诱致，待之以礼，留数月不遣，酋请还，忽辛曰：“汝欲还，可纳印来。”酋不<br /><br />&nbsp;&nbsp;&nbsp;&nbsp;得已，赍印以纳，忽辛置酒宴劳，讽令偕印入觐，帝大悦。大德五年，缅国主负<br /><br />&nbsp;&nbsp;&nbsp;&nbsp;固不臣，忽辛遣人谕之曰：“我老赛典赤平章子也，惟先训是遵，凡官府于汝国<br /><br />&nbsp;&nbsp;&nbsp;&nbsp;所不便事，当一切为汝更之。”缅国主闻之，遂与使者偕来，献白象一，且曰：<br /><br />&nbsp;&nbsp;&nbsp;&nbsp;“此象古来所未有，今圣德所致，敢效方物。”既入，帝赐缅国主以世子之号。<br /><br />&nbsp;&nbsp;&nbsp;&nbsp;乌蛮等租赋，岁发军征索乃集，忽辛以利害榜谕诸蛮，不遣一卒，而租赋咸足。<br /><br />&nbsp;&nbsp;&nbsp;&nbsp;俄有为飞语及符谶以惑宗王者，忽辛引刘正密为奏驰报，朝廷遣使临问，凡造言<br /><br />&nbsp;&nbsp;&nbsp;&nbsp;之徒悉诛之，忽辛偕使者还觐。<br /><br />&nbsp;&nbsp;&nbsp;&nbsp;大德八年，出为四川行省左丞，改江浙行省。至大元年，拜荣禄大夫、江西<br /><br />&nbsp;&nbsp;&nbsp;&nbsp;行省平章政事。明年，以母老谢职归养。又明年正月卒。天历元年，赠守德宣惠<br /><br />&nbsp;&nbsp;&nbsp;&nbsp;敏政功臣、上柱国、雍国公，谥忠简。<br /><br />&nbsp;&nbsp;&nbsp;&nbsp;子二人：伯杭，中庆路达鲁花赤；曲列，湖南道宣慰使。<br /><br />&nbsp;&nbsp;&nbsp;&nbsp;○布鲁海牙<br /><br />&nbsp;&nbsp;&nbsp;&nbsp;布鲁海牙，畏吾人也。祖牙儿八海牙，父吉台海牙，俱以功为其国世臣。布<br /><br />&nbsp;&nbsp;&nbsp;&nbsp;鲁海牙幼孤，依舅氏家就学，未几，即善其国书，尤精骑射。年十八，随其主内<br /><br />&nbsp;&nbsp;&nbsp;&nbsp;附，充宿卫。太祖西征，布鲁海牙扈从，不避劳苦，帝嘉其勤，赐以羊马毡帐，<br /><br />&nbsp;&nbsp;&nbsp;&nbsp;又以居里可汗女石抹氏配之。太祖崩，诸王来会，选使燕京总理财币。使还，庄<br /><br />&nbsp;&nbsp;&nbsp;&nbsp;圣太后闻其廉谨，以名求之于太宗，凡中宫军民匠户之在燕京、中山者，悉命统<br /><br />&nbsp;&nbsp;&nbsp;&nbsp;之，又赐以中山店舍园田、民户二十，授真定路达鲁花赤。<br /><br />&nbsp;&nbsp;&nbsp;&nbsp;辛卯，拜燕南诸路廉访使，佩金虎符，赐民户十。未几，授断事官，使职如<br /><br />&nbsp;&nbsp;&nbsp;&nbsp;故。时断事官得专生杀，多倚势作威，而布鲁海牙小心谨密，慎于用刑。有民误<br /><br />&nbsp;&nbsp;&nbsp;&nbsp;殴人死，吏论以重法，其子号泣请代死，布鲁海牙戒吏，使擒于市，惧则杀之。<br /><br />&nbsp;&nbsp;&nbsp;&nbsp;既而不惧，乃曰：“误殴人死，情有可宥，子而能孝，义无可诛。”遂并释之，<br /><br />&nbsp;&nbsp;&nbsp;&nbsp;使出银以资葬埋，且呼死者家谕之，其人悦从。是时法制未定，奴有罪者，主得<br /><br />&nbsp;&nbsp;&nbsp;&nbsp;专杀，布鲁海牙知其非法而不能救，尝出金赎死者数十人。征讨之际，隶军籍者，<br /><br />&nbsp;&nbsp;&nbsp;&nbsp;惮于行役，往往募人代之，又军中多逃归者，朝廷下制：募代者杖百，逃归者死。<br /><br />&nbsp;&nbsp;&nbsp;&nbsp;命布鲁海牙与断事官卜只儿按顺天等路，及至州县，得募人代者万一千户、逃者<br /><br />&nbsp;&nbsp;&nbsp;&nbsp;十二人。然募者闻命将下，已潜遣家人易代募者。布鲁海牙闻之，叹曰：“募者<br /><br />&nbsp;&nbsp;&nbsp;&nbsp;已惧罪往易，逃者因单弱思归，情皆可矜，吾可不伸理耶？”遂奏其状，皆得经<br /><br />&nbsp;&nbsp;&nbsp;&nbsp;减。有丁多产富而家人不往，及未至役所而即逃者，则曰：“此而不杀，何以戒<br /><br />&nbsp;&nbsp;&nbsp;&nbsp;后！”有窃妓逃者，吏论当死，布鲁海牙曰：“败乱纲常，罪固宜死；此妓也，<br /><br />&nbsp;&nbsp;&nbsp;&nbsp;岂可例论！”命杖之。其执法平允类如此。<br /><br />&nbsp;&nbsp;&nbsp;&nbsp;世祖即位，择信臣宣抚十道，命布鲁海牙使真定。真定富民出钱贷人者，不<br /><br />&nbsp;&nbsp;&nbsp;&nbsp;逾时倍取其息，布鲁海牙正其罪，使偿者息如本而止，后定为令。中统钞法行，<br /><br />&nbsp;&nbsp;&nbsp;&nbsp;以金银为本，本至，乃降新钞。时庄圣太后已命取真定金银，由是真定无本，钞<br /><br />&nbsp;&nbsp;&nbsp;&nbsp;不可得。布鲁海牙遣幕僚邢泽往谓平章王文统曰：“昔奉太后旨，金银悉送至上<br /><br />&nbsp;&nbsp;&nbsp;&nbsp;京。真定南北要冲之地，居民商贾甚多，今旧钞既罢，新钞不降，何以为政？且<br /><br />&nbsp;&nbsp;&nbsp;&nbsp;以金银为本，岂若以民为本。又太后之取金帛，以赏推戴之功也，其为本不亦大<br /><br />&nbsp;&nbsp;&nbsp;&nbsp;乎！”文统不能夺，立降钞五千锭，民赖以便。俄迁顺德等路宣慰使，佩金虎符。<br /><br />&nbsp;&nbsp;&nbsp;&nbsp;来朝，帝命坐，慰劳之，赐以海东青鹘。至元二年秋卒，年六十九。<br /><br />&nbsp;&nbsp;&nbsp;&nbsp;布鲁海牙性孝友，造大宅于燕京，自畏吾国迎母来居，事之，得禄不入私室。<br /><br />&nbsp;&nbsp;&nbsp;&nbsp;幼时叔父阿里普海牙欺之，尽有其产，及贵显，筑室宅旁，迎阿里普海牙居之。<br /><br />&nbsp;&nbsp;&nbsp;&nbsp;弟益特思海牙以宿憾为言，常慰谕之，终无间言。帝尝赐以太府绫绢五千匹，丝<br /><br />&nbsp;&nbsp;&nbsp;&nbsp;絮相等，弟求四之一纳其国赋，尽与之，无吝色。初布鲁海牙拜廉使，命下之日，<br /><br />&nbsp;&nbsp;&nbsp;&nbsp;子希宪适生，喜曰：“吾闻古以官为姓，天其以廉为吾宗之姓乎！”故子孙皆姓<br /><br />&nbsp;&nbsp;&nbsp;&nbsp;廉氏。后或奏廉氏仕进者多，宜稍汰去，世祖曰：“布鲁海牙功多，子孙亦朕所<br /><br />&nbsp;&nbsp;&nbsp;&nbsp;知，非汝当预。”大德初，赠仪同三司、大司徒，追封魏国公，谥孝懿。<br /><br />&nbsp;&nbsp;&nbsp;&nbsp;子希闵、希宪、希恕、希尹、希颜、希愿、希鲁、希贡、希中、希括，孙五<br /><br />&nbsp;&nbsp;&nbsp;&nbsp;十三人，登显仁者代有之，希宪自有传。<br /><br />&nbsp;&nbsp;&nbsp;&nbsp;○高智耀（子睿附）<br /><br />&nbsp;&nbsp;&nbsp;&nbsp;高智耀，河西人，世仕夏国。曾祖逸，大都督府尹；祖良惠，右丞相。智耀<br /><br />&nbsp;&nbsp;&nbsp;&nbsp;登本国进士第，夏亡，隐贺兰山。太宗访求河西故家子孙之贤者，众以智耀对，<br /><br />&nbsp;&nbsp;&nbsp;&nbsp;召见将用之，遽辞归。皇子阔端镇西凉，儒者皆隶役，智耀谒藩邸，言儒者给复<br /><br />&nbsp;&nbsp;&nbsp;&nbsp;已久，一旦与厮养同役，非便，请除之。皇子从其言。欲奏官之，不就。宪宗即<br /><br />&nbsp;&nbsp;&nbsp;&nbsp;位，智耀入见，言：“儒者所学尧、舜、禹、汤、文、武之道，自古有国家者，<br /><br />&nbsp;&nbsp;&nbsp;&nbsp;用之则治，不用则否，养成其材，将以资其用也。宜蠲免徭役以教育之。”帝问：<br /><br />&nbsp;&nbsp;&nbsp;&nbsp;“儒家何如巫医？”对曰：“儒以纲常治天下，岂方技所得比。”帝曰：“善。<br /><br />&nbsp;&nbsp;&nbsp;&nbsp;前此未有以是告朕者。”诏复海内儒士徭役，无有所与。世祖在潜邸已闻其贤，<br /><br />&nbsp;&nbsp;&nbsp;&nbsp;及即位，召见，又力言儒术有补治道，反覆辩论，辞累千百。帝异其言，铸印授<br /><br />&nbsp;&nbsp;&nbsp;&nbsp;之，命凡免役儒户，皆从之给公文为左验。时淮、蜀士遭俘虏者，皆没为奴，智<br /><br />&nbsp;&nbsp;&nbsp;&nbsp;耀奏言：“以儒为驱，古无有也。陛下方以古道为治，宜除之，以风厉天下。”<br /><br />&nbsp;&nbsp;&nbsp;&nbsp;帝然之，即拜翰林学士，命循行郡县区别之，得数千人。贵臣或言其诡滥，帝诘<br /><br />&nbsp;&nbsp;&nbsp;&nbsp;之，对曰：“士，譬则金也，金色有浅深，谓之非金不可，才艺有浅深，谓之非<br /><br />&nbsp;&nbsp;&nbsp;&nbsp;士亦不可。”帝悦，更宠赉之。智耀又言：“国初庶政草创，纲纪未张，宜仿前<br /><br />&nbsp;&nbsp;&nbsp;&nbsp;代，置御史台以纠肃官常。”至元五年立御史台，用其议也。擢西夏中兴等路提<br /><br />&nbsp;&nbsp;&nbsp;&nbsp;刑按察使。会西北藩王遣使入朝，谓：“本朝旧俗与汉法异，今留汉地，建都邑<br /><br />&nbsp;&nbsp;&nbsp;&nbsp;城郭，仪文制度，遵用汉法，其故何如？”帝求报聘之使以析其问，智耀入见，<br /><br />&nbsp;&nbsp;&nbsp;&nbsp;请行，帝问所答，画一敷对，称旨，即日遣就道。至上京，病卒，帝为之震悼。<br /><br />&nbsp;&nbsp;&nbsp;&nbsp;后赠崇文赞治功臣、金紫光禄大夫、司徒、柱国，追封宁国公，谥文忠。子睿。<br /><br />&nbsp;&nbsp;&nbsp;&nbsp;睿，资廪直亮，智耀之北使也，携之以行。及卒，帝问其子安在，近臣以睿<br /><br />&nbsp;&nbsp;&nbsp;&nbsp;见，时年十六。授符宝郎，出入禁闼，恭谨详雅。久之，授唐兀卫指挥副使，历<br /><br />&nbsp;&nbsp;&nbsp;&nbsp;翰林待制、礼部侍郎。除嘉兴路总管，境内有宿盗，白昼掠民财，捕者积十数辈<br /><br />&nbsp;&nbsp;&nbsp;&nbsp;莫敢近。睿下令，不旬日，生擒之，一郡以宁。擢江东道提刑按察使，部内草窃<br /><br />&nbsp;&nbsp;&nbsp;&nbsp;陆梁，声言围宣城。郡将怯懦，城门不开，睿召责之曰：“寇势方炽，官先示弱，<br /><br />&nbsp;&nbsp;&nbsp;&nbsp;民何所凭？”即命密治兵卫，而洞开城门，听民出入贸易自便。既而寇以有备，<br /><br />&nbsp;&nbsp;&nbsp;&nbsp;不敢进，遂讨平之。除同佥行枢密院事，迁浙西道肃政廉访使。盐官州民，有连<br /><br />&nbsp;&nbsp;&nbsp;&nbsp;结党与，持郡邑短长，其目曰十老，吏莫敢问，睿悉按以法，阖境快之。拜江南<br /><br />&nbsp;&nbsp;&nbsp;&nbsp;行台侍御史，进御史中丞，除淮东道肃政廉访使。盗窃真州库钞三万缗，有司大<br /><br />&nbsp;&nbsp;&nbsp;&nbsp;索，追逮平民数百人，吏因为奸利，睿躬自详谳而得其情，即纵遣之。未几，果<br /><br />&nbsp;&nbsp;&nbsp;&nbsp;得真盗。复拜南台御史中丞，务持大体，有儒者之风焉。延v元年卒，年六十有<br /><br />&nbsp;&nbsp;&nbsp;&nbsp;六。累赠推忠佐理功臣、太傅、开府仪同三司、上柱国，追封宁国公，谥贞简。<br /><br />&nbsp;&nbsp;&nbsp;&nbsp;子纳麟，官至太尉、江南诸道行御史台大夫。<br /><br />&nbsp;&nbsp;&nbsp;&nbsp;○铁哥<br /><br />&nbsp;&nbsp;&nbsp;&nbsp;铁哥，姓伽乃氏，迦叶弥儿人。迦叶弥儿者，西域筑乾国也。父斡脱赤与叔<br /><br />&nbsp;&nbsp;&nbsp;&nbsp;父那摩俱学浮屠氏。斡脱赤兄弟相谓曰：“世道扰攘，吾国将亡，东北有天子气，<br /><br />&nbsp;&nbsp;&nbsp;&nbsp;盍往归之。”乃偕入见，太宗礼遇之。定宗师事那摩，以斡脱赤佩金符，奉使省<br /><br />&nbsp;&nbsp;&nbsp;&nbsp;民瘼。宪宗尊那摩为国师，授玉印，总天下释教。斡脱赤亦贵用事，领迦叶弥儿<br /><br />&nbsp;&nbsp;&nbsp;&nbsp;万户，奏曰：“迦叶弥儿西陲小国，尚未臣服，请往谕之。”诏偕近侍以往。其<br /><br />&nbsp;&nbsp;&nbsp;&nbsp;国主不从，怒而杀之，帝为发兵诛国主，元贞元年封代国公，谥忠遂。<br /><br />&nbsp;&nbsp;&nbsp;&nbsp;斡脱赤之殁，铁哥甫四岁，性颖悟，不为嬉戏。从那摩入见，帝问谁氏子，<br /><br />&nbsp;&nbsp;&nbsp;&nbsp;对曰：“兄斡脱赤子也。”帝方食鸡，辍以赐铁哥。铁哥捧而不食，帝问之，对<br /><br />&nbsp;&nbsp;&nbsp;&nbsp;曰：“将以遗母。”帝奇之，加赐一鸡。世祖即位，幸香山永安寺，见书畏吾字<br /><br />&nbsp;&nbsp;&nbsp;&nbsp;于壁，问谁所书，僧对曰：“国师兄子铁哥书也。”帝召见，爱其容仪秀丽，语<br /><br />&nbsp;&nbsp;&nbsp;&nbsp;音清亮，命隶丞相孛罗备宿卫。先是，世祖事宪宗甚亲爱，后以谗稍疏，国师导<br /><br />&nbsp;&nbsp;&nbsp;&nbsp;世祖宜加敬慎，遂友爱如初。至是，帝将用铁哥，曰：“吾以酬国师也。”于是<br /><br />&nbsp;&nbsp;&nbsp;&nbsp;铁哥年十七，诏择贵家女妻之，辞曰：“臣母汉人，每欲求汉人女为妇，臣不敢<br /><br />&nbsp;&nbsp;&nbsp;&nbsp;伤母心。”乃为娶冉氏女。久之，命掌饔膳汤药，日益亲密。<br /><br />&nbsp;&nbsp;&nbsp;&nbsp;至元十六年，铁哥奏曰：“武臣佩符，古制也。今长民者亦佩符，请省之，<br /><br />&nbsp;&nbsp;&nbsp;&nbsp;以彰武职。”从之。十七年，进正议大夫、尚膳监。帝尝谕之曰：“朕闻父饮药，<br /><br />&nbsp;&nbsp;&nbsp;&nbsp;子先尝之，君饮药，臣先尝之。今卿典朕膳，凡饮食汤药，宜先尝之。”又曰：<br /><br />&nbsp;&nbsp;&nbsp;&nbsp;“朕以宿卫士隶卿，其可任使者，疏其才能，朕将用之。“诏赐第于大明宫之左。<br /><br />&nbsp;&nbsp;&nbsp;&nbsp;留守段圭言：“逼木局，不便。”帝曰：“俾居近禁闼，以便召使。木局稍隘，<br /><br />&nbsp;&nbsp;&nbsp;&nbsp;又何害焉。”<br /><br />&nbsp;&nbsp;&nbsp;&nbsp;高州人言，州境多野兽害稼，愿捕以充贡。铁哥曰：“捕兽充贡，徒济其私<br /><br />&nbsp;&nbsp;&nbsp;&nbsp;耳，且扰民，不可听。”从之。十九年，迁同知宣徽院事，领尚膳监。有食尚食<br /><br />&nbsp;&nbsp;&nbsp;&nbsp;余饼者，帝察知之，怒。铁哥曰：“失饼之罪在臣，食者何与焉。”内府食用圆<br /><br />&nbsp;&nbsp;&nbsp;&nbsp;米，铁哥奏曰：“计粳米一石，仅得圆米四斗，请自今非御用，止给常米。”帝<br /><br />&nbsp;&nbsp;&nbsp;&nbsp;皆善之。进中奉大夫、司农寺达鲁花赤。从猎百杳儿之地，猎人亦不剌金射兔，<br /><br />&nbsp;&nbsp;&nbsp;&nbsp;误中名驼，驼死，帝怒，命诛之。铁哥曰：“杀人偿畜，刑太重。”帝惊曰：<br /><br />&nbsp;&nbsp;&nbsp;&nbsp;“误耶，史官必书。”亟释之。庾人有盗凿粳米者，罪当死。铁哥谏曰：“臣鞫<br /><br />&nbsp;&nbsp;&nbsp;&nbsp;庾人，其母病，盗粳欲食母耳，请贷之。”牧人有盗割驼峰者，将诛之。铁哥曰：<br /><br />&nbsp;&nbsp;&nbsp;&nbsp;“生割驼峰，诚忍人也。然杀之，恐乖陛下仁恕心。”诏皆免死。二十二年，进<br /><br />&nbsp;&nbsp;&nbsp;&nbsp;正奉大夫，奏：“司农寺宜升为大司农司，秩二品，使天下知朝廷重农之意。”<br /><br />&nbsp;&nbsp;&nbsp;&nbsp;制可。进资善大夫、司农。时司农供膳，有司多扰民，铁哥奏曰：“屯田则备诸<br /><br />&nbsp;&nbsp;&nbsp;&nbsp;物，立供膳司甚便。”从之。桓州饥民鬻子女以为食，铁哥奏以官帑赎之。<br /><br />&nbsp;&nbsp;&nbsp;&nbsp;二十四年，从征乃颜，至撒儿都之地，叛王塔不台率兵奄至。铁哥奏曰：<br /><br />&nbsp;&nbsp;&nbsp;&nbsp;“昔李广一将耳，尚能以疑退敌，况陛下万乘之威乎！今彼众我寡，不得地利，<br /><br />&nbsp;&nbsp;&nbsp;&nbsp;当设疑以退之。”于是帝张曲盖，据胡床，铁哥从容进酒。塔不台按兵觇伺，惧<br /><br />&nbsp;&nbsp;&nbsp;&nbsp;有伏，遂引去。帝以金章宗玉带赐之。二十九年，进荣禄大夫、中书平章政事。<br /><br />&nbsp;&nbsp;&nbsp;&nbsp;以病足，听舆轿入殿门。帝尝忆北征事，不能悉记，铁哥条举甚详，帝悦，以金<br /><br />&nbsp;&nbsp;&nbsp;&nbsp;束带赐之。初，诏遣宋新附民种蒲萄于野马川晃火儿不剌之地，既献其实，铁哥<br /><br />&nbsp;&nbsp;&nbsp;&nbsp;以北方多寒，奏岁赐衣服，从之。<br /><br />&nbsp;&nbsp;&nbsp;&nbsp;成宗即位，以铁哥先朝旧臣，赐银一千两、钞十万贯。他日，又赐以玛瑙碗，<br /><br />&nbsp;&nbsp;&nbsp;&nbsp;谓铁哥曰：“此器先皇所用，朕今赐卿，以卿久侍先皇故也。”大德元年，加光<br /><br />&nbsp;&nbsp;&nbsp;&nbsp;禄大夫。三年，乞解机务，从之。仍授平章政事、议中书省事。时诸王朝见，未<br /><br />&nbsp;&nbsp;&nbsp;&nbsp;有知典故者，帝曰：“惟铁哥知之，俾专其事，凡廪饩金帛之数，皆遵世祖制诏，<br /><br />&nbsp;&nbsp;&nbsp;&nbsp;自今怀诸王之礼，悉命铁哥掌之。”七年，复拜中书平章政事。平滦大水，铁哥<br /><br />&nbsp;&nbsp;&nbsp;&nbsp;奏曰：“散财聚民，古之道也。今平滦水灾，不加赈恤，民不聊生矣！”从之。<br /><br />&nbsp;&nbsp;&nbsp;&nbsp;十年，丁母忧，诏夺情起复。辽王脱脱入朝，从者执兵入大明宫，铁哥劾止之，<br /><br />&nbsp;&nbsp;&nbsp;&nbsp;王惧谢。从幸缙山，饥民相望，铁哥辄发廪赈之，既乃陈疏自劾，帝称善不已。<br /><br />&nbsp;&nbsp;&nbsp;&nbsp;武宗即位，赐金一百两，加金紫光禄大夫，遥授中书右丞相。有诉宁远王阔阔出<br /><br />&nbsp;&nbsp;&nbsp;&nbsp;有逆谋者，命诛之。铁哥知其诬，廷辨之，由是得释，徙高丽。二年，领度支院。<br /><br />&nbsp;&nbsp;&nbsp;&nbsp;寻赐江州稻田五千亩。仁宗皇庆元年，授开府仪同三司、太傅、录军国重事。乃<br /><br />&nbsp;&nbsp;&nbsp;&nbsp;进奏：世祖子惟宁远王在，宜赐还。从之。二年，奉命诣万安寺祀世祖，感疾归，<br /><br />&nbsp;&nbsp;&nbsp;&nbsp;皇太后令内臣问疾，铁哥附奏曰：“臣死无日，愿太后辅陛下布惟新之政，社稷<br /><br />&nbsp;&nbsp;&nbsp;&nbsp;之福也。”是年薨，赐赙礼加厚，敕有司治丧事，赠太师、开府仪同三司、上柱<br /><br />&nbsp;&nbsp;&nbsp;&nbsp;国，追封秦国公，谥忠穆。加赠推诚守正佐理翊戴功臣，封延安王，改谥忠献。<br /><br />&nbsp;&nbsp;&nbsp;&nbsp;子六人：忽察，淮东宣慰使；平安奴，太平路达鲁花赤；也识哥，同知山东<br /><br />&nbsp;&nbsp;&nbsp;&nbsp;宣慰司事；虎里台，同知真定总管府事；亦可麻，同知都护府事；重喜，隆禧院<br /><br />&nbsp;&nbsp;&nbsp;&nbsp;副使。孙八人，伯颜，中书平章政事；余多居宿卫。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,956469);">加入书签</a><a
                        href="956420.html">上一页</a>&larr;<a href="index.html">返回列表</a>&rarr;<a
                            href="956508.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "956420.html"; var next_page = "956508.html"; var index_page = "index.html"; var sortid = "9"; var article_id = "14699"; var chapter_id = "956469"; var articlename = "元史"; var chaptername = " 卷一百二十五 列传第十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>