<!DOCTYPE html>
<html>
<head>
<meta charset="gbk" />
<title>元史- 卷一百四十八 列传第三十五-在线阅读-哈西文学网</title>
<meta name="keywords" content="宋濂，元史， 卷一百四十八 列传第三十五全文， 卷一百四十八 列传第三十五在线阅读 哈西文学网" />
<meta name="description" content="哈西文学网提供宋濂的元史  卷一百四十八 列传第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958924.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958924.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十八 列传第三十五</h1>
            <div class="link xb">
                <a href="958907.html">上一页</a>&larr;<a href="index.html">返回列表</a>&rarr;<a
                    href="958943.html">下一页</a></div>			
            <div id="BookText">&nbsp;&nbsp;&nbsp;&nbsp;○董俊（子文蔚文用文直文忠）<br /><br />&nbsp;&nbsp;&nbsp;&nbsp;董俊，字用章，真定藁城人。少力田，长涉书史，善骑射。金贞v间，边事<br /><br />&nbsp;&nbsp;&nbsp;&nbsp;方急，藁城令立的募兵，射上中者拔为将。众莫能弓，独俊一发破的，遂将所募<br /><br />&nbsp;&nbsp;&nbsp;&nbsp;兵迎敌。岁乙亥，国王木华黎帅兵南下，俊遂降。己卯，以劳擢知中山府事，佩<br /><br />&nbsp;&nbsp;&nbsp;&nbsp;金虎符。金将武仙据真定，定武诸城皆应仙。俊率众夜入真定，逐仙走之，定武<br /><br />&nbsp;&nbsp;&nbsp;&nbsp;诸城复去仙来附。庚辰春，金大发兵益仙，治中李全叛中山应之。俊军时屯曲阳，<br /><br />&nbsp;&nbsp;&nbsp;&nbsp;仙锐气来战，败之黄山下，仙脱走。献捷于木华黎，由是仙以穷降。木华黎承制<br /><br />&nbsp;&nbsp;&nbsp;&nbsp;授俊龙虎卫上将军、行元帅府事，驻藁城。俊尝谒木华黎曰：“武仙黠不可测，<br /><br />&nbsp;&nbsp;&nbsp;&nbsp;终不为我用，请备之。”木华黎然其言，承制授左副元帅。升藁城县为永安州，<br /><br />&nbsp;&nbsp;&nbsp;&nbsp;号其众为匡国军，事一委俊。乙酉，仙果杀都元帅史天倪，据真定以叛，旁郡县<br /><br />&nbsp;&nbsp;&nbsp;&nbsp;皆为仙守。俊提孤军居反侧间，战士不满千人，拒守永安。仙攻之期年，无所利，<br /><br />&nbsp;&nbsp;&nbsp;&nbsp;乃纵兵蹂禾稼，俊呼语之曰：“汝欲得民，而夺之食，无道贼不为也。”仙惭而<br /><br />&nbsp;&nbsp;&nbsp;&nbsp;去，俊出兵掩击之，仙败走。久之，俊复夜入真定，仙走死，乃纳史天倪弟天泽<br /><br />&nbsp;&nbsp;&nbsp;&nbsp;为帅。壬辰，会诸军围汴。明年，金主弃汴奔归德，追围之。金兵夜出，薄诸军<br /><br />&nbsp;&nbsp;&nbsp;&nbsp;于水，俊力战死焉，时年四十有八。<br /><br />&nbsp;&nbsp;&nbsp;&nbsp;俊早丧父，事母以孝闻。岁时庙祭，非疾病，跪拜必尽礼。子虽孩乳，亦使<br /><br />&nbsp;&nbsp;&nbsp;&nbsp;之序拜，曰：“祀以孝先也，礼宜如是。”待族亲故人，皆有恩意；里夫家僮，<br /><br />&nbsp;&nbsp;&nbsp;&nbsp;亦接之有道。克汴时，以侍其轴为贤，延归教诸子。尝曰：“射，百日事耳；<br /><br />&nbsp;&nbsp;&nbsp;&nbsp;《诗》、《书》非积学不通。”屡诫诸子曰：“吾一农夫耳，遭天下多故，徒以<br /><br />&nbsp;&nbsp;&nbsp;&nbsp;忠义事人，仅立门户。深愿汝曹力田读书，勿求非望，为吾累也。”俊忠实自许，<br /><br />&nbsp;&nbsp;&nbsp;&nbsp;不为夷险少移，临阵勇气慑众，立矢石间，怡然若无事，虽中伤亦不为动。每慕<br /><br />&nbsp;&nbsp;&nbsp;&nbsp;马援为人，曰：“马革裹尸，援固可壮。”故战必持矛先士卒，或谏止之，俊曰：<br /><br />&nbsp;&nbsp;&nbsp;&nbsp;“我人臣也，敌在前，不死，乃趋安脱危乎！”先是，戊子岁，朝于行在，诸将<br /><br />&nbsp;&nbsp;&nbsp;&nbsp;献户口，各增数要利，吏请如众，俊曰：“民实少而欺以数多，他日上需求无应，<br /><br />&nbsp;&nbsp;&nbsp;&nbsp;必重敛以承命，是我独利，而民日困也。”行元帅府时，狂男子三百余人期日作<br /><br />&nbsp;&nbsp;&nbsp;&nbsp;乱，事觉，戮其渠魁，余并释之。深、冀间妖人惑众，图为不轨，连逮者数万人，<br /><br />&nbsp;&nbsp;&nbsp;&nbsp;有司议当族，俊力请主者，但诛首恶。永安节度使刘成叛降武仙于威州，俊下令<br /><br />&nbsp;&nbsp;&nbsp;&nbsp;曰：“逆者一人，余能去逆，即忠义士，与其家财，仍奏官之。”众果去成降。<br /><br />&nbsp;&nbsp;&nbsp;&nbsp;沃州民寨天台为盗，既破降之，他将利其子女，欲掠之，俊曰：“城降而俘其家，<br /><br />&nbsp;&nbsp;&nbsp;&nbsp;仁者不为也。”众义不取。南征时，人多归俊愿为奴者，既全其家，归悉纵为民。<br /><br />&nbsp;&nbsp;&nbsp;&nbsp;邻境人有被掠卖者，亦与直赎还之。其天性之美类如此。俊器度弘远，善战而不<br /><br />&nbsp;&nbsp;&nbsp;&nbsp;妄杀，故人乐为之用。大小百战，无不克捷。为政宽明，见人善治田庐，必召与<br /><br />&nbsp;&nbsp;&nbsp;&nbsp;欢语，有惰者，则怒罚之，故其部完实，民惟恐其去也。赠翊运效节功臣、太傅、<br /><br />&nbsp;&nbsp;&nbsp;&nbsp;开府仪同三司、上柱国，封寿国公，谥忠烈。加赠推忠翊运效节功臣、太傅、开<br /><br />&nbsp;&nbsp;&nbsp;&nbsp;府仪同三司、上柱国，改封赵国公。子文炳、文蔚、文用、文直、文忠，文炳自<br /><br />&nbsp;&nbsp;&nbsp;&nbsp;有传。<br /><br />&nbsp;&nbsp;&nbsp;&nbsp;文蔚字彦华，俊之次子也。重厚寡言，不事嬉戏，立志勤苦，读书忘倦。及<br /><br />&nbsp;&nbsp;&nbsp;&nbsp;长，善骑射，膂力绝人。事母至孝，接人谦恭，凡所与交，贵贱长幼，待之无异；<br /><br />&nbsp;&nbsp;&nbsp;&nbsp;至于一揖，必正容端礼，俯首几至于地，徐徐起拱，人所难能。兄文炳为藁城令，<br /><br />&nbsp;&nbsp;&nbsp;&nbsp;厉精于政，家务悉委之，凡供给祭祀宾客之事，无不尽心。辛丑，起民兵南征，<br /><br />&nbsp;&nbsp;&nbsp;&nbsp;文炳命文蔚率十有七人，私整鞍马衣甲，自为一队，与众军渡淮。甲寅，世祖收<br /><br />&nbsp;&nbsp;&nbsp;&nbsp;大理，还驻六盘山。文炳以文蔚孝谨公勤，可委以事，解所佩金符以让，帝嘉赏<br /><br />&nbsp;&nbsp;&nbsp;&nbsp;之，授藁城等处行军千户。南镇邓州，与荆、襄接境，沿边城壁未筑。是年冬十<br /><br />&nbsp;&nbsp;&nbsp;&nbsp;一月，修光化；乙卯，立毗阳；丙辰，筑枣阳。文蔚悉总之，治板干，具畚锸，<br /><br />&nbsp;&nbsp;&nbsp;&nbsp;储糇粮，运木石，程其工力，时其饥饱，药其疾病。见执役者，常以善言抚之，<br /><br />&nbsp;&nbsp;&nbsp;&nbsp;弗事威猛。众咸感曰：“他将领役，鞭怒辱，不恤困苦。今董侯慈惠若此，我<br /><br />&nbsp;&nbsp;&nbsp;&nbsp;曹安忍负之！”各尽力成之。<br /><br />&nbsp;&nbsp;&nbsp;&nbsp;丁巳，攻襄，樊城南据汉江，北阻湖水，卒不得渡。文蔚夜领兵士，于湖水<br /><br />&nbsp;&nbsp;&nbsp;&nbsp;狭隘之处，伐木拔根，立于水，实以薪草为桥梁，顷之即成。至晓，师悉渡，围<br /><br />&nbsp;&nbsp;&nbsp;&nbsp;已合，城中大惊异之。文蔚复统拔都军以当前行，夺其外城，论功居最。己未，<br /><br />&nbsp;&nbsp;&nbsp;&nbsp;宪宗伐宋，入川蜀，文蔚奉诏，将邓之选兵西上，由褒斜历剑阁，而剑、阆诸州，<br /><br />&nbsp;&nbsp;&nbsp;&nbsp;平地不能守，置州事于山。师行大获、云顶、长宁、苦竹诸寨，长驱而前。至钓<br /><br />&nbsp;&nbsp;&nbsp;&nbsp;鱼山，崖壁f峭，惟一径可登，恃险阻未即降。帝命攻之，文蔚以次往攻，乃激<br /><br />&nbsp;&nbsp;&nbsp;&nbsp;历将士，挟云梯，冒飞石，履崎岖以登，直抵其寨苦战，顷之，兵士被伤，乃还。<br /><br />&nbsp;&nbsp;&nbsp;&nbsp;帝亲见之，加以赏赉。中统二年，世祖置武卫军，文蔚以邓兵入为千户。帝北狩，<br /><br />&nbsp;&nbsp;&nbsp;&nbsp;留屯上都。三年，李f反，据济南，文蔚以麾下军围其南面，春秋力战，城破，<br /><br />&nbsp;&nbsp;&nbsp;&nbsp;f诛，奏功还。至元五年七月十七日，以疾卒于上都之炭山。弟文忠，时为枢<br /><br />&nbsp;&nbsp;&nbsp;&nbsp;密佥院，乞护丧南还，帝甚悯之。泰定中，赠明威将军、佥右卫使司事、上骑都<br /><br />&nbsp;&nbsp;&nbsp;&nbsp;尉、陇西郡伯。<br /><br />&nbsp;&nbsp;&nbsp;&nbsp;文用字彦材，俊之第三子也。生十岁，父死，长兄文炳教诸弟有法。文用学<br /><br />&nbsp;&nbsp;&nbsp;&nbsp;问早成，弱冠试词赋中选。时以真定藁城奉庄圣太后汤沐，庚戌，太后命择邑中<br /><br />&nbsp;&nbsp;&nbsp;&nbsp;子弟来上，文用始从文炳谒太后于和林城。世祖在潜藩，命文用主文书，讲说帐<br /><br />&nbsp;&nbsp;&nbsp;&nbsp;中，常见许重。癸丑，世祖受命宪宗自河西征云南大理。文用与弟文忠从军，督<br /><br />&nbsp;&nbsp;&nbsp;&nbsp;粮械，赞军务。丁巳，世祖令授皇子经，是为北平王、云南王也。又命召遗老窦<br /><br />&nbsp;&nbsp;&nbsp;&nbsp;默、姚枢、李俊民、李治、魏[于四方。己未，伐宋，文用发沿边蒙古、汉人诸<br /><br />&nbsp;&nbsp;&nbsp;&nbsp;军，理军需。将攻鄂州，宋贾似道、吕文德将兵来拒，水陆军容甚盛。九月，世<br /><br />&nbsp;&nbsp;&nbsp;&nbsp;祖临江阅战，文炳求先进战，文用与文忠固请偕行，世祖亲料甲胄，择大舰授之，<br /><br />&nbsp;&nbsp;&nbsp;&nbsp;大破宋师。<br /><br />&nbsp;&nbsp;&nbsp;&nbsp;世祖即位，建元中统。文用持诏宣谕边郡，且择诸军充侍卫，七月还朝。中<br /><br />&nbsp;&nbsp;&nbsp;&nbsp;书左丞张文谦宣抚大名等路，奏文用为左右司郎中。二年八月，以兵部郎中参议<br /><br />&nbsp;&nbsp;&nbsp;&nbsp;都元帅府事。三年，李f叛据济南，从元帅阔阔带统兵诛之，山东平。阿术奉<br /><br />&nbsp;&nbsp;&nbsp;&nbsp;诏伐宋，召文用为其属，文用辞曰：“新制，诸侯总兵者，其子弟勿复任兵事。<br /><br />&nbsp;&nbsp;&nbsp;&nbsp;今吾兄文炳以经略使总重兵镇山东，我不当行。”阿术曰：“潜邸旧臣，不得引<br /><br />&nbsp;&nbsp;&nbsp;&nbsp;此为说。”文用谢病不行。<br /><br />&nbsp;&nbsp;&nbsp;&nbsp;至元改元，召为西夏中兴等路行省郎中。中兴自浑都海之乱，民间相恐动，<br /><br />&nbsp;&nbsp;&nbsp;&nbsp;窜匿山谷。文用至，镇之以静，乃为书置通衢谕之，民乃安。始开唐来、汉延、<br /><br />&nbsp;&nbsp;&nbsp;&nbsp;秦家等渠，垦中兴、西凉、甘、肃、瓜、沙等州之土为水田若干，于是民之归者<br /><br />&nbsp;&nbsp;&nbsp;&nbsp;户四五万，悉授田种，颁农具。更造舟置黄河中，受诸部落及溃叛之来降者。时<br /><br />&nbsp;&nbsp;&nbsp;&nbsp;诸王只必铁木儿镇西方，其下纵横，需索无算，省臣不能支，文用坐幕府，辄面<br /><br />&nbsp;&nbsp;&nbsp;&nbsp;折以法。其徒积忿，谮文用于王，王怒，召文用，使左右杂问之，意叵测。文用<br /><br />&nbsp;&nbsp;&nbsp;&nbsp;曰：“我天子命史，非汝等所当问，请得与天子所遣为王傅者辨之。”王即遣其<br /><br />&nbsp;&nbsp;&nbsp;&nbsp;傅讯文用。其傅中朝旧臣，不肯顺王意。文用谓之曰：“我汉人，生死不足计。<br /><br />&nbsp;&nbsp;&nbsp;&nbsp;所恨者，仁慈宽厚如王，以重戚镇远方，而其下毒虐百姓，凌暴官府，伤王威名，<br /><br />&nbsp;&nbsp;&nbsp;&nbsp;于事体不便。”因历指其不法者数十事。其傅惊起，去白王，王即召文用谢之曰：<br /><br />&nbsp;&nbsp;&nbsp;&nbsp;“非郎中，我殆不知。郎中持此心事朝廷，宜勿怠。”自是谮不行而省府事颇立。<br /><br />&nbsp;&nbsp;&nbsp;&nbsp;二年，入奏经略事宜还，以上旨行之，中兴遂定。<br /><br />&nbsp;&nbsp;&nbsp;&nbsp;八年，立司农司，授山东东西道巡行劝农使。山东自更叛乱，野多旷土，文<br /><br />&nbsp;&nbsp;&nbsp;&nbsp;用巡行劝励，无问幽僻。入登州境，见其垦辟有方，以郡守移剌某为能，作诗表<br /><br />&nbsp;&nbsp;&nbsp;&nbsp;异之。于是列郡咸劝，地利毕兴，五年之间，政绩为天下劝农使之最。十二年，<br /><br />&nbsp;&nbsp;&nbsp;&nbsp;丞相安童奏文用为工部侍郎，代纥石里。纥石里，阿合马私人也。其徒既谗间安<br /><br />&nbsp;&nbsp;&nbsp;&nbsp;童罢相，即使鹰监奏曰：“自纥石里去，工部侍郎不给鹰食，鹰且瘦死。”帝怒，<br /><br />&nbsp;&nbsp;&nbsp;&nbsp;促召治之，因急捕文用入见。帝望见曰：“董文用乃为尔治鹰食者耶！”置不问，<br /><br />&nbsp;&nbsp;&nbsp;&nbsp;别令取给有司。十三年，出文用为卫辉路总管，佩金虎符。郡当冲要，民为兵者<br /><br />&nbsp;&nbsp;&nbsp;&nbsp;十之九，余皆单弱贫病，不堪力役。会初得江南，图籍、金玉、财帛之运，日夜<br /><br />&nbsp;&nbsp;&nbsp;&nbsp;不绝于道，警卫输挽，日役数千夫。文用忧之曰：“吾民弊矣，而又重妨耕作，<br /><br />&nbsp;&nbsp;&nbsp;&nbsp;殆不可。”乃从转运主者言：“州县吏卒，足以备用，不必重烦吾民也。”主者<br /><br />&nbsp;&nbsp;&nbsp;&nbsp;曰：“汝言诚然，万一有不虞，则罪将谁归！”文用即手书具官姓名保任之。民<br /><br />&nbsp;&nbsp;&nbsp;&nbsp;得以时耕，而运事亦不废。诸郡运江淮粟于京师，卫当运十五万石，文用曰：<br /><br />&nbsp;&nbsp;&nbsp;&nbsp;“民籍可役者无几，且江淮风水，舟不能以时至，而先为期会，是未运而民已困<br /><br />&nbsp;&nbsp;&nbsp;&nbsp;矣。”乃集旁郡通议，立驿置法，民力以舒。十四年，诣汴漕司言事。适漕司议<br /><br />&nbsp;&nbsp;&nbsp;&nbsp;通沁水北东合流御河以便漕者，文用曰：“卫为郡，地最下，大雨时行，沁水辄<br /><br />&nbsp;&nbsp;&nbsp;&nbsp;溢出百十里间；雨更甚，水不得达于河，即浸淫及卫，今又引之使来，岂惟无卫，<br /><br />&nbsp;&nbsp;&nbsp;&nbsp;将无大名、长芦矣。”会朝廷遣使相地形，上言：“卫州城中浮屠最高者，才与<br /><br />&nbsp;&nbsp;&nbsp;&nbsp;沁水平，势不可开也。”事遂寝。<br /><br />&nbsp;&nbsp;&nbsp;&nbsp;十六年，受代归田里，茅茨数椽，仅避风雨，读书赋诗，怡然燕居。裕宗在<br /><br />&nbsp;&nbsp;&nbsp;&nbsp;东宫，数为台臣言：“董文用勋旧忠良，何以不见用？”十八年，台臣奏起文用<br /><br />&nbsp;&nbsp;&nbsp;&nbsp;为山北辽东道提刑按察使，不赴。十九年，朝廷选用旧臣，召文用为兵部尚书。<br /><br />&nbsp;&nbsp;&nbsp;&nbsp;自是朝廷有大议，未尝不与闻。二十年，江淮省臣有欲专肆而忌廉察官，建议行<br /><br />&nbsp;&nbsp;&nbsp;&nbsp;台隶行省，状上，集朝臣议之。文用议曰：“不可。御史台譬之卧虎，虽未噬人，<br /><br />&nbsp;&nbsp;&nbsp;&nbsp;人犹畏其为虎也。今虚名仅存，纪纲犹不振，一旦摧抑之，则风采n然，无可<br /><br />&nbsp;&nbsp;&nbsp;&nbsp;复望者矣。昔阿合马用事时，商贾贱役，皆行贿入官，及事败，欲尽去其人，廷<br /><br />&nbsp;&nbsp;&nbsp;&nbsp;议以为不可，使阿合马售私恩，而朝廷骤敛怨也。乃使按察司劾去其不可者，然<br /><br />&nbsp;&nbsp;&nbsp;&nbsp;后吏有所惮，民有所赴诉。则是按察司者，国家当饬励之，不可摧抑也。”悉从<br /><br />&nbsp;&nbsp;&nbsp;&nbsp;文用议。<br /><br />&nbsp;&nbsp;&nbsp;&nbsp;转礼部尚书，迁翰林、集贤二院学士，知秘书监。时中书右丞卢世荣以货利<br /><br />&nbsp;&nbsp;&nbsp;&nbsp;得幸权要，为贵官，阴结贪刻之党，以锱铢掊克为功，乃建议曰：“我立法治财，<br /><br />&nbsp;&nbsp;&nbsp;&nbsp;视常岁当倍增，而民不扰也。”诏下会议，人无敢言者。文用阳问曰：“此钱取<br /><br />&nbsp;&nbsp;&nbsp;&nbsp;于右丞之家耶？将取之于民耶？取于右丞之家，则不敢知；若取诸民，则有说矣。<br /><br />&nbsp;&nbsp;&nbsp;&nbsp;牧羊者，岁尝两剪其毛，今牧人日剪其毛而献之，则主者固悦其得毛之多矣，然<br /><br />&nbsp;&nbsp;&nbsp;&nbsp;而羊无以避寒热，即死且尽，毛又可得哉！民财亦有限，取之以时，犹惧其伤残<br /><br />&nbsp;&nbsp;&nbsp;&nbsp;也，今尽刻剥无遗，犹有百姓乎！”世荣不能对。丞相安童谓坐中曰：“董尚书<br /><br />&nbsp;&nbsp;&nbsp;&nbsp;真不虚食俸禄者。”议者出，皆谢文用曰：“君以一言折聚敛之臣而厚邦本，真<br /><br />&nbsp;&nbsp;&nbsp;&nbsp;仁人之言哉！”世荣竟以是得罪。<br /><br />&nbsp;&nbsp;&nbsp;&nbsp;二十二年，拜江淮行中书省参知政事，文用力辞。帝曰：“卿家世非他人比。<br /><br />&nbsp;&nbsp;&nbsp;&nbsp;朕所以任卿者，不在钱谷细务也，卿当察其大者，事有不便，但言之。”文用遂<br /><br />&nbsp;&nbsp;&nbsp;&nbsp;行。行省长官者，素贵多傲，同列莫敢仰视，跪起禀白，如小吏事上官。文用至，<br /><br />&nbsp;&nbsp;&nbsp;&nbsp;则坐堂上，侃侃与论是非可否，无所迁就，虽数忤之，不顾也。有以帝命建佛塔<br /><br />&nbsp;&nbsp;&nbsp;&nbsp;于宋故宫者，有司奉行甚急，天大雨雪，入山伐木，死者数百人，犹欲并建大寺。<br /><br />&nbsp;&nbsp;&nbsp;&nbsp;文用谓其人曰：“非时役民，民不堪矣，少徐之如何？”长官者曰：“参政奈何<br /><br />&nbsp;&nbsp;&nbsp;&nbsp;格上命耶？”文用曰：“非敢格上命，今日之困民力而失民心者，岂上意耶！”<br /><br />&nbsp;&nbsp;&nbsp;&nbsp;其人意沮，遂稍宽其期。二十三年，朝廷将用兵海东，征敛益急，有司大为奸利。<br /><br />&nbsp;&nbsp;&nbsp;&nbsp;文用请入奏事，大略言：“疲国家可宝之民力，取僻陋无用之小邦。”列其条目<br /><br />&nbsp;&nbsp;&nbsp;&nbsp;甚悉。言上，事遂罢。<br /><br />&nbsp;&nbsp;&nbsp;&nbsp;二十五年，拜御史中丞。文用曰：“中丞不当理细务，吾当先举贤才。”乃<br /><br />&nbsp;&nbsp;&nbsp;&nbsp;举胡祗y、王痢⒗租摺⒕Ｓ准汀⑿黹、孔从道十余人为按察使，徐琰、魏初为<br /><br />&nbsp;&nbsp;&nbsp;&nbsp;行台中丞，当时以为极选。方是时，桑哥当国，恩宠方盛，自近戚贵人见之，皆<br /><br />&nbsp;&nbsp;&nbsp;&nbsp;屏息逊避，无敢谁何。文用以旧臣任中丞，独不附之。桑哥令人风文用颂己功于<br /><br />&nbsp;&nbsp;&nbsp;&nbsp;帝前，文用不答。桑哥又自谓文用曰：“百司皆具食于丞相府矣。”文用又不答。<br /><br />&nbsp;&nbsp;&nbsp;&nbsp;会朔方军兴，粮糗粗备，而诛求愈急，文用谓桑哥曰：“民急矣。外难未解而内<br /><br />&nbsp;&nbsp;&nbsp;&nbsp;伐其根本，丞相宜思之。”于是远迩盗贼蜂起，文用持外郡所上盗贼之目，谓桑<br /><br />&nbsp;&nbsp;&nbsp;&nbsp;哥曰：“百姓岂不欲生养安乐哉！急法暴敛使至此尔。御史台所以救政事之不及，<br /><br />&nbsp;&nbsp;&nbsp;&nbsp;丞相当助之，不当抑之也。御史台不得行，则民无所赴诉，民无所赴诉而政日乱，<br /><br />&nbsp;&nbsp;&nbsp;&nbsp;将不止于台事之不行也。”忤其意益深，乃摭拾台事百端。文用日与辨论，不为<br /><br />&nbsp;&nbsp;&nbsp;&nbsp;屈。于是具奏桑哥奸状，诏报文用，语密而外人不知也。桑哥日诬谮文用于帝曰：<br /><br />&nbsp;&nbsp;&nbsp;&nbsp;“在朝惟董文用戆傲不听令，沮挠尚书省，请痛治其罪。”帝曰：“彼御史之职<br /><br />&nbsp;&nbsp;&nbsp;&nbsp;也，何罪之有！且董文用端谨，朕所素知，汝善视之。”迁大司农。时欲夺民田<br /><br />&nbsp;&nbsp;&nbsp;&nbsp;为屯田，文用固执不可。迁为翰林学士承旨。<br /><br />&nbsp;&nbsp;&nbsp;&nbsp;二十七年，隆福太后在东宫，以文用旧臣，欲使文用授皇孙经，具奏上，以<br /><br />&nbsp;&nbsp;&nbsp;&nbsp;帝命命之。文用每讲说经旨，必附以朝廷故事，丁咛譬喻，反复开悟，皇孙亦特<br /><br />&nbsp;&nbsp;&nbsp;&nbsp;加敬礼。三十一年，帝命文用以其诸子入见，文用曰：“臣蒙国厚恩，死无以报，<br /><br />&nbsp;&nbsp;&nbsp;&nbsp;臣之子何能为！”命至再三，终不以见。是岁，世祖崩，成宗将即位上都，太后<br /><br />&nbsp;&nbsp;&nbsp;&nbsp;命文用从行。既即位，巡狩三不剌之地，文用曰：“先帝新弃天下，陛下巡狩，<br /><br />&nbsp;&nbsp;&nbsp;&nbsp;不以时还，无以慰安元元，宜趣还京师。且臣闻人君犹北辰然，居其所而众星拱<br /><br />&nbsp;&nbsp;&nbsp;&nbsp;之，不在勤远略也。”帝悟，即日可其奏。是行也，帝每召入帐中，问先朝故事，<br /><br />&nbsp;&nbsp;&nbsp;&nbsp;文用亦盛言先帝虚心纳贤、开国经世之务，谈说或至夜半。文用自先帝时，每侍<br /><br />&nbsp;&nbsp;&nbsp;&nbsp;燕，与蒙古大臣同列，裕宗尝就榻上赐酒，使毋下拜跪饮，皆异数也。帝在东宫<br /><br />&nbsp;&nbsp;&nbsp;&nbsp;时，正旦受贺，于众中见文用，召使前曰：“吾向见至尊，甚称汝贤。”辄亲取<br /><br />&nbsp;&nbsp;&nbsp;&nbsp;酒饮之。至是，眷赉益厚。是年，诏修先帝实录，升资德大夫、知制诰兼修国史。<br /><br />&nbsp;&nbsp;&nbsp;&nbsp;文用于祖宗世系功德、近戚将相家世勋绩，皆记忆贯穿，史馆有所考究质问，文<br /><br />&nbsp;&nbsp;&nbsp;&nbsp;用应之无遗失。大德元年，上章请老，赐中统钞万贯以归，官一子，乡郡侍养。<br /><br />&nbsp;&nbsp;&nbsp;&nbsp;六月戊寅，以疾卒，年七十有四，子八人：士贞，士亨，士楷，士英，士昌，士<br /><br />&nbsp;&nbsp;&nbsp;&nbsp;恒，士廉，士方。赠银青荣禄大夫、少保、赵国公，谥忠穆。<br /><br />&nbsp;&nbsp;&nbsp;&nbsp;文直字彦正，俊之第四子也。刚毅庄栗，简言笑，通经史法律。为藁城长官，<br /><br />&nbsp;&nbsp;&nbsp;&nbsp;佩金符。初，兄文炳及季弟文忠去事世祖，次文用亦在朝，俱有仰于家，而食者<br /><br />&nbsp;&nbsp;&nbsp;&nbsp;百余口，文直勤俭，始终不替。内则养生送死之合礼，外则中表宾问之中度，奉<br /><br />&nbsp;&nbsp;&nbsp;&nbsp;上接下，一敬一爱，蔼乎其睦也。性好施而甚仁，里\或贫不自立，每阴济其急，<br /><br />&nbsp;&nbsp;&nbsp;&nbsp;不使之知恩所从来。微至僮病，必手予粥药。或止之，曰：‘不忍以其贱地违吾<br /><br />&nbsp;&nbsp;&nbsp;&nbsp;爱心。”及弃官，浮沉里社，任真适意，亲宾过从，尊酒相劳。家门日以@赫，<br /><br />&nbsp;&nbsp;&nbsp;&nbsp;己独恬然，不见诸辞色。以病卒，年五十有二。<br /><br />&nbsp;&nbsp;&nbsp;&nbsp;文忠字彦诚，俊第八子也。岁壬子，入侍世祖潜邸。王鹗尝言诗，因问文忠<br /><br />&nbsp;&nbsp;&nbsp;&nbsp;能之乎，文忠曰：“吾少读书，惟知入则孝于亲，出则忠于君而已。诗非所学也。”<br /><br />&nbsp;&nbsp;&nbsp;&nbsp;癸丑，从征南诏。已未，伐宋，与兄文炳、文用败宋兵于阳罗堡，得蒙冲百艘，<br /><br />&nbsp;&nbsp;&nbsp;&nbsp;进围鄂。世祖即位，置符宝局，以文忠为郎，授奉训大夫，居益近密，尝呼董八<br /><br />&nbsp;&nbsp;&nbsp;&nbsp;而不名。文忠不为容悦，随事献纳，中禁事秘，外多不闻。至元二年，安童以右<br /><br />&nbsp;&nbsp;&nbsp;&nbsp;丞相入领中书，建陈十事，言忤旨，文忠曰：“丞相素有贤名，今秉政之始，人<br /><br />&nbsp;&nbsp;&nbsp;&nbsp;方倾听，所请不得，后何以为？”遂从旁代对，恳悃详切，如身条是疏者，始得<br /><br />&nbsp;&nbsp;&nbsp;&nbsp;允可。<br /><br />&nbsp;&nbsp;&nbsp;&nbsp;八年，侍讲学士徒单公履欲奏行贡举，知帝于释氏重教而轻禅，乃言儒亦有<br /><br />&nbsp;&nbsp;&nbsp;&nbsp;之，科举类教，道学类禅。帝怒，召姚枢、许衡与宰臣廷辨。文忠自外入，帝曰：<br /><br />&nbsp;&nbsp;&nbsp;&nbsp;“汝日诵《四书》，亦道学者。”文忠对曰：“陛下每言：士不治经讲孔孟之道<br /><br />&nbsp;&nbsp;&nbsp;&nbsp;而为诗赋，何关修身，何益治国！由是海内之士，稍知从事实学。臣今所诵，皆<br /><br />&nbsp;&nbsp;&nbsp;&nbsp;孔孟之言，焉知所谓道学！而俗儒守亡国余习，欲行其说，故以是上惑圣听，恐<br /><br />&nbsp;&nbsp;&nbsp;&nbsp;非陛下教人修身治国之意也。”事遂止。十一年，伐宋，民困供馈，文忠奏免常<br /><br />&nbsp;&nbsp;&nbsp;&nbsp;岁横征，从之。帝尝见宋降将，从容问宋所以亡者，皆曰：“贾似道当国，薄武<br /><br />&nbsp;&nbsp;&nbsp;&nbsp;人而重文儒，将士怨之，莫有斗志。故大军既至，争解甲归命也。”帝问文忠：<br /><br />&nbsp;&nbsp;&nbsp;&nbsp;“此言何如？”文忠因诘之曰：“似道薄汝矣，而君则贵汝以官，富汝以禄，未<br /><br />&nbsp;&nbsp;&nbsp;&nbsp;尝薄汝也。今有怨于相，而移于君，不肯一战，坐视国亡，如臣节何！然则似道<br /><br />&nbsp;&nbsp;&nbsp;&nbsp;薄汝者，岂非预知汝曹不足恃乎！”帝深善之。有旨徙大都猎户于郢中，文忠奏<br /><br />&nbsp;&nbsp;&nbsp;&nbsp;止之。又请罢官鬻田器之税，听民自为。<br /><br />&nbsp;&nbsp;&nbsp;&nbsp;时多盗，诏犯者皆杀无赦。在处系囚满狱。文忠言：“杀人取货，与窃一钱<br /><br />&nbsp;&nbsp;&nbsp;&nbsp;者均死，惨黩莫甚，恐乖陛下好生之德。”敕革之。或告汉人殴伤国人，及太府<br /><br />&nbsp;&nbsp;&nbsp;&nbsp;监属卢甲盗剪官布。帝怒，命杀以惩众。文忠言：“今刑曹于囚罪当死者，已有<br /><br />&nbsp;&nbsp;&nbsp;&nbsp;服辞，犹必详谳，是岂可因人一言，遽加之重典！宜付有司阅实，以俟后命。”<br /><br />&nbsp;&nbsp;&nbsp;&nbsp;乃遣文忠及近臣突满分核之，皆得其诬状，遂诏原之。帝因责侍臣曰：“方朕怒<br /><br />&nbsp;&nbsp;&nbsp;&nbsp;时，卿曹皆不敢言。非董文忠开悟朕心，则杀二无辜之人，必取议中外矣。”因<br /><br />&nbsp;&nbsp;&nbsp;&nbsp;赐文忠金尊，曰：“用旌卿直。”裕宗亦语宫臣曰：“方天威之震，董文忠从容<br /><br />&nbsp;&nbsp;&nbsp;&nbsp;谏正，实人臣难能者。”太府监属奉物诣文忠泣谢曰：“鄙人赖公复生。”文忠<br /><br />&nbsp;&nbsp;&nbsp;&nbsp;曰：“吾素非知子，所以相救于危急者，盖为国平刑，岂望子见报哉！”却其物<br /><br />&nbsp;&nbsp;&nbsp;&nbsp;不受。<br /><br />&nbsp;&nbsp;&nbsp;&nbsp;自安童北伐，阿合马独当国柄，大立亲党，惧廉希宪复入为相，害其私计，<br /><br />&nbsp;&nbsp;&nbsp;&nbsp;奏希宪以右丞行省江陵。文忠言：“希宪国家名臣，今宰相虚位，不可使久居外，<br /><br />&nbsp;&nbsp;&nbsp;&nbsp;以孤人望，宜早召还。”从之。十六年十月，奏曰：“陛下始以燕王为中书令、<br /><br />&nbsp;&nbsp;&nbsp;&nbsp;枢密使，才一至中书。自册为太子，累使明习军国之事，然十有余年，终守谦退，<br /><br />&nbsp;&nbsp;&nbsp;&nbsp;不肯视事者，非不奉明诏也，盖朝廷处之未尽其道尔。夫事已奏决，而始启太子，<br /><br />&nbsp;&nbsp;&nbsp;&nbsp;是使臣子而可否君父之命，故惟有唯默避逊而已。以臣所知，不若令有司先启而<br /><br />&nbsp;&nbsp;&nbsp;&nbsp;后闻，其有未安者，则以诏敕断之，庶几理顺而分不逾，太子必不敢辞其责矣。”<br /><br />&nbsp;&nbsp;&nbsp;&nbsp;帝即日召大臣，面谕其意，使行之。复语太子曰：“董八，崇立国本者，其勿忘<br /><br />&nbsp;&nbsp;&nbsp;&nbsp;之。”<br /><br />&nbsp;&nbsp;&nbsp;&nbsp;礼部尚书谢昌元请立门下省，封驳制敕，以绝中书风晓近习奏请之弊。帝锐<br /><br />&nbsp;&nbsp;&nbsp;&nbsp;意欲行之，诏廷臣杂议；且怒翰林学士承旨王磐曰：“如是有益之事，汝不入告，<br /><br />&nbsp;&nbsp;&nbsp;&nbsp;而使南方后至之臣言之，汝用学问何为！必今日开是省。”三日，廷臣奏以文忠<br /><br />&nbsp;&nbsp;&nbsp;&nbsp;为侍中，及其属数十人。近臣乘便言曰：“陛下将别置省，此实其时。然得人则<br /><br />&nbsp;&nbsp;&nbsp;&nbsp;可以宽圣心，新民听；今闻盗诈之臣与居其间，不可。”其言多指文忠。文忠忿<br /><br />&nbsp;&nbsp;&nbsp;&nbsp;辨曰：“上每称臣不盗不诈，今汝顾臣而言，意实在臣。其显言臣盗诈何事！”<br /><br />&nbsp;&nbsp;&nbsp;&nbsp;帝令言者出，文忠犹诉不止，且攻其害国之奸。帝曰：“朕自知之，彼不言汝也。”<br /><br />&nbsp;&nbsp;&nbsp;&nbsp;其人忌文忠，欲中害之，然以文忠清慎无过，乃奉钞万缗为寿，求交欢，文忠却<br /><br />&nbsp;&nbsp;&nbsp;&nbsp;之。文炳为中书左丞，卒，太傅伯颜乃表文忠可相，帝使继其官，文忠辞曰：<br /><br />&nbsp;&nbsp;&nbsp;&nbsp;“臣兄有平定南方之劳，可居是位。臣尝给事居中，所宣何力，敢冒居重职乎！”<br /><br />&nbsp;&nbsp;&nbsp;&nbsp;十八年，升典瑞局为监，郎为卿，仍以文忠为之。授正议大夫，俄授资德大<br /><br />&nbsp;&nbsp;&nbsp;&nbsp;夫、佥书枢密院事，卿如故。车驾行幸，诏文忠毋扈从，留居大都，凡宫苑、城<br /><br />&nbsp;&nbsp;&nbsp;&nbsp;门、直舍、徼道、环卫、营屯、禁兵、太府、少府、军器、尚乘诸监，皆领焉。<br /><br />&nbsp;&nbsp;&nbsp;&nbsp;兵马司旧隶中书，并付文忠。时权臣累请夺还中书，不报。是冬十月二十有五日，<br /><br />&nbsp;&nbsp;&nbsp;&nbsp;鸡鸣，将入朝，忽病仆，帝遣中使持药投救，不及，遂卒，甚悼惜之，赙钱数十<br /><br />&nbsp;&nbsp;&nbsp;&nbsp;万。后制赠光禄大夫、司徒，封寿国公，谥忠贞。<br /><br />&nbsp;&nbsp;&nbsp;&nbsp;○严实子忠济忠嗣<br /><br />&nbsp;&nbsp;&nbsp;&nbsp;严实，字武叔，泰安长清人。略知书，志气豪放，不治生产，喜交结施与，<br /><br />&nbsp;&nbsp;&nbsp;&nbsp;落魄里社间。屡以事系狱，侠少辈为出死力，乃得脱去。癸酉秋，太祖率兵自紫<br /><br />&nbsp;&nbsp;&nbsp;&nbsp;荆口入，分略山东、河北、河东而归。金东平行台调民为兵，以实为众所服，命<br /><br />&nbsp;&nbsp;&nbsp;&nbsp;为百户。甲戌春，泰安张汝楫据灵岩，遣别将攻长清，实破走之。以功授长清尉。<br /><br />&nbsp;&nbsp;&nbsp;&nbsp;戊寅，权长清令。宋取益都，乘胜而西，行台檄实备刍粮为守御计。实出督租，<br /><br />&nbsp;&nbsp;&nbsp;&nbsp;比还，而长清破，俄以兵复之。有谮于行台者，谓实与宋有谋，行台以兵围之，<br /><br />&nbsp;&nbsp;&nbsp;&nbsp;实挈家避青崖。宋因以实为济南治中，分兵四出，所至无不下，于是太行之东，<br /><br />&nbsp;&nbsp;&nbsp;&nbsp;皆受实节制。庚辰三月，金河南军攻彰德，守将单仲力不支，数求救。实请于主<br /><br />&nbsp;&nbsp;&nbsp;&nbsp;将张林，林逗遛不行，实独以兵赴之，比至而仲被擒。实知宋不足恃。七月，谒<br /><br />&nbsp;&nbsp;&nbsp;&nbsp;太师木华黎于军门，挈所部彰德、大名、磁、场⒍鳌⒉、滑、浚等州户三十万<br /><br />&nbsp;&nbsp;&nbsp;&nbsp;来归，木华黎承制拜实金紫光禄大夫、行尚书省事。进攻曹、濮、单三州，皆下<br /><br />&nbsp;&nbsp;&nbsp;&nbsp;之。偏将李信，留镇青崖，尝有罪，惧诛，乘实之出，杀其家属，降于宋。辛巳，<br /><br />&nbsp;&nbsp;&nbsp;&nbsp;实以兵复青崖，擒信诛之。进攻东平，金守将和立刚弃城遁，实入居之。壬午，<br /><br />&nbsp;&nbsp;&nbsp;&nbsp;宋将彭义斌率师取京东州县，实将晁海以青崖降，尽掠实家，义斌军西下，郡县<br /><br />&nbsp;&nbsp;&nbsp;&nbsp;多归之。乙酉四月，遂围东平，实潜约大将孛里海合兵攻之，兵久不至，城中食<br /><br />&nbsp;&nbsp;&nbsp;&nbsp;且尽，乃与义斌连和。义斌亦欲藉实取河朔，而后图之，请以兄事实。时麾下众<br /><br />&nbsp;&nbsp;&nbsp;&nbsp;尚数千，义斌听其自领，而青崖所掠者则留不遣。七年，义斌下真定，道西山。<br /><br />&nbsp;&nbsp;&nbsp;&nbsp;与孛里海等军相望，分实以帐下兵，阳助而阴伺之。实知势迫，急赴孛里海军与<br /><br />&nbsp;&nbsp;&nbsp;&nbsp;之合，遂与义斌战，宋兵溃，擒义斌。不旬月，京东州县复为实有。是冬，木华<br /><br />&nbsp;&nbsp;&nbsp;&nbsp;黎之弟带孙取彰德；明年，取濮、东平；又明年，木华黎之子孛鲁取益都，实皆<br /><br />&nbsp;&nbsp;&nbsp;&nbsp;有功焉。<br /><br />&nbsp;&nbsp;&nbsp;&nbsp;庚寅四月，朝太宗于牛心之幄殿，帝赐之坐，宴享终日，赐以虎符。数顾实<br /><br />&nbsp;&nbsp;&nbsp;&nbsp;谓侍臣曰：“严实真福人也。”甲午，朝于和林，授东平路行军万户，偏裨赐金<br /><br />&nbsp;&nbsp;&nbsp;&nbsp;符者八人。先是，实之所统，凡五十余城，至是，惟德、兖、济、单隶东平。丁<br /><br />&nbsp;&nbsp;&nbsp;&nbsp;酉九月，诏实毋事征伐。<br /><br />&nbsp;&nbsp;&nbsp;&nbsp;初，彰德既下，又破水栅，带孙怒其反覆，驱老幼数万欲屠之，实曰：“此<br /><br />&nbsp;&nbsp;&nbsp;&nbsp;国家旧民，吾兵力不能及，为所胁从，果何罪耶！”带孙从之。继破濮州，复欲<br /><br />&nbsp;&nbsp;&nbsp;&nbsp;屠之。实言：“百姓未尝敌我，岂可与执兵刃者同戮，不若留之，以供刍秣。”<br /><br />&nbsp;&nbsp;&nbsp;&nbsp;濮人免者又数万。其后于曹、楚丘、定陶、上党皆然。时兵由武关出襄、邓，实<br /><br />&nbsp;&nbsp;&nbsp;&nbsp;在徐、邳间，以为河南破，屠戮必多，乃载金缯往赎之，且约束诸将，毋敢妄有<br /><br />&nbsp;&nbsp;&nbsp;&nbsp;杀掠。灵壁一县，当诛者五万人，实悉救之。会大饥，民北徙者多饿死。又法，<br /><br />&nbsp;&nbsp;&nbsp;&nbsp;藏匿逃者，保社皆坐。逃亡无所托，僵尸蔽野，实命作糜粥，盛置道傍，全活者<br /><br />&nbsp;&nbsp;&nbsp;&nbsp;众。实部曲有逃归益都者数十人，益都破，皆获之，以为必杀，实置不问。王义<br /><br />&nbsp;&nbsp;&nbsp;&nbsp;深者，义斌之别将，闻义斌败，将奔河南，实族属在东平者，皆为所害。河南破，<br /><br />&nbsp;&nbsp;&nbsp;&nbsp;实获义深妻子，厚周恤之，送还乡里，终不以旧怨为嫌。其宽厚长者类若此。庚<br /><br />&nbsp;&nbsp;&nbsp;&nbsp;子卒，年五十九。远近悲悼，野哭巷祭，旬月不已。中统二年，追封实为鲁国公，<br /><br />&nbsp;&nbsp;&nbsp;&nbsp;谥武惠。子忠贞，金紫光禄大夫；忠济，忠嗣，忠范，忠杰，忠裕，忠v。<br /><br />&nbsp;&nbsp;&nbsp;&nbsp;忠济，一名忠翰。字紫芝，实之第二子也。仪观雄伟，善骑射。辛丑，从其<br /><br />&nbsp;&nbsp;&nbsp;&nbsp;父入见太宗，命佩虎符，袭东平路行军万户、管民长官，开府布政，一法其父。<br /><br />&nbsp;&nbsp;&nbsp;&nbsp;养老尊贤，治为诸道第一。领兵略地淮、汉，偏裨部曲，戮力用命。定宗、宪宗<br /><br />&nbsp;&nbsp;&nbsp;&nbsp;即位之始，皆加褒宠。忠济初统千户十有七，乙卯，朝命括新军山东，益兵二万<br /><br />&nbsp;&nbsp;&nbsp;&nbsp;有奇。忠济弟忠嗣、忠范为万户，以次诸弟暨勋将之子为千户，城戍宿州、蕲县，<br /><br />&nbsp;&nbsp;&nbsp;&nbsp;而忠济皆统之。己未，世祖南伐，诏率师由间道会鄂。亲率勇士，梯冲登城。师<br /><br />&nbsp;&nbsp;&nbsp;&nbsp;还，忠济选勇敢二千，别命千户将之，甲仗精锐，所向无前。大臣有言其威权太<br /><br />&nbsp;&nbsp;&nbsp;&nbsp;盛者，中统二年，召还京师，命忠范代之。<br /><br />&nbsp;&nbsp;&nbsp;&nbsp;忠济治东平日，借贷于人，代部民纳逋赋，岁久愈多。及谢事，债家执文券<br /><br />&nbsp;&nbsp;&nbsp;&nbsp;来征。帝闻之，悉命发内藏代偿。东平庙学故隘陋，改卜高爽地于城东，教养诸<br /><br />&nbsp;&nbsp;&nbsp;&nbsp;生，后多显者。幕僚如宋子贞、刘肃、李昶、徐世隆，俱为名臣。至元二十三年，<br /><br />&nbsp;&nbsp;&nbsp;&nbsp;特授资德大夫、中书左丞、行江浙省事，以老辞。二十九年，赐钞万五千缗、宅<br /><br />&nbsp;&nbsp;&nbsp;&nbsp;一区，召其子瑜入侍。三十年，卒。忠济统理方郡凡十一年，爵人命官，生杀予<br /><br />&nbsp;&nbsp;&nbsp;&nbsp;夺，皆自己出。及谢去大权，贵而能贫，安于义命，世以是多之。后谥庄孝。<br /><br />&nbsp;&nbsp;&nbsp;&nbsp;忠嗣，实之第三子也。少从张澄、商挺、李桢学，略知经史大义。辛亥，其<br /><br />&nbsp;&nbsp;&nbsp;&nbsp;兄忠济授以东平人匠总管，遥领单州防御使事。乙卯，充东平路管军万户。丁巳，<br /><br />&nbsp;&nbsp;&nbsp;&nbsp;从忠济略地扬州，取邵伯埭，首立战功。己未南征，从忠济渡淮，分兵出挂车岭，<br /><br />&nbsp;&nbsp;&nbsp;&nbsp;与宋兵相拒三昼夜，杀获甚众，始达蕲州。及渡江抵鄂，分部攻城九十余日，战<br /><br />&nbsp;&nbsp;&nbsp;&nbsp;甚力。师还，授金虎符。中统三年，李f叛，宋兵攻蕲县，势张甚，徐州总管<br /><br />&nbsp;&nbsp;&nbsp;&nbsp;李杲哥降于宋，齐鲁山寨为宋兵所据。忠嗣从大帅按脱救蕲县，复徐州，执李杲<br /><br />&nbsp;&nbsp;&nbsp;&nbsp;哥杀之。攻邹之峄山、腾之牙山，多所杀获。按脱论功以闻，赐银二百两、币五<br /><br />&nbsp;&nbsp;&nbsp;&nbsp;十端。四年，朝廷惩青齐之乱，居大藩者，子弟不得亲政，于是罢官家居。至元<br /><br />&nbsp;&nbsp;&nbsp;&nbsp;十年，卒。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958924);">加入书签</a><a
                        href="958907.html">上一页</a>&larr;<a href="index.html">返回列表</a>&rarr;<a
                            href="958943.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958907.html"; var next_page = "958943.html"; var index_page = "index.html"; var sortid = "9"; var article_id = "14699"; var chapter_id = "958924"; var articlename = "元史"; var chaptername = " 卷一百四十八 列传第三十五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>