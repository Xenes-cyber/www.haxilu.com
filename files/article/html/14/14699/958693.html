<!DOCTYPE html>
<html>
<head>
<meta charset="gbk" />
<title>元史- 卷一百三十八 列传第二十五-在线阅读-哈西文学网</title>
<meta name="keywords" content="宋濂，元史， 卷一百三十八 列传第二十五全文， 卷一百三十八 列传第二十五在线阅读 哈西文学网" />
<meta name="description" content="哈西文学网提供宋濂的元史  卷一百三十八 列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958693.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958693.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十八 列传第二十五</h1>
            <div class="link xb">
                <a href="958673.html">上一页</a>&larr;<a href="index.html">返回列表</a>&rarr;<a
                    href="958713.html">下一页</a></div>			
            <div id="BookText">&nbsp;&nbsp;&nbsp;&nbsp;○康里脱脱<br /><br />&nbsp;&nbsp;&nbsp;&nbsp;康里脱脱，父曰牙牙，由康国王封云中王，阿沙不花之弟也。脱脱姿貌魁梧，<br /><br />&nbsp;&nbsp;&nbsp;&nbsp;少时从其兄斡秃蛮猎于燕南，斡秃蛮使归献所获。世祖见其骨气沉雄，步履庄重，<br /><br />&nbsp;&nbsp;&nbsp;&nbsp;叹曰：“后日大用之才，已生于今。”即命入宿卫。成宗初，丞相伯颜在北鄙，<br /><br />&nbsp;&nbsp;&nbsp;&nbsp;脱脱奉诏以名鹰赐伯颜。伯颜见之，惊问曰：“汝为何人子？”脱脱以实对，伯<br /><br />&nbsp;&nbsp;&nbsp;&nbsp;颜语之曰：“吾老矣，他日可大用者，未见汝比。”<br /><br />&nbsp;&nbsp;&nbsp;&nbsp;大德三年，武宗以皇子抚军北鄙，脱脱从行。五年，叛王海都犯边，脱脱从<br /><br />&nbsp;&nbsp;&nbsp;&nbsp;武宗讨之。师次杭海，进击海都，大破其众，脱脱手僖皇恐首，连背胛以献，<br /><br />&nbsp;&nbsp;&nbsp;&nbsp;武宗壮之。兵之始交也，武宗锐欲出战，脱脱执辔力谏，武宗怒，挥鞭x其手，<br /><br />&nbsp;&nbsp;&nbsp;&nbsp;不退，乃止。已而武宗与大将朵儿答哈语及之，朵儿答哈曰：“太子在军中，如<br /><br />&nbsp;&nbsp;&nbsp;&nbsp;身有首，如衣有领，脱有不虞，众安所附？脱脱之谏，可谓忠矣。”武宗深然之。<br /><br />&nbsp;&nbsp;&nbsp;&nbsp;成宗大渐，丞相哈剌哈孙答剌罕称疾卧直庐中。脱脱适以使事至京师，即俾<br /><br />&nbsp;&nbsp;&nbsp;&nbsp;驰告武宗以国恤，语在《阿沙不花传》。时仁宗奉兴圣太后至自怀孟，既定内难，<br /><br />&nbsp;&nbsp;&nbsp;&nbsp;而太后以两太子星命付阴阳家推算，问所宜立者，曰：“重光大荒落有灾，旃蒙<br /><br />&nbsp;&nbsp;&nbsp;&nbsp;作噩长久。”重光为武宗年干，旃蒙为仁宗年干。于是太后颇惑其言，遣近臣朵<br /><br />&nbsp;&nbsp;&nbsp;&nbsp;耳谕旨武宗曰：“汝兄弟二人皆我所出，岂有亲疏？阴阳家所言运祚修短，不容<br /><br />&nbsp;&nbsp;&nbsp;&nbsp;不思。”武宗闻之，默然，进脱脱而言曰：“我捍御边陲，勤劳十年，又次序居<br /><br />&nbsp;&nbsp;&nbsp;&nbsp;长，神器所归，灼然何疑。今太后以星命休咎为言，天道茫昧，谁能豫知？设使<br /><br />&nbsp;&nbsp;&nbsp;&nbsp;我即位之后，所设施者上合天心，下副民望，则虽一日之短，亦足垂名万年，何<br /><br />&nbsp;&nbsp;&nbsp;&nbsp;可以阴阳之言而乖祖宗之托哉！此盖近日任事之臣，擅权专杀，恐我他日或治其<br /><br />&nbsp;&nbsp;&nbsp;&nbsp;罪，故为是奸谋动摇大本耳。脱脱，汝为我往察事机，疾归报我。”脱脱承命即<br /><br />&nbsp;&nbsp;&nbsp;&nbsp;行。武宗亲率大军由西道进，按灰由中道，床兀儿由东道，各以劲卒一万从。<br /><br />&nbsp;&nbsp;&nbsp;&nbsp;脱脱驰至大都，入见太后，道武宗所授旨以闻。太后愕然曰：“修短之说虽<br /><br />&nbsp;&nbsp;&nbsp;&nbsp;出术家，为太子周思远虑乃出我深爱。贪憝已除，宗王大臣议已定，太子不速来<br /><br />&nbsp;&nbsp;&nbsp;&nbsp;何为？”时诸王秃列等侍，咸曰：“臣下翊戴嗣君，无二心者。”既而太后、仁<br /><br />&nbsp;&nbsp;&nbsp;&nbsp;宗屏左右，留脱脱与语曰：“太子天性孝友，中外属望。今闻汝所致言，殆有谗<br /><br />&nbsp;&nbsp;&nbsp;&nbsp;间。汝归速为我弥缝阙失，使我骨肉无间，相见怡愉，则汝功为不细矣。”脱脱<br /><br />&nbsp;&nbsp;&nbsp;&nbsp;顿首谢曰：“太母、太弟不烦过虑，臣侍藩邸历年，颇见信任，今归当即推诚竭<br /><br />&nbsp;&nbsp;&nbsp;&nbsp;忠以开释太子。后日三宫共处，靡有嫌隙，斯为脱脱所报效矣。”<br /><br />&nbsp;&nbsp;&nbsp;&nbsp;先是，太后以武宗迟回不至，已遣阿沙不花往道诸王群臣推戴之意。及是脱<br /><br />&nbsp;&nbsp;&nbsp;&nbsp;脱继往，行至旺古察，武宗在马轿中望见其来，趣使疾驰，与之共载。脱脱具致<br /><br />&nbsp;&nbsp;&nbsp;&nbsp;太后、仁宗之语，武宗乃大感悟，释然无疑。遂遣阿沙不花还报。仁宗即日命驾<br /><br />&nbsp;&nbsp;&nbsp;&nbsp;奉迎于上都。武宗正位宸极，尊太后为皇太后，立仁宗为皇太子，三宫协和，脱<br /><br />&nbsp;&nbsp;&nbsp;&nbsp;脱兄弟之力为多。<br /><br />&nbsp;&nbsp;&nbsp;&nbsp;脱脱之至京师也，武宗尝命其同知枢密院，比还，问曾视事否，脱脱对曰：<br /><br />&nbsp;&nbsp;&nbsp;&nbsp;“今正殿未御，宗亲未见，为扈从之臣搀取名位，诚恐有累圣德，是以未敢祗事。”<br /><br />&nbsp;&nbsp;&nbsp;&nbsp;武宗嘉叹久之。知枢密院只儿哈忽在潜邸时尝有不逊语，将置于法，脱脱谏曰：<br /><br />&nbsp;&nbsp;&nbsp;&nbsp;“陛下新正位，大信未立而辄行诛戮，知者以为彼自有罪，不知者以为报仇，恐<br /><br />&nbsp;&nbsp;&nbsp;&nbsp;人人自危。况只儿哈忽习于先朝典故，今固不可少也。”乃宥之。继海都而王者<br /><br />&nbsp;&nbsp;&nbsp;&nbsp;曰察八儿，素服武宗威名，至是率诸王内附，诏特设宴于大庭。故事，凡大宴，<br /><br />&nbsp;&nbsp;&nbsp;&nbsp;必命近臣敷宣王度，以为告戒。脱脱荐只儿哈忽，令具其言以进，果称旨。武宗<br /><br />&nbsp;&nbsp;&nbsp;&nbsp;叹曰：“博尔忽、博尔术前朝人杰，脱脱今世人杰也。”即以所进之言授脱脱。<br /><br />&nbsp;&nbsp;&nbsp;&nbsp;及诸王大臣被宴服就列，脱脱即席陈西北诸藩始终离合之由、去逆效顺之义，辞<br /><br />&nbsp;&nbsp;&nbsp;&nbsp;旨明畅，听者倾服。自同知枢密院事进中书平章政事，拜御史大夫。迁江南行台<br /><br />&nbsp;&nbsp;&nbsp;&nbsp;御史大夫。寻召拜录军国重事、中书左丞相。脱脱知无不言，言无不行，中外翕<br /><br />&nbsp;&nbsp;&nbsp;&nbsp;然称为贤相。<br /><br />&nbsp;&nbsp;&nbsp;&nbsp;至大三年，尚书省立，迁右丞相。三宝奴等劝武宗立皇子为皇太子。脱脱方<br /><br />&nbsp;&nbsp;&nbsp;&nbsp;猎于柳林，遣使亟召之还。三宝奴曰：“建储议急，故相召耳。”脱脱惊曰：<br /><br />&nbsp;&nbsp;&nbsp;&nbsp;“何谓也？”曰：“皇子浸长，圣体近日倦勤，储副所宜早定。”脱脱曰：“国<br /><br />&nbsp;&nbsp;&nbsp;&nbsp;家大计，不可不慎。曩者太弟躬定大事，功在宗社，位居东宫，已有定命，自是<br /><br />&nbsp;&nbsp;&nbsp;&nbsp;兄弟叔侄世世相承，孰敢紊其序者！我辈臣子，于国宪章纵不能有所匡赞，何可<br /><br />&nbsp;&nbsp;&nbsp;&nbsp;隳其成。”三宝奴曰：“今日兄已授弟，后日叔当授侄，能保之乎？”脱脱曰：<br /><br />&nbsp;&nbsp;&nbsp;&nbsp;“在我不可渝，彼失其信，天实鉴之。”三宝奴虽不以为然，而莫能夺其议也。<br /><br />&nbsp;&nbsp;&nbsp;&nbsp;是时，尚书省赐予无节，迁叙无法，财用日耗，名爵日滥。脱脱进言曰：<br /><br />&nbsp;&nbsp;&nbsp;&nbsp;“爵赏者，帝王所以用人也。今爵及比德，赏及罔功，缓急之际何所赖乎！中书<br /><br />&nbsp;&nbsp;&nbsp;&nbsp;所掌，钱粮、工役、选法、刑狱十有二事。若从臣言，恪遵旧制，则臣愿与诸贤<br /><br />&nbsp;&nbsp;&nbsp;&nbsp;黾勉从事。不然，用臣何补！”遂有诏俾滥受宣敕者赴所属缴纳。侥幸之路既塞，<br /><br />&nbsp;&nbsp;&nbsp;&nbsp;奔兢之风顿衰。中台有赃罚钞五百万缗，脱脱请出以赈孤寡老疾诸穷而无告者。<br /><br />&nbsp;&nbsp;&nbsp;&nbsp;宗王南忽里部人告其主为不轨，脱脱辩其诬，抵告者罪。宗王牙忽秃征其旧民于<br /><br />&nbsp;&nbsp;&nbsp;&nbsp;齐王八不沙部中，邻境诸王欲奉齐王攻牙忽秃，齐王惧，奔牙忽秃以避之，遂告<br /><br />&nbsp;&nbsp;&nbsp;&nbsp;齐王反。脱脱簿问得实，乃释齐王而徙诸王于岭南。边将脱火赤请以新军万人益<br /><br />&nbsp;&nbsp;&nbsp;&nbsp;宗王丑汉，廷议俾脱脱往给其资装。脱脱谓时方宁谧，不宜挑变生事，辞不行。<br /><br />&nbsp;&nbsp;&nbsp;&nbsp;遂遣丞相秃忽鲁等二人往给之，几以激变。四年正月，复为中书左丞相。<br /><br />&nbsp;&nbsp;&nbsp;&nbsp;仁宗即位，眷待弥笃，欲使均逸于外，二月，拜江浙行省左丞相。下车，进<br /><br />&nbsp;&nbsp;&nbsp;&nbsp;父老问民利病，咸谓杭城故有便河通于江浒，堙废已久，若疏凿以通舟楫，物价<br /><br />&nbsp;&nbsp;&nbsp;&nbsp;必平。僚佐或难之，脱脱曰：“吾陛辞之日，密旨许以便宜行事。民以为便，行<br /><br />&nbsp;&nbsp;&nbsp;&nbsp;之可也。”俄有旨禁勿兴土功，脱脱曰：“敬天莫先勤民，民蒙其利则灾l自弭，<br /><br />&nbsp;&nbsp;&nbsp;&nbsp;土功何尤。”不一月而成。<br /><br />&nbsp;&nbsp;&nbsp;&nbsp;是时，铁木迭儿为丞相，欲固位取宠，乃议立仁宗子英宗为皇太子，而明宗<br /><br />&nbsp;&nbsp;&nbsp;&nbsp;以武宗子封周王，出镇于云南。又谮脱脱为武宗旧臣。诏逮至京师。居数日，床<br /><br />&nbsp;&nbsp;&nbsp;&nbsp;兀儿、失列门传两宫旨谕脱脱曰：“初疑汝亲于所事，故召汝。今察汝无他，其<br /><br />&nbsp;&nbsp;&nbsp;&nbsp;复还镇。”脱脱入谢太后曰：“臣虽被先帝知遇，而受太后及今上恩不为不深，<br /><br />&nbsp;&nbsp;&nbsp;&nbsp;岂敢昧所自乎！”还江浙。未几，迁江西行省左丞相。<br /><br />&nbsp;&nbsp;&nbsp;&nbsp;英宗嗣位，召拜御史大夫。时帖赤先为大夫，阴忌之，奏改江南行台御史大<br /><br />&nbsp;&nbsp;&nbsp;&nbsp;夫。复嗾言者劾其擅离职守，将徙之云南，会帖赤伏诛，乃解。家居不出者五年。<br /><br />&nbsp;&nbsp;&nbsp;&nbsp;泰定四年薨，年五十六。至正初，赠推诚全德守义佐运功臣、太师、开府仪同三<br /><br />&nbsp;&nbsp;&nbsp;&nbsp;司、上柱国，追封和宁王，谥忠献。<br /><br />&nbsp;&nbsp;&nbsp;&nbsp;脱脱尝即宣德别墅延师以训子，乡人化之，皆向学。朝廷赐其精舍额曰景贤<br /><br />&nbsp;&nbsp;&nbsp;&nbsp;书院，为设学官。其没也，即其中祠焉。<br /><br />&nbsp;&nbsp;&nbsp;&nbsp;子九人，其最显者二人：曰铁木儿塔识，曰达识帖睦迩，各有传。<br /><br />&nbsp;&nbsp;&nbsp;&nbsp;○燕铁木儿<br /><br />&nbsp;&nbsp;&nbsp;&nbsp;燕铁木儿，钦察氏，床兀儿第三子，世系见《土土哈传》。武宗镇朔方，备<br /><br />&nbsp;&nbsp;&nbsp;&nbsp;宿卫十余年，特爱幸之。及即位，拜正奉大夫、同知宣徽院事。皇庆元年，袭左<br /><br />&nbsp;&nbsp;&nbsp;&nbsp;卫亲军都指挥使。泰定二年，加太仆卿。三年，迁同佥枢密院事。致和元年，进<br /><br />&nbsp;&nbsp;&nbsp;&nbsp;佥书枢密院事。<br /><br />&nbsp;&nbsp;&nbsp;&nbsp;泰定帝崩于上都，丞相倒剌沙专政，宗室诸王脱脱、王禅附之，利于立幼。<br /><br />&nbsp;&nbsp;&nbsp;&nbsp;燕铁木儿时总环卫事，留大都，自以身受武宗宠拔之恩，其子宜纂大位，而一居<br /><br />&nbsp;&nbsp;&nbsp;&nbsp;朔汉，一处南陲，实天之所置，将以启之。由是与公主察吉儿、族党阿剌帖木儿<br /><br />&nbsp;&nbsp;&nbsp;&nbsp;及腹心之士孛伦赤、剌剌等议，以八月甲午昧爽，率勇士纳只秃鲁等入兴圣宫，<br /><br />&nbsp;&nbsp;&nbsp;&nbsp;会集百官，执中书平章乌伯都剌、伯颜察儿，兵皆露刃，誓众曰：“祖宗正统属<br /><br />&nbsp;&nbsp;&nbsp;&nbsp;在武皇帝之子，敢有不顺者斩。”众皆溃散。遂捕奸党下狱，而与西安王阿剌忒<br /><br />&nbsp;&nbsp;&nbsp;&nbsp;纳失里入守内庭，分处腹心于枢密，自东华门夹道重列军士，使人传命往来其中，<br /><br />&nbsp;&nbsp;&nbsp;&nbsp;以防漏泄。即命前河南行省参知政事明里董阿、前宣政院使答剌麻失里乘驿迎文<br /><br />&nbsp;&nbsp;&nbsp;&nbsp;宗于中兴，且令密以意喻河南行省平章伯颜选兵备扈从。<br /><br />&nbsp;&nbsp;&nbsp;&nbsp;于是封府库，拘百司印，遣兵守诸要害。推前湖广行省左丞相别不花为中书<br /><br />&nbsp;&nbsp;&nbsp;&nbsp;左丞相，詹事塔失海涯为平章，前湖广行省右丞速速为中书左丞，前陕西行省参<br /><br />&nbsp;&nbsp;&nbsp;&nbsp;政王不怜吉台为枢密副使，萧忙古仍为通政院使，与中书右丞赵世延、枢密同<br /><br />&nbsp;&nbsp;&nbsp;&nbsp;佥燕铁木儿、通政院使寒食分典庶务。贷在京寺观钞，募死士，买战马，运京仓<br /><br />&nbsp;&nbsp;&nbsp;&nbsp;粟以饷守御士卒，复遣使于各行省征发钱帛兵器。当时有诸卫军无统属者，又有<br /><br />&nbsp;&nbsp;&nbsp;&nbsp;谒选及罢退军官，皆给之符牌，以待调遣。既受命，未知所谢，注目而立，乃指<br /><br />&nbsp;&nbsp;&nbsp;&nbsp;使南向拜，众皆愕然，始知有定向矣。燕铁木儿宿卫禁中，夜则更迁无定居，坐<br /><br />&nbsp;&nbsp;&nbsp;&nbsp;以待旦者将一月。弟撒敦、子唐其势时留上都，密遣塔失帖木儿召之，皆弃其妻<br /><br />&nbsp;&nbsp;&nbsp;&nbsp;子来归。丁酉，再遣撒里不花、锁南班往中兴趣大驾早发，令塔失帖木儿设为南<br /><br />&nbsp;&nbsp;&nbsp;&nbsp;使云：“诸王帖木儿不花、宽彻普化，湖广、河南省臣及河南都万户合军扈驾，<br /><br />&nbsp;&nbsp;&nbsp;&nbsp;旦夕且至，民勿疑惧。”丁未，命撒敦以兵守居庸关，唐其势屯古北口。戊申，<br /><br />&nbsp;&nbsp;&nbsp;&nbsp;复令乃马台为北使，称明宗从诸王兵整驾南辕，中外乃安。辛亥，撒里不花至自<br /><br />&nbsp;&nbsp;&nbsp;&nbsp;中兴，云乘舆已启途，诏拜燕铁木儿知枢密院事。丙辰，率百官备法驾郊迎。丁<br /><br />&nbsp;&nbsp;&nbsp;&nbsp;巳，文宗至京师，入居大内。<br /><br />&nbsp;&nbsp;&nbsp;&nbsp;己未，上都王禅及太尉不花、丞相塔失帖木儿、平章买闾、御史大夫纽泽等<br /><br />&nbsp;&nbsp;&nbsp;&nbsp;军次榆林。九月庚申，诏燕铁木儿帅师御之，撒敦先驱，至榆林西，乘其未阵薄<br /><br />&nbsp;&nbsp;&nbsp;&nbsp;之，北军大败。甲子，诏还都。戊辰，辽东平章秃满迭儿以兵犯迁民镇，斩关以<br /><br />&nbsp;&nbsp;&nbsp;&nbsp;入。遣撒敦往拒，至蓟州东沙流河，累战败之。燕铁木儿以为扰攘之际，不正大<br /><br />&nbsp;&nbsp;&nbsp;&nbsp;名，不足以系天下之志，与诸王大臣伏阙劝进。文宗固辞曰：“大兄在朔方，朕<br /><br />&nbsp;&nbsp;&nbsp;&nbsp;敢紊天序乎？”燕铁木儿曰：“人心向背之机，间不容发，一或失之，噬脐无及。”<br /><br />&nbsp;&nbsp;&nbsp;&nbsp;文宗悟，乃曰：“必不得已，当明诏天下，以著予退让之意而后可。”壬申，文<br /><br />&nbsp;&nbsp;&nbsp;&nbsp;宗即位，改元天历，赦天下。<br /><br />&nbsp;&nbsp;&nbsp;&nbsp;癸酉，封燕铁木儿为太平王，以太平路为其食邑。甲戌，加开府仪同三司、<br /><br />&nbsp;&nbsp;&nbsp;&nbsp;上柱国、录军国重事、中书右丞相、监修国史、知枢密院事；赐黄金五百两、白<br /><br />&nbsp;&nbsp;&nbsp;&nbsp;金二千五百两、钞一万锭、金素织段色缯二千匹、海东白鹘一、青鹘二、豹一、<br /><br />&nbsp;&nbsp;&nbsp;&nbsp;平江官地五百顷。即日诏将兵出蓟州拒秃满迭儿。乙亥，次三河，而王禅等军已<br /><br />&nbsp;&nbsp;&nbsp;&nbsp;破居庸关，遂进屯三冢。丙子，燕铁木儿蓐食倍道而还。丁丑，抵榆河，闻帝<br /><br />&nbsp;&nbsp;&nbsp;&nbsp;出都城，将亲督战，燕铁木儿单骑请见，曰：“陛下出，民心必惊，凡剪寇事一<br /><br />&nbsp;&nbsp;&nbsp;&nbsp;以责臣，愿陛下亟还宫以安黎庶。”文宗乃还。明日丁丑，阿速卫指挥使忽都不<br /><br />&nbsp;&nbsp;&nbsp;&nbsp;花、塔海帖木儿、同知太不花构变，事觉，械送京师，斩以徇。己卯，与王禅前<br /><br />&nbsp;&nbsp;&nbsp;&nbsp;军遇于榆河北，我师奋击，败之，追至红桥北。王禅将枢密副使阿剌帖木儿、指<br /><br />&nbsp;&nbsp;&nbsp;&nbsp;挥忽都帖木儿引兵会战。阿剌帖木儿执戈入刺，燕铁木儿侧身以刀格其戈，就斫<br /><br />&nbsp;&nbsp;&nbsp;&nbsp;之，中左臂。部将和尚驰击忽都帖木儿，亦中左臂。二人骁将也，敌为夺气，遂<br /><br />&nbsp;&nbsp;&nbsp;&nbsp;却。因据红桥。两军阻水而阵，命善射者射之，遂退，师于白浮南。命知院也速<br /><br />&nbsp;&nbsp;&nbsp;&nbsp;答儿，八都儿、亦讷思等分为三队，张两翼以角之，敌军败走。辛巳，敌军复合，<br /><br />&nbsp;&nbsp;&nbsp;&nbsp;鏖战于白浮之野，周旋驰突，戈戟戛摩。燕铁木儿手毙七人。会日晡，对垒而宿。<br /><br />&nbsp;&nbsp;&nbsp;&nbsp;夜二鼓，遣阿剌帖木儿、孛伦赤、岳来吉将精锐百骑鼓噪射其营，敌众惊扰，互<br /><br />&nbsp;&nbsp;&nbsp;&nbsp;自相击，至旦始悟，人马死伤无数。明日，天大雾，获敌卒二人，云王禅等脱身<br /><br />&nbsp;&nbsp;&nbsp;&nbsp;窜山谷矣。癸未，天清明，王禅集散卒成列出山，我师驻白浮西，坚壁不动。是<br /><br />&nbsp;&nbsp;&nbsp;&nbsp;夜，又命撒敦潜军绕其后，部曲八都儿压其前，夹营吹铜角以震荡之，敌不悟而<br /><br />&nbsp;&nbsp;&nbsp;&nbsp;乱，自相挝击，三鼓后乃西遁。迟明，追及昌平北，斩首数千级，降者万余人。<br /><br />&nbsp;&nbsp;&nbsp;&nbsp;帝遣赐上尊，谕旨曰：“丞相每战亲冒矢石，脱有不虞，其若宗社何！自今后但<br /><br />&nbsp;&nbsp;&nbsp;&nbsp;凭高督战，察将士之用命不用命者以赏罚之可也。”对曰：“臣以身先之，为诸<br /><br />&nbsp;&nbsp;&nbsp;&nbsp;将法。敢后者军法从事。托之诸将，万一失利，悔将何及！”是日，敌军再战再<br /><br />&nbsp;&nbsp;&nbsp;&nbsp;北，王禅单骑亡命。也速答儿、也不伦、撒敦追之，就命也速答儿及佥院彻里帖<br /><br />&nbsp;&nbsp;&nbsp;&nbsp;木儿统卒三万守居庸关，还至昌平南。<br /><br />&nbsp;&nbsp;&nbsp;&nbsp;俄报古北口不守，上都军掠石槽。丙戌，遣撒敦为先驱，燕铁木儿以大军继<br /><br />&nbsp;&nbsp;&nbsp;&nbsp;其后，至石槽。敌军方炊，掩其不备，直蹂之，大军并进，追击四十里，至牛头<br /><br />&nbsp;&nbsp;&nbsp;&nbsp;山，擒驸马孛罗帖木儿，平章蒙古答失、牙失帖木儿，院使撒儿讨温等，献俘阙<br /><br />&nbsp;&nbsp;&nbsp;&nbsp;下，戮之。各卫将士降者不可胜纪，余兵奔窜。夜遣撒敦袭之，逐出古北口。<br /><br />&nbsp;&nbsp;&nbsp;&nbsp;丁亥，秃满迭儿及诸王也先帖木儿军陷通州，将袭京师，燕铁木儿急引军还。<br /><br />&nbsp;&nbsp;&nbsp;&nbsp;十月己丑朔，日将昏，至通州，乘其初至击之，敌军狼狈走渡潞河。庚寅，夹河<br /><br />&nbsp;&nbsp;&nbsp;&nbsp;而军。敌列植黍秸，衣以毡衣，然火为疑兵，夜遁。辛卯，率师渡河追之。癸巳，<br /><br />&nbsp;&nbsp;&nbsp;&nbsp;驻檀子山之枣林，也先帖木儿、秃满迭儿合阳翟王太平、国王朵罗台、平章塔海<br /><br />&nbsp;&nbsp;&nbsp;&nbsp;军来斗，士皆殊死战。至晚，唐其势陷阵，杀太平，死者蔽野，余兵宵溃。已而<br /><br />&nbsp;&nbsp;&nbsp;&nbsp;撒敦将轻兵要之，弗及而还。<br /><br />&nbsp;&nbsp;&nbsp;&nbsp;乙未，上都诸王忽剌台，指挥阿剌铁木儿、安童入紫荆关，犯良乡，游骑逼<br /><br />&nbsp;&nbsp;&nbsp;&nbsp;南城。燕铁木儿即率诸将兵循北山而西，令脱衔系囊，盛s豆以饲马，士行且<br /><br />&nbsp;&nbsp;&nbsp;&nbsp;食，晨夜兼程，至于卢沟河。忽剌台闻之，望风西走。是日凯旋，入自肃清门，<br /><br />&nbsp;&nbsp;&nbsp;&nbsp;都人罗拜马首，以谢更生之惠。燕铁木儿曰：“此皆天子威灵，吾何力焉。”入<br /><br />&nbsp;&nbsp;&nbsp;&nbsp;见，帝大悦，赐燕兴圣殿，尽欢而罢。赐太平王黄金印，并降制书及赐玉盘、龙<br /><br />&nbsp;&nbsp;&nbsp;&nbsp;衣、珠衣、宝珠、金腰带等物。<br /><br />&nbsp;&nbsp;&nbsp;&nbsp;是日，撒敦遣报秃满迭儿军复入古北口，燕铁木儿遂以师赴之，战于檀州南<br /><br />&nbsp;&nbsp;&nbsp;&nbsp;野，败之。东路蒙古万户哈剌那怀率麾下万人降，余兵东溃，秃满迭儿走还辽东。<br /><br />&nbsp;&nbsp;&nbsp;&nbsp;获忽剌台、阿剌帖木儿、安童、朵罗台、塔海等戮之。<br /><br />&nbsp;&nbsp;&nbsp;&nbsp;先是，齐王月鲁帖木儿、东路蒙古元帅不花帖木儿闻文宗即位，乃起兵趋上<br /><br />&nbsp;&nbsp;&nbsp;&nbsp;都围之。时上都屡败势蹙。壬寅，倒剌沙肉袒奉皇帝宝出请死。齐王调兵护送至<br /><br />&nbsp;&nbsp;&nbsp;&nbsp;京师。庚戌，文宗御兴圣殿，受皇帝宝，下倒剌沙于狱。两都平。丁巳，加燕铁<br /><br />&nbsp;&nbsp;&nbsp;&nbsp;木儿以答剌罕之号，使其世世子孙袭之。仍赐珠衣二、七宝束带一、白金瓮一、<br /><br />&nbsp;&nbsp;&nbsp;&nbsp;黄金瓶二、海东白鹘一、青鹘三、白鹰一、豹二十。十二月，置龙翊卫，命领其<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;先是，至治二年，以钦察卫士多，为千户所者凡三十五，故分置左右二卫，<br /><br />&nbsp;&nbsp;&nbsp;&nbsp;至是又析为龙翊卫。二年，立都督府，以统左、右钦察、龙翊三卫，哈剌鲁东路<br /><br />&nbsp;&nbsp;&nbsp;&nbsp;蒙古二万户府，东路蒙古元帅府，而以燕铁木儿兼统之，寻升为大都督府。燕铁<br /><br />&nbsp;&nbsp;&nbsp;&nbsp;木儿乞解相印还宿卫，帝勉之曰：“卿已为省院，惟未入台，其听后命。”二月，<br /><br />&nbsp;&nbsp;&nbsp;&nbsp;迁御史大夫，依前开府仪同三司、上柱国、录军国重事、太平王。未几，复拜中<br /><br />&nbsp;&nbsp;&nbsp;&nbsp;书右丞相、监修国史、知枢密院事、领都督府龙翊侍卫亲军都指挥使司事，就佩<br /><br />&nbsp;&nbsp;&nbsp;&nbsp;元降虎符，依前开府仪同三司、上柱国、录军国重事、答剌罕、太平王。<br /><br />&nbsp;&nbsp;&nbsp;&nbsp;先是，文宗以天下既定，可行初志，遣治书侍御史撒迪迎大兄明宗于漠北。<br /><br />&nbsp;&nbsp;&nbsp;&nbsp;三月辛酉，乃诏燕铁木儿护玺宝北上。明宗嘉其功。五月，特拜开府仪同三司、<br /><br />&nbsp;&nbsp;&nbsp;&nbsp;上柱国、录军国重事、中书右丞相、监修国史、大都督、领龙翊亲军都指挥使事、<br /><br />&nbsp;&nbsp;&nbsp;&nbsp;答剌罕、太平王。六月，加拜太师，余如故。从明宗南还。八月朔，明宗次王忽<br /><br />&nbsp;&nbsp;&nbsp;&nbsp;察都之地，文宗以皇太子见。庚寅，明宗暴崩。燕铁木儿以皇后命奉皇帝玺宝授<br /><br />&nbsp;&nbsp;&nbsp;&nbsp;文宗，疾驱而还，昼则率宿卫士以扈从，夜则躬擐甲胄绕幄殿巡护。癸巳，达上<br /><br />&nbsp;&nbsp;&nbsp;&nbsp;都。遂与诸王大臣陈劝复正大位。己亥，文宗复即位于上都。<br /><br />&nbsp;&nbsp;&nbsp;&nbsp;十二月丁亥，文宗以燕铁木儿有大勋劳于王室，封其曾祖父班都察溧阳王，<br /><br />&nbsp;&nbsp;&nbsp;&nbsp;曾祖妣玉龙彻溧阳王夫人，祖父土土哈升王，祖妣太塔你升王夫人，父床兀儿扬<br /><br />&nbsp;&nbsp;&nbsp;&nbsp;王，母也先帖你、公主察吉儿并为扬王夫人。三年二月，文宗欲昭其勋，诏命礼<br /><br />&nbsp;&nbsp;&nbsp;&nbsp;部尚书马祖常制文立石于北郊。至顺元年五月乙丑，帝又以屡颁宠数未足以报大<br /><br />&nbsp;&nbsp;&nbsp;&nbsp;勋，下诏命独为丞相以尊异之。略曰：“燕铁木儿勋劳惟旧，忠勇多谋，奋大义<br /><br />&nbsp;&nbsp;&nbsp;&nbsp;以成功，致治平于期月，宜专独运，以重秉钧。授以开府仪同三司、上柱国、太<br /><br />&nbsp;&nbsp;&nbsp;&nbsp;师、太平王、答剌罕、中书右丞相、录军国重事、监修国史、提调燕王宫相府事、<br /><br />&nbsp;&nbsp;&nbsp;&nbsp;大都督、领龙翊亲军都指挥使司事。凡号令、刑名、选法、钱粮、造作，一切中<br /><br />&nbsp;&nbsp;&nbsp;&nbsp;书政务，悉听总裁。诸王、公主、驸马、近侍人员，大小诸衙门官员人等，敢有<br /><br />&nbsp;&nbsp;&nbsp;&nbsp;隔越闻奏，以违制论。”<br /><br />&nbsp;&nbsp;&nbsp;&nbsp;六月，知枢密院事阔彻伯、脱脱木儿等十人恶其权势之重，欲谋害之。也的<br /><br />&nbsp;&nbsp;&nbsp;&nbsp;迷失、脱迷以其谋告燕铁木儿，即率钦察军掩捕按问，皆诛之。二年二月，为建<br /><br />&nbsp;&nbsp;&nbsp;&nbsp;第于兴圣宫之西南。三月，赐鹰坊百人。十一月癸未，诏养其子塔剌海为子。辛<br /><br />&nbsp;&nbsp;&nbsp;&nbsp;酉，以燕铁木儿兼奎章阁大学士，领奎章阁学士院事。赐龙庆州之流杯圆池水}<br /><br />&nbsp;&nbsp;&nbsp;&nbsp;土田。又赐平江、松江、江阴芦场、山、沙涂、沙田等地。因言平江、松江<br /><br />&nbsp;&nbsp;&nbsp;&nbsp;圩田五百顷有奇，粮七千七百石，愿增为万石入官，以所得余米赡弟撒敦，诏从<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;四年，文宗大渐，遗诏立兄明宗之子。已而文宗崩，明宗次子懿U质班即位，<br /><br />&nbsp;&nbsp;&nbsp;&nbsp;四十三日而崩。文宗后临朝。燕铁木儿与群臣议立文宗子燕帖古思。文宗后曰：<br /><br />&nbsp;&nbsp;&nbsp;&nbsp;“天位至重，吾儿年方幼冲，岂能任耶！明宗有子妥欢帖睦尔，出居广西，今年<br /><br />&nbsp;&nbsp;&nbsp;&nbsp;十三矣，可嗣大统。”于是奉太后命，召还京师，至良乡，具卤簿迎之。燕铁木<br /><br />&nbsp;&nbsp;&nbsp;&nbsp;儿与之并马而行，于马上举鞭指画，告以国家多难遣使奉迎之故。而妥欢帖睦尔<br /><br />&nbsp;&nbsp;&nbsp;&nbsp;卒无一语酬之。燕铁木儿疑其意不可测，且明宗之崩，实与逆谋，恐其即位之后<br /><br />&nbsp;&nbsp;&nbsp;&nbsp;追举前事，故宿留数月，而心志日以瞀乱。<br /><br />&nbsp;&nbsp;&nbsp;&nbsp;先是，燕铁木儿自秉大权以来，挟震主之威，肆意无忌。一宴或宰十三马，<br /><br />&nbsp;&nbsp;&nbsp;&nbsp;取泰定帝后为夫人，前后尚宗室之女四十人，或有交礼三日遽遣归者，而后房充<br /><br />&nbsp;&nbsp;&nbsp;&nbsp;斥不能尽识。一日宴赵世延家，男女列坐，名鸳鸯会。见座隅一妇色甚丽，问曰：<br /><br />&nbsp;&nbsp;&nbsp;&nbsp;“此为谁？”意欲与俱归。左右曰：“此太师家人也。”至是荒淫日甚，体羸溺<br /><br />&nbsp;&nbsp;&nbsp;&nbsp;血而薨。<br /><br />&nbsp;&nbsp;&nbsp;&nbsp;燕铁木儿既死，妥欢帖睦尔始即位，是为顺帝。乃以撒敦为左丞相，唐其势<br /><br />&nbsp;&nbsp;&nbsp;&nbsp;为御史大夫。元统二年四月，命唐其势总管高丽女直汉军万户府达鲁花赤。授撒<br /><br />&nbsp;&nbsp;&nbsp;&nbsp;敦开府仪同三司、上柱国、录军国重事、答剌罕、荣王、太傅、中书左丞相，赐<br /><br />&nbsp;&nbsp;&nbsp;&nbsp;庐州路为食邑，宥世世子孙九死。赠燕铁木儿太师、公忠开济弘谟同德协运佐命<br /><br />&nbsp;&nbsp;&nbsp;&nbsp;功臣、开府仪同三司、太师、中书右丞相、上柱国，追封德王，谥忠武。至元元<br /><br />&nbsp;&nbsp;&nbsp;&nbsp;年三月，立燕铁木儿女伯牙吾氏为皇后。是时，撒敦已死，唐其势为中书左丞相，<br /><br />&nbsp;&nbsp;&nbsp;&nbsp;伯颜独用事。唐其势忿曰：“天下本我家天下也，伯颜何人，而位居吾上！”遂<br /><br />&nbsp;&nbsp;&nbsp;&nbsp;与撒敦弟答里潜蓄异心，交通所亲诸王晃火帖木儿，谋援立以危社稷。帝数召答<br /><br />&nbsp;&nbsp;&nbsp;&nbsp;里不至。郯王彻彻秃遂发其谋。六月三十日，唐其势伏兵东郊，身率勇士突入宫<br /><br />&nbsp;&nbsp;&nbsp;&nbsp;阙。伯颜及完者帖木儿、定住、阔里吉思等掩捕获之。唐其势及其弟塔剌海皆伏<br /><br />&nbsp;&nbsp;&nbsp;&nbsp;诛。而其党北奔答里所，答里即应以兵，杀使者哈儿哈伦、阿鲁灰用以l旗。帝<br /><br />&nbsp;&nbsp;&nbsp;&nbsp;遣阿弼谕之，又杀阿弼，而率其党和尚、剌剌等逆战，为搠思监、火儿灰、哈剌<br /><br />&nbsp;&nbsp;&nbsp;&nbsp;那海等所败，遂奔晃火帖木儿。命孛罗、晃火儿不花追袭之，力穷势促，阿鲁浑<br /><br />&nbsp;&nbsp;&nbsp;&nbsp;察执答里等送上都戮之。晃火帖木儿自杀。怯薛官阿察赤亦预唐其势之谋，欲杀<br /><br />&nbsp;&nbsp;&nbsp;&nbsp;伯颜，后擒付有司，具伏其辜，伏诛。<br /><br />&nbsp;&nbsp;&nbsp;&nbsp;初，唐其势事败被擒，攀折殿槛不肯出。塔剌海走匿皇后坐下，后蔽之以衣，<br /><br />&nbsp;&nbsp;&nbsp;&nbsp;左右曳出斩之，血溅后衣。伯颜奏曰：“岂有兄弟为逆而皇后党之者！”并执后。<br /><br />&nbsp;&nbsp;&nbsp;&nbsp;后呼帝曰：“陛下救我！”帝曰：“汝兄弟为逆，岂能相救邪！”乃迁皇后出宫，<br /><br />&nbsp;&nbsp;&nbsp;&nbsp;寻鸩之于开平民舍，遂簿录唐其势家。<br /><br />&nbsp;&nbsp;&nbsp;&nbsp;○伯颜<br /><br />&nbsp;&nbsp;&nbsp;&nbsp;伯颜，蔑儿吉氏。曾大父探马哈儿，给事宿卫。大父称海，从宪宗伐宋，<br /><br />&nbsp;&nbsp;&nbsp;&nbsp;殁于王事。父谨只儿，总宿卫隆福太后宫。伯颜弘毅深沉，明达果断。年十五，<br /><br />&nbsp;&nbsp;&nbsp;&nbsp;奉成宗命侍武宗于藩邸。大德三年，从北征海都。五年，从至迭怯里古之地，力<br /><br />&nbsp;&nbsp;&nbsp;&nbsp;战，又至哈剌塔之地，累捷，功为诸将先。十年，斡罗思、失班等逃奔察八儿之<br /><br />&nbsp;&nbsp;&nbsp;&nbsp;地，武宗命伯颜追降之。十一年，武宗大会诸王驸马于和林，锡号曰伯颜拔都儿。<br /><br />&nbsp;&nbsp;&nbsp;&nbsp;武宗即位，拜吏部尚书，俄改尚服院使，又拜御史中丞。至大二年十一月，<br /><br />&nbsp;&nbsp;&nbsp;&nbsp;拜尚书平章政事，特赐蛟龙虎符，领右卫阿速亲军都指挥使司达鲁花赤。三年，<br /><br />&nbsp;&nbsp;&nbsp;&nbsp;加特进。延v三年，仁宗命为周王常侍府常侍。四年，拜江南行台御史中丞。五<br /><br />&nbsp;&nbsp;&nbsp;&nbsp;年，就升御史大夫。六年，拜江浙行省平章政事。七年，拜陕西行台御史大夫。<br /><br />&nbsp;&nbsp;&nbsp;&nbsp;至治二年，复迁南台御史大夫。泰定二年，迁江西行省平章政事。三年，迁河南<br /><br />&nbsp;&nbsp;&nbsp;&nbsp;行省平章政事。旧所赐河南田五千顷，以二千顷奉帝师祝，八百顷助给宿卫，<br /><br />&nbsp;&nbsp;&nbsp;&nbsp;自取不及其半。宿奸顽豪尝毒民者，必深治之。<br /><br />&nbsp;&nbsp;&nbsp;&nbsp;致和元年七月，泰定帝崩。八月，丞相燕铁木儿遣明里董阿迎立武宗子怀王<br /><br />&nbsp;&nbsp;&nbsp;&nbsp;于江陵，道过河南，使以谋密告伯颜。伯颜叹曰：“此吾君之子也。吾夙荷武皇<br /><br />&nbsp;&nbsp;&nbsp;&nbsp;厚恩，委以心膂，今爵位至此，非觊万一为己富贵计，大义所临，曷敢顾望。”<br /><br />&nbsp;&nbsp;&nbsp;&nbsp;即集僚属明告以故。于是会计仓廪、府库、谷粟、金帛之数，乘舆供御、牢饩膳<br /><br />&nbsp;&nbsp;&nbsp;&nbsp;羞、徒旅委积、士马刍L供亿之须，以及赏赉犒劳之用，靡不备至。不足，则檄<br /><br />&nbsp;&nbsp;&nbsp;&nbsp;州县募民折输明年田租，及贷商人货赀，约倍息以偿。又不足，则邀东南常赋之<br /><br />&nbsp;&nbsp;&nbsp;&nbsp;经河南者，辄止之以给其费。征发民丁，增置驿马，补城橹，浚濠池，修战守之<br /><br />&nbsp;&nbsp;&nbsp;&nbsp;具，严徼逻斥堠，日被坚执锐，与僚佐曹掾筹其便宜。即遣蒙哥不花以其事驰告<br /><br />&nbsp;&nbsp;&nbsp;&nbsp;怀王。又使罗里报燕铁木儿曰：“公尽力京师，河南事我当自效。”伯颜别募勇<br /><br />&nbsp;&nbsp;&nbsp;&nbsp;士五千人以迎帝于南，而躬勒兵以俟。参政脱别台曰：“今蒙古军马与宿卫之士<br /><br />&nbsp;&nbsp;&nbsp;&nbsp;皆在上都，而令探马赤军守诸隘，吾恐此事之不可成也。我等图保性命，他何计<br /><br />&nbsp;&nbsp;&nbsp;&nbsp;哉？”伯颜不从其言。其夜，脱别台手刃欲杀伯颜为变，伯颜觉，遂拔剑杀之，<br /><br />&nbsp;&nbsp;&nbsp;&nbsp;夺其所部军器，收马千二百骑。怀王命撒里不花拜伯颜河南行省左丞相。怀王至<br /><br />&nbsp;&nbsp;&nbsp;&nbsp;河南，伯颜属岔K，擐甲胄，与百官父老导入，咸俯伏称万岁，即上前叩头劝<br /><br />&nbsp;&nbsp;&nbsp;&nbsp;进。怀王解金铠、御服、宝刀及海东白鹘、文豹赐伯颜。明日扈从北行。<br /><br />&nbsp;&nbsp;&nbsp;&nbsp;九月，怀王即皇帝位，是为文宗，特加伯颜银青荣禄大夫，仍领宿卫。寻加<br /><br />&nbsp;&nbsp;&nbsp;&nbsp;太尉，赐黄金二百五十两、白金一千两、楮币二十五万缗，进开府仪同三司、录<br /><br />&nbsp;&nbsp;&nbsp;&nbsp;军国重事、御史大夫、中政院使。天历二年正月，拜太保。二月，加授储庆使，<br /><br />&nbsp;&nbsp;&nbsp;&nbsp;加赐虎符，特授忠翊侍卫亲军都指挥使。未几，明宗即位，文宗居东宫，拜太子<br /><br />&nbsp;&nbsp;&nbsp;&nbsp;詹事、太保，开府如故。八月，拜中书左丞相。明宗崩，文宗嗣位，加储政院使。<br /><br />&nbsp;&nbsp;&nbsp;&nbsp;三年正月，拜知枢密院事。至顺元年，文宗以伯颜功大，不有异数不足以报称，<br /><br />&nbsp;&nbsp;&nbsp;&nbsp;特命尚世祖阔阔出太子女孙曰卜颜的斤，分赐虎士三百：怯薛丹百、默而吉军百、<br /><br />&nbsp;&nbsp;&nbsp;&nbsp;阿速军百，隶左右宿卫。又赐黄金双龙符，镌文曰“广忠宣义正节振武佐运功臣”，<br /><br />&nbsp;&nbsp;&nbsp;&nbsp;组以宝带，世为明券。又命凡宴饮视诸宗王礼。二年八月，进封浚宁王，特加授<br /><br />&nbsp;&nbsp;&nbsp;&nbsp;侍正府侍正，追封其先三世为王。又加伯颜昭功宣毅万户、忠翊侍卫都指挥使。<br /><br />&nbsp;&nbsp;&nbsp;&nbsp;三年，拜太傅，加徽政使。八月，文宗崩。十月，伯颜奉太皇太后命，立明宗之<br /><br />&nbsp;&nbsp;&nbsp;&nbsp;子懿U质班，是为宁宗。<br /><br />&nbsp;&nbsp;&nbsp;&nbsp;十一月，宁宗崩。四年六月，顺帝至自南服，入践大位，嘉伯颜翊戴之功，<br /><br />&nbsp;&nbsp;&nbsp;&nbsp;拜中书右丞相、上柱国、监修国史。元统二年，进太师、奎章阁大学士，领太史<br /><br />&nbsp;&nbsp;&nbsp;&nbsp;院，兼领司天监、威武、阿速诸卫。奏复经筵，加知经筵事。十一月，进封秦王。<br /><br />&nbsp;&nbsp;&nbsp;&nbsp;继领太禧宗院、中政院、宣政院、隆祥使司、宫相诸内府，总领蒙古、钦察、<br /><br />&nbsp;&nbsp;&nbsp;&nbsp;斡罗思诸卫亲军都指挥使。三年六月，唐其势及其弟塔剌海私蓄异志，谋危社稷，<br /><br />&nbsp;&nbsp;&nbsp;&nbsp;伯颜奉诏诛之。余党称兵，又亲率师往上都，击破其众。七月，伯颜鸩杀皇后伯<br /><br />&nbsp;&nbsp;&nbsp;&nbsp;牙吾氏，为匿唐其势、塔剌海于后宫。伯颜怒曰：“岂有兄弟谋不轨而姊妹党之<br /><br />&nbsp;&nbsp;&nbsp;&nbsp;者乎！”遂鸩之。诏谕天下，用国初故事，赐伯颜以答剌罕之号，俾世袭之。<br /><br />&nbsp;&nbsp;&nbsp;&nbsp;至元元年，伯颜赞帝率遵旧章，奏寝妨农之务，停海内土木营造四年，息彰<br /><br />&nbsp;&nbsp;&nbsp;&nbsp;德、莱芜冶铁一年，蠲京圻漕户杂徭，减河间、两淮、福建盐额岁十八万五千有<br /><br />&nbsp;&nbsp;&nbsp;&nbsp;奇，赈沙漠贫户及南北饥民至千万计，帝允而行之。其知经筵日，当进讲，必与<br /><br />&nbsp;&nbsp;&nbsp;&nbsp;讲官敷陈格言，以尽启沃之道。太皇太后赐第时雍坊，有旨雄丽视诸王邸，伯颜<br /><br />&nbsp;&nbsp;&nbsp;&nbsp;力辞，制度务从损约。四年，求解政柄，三宫交勉留。五年十月，诏为大丞相，<br /><br />&nbsp;&nbsp;&nbsp;&nbsp;加号元德上辅，赐七宝玉书龙虎金符，镌刻如前。先数日，伯颜面奏请以赐田岁<br /><br />&nbsp;&nbsp;&nbsp;&nbsp;入所积钞一万锭，赈帖列坚、末邻、纳邻三道驿置，及关北十三驿之困乏者。<br /><br />&nbsp;&nbsp;&nbsp;&nbsp;然伯颜自诛唐其势之后，独秉国钧，专权自恣，变乱祖宗成宪，虐害天下，<br /><br />&nbsp;&nbsp;&nbsp;&nbsp;渐有奸谋。帝患之。初，伯颜欲以其侄脱脱宿卫，伺帝起居，惧涉物议，乃以枢<br /><br />&nbsp;&nbsp;&nbsp;&nbsp;密知院汪家奴、翰林承旨沙剌班同侍禁近，实属意脱脱。故脱脱政令日修而卫士<br /><br />&nbsp;&nbsp;&nbsp;&nbsp;拱听约束。伯颜自领诸卫精兵，以燕者不花为屏蔽，导从之盛，填溢街衢。而帝<br /><br />&nbsp;&nbsp;&nbsp;&nbsp;侧仪卫反落落如晨星。势焰薰灼，天下之人惟知有伯颜而已。脱脱深忧之，乘间<br /><br />&nbsp;&nbsp;&nbsp;&nbsp;自陈忘家徇国之意，帝犹未之信。遣阿鲁、世杰班日以忠义与之往复论难，益知<br /><br />&nbsp;&nbsp;&nbsp;&nbsp;其心无他，遂闻于帝，帝始无疑。是年，车驾自上都还京，伯颜数以兵巡行红城<br /><br />&nbsp;&nbsp;&nbsp;&nbsp;诸处，归辄在后。三人谋益坚，伯颜不知，益逞凶虐，构陷郯王彻彻笃，奏赐死，<br /><br />&nbsp;&nbsp;&nbsp;&nbsp;帝未允，辄传旨行刑。复奏贬宣让王帖木儿不花、威顺王宽彻普化，辞色愤厉，<br /><br />&nbsp;&nbsp;&nbsp;&nbsp;不待旨而行。帝益忿之。伯颜且日益立威，锻炼诸狱，延及无辜。六年二月，伯<br /><br />&nbsp;&nbsp;&nbsp;&nbsp;颜自领兵卫，请帝出田。脱脱告帝托疾不往。伯颜固请太子燕帖古思出次柳林。<br /><br />&nbsp;&nbsp;&nbsp;&nbsp;脱脱欲有所为，遂与世杰班、阿鲁合议，白于帝。戊戌，脱脱悉拘门钥，受密旨<br /><br />&nbsp;&nbsp;&nbsp;&nbsp;领军，阿鲁、世杰班侍帝侧传命。是夜，帝御玉德殿，主符檄，发号令，详见<br /><br />&nbsp;&nbsp;&nbsp;&nbsp;《脱脱传》。中夜二鼓，遣太子怯薛月可察儿率三十骑抵太子营，取之入城，夜<br /><br />&nbsp;&nbsp;&nbsp;&nbsp;半见帝。四鼓，命只儿瓦歹奉诏往柳林，出伯颜为河南行省左丞相。己亥，伯颜<br /><br />&nbsp;&nbsp;&nbsp;&nbsp;遣人来城下问故。脱脱倨城门上宣言，有旨黜丞相一人，诸从官无罪，可各还本<br /><br />&nbsp;&nbsp;&nbsp;&nbsp;卫。伯颜奏乞陛辞，不许，遂行。道出真定，父老奉觞酒以进。伯颜问曰：“尔<br /><br />&nbsp;&nbsp;&nbsp;&nbsp;曾见子杀父事耶？”父老曰：“不曾见子杀父，惟见臣杀君。”伯颜俯首有惭色。<br /><br />&nbsp;&nbsp;&nbsp;&nbsp;三月辛未，诏徙南恩州阳春县安置，病死于龙兴路驿舍。<br /><br />&nbsp;&nbsp;&nbsp;&nbsp;○马札儿台<br /><br />&nbsp;&nbsp;&nbsp;&nbsp;马札儿台，世系见兄伯颜传。马札儿台蚤扈从武宗，后侍仁宗于潜邸，出入<br /><br />&nbsp;&nbsp;&nbsp;&nbsp;恭谨，莅事敏达，仁宗说之。及立为皇太子，以为中顺大夫、典用太监。寻迁吏<br /><br />&nbsp;&nbsp;&nbsp;&nbsp;部郎中，升侍郎，进兵部尚书，迁利用卿，进度支卿，转同知典瑞院事，升院使，<br /><br />&nbsp;&nbsp;&nbsp;&nbsp;历大都路达鲁花赤，佩虎符，领虎贲亲军都指挥使。泰定四年，拜陕西行台治书<br /><br />&nbsp;&nbsp;&nbsp;&nbsp;侍御史。关陕大饥，赈贷有不及者，尽出私财以周贫民，所活甚众。转太府卿，<br /><br />&nbsp;&nbsp;&nbsp;&nbsp;又转都功德使，改宣政使。三迁皆仍太府卿，佩元降虎符，领高丽女直汉军万户<br /><br />&nbsp;&nbsp;&nbsp;&nbsp;府达鲁花赤。拜御史大夫，仍领高丽女直汉军，兼右卫阿速亲军都指挥使司达鲁<br /><br />&nbsp;&nbsp;&nbsp;&nbsp;花赤，提调承徽寺。寻迁知枢密院事，兼前职，加提调武备寺事，加金牌，领钦<br /><br />&nbsp;&nbsp;&nbsp;&nbsp;察闯闯帖木儿千户所；又仍以知枢密院事，加镇守海口侍卫亲军屯储都指挥使司<br /><br />&nbsp;&nbsp;&nbsp;&nbsp;达鲁花赤，余如故。至元三年，议进爵封王，辞以兄伯颜既封秦王，兄弟不宜并<br /><br />&nbsp;&nbsp;&nbsp;&nbsp;王，乃拜太保，分枢密院，往镇北边。至镇，边民岁有徭役，悉蠲除之，后为定<br /><br />&nbsp;&nbsp;&nbsp;&nbsp;例。六年，伯颜既罢黜，召拜太师、中书右丞相。奏罢各处船户提举、广东采珠<br /><br />&nbsp;&nbsp;&nbsp;&nbsp;提举二司。兼领右卫阿速军，又兼领群牧监。未几，以疾辞，帝优诏起之。其请<br /><br />&nbsp;&nbsp;&nbsp;&nbsp;益坚，遂以太师就第。明年，以其子脱脱为右丞相，而封马儿台为忠王。至正<br /><br />&nbsp;&nbsp;&nbsp;&nbsp;七年，别儿怯不花谗于帝，诏安置甘肃，以疾薨，年六十三。<br /><br />&nbsp;&nbsp;&nbsp;&nbsp;马儿台所至不以察察为明，赫赫为威，僚属各效其勤，至于事功既成，未<br /><br />&nbsp;&nbsp;&nbsp;&nbsp;尝以为己出也。以仁宗宠遇之深，忌日必先百官诣原庙致敬，或一食一果之美，<br /><br />&nbsp;&nbsp;&nbsp;&nbsp;必持献庙中。仁宗尝建寺云州九峰山，未成而崩，马儿台以私财成之，曰：<br /><br />&nbsp;&nbsp;&nbsp;&nbsp;“是虽未足以报先帝之恩，而先帝尝驻跸于兹，诚不忍过其所而坐视芜废也。”<br /><br />&nbsp;&nbsp;&nbsp;&nbsp;又建寺都城健德门东。十二年，特命改封德王，令翰林儒臣制词立碑，仍赐旌忠<br /><br />&nbsp;&nbsp;&nbsp;&nbsp;昭德之额。长子脱脱，次子也先帖木儿。<br /><br />&nbsp;&nbsp;&nbsp;&nbsp;○脱脱<br /><br />&nbsp;&nbsp;&nbsp;&nbsp;脱脱，字大用，生而岐嶷，异于常儿。及就学，请于其师浦江吴直方曰：<br /><br />&nbsp;&nbsp;&nbsp;&nbsp;“使脱脱终日危坐读书，不若日记古人嘉言善行服之终身耳。”稍长，膂力过人，<br /><br />&nbsp;&nbsp;&nbsp;&nbsp;能挽弓一石。年十五，为皇太子怯怜口怯薛官。天历元年，袭授成制提举司达鲁<br /><br />&nbsp;&nbsp;&nbsp;&nbsp;花赤。二年，入觐，文宗见之悦，曰：“此子后必可大用。”迁内宰司丞，兼前<br /><br />&nbsp;&nbsp;&nbsp;&nbsp;职。五月，命为府正司丞。至顺二年，授虎符、忠翊侍卫亲军都指挥使。元统二<br /><br />&nbsp;&nbsp;&nbsp;&nbsp;年，同知宣政院事，兼前职。五月，迁中政使。六月，迁同知枢密院事。<br /><br />&nbsp;&nbsp;&nbsp;&nbsp;至元元年，唐其势阴谋不轨，事觉伏诛，其党答里及剌剌等称兵外应。脱脱<br /><br />&nbsp;&nbsp;&nbsp;&nbsp;选精锐与之战，尽禽以献。历太禧宗院使，拜御史中丞、虎符亲军都指挥使，<br /><br />&nbsp;&nbsp;&nbsp;&nbsp;提调左阿速卫。四年，进御史大夫，仍提调前职，大振纲纪，中外肃然。扈从上<br /><br />&nbsp;&nbsp;&nbsp;&nbsp;都还，至鸡鸣山之浑河，帝将畋于保安州，马蹶。脱脱谏曰：“古者帝王端居九<br /><br />&nbsp;&nbsp;&nbsp;&nbsp;重之上，日与大臣宿儒讲求治道，至于飞鹰走狗，非其事也。”帝纳其言，授金<br /><br />&nbsp;&nbsp;&nbsp;&nbsp;紫光禄大夫，兼绍熙宣抚使。<br /><br />&nbsp;&nbsp;&nbsp;&nbsp;是时，其伯父伯颜为中书右丞相，既诛唐其势，益无所忌，擅爵人，赦死罪，<br /><br />&nbsp;&nbsp;&nbsp;&nbsp;任邪佞，杀无辜，诸卫精兵收为己用，府库钱帛听其出纳。帝积不能平。脱脱虽<br /><br />&nbsp;&nbsp;&nbsp;&nbsp;幼养于伯颜，常忧其败，私请于其父曰：“伯父骄纵已甚，万一天子震怒，则吾<br /><br />&nbsp;&nbsp;&nbsp;&nbsp;族赤矣。曷若于未败图之。”其父以为然，复怀疑久未决。质之直方，直方曰：<br /><br />&nbsp;&nbsp;&nbsp;&nbsp;“《传》有之，‘大义灭亲’。大夫但知忠于国家耳，余复何顾焉。”当是时，<br /><br />&nbsp;&nbsp;&nbsp;&nbsp;帝之左右前后皆伯颜所树亲党，独世杰班、阿鲁为帝腹心，日与之处。脱脱遂与<br /><br />&nbsp;&nbsp;&nbsp;&nbsp;二人深相结纳。而钱唐杨r尝事帝潜邸，为奎章阁广成局副使，得出入禁中，帝<br /><br />&nbsp;&nbsp;&nbsp;&nbsp;知其可用，每三人论事，使r参焉。<br /><br />&nbsp;&nbsp;&nbsp;&nbsp;五年秋，车驾留上都，伯颜时出赴应昌。脱脱与世杰班、阿鲁谋欲御之东门<br /><br />&nbsp;&nbsp;&nbsp;&nbsp;外，惧弗胜而止。会河南范孟矫杀省臣，事连廉访使段辅，伯颜风台臣言汉人不<br /><br />&nbsp;&nbsp;&nbsp;&nbsp;可为廉访使。时别儿怯不花亦为御史大夫，畏人之议己，辞疾不出，故其章未上。<br /><br />&nbsp;&nbsp;&nbsp;&nbsp;伯颜促之急，监察御史以告脱脱。脱脱曰：“别儿怯不花位吾上，且掌印，我安<br /><br />&nbsp;&nbsp;&nbsp;&nbsp;敢专邪？”别儿怯不花闻之惧，且将出。脱脱度不能遏，谋于直方。直方曰：<br /><br />&nbsp;&nbsp;&nbsp;&nbsp;“此祖宗法度，决不可废，盍先为上言之？”脱脱入告于帝，及章上，帝如脱脱<br /><br />&nbsp;&nbsp;&nbsp;&nbsp;言。伯颜知出于脱脱，大怒，言于帝曰：“脱脱虽臣之子，其心专佑汉人，必当<br /><br />&nbsp;&nbsp;&nbsp;&nbsp;治之。”帝曰：“此皆朕意，非脱脱罪也。”及伯颜擅贬宣让、威顺二王，帝不<br /><br />&nbsp;&nbsp;&nbsp;&nbsp;胜其忿，决意逐之。一日，泣语脱脱，脱脱亦泣下，归与直方谋。直方曰：“此<br /><br />&nbsp;&nbsp;&nbsp;&nbsp;宗社安危所系，不可不密。议论之际，左右为谁？”曰：“阿鲁及脱脱木儿。”<br /><br />&nbsp;&nbsp;&nbsp;&nbsp;直方曰：“子之伯父，挟震主之威，此辈苟利富贵，其语一泄，则主危身戮矣。”<br /><br />&nbsp;&nbsp;&nbsp;&nbsp;脱脱乃延二人于家，置酒张乐，昼夜不令出。遂与世杰班、阿鲁议，候伯颜入朝<br /><br />&nbsp;&nbsp;&nbsp;&nbsp;禽之。戒卫士严宫门出入，螭坳悉为置兵。伯颜见之大惊，召脱脱责之。对曰：<br /><br />&nbsp;&nbsp;&nbsp;&nbsp;“天子所居，防御不得不尔。”伯颜遂疑脱脱，益增兵自卫。<br /><br />&nbsp;&nbsp;&nbsp;&nbsp;六年二月，伯颜请太子燕帖古思猎于柳林。脱脱与世杰班、阿鲁合谋以所掌<br /><br />&nbsp;&nbsp;&nbsp;&nbsp;兵及宿卫士拒伯颜。戊戌，遂拘京城门钥，命所亲信列布城门下。是夜，奉帝御<br /><br />&nbsp;&nbsp;&nbsp;&nbsp;玉德殿，召近臣汪家奴、沙剌班及省院大臣先后入见，出五门听命。又召r及江<br /><br />&nbsp;&nbsp;&nbsp;&nbsp;西范汇入草诏，数伯颜罪状。诏成，夜已四鼓，命中书平章政事只儿瓦歹赍赴柳<br /><br />&nbsp;&nbsp;&nbsp;&nbsp;林。己亥，脱脱坐城门上，而伯颜亦遣骑士至城下问故。脱脱曰：“有旨逐丞相。”<br /><br />&nbsp;&nbsp;&nbsp;&nbsp;伯颜所领诸卫兵皆散，而伯颜遂南行。详见《伯颜传》中。事定，诏以马儿台<br /><br />&nbsp;&nbsp;&nbsp;&nbsp;为中书右丞相；脱脱知枢密院事，虎符，忠翊卫亲军都指挥使，提调武备寺、阿<br /><br />&nbsp;&nbsp;&nbsp;&nbsp;速卫千户所，兼绍熙等处军民宣抚都总使、宣忠兀罗思护卫亲军都指挥使司达鲁<br /><br />&nbsp;&nbsp;&nbsp;&nbsp;花赤、昭功万户府都总使。十月，马儿台移疾辞相位，诏以太师就第。<br /><br />&nbsp;&nbsp;&nbsp;&nbsp;至正元年，遂命脱脱为中书右丞相、录军国重事，诏天下。脱脱乃悉更伯颜<br /><br />&nbsp;&nbsp;&nbsp;&nbsp;旧政，复科举取士法，复行太庙四时祭，雪郯王彻彻秃之冤，召还宣让、威顺二<br /><br />&nbsp;&nbsp;&nbsp;&nbsp;王，使居旧藩，以阿鲁图正亲王之位，开马禁，减盐额，蠲负逋，又开经筵，遴<br /><br />&nbsp;&nbsp;&nbsp;&nbsp;选儒臣以劝讲，而脱脱实领经筵事。中外翕然称为贤相。二年五月，用参议孛罗<br /><br />&nbsp;&nbsp;&nbsp;&nbsp;帖木儿等言，于都城外开河置闸，放金口水，欲引通州船至丽正门，役丁夫数万，<br /><br />&nbsp;&nbsp;&nbsp;&nbsp;讫无成功。事见《河渠志》。<br /><br />&nbsp;&nbsp;&nbsp;&nbsp;三年，诏修辽、金、宋三史，命脱脱为都总裁官。又请修《至正条格》颁天<br /><br />&nbsp;&nbsp;&nbsp;&nbsp;下。帝尝御宣文阁，脱脱前奏曰：“陛下临御以来，天下无事，宜留心圣学。颇<br /><br />&nbsp;&nbsp;&nbsp;&nbsp;闻左右多沮挠者，设使经史不足观，世祖岂以是教裕皇哉？”即秘书监取裕宗所<br /><br />&nbsp;&nbsp;&nbsp;&nbsp;授书以进，帝大悦。皇太子爱猷识理达腊尝保育于脱脱家，每有疾饮药，必尝之<br /><br />&nbsp;&nbsp;&nbsp;&nbsp;而进。帝尝驻跸云州，遇烈风暴雨，山水大至，车马人畜皆漂溺，脱脱抱皇太子<br /><br />&nbsp;&nbsp;&nbsp;&nbsp;单骑登山，乃免。至六岁还，帝慰抚之曰：“汝之勤劳，朕不忘也。”脱脱乃以<br /><br />&nbsp;&nbsp;&nbsp;&nbsp;私财造大寿元忠国寺于健德门外，为皇太子祝，其费为钞十二万二千锭。<br /><br />&nbsp;&nbsp;&nbsp;&nbsp;四年闰月，领宣政院事。诸山主僧请复僧司，且曰：“郡县所苦，如坐地狱。”<br /><br />&nbsp;&nbsp;&nbsp;&nbsp;脱脱曰：“若复僧司，何异地狱中复置地狱邪？”时有疾渐羸，且术者亦言年月<br /><br />&nbsp;&nbsp;&nbsp;&nbsp;不利，乃上表辞位。帝不允，表凡十七上，始从之。有旨封郑王，食邑安丰，赏<br /><br />&nbsp;&nbsp;&nbsp;&nbsp;赉巨万，俱辞不受。乃赐松江田，为立稻田提领所以领之。<br /><br />&nbsp;&nbsp;&nbsp;&nbsp;七年，别儿怯不花为右丞相，以宿憾谮其父马儿台。诏徙甘肃。脱脱力请<br /><br />&nbsp;&nbsp;&nbsp;&nbsp;俱行，在道则阅骑乘庐帐，食则视其品之精粗。及至其地，马儿台安之。复移<br /><br />&nbsp;&nbsp;&nbsp;&nbsp;西域撒思之地，至河，召还甘州就养。十一月，马儿台薨。帝念脱脱勋劳，召<br /><br />&nbsp;&nbsp;&nbsp;&nbsp;还京师。<br /><br />&nbsp;&nbsp;&nbsp;&nbsp;八年，命脱脱为太傅，提调宫傅，综理东宫之事。九年，朵儿只、太平皆罢<br /><br />&nbsp;&nbsp;&nbsp;&nbsp;相，遂诏脱脱复为中书右丞相，赐上尊、名马、袭衣、玉带。脱脱既复入中书，<br /><br />&nbsp;&nbsp;&nbsp;&nbsp;恩怨无不报。时开端本堂，皇太子学于其中，命脱脱领端本堂事。又提调阿速、<br /><br />&nbsp;&nbsp;&nbsp;&nbsp;钦察二卫、内史府、宣政院、太医院事。<br /><br />&nbsp;&nbsp;&nbsp;&nbsp;十年五月，居母蓟国夫人忧。帝遣近臣喻之，俾出理庶务。于是脱脱用乌古<br /><br />&nbsp;&nbsp;&nbsp;&nbsp;孙良桢、龚伯遂、汝中柏、伯帖木儿等为僚属，皆委以腹心之寄，小大之事悉与<br /><br />&nbsp;&nbsp;&nbsp;&nbsp;之谋，事行而群臣不知也。吏部尚书恼荏平ㄑ愿造至正交钞，脱脱信之，诏<br /><br />&nbsp;&nbsp;&nbsp;&nbsp;集枢密院、御史台、翰林、集贤院诸臣议之，皆唯唯而已，独祭酒吕思诚言其不<br /><br />&nbsp;&nbsp;&nbsp;&nbsp;可，脱脱不悦。既而终变钞法，而钞竟不行。事见思诚传。<br /><br />&nbsp;&nbsp;&nbsp;&nbsp;河决白茅堤，又决金堤，方数千里，民被其患，五年不能塞。脱脱用贾鲁计，<br /><br />&nbsp;&nbsp;&nbsp;&nbsp;请塞之，以身任其事。出告群臣曰：“皇帝方忧下民，为大臣者职当分忧。然事<br /><br />&nbsp;&nbsp;&nbsp;&nbsp;有难为，犹疾有难治，自古河患即难治之疾也，今我必欲去其疾。”而人人异论，<br /><br />&nbsp;&nbsp;&nbsp;&nbsp;皆不听。乃奏以贾鲁为工部尚书，总治河防，使发河南北兵民十七万役之，筑决<br /><br />&nbsp;&nbsp;&nbsp;&nbsp;堤成，使复故道。凡八月，功成。事见《河渠志》。于是天子嘉其功，赐世袭答<br /><br />&nbsp;&nbsp;&nbsp;&nbsp;剌罕之号。又敕儒臣欧阳玄制《河平碑》以载其功。仍赐淮安路为其食邑，郡邑<br /><br />&nbsp;&nbsp;&nbsp;&nbsp;长吏听其自用。<br /><br />&nbsp;&nbsp;&nbsp;&nbsp;已而汝、颍之间妖寇聚众反，以红巾为号，襄、樊、唐、邓皆起而应之。十<br /><br />&nbsp;&nbsp;&nbsp;&nbsp;一年，脱脱乃奏以弟御史大夫也先帖木儿为知枢密院事，将诸卫兵十余万讨之。<br /><br />&nbsp;&nbsp;&nbsp;&nbsp;克上蔡。既而驻兵沙河，军中夜惊。也先帖木儿尽弃军资器械，北奔汴梁，收散<br /><br />&nbsp;&nbsp;&nbsp;&nbsp;卒，屯朱仙镇。朝廷以也先帖木儿不习兵，诏别将代之。也先帖木儿径归，昏夜<br /><br />&nbsp;&nbsp;&nbsp;&nbsp;入城，仍为御史大夫。陕西行台监察御史十二人劾其丧师辱国之罪，脱脱怒，乃<br /><br />&nbsp;&nbsp;&nbsp;&nbsp;迁西行台御史大夫朵儿直班为湖广行省平章政事，而御史皆除各府添设判官，由<br /><br />&nbsp;&nbsp;&nbsp;&nbsp;是人皆莫敢言事。<br /><br />&nbsp;&nbsp;&nbsp;&nbsp;十二年，红巾有号芝麻李者，据徐州。脱脱请自行讨之，以逯鲁曾为淮南宣<br /><br />&nbsp;&nbsp;&nbsp;&nbsp;慰使，募盐丁及城邑捷，通二万人，与所统兵俱发。九月，师次徐州，攻其西<br /><br />&nbsp;&nbsp;&nbsp;&nbsp;门。贼出战，以铁翎箭射马首，脱脱不为动，麾军奋击之，大破其众，入其外郛。<br /><br />&nbsp;&nbsp;&nbsp;&nbsp;明日，大兵四集，亟攻之，贼不能支，城破，芝麻李遁去。获其黄伞旗鼓，烧其<br /><br />&nbsp;&nbsp;&nbsp;&nbsp;积聚，追擒其伪千户数十人，遂屠其城。帝遣中书平章政事普化等即军中命脱脱<br /><br />&nbsp;&nbsp;&nbsp;&nbsp;为太师，依前右丞相，趣还朝，而以枢密院同知秃赤等进师平颍、亳。师还，赐<br /><br />&nbsp;&nbsp;&nbsp;&nbsp;上尊、珠衣、白金、宝鞍。皇太子锡燕于私第。诏改徐州为武安州，而立碑以著<br /><br />&nbsp;&nbsp;&nbsp;&nbsp;其绩。<br /><br />&nbsp;&nbsp;&nbsp;&nbsp;十三年三月，脱脱用左丞乌古孙良桢、右丞悟良哈台议，屯田京畿，以二人<br /><br />&nbsp;&nbsp;&nbsp;&nbsp;兼大司农卿，而脱脱领大司农事。西至西山，东至迁民镇，南至保定、河间，北<br /><br />&nbsp;&nbsp;&nbsp;&nbsp;至檀、顺州，皆引水利，立法佃种，岁乃大稔。<br /><br />&nbsp;&nbsp;&nbsp;&nbsp;十四年，张士诚据高邮，屡招谕之不降。诏脱脱总制诸王诸省军讨之。黜陟<br /><br />&nbsp;&nbsp;&nbsp;&nbsp;予夺一切庶政，悉听便宜行事；省台院部诸司，听选官属从行，禀受节制。西域、<br /><br />&nbsp;&nbsp;&nbsp;&nbsp;西番皆发兵来助。旌旗累千里，金鼓震野，出师之盛，未有过之者。师次济宁，<br /><br />&nbsp;&nbsp;&nbsp;&nbsp;遣官诣阙里祀孔子，过邹县祀孟子。十一月，至高邮。辛未至乙酉，连战皆捷。<br /><br />&nbsp;&nbsp;&nbsp;&nbsp;分遣兵平六合，贼势大蹙。俄有诏罪其老师费财，以河南行省左丞相太不花、中<br /><br />&nbsp;&nbsp;&nbsp;&nbsp;书平章政事月阔察儿、知枢密院事雪雪代将其兵，削其官爵，安置淮安。<br /><br />&nbsp;&nbsp;&nbsp;&nbsp;先是，脱脱之西行也，别儿怯不花欲陷之死。哈麻屡言于帝，召还近地，脱<br /><br />&nbsp;&nbsp;&nbsp;&nbsp;脱深德之，至是引为中书右丞。而是时脱脱信用汝中柏，由左司郎中参议中书省<br /><br />&nbsp;&nbsp;&nbsp;&nbsp;事，平章以下见其议事莫敢异同，惟哈麻不为之下。汝中柏因谮之脱脱，改为宣<br /><br />&nbsp;&nbsp;&nbsp;&nbsp;政院使，位居第三，于是哈麻深衔之。哈麻尝与脱脱议授皇太子册宝礼，脱脱每<br /><br />&nbsp;&nbsp;&nbsp;&nbsp;言：“中宫有子，将置之何所？”以故久不行。脱脱将出师也，以汝中柏为治书<br /><br />&nbsp;&nbsp;&nbsp;&nbsp;侍御史，使辅也先帖木儿居中。汝中柏恐哈麻必为后患，欲去之。脱脱犹豫未决，<br /><br />&nbsp;&nbsp;&nbsp;&nbsp;令与也先帖木儿谋。也先帖木儿以其有功于己，不从。哈麻知之，遂谮脱脱于皇<br /><br />&nbsp;&nbsp;&nbsp;&nbsp;太子及皇后奇氏。会也先帖木儿方移疾家居，监察御史袁赛因不花等承哈麻风旨，<br /><br />&nbsp;&nbsp;&nbsp;&nbsp;上章劾之，三奏乃允；夺御史台印，出都门外听旨，以汪家奴为御史大夫；而脱<br /><br />&nbsp;&nbsp;&nbsp;&nbsp;脱亦有淮安之命。<br /><br />&nbsp;&nbsp;&nbsp;&nbsp;十二月辛亥，诏至军中，参议龚伯遂曰：“将在军，君命有所不受。且丞相<br /><br />&nbsp;&nbsp;&nbsp;&nbsp;出师时，尝被密旨，今奉密旨一意进讨可也。诏书且勿开，开则大事去矣。”脱<br /><br />&nbsp;&nbsp;&nbsp;&nbsp;脱曰：“天子诏我而我不从，是与天子抗也，君臣之义何在？”弗从。既听诏，<br /><br />&nbsp;&nbsp;&nbsp;&nbsp;脱脱顿首谢曰：“臣至愚，荷天子宠灵，委以军国重事，蚤夜战兢，惧弗能胜。<br /><br />&nbsp;&nbsp;&nbsp;&nbsp;一旦释此重负，上恩所及者深矣。”即出兵甲及名马三千，分赐诸将，俾各帅所<br /><br />&nbsp;&nbsp;&nbsp;&nbsp;部以听月阔察儿、雪雪节制。客省副使哈剌答曰：“丞相此行，我辈必死他人之<br /><br />&nbsp;&nbsp;&nbsp;&nbsp;手，今日宁死丞相前。”拔刀刎颈而死。初命脱脱安置淮安，俄有旨移置亦集乃<br /><br />&nbsp;&nbsp;&nbsp;&nbsp;路。<br /><br />&nbsp;&nbsp;&nbsp;&nbsp;十五年三月，台臣犹以谪轻，列疏其兄弟之罪，于是诏流脱脱于云南大理宣<br /><br />&nbsp;&nbsp;&nbsp;&nbsp;慰司镇西路，流也先帖木儿于四川碉门。脱脱长子哈剌章，肃州安置；次子三宝<br /><br />&nbsp;&nbsp;&nbsp;&nbsp;奴，兰州安置。家产簿录入官。脱脱行至大理腾冲，知府高惠见脱脱，欲以女事<br /><br />&nbsp;&nbsp;&nbsp;&nbsp;之，许筑室一程外以居，虽有加害者可以无虞。脱脱曰：“吾罪人也，安敢念及<br /><br />&nbsp;&nbsp;&nbsp;&nbsp;此！”巽辞以绝之。九月，遣官移置阿轻乞之地，高惠以脱脱前不受其女，故首<br /><br />&nbsp;&nbsp;&nbsp;&nbsp;发铁甲军围之。十二月己未，哈麻矫诏遣使鸩之，死，年四十二。讣闻，中书遣<br /><br />&nbsp;&nbsp;&nbsp;&nbsp;尚舍卿七十六至其地，易棺衣以殓。<br /><br />&nbsp;&nbsp;&nbsp;&nbsp;脱脱仪状雄伟，颀然出于千百人中，而器宏识远，莫测其蕴。功施社稷而不<br /><br />&nbsp;&nbsp;&nbsp;&nbsp;伐，位极人臣而不骄，轻货财，远声色，好贤礼士，皆出于天性。至于事君之际，<br /><br />&nbsp;&nbsp;&nbsp;&nbsp;始终不失臣节，虽古之有道大臣，何以过之。惟其惑于群小，急复私仇，君子讥<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;二十二年，监察御史张冲等上章雪其冤，于是诏复脱脱官爵，并给复其家产。<br /><br />&nbsp;&nbsp;&nbsp;&nbsp;召哈剌章、三宝奴还朝。而也先帖木儿先是亦已死，乃授哈剌章中书平章政事，<br /><br />&nbsp;&nbsp;&nbsp;&nbsp;封申国公，分省大同；三宝奴知枢密院事。二十六年，监察御史圣奴、也先、撒<br /><br />&nbsp;&nbsp;&nbsp;&nbsp;都失里等复言：“奸邪构害大臣，以致临敌易将，我国家兵机不振从此始，钱粮<br /><br />&nbsp;&nbsp;&nbsp;&nbsp;之耗从此始，盗贼纵横从此始，生民之涂炭从此始。设使脱脱不死，安得天下有<br /><br />&nbsp;&nbsp;&nbsp;&nbsp;今日之乱哉！乞封一字王爵，定谥及加功臣之号。”朝廷皆是其言。然以国家多<br /><br />&nbsp;&nbsp;&nbsp;&nbsp;故，未及报而国亡。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958693);">加入书签</a><a
                        href="958673.html">上一页</a>&larr;<a href="index.html">返回列表</a>&rarr;<a
                            href="958713.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958673.html"; var next_page = "958713.html"; var index_page = "index.html"; var sortid = "9"; var article_id = "14699"; var chapter_id = "958693"; var articlename = "元史"; var chaptername = " 卷一百三十八 列传第二十五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>