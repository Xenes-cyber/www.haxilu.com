<!DOCTYPE html>
<html>
<head>
<meta charset="gbk" />
<title>元史- 卷九十六 志第四十五上-在线阅读-哈西文学网</title>
<meta name="keywords" content="宋濂，元史， 卷九十六 志第四十五上全文， 卷九十六 志第四十五上在线阅读 哈西文学网" />
<meta name="description" content="哈西文学网提供宋濂的元史  卷九十六 志第四十五上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/955142.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/955142.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十六 志第四十五上</h1>
            <div class="link xb">
                <a href="955099.html">上一页</a>&larr;<a href="index.html">返回列表</a>&rarr;<a
                    href="955190.html">下一页</a></div>			
            <div id="BookText">&nbsp;&nbsp;&nbsp;&nbsp;◎食货四<br /><br />&nbsp;&nbsp;&nbsp;&nbsp;○俸秩<br /><br />&nbsp;&nbsp;&nbsp;&nbsp;官必有禄，所以养廉也。元初未置禄秩，世祖既位之初，首命给之。内而朝<br /><br />&nbsp;&nbsp;&nbsp;&nbsp;臣百司，外而路府州县，微而府史胥徒，莫不有禄。大德中，以外有司有职田，<br /><br />&nbsp;&nbsp;&nbsp;&nbsp;于是无职田者，复益之以俸米。其所以养官吏者，不亦厚乎！<br /><br />&nbsp;&nbsp;&nbsp;&nbsp;禄秩之制，凡朝廷职官，中统元年定之；六部官，二年定之；随路州县官，<br /><br />&nbsp;&nbsp;&nbsp;&nbsp;是年十月定之。至元六年，又分上中下县，为三等。提刑按察司官吏，六年定之。<br /><br />&nbsp;&nbsp;&nbsp;&nbsp;自经历以下，七年复增之。转运司官及诸匠官，七年定之。其运司依民官例，于<br /><br />&nbsp;&nbsp;&nbsp;&nbsp;差发内支给。至十七年，定夺俸禄，凡内外官吏皆住支。十八年，更命公事毕而<br /><br />&nbsp;&nbsp;&nbsp;&nbsp;无罪者给之，公事未毕而有罪者逐之。二十二年，重定百官俸，始于各品分上中<br /><br />&nbsp;&nbsp;&nbsp;&nbsp;下三例，视职事为差，事大者依上例，事小者依中例。二十三年，又命内外官吏<br /><br />&nbsp;&nbsp;&nbsp;&nbsp;俸以十分为率，添支五分。二十九年，定各处儒学教授俸，与蒙古、医学同。<br /><br />&nbsp;&nbsp;&nbsp;&nbsp;成宗大德三年，诏益小吏俸米。六年，又定各处行省、宣慰司、致用院、宣<br /><br />&nbsp;&nbsp;&nbsp;&nbsp;抚司、茶盐运司、铁冶都提举司、淘金总管府、银场提举司等官循行俸例。七年，<br /><br />&nbsp;&nbsp;&nbsp;&nbsp;始加给内外官吏俸米。凡俸一十两以下人员，依小吏例，每一两给米一斗。十两<br /><br />&nbsp;&nbsp;&nbsp;&nbsp;以上至二十五两，每员给米一石。余上之数，每俸一两给米一升。无米，则验其<br /><br />&nbsp;&nbsp;&nbsp;&nbsp;时直给价，虽贵每石不过二十两。上都、大同、隆兴、甘肃等处，素非产米之地，<br /><br />&nbsp;&nbsp;&nbsp;&nbsp;每石权给中统钞二十五两，俸三锭以上者不给。至大二年，诏随朝官员及军官等<br /><br />&nbsp;&nbsp;&nbsp;&nbsp;俸改给至元钞，而罢其俸米。延v七年，又命随朝官吏俸以十分为率，给米三分。<br /><br />&nbsp;&nbsp;&nbsp;&nbsp;凡诸官员上任者不过初二日，罢任者已过初五日，给当月俸。各路官擅割官<br /><br />&nbsp;&nbsp;&nbsp;&nbsp;吏俸者罪之。诸职官病假百日之外，及因病求医、亲老告侍者，不给禄。后官已<br /><br />&nbsp;&nbsp;&nbsp;&nbsp;至，而前官被差者，其俸两给之。随朝官吏每月给俸，如告假事故，当官立限者<br /><br />&nbsp;&nbsp;&nbsp;&nbsp;全给，违限托故者追罚。军官差出者许借俸，殁于王事者借俸免征。各投下保充<br /><br />&nbsp;&nbsp;&nbsp;&nbsp;路府州县等官，其俸与王官等。<br /><br />&nbsp;&nbsp;&nbsp;&nbsp;职田之制，路府州县官至元三年定之，按察司官十四年定之，江南行省及诸<br /><br />&nbsp;&nbsp;&nbsp;&nbsp;司官二十一年定之，其数减腹里之半。至武宗至大二年，外官有职田者，三品给<br /><br />&nbsp;&nbsp;&nbsp;&nbsp;禄米一百石，四品给六十石，五品五十石，六品四十五石，七品以下四十石；俸<br /><br />&nbsp;&nbsp;&nbsp;&nbsp;钞改支至元钞，其田拘收入官。四年，又诏公田及俸皆复旧制。延v三年，外官<br /><br />&nbsp;&nbsp;&nbsp;&nbsp;无职田者，量给粟麦。凡交代官芒种已前去任者，其租后官收之，已后去任者前<br /><br />&nbsp;&nbsp;&nbsp;&nbsp;官分收。后又以争竞者多，俾各验其俸月以为多寡。<br /><br />&nbsp;&nbsp;&nbsp;&nbsp;其大略如此。今取其制之可考者，具列于后。<br /><br />&nbsp;&nbsp;&nbsp;&nbsp;至元二十二年百官俸例，各品分上中下三等：<br /><br />&nbsp;&nbsp;&nbsp;&nbsp;从一品六锭五锭正二品四锭二十五两四锭<br /><br />&nbsp;&nbsp;&nbsp;&nbsp;一十五两从二品四锭三锭三十五两三锭二十五两<br /><br />&nbsp;&nbsp;&nbsp;&nbsp;正三品三锭二十五两三锭一十五两三锭从三品三锭<br /><br />&nbsp;&nbsp;&nbsp;&nbsp;二锭三十五两二锭二十五两正四品二锭二十五两<br /><br />&nbsp;&nbsp;&nbsp;&nbsp;二锭一十五两二锭从四品二锭一锭四十<br /><br />&nbsp;&nbsp;&nbsp;&nbsp;五两一锭四十两正五品一锭四十两一锭三十两从五品<br /><br />&nbsp;&nbsp;&nbsp;&nbsp;一锭三十两一锭二十两正六品一锭二十两一锭一十<br /><br />&nbsp;&nbsp;&nbsp;&nbsp;五两从六品一锭一十五两一锭一十两正七品一锭一十两<br /><br />&nbsp;&nbsp;&nbsp;&nbsp;一锭五两从七品一锭五两一锭正八品一锭<br /><br />&nbsp;&nbsp;&nbsp;&nbsp;四十五两从八品四十五两四十两正九品四十两<br /><br />&nbsp;&nbsp;&nbsp;&nbsp;三十五两从九品三十五两内外官俸数：<br /><br />&nbsp;&nbsp;&nbsp;&nbsp;太师府：太师，俸一百四十贯，米一十五石。谘议、参军，俸四十五贯，米<br /><br />&nbsp;&nbsp;&nbsp;&nbsp;四石五斗。长史，俸三十四贯六钱六分，米三石。太傅、太保府同。监修国史、<br /><br />&nbsp;&nbsp;&nbsp;&nbsp;参军、长史同。<br /><br />&nbsp;&nbsp;&nbsp;&nbsp;中书省：右丞相，俸一百四十贯，米一十五石；左丞相同。平章政事，俸一<br /><br />&nbsp;&nbsp;&nbsp;&nbsp;百二十八贯六钱六分六厘，米一十二石。右丞，俸一百一十八贯六钱六分六厘，<br /><br />&nbsp;&nbsp;&nbsp;&nbsp;米一十二石；左丞同。参知政事，俸九十五贯三钱三分三厘，米九石五斗。参议，<br /><br />&nbsp;&nbsp;&nbsp;&nbsp;俸五十九贯，米六石。郎中，俸四十二贯，米四石五斗。员外郎，俸三十四贯六<br /><br />&nbsp;&nbsp;&nbsp;&nbsp;钱六分六厘，米三石。都事，俸二十八贯，米三石。承发管勾，俸二十五贯三钱<br /><br />&nbsp;&nbsp;&nbsp;&nbsp;三分三厘，米二石；照磨、省架阁库管勾、回回架阁库管勾并同。检校官，俸二<br /><br />&nbsp;&nbsp;&nbsp;&nbsp;十八贯，米三石五斗。断事官，内一十八员俸各八十二贯六钱六分六厘，米八石<br /><br />&nbsp;&nbsp;&nbsp;&nbsp;五斗；一十四员俸各五十九贯三钱三分三厘，米六石；一员俸五十四贯六钱六分<br /><br />&nbsp;&nbsp;&nbsp;&nbsp;六厘，米五石五斗；一员俸四十贯六钱六分六厘，米四石。经历，俸二十三贯六<br /><br />&nbsp;&nbsp;&nbsp;&nbsp;钱六分六厘，米二石五斗。知事，俸二十二贯，米二石。客省使，俸三十九贯三<br /><br />&nbsp;&nbsp;&nbsp;&nbsp;钱三分三厘，米三石五斗；副使，俸二十八贯，米三石。直省舍人，俸三十四贯<br /><br />&nbsp;&nbsp;&nbsp;&nbsp;六钱六分六厘，米三石。六部尚书，俸七十八贯，米八石。侍郎，俸五十三贯三<br /><br />&nbsp;&nbsp;&nbsp;&nbsp;钱三分三厘，米五石。郎中，俸三十四贯六钱六分六厘，米三石。员外郎，俸二<br /><br />&nbsp;&nbsp;&nbsp;&nbsp;十八贯，米三石。主事，俸二十六贯六钱六分六厘，米二石五斗。户部司计，俸<br /><br />&nbsp;&nbsp;&nbsp;&nbsp;二十八贯，米三石。工部司程，俸一十八贯，米二石五斗。刑部狱丞，俸一十一<br /><br />&nbsp;&nbsp;&nbsp;&nbsp;贯，米一石。司籍提领，俸一十二贯六钱六分六厘，米一石。同提领，俸一十一<br /><br />&nbsp;&nbsp;&nbsp;&nbsp;贯三钱三分三厘，米五斗。<br /><br />&nbsp;&nbsp;&nbsp;&nbsp;枢密院：知院，俸一百二十九贯三钱三分三厘，米一十三石五斗。同知，俸<br /><br />&nbsp;&nbsp;&nbsp;&nbsp;一百六贯，米一十一石。副枢，俸九十五贯三钱三分三厘，米九石五斗。佥院，<br /><br />&nbsp;&nbsp;&nbsp;&nbsp;俸九十贯一钱八分六厘，米九石五斗。同佥，俸五十九贯三钱三分三厘，米六石。<br /><br />&nbsp;&nbsp;&nbsp;&nbsp;院判，俸四十二贯，米四石五斗。参议，俸三十九贯三钱三分三厘，米三石五斗。<br /><br />&nbsp;&nbsp;&nbsp;&nbsp;经历，俸三十四贯六钱六分六厘，米三石。都事，俸二十八贯，米二石。照磨，<br /><br />&nbsp;&nbsp;&nbsp;&nbsp;俸二十二贯，米二石；管勾同。断事官，俸五十九贯三钱三分三厘，米六石。经<br /><br />&nbsp;&nbsp;&nbsp;&nbsp;历，俸二十五贯三钱三分三厘，米二石。知事，俸二十贯六钱六分六厘，米一石<br /><br />&nbsp;&nbsp;&nbsp;&nbsp;五斗。客省使，俸三十一贯三钱三分三厘，米三石；副使俸二十二贯，米二石。<br /><br />&nbsp;&nbsp;&nbsp;&nbsp;右卫都指挥使，俸七十贯，米七石五斗。副都指挥使，俸五十九贯三钱三分三厘，<br /><br />&nbsp;&nbsp;&nbsp;&nbsp;米六石。佥事，俸四十八贯六钱六分六厘，米四石五斗。经历，俸二十五贯三钱<br /><br />&nbsp;&nbsp;&nbsp;&nbsp;三分三厘，米二石。知事，俸二十贯六钱六分六厘，米一石五斗。照磨，俸一十<br /><br />&nbsp;&nbsp;&nbsp;&nbsp;八贯六钱六分六厘，米一石五斗。镇抚，俸二十贯六钱六分六厘，米一石五斗。<br /><br />&nbsp;&nbsp;&nbsp;&nbsp;行军官：千户，俸二十五贯三钱三分三厘，米二石。副千户，俸二十贯六钱六分<br /><br />&nbsp;&nbsp;&nbsp;&nbsp;六厘，米一石五斗。百户，俸一十七贯三钱三分三厘，米一石五斗。弹压，俸一<br /><br />&nbsp;&nbsp;&nbsp;&nbsp;十二贯六钱六分六厘，米一石。知事，俸一十一贯三钱三分三厘，米一石。弩军<br /><br />&nbsp;&nbsp;&nbsp;&nbsp;官：千户，俸二十贯六钱六分六厘，米一石五斗。百户，俸一十二贯六钱六分六<br /><br />&nbsp;&nbsp;&nbsp;&nbsp;厘，米一石。弹压，俸一十一贯三钱三分三厘，米五斗。都目，俸一十贯，米五<br /><br />&nbsp;&nbsp;&nbsp;&nbsp;斗。屯田千户所同弩军官例。左卫、前卫、后卫、中卫、武卫、左阿速卫、右阿<br /><br />&nbsp;&nbsp;&nbsp;&nbsp;速卫、左都威卫、右都威卫、左钦察卫、右钦察卫、左卫率府、宗仁卫、西域司、<br /><br />&nbsp;&nbsp;&nbsp;&nbsp;唐兀司、贵赤司并同右卫例。忠翊侍卫都指挥使，俸一百贯。副使，俸八十三贯<br /><br />&nbsp;&nbsp;&nbsp;&nbsp;三钱三分三厘。佥事，俸六十六贯六钱六分六厘。经历，俸三十三贯三钱三分三<br /><br />&nbsp;&nbsp;&nbsp;&nbsp;厘。知事，俸二十六贯六钱六分六厘。照磨，俸二十四贯六钱六分六厘。行军官：<br /><br />&nbsp;&nbsp;&nbsp;&nbsp;千户，俸三十三贯三钱三分三厘。副千户，俸二十六贯六钱六分六厘。百户，俸<br /><br />&nbsp;&nbsp;&nbsp;&nbsp;二十三贯三钱三分三厘。弹压，俸一十六贯六钱六分六厘。知事，俸一十五贯三<br /><br />&nbsp;&nbsp;&nbsp;&nbsp;钱三分三厘。弩军官：千户，俸二十六贯六钱六分六厘。百户，俸一十六贯六钱<br /><br />&nbsp;&nbsp;&nbsp;&nbsp;六分六厘。弹压，俸一十三贯三钱三分三厘。右手屯田千户所：千户，俸二十六<br /><br />&nbsp;&nbsp;&nbsp;&nbsp;贯六钱六分六厘。百户，俸一十六贯六钱六分六厘。左手屯田千户所同。隆镇卫、<br /><br />&nbsp;&nbsp;&nbsp;&nbsp;右翊蒙古侍卫并同忠翊侍卫例。<br /><br />&nbsp;&nbsp;&nbsp;&nbsp;御史台：御史大夫，俸一百一十八贯六钱六分，米一十二石。中丞，俸一百<br /><br />&nbsp;&nbsp;&nbsp;&nbsp;六贯，米一十一石。侍御史，俸九十六贯三钱五分，米九石五斗。治书侍御史，<br /><br />&nbsp;&nbsp;&nbsp;&nbsp;俸九十贯一钱八分，米九石五斗。经历，俸三十四贯六钱六分，米三石。都事，<br /><br />&nbsp;&nbsp;&nbsp;&nbsp;俸二十八贯，米三石。殿中，俸四十八贯六钱六分，米四石五斗。知班，俸一十<br /><br />&nbsp;&nbsp;&nbsp;&nbsp;四贯，米一石五斗。监察御史，俸二十八贯，米三石。<br /><br />&nbsp;&nbsp;&nbsp;&nbsp;奎章阁学士院：大学士，俸一百一贯三钱三分三厘，米一十石五斗。侍书学<br /><br />&nbsp;&nbsp;&nbsp;&nbsp;士，俸九十五贯三钱三分三厘，米九石五斗。承制学士，俸七十八贯，米八石。<br /><br />&nbsp;&nbsp;&nbsp;&nbsp;供奉学士，俸五十九贯三钱三分三厘，米六石。参书，俸三十四贯三钱三分三厘，<br /><br />&nbsp;&nbsp;&nbsp;&nbsp;米三石。典签，俸二十八贯，米三石。鉴书博士，俸四十一贯，米四石五斗。授<br /><br />&nbsp;&nbsp;&nbsp;&nbsp;经郎，俸二十八贯，米三石。<br /><br />&nbsp;&nbsp;&nbsp;&nbsp;太禧宗院：院使，俸一百一十八贯六钱六分六厘，米一十二石。同知，俸<br /><br />&nbsp;&nbsp;&nbsp;&nbsp;一百贯，米一十石。副使，俸九十五贯三钱三分三厘，米九石五斗。佥院，俸九<br /><br />&nbsp;&nbsp;&nbsp;&nbsp;十贯一钱八分，米九石。同佥，俸五十九贯三钱三分三厘，米六石。院判，俸四<br /><br />&nbsp;&nbsp;&nbsp;&nbsp;十二贯，米四石五斗。参议，俸三十九贯三钱三分三厘，米三石五斗。经历，俸<br /><br />&nbsp;&nbsp;&nbsp;&nbsp;三十四贯六钱六分六厘，米三石。都事，俸二十八贯，米三石。照磨，俸二十二<br /><br />&nbsp;&nbsp;&nbsp;&nbsp;贯，米二石；管勾同。断事官，俸五十九贯三钱三分，米六石。经历，俸二十五<br /><br />&nbsp;&nbsp;&nbsp;&nbsp;贯三钱三分，米二石。知事，俸二十贯六钱六分，米一石五斗。客省使，俸三十<br /><br />&nbsp;&nbsp;&nbsp;&nbsp;一贯三钱三分，米三石。副使，俸二十二贯，米二石。<br /><br />&nbsp;&nbsp;&nbsp;&nbsp;宣政院：院使，俸一百一十八贯六钱六分，米一十二石。同知，俸一百六贯，<br /><br />&nbsp;&nbsp;&nbsp;&nbsp;米一十一石。副使，俸九十五贯三钱三分，米九石五斗。佥院，俸九十贯一钱八<br /><br />&nbsp;&nbsp;&nbsp;&nbsp;分，米九石五斗。同佥，俸五十九贯三钱三分，米六石。院判，俸四十二贯，米<br /><br />&nbsp;&nbsp;&nbsp;&nbsp;四石五斗。参议，俸三十九贯三钱三分，米三石五斗。经历，俸三十四贯六钱六<br /><br />&nbsp;&nbsp;&nbsp;&nbsp;分，米三石五斗。都事，俸二十八贯，米三石。照磨，俸二十二贯，米二石；管<br /><br />&nbsp;&nbsp;&nbsp;&nbsp;勾同。断事官、客省使并同太禧宗院例。宣徽院同。<br /><br />&nbsp;&nbsp;&nbsp;&nbsp;翰林国史院：承旨，俸一百一十八贯六钱六分，米一十二石。学士，俸一百<br /><br />&nbsp;&nbsp;&nbsp;&nbsp;六贯，米一十一石。侍读学士，俸九十五贯三钱三分，米九石五斗；侍讲学士同。<br /><br />&nbsp;&nbsp;&nbsp;&nbsp;直学士，俸五十九贯三钱三分三厘，米六石。经历，俸三十四贯六钱六分六厘，<br /><br />&nbsp;&nbsp;&nbsp;&nbsp;米三石。都事，俸二十八贯，米三石。待制，俸三十九贯三钱三分三厘，米三石<br /><br />&nbsp;&nbsp;&nbsp;&nbsp;五斗。修撰，俸二十八贯，米三石。应奉，俸二十五贯三钱三分三厘，米二石。<br /><br />&nbsp;&nbsp;&nbsp;&nbsp;编修，俸二十二贯，米二石；检阅同。典籍，俸二十贯六钱六分六厘，米一石五<br /><br />&nbsp;&nbsp;&nbsp;&nbsp;斗。翰林院、集贤院，大学士同承旨，余并同上例。<br /><br />&nbsp;&nbsp;&nbsp;&nbsp;中政院：院使，俸一百一贯三钱三分三厘，米一十石五斗。同知，俸八十二<br /><br />&nbsp;&nbsp;&nbsp;&nbsp;贯六钱六分六厘，米八石五斗。佥院，俸七十贯，米七石五斗。同佥，俸五十九<br /><br />&nbsp;&nbsp;&nbsp;&nbsp;贯三钱三分三厘，米六石。院判，俸四十三贯，米四石五斗。司议，俸三十四贯<br /><br />&nbsp;&nbsp;&nbsp;&nbsp;六钱六分六厘，米三石。长史，俸二十八贯，米三石。照磨，俸二十二贯，米二<br /><br />&nbsp;&nbsp;&nbsp;&nbsp;石；管勾同。太医院、典瑞院、将作院、太史院、储政院并同。<br /><br />&nbsp;&nbsp;&nbsp;&nbsp;太常礼仪院：院使，俸八十二贯六钱六分，米八石五斗。同知，俸七十二贯，<br /><br />&nbsp;&nbsp;&nbsp;&nbsp;米七石五斗。佥院，俸四十八贯六钱六分六厘，米四石五斗。同佥，俸四十二贯，<br /><br />&nbsp;&nbsp;&nbsp;&nbsp;米四石五斗。院判，俸三十七贯三钱三分三厘，米四石。经历，俸二十八贯，米<br /><br />&nbsp;&nbsp;&nbsp;&nbsp;三石。都事，俸二十五贯三钱三分，米二石。照磨，俸二十二贯，米二石。太祝，<br /><br />&nbsp;&nbsp;&nbsp;&nbsp;俸二十贯六钱六分，米一石五斗；奉礼、协律同。<br /><br />&nbsp;&nbsp;&nbsp;&nbsp;通政院：院使，俸八十二贯六钱六分六厘，米八石五斗。同知，俸七十贯，<br /><br />&nbsp;&nbsp;&nbsp;&nbsp;米七石五斗。副使，俸五十九贯三钱三分三厘，米六石。佥院，俸四十八贯六钱<br /><br />&nbsp;&nbsp;&nbsp;&nbsp;六分六厘，米四石五斗。同佥，俸四十四贯，米四石五斗。院判，俸三十九贯三<br /><br />&nbsp;&nbsp;&nbsp;&nbsp;钱三分三厘，米三石五斗。经历，俸三十四贯六钱六分六厘，米三石。都事，俸<br /><br />&nbsp;&nbsp;&nbsp;&nbsp;二十六贯六钱六分六厘，米二石五斗。照磨，俸二十二贯，米二石。<br /><br />&nbsp;&nbsp;&nbsp;&nbsp;大宗正府：也可鲁忽赤，内一员俸一百一十八贯六钱六分六厘，米一十二<br /><br />&nbsp;&nbsp;&nbsp;&nbsp;石；二十七员俸八十二贯六钱六分六厘，米八石；五员俸六十七贯三钱三分三厘，<br /><br />&nbsp;&nbsp;&nbsp;&nbsp;米六石五斗。郎中，俸三十六贯，米三石五斗。员外郎，俸三十一贯三钱三分三<br /><br />&nbsp;&nbsp;&nbsp;&nbsp;厘，米三石。都事，俸二十六贯六钱六分六厘，米二石五斗。照磨，俸二十二贯，<br /><br />&nbsp;&nbsp;&nbsp;&nbsp;米二石；管勾同。<br /><br />&nbsp;&nbsp;&nbsp;&nbsp;大司农司：大司农，俸一百一十八贯六钱六分，米一十二石。大司农卿，俸<br /><br />&nbsp;&nbsp;&nbsp;&nbsp;一百三贯，米一十一石。大司农少卿，俸九十五贯三钱三分，米九石五斗。大司<br /><br />&nbsp;&nbsp;&nbsp;&nbsp;农丞，俸九十贯一钱八分，米九石五斗。经历，俸三十四贯六钱六分，米三石。<br /><br />&nbsp;&nbsp;&nbsp;&nbsp;都事，俸二十八贯，米三石。照磨，俸二十二贯，米二石；管勾同。<br /><br />&nbsp;&nbsp;&nbsp;&nbsp;内史府：内史，俸一百四十三贯三钱三分。中尉，俸一百一十六贯六钱六分<br /><br />&nbsp;&nbsp;&nbsp;&nbsp;六厘。司马，俸八十三贯三钱三分三厘。谘议，俸四十六贯六钱六分六厘。记室，<br /><br />&nbsp;&nbsp;&nbsp;&nbsp;俸四十贯。照磨，俸三十贯。<br /><br />&nbsp;&nbsp;&nbsp;&nbsp;大都留守司：留守，俸一百一贯三钱三分，米一十石五斗。同知，俸八十二<br /><br />&nbsp;&nbsp;&nbsp;&nbsp;贯六钱六分，米八石五斗。副留守，俸五十九贯三钱三分三厘，米六石。留判，<br /><br />&nbsp;&nbsp;&nbsp;&nbsp;俸四十二贯，米四石五斗。经历，俸三十四贯六钱六分六厘，米三石。都事，俸<br /><br />&nbsp;&nbsp;&nbsp;&nbsp;二十八贯，米三石。照磨，俸二十二贯，米二石。<br /><br />&nbsp;&nbsp;&nbsp;&nbsp;都护府：大都护，俸八十二贯六钱六分六厘，米八石五斗。同知，俸七十二<br /><br />&nbsp;&nbsp;&nbsp;&nbsp;贯，米七石五斗。副都护，俸五十九贯三钱三分三厘，米六石。经历，俸二十八<br /><br />&nbsp;&nbsp;&nbsp;&nbsp;贯，米三石。都事，俸二十六贯六钱六分六厘，米二石五斗。照磨，俸二十二贯，<br /><br />&nbsp;&nbsp;&nbsp;&nbsp;米二石。<br /><br />&nbsp;&nbsp;&nbsp;&nbsp;崇福司：司使，俸八十二贯六钱六分六厘，米八石。同知，俸七十贯，米七<br /><br />&nbsp;&nbsp;&nbsp;&nbsp;石五斗。副使，俸五十九贯三钱三分，米六石。司丞，俸三十九贯三钱三分，米<br /><br />&nbsp;&nbsp;&nbsp;&nbsp;三石五斗。经历，俸二十八贯，米三石。都事，俸二十六贯六分六厘，米二石五<br /><br />&nbsp;&nbsp;&nbsp;&nbsp;斗。照磨，俸二十二贯，米二石。<br /><br />&nbsp;&nbsp;&nbsp;&nbsp;给事中，俸五十三贯三钱三分三厘，米五石。左右侍仪奉御，俸四十八贯六<br /><br />&nbsp;&nbsp;&nbsp;&nbsp;钱六分六厘，米四石五斗。<br /><br />&nbsp;&nbsp;&nbsp;&nbsp;武备寺：卿，俸七十贯，米七石五斗。同判，俸五十九贯三钱三分三厘，米<br /><br />&nbsp;&nbsp;&nbsp;&nbsp;六石。少卿，俸四十二贯，米四石五斗。寺丞，俸三十九贯三钱三分三厘，米三<br /><br />&nbsp;&nbsp;&nbsp;&nbsp;石五斗。经历，俸二十五贯三钱三分三厘，米二石。知事，俸二十四贯，米二石。<br /><br />&nbsp;&nbsp;&nbsp;&nbsp;照磨，俸二十二贯，米二石。<br /><br />&nbsp;&nbsp;&nbsp;&nbsp;太仆寺：卿，俸七十贯，米七石五斗。少卿，俸四十二贯，米四石五斗。寺<br /><br />&nbsp;&nbsp;&nbsp;&nbsp;丞，俸三十九贯三钱三分，米三石五斗。经历，俸二十五贯三钱三分三厘，米二<br /><br />&nbsp;&nbsp;&nbsp;&nbsp;石。知事，俸二十二贯，米二石。照磨，俸二十贯六钱六分，米一石五斗。光禄、<br /><br />&nbsp;&nbsp;&nbsp;&nbsp;长庆、长新、长秋、承徽、长宁、尚乘、长信等寺并同。<br /><br />&nbsp;&nbsp;&nbsp;&nbsp;尚舍寺：太监，俸四十八贯六钱六分，米四石。少监，俸三十九贯三钱三分，<br /><br />&nbsp;&nbsp;&nbsp;&nbsp;米三石五斗。监丞，俸三十一贯三钱三分，米二石。知事，俸二十二贯，米二石。<br /><br />&nbsp;&nbsp;&nbsp;&nbsp;侍仪司：侍仪使，俸七十贯，米七石五斗。引进使，俸四十八贯六钱六分，<br /><br />&nbsp;&nbsp;&nbsp;&nbsp;米四石五斗。典簿，俸二十五贯三钱三分，米二石。承奉班都知，俸二十六贯六<br /><br />&nbsp;&nbsp;&nbsp;&nbsp;钱六分，米二石五斗。通事舍人，俸二十五贯三钱三分，米二石。侍仪舍人，俸<br /><br />&nbsp;&nbsp;&nbsp;&nbsp;一十七贯三钱三分，米一石五斗。<br /><br />&nbsp;&nbsp;&nbsp;&nbsp;拱卫司：都指挥使，俸七十贯，米七石五斗。副都指挥使，俸五十九贯三钱<br /><br />&nbsp;&nbsp;&nbsp;&nbsp;三分三厘，米六石。佥事，俸四十八贯六钱六分六厘，米四石五斗。经历，俸二<br /><br />&nbsp;&nbsp;&nbsp;&nbsp;十五贯三钱三分三厘，米二石。知事，俸二十贯六钱六分六厘，米一石五斗。<br /><br />&nbsp;&nbsp;&nbsp;&nbsp;内宰司：内宰，俸七十贯，米七石五斗。司丞，俸四十五贯，米四石五斗。<br /><br />&nbsp;&nbsp;&nbsp;&nbsp;典簿，俸二十五贯三钱三分，米二石。照磨，俸二十贯六钱六分，米一石五斗。<br /><br />&nbsp;&nbsp;&nbsp;&nbsp;翊正司同。<br /><br />&nbsp;&nbsp;&nbsp;&nbsp;延庆司：延庆使，俸一百贯。同知，俸六十三贯三钱三分三厘。副使，俸四<br /><br />&nbsp;&nbsp;&nbsp;&nbsp;十六贯六钱六分六厘。司丞，俸三十四贯六钱六分六厘，米三石。典簿，俸二十<br /><br />&nbsp;&nbsp;&nbsp;&nbsp;五贯三钱三分三厘，米二石。照磨，俸二十贯六钱六分六厘，米一石五斗。<br /><br />&nbsp;&nbsp;&nbsp;&nbsp;内正司：司卿，俸七十贯，米七石五斗。少卿，俸四十七贯，米四石五斗。<br /><br />&nbsp;&nbsp;&nbsp;&nbsp;司丞，俸三十九贯三钱三分三厘，米三石五斗。典簿，俸二十五贯三钱三分三厘，<br /><br />&nbsp;&nbsp;&nbsp;&nbsp;米二石。照磨，俸二十贯六钱六分，米一石五斗。中瑞司同。<br /><br />&nbsp;&nbsp;&nbsp;&nbsp;京畿运司：运使，俸五十六贯，米六石。同知，俸三十九贯三钱三分，米三<br /><br />&nbsp;&nbsp;&nbsp;&nbsp;石五斗。运副，俸三十四贯六钱六分，米三石。运判，俸二十六贯六钱六分，米<br /><br />&nbsp;&nbsp;&nbsp;&nbsp;二石五斗。经历，俸二十贯六钱六分，米一石五斗。知事，俸一十四贯，米一石<br /><br />&nbsp;&nbsp;&nbsp;&nbsp;五斗。提控案牍，俸一十四贯六钱六分，米一石。<br /><br />&nbsp;&nbsp;&nbsp;&nbsp;太府监：卿，俸七十贯，米七石五斗。太监，俸五十九贯三钱三分，米六石。<br /><br />&nbsp;&nbsp;&nbsp;&nbsp;少监，俸四十二贯，米四石五斗。监丞，俸三十九贯三钱三分，米三石五斗。经<br /><br />&nbsp;&nbsp;&nbsp;&nbsp;历，俸二十五贯三钱三分，米二石。知事，俸二十四贯，米二石。照磨，俸二十<br /><br />&nbsp;&nbsp;&nbsp;&nbsp;二贯，米二石。秘书、章佩、利用、中尚、度支等监并同。<br /><br />&nbsp;&nbsp;&nbsp;&nbsp;国子监：祭酒，俸五十九贯三钱三分，米六石。司业，俸三十九贯三钱三分，<br /><br />&nbsp;&nbsp;&nbsp;&nbsp;米三石五斗。监丞，俸三十贯三钱三分，米三石。典簿，俸一十五贯三钱三分，<br /><br />&nbsp;&nbsp;&nbsp;&nbsp;米二石。博士，俸二十六贯六钱六分，米二石五斗；太常博士、回回国子博士同。<br /><br />&nbsp;&nbsp;&nbsp;&nbsp;助教，俸二十二贯，米二石；教授同。学录，俸一十一贯三钱三分，米五斗。蒙<br /><br />&nbsp;&nbsp;&nbsp;&nbsp;古国子监同。<br /><br />&nbsp;&nbsp;&nbsp;&nbsp;经正监：卿，俸七十贯，米七石五斗。太监，俸五十贯，米五石。少监，俸<br /><br />&nbsp;&nbsp;&nbsp;&nbsp;四十二贯，米四石五斗。监丞，俸三十四贯六钱六分六厘，米三石。经历，俸二<br /><br />&nbsp;&nbsp;&nbsp;&nbsp;十五贯三钱三分三厘，米二石。知事，俸二十二贯，米二石。<br /><br />&nbsp;&nbsp;&nbsp;&nbsp;阑遗监：太监，俸四十八贯六钱六分，米四石。少监，俸三十九贯三钱三分<br /><br />&nbsp;&nbsp;&nbsp;&nbsp;三厘，米三石。监丞，俸三十一贯三钱三分，米三石。知事，俸二十二贯，米二<br /><br />&nbsp;&nbsp;&nbsp;&nbsp;石。提控案牍，俸二十贯六钱六分，米一石五斗。<br /><br />&nbsp;&nbsp;&nbsp;&nbsp;司天监：提点，俸五十九贯三钱三分，米六石。司天监，俸五十三贯三钱三<br /><br />&nbsp;&nbsp;&nbsp;&nbsp;分，米五石。监丞，俸三十一贯三钱三分，米三石。知事，俸二十贯六钱六分六<br /><br />&nbsp;&nbsp;&nbsp;&nbsp;厘，米一石五斗。教授，俸一十贯六钱六分，米一石；管勾同。司辰，俸八贯六<br /><br />&nbsp;&nbsp;&nbsp;&nbsp;钱六分，米五斗；学正、押宿并同。回回司天监：少监，俸四十二贯，米四石五<br /><br />&nbsp;&nbsp;&nbsp;&nbsp;斗；余同上。<br /><br />&nbsp;&nbsp;&nbsp;&nbsp;都水监：都水卿，俸五十三贯，米六石。少监，俸三十九贯三钱三分，米三<br /><br />&nbsp;&nbsp;&nbsp;&nbsp;石五斗。监丞，俸三十贯，米三石。经历，俸二十五贯三钱三分，米二石。知事，<br /><br />&nbsp;&nbsp;&nbsp;&nbsp;俸二十二贯，米二石。<br /><br />&nbsp;&nbsp;&nbsp;&nbsp;大都路达鲁花赤，俸一百三十贯；总管同。副达鲁花赤，一百二十贯。同知<br /><br />&nbsp;&nbsp;&nbsp;&nbsp;八十贯；治中同。判官，五十五贯。推官，五十贯。经历，四十贯。知事，三十<br /><br />&nbsp;&nbsp;&nbsp;&nbsp;贯。提控案牍，二十五贯；照磨同。并中统钞。<br /><br />&nbsp;&nbsp;&nbsp;&nbsp;行省：左丞相，俸二百贯。平章政事，一百六十六贯六钱六分六厘；右丞、<br /><br />&nbsp;&nbsp;&nbsp;&nbsp;左丞同。参知政事，一百三十三贯三钱三分三厘。郎中，四十六贯六钱六分六厘。<br /><br />&nbsp;&nbsp;&nbsp;&nbsp;员外郎，三十贯。都事，二十六贯六钱六分六厘；检校同。管勾，二十三贯三钱<br /><br />&nbsp;&nbsp;&nbsp;&nbsp;三分三厘。理问所：理问，俸四十六贯六钱六分六厘。副理问，俸三十贯。知事，<br /><br />&nbsp;&nbsp;&nbsp;&nbsp;俸一十六贯六钱六分六厘；提控案牍同。<br /><br />&nbsp;&nbsp;&nbsp;&nbsp;宣慰司：腹里宣慰使，俸中统钞五百八十贯三钱三分。同知，五百贯。副使，<br /><br />&nbsp;&nbsp;&nbsp;&nbsp;四百一十六贯六钱六分。经历，四百贯。都事，一百八十三贯三钱三分。照磨，<br /><br />&nbsp;&nbsp;&nbsp;&nbsp;一百五十贯。行省宣慰使，俸至元钞八十七贯五钱。同知，四十九贯。副使，四<br /><br />&nbsp;&nbsp;&nbsp;&nbsp;十二贯。经历，二十八贯。都事，二十四贯。照磨，一十七贯五钱。<br /><br />&nbsp;&nbsp;&nbsp;&nbsp;廉访司：廉访使，俸中统钞八十贯。副使，四十五贯。佥事，三十贯。经历，<br /><br />&nbsp;&nbsp;&nbsp;&nbsp;二十贯。知事，一十五贯。照磨，一十二贯。<br /><br />&nbsp;&nbsp;&nbsp;&nbsp;盐运司：腹里运使，俸一百二十贯。同知，五十贯。副使，三十五贯。判官，<br /><br />&nbsp;&nbsp;&nbsp;&nbsp;三十贯。经历，二十贯。知事，一十五贯。照磨，一十三贯。行省运使，八十贯。<br /><br />&nbsp;&nbsp;&nbsp;&nbsp;同知，五十贯。运副，四十贯。判官，三十贯。经历，二十五贯。知事，一十七<br /><br />&nbsp;&nbsp;&nbsp;&nbsp;贯。提控案牍，一十五贯。<br /><br />&nbsp;&nbsp;&nbsp;&nbsp;上路达鲁花赤，俸八十贯；总管同。同知，四十贯。治中，三十贯。判官，<br /><br />&nbsp;&nbsp;&nbsp;&nbsp;二十贯。推官，一十九贯。经历，一十七贯。知事，一十二贯。提控案牍，一十<br /><br />&nbsp;&nbsp;&nbsp;&nbsp;贯。下路达鲁花赤，俸七十贯；总管同。同知，三十五贯。判官，二十贯。推官，<br /><br />&nbsp;&nbsp;&nbsp;&nbsp;一十九贯。经历，一十七贯。知事，一十二贯。提控案牍，一十贯。<br /><br />&nbsp;&nbsp;&nbsp;&nbsp;散府达鲁花赤，俸六十贯；知府同。同知，三十贯。判官，一十八贯；推官<br /><br />&nbsp;&nbsp;&nbsp;&nbsp;同。知事，一十二贯。提控案牍，一十贯。<br /><br />&nbsp;&nbsp;&nbsp;&nbsp;上州达鲁花赤，俸五十贯；州尹同。同知，二十五贯。判官，一十八贯。知<br /><br />&nbsp;&nbsp;&nbsp;&nbsp;事，一十二贯。提控案牍，一十贯。中州达鲁花赤，俸四十贯；知州同。同知，<br /><br />&nbsp;&nbsp;&nbsp;&nbsp;二十贯。判官，一十五贯。提控案牍，一十贯。都目，八贯。下州达鲁花赤，俸<br /><br />&nbsp;&nbsp;&nbsp;&nbsp;三十贯；知州同。同知，一十八贯。判官，一十三贯。吏目，四十贯。<br /><br />&nbsp;&nbsp;&nbsp;&nbsp;上县达鲁花赤，俸二十贯；县尹同。县丞，一十五贯。主簿，一十三贯。县<br /><br />&nbsp;&nbsp;&nbsp;&nbsp;尉，一十二贯。典史，三十五贯。巡检，一十贯。中县达鲁花赤，俸一十八贯；<br /><br />&nbsp;&nbsp;&nbsp;&nbsp;县尹同。主簿，一十三贯。县尉，一十二贯。典史，三十五贯。下县达鲁花赤，<br /><br />&nbsp;&nbsp;&nbsp;&nbsp;俸一十七贯；县尹同。主簿，一十二贯；县尉同。典史，三十五贯。<br /><br />&nbsp;&nbsp;&nbsp;&nbsp;诸署、诸局、诸库等官及掾吏之属，其目甚多，不可胜书。然其俸数之多寡，<br /><br />&nbsp;&nbsp;&nbsp;&nbsp;亦皆以品级之高下为则。观者可以类推，故略而不录。<br /><br />&nbsp;&nbsp;&nbsp;&nbsp;职田数：<br /><br />&nbsp;&nbsp;&nbsp;&nbsp;至元三年，定随路府州县官员职田：上路达鲁花赤一十六顷，总管同，同知<br /><br />&nbsp;&nbsp;&nbsp;&nbsp;八顷，治中六顷，府判五顷。下路达鲁花赤一十四顷，总管同，同知七顷，府判<br /><br />&nbsp;&nbsp;&nbsp;&nbsp;五顷。散府达鲁花赤一十二顷，知府同，同知六顷，府判四顷。上州达鲁花赤一<br /><br />&nbsp;&nbsp;&nbsp;&nbsp;十顷，州尹同，同知五顷，州判四顷。中州达鲁花赤八顷，知州同，同知四顷，<br /><br />&nbsp;&nbsp;&nbsp;&nbsp;州判三顷。下州达鲁花赤六顷，知州同，州判三顷。警巡院达鲁花赤五顷，警使<br /><br />&nbsp;&nbsp;&nbsp;&nbsp;同，警副四顷，警判三顷。录事司达鲁花赤三顷，录事同，录判二顷。县达鲁花<br /><br />&nbsp;&nbsp;&nbsp;&nbsp;赤四顷，县尹同，县丞三顷，主簿二顷，县尉、主簿兼尉并同，经历四顷。<br /><br />&nbsp;&nbsp;&nbsp;&nbsp;至元十四年，定按察司职田：各道按察使一十六顷，副使八顷，佥事六顷。<br /><br />&nbsp;&nbsp;&nbsp;&nbsp;至元二十一年，定江南行省及诸司职田比腹里减半。上路达鲁花赤八顷，总<br /><br />&nbsp;&nbsp;&nbsp;&nbsp;管同，同知四顷，治中三顷，府判二顷五十亩。下路达鲁花赤七顷，总管同，同<br /><br />&nbsp;&nbsp;&nbsp;&nbsp;知三顷五十亩，府判二顷五十亩，经历二顷，知事一顷，提控案牍同。散府达鲁<br /><br />&nbsp;&nbsp;&nbsp;&nbsp;花赤六顷，知府同，同知三顷，府判二顷，提控案牍一顷。上州达鲁花赤五顷，<br /><br />&nbsp;&nbsp;&nbsp;&nbsp;知州同，同知二顷，州判同，提控案牍一顷。中州达鲁花赤四顷，知州同。同知<br /><br />&nbsp;&nbsp;&nbsp;&nbsp;二顷，州判一顷五十亩，都目五十亩。下州达鲁花赤三顷，知州同，同知二顷，<br /><br />&nbsp;&nbsp;&nbsp;&nbsp;州判一顷五十亩。上县达鲁花赤二顷，县尹同，县丞一顷五十亩，主簿一顷，县<br /><br />&nbsp;&nbsp;&nbsp;&nbsp;尉同。中县同上。（无县丞）。下县达鲁花赤一顷五十亩，县尹同，主簿兼尉一<br /><br />&nbsp;&nbsp;&nbsp;&nbsp;顷。录事司达鲁花赤一顷五十亩，录事同，录判一顷。司狱一顷，巡检同。<br /><br />&nbsp;&nbsp;&nbsp;&nbsp;按察司使八顷，副使四顷，佥事三顷，经历二顷，知事一顷。运司官：运使<br /><br />&nbsp;&nbsp;&nbsp;&nbsp;八顷，同知四顷，运副三顷，运判同，经历二顷，知事二顷，提控案牍同。盐司<br /><br />&nbsp;&nbsp;&nbsp;&nbsp;官：盐使二顷，盐副二顷，盐判一顷，各场正、同、管勾各一顷。<br /><br />&nbsp;&nbsp;&nbsp;&nbsp;常平义仓<br /><br />&nbsp;&nbsp;&nbsp;&nbsp;常平起于汉之耿寿昌，义仓起于唐之戴胄，皆救荒之良法也。元立义仓于乡<br /><br />&nbsp;&nbsp;&nbsp;&nbsp;社，又置常平于路府，使饥不损民，丰不伤农，粟直不低昂，而民无菜色，可谓<br /><br />&nbsp;&nbsp;&nbsp;&nbsp;善法汉、唐者矣。<br /><br />&nbsp;&nbsp;&nbsp;&nbsp;今考其制，常平仓世祖至元六年始立。其法：丰年米贱，官为增价籴之；歉<br /><br />&nbsp;&nbsp;&nbsp;&nbsp;年米贵，官为减价粜之。于是八年以和籴粮及诸河仓所拨粮贮焉。二十三年定铁<br /><br />&nbsp;&nbsp;&nbsp;&nbsp;法，又以铁课籴粮充焉。义仓亦至元六年始立。其法：社置一仓，以社长主之，<br /><br />&nbsp;&nbsp;&nbsp;&nbsp;丰年每亲丁纳粟五斗，驱丁二斗，无粟听纳杂色，歉年就给社民。于是二十一年<br /><br />&nbsp;&nbsp;&nbsp;&nbsp;新城县水，二十九年东平等处饥，皆发义仓赈之。皇庆二年，复申其令。然行之<br /><br />&nbsp;&nbsp;&nbsp;&nbsp;既久，名存而实废，岂非有司之过与？<br /><br />&nbsp;&nbsp;&nbsp;&nbsp;惠民药局<br /><br />&nbsp;&nbsp;&nbsp;&nbsp;《周官》有医师，掌医之政令，凡邦有疾病H疡者造焉，则使医分而治<br /><br />&nbsp;&nbsp;&nbsp;&nbsp;之，此民所以无夭折之患也。元立惠民药局，官给钞本，月营子钱，以备药物，<br /><br />&nbsp;&nbsp;&nbsp;&nbsp;仍择良医主之，以疗贫民，其深得《周官》设医师之美意者与。<br /><br />&nbsp;&nbsp;&nbsp;&nbsp;初，太宗九年，如于燕京等十路置局，以奉御田阔阔、太医王璧、齐楫等为<br /><br />&nbsp;&nbsp;&nbsp;&nbsp;局官，给银五百锭为规运之本。世祖中统二年，又命王v开局。四年，复置局于<br /><br />&nbsp;&nbsp;&nbsp;&nbsp;上都，每中统钞一百两，收息钱一两五钱。至元二十五年，以陷失官本，悉罢革<br /><br />&nbsp;&nbsp;&nbsp;&nbsp;之。至成宗大德三年，又准旧例，于各路置焉。凡局皆以各路正官提调，所设良<br /><br />&nbsp;&nbsp;&nbsp;&nbsp;医，上路二名，下路府州各一名，其所给钞本，亦验民户多寡以为等差。今并著<br /><br />&nbsp;&nbsp;&nbsp;&nbsp;于后：<br /><br />&nbsp;&nbsp;&nbsp;&nbsp;腹里，三千七百八十锭。<br /><br />&nbsp;&nbsp;&nbsp;&nbsp;河南行省，二百七十锭。<br /><br />&nbsp;&nbsp;&nbsp;&nbsp;湖广行省，一千一百五十锭。<br /><br />&nbsp;&nbsp;&nbsp;&nbsp;辽阳行省，二百四十锭。<br /><br />&nbsp;&nbsp;&nbsp;&nbsp;四川行省，二百四十锭。<br /><br />&nbsp;&nbsp;&nbsp;&nbsp;陕西行省，二百四十锭。<br /><br />&nbsp;&nbsp;&nbsp;&nbsp;江西行省，三百锭。<br /><br />&nbsp;&nbsp;&nbsp;&nbsp;江浙行省，二千六百一十五锭。<br /><br />&nbsp;&nbsp;&nbsp;&nbsp;云南行省，真<贝八>一万一千五百索。<br /><br />&nbsp;&nbsp;&nbsp;&nbsp;甘肃行省，一百锭。<br /><br />&nbsp;&nbsp;&nbsp;&nbsp;市籴<br /><br />&nbsp;&nbsp;&nbsp;&nbsp;和籴自唐始，所以备边庭军需也，其弊至于害民者，盖有之矣。元和籴之名<br /><br />&nbsp;&nbsp;&nbsp;&nbsp;有二，曰市籴粮，曰盐折草，率皆增其直而市于民。于是边庭之兵不乏食，京师<br /><br />&nbsp;&nbsp;&nbsp;&nbsp;之马不乏刍，而民亦用以不困，其为法不亦善乎！<br /><br />&nbsp;&nbsp;&nbsp;&nbsp;市籴粮之法，世祖中统二年，始以钞一千二百锭，于上都、北京、西京等处<br /><br />&nbsp;&nbsp;&nbsp;&nbsp;籴三万石。四年，以解盐引一万五千道，和中陕西军储。是年三月，又命马剌<br /><br />&nbsp;&nbsp;&nbsp;&nbsp;丁籴粮，仍敕军民官毋沮。五年，谕北京、西京等路市籴军粮。至元三年，以南<br /><br />&nbsp;&nbsp;&nbsp;&nbsp;京等处和籴四十万石。四年，命沔州等处中纳官粮，续还其直。八年，验各路粮<br /><br />&nbsp;&nbsp;&nbsp;&nbsp;粟价直，增十分之一，和籴三十九万四千六百六十石。十六年，以两淮盐引五万<br /><br />&nbsp;&nbsp;&nbsp;&nbsp;道，募客旅中粮。十九年，以钞三万锭，市籴于隆兴等处。二十年，以钞五千锭<br /><br />&nbsp;&nbsp;&nbsp;&nbsp;市于北京，六万锭市于上都，二千锭市于应昌。二十一年，以河间、山东、两浙、<br /><br />&nbsp;&nbsp;&nbsp;&nbsp;两淮盐引，募诸人中粮。是年四月，以钞四千锭，于应昌市籴。九月，发盐引七<br /><br />&nbsp;&nbsp;&nbsp;&nbsp;万道、钞三万锭，于上都和籴。二十二年，以钞五万锭，令木八剌沙和籴于上都。<br /><br />&nbsp;&nbsp;&nbsp;&nbsp;是年二月，诏江南民田秋成，官为定例收籴，次年减价出粜。二十三年，发钞五<br /><br />&nbsp;&nbsp;&nbsp;&nbsp;千锭，市籴沙、净、隆兴军粮。二十四年，官发盐引，听民中粮。是年十二月，<br /><br />&nbsp;&nbsp;&nbsp;&nbsp;以扬州、杭州盐引五十万道，兑换民粮。二十七年，和籴西京粮，其价每一十两<br /><br />&nbsp;&nbsp;&nbsp;&nbsp;之上增一两。延v三年，中籴和林粮二十三万石。五年、六年，又各和中二十万<br /><br />&nbsp;&nbsp;&nbsp;&nbsp;石。<br /><br />&nbsp;&nbsp;&nbsp;&nbsp;盐折草之法，成宗大德八年，定其则例。每年以河间盐，令有司于五月预给<br /><br />&nbsp;&nbsp;&nbsp;&nbsp;京畿郡县之民，至秋成，各验盐数输草，以给京师秣马之用。每盐二斤，折草一<br /><br />&nbsp;&nbsp;&nbsp;&nbsp;束，重一十斤。岁用草八百万束，折盐四万引云。<br /><br />&nbsp;&nbsp;&nbsp;&nbsp;赈恤<br /><br />&nbsp;&nbsp;&nbsp;&nbsp;救荒之政，莫大于赈恤。元赈恤之名有二：曰蠲免者，免其差税，即《周官<br /><br />&nbsp;&nbsp;&nbsp;&nbsp;・大司徒》所谓薄征者也；曰赈贷者，给以米粟，即《周官・大司徒》所谓散利<br /><br />&nbsp;&nbsp;&nbsp;&nbsp;者也。然蠲免有以恩免者，有以灾免者。赈贷有以鳏寡孤独而赈者，有以水旱疫<br /><br />&nbsp;&nbsp;&nbsp;&nbsp;疠而赈者，有以京师人物繁凑而每岁赈粜者。若夫纳粟补官之令，亦救荒之一策<br /><br />&nbsp;&nbsp;&nbsp;&nbsp;也。其为制各不同，今并著于后，以见其仁厚爱民之意云。<br /><br />&nbsp;&nbsp;&nbsp;&nbsp;恩免之制：世祖中统元年，量减丝料、包银分数。二年，免西京、北京、燕<br /><br />&nbsp;&nbsp;&nbsp;&nbsp;京差发。是年二月，以真定、大名、河南、陕西、东平、益都、平阳等路，兵兴<br /><br />&nbsp;&nbsp;&nbsp;&nbsp;之际，劳于转输，其差发减轻科取。三年，北京等路以兵兴供给繁重，免本岁丝<br /><br />&nbsp;&nbsp;&nbsp;&nbsp;料、包银。是年闰九月，以济南路遭李a之乱，军民皆饥，尽除差发。四年，以<br /><br />&nbsp;&nbsp;&nbsp;&nbsp;西凉民户值浑都海、阿蓝儿之乱，人民流散，免差税三年。至元元年，诏减明<br /><br />&nbsp;&nbsp;&nbsp;&nbsp;年包银十分之三，全无业者十之七。是年四月，逃户复业者，免差税三年。三年，<br /><br />&nbsp;&nbsp;&nbsp;&nbsp;减中都包银四分之一。十二年，蠲免包银、丝线、俸钞。是年八月，免河南路包<br /><br />&nbsp;&nbsp;&nbsp;&nbsp;银三分之二，其余路府亦免十之五。十九年，免诸路民户明年包银、俸钞，及逃<br /><br />&nbsp;&nbsp;&nbsp;&nbsp;移户差税。二十年，免大都、平滦民户丝线、俸钞。二十二年，除民间包银三年，<br /><br />&nbsp;&nbsp;&nbsp;&nbsp;不使带纳俸钞，尽免大都军民地税。二十四年，免东京军民丝线、包银、俸钞。<br /><br />&nbsp;&nbsp;&nbsp;&nbsp;是年九月，除北京马五百匹。二十五年，免辽阳、武平等处差发。二十七年，减<br /><br />&nbsp;&nbsp;&nbsp;&nbsp;河间、保定、平滦三路丝线之半，大都全免。二十八年，诏免腹里诸路包银、俸<br /><br />&nbsp;&nbsp;&nbsp;&nbsp;钞；其大都、上都、隆兴、平滦、大同、太原、河间、保定、武平、辽阳十路丝<br /><br />&nbsp;&nbsp;&nbsp;&nbsp;线并除之。二十九年，免上都、隆兴、平滦、保定、河间五路包银、俸钞。三十<br /><br />&nbsp;&nbsp;&nbsp;&nbsp;年，免大都差税。三十一年，成宗即位，诏免天下差税有差。是年六月，免腹里<br /><br />&nbsp;&nbsp;&nbsp;&nbsp;军、站、匠、船、盐、铁等户税粮，及江南夏税之半。元贞元年，除大都民户丝<br /><br />&nbsp;&nbsp;&nbsp;&nbsp;线、包银、税粮。大德元年，以改元免大都、上都、隆兴民户差税三年。三年，<br /><br />&nbsp;&nbsp;&nbsp;&nbsp;诏免腹里包银、俸钞，及江南夏税十分之三。四年，诏免上都、大都、隆兴明年<br /><br />&nbsp;&nbsp;&nbsp;&nbsp;丝银税粮，其数亦如之，江南租税减十分之一。九年，又下宽免之令，以恤大都、<br /><br />&nbsp;&nbsp;&nbsp;&nbsp;上都、隆兴、腹里、江淮之民。十年，逃移民户复业者，免差税三年。十一年，<br /><br />&nbsp;&nbsp;&nbsp;&nbsp;武宗即位，诏免内外郡县差税有差。至大二年，上尊号，诏免腹里、江淮差税。<br /><br />&nbsp;&nbsp;&nbsp;&nbsp;三年，又免大都、上都、中都秋税，及民间差税之负欠者。四年，免腹里包银及<br /><br />&nbsp;&nbsp;&nbsp;&nbsp;江南夏税十分之三。是年四月，免大都、上都、中都差税三年。延v元年，以改<br /><br />&nbsp;&nbsp;&nbsp;&nbsp;元免大都、上都差税二年，其余被灾经赈者免一年，流民复业者免差税三年。二<br /><br />&nbsp;&nbsp;&nbsp;&nbsp;年，免各路差税、丝料。七年，免腹里丝绵十分之五，外郡十分之三，江淮夏税<br /><br />&nbsp;&nbsp;&nbsp;&nbsp;所免之数，与外郡丝绵同，民间逋欠差税并除之。是年，免丁地税粮、包银、丝<br /><br />&nbsp;&nbsp;&nbsp;&nbsp;料各有差。至治二年，宽恤军民站户。三年，免临清万户府军民船户差税三年，<br /><br />&nbsp;&nbsp;&nbsp;&nbsp;福建户差税一年。泰定三年，罢江淮以南包银。天历元年，免诸路差税、丝料<br /><br />&nbsp;&nbsp;&nbsp;&nbsp;有差，及海北盐课三年。二年，免达达军站之贫乏者及各路差税有差。是年十月，<br /><br />&nbsp;&nbsp;&nbsp;&nbsp;免人民逋欠官钱，及奉元商税，各处灶户杂役。至顺元年，以改元免诸路差税有<br /><br />&nbsp;&nbsp;&nbsp;&nbsp;差，减方物之贡，免河南府、怀庆路门摊、海北盐课，存恤红城儿屯田军三年。<br /><br />&nbsp;&nbsp;&nbsp;&nbsp;灾免之制：世祖中统元年，以各处被灾，验实减免科差。三年，以蛮寇攻掠，<br /><br />&nbsp;&nbsp;&nbsp;&nbsp;免三叉沽灶户一百六十五户其年丝料、包银。四年，以秋旱霜灾，减大名等路税<br /><br />&nbsp;&nbsp;&nbsp;&nbsp;粮。至元三年，以东平等处蚕灾，减其丝料。五年，以益都等路禾损，蠲其差税。<br /><br />&nbsp;&nbsp;&nbsp;&nbsp;六年，以济南、益都、怀孟、德州、淄莱、博州、曹州、真定、顺德、河间、济<br /><br />&nbsp;&nbsp;&nbsp;&nbsp;州、东平、恩州、南京等处桑蚕灾伤，量免丝料。七年，南京、河南蝗旱，减差<br /><br />&nbsp;&nbsp;&nbsp;&nbsp;徭十分之六。十九年，减京师民户科差之半。二十年，以水旱相仍，免江南税粮<br /><br />&nbsp;&nbsp;&nbsp;&nbsp;十分之二。二十四年，免北京饥民差税。是年，扬州及浙西水，其地税在扬州者<br /><br />&nbsp;&nbsp;&nbsp;&nbsp;全免，浙西减二分。二十五年，南安等处被寇兵者，税粮免征。二十六年，绍兴<br /><br />&nbsp;&nbsp;&nbsp;&nbsp;路水，免地税十之三。是年六月，以禾稼不收，免辽阳差税。二十七年，大都、<br /><br />&nbsp;&nbsp;&nbsp;&nbsp;辽阳被灾，免其包银、俸钞。是年六月，以霖雨免河间等路丝料之半。十月，以<br /><br />&nbsp;&nbsp;&nbsp;&nbsp;兴、松二州霜，免其地税。二十八年，辽阳被灾者，税粮皆免征，其余量征其半。<br /><br />&nbsp;&nbsp;&nbsp;&nbsp;是年五月，以太原去岁不登，杭州被水，其太原丁地税粮、杭州地税并除之。九<br /><br />&nbsp;&nbsp;&nbsp;&nbsp;月，又免州路所负岁粮。二十九年，以北京地震，量减岁课。是年，以大都去岁<br /><br />&nbsp;&nbsp;&nbsp;&nbsp;不登，流移者众，免其税粮及包银、俸钞。元贞元年，以供给繁重及水伤禾稼，<br /><br />&nbsp;&nbsp;&nbsp;&nbsp;免咸平府边民差税。大德三年，以旱蝗，除扬州、淮安两路税粮。五年，各路被<br /><br />&nbsp;&nbsp;&nbsp;&nbsp;灾重者，其差税并除之。六年，免大都、平滦差税。七年，以内郡饥，荆湖、川<br /><br />&nbsp;&nbsp;&nbsp;&nbsp;蜀供给军饷，其差税减免各有差。八年，以平阳、太原地震，免差税三年。至大<br /><br />&nbsp;&nbsp;&nbsp;&nbsp;元年，以江南、江北水旱民饥，其科差、夏税并免之。二年，以腹里、江淮被灾，<br /><br />&nbsp;&nbsp;&nbsp;&nbsp;其科差、夏税亦并免之。皇庆二年，免益都饥民贷粮。延v二年，河南、归德、<br /><br />&nbsp;&nbsp;&nbsp;&nbsp;南阳、徐、邳、陈、蔡、许州、荆门、襄阳等处水，三年，肃州等处连岁被灾，<br /><br />&nbsp;&nbsp;&nbsp;&nbsp;皆免其民户税粮。天历元年，陕西霜旱，免其科差一年；盐官州海潮，免其秋粮<br /><br />&nbsp;&nbsp;&nbsp;&nbsp;夏税。是年十二月，诏经寇盗剽掠州县，免差税一年。二年，以关陕旱，免差税<br /><br />&nbsp;&nbsp;&nbsp;&nbsp;三年。至顺元年，以河南、怀庆旱，其门摊课程及逋欠差税皆免征。<br /><br />&nbsp;&nbsp;&nbsp;&nbsp;鳏寡孤独赈贷之制：世祖中统元年，首诏天下，鳏寡孤独废疾不能自存之人，<br /><br />&nbsp;&nbsp;&nbsp;&nbsp;天民之无告者也，命所在官司，以粮赡之。至元元年，又诏病者给药，贫者给粮。<br /><br />&nbsp;&nbsp;&nbsp;&nbsp;八年，令各路设济众院以居处之，于粮之外，复给以薪。十年，以官吏破除入己，<br /><br />&nbsp;&nbsp;&nbsp;&nbsp;凡粮薪并敕于公厅给散。十九年，各路立养济院一所，仍委宪司点治。二十年，<br /><br />&nbsp;&nbsp;&nbsp;&nbsp;给京师南城孤老衣粮房舍。二十八年，给寡妇冬夏衣。二十九年，给贫子柴薪，<br /><br />&nbsp;&nbsp;&nbsp;&nbsp;日五斤。三十一年，特赐米绢。元贞二年，诏各处孤老，凡遇宽恩，人给布帛各<br /><br />&nbsp;&nbsp;&nbsp;&nbsp;一。大德三年，诏遇天寿节，人给中统钞二贯，永为定例。六年，给死者棺木钱。<br /><br />&nbsp;&nbsp;&nbsp;&nbsp;水旱疫疠赈贷之制：中统元年，平阳旱，遣使赈之。二年，迁曳捏即地贫民<br /><br />&nbsp;&nbsp;&nbsp;&nbsp;就食河南、平阳、太原。三年，济南饥，以粮三万石赈之。是年七月，以课银一<br /><br />&nbsp;&nbsp;&nbsp;&nbsp;百五十锭济甘州贫民。四年，以钱粮币帛赈东平济河贫民，钞四千锭赈诸王只必<br /><br />&nbsp;&nbsp;&nbsp;&nbsp;帖木儿部贫民。至元二年，以钞百锭赈阔阔出所部军。五年，益都民饥，验口赈<br /><br />&nbsp;&nbsp;&nbsp;&nbsp;之。六年，东平、河间一十五处饥，亦验口赈之。八年，以粮赈西京路急递铺兵<br /><br />&nbsp;&nbsp;&nbsp;&nbsp;卒。十二年，濮州等处饥，贷粮五千石。十六年，以江南所运糯米不堪用者赈贫<br /><br />&nbsp;&nbsp;&nbsp;&nbsp;民。十九年，真定饥，赈粮两月。二十年，以帛千匹、钞三百锭，赈水达达地贫<br /><br />&nbsp;&nbsp;&nbsp;&nbsp;民。二十三年，大都属郡六处饥，赈粮三月。二十四年，斡端民饥，赈钞万锭。<br /><br />&nbsp;&nbsp;&nbsp;&nbsp;是年四月，以陈米给贫民。七月，以粮给诸王阿只吉部贫民，大口二斗，小口一<br /><br />&nbsp;&nbsp;&nbsp;&nbsp;斗。二十六年，京兆旱，以粮三万石赈之。是年，又赈左右翼屯田蛮军及月儿鲁<br /><br />&nbsp;&nbsp;&nbsp;&nbsp;部贫民粮，各三月。二十七年，大都民饥，减直粜粮五万石。二十八年，以去岁<br /><br />&nbsp;&nbsp;&nbsp;&nbsp;陨霜害稼，赈宿卫士怯怜口粮二月，以饥赈徽州、溧阳等路民粮三月。三十一年，<br /><br />&nbsp;&nbsp;&nbsp;&nbsp;复赈宿卫士怯怜口粮三月。元贞元年，诸王阿难答部民饥，赈粮二万石。是年六<br /><br />&nbsp;&nbsp;&nbsp;&nbsp;月，以粮一千三百石赈隆兴府饥民，二千石赈千户灭秃等军。七月，以辽阳民饥，<br /><br />&nbsp;&nbsp;&nbsp;&nbsp;赈粮二月。大德元年，以饥赈辽阳、水达达等户粮五千石，公主囊加真位粮二千<br /><br />&nbsp;&nbsp;&nbsp;&nbsp;石。是年，临江、扬州等路亦饥，赈粮有差；腹里并江南灾伤之地赈粮三月。二<br /><br />&nbsp;&nbsp;&nbsp;&nbsp;年，赈龙兴、临江两路饥民，又赈金复州屯田军粮二月。四年，鄂州等处民饥，<br /><br />&nbsp;&nbsp;&nbsp;&nbsp;发湖广省粮十万石赈之。七年，以钞万锭赈归德饥民。九年，澧阳县火，赈粮二<br /><br />&nbsp;&nbsp;&nbsp;&nbsp;月。十一年，以饥赈安州高阳等县粮五千石，t州谷一万石，奉符等处钞二千<br /><br />&nbsp;&nbsp;&nbsp;&nbsp;锭，两浙、江东等处钞三万余锭、粮二十万余石。又劝率富户赈粜粮一百四十余<br /><br />&nbsp;&nbsp;&nbsp;&nbsp;万石，凡施米者，验其数之多寡，而授以院务等官。是年，又以钞一十四万七千<br /><br />&nbsp;&nbsp;&nbsp;&nbsp;余锭、盐引五千道、粮三十万石，赈绍兴、庆元、台州三路饥民。皇庆元年，宁<br /><br />&nbsp;&nbsp;&nbsp;&nbsp;国饥，赈粮两月。自延v之后，腹里、江南饥民岁加赈恤，其所赈或以粮，或以<br /><br />&nbsp;&nbsp;&nbsp;&nbsp;盐引，或以钞。<br /><br />&nbsp;&nbsp;&nbsp;&nbsp;京师赈粜之制：至元二十二年始行。其法于京城南城设铺各三所，分遣官吏，<br /><br />&nbsp;&nbsp;&nbsp;&nbsp;发海运之粮，减其市直以赈粜焉。凡白米每石减钞五两，南粳米减钞三两，岁以<br /><br />&nbsp;&nbsp;&nbsp;&nbsp;为常。成宗元贞元年，以京师米贵，益广世祖之制，设肆三十所，发粮七万余石<br /><br />&nbsp;&nbsp;&nbsp;&nbsp;粜之，白粳米每石中统钞一十五两，白米每石一十二两，糙米每石六两五钱。二<br /><br />&nbsp;&nbsp;&nbsp;&nbsp;年，减米肆为一十所，其每年所粜，多至四十余万石，少亦不下二十余万石。至<br /><br />&nbsp;&nbsp;&nbsp;&nbsp;大元年，增两城米肆为一十五所，每肆日粜米一百石。四年，增所粜米价为中统<br /><br />&nbsp;&nbsp;&nbsp;&nbsp;钞二十五贯。自是每年所粜，率五十余万石。泰定二年，减米价为二十贯。致和<br /><br />&nbsp;&nbsp;&nbsp;&nbsp;元年，又减为一十五贯云。赈粜粮之外，复有红帖粮。红帖粮者，成宗大德五年<br /><br />&nbsp;&nbsp;&nbsp;&nbsp;始行。初，赈粜粮多为豪强嗜利之徒，用计巧取，弗能周及贫民。于是令有司籍<br /><br />&nbsp;&nbsp;&nbsp;&nbsp;两京贫乏户口之数，置半印号簿文贴，各书其姓名口数，逐月封贴以给。大口三<br /><br />&nbsp;&nbsp;&nbsp;&nbsp;斗，小口半之。其价视赈粜之直，三分常减其一，与赈粜并行。每年拨米总二十<br /><br />&nbsp;&nbsp;&nbsp;&nbsp;万四千九百余石，闰月不与焉。其爱民之仁，于此亦可见矣。<br /><br />&nbsp;&nbsp;&nbsp;&nbsp;入粟补官之制：元初未尝举行。天历三年，内外郡县亢旱为灾，于是用太师<br /><br />&nbsp;&nbsp;&nbsp;&nbsp;答剌罕等言，举而行之。凡江南、陕西、河南等处定为三等，令其富实民户依例<br /><br />&nbsp;&nbsp;&nbsp;&nbsp;出米，无米者折纳价钞。陕西每石八十两，河南并腹里每石六十两，江南三省每<br /><br />&nbsp;&nbsp;&nbsp;&nbsp;石四十两，实授茶盐流官，如不仕让封父母者听。钱谷官考满，依例升转。陕西<br /><br />&nbsp;&nbsp;&nbsp;&nbsp;省：一千五百石之上，从七品；一千石之上，正八品；五百石之上，从八品；三<br /><br />&nbsp;&nbsp;&nbsp;&nbsp;百石之上，正九品；二百石之上，从九品；一百石之上，上等钱谷官；八十石之<br /><br />&nbsp;&nbsp;&nbsp;&nbsp;上，中等钱谷官；五十石之上，下等钱谷官；三十石之上，旌表门闾。河南并腹<br /><br />&nbsp;&nbsp;&nbsp;&nbsp;里：二千石之上，从七品；一千五百石之上，正八品；一千石之上，从八品；五<br /><br />&nbsp;&nbsp;&nbsp;&nbsp;百石之上，正九品；三百石之上，从九品；二百石之上，上等钱谷官；一百五十<br /><br />&nbsp;&nbsp;&nbsp;&nbsp;石之上，中等钱谷官；一百石之上，下等钱谷官。江南三省：一万石之上，正七<br /><br />&nbsp;&nbsp;&nbsp;&nbsp;品；五千石之上，从七品；三千石之上，正八品；二千石之上，从八品；一千石<br /><br />&nbsp;&nbsp;&nbsp;&nbsp;之上，正九品；五百石之上，从九品；三百石之上，上等钱谷官；二百五十石之<br /><br />&nbsp;&nbsp;&nbsp;&nbsp;上，中等钱谷官；二百石之上，下等钱谷官。先已入粟，遥授虚名，今再入粟者，<br /><br />&nbsp;&nbsp;&nbsp;&nbsp;验其粮数，照依资品，实授茶盐流官。陕西：一千石之上，从七品；六百六十石<br /><br />&nbsp;&nbsp;&nbsp;&nbsp;之上，正八品；三百三十石之上，从八品；二百石之上，正九品；一百三十石之<br /><br />&nbsp;&nbsp;&nbsp;&nbsp;上，从九品。河南并腹里：一千三百三十石之上，从七品；一千石之上，正八品；<br /><br />&nbsp;&nbsp;&nbsp;&nbsp;六百六十石之上，从八品；三百三十石之上，正九品；二百石之上，从九品。江<br /><br />&nbsp;&nbsp;&nbsp;&nbsp;南三省：六千六百六十石之上，正七品；三千三百三十石之上，从七品；二千石<br /><br />&nbsp;&nbsp;&nbsp;&nbsp;之上，正八品；一千三百三十石之上，从八品；六百六十石之上，正九品；三百<br /><br />&nbsp;&nbsp;&nbsp;&nbsp;三十石之上，从九品。先已入粟，实授茶盐流官，今再入粟者，验其粮数，加等<br /><br />&nbsp;&nbsp;&nbsp;&nbsp;升除。陕西：七百五十石之上，五百石之上，二百五十石之上，一百五十石之上，<br /><br />&nbsp;&nbsp;&nbsp;&nbsp;一百石之上。河南并腹里：一千石之上，七百五十石之上，五百石之上，二百五<br /><br />&nbsp;&nbsp;&nbsp;&nbsp;十石之上，一百五十石之上。僧道入粟：三百石之上，赐六字师号，都省给之；<br /><br />&nbsp;&nbsp;&nbsp;&nbsp;二百石之上，四字师号，一百石之上，二字师号，礼部给之。四川省富实民户，<br /><br />&nbsp;&nbsp;&nbsp;&nbsp;有能入粟赴江陵者，依河南省补官例行之。夫入粟补官，虽非先王之政，然荒札<br /><br />&nbsp;&nbsp;&nbsp;&nbsp;之余，民赖其助者多矣，故特识于篇末而不敢略云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,955142);">加入书签</a><a
                        href="955099.html">上一页</a>&larr;<a href="index.html">返回列表</a>&rarr;<a
                            href="955190.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "955099.html"; var next_page = "955190.html"; var index_page = "index.html"; var sortid = "9"; var article_id = "14699"; var chapter_id = "955142"; var articlename = "元史"; var chaptername = " 卷九十六 志第四十五上"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>