<!DOCTYPE html>
<html>
<head>
<meta charset="gbk" />
<title>元史- 卷二百 列传第八十七-在线阅读-哈西文学网</title>
<meta name="keywords" content="宋濂，元史， 卷二百 列传第八十七全文， 卷二百 列传第八十七在线阅读 哈西文学网" />
<meta name="description" content="哈西文学网提供宋濂的元史  卷二百 列传第八十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961439.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961439.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百 列传第八十七</h1>
            <div class="link xb">
                <a href="961419.html">上一页</a>&larr;<a href="index.html">返回列表</a>&rarr;<a
                    href="1622384.html">下一页</a></div>			
            <div id="BookText">&nbsp;&nbsp;&nbsp;&nbsp;◎列女一<br /><br />&nbsp;&nbsp;&nbsp;&nbsp;古者女子之居室也，必有傅姆师保为陈诗书图史以训之。凡左右佩服之仪，<br /><br />&nbsp;&nbsp;&nbsp;&nbsp;内外授受之别，与所以事父母舅姑之道，盖无所不备也。而又有天子之后妃，诸<br /><br />&nbsp;&nbsp;&nbsp;&nbsp;侯之夫人，躬行于上，以率化之。则其居安而有淑顺之称，临变而有贞特之操者，<br /><br />&nbsp;&nbsp;&nbsp;&nbsp;夫岂偶然哉。后世此道既废，女生而处闺闼之中，溺情爱之私，耳不聆箴史之言，<br /><br />&nbsp;&nbsp;&nbsp;&nbsp;目不睹防范之具，由是动逾礼则，而往往自放于邪僻矣。苟于是时而有能以懿节<br /><br />&nbsp;&nbsp;&nbsp;&nbsp;自著者焉，非其生质之美，则亦岂易致哉。史氏之书，所以必录而弗敢略也。<br /><br />&nbsp;&nbsp;&nbsp;&nbsp;元受命百余年，女妇之能以行闻于朝者多矣，不能尽书，采其尤卓异者，具<br /><br />&nbsp;&nbsp;&nbsp;&nbsp;载于篇。其间有不忍夫死，感慨自杀以从之者，虽或失于过中，然较于苟生受辱<br /><br />&nbsp;&nbsp;&nbsp;&nbsp;与更适而不知愧者，有间矣。故特著之，以示劝励之义云。<br /><br />&nbsp;&nbsp;&nbsp;&nbsp;崔氏，周术忽妻也。丁亥岁，从术忽官平阳。金将来攻城，克之，下令官属<br /><br />&nbsp;&nbsp;&nbsp;&nbsp;妻子敢匿者死。时术忽以使事在上党，崔氏急即抱幼子祯以诡计自言于将，将信<br /><br />&nbsp;&nbsp;&nbsp;&nbsp;之，使军吏书其臂出之。崔氏曰：“妇人臂使人执而书，非礼也。”以金赂吏，<br /><br />&nbsp;&nbsp;&nbsp;&nbsp;使书之纸。吏曰：“吾知汝诚贤妇，然令不敢违。”命崔自揎袖，吏悬笔而书焉。<br /><br />&nbsp;&nbsp;&nbsp;&nbsp;既出，有言其诈者，将怒，命追之。崔与祯伏土窖三日，得免，既与术忽会。未<br /><br />&nbsp;&nbsp;&nbsp;&nbsp;几，术忽以病亡，崔年二十九，即大恸柩前，誓不更嫁，斥去丽饰，服皂布弊衣，<br /><br />&nbsp;&nbsp;&nbsp;&nbsp;放散婢仆，躬自纺绩，悉以资产遗亲旧。有权贵使人讽求娶，辄自爬毁其面不欲<br /><br />&nbsp;&nbsp;&nbsp;&nbsp;生。四十年未尝妄言笑，预吉会。治家教子有法，人比古烈妇云。<br /><br />&nbsp;&nbsp;&nbsp;&nbsp;周氏，平滦石城人。年十六适李伯通，生一子，名易。金末，伯通监丰润县，<br /><br />&nbsp;&nbsp;&nbsp;&nbsp;国兵攻之，城破，不知所终。周氏与易被虏，谓偕行者曰：“人苟爱其生，万一<br /><br />&nbsp;&nbsp;&nbsp;&nbsp;受辱，不如死也。”即自投于堑。主者怒，拔佩刀三刃其体而去，得不死。遂携<br /><br />&nbsp;&nbsp;&nbsp;&nbsp;易而逃，间关至汴，绩以自给，教易读书有成。<br /><br />&nbsp;&nbsp;&nbsp;&nbsp;杨氏，东平须城人。夫郭三，从军襄阳，杨氏留事舅姑，以孝闻。至元六年，<br /><br />&nbsp;&nbsp;&nbsp;&nbsp;夫死戍所，母欲夺嫁之，杨氏号痛自誓，乃已。久之，夫骨还，舅曰：“新妇年<br /><br />&nbsp;&nbsp;&nbsp;&nbsp;少，终必他适，可令吾子鳏处地下耶！”将求里人亡女骨合瘗之。杨氏闻，益悲，<br /><br />&nbsp;&nbsp;&nbsp;&nbsp;不食五日，自经死，遂与夫共葬焉。<br /><br />&nbsp;&nbsp;&nbsp;&nbsp;胡烈妇，渤海刘平妻也。至元七年，平当戍枣阳，车载其家以行。夜宿沙河<br /><br />&nbsp;&nbsp;&nbsp;&nbsp;傍，有虎至，衔平去。胡觉起追及之，持虎足，顾呼车中儿，取刀杀虎，虎死，<br /><br />&nbsp;&nbsp;&nbsp;&nbsp;扶平还至季阳城求医，以伤卒。县官言状，命恤其母子，仍旌异之。<br /><br />&nbsp;&nbsp;&nbsp;&nbsp;至大间，建德王氏女，父出耘舍傍，遇豹，为所噬，曳之升山。父大呼，女<br /><br />&nbsp;&nbsp;&nbsp;&nbsp;识父声，惊趋救，以父所弃锄击豹脑，杀之，父乃得生。<br /><br />&nbsp;&nbsp;&nbsp;&nbsp;阚文兴妻王氏，名丑丑，建康人也。文兴从军漳州，为其万户府知事，王氏<br /><br />&nbsp;&nbsp;&nbsp;&nbsp;与俱行。至元十七年，陈吊眼作乱，攻漳州，文兴率兵与战，死之。王氏被掠，<br /><br />&nbsp;&nbsp;&nbsp;&nbsp;义不受辱，乃绐贼曰：“俟吾葬夫，即汝从也。”贼许之，遂脱，得负尸还，积<br /><br />&nbsp;&nbsp;&nbsp;&nbsp;薪焚之。火既炽，即自投火中死。至顺三年，事闻，赠文兴侯爵，谥曰英烈；王<br /><br />&nbsp;&nbsp;&nbsp;&nbsp;氏曰贞烈夫人。有司为立庙祀之，号“双节”云。<br /><br />&nbsp;&nbsp;&nbsp;&nbsp;郎氏，湖州安吉人，宋进士朱甲妻也。朱尝仕浙东，以郎氏从。至元间，朱<br /><br />&nbsp;&nbsp;&nbsp;&nbsp;殁，郎氏护丧还至玉山里，留居避盗。势家柳氏欲强聘之，郎誓不从，夜弃装奉<br /><br />&nbsp;&nbsp;&nbsp;&nbsp;柩遁。柳邀之中道，复死拒，得免。家居，养姑甚谨。姑尝病，郎祷天，l股肉<br /><br />&nbsp;&nbsp;&nbsp;&nbsp;进啖而愈。后姑丧，以哀闻。大德十一年，旌美之。<br /><br />&nbsp;&nbsp;&nbsp;&nbsp;又有东平郑氏、大宁杜氏、安西杨氏，并少寡守志，割体肉疗姑病。<br /><br />&nbsp;&nbsp;&nbsp;&nbsp;秦氏二女，河南宜阳人，逸其名。父尝有危疾，医云不可攻。姊闭户默祷，<br /><br />&nbsp;&nbsp;&nbsp;&nbsp;凿己脑和药进饮，遂愈。父后复病欲绝，妹l股肉置粥中，父小啜即苏。<br /><br />&nbsp;&nbsp;&nbsp;&nbsp;孙氏女，河间人。父病癞十年，女祷于天，求以身代，且吮其脓血，旬月而<br /><br />&nbsp;&nbsp;&nbsp;&nbsp;愈。<br /><br />&nbsp;&nbsp;&nbsp;&nbsp;许氏女，安丰人。父疾，割股啖之乃痊。<br /><br />&nbsp;&nbsp;&nbsp;&nbsp;张氏女，庐州人，嫁为高妻。母病目丧明，张氏归省，抱母泣，以舌舐之，<br /><br />&nbsp;&nbsp;&nbsp;&nbsp;目忽能视。<br /><br />&nbsp;&nbsp;&nbsp;&nbsp;州县各以状闻，褒表之。<br /><br />&nbsp;&nbsp;&nbsp;&nbsp;焦氏，泾阳袁天v妻也。天v祖、父始皆从军役，祖母杨氏、母焦氏并家居<br /><br />&nbsp;&nbsp;&nbsp;&nbsp;守志。至元二十三年，天v复从征死甘州，妻焦氏年少，宗族欲改嫁之。焦氏哭<br /><br />&nbsp;&nbsp;&nbsp;&nbsp;且言曰：“袁氏不幸三世早寡，自祖姑以来，皆守节义，岂可至吾而遂废乎！吾<br /><br />&nbsp;&nbsp;&nbsp;&nbsp;生为袁氏妇，死则葬袁氏土尔，终不能改容事他人也。”众不敢复言。<br /><br />&nbsp;&nbsp;&nbsp;&nbsp;周氏，泽州人，嫁为安西张兴祖妻。年二十四，兴祖殁，舅姑欲使再适，周<br /><br />&nbsp;&nbsp;&nbsp;&nbsp;氏弗从，曰：“妾家祖、父皆早世，妾祖母、妾母并以贞操闻，妾或中道易节，<br /><br />&nbsp;&nbsp;&nbsp;&nbsp;是忘故夫而辱先人也。夫忘故夫不义，辱先人不孝，不孝不义，妾不为也。”遂<br /><br />&nbsp;&nbsp;&nbsp;&nbsp;居嫠三十年，奉舅姑，生事死葬无违礼。其父与外祖皆无后，葬祭之礼亦周氏主<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;有司以闻，并赐旌异。<br /><br />&nbsp;&nbsp;&nbsp;&nbsp;赵孝妇，德安应城人。早寡，事姑孝。家贫，佣织于人，得美食必持归奉姑，<br /><br />&nbsp;&nbsp;&nbsp;&nbsp;自啖粗粝不厌。尝念姑老，一旦有不讳，无由得棺，乃以次子鬻富家，得钱百缗，<br /><br />&nbsp;&nbsp;&nbsp;&nbsp;买杉木治之。棺成，置于家。南邻失火，时南风烈甚，火势及孝妇家，孝妇亟扶<br /><br />&nbsp;&nbsp;&nbsp;&nbsp;姑出避，而棺重不可移，乃抚膺大哭曰：“吾为姑卖儿得棺，无能为我救之者，<br /><br />&nbsp;&nbsp;&nbsp;&nbsp;苦莫大焉！”言毕，风转而北，孝妇家得不焚，人以为孝感所致。<br /><br />&nbsp;&nbsp;&nbsp;&nbsp;霍氏二妇尹氏、杨氏，夫家郑州人。至元间，尹氏夫耀卿殁，姑命其更嫁，<br /><br />&nbsp;&nbsp;&nbsp;&nbsp;尹氏曰：“妇之行一节而已，再嫁而失节，妾不忍为也。”姑曰：“世之妇皆然，<br /><br />&nbsp;&nbsp;&nbsp;&nbsp;人未尝以为非，汝独何耻之有？”尹氏曰；“人之志不同，妾知守妾志尔。”姑<br /><br />&nbsp;&nbsp;&nbsp;&nbsp;不能强。杨氏夫显卿继殁，虑姑欲其嫁，即先白姑曰：“妾闻娣姒犹兄弟也，宜<br /><br />&nbsp;&nbsp;&nbsp;&nbsp;相好焉。今姒既留，妾可独去乎，愿与共修妇道，以终事吾姑。”姑曰：“汝果<br /><br />&nbsp;&nbsp;&nbsp;&nbsp;能若是，吾何言哉！”于是同处二十余年，以节孝闻。<br /><br />&nbsp;&nbsp;&nbsp;&nbsp;又有州任氏、乾州田氏，皆一家一妇，俱少寡誓不他适，戮力蚕桑，以养<br /><br />&nbsp;&nbsp;&nbsp;&nbsp;舅姑。<br /><br />&nbsp;&nbsp;&nbsp;&nbsp;事闻，并命褒表。<br /><br />&nbsp;&nbsp;&nbsp;&nbsp;王德政妻郭氏，大名人。少孤，事母张氏孝谨，以女仪闻于乡。及笄，富贵<br /><br />&nbsp;&nbsp;&nbsp;&nbsp;家慕之，争求聘，张氏不许。时德政教授里中，年四十余，貌甚古陋，张氏以贫<br /><br />&nbsp;&nbsp;&nbsp;&nbsp;不能教二子，欲纳德政为婿，使教之。宗族皆不然，郭氏慨然愿顺母志。既婚，<br /><br />&nbsp;&nbsp;&nbsp;&nbsp;与德政相敬如宾，嘱教二弟有成。未几德政卒，郭氏年方二十余，励节自守，甚<br /><br />&nbsp;&nbsp;&nbsp;&nbsp;有贞名。大德间表其家。<br /><br />&nbsp;&nbsp;&nbsp;&nbsp;只鲁花真，蒙古氏。年二十六，夫忽都病卒，誓不再醮，孝养舅姑。逾二十<br /><br />&nbsp;&nbsp;&nbsp;&nbsp;五年，舅姑殁，尘衣垢面，庐于墓终身。至元间旌之。<br /><br />&nbsp;&nbsp;&nbsp;&nbsp;其后，又有翼城宋仲荣妻梁氏，舅殁，负土为坟；怀孟何氏、大名赵氏，并<br /><br />&nbsp;&nbsp;&nbsp;&nbsp;以夫殁守志，养舅姑以寿终，亲负土筑其坟，高三丈余。<br /><br />&nbsp;&nbsp;&nbsp;&nbsp;段氏，隆兴霍荣妻也。荣无子，尝乞人为养子。荣卒，段氏年二十六，养舅<br /><br />&nbsp;&nbsp;&nbsp;&nbsp;姑以孝称。舅姑殁，荣诸父仲汶贪其产，谓段曰：“汝子假子也，可令归宗。汝<br /><br />&nbsp;&nbsp;&nbsp;&nbsp;无子，宜改适，霍氏业汝无预焉。”段曰：“家资不可计，但再醮非义，尚容妾<br /><br />&nbsp;&nbsp;&nbsp;&nbsp;思之。”即退入寝室，引针刺面，墨渍之，誓死不贰。大德二年，府上状中书，<br /><br />&nbsp;&nbsp;&nbsp;&nbsp;给羊酒币帛，仍命旌门，复役如制。<br /><br />&nbsp;&nbsp;&nbsp;&nbsp;又有兴和吴氏，自刺其面；成纪谢思明妻赵氏，自髡其发；冀宁田济川妻武<br /><br />&nbsp;&nbsp;&nbsp;&nbsp;氏、溧水曹子英妻尤氏，啮指滴血，并誓不更嫁。各以有司为请旌之。<br /><br />&nbsp;&nbsp;&nbsp;&nbsp;朱虎妻茅氏，崇明人。大德间，虎官都水监，坐罪籍其家，吏录送茅氏及二<br /><br />&nbsp;&nbsp;&nbsp;&nbsp;子赴京师。太医提点师甲乞归家，欲妻之。茅氏誓死不从，母子三人以裾相结连，<br /><br />&nbsp;&nbsp;&nbsp;&nbsp;昼夜倚抱号哭，形貌销毁。师知不可夺，释之。茅氏托居永明尼寺，忧愤不食卒。<br /><br />&nbsp;&nbsp;&nbsp;&nbsp;闻氏，绍兴俞新之妻也。大德四年，新之殁，闻氏年尚少，父母虑其不能守，<br /><br />&nbsp;&nbsp;&nbsp;&nbsp;欲更嫁之。闻氏哭曰：“一身二夫，烈妇所耻。妾可无生，可无耻乎！且姑老子<br /><br />&nbsp;&nbsp;&nbsp;&nbsp;幼，妾去当令谁视也？”即断发自誓。父知其志笃，乃不忍强。姑久病风，且失<br /><br />&nbsp;&nbsp;&nbsp;&nbsp;明，闻氏手涤溷秽不怠，时漱口上堂舐其目，目为复明。及姑卒，家贫，无资佣<br /><br />&nbsp;&nbsp;&nbsp;&nbsp;工，与子亲负土葬之，朝夕悲号，闻者惨恻。乡里嘉其孝，为之语曰：“欲学孝<br /><br />&nbsp;&nbsp;&nbsp;&nbsp;妇，当问俞母。”<br /><br />&nbsp;&nbsp;&nbsp;&nbsp;又有刘氏，渤海李伍妻也。少寡，父母使再醮，不从。舅患疽，刘祷于天，<br /><br />&nbsp;&nbsp;&nbsp;&nbsp;数日溃，吮其血，乃愈。既而亲挽小车，载舅诣岳祠以答神贶。<br /><br />&nbsp;&nbsp;&nbsp;&nbsp;马英，河内人，性孝友。父丧哀毁，二兄继殁，英独事母甚谨，又奉二寡嫂<br /><br />&nbsp;&nbsp;&nbsp;&nbsp;与居，使得保全嫠节。及丧母，卜地葬诸丧，亲负土为四坟，手植松柏，庐墓侧<br /><br />&nbsp;&nbsp;&nbsp;&nbsp;终身。<br /><br />&nbsp;&nbsp;&nbsp;&nbsp;赵氏女名玉儿，冠州人。尝许为李氏妇，未婚夫死，遂誓不嫁，以养父母。<br /><br />&nbsp;&nbsp;&nbsp;&nbsp;父母殁，负土为坟，乡里称孝焉。<br /><br />&nbsp;&nbsp;&nbsp;&nbsp;冯氏，名淑安，字静君，大名宦家女，山阴县尹山东李如忠继室也。如忠初<br /><br />&nbsp;&nbsp;&nbsp;&nbsp;娶蒙古氏，生子任，数岁而卒。大德五年，如忠病笃，谓冯曰：“吾已矣，其奈<br /><br />&nbsp;&nbsp;&nbsp;&nbsp;汝何？”冯氏引刀断发，自誓不他适。如忠殁两月，遗腹生一子，名伏。李氏及<br /><br />&nbsp;&nbsp;&nbsp;&nbsp;蒙古氏之族在北，闻如忠殁于官，家多遗财，相率来山阴。冯氏方病，乘间尽取<br /><br />&nbsp;&nbsp;&nbsp;&nbsp;其赀及子任以去。冯不与较，一室萧然，唯余如忠及蒙古氏之柩而已。朝夕哭泣，<br /><br />&nbsp;&nbsp;&nbsp;&nbsp;邻里不忍闻。久之，鬻衣权厝二柩蕺山下，携其子庐墓侧。时年始二十二，羸形<br /><br />&nbsp;&nbsp;&nbsp;&nbsp;苦节，为女师以自给。父母来视之，怜其孤苦，欲使更事人，冯爪面流血，不肯<br /><br />&nbsp;&nbsp;&nbsp;&nbsp;从。居二十年，始护丧归葬汶上。齐鲁之人闻之，莫不叹息。<br /><br />&nbsp;&nbsp;&nbsp;&nbsp;李君进妻王氏，辽阳人。大德八年，君进病卒，卜葬，将发引，亲戚邻里咸<br /><br />&nbsp;&nbsp;&nbsp;&nbsp;会。王氏谓众曰：“夫妇死同穴，义也。吾得从良人逝，不亦可乎！”因抚棺大<br /><br />&nbsp;&nbsp;&nbsp;&nbsp;恸，呕血升许，即仆于地死。众为敛之，与夫连柩出葬，送者数百人，莫不洒泣。<br /><br />&nbsp;&nbsp;&nbsp;&nbsp;移剌氏，同知湖州路事耶律忽都不花妻也。夫殁，割耳自誓。既葬，庐墓侧，<br /><br />&nbsp;&nbsp;&nbsp;&nbsp;悲号不食死。<br /><br />&nbsp;&nbsp;&nbsp;&nbsp;赵氏名哇儿，大宁人。年二十，夫萧氏病剧，谓哇儿曰：“我死，汝年少，<br /><br />&nbsp;&nbsp;&nbsp;&nbsp;若之何？”哇儿曰：“君幸自宽，脱有不可讳，妾不独生，必从君地下。”遂命<br /><br />&nbsp;&nbsp;&nbsp;&nbsp;匠制巨棺。夫殁，即自经死，家人同棺敛葬焉。<br /><br />&nbsp;&nbsp;&nbsp;&nbsp;又有雷州朱克彬妻周氏，大都费岩妻王氏、买哥妻耶律氏，曹州郑腊儿妻康<br /><br />&nbsp;&nbsp;&nbsp;&nbsp;氏，陕州陈某妻别娥娥，大同宋坚童妻班氏、李安童妻胡氏，晋州刘恕妻赵氏，<br /><br />&nbsp;&nbsp;&nbsp;&nbsp;冀宁王思忠妻张氏，饶州刘楫妻赵氏，东平徐顺妻彭氏，大宁赵V儿妻安氏、陈<br /><br />&nbsp;&nbsp;&nbsp;&nbsp;恭妻张氏、武寿妻刘氏、宋敬先妻谢氏、撒里妻萧氏，古城魏贵妻周氏，任城郭<br /><br />&nbsp;&nbsp;&nbsp;&nbsp;灰儿妻赵氏，枣阳朱某妻丁氏，叶县王保子妻赵氏，兴州某氏妻魏氏，滦州裴某<br /><br />&nbsp;&nbsp;&nbsp;&nbsp;妻董贵哥，成都张保童妻郝氏，利州高塔必也妻白氏，河南杨某妻卢氏，蒙古氏<br /><br />&nbsp;&nbsp;&nbsp;&nbsp;太术妻阿不察、相兀孙妻脱脱真，并以早寡不忍独生，以死从夫者。<br /><br />&nbsp;&nbsp;&nbsp;&nbsp;事闻，悉命褒表，或赐钱赠谥云。<br /><br />&nbsp;&nbsp;&nbsp;&nbsp;朱淑信，山阴人。少寡，誓不再嫁。一女妙净，幼哭父双目并失明。及长，<br /><br />&nbsp;&nbsp;&nbsp;&nbsp;择偶者不至，家贫岁凶，母子相依，以苦节自厉。士人王士贵重其孝，乃求娶焉。<br /><br />&nbsp;&nbsp;&nbsp;&nbsp;葛妙真，宣城民家女。九岁，闻日者言，母年五十当死，妙真即悲忧祝天，<br /><br />&nbsp;&nbsp;&nbsp;&nbsp;誓不嫁，终身斋素，以延母年。母后年八十一卒。<br /><br />&nbsp;&nbsp;&nbsp;&nbsp;畏吾氏三女，家钱塘。诸兄远仕不归，母思之疾，三女欲慰母意，乃共断发<br /><br />&nbsp;&nbsp;&nbsp;&nbsp;誓天，终身不嫁以养母，同力侍护四十余年。母竟以寿终。<br /><br />&nbsp;&nbsp;&nbsp;&nbsp;事上，并赐旌异。<br /><br />&nbsp;&nbsp;&nbsp;&nbsp;王氏，燕人张买奴妻也。年十六，买奴官钱塘病殁，葬城西十里外。王氏每<br /><br />&nbsp;&nbsp;&nbsp;&nbsp;旦被发步往奠之，伏墓大恸欲绝，久而致疾。舅姑力止其行，乃已。服阕，舅姑<br /><br />&nbsp;&nbsp;&nbsp;&nbsp;谓之曰：“吾子已殁，新妇年尚少，宜自图终身计，毋徒淹吾家也。”王氏泣曰：<br /><br />&nbsp;&nbsp;&nbsp;&nbsp;“父母命妾奉箕帚于张氏，今夫不幸早逝，天也。此足岂可复履他人门乎！”固<br /><br />&nbsp;&nbsp;&nbsp;&nbsp;不从。茕居三十年，贞白无少玷。<br /><br />&nbsp;&nbsp;&nbsp;&nbsp;又有冯翊王义妻卢氏、睢阳刘泽妻解氏、东平杨三妻张氏，并守志有节。命<br /><br />&nbsp;&nbsp;&nbsp;&nbsp;旌其门。<br /><br />&nbsp;&nbsp;&nbsp;&nbsp;张义妇，济南邹平人，年十八归里人李伍。伍与从子零戍福宁、未几死戍所。<br /><br />&nbsp;&nbsp;&nbsp;&nbsp;张独家居，养舅姑甚至。父母舅姑病，凡四l股肉救不懈。及死，丧葬无遗礼。<br /><br />&nbsp;&nbsp;&nbsp;&nbsp;既而叹曰：“妾夫死数千里外，妾不能归骨以葬者，以舅姑父母在，无所仰故也。<br /><br />&nbsp;&nbsp;&nbsp;&nbsp;今不幸父母舅姑已死，而夫骨终暴弃远土，使无妾即已，妾在，敢爱死乎！”乃<br /><br />&nbsp;&nbsp;&nbsp;&nbsp;卧积冰上，誓曰：“天若许妾取夫骨，虽寒甚，当得不死。”逾月，竟不死。乡<br /><br />&nbsp;&nbsp;&nbsp;&nbsp;人异之，乃相率赠以钱，大书其事于衣以行。行四十日，至福宁，见零，问夫葬<br /><br />&nbsp;&nbsp;&nbsp;&nbsp;地，则榛莽四塞，不可识。张哀恸欲绝。夫忽降于童，言动无异其生时，告张死<br /><br />&nbsp;&nbsp;&nbsp;&nbsp;时事，甚悲，且指示骨所在处。张如其言发得之，持骨祝曰：“尔信妾夫耶？入<br /><br />&nbsp;&nbsp;&nbsp;&nbsp;口当如冰雪，黏如胶。”已而果然。官义之，上于大府，使零护丧还，给钱使葬，<br /><br />&nbsp;&nbsp;&nbsp;&nbsp;仍旌门，复其役。<br /><br />&nbsp;&nbsp;&nbsp;&nbsp;丁氏，新建郑伯文妻也。大德间，伯文病将殁，丁氏与诀曰：“妾自得侍巾<br /><br />&nbsp;&nbsp;&nbsp;&nbsp;栉，誓与偕老。君今不幸疾若是，脱有不讳，妾当从。但君父母已老，无他子妇<br /><br />&nbsp;&nbsp;&nbsp;&nbsp;侍养，妾苟复自亡，使君父母食不甘味，则君亦不瞑目矣。妾且忍死，以奉其余<br /><br />&nbsp;&nbsp;&nbsp;&nbsp;年，必不改事他人，以负君于冥冥也。”伯文卒，丁氏年二十七，居丧哀毁。服<br /><br />&nbsp;&nbsp;&nbsp;&nbsp;既除，父母屡议夺嫁之，丁氏每闻必恸哭曰：“妾所以不死者，非苟生有他志也，<br /><br />&nbsp;&nbsp;&nbsp;&nbsp;与良人约，将以事舅姑耳。今舅姑在堂固无恙，妾可弃去而不信于良人乎！”父<br /><br />&nbsp;&nbsp;&nbsp;&nbsp;遂止。舅姑尝病，丁氏夙夜护视，衣不解带。及死，丧葬尽礼。事上，表其门。<br /><br />&nbsp;&nbsp;&nbsp;&nbsp;白氏，太原人。夫慕释氏道，弃家为僧。白氏年二十，留养姑不去，服勤绩<br /><br />&nbsp;&nbsp;&nbsp;&nbsp;，以供租赋。夫一日还，迫使他适，白断发誓不从，夫不能夺，乃去。姑年九<br /><br />&nbsp;&nbsp;&nbsp;&nbsp;十卒，竭力营葬，画姑像祀之终身。<br /><br />&nbsp;&nbsp;&nbsp;&nbsp;赵美妻王氏，内黄人。至治元年，美溺水死，王氏誓守忠，舅姑念其年少无<br /><br />&nbsp;&nbsp;&nbsp;&nbsp;子，欲使更适人。王氏曰：“妇义无再醮，且舅姑在，妾可弃而去耶！”舅姑乃<br /><br />&nbsp;&nbsp;&nbsp;&nbsp;欲以族侄与继婚，王氏拒不从。舅姑迫之力，王氏知不免，即引绳自经死。<br /><br />&nbsp;&nbsp;&nbsp;&nbsp;李冬儿，甄城人，丁从信妻也。年二十三，从信殁，服阕，父母呼归问之，<br /><br />&nbsp;&nbsp;&nbsp;&nbsp;曰：“汝年少居孀，又无子，何以自立，吾为汝再择婿何如？”冬儿不从，诣从<br /><br />&nbsp;&nbsp;&nbsp;&nbsp;信冢哭，欲缢墓树上，家人防之，不果。日暮还从信家，夜二鼓，入室更新衣，<br /><br />&nbsp;&nbsp;&nbsp;&nbsp;自经死。<br /><br />&nbsp;&nbsp;&nbsp;&nbsp;李氏，滨州惠高儿妻也。年二十六，高儿殁，父欲夺归嫁之，李氏不从，自<br /><br />&nbsp;&nbsp;&nbsp;&nbsp;缢而死。<br /><br />&nbsp;&nbsp;&nbsp;&nbsp;脱脱尼，雍吉剌氏，有色，善女工。年二十六，夫哈剌不花卒。前妻有二子<br /><br />&nbsp;&nbsp;&nbsp;&nbsp;皆壮，无妇，欲以本俗制收继之，脱脱尼以死自誓。二子复百计求遂，脱脱尼恚<br /><br />&nbsp;&nbsp;&nbsp;&nbsp;且骂曰：“汝禽兽行，欲妻母耶，若死何面目见汝父地下？”二子惭惧谢罪，乃<br /><br />&nbsp;&nbsp;&nbsp;&nbsp;析业而居。三十年以贞操闻。<br /><br />&nbsp;&nbsp;&nbsp;&nbsp;王氏，成都李世安妻也。年十九，世安卒，夫弟世显欲收继之。王氏不从，<br /><br />&nbsp;&nbsp;&nbsp;&nbsp;引刃断发，复自割其耳，创甚。亲戚惊叹，为医疗百日乃愈。<br /><br />&nbsp;&nbsp;&nbsp;&nbsp;状上，并旌之。<br /><br />&nbsp;&nbsp;&nbsp;&nbsp;赵彬妻朱氏，名锦哥，洛阳人也。天历初，西兵掠河南，朱氏遇兵五人，被<br /><br />&nbsp;&nbsp;&nbsp;&nbsp;执，逼与乱。朱氏拒曰：“我良家妇，岂从汝贼耶！”兵怒，提曳棰楚之。朱氏<br /><br />&nbsp;&nbsp;&nbsp;&nbsp;度不能脱，即绐谓之曰：“汝幸释我，舍后井傍有瘗金，当发以遗汝。”兵信之，<br /><br />&nbsp;&nbsp;&nbsp;&nbsp;乃随其行。朱氏得近井，即抱三岁女踊身赴井中死。<br /><br />&nbsp;&nbsp;&nbsp;&nbsp;是岁，又有偃师王氏女名安哥，从父避兵邙山丁家洞。兵入，搜得之，见安<br /><br />&nbsp;&nbsp;&nbsp;&nbsp;哥色美，驱使出，欲污之。安哥不从，投涧死。<br /><br />&nbsp;&nbsp;&nbsp;&nbsp;有司言状，并表其庐。<br /><br />&nbsp;&nbsp;&nbsp;&nbsp;贵哥，蒙古氏，同知宣政院事罗五十三妻也。天历初，五十三得罪，贬海南，<br /><br />&nbsp;&nbsp;&nbsp;&nbsp;籍其家，诏以贵哥赐近侍卯罕。卯罕亲率车骑至其家迎之。贵哥度不能免，令婢<br /><br />&nbsp;&nbsp;&nbsp;&nbsp;仆以饮食延卯罕于厅事，如厩自经死。<br /><br />&nbsp;&nbsp;&nbsp;&nbsp;台叔龄妻刘氏，顺宁人也。粗知书，克修妇道。一日地震屋坏，压叔龄不能<br /><br />&nbsp;&nbsp;&nbsp;&nbsp;起，家复失火，叔龄母前救不得，欲就焚。叔龄望见，呼曰：“吾已不可得出，<br /><br />&nbsp;&nbsp;&nbsp;&nbsp;当亟救吾母。”刘谓夫妹曰：“汝救汝母，汝兄必死，吾不用复生矣。”即自投<br /><br />&nbsp;&nbsp;&nbsp;&nbsp;火中死。火灭，家人得二尸烬中，犹手相握不开。官嘉其烈，上于朝，命录付史<br /><br />&nbsp;&nbsp;&nbsp;&nbsp;臣。<br /><br />&nbsp;&nbsp;&nbsp;&nbsp;李智贞，建宁浦城人。父子明，无子。智贞七岁能读书。九岁母病，调护甚<br /><br />&nbsp;&nbsp;&nbsp;&nbsp;谨。及卒，哀恸欲绝，不茹荤三年，治女工供祭祀，及奉父甘旨不乏，乡里称为<br /><br />&nbsp;&nbsp;&nbsp;&nbsp;孝女。父尝许为郑全妻，未嫁，从父客邵武。邵武豪陈良悦其慧，强纳采求聘，<br /><br />&nbsp;&nbsp;&nbsp;&nbsp;智贞断发拒之，且数自求死，良不能夺，卒归全。事舅姑父母皆有道。泰定间，<br /><br />&nbsp;&nbsp;&nbsp;&nbsp;全病殁，智贞悲泣不食，数日而死。<br /><br />&nbsp;&nbsp;&nbsp;&nbsp;蔡三玉，龙溪陈端才妻也。盗起漳州，掠龙溪，父广瑞与端才各窜去，三玉<br /><br />&nbsp;&nbsp;&nbsp;&nbsp;独偕夫妹出避邻祠中。盗入，斫夫妹，见三玉美，不忍伤，与里妇欧氏同驱纳舟<br /><br />&nbsp;&nbsp;&nbsp;&nbsp;中。行至柳营江，迫妻之。三玉佯许诺，因起更衣，自投江水而死。越三日，尸<br /><br />&nbsp;&nbsp;&nbsp;&nbsp;流至广瑞舟侧，广瑞识为女，收敛之。欧氏脱归言状，有司高其操，为请表之。<br /><br />&nbsp;&nbsp;&nbsp;&nbsp;乃命旌门复役，仍给钱以葬。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961439);">加入书签</a><a
                        href="961419.html">上一页</a>&larr;<a href="index.html">返回列表</a>&rarr;<a
                            href="1622384.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961419.html"; var next_page = "1622384.html"; var index_page = "index.html"; var sortid = "9"; var article_id = "14699"; var chapter_id = "961439"; var articlename = "元史"; var chaptername = " 卷二百 列传第八十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>