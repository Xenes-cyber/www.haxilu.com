<!DOCTYPE html>
<html>
<head>
<meta charset="gbk" />
<title>元史- 卷十一 本纪第十一-在线阅读-哈西文学网</title>
<meta name="keywords" content="宋濂，元史， 卷十一 本纪第十一全文， 卷十一 本纪第十一在线阅读 哈西文学网" />
<meta name="description" content="哈西文学网提供宋濂的元史  卷十一 本纪第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/949502.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/949502.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 本纪第十一</h1>
            <div class="link xb">
                <a href="949460.html">上一页</a>&larr;<a href="index.html">返回列表</a>&rarr;<a
                    href="949537.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖八<br /><br />&nbsp;&nbsp;&nbsp;&nbsp;十七年春正月癸卯朔，高丽国王王Q遣其佥议中赞金方庆来贺，兼奉岁贡。<br /><br />&nbsp;&nbsp;&nbsp;&nbsp;丙午，命万户綦公直戍别失八里，赐钞一万二千五百锭。辛亥，磁州、永平县水，<br /><br />&nbsp;&nbsp;&nbsp;&nbsp;给钞贷之。丙辰，立迁转官员法：凡无过者授见阙，物故及过犯者选人补之，满<br /><br />&nbsp;&nbsp;&nbsp;&nbsp;代者令还家以俟。又定诸路差税课程，增益者即上报，隐漏者罪之，不须履亩增<br /><br />&nbsp;&nbsp;&nbsp;&nbsp;税，以摇百姓。诏括江淮铜及铜钱铜器。辛酉，以海贼贺文达所掠良妇百三十余<br /><br />&nbsp;&nbsp;&nbsp;&nbsp;人还其家。广西廉州海贼霍公明、郑仲龙等伏诛。甲子，敕泉州行省所辖州郡山<br /><br />&nbsp;&nbsp;&nbsp;&nbsp;寨未即归附者率兵拔之，已拔复叛者屠之。以总管张u、千户罗璧收宋二王有功，<br /><br />&nbsp;&nbsp;&nbsp;&nbsp;升u沿海招讨使，虎符；璧管军总管，金符。丁卯，畋近郊。诏毋以侍卫军供工<br /><br />&nbsp;&nbsp;&nbsp;&nbsp;匠役。戊辰，敕相威检核阿里海牙、忽都帖木儿等所俘丁三万二千余人，并放为<br /><br />&nbsp;&nbsp;&nbsp;&nbsp;民。置行中书省于福州。改德庆路为总管府。赐开滦河五卫军钞。<br /><br />&nbsp;&nbsp;&nbsp;&nbsp;二月乙亥，张易言：“高和尚有秘术，能役鬼为兵，遥制敌人。”命和礼霍<br /><br />&nbsp;&nbsp;&nbsp;&nbsp;孙将兵与高和尚同赴北边。丙子，立北京道二驿。丁丑，答里不罕以云南行省军<br /><br />&nbsp;&nbsp;&nbsp;&nbsp;攻定昌路，擒总管谷纳，杀之。诏令答里不罕还，以阿答代之。敕非远方归附人<br /><br />&nbsp;&nbsp;&nbsp;&nbsp;毋入会同馆。诏纳速剌丁将精兵万人征缅国。乙酉，赏纳速剌丁所部征金齿功银<br /><br />&nbsp;&nbsp;&nbsp;&nbsp;五千三百二十两。己丑，命梅国宾袭其父应春泸州安抚使职。泸州尝叛，应春为<br /><br />&nbsp;&nbsp;&nbsp;&nbsp;前重庆制置使张珏所杀。国宾诣阙诉冤，诏以珏畀国宾，使复其父仇。珏时在京<br /><br />&nbsp;&nbsp;&nbsp;&nbsp;兆，闻之自经死。国宾请赎还泸州军民之为俘者，从之。日本国杀国使杜世忠等，<br /><br />&nbsp;&nbsp;&nbsp;&nbsp;征东元帅忻都、洪茶丘请自率兵往讨，廷议姑少缓之。丙申，诏谕真人祁志诚等<br /><br />&nbsp;&nbsp;&nbsp;&nbsp;焚毁《道藏》伪妄经文及板。庚子，阿里海牙及纳速剌丁招缅国及洞蛮降臣，诏<br /><br />&nbsp;&nbsp;&nbsp;&nbsp;就军前定录其功以闻。江淮行省左丞夏贵请老，从之，仍官其子孙。合剌所部和<br /><br />&nbsp;&nbsp;&nbsp;&nbsp;州等城为叛兵所掠者，赐钞给之，仍免其民差役三年。发侍卫军三千浚通州运粮<br /><br />&nbsp;&nbsp;&nbsp;&nbsp;河。畏吾户居河西界者，令其屯田。辛丑，以广中民不聊生，召右丞塔出、左丞<br /><br />&nbsp;&nbsp;&nbsp;&nbsp;吕师夔廷诘坏民之由，命也的迷失、贾居贞行宣慰司往抚之。师夔至，廷辩无验，<br /><br />&nbsp;&nbsp;&nbsp;&nbsp;复令还省治事。诏王相府于诸奥鲁市马二万六千三百匹。遣使代祀岳渎。赐诸王<br /><br />&nbsp;&nbsp;&nbsp;&nbsp;阿八合、那木干所部，及征日本行省阿剌罕、范文虎等西锦衣、银钞、币帛各有<br /><br />&nbsp;&nbsp;&nbsp;&nbsp;差。又赐四川贫民及兀剌带等马牛羊价钞。<br /><br />&nbsp;&nbsp;&nbsp;&nbsp;三月癸卯，命福建王积翁入领省事，中书省臣以为不可，改户部尚书。甲辰，<br /><br />&nbsp;&nbsp;&nbsp;&nbsp;车驾幸上都。思、播州军侵镇远、黄平界，命李德辉等往视之。罢通政院官不胜<br /><br />&nbsp;&nbsp;&nbsp;&nbsp;任者。丙午，敕东西两川发蒙古、汉军戍鱼通、黎、雅。乙卯，立都功德使司，<br /><br />&nbsp;&nbsp;&nbsp;&nbsp;从二品，掌奏帝师所统僧人并吐番军民等事。己未，诏讨罗氏鬼国，命以蒙古军<br /><br />&nbsp;&nbsp;&nbsp;&nbsp;六千，哈剌章军一万，西川药剌海、万家奴军万人，阿里海牙军万人，三道并进。<br /><br />&nbsp;&nbsp;&nbsp;&nbsp;癸亥，高邮等处饥，赈粟九千四百石。辛未，立畏吾境内交钞提举司。给月脱古<br /><br />&nbsp;&nbsp;&nbsp;&nbsp;思八部屯田牛具。赐忙古带等羊马及皇子南木合下羊马价。<br /><br />&nbsp;&nbsp;&nbsp;&nbsp;夏四月壬申朔，中书省臣言：“唆都军士扰民，故南剑等路民复叛。及忙古<br /><br />&nbsp;&nbsp;&nbsp;&nbsp;带往招徕之，民始获安。”诏以忙古带仍行省福州。癸酉，南康杜可用叛，命史<br /><br />&nbsp;&nbsp;&nbsp;&nbsp;弼讨擒之。定杭州宣慰司官四员，以游显、管如德、忽都虎、刘宣充之。丙子，<br /><br />&nbsp;&nbsp;&nbsp;&nbsp;隆兴路杨门站复为怀安县。庚辰，四川宣慰使也罕的斤请赐海青符，命以二符给<br /><br />&nbsp;&nbsp;&nbsp;&nbsp;之。壬午，史弼入朝。乙酉，以宋太常乐付太常寺。改泗州灵壁县仍隶宿州。丁<br /><br />&nbsp;&nbsp;&nbsp;&nbsp;亥，立杭州路金玉总管府。甲午，敕军户贫乏者还民籍。丙申，以罗佐山道梗，<br /><br />&nbsp;&nbsp;&nbsp;&nbsp;敕阿里海牙发军千人戍守。以隆兴、泉州、福建置三省不便，命廷臣集议以闻。<br /><br />&nbsp;&nbsp;&nbsp;&nbsp;己亥，诸王只必帖木儿请各投下设官，不从。庚子，岁星犯轩辕大星。敕权停百<br /><br />&nbsp;&nbsp;&nbsp;&nbsp;官俸。宁海、益都等四郡霜，真定七郡虫，皆损桑。<br /><br />&nbsp;&nbsp;&nbsp;&nbsp;五月辛丑朔，枢密院调兵六百守居庸南、北口。甲辰，作行宫于察罕脑儿。<br /><br />&nbsp;&nbsp;&nbsp;&nbsp;丙午，升沙州为路。癸丑，括沙州户丁，定常赋，其富户余田令所戍汉军耕种。<br /><br />&nbsp;&nbsp;&nbsp;&nbsp;诏云南行省发四川军万人，命药剌海领之，与前所遣将同征缅国。高丽国王王<br /><br />&nbsp;&nbsp;&nbsp;&nbsp;Q以民饥，乞贷粮万石，从之。福建行省移泉州。甲寅，汀、漳叛贼廖得胜等伏<br /><br />&nbsp;&nbsp;&nbsp;&nbsp;诛。造船三千艘，敕耽罗发材木给之。庚申，赐诸王别乞帖木儿银印。辛酉，赐<br /><br />&nbsp;&nbsp;&nbsp;&nbsp;国师掌教所印。赏伯颜将士战功银二万八千七百五十两。真定、咸平、忻州、涟、<br /><br />&nbsp;&nbsp;&nbsp;&nbsp;海、邳、宿诸州郡蝗。<br /><br />&nbsp;&nbsp;&nbsp;&nbsp;六月辛未朔，以忽都带儿牧籍阑遗人民牛畜，拨荒地令屯田。壬申，复招谕<br /><br />&nbsp;&nbsp;&nbsp;&nbsp;占城国。丁丑，唆都部下顾总管聚党于海道劫夺商货，范文虎招降之，复议置于<br /><br />&nbsp;&nbsp;&nbsp;&nbsp;法，命文虎等集议处之。阿答海等请罢江南所立税课提举司，阿合马力争，诏御<br /><br />&nbsp;&nbsp;&nbsp;&nbsp;史台选官检核，具实以闻。阿合马请立大宗正府。罢上都奥鲁官，以留守司兼管<br /><br />&nbsp;&nbsp;&nbsp;&nbsp;奥鲁事。安西王薨，罢其王相府。遣吕告蛮部安抚使王阿济同万户昝坤招谕罗氏<br /><br />&nbsp;&nbsp;&nbsp;&nbsp;鬼国。壬辰，召范文虎议征日本。戊戌，高丽王王Q遣其将军朴义来贡方物。<br /><br />&nbsp;&nbsp;&nbsp;&nbsp;江淮等处颁行钞法，废宋铜钱。遣不鲁合答等检核江淮行省阿里伯、燕帖木儿钱<br /><br />&nbsp;&nbsp;&nbsp;&nbsp;谷。改泗州隶淮安路。赐忽烈秃、忽不剌等将士力战者银钞、及给折可察儿等军<br /><br />&nbsp;&nbsp;&nbsp;&nbsp;士羊马价钞各有差。<br /><br />&nbsp;&nbsp;&nbsp;&nbsp;秋七月辛丑，广东宣慰使帖木儿不花言：“诸军官宜一例迁转。江淮郡县，<br /><br />&nbsp;&nbsp;&nbsp;&nbsp;首乱者诛，没其家。官豪隐庇佃民，不供徭役，宜别立籍。各万户军交参重役，<br /><br />&nbsp;&nbsp;&nbsp;&nbsp;宜发还元翼。”诏中书省、枢密院、翰林院集议以闻。敕思州安抚司还旧治。戊<br /><br />&nbsp;&nbsp;&nbsp;&nbsp;申，太阴犯房距星。以高丽国初置驿，站民乏食，命给粮一岁，仍禁使臣往来，<br /><br />&nbsp;&nbsp;&nbsp;&nbsp;勿求索饮食。己酉，立行省于京兆，以前安西相李德辉为参知政事，兼领钱谷事。<br /><br />&nbsp;&nbsp;&nbsp;&nbsp;徙泉州行省于隆兴。以秃古灭军劫食火拙畏吾城禾，民饥，命官给驿马之费，仍<br /><br />&nbsp;&nbsp;&nbsp;&nbsp;免其赋税三年。太阴犯南斗。甲寅，发卫兵八百治沙岭桥，敕毋践民田。戊午，<br /><br />&nbsp;&nbsp;&nbsp;&nbsp;从阿合马言，以参知政事郝祯、耿仁并为中书左丞；用姚演言，开胶东河及收集<br /><br />&nbsp;&nbsp;&nbsp;&nbsp;逃民屯田涟、海。甲子，遣安南国王子倪还。括蒙古军成丁者。敕亦来等率万人<br /><br />&nbsp;&nbsp;&nbsp;&nbsp;入罗氏鬼国，如其不附，则入讨之。乙丑，罢江南财赋总管府。丁卯，并大都盐<br /><br />&nbsp;&nbsp;&nbsp;&nbsp;运司入河间为一，仍减汰冗员。割建康民二万户种稻，岁输酿米三万石，官为运<br /><br />&nbsp;&nbsp;&nbsp;&nbsp;至京师。戊辰，诏括前愿从军者及张世杰溃军，使征日本。命范文虎等招集避罪<br /><br />&nbsp;&nbsp;&nbsp;&nbsp;附宋蒙古、回回等军。己巳，遣中使咬难历江南名山访求高士，且命持香币诣信<br /><br />&nbsp;&nbsp;&nbsp;&nbsp;州龙虎山、临江阁皂山、建康三茅山，皆设醮。赐阿赤黑等及怯薛都等战功银钞，<br /><br />&nbsp;&nbsp;&nbsp;&nbsp;赐招收散毛等洞官吏衣段。<br /><br />&nbsp;&nbsp;&nbsp;&nbsp;八月庚午朔，萧简等十人历河南五路，擅招阑遗户，事觉，谪其为首者从军<br /><br />&nbsp;&nbsp;&nbsp;&nbsp;自效，余皆杖之。乙亥，改蒙古侍卫总管府为蒙古侍卫亲军都指挥使司。丙子，<br /><br />&nbsp;&nbsp;&nbsp;&nbsp;太阴犯心东星。丁丑，唆都请招三佛齐等八国，不从。镇守南剑路万户吕宗海窃<br /><br />&nbsp;&nbsp;&nbsp;&nbsp;兵亡去，诏追捕之。戊寅，占城、马八儿国皆遣使奉表称臣，贡宝物犀象。以前<br /><br />&nbsp;&nbsp;&nbsp;&nbsp;所括愿从军者为军，付茶忽领之征日本。丁亥，许衡致仕，官其子师可为怀孟路<br /><br />&nbsp;&nbsp;&nbsp;&nbsp;总管，以便侍养。纳碧玉盏六、白玉盏十五于太庙。癸巳，赐西平王所部粮。戊<br /><br />&nbsp;&nbsp;&nbsp;&nbsp;戌，高丽王王Q来朝，且言将益兵三万征日本。以范文虎、忻都、洪茶丘为中<br /><br />&nbsp;&nbsp;&nbsp;&nbsp;书右丞，李庭、张拔突为参知政事，并行中书省事。赐阔里吉思等钞，迷里兀合<br /><br />&nbsp;&nbsp;&nbsp;&nbsp;等羊马，怯鲁怜等牛羊马价，及东宫位下怯怜口等粟帛。大都、北京、怀孟、保<br /><br />&nbsp;&nbsp;&nbsp;&nbsp;定、南京、许州、平阳旱，濮州、东平、济宁、磁州水。<br /><br />&nbsp;&nbsp;&nbsp;&nbsp;九月壬子，车驾至自上都。壬戌，也罕的斤进征斡端。癸亥，命沿途廪食和<br /><br />&nbsp;&nbsp;&nbsp;&nbsp;林回军。甲子，太阴掩右执法，并犯岁星。乙丑，守库军盗库钞，八剌合赤分其<br /><br />&nbsp;&nbsp;&nbsp;&nbsp;赃，纵盗遁去，诏诛之。丁卯，罗氏鬼国主阿察及阿里降，安西王相李德辉遣人<br /><br />&nbsp;&nbsp;&nbsp;&nbsp;偕入觐。赐八剌合赤等羊马价二万八千三锭，及秃浑下贫民粮三月。<br /><br />&nbsp;&nbsp;&nbsp;&nbsp;冬十月庚午，塔剌不罕军与贼力战者，命给田赏之。癸酉，加高丽国王王<br /><br />&nbsp;&nbsp;&nbsp;&nbsp;Q开府仪同三司、中书左丞相、行中书省事。甲戌，遣使括开元等路军三千征<br /><br />&nbsp;&nbsp;&nbsp;&nbsp;日本。丙子，赐云南王忽哥赤印。丁丑，以湖南兵万人伐亦奚不薛，亦奚不薛降。<br /><br />&nbsp;&nbsp;&nbsp;&nbsp;戊寅，发兵十万，命范文虎将之。赐右丞洪茶丘所将征日本新附军钞及甲。辛巳，<br /><br />&nbsp;&nbsp;&nbsp;&nbsp;立营田提举司，从五品，俾置司柳林，割诸色户千三百五十五隶之，官给牛种农<br /><br />&nbsp;&nbsp;&nbsp;&nbsp;具。壬午，诏立陕西四川等处行中书省，以不花为右丞，李德辉、汪惟正并左丞。<br /><br />&nbsp;&nbsp;&nbsp;&nbsp;时德辉已卒。甲申，诏龙虎山天师张宗演赴阙。己丑，命都实穷黄河源。辛卯，<br /><br />&nbsp;&nbsp;&nbsp;&nbsp;以汉军屯田沙、甘。壬辰，亦奚不薛病，遣其从子入觐。帝曰：“亦奚不薛不禀<br /><br />&nbsp;&nbsp;&nbsp;&nbsp;命，辄以职授其从子，无人臣礼。宜令亦奚不薛出，乃还军。”癸巳，诏谕和州<br /><br />&nbsp;&nbsp;&nbsp;&nbsp;诸城招集流移之民。丙申，命在官者，任事一月，后月乃给俸，或废事者斥之。<br /><br />&nbsp;&nbsp;&nbsp;&nbsp;遣使谕瓜哇国及交趾国。始制象轿。给怯烈等粮。赐火察家贫乏者。<br /><br />&nbsp;&nbsp;&nbsp;&nbsp;十一月己亥朔，翰林学士承旨和礼霍孙等言：“俱蓝、马八、^婆、交趾等<br /><br />&nbsp;&nbsp;&nbsp;&nbsp;国俱遣使进表，乞答诏。”从之，仍赐交趾使人职名及弓矢鞍勒。降诏招谕瓜哇<br /><br />&nbsp;&nbsp;&nbsp;&nbsp;国。乙巳，置泉府司，掌领御位下及皇太子、皇太后、诸王出纳金银事。敕别置<br /><br />&nbsp;&nbsp;&nbsp;&nbsp;局院以处童匠，有贫乏者，给以钞币。诏：“有罪配役者，量其程远近；犯罪当<br /><br />&nbsp;&nbsp;&nbsp;&nbsp;死者，详加审谳。”戊申，中书省臣议：“流通钞法，凡赏赐宜多给币帛，课程<br /><br />&nbsp;&nbsp;&nbsp;&nbsp;宜多收钞。”制曰：“可。”庚戌，命和礼霍孙拣汰交趾国使，除可留者，余皆<br /><br />&nbsp;&nbsp;&nbsp;&nbsp;放还。辛亥，敕缓营建工役。壬子，诏谕俱蓝国使来归附。甲寅，太原路坚州进<br /><br />&nbsp;&nbsp;&nbsp;&nbsp;嘉禾六茎。壬戌，诏江淮行中书省招巧匠。甲子，诏颁《授时历》。丁卯，诏以<br /><br />&nbsp;&nbsp;&nbsp;&nbsp;末甘孙民贫，除仓站税课外，免其役三年。复遣宣慰使教化、孟庆元等持诏谕占<br /><br />&nbsp;&nbsp;&nbsp;&nbsp;城国主，令其子弟或大臣入朝。诏江南、江北、陕西、河间、山东诸盐场增拨灶<br /><br />&nbsp;&nbsp;&nbsp;&nbsp;户，赐将作院吕合剌工匠银、钞、币帛。<br /><br />&nbsp;&nbsp;&nbsp;&nbsp;十二月庚午，以江淮行省平章政事阿里伯、左丞燕铁木儿擅易命官八百员，<br /><br />&nbsp;&nbsp;&nbsp;&nbsp;自分左右司官，铸银、铜印，复违命不散防守军，敕诛之。辛未，以熟券军还襄<br /><br />&nbsp;&nbsp;&nbsp;&nbsp;阳屯田。高丽国王王Q领兵万人、水手万五千人、战船九百艘、粮一十万石，<br /><br />&nbsp;&nbsp;&nbsp;&nbsp;出征日本，给右丞洪茶丘等战具、高丽国铠甲战袄。谕诸道征日本兵取道高丽，<br /><br />&nbsp;&nbsp;&nbsp;&nbsp;毋扰其民。以高丽中赞金方庆为征日本都元帅，密直司副使朴球、金周鼎为管高<br /><br />&nbsp;&nbsp;&nbsp;&nbsp;丽国征日本军万户，并赐虎符。癸酉，以高丽国王王Q为中书右丞相。甲戌，<br /><br />&nbsp;&nbsp;&nbsp;&nbsp;复授征日本军官元佩虎符。丁丑，用忽辛言，以民当站役，十户为率，官给一马，<br /><br />&nbsp;&nbsp;&nbsp;&nbsp;死则买马补之。戊寅，以奉使木剌由国速剌蛮等为招讨使，佩金符。己卯，罗氏<br /><br />&nbsp;&nbsp;&nbsp;&nbsp;鬼国土寇为患，思、播道路不通，发兵千人与洞蛮开道。甲申，甘州增置站户，<br /><br />&nbsp;&nbsp;&nbsp;&nbsp;诏于诸王户籍内签之。乙酉，敕民避役窜名匠户者复为民。淮西宣慰使昂吉儿请<br /><br />&nbsp;&nbsp;&nbsp;&nbsp;以军士屯田，阿塔海等以发民兵非便，宜募民愿耕者耕之，且免其租三年，从之。<br /><br />&nbsp;&nbsp;&nbsp;&nbsp;丁亥，复诏管民官兼管诸军奥鲁。戊子，以征也可不薛军千五百复还塔海，戍八<br /><br />&nbsp;&nbsp;&nbsp;&nbsp;番、罗甸。壬辰，陈桂龙据漳州反，唆都率兵讨之，桂龙亡入畲洞。甲午，大都<br /><br />&nbsp;&nbsp;&nbsp;&nbsp;重建太庙成，自旧庙奉迁神主于u室，遂行大享之礼。置镇北庭都护府于畏吾<br /><br />&nbsp;&nbsp;&nbsp;&nbsp;境，以脱脱木儿等领其事。丙申，辽东路所益兵以妻子易马，敕以合输赋税赎还<br /><br />&nbsp;&nbsp;&nbsp;&nbsp;之。敕镂板印造帝师八合思八新译《戒本》五百部，颁降诸路僧人。左丞相阿术<br /><br />&nbsp;&nbsp;&nbsp;&nbsp;巡历西边，至别十八里以疾卒。敕擅据江南逃亡民田者有罪。修桐柏山淮渎祠。<br /><br />&nbsp;&nbsp;&nbsp;&nbsp;以三茅山上清四十三代宗师许道杞祈祷有验，命别主道教。安南国来贡驯象。赐<br /><br />&nbsp;&nbsp;&nbsp;&nbsp;蛮洞主银钞衣物有差。赈巩昌、常德等路饥民，仍免其徭役。改拱卫司为都指挥<br /><br />&nbsp;&nbsp;&nbsp;&nbsp;司；升尚舍监秩三品；立太仓提举司，秩五品。改建宁、雷州、封州、廉州、化<br /><br />&nbsp;&nbsp;&nbsp;&nbsp;州、高州为路，以肇庆路隶广南西道，迁峡州路于江北旧治。复置鄣县，隶巩昌<br /><br />&nbsp;&nbsp;&nbsp;&nbsp;路。宿州灵壁县复隶归德。是岁，断死罪一百二人。<br /><br />&nbsp;&nbsp;&nbsp;&nbsp;十八年春正月戊戌朔，高丽国王王Q遣其签议中赞金方庆来贺，兼奉岁币。<br /><br />&nbsp;&nbsp;&nbsp;&nbsp;辛丑，召阿剌罕、范文虎、囊加带同赴阙受训谕，以拔都、张、李庭留后。命<br /><br />&nbsp;&nbsp;&nbsp;&nbsp;忻都、洪茶丘军陆行抵日本，兵甲则舟运之，所过州县给其粮食。用范文虎言，<br /><br />&nbsp;&nbsp;&nbsp;&nbsp;益以汉军万人。文虎又请马二千给秃失忽思军及回回炮匠。帝曰：“战船安用此？”<br /><br />&nbsp;&nbsp;&nbsp;&nbsp;皆不从。癸卯，发钞及金银付孛罗，以给贫民。丁未，畋于近郊。敕江南州郡兼<br /><br />&nbsp;&nbsp;&nbsp;&nbsp;用蒙古、回回人。凡诸王位下合设达鲁花赤，并令赴阙，仍诏谕诸王阿只吉等知<br /><br />&nbsp;&nbsp;&nbsp;&nbsp;之。己酉，改黄州阳罗堡复隶鄂州。辛亥，遣使代祀岳渎后土。壬子，高丽王王<br /><br />&nbsp;&nbsp;&nbsp;&nbsp;Q遣使言日本犯其边境，乞兵追之，诏以戍金州隘口军五百付之。丙辰，车驾<br /><br />&nbsp;&nbsp;&nbsp;&nbsp;幸t州。改符宝局为典瑞监，收天下诸司职印。丁巳，制以六祖李全v嗣五祖<br /><br />&nbsp;&nbsp;&nbsp;&nbsp;李居寿祭斗。癸亥，邵武民高日新据龙楼寨为乱，擒之。赏忻都等战功，赐征日<br /><br />&nbsp;&nbsp;&nbsp;&nbsp;本诸军钞。<br /><br />&nbsp;&nbsp;&nbsp;&nbsp;二月戊辰，发侍卫军四千完正殿。赐征日本善射军及高丽火长水军钞四千锭。<br /><br />&nbsp;&nbsp;&nbsp;&nbsp;辛未，车驾幸柳林。高丽王王Q以尚主，乞改宣命益驸马二字。制曰：“可。”<br /><br />&nbsp;&nbsp;&nbsp;&nbsp;乙亥，敕以耽罗新造船付洪茶丘出征。诏以刑徒减死者付忻都为军。扬州火，发<br /><br />&nbsp;&nbsp;&nbsp;&nbsp;米七百八十三石赈被灾之家。诏谕范文虎等以征日本之意，仍申严军律。立上都<br /><br />&nbsp;&nbsp;&nbsp;&nbsp;留守司。升叙州为路，隶安西省。移潭州省治鄂州，徙湖南宣慰司于潭州。乙酉，<br /><br />&nbsp;&nbsp;&nbsp;&nbsp;改畏吾断事官为北庭都护府，升从二品。丙戌，征日本国军启行。浙东饥，发粟<br /><br />&nbsp;&nbsp;&nbsp;&nbsp;千二百七十余石赈之。己丑，发肃州等处军民凿渠溉田。给征日本军衣甲、弓矢、<br /><br />&nbsp;&nbsp;&nbsp;&nbsp;海青符。敕通政院官浑都与郭汉杰整治水驿，自叙州至荆南凡十九站，增户二千<br /><br />&nbsp;&nbsp;&nbsp;&nbsp;一百、船二百十二艘。诏谕乌琐纳空等毋扰罗氏鬼国，违者令国主阿利具以名闻。<br /><br />&nbsp;&nbsp;&nbsp;&nbsp;福建省左丞蒲寿庚言：“诏造海船二百艘，今成者五十，民实艰苦。”诏止之。<br /><br />&nbsp;&nbsp;&nbsp;&nbsp;乙未，贞懿顺圣昭天睿文光应皇后弘吉剌氏崩。丙申，车驾还宫。诏三茅山三十<br /><br />&nbsp;&nbsp;&nbsp;&nbsp;八代宗师蒋宗瑛赴阙。遣丹八八合赤等诣东海及济源庙修佛事。以中书右丞、行<br /><br />&nbsp;&nbsp;&nbsp;&nbsp;江东道宣慰使阿剌罕为中书左丞相，行中书省事，江西道宣慰使兼招讨使也的迷<br /><br />&nbsp;&nbsp;&nbsp;&nbsp;失参知政事，行中书省事。以辽阳、懿、盖、北京、大定诸州旱，免今年租税之<br /><br />&nbsp;&nbsp;&nbsp;&nbsp;半。<br /><br />&nbsp;&nbsp;&nbsp;&nbsp;三月戊戌，许衡卒。己亥，敕黄平棣安西行省，镇远隶潭州行省，各遣兵戍<br /><br />&nbsp;&nbsp;&nbsp;&nbsp;守。甲辰，命天师张宗演即宫中奏赤章于天七昼夜。丙午，车驾幸上都。丙辰，<br /><br />&nbsp;&nbsp;&nbsp;&nbsp;升军器监为三品。辛酉，立登闻鼓院，许有冤者挝鼓以闻。<br /><br />&nbsp;&nbsp;&nbsp;&nbsp;夏四月辛未，益云南军征合剌章。癸酉，复颁中外官吏俸。辛巳，通、泰二<br /><br />&nbsp;&nbsp;&nbsp;&nbsp;州饥，发粟二万一千六百石赈之。戊子，置蒙古汉人新附军总管。甲午，命太原<br /><br />&nbsp;&nbsp;&nbsp;&nbsp;五户丝就输太原。自太和岭至别十八里置新驿三十。赐征日本河西军等钞。<br /><br />&nbsp;&nbsp;&nbsp;&nbsp;五月癸卯，禁西北边回回诸人越境为商。甲辰，遣使赈瓜、沙州饥。戊申，<br /><br />&nbsp;&nbsp;&nbsp;&nbsp;罢霍州畏兀按察司。己酉，禁甘肃瓜、沙等州为酒。壬子，免耽罗国今岁入贡白<br /><br />&nbsp;&nbsp;&nbsp;&nbsp;苎。丙辰，以乌蒙阿谋宣抚司隶云南行省。岁星犯右执法。庚申，严鬻人之禁，<br /><br />&nbsp;&nbsp;&nbsp;&nbsp;乏食者量加赈贷。壬戌，诏括契丹户。敕耽罗国达鲁花赤塔儿赤，禁高丽全罗等<br /><br />&nbsp;&nbsp;&nbsp;&nbsp;处田猎扰民者。<br /><br />&nbsp;&nbsp;&nbsp;&nbsp;六月丙寅，敕赛典赤、火尼赤分管乌木、拔都怯儿等八处民户。谦州织工百<br /><br />&nbsp;&nbsp;&nbsp;&nbsp;四十二户贫甚，以粟给之，其所鬻妻子官与赎还。以太原新附军五千屯田甘州。<br /><br />&nbsp;&nbsp;&nbsp;&nbsp;丁丑，以按察司所劾羡余粮四万八千石饷军。己卯，以顺庆路隶四川东道宣慰司。<br /><br />&nbsp;&nbsp;&nbsp;&nbsp;安西等处军站，凡和顾和买，与民均役。增陕西营田粮十万石，以充常费。壬午，<br /><br />&nbsp;&nbsp;&nbsp;&nbsp;命耽罗戍力田以自给。日本行省臣遣使来言：“大军驻巨济岛，至对马岛获岛人，<br /><br />&nbsp;&nbsp;&nbsp;&nbsp;言太宰府西六十里旧有戍军已调出战，宜乘虚捣之。”诏曰：“军事卿等当自权<br /><br />&nbsp;&nbsp;&nbsp;&nbsp;衡之。”癸未，命中书省会计姚演所领涟、海屯田官给之资与岁入之数，便则行<br /><br />&nbsp;&nbsp;&nbsp;&nbsp;之，否则罢去。丁亥，放乞赤所招猎户七千为民。庚寅，以阿剌罕有疾，诏阿塔<br /><br />&nbsp;&nbsp;&nbsp;&nbsp;海统率军马征日本。壬辰，高丽国王王Q言，本国置驿四十，民畜凋弊，敕并<br /><br />&nbsp;&nbsp;&nbsp;&nbsp;为二十站，仍给马价八百锭。奉使木剌由国苫思丁至占城船坏，使人来言，乞给<br /><br />&nbsp;&nbsp;&nbsp;&nbsp;舟粮及益兵，诏给米一千四百余石。以中书左丞忽都帖木儿为中书右丞，行中书<br /><br />&nbsp;&nbsp;&nbsp;&nbsp;省事；御史中丞、行御史台事忽剌出为中书左丞，行尚书省事。赐皇子南木合所<br /><br />&nbsp;&nbsp;&nbsp;&nbsp;部工匠羊马价钞。<br /><br />&nbsp;&nbsp;&nbsp;&nbsp;秋七月甲午朔，命万户綦公直分宣慰使刘恩所将屯肃州汉兵千人，入别十八<br /><br />&nbsp;&nbsp;&nbsp;&nbsp;里，以尝过西川兵百人为向导。丁酉，敕甘州置和中所，以给兵粮。京兆四川分<br /><br />&nbsp;&nbsp;&nbsp;&nbsp;置行省于河西。己亥，阿剌罕卒。庚子，括回回炮手散居他郡者，悉令赴南京屯<br /><br />&nbsp;&nbsp;&nbsp;&nbsp;田。癸卯，太阴犯房距星。庚戌，以忻都戍大和岭所将蒙古军还，复令汉军戍守。<br /><br />&nbsp;&nbsp;&nbsp;&nbsp;以松州知州仆散秃哥前后射虎万计，赐号万虎将军。赐贵赤合八儿秃所招和、真、<br /><br />&nbsp;&nbsp;&nbsp;&nbsp;滁等户二千八百二十，俾自领之。辛酉，唆都征占城，赐驼蓬以辟瘴毒。占城国<br /><br />&nbsp;&nbsp;&nbsp;&nbsp;来贡象犀。命天师张宗演等即寿宁宫奏赤章于天，凡五昼夜。<br /><br />&nbsp;&nbsp;&nbsp;&nbsp;八月甲子朔，招讨使方文言择守令、崇祀典、戢奸吏、禁盗贼、治军旅、奖<br /><br />&nbsp;&nbsp;&nbsp;&nbsp;忠义六事，诏廷臣及诸老议举行之。丙寅，荧惑犯诸侯西第三星。庚午，忙古带<br /><br />&nbsp;&nbsp;&nbsp;&nbsp;为中书右丞，行中书省事。辛未，敕隆兴行省参政刘合拔儿秃，凡金谷造作专领<br /><br />&nbsp;&nbsp;&nbsp;&nbsp;之。乙亥，甘州凡诸投下户，依民例应站役。申严大都总管府、兵马司、左右巡<br /><br />&nbsp;&nbsp;&nbsp;&nbsp;院敛民之禁。庚寅，以阿剌罕既卒，命阿塔海等分戍三海口，令阿塔海就招海中<br /><br />&nbsp;&nbsp;&nbsp;&nbsp;馀寇。高丽国王王Q遣其密直司使韩康来贺圣诞节。壬辰，以开元等路六驿饥，<br /><br />&nbsp;&nbsp;&nbsp;&nbsp;命给币帛万二千匹，其鬻妻子者官为赎之。诏征日本军回，所在官为给粮。忻都、<br /><br />&nbsp;&nbsp;&nbsp;&nbsp;洪茶丘、范文虎、李庭、金方庆诸军，船为风涛所激，大失利，余军回至高丽境，<br /><br />&nbsp;&nbsp;&nbsp;&nbsp;十存一二。设醮于上都寿宁宫。赐欢只兀部及灭乞里等羊马价，及众家奴等助军<br /><br />&nbsp;&nbsp;&nbsp;&nbsp;羊马钞。赐常河部军贫乏者，给过西川军粮。海南诸国来贡象犀方物。给怯薛丹<br /><br />&nbsp;&nbsp;&nbsp;&nbsp;粮，拘其所占田为屯田。<br /><br />&nbsp;&nbsp;&nbsp;&nbsp;闰月癸巳朔，荧惑犯司怪南第二星。阿塔海乞以戍三海口军击福建贼陈吊眼，<br /><br />&nbsp;&nbsp;&nbsp;&nbsp;诏以重劳不从。敕守缙山道侍卫军还京师。壬辰，瓜州屯田进瑞麦一茎五穗。丙<br /><br />&nbsp;&nbsp;&nbsp;&nbsp;午，车驾至自上都。庚戌，太阴犯昴。丁巳，命播州每岁亲贡方物，改思州宣抚<br /><br />&nbsp;&nbsp;&nbsp;&nbsp;司为宣慰司，兼管内安抚使。升高丽签议府为从三品。敕中书省减执政及诸司冗<br /><br />&nbsp;&nbsp;&nbsp;&nbsp;员。遣兀良合带运沙城等粮六千石入和林。括江南户口税课。庚申，安南国贡方<br /><br />&nbsp;&nbsp;&nbsp;&nbsp;物。江西行省荐举兵官，命罢之。壬戌，诏谕斡端等三城官民及忽都带儿，括不<br /><br />&nbsp;&nbsp;&nbsp;&nbsp;阑奚人口。两淮转运使阿剌瓦丁坐盗官钞二万一千五百锭，盗取和买马三百四十<br /><br />&nbsp;&nbsp;&nbsp;&nbsp;四匹，朝廷宣命格而弗颁，又以官员所佩符擅与家奴往来贸易等事，伏诛。赐谦<br /><br />&nbsp;&nbsp;&nbsp;&nbsp;州屯田军人钞币、衣裘等物，及给农具渔具。偿站匠等助军羊马价。<br /><br />&nbsp;&nbsp;&nbsp;&nbsp;九月癸亥朔，畋于近郊。甲子，增大都巡兵千人。给钞赈上都饥民。癸酉，<br /><br />&nbsp;&nbsp;&nbsp;&nbsp;商贾市舶物货已经泉州抽分者，诸处贸易，止令输税。益耽罗戍兵，仍命高丽国<br /><br />&nbsp;&nbsp;&nbsp;&nbsp;给战具。庚辰，还宫。辛巳，大都立蒙古站屯田，编户岁输包银者及真定等路阑<br /><br />&nbsp;&nbsp;&nbsp;&nbsp;遗户，并令屯田，其在真定者与免皮货。癸未，京兆等路岁办课额，自一万九千<br /><br />&nbsp;&nbsp;&nbsp;&nbsp;锭增至五万四千锭，阿合马尚以为未实，欲核之。帝曰：“阿合马何知。”事遂<br /><br />&nbsp;&nbsp;&nbsp;&nbsp;止。大都、新安县民复和顾和买。甲申，太阴犯轩辕大星。壬辰，占城国来贡方<br /><br />&nbsp;&nbsp;&nbsp;&nbsp;物。赐修大都城侍卫军钞币帛有差，赏北征军银钞。赐怯怜口及四斡耳朵下与范<br /><br />&nbsp;&nbsp;&nbsp;&nbsp;文虎所部将士羊马、衣服、币帛有差。<br /><br />&nbsp;&nbsp;&nbsp;&nbsp;冬十月乙未，享于太庙，贞懿顺圣昭天睿文光应皇后y。丙申，募民淮西屯<br /><br />&nbsp;&nbsp;&nbsp;&nbsp;田。己亥，议封安南王号，易所赐安南国畏吾字虎符，以国字书之；仍降诏谕安<br /><br />&nbsp;&nbsp;&nbsp;&nbsp;南国，立日@之叔遗爱为安南国王。庚子，溪洞新附官镇安州岑从毅，纵兵杀掠，<br /><br />&nbsp;&nbsp;&nbsp;&nbsp;迫死知州李显祖，召从毅入觐。壬寅，赐征日本将校衣装、币帛、靴帽等物有差。<br /><br />&nbsp;&nbsp;&nbsp;&nbsp;乙巳，命安西王府协济户及南山隘口军，于安西、延安、凤翔、六盘等处屯田。<br /><br />&nbsp;&nbsp;&nbsp;&nbsp;河西置织毛段匠提举司。丁未，安南国置宣慰司，以北京路达鲁花赤孛颜帖木儿<br /><br />&nbsp;&nbsp;&nbsp;&nbsp;参知政事，行安南国宣慰使，都元帅、佩虎符柴椿、忽哥儿副之。给钞万锭，付<br /><br />&nbsp;&nbsp;&nbsp;&nbsp;河西行省以备经费。己酉，张易等言：“参校道书，惟《道德经》系老子亲著，<br /><br />&nbsp;&nbsp;&nbsp;&nbsp;余皆后人伪撰，宜悉焚毁。”从之，仍诏谕天下。给隆兴行省海青符。命失里咱<br /><br />&nbsp;&nbsp;&nbsp;&nbsp;牙信合八剌麻合迭瓦为占城郡王，加荣禄大夫，赐虎符。立行中书省占城。以唆<br /><br />&nbsp;&nbsp;&nbsp;&nbsp;都为右丞，刘深为左丞，兵部侍郎也里迷失参知政事。庚戌，敕以海船百艘，新<br /><br />&nbsp;&nbsp;&nbsp;&nbsp;旧军及水手合万人，期以明年正月征海外诸番，仍谕占城郡王给军食。以安南国<br /><br />&nbsp;&nbsp;&nbsp;&nbsp;王陈遗爱入安南，发新附军千人卫送。诏谕干不昔国来归附。壬子，用和礼霍孙<br /><br />&nbsp;&nbsp;&nbsp;&nbsp;言，于扬州、隆兴、鄂州、泉州四省，置蒙古提举学校官各二员。以翰林学士承<br /><br />&nbsp;&nbsp;&nbsp;&nbsp;旨撒里蛮兼领会同馆、集贤院事，以平章政事、枢密副使张易兼领秘书监、太史<br /><br />&nbsp;&nbsp;&nbsp;&nbsp;院、司天台事，以翰林学士承旨和礼霍孙守司徒。改大都南阳真定等处屯田孛兰<br /><br />&nbsp;&nbsp;&nbsp;&nbsp;奚总管府为农政院。癸丑，皇太子至自北边。丙辰，以兀良合带言，上都南四站<br /><br />&nbsp;&nbsp;&nbsp;&nbsp;人畜困乏，赐钞给之。庚申，籍西川户。辛酉，邵武叛人高日新降。给征日本回<br /><br />&nbsp;&nbsp;&nbsp;&nbsp;侍卫新附军冬衣。赐刘天锡等银币，胜兀剌等羊马钞，诸王阿只吉等马牛羊，各<br /><br />&nbsp;&nbsp;&nbsp;&nbsp;有差。<br /><br />&nbsp;&nbsp;&nbsp;&nbsp;十一月癸亥朔，诏谕探马礼，令归附。甲子，敕诛陈吊眼首恶者，余并收其<br /><br />&nbsp;&nbsp;&nbsp;&nbsp;兵仗，系送京师。己巳，敕军器监给兵仗付高丽沿海等郡。奉使占城孟庆元、孙<br /><br />&nbsp;&nbsp;&nbsp;&nbsp;胜夫并为广州宣慰使，兼领出征调度。高丽国、金州等处置镇边万户府，以控制<br /><br />&nbsp;&nbsp;&nbsp;&nbsp;日本。高日新及其弟鼎新等至阙，以日新两为叛首，授山北路民职。文庆之属，<br /><br />&nbsp;&nbsp;&nbsp;&nbsp;遣还泉州。赐有功将校二百二十三员银十万两及币帛、弓矢、鞍勒有差。诏安南<br /><br />&nbsp;&nbsp;&nbsp;&nbsp;国王给占城行省军食。高丽国王请完滨海城，防日本，不允。辛未，给诸王阿只<br /><br />&nbsp;&nbsp;&nbsp;&nbsp;吉粮六千石。甲戌，太阴犯五车次南星。乙亥，召法师刘道真，问祠太乙法。丁<br /><br />&nbsp;&nbsp;&nbsp;&nbsp;丑，太阴犯鬼。壬午，诏谕瓜哇国主，使亲来觐。昌州及盖里泊民饥，给钞赈之。<br /><br />&nbsp;&nbsp;&nbsp;&nbsp;丙戌，给钞二万锭付和林贸易。敕征日本回军后至者分戍沿海。丁亥，太阴掩心<br /><br />&nbsp;&nbsp;&nbsp;&nbsp;东星。给扬州行省新附军将校钞，人二锭。己酉，赐安南国出征新附军钞。赐礼<br /><br />&nbsp;&nbsp;&nbsp;&nbsp;部尚书留梦炎及出使马八国俺都剌等钞各有差。<br /><br />&nbsp;&nbsp;&nbsp;&nbsp;十二月甲午，以瓮吉剌带为中书右丞相。己亥，罢日本行中书省。丙午，太<br /><br />&nbsp;&nbsp;&nbsp;&nbsp;阴犯轩辕大星。丁未，议选侍卫军万人练习，以备扈从。升太常寺为正三品。辛<br /><br />&nbsp;&nbsp;&nbsp;&nbsp;亥，命西川行省给万家奴所部兵仗。癸丑，敕免益都、淄莱、宁海开河夫今年租<br /><br />&nbsp;&nbsp;&nbsp;&nbsp;赋，仍给其佣直。乙卯，以诸王札忽儿所占文安县地给付屯田。丙辰，调新附军<br /><br />&nbsp;&nbsp;&nbsp;&nbsp;屯田。获福州叛贼林天成，戮于市。免福州路今年税二分，十八年以前租税并免<br /><br />&nbsp;&nbsp;&nbsp;&nbsp;征。以汉州德阳县隶成都府。改漳州为府。赐礼部尚书谢昌元钞。赏捏古伯战功<br /><br />&nbsp;&nbsp;&nbsp;&nbsp;银有差。偿阿只吉等助军马价。赐塔剌海籍没户五十。是岁，保定路清苑县水，<br /><br />&nbsp;&nbsp;&nbsp;&nbsp;平阳路松山县旱，高唐、夏津、武城等县蟊害稼，并免今年租，计三万六千八百<br /><br />&nbsp;&nbsp;&nbsp;&nbsp;四十石。断死罪二十二人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,949502);">加入书签</a><a
                        href="949460.html">上一页</a>&larr;<a href="index.html">返回列表</a>&rarr;<a
                            href="949537.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "949460.html"; var next_page = "949537.html"; var index_page = "index.html"; var sortid = "9"; var article_id = "14699"; var chapter_id = "949502"; var articlename = "元史"; var chaptername = " 卷十一 本纪第十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>