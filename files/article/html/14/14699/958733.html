<!DOCTYPE html>
<html>
<head>
<meta charset="gbk" />
<title>元史- 卷一百四十 列传第二十七-在线阅读-哈西文学网</title>
<meta name="keywords" content="宋濂，元史， 卷一百四十 列传第二十七全文， 卷一百四十 列传第二十七在线阅读 哈西文学网" />
<meta name="description" content="哈西文学网提供宋濂的元史  卷一百四十 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958733.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958733.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十 列传第二十七</h1>
            <div class="link xb">
                <a href="958713.html">上一页</a>&larr;<a href="index.html">返回列表</a>&rarr;<a
                    href="958763.html">下一页</a></div>			
            <div id="BookText">&nbsp;&nbsp;&nbsp;&nbsp;○别儿怯不花<br /><br />&nbsp;&nbsp;&nbsp;&nbsp;别儿怯不花，字大用，燕只吉氏。曾祖忙怯秃以千户从宪宗南征有功。父<br /><br />&nbsp;&nbsp;&nbsp;&nbsp;阿忽台事成宗为丞相，被诛，后赠和宁忠献王。别儿怯不花蚤孤，八岁，以兴圣<br /><br />&nbsp;&nbsp;&nbsp;&nbsp;太后及武宗命，侍明宗于藩邸。寻入国子学为诸生。会明宗以周王出镇云南，别<br /><br />&nbsp;&nbsp;&nbsp;&nbsp;儿怯不花从行，至大同而还。仁宗召入宿卫。一日，从殿中望见其仪榘敢欤即<br /><br />&nbsp;&nbsp;&nbsp;&nbsp;召对，慰谕之。八番宣抚司长乃其世职，英宗遂授怀远大将军、八番宣抚司达鲁<br /><br />&nbsp;&nbsp;&nbsp;&nbsp;花赤。既至，宣布国家恩信，峒民感悦。有累岁不服者，皆喜曰：“吾故贤帅子<br /><br />&nbsp;&nbsp;&nbsp;&nbsp;孙也，其敢违命。”率其十四部来受约束。别儿怯不花以其事入奏，天子嘉而留<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;泰定三年，特授同知太常礼仪院事，益从耆老文学之士雍容议论。寻拜监察<br /><br />&nbsp;&nbsp;&nbsp;&nbsp;御史。明年，迁中书右司郎中。又明年，升参议中书省事。居二年，除吏部尚书。<br /><br />&nbsp;&nbsp;&nbsp;&nbsp;至顺元年，其兄治书侍御史自当谏止明里董阿子闾闾不当为监察御史，并出别儿<br /><br />&nbsp;&nbsp;&nbsp;&nbsp;怯不花为广西两江道宣慰使司都元帅。未几，丁内艰还京。起复为江浙行省参知<br /><br />&nbsp;&nbsp;&nbsp;&nbsp;政事。江浙岁漕米由海道达京师，别儿怯不花董其事。寻除礼部尚书，迁徽政院<br /><br />&nbsp;&nbsp;&nbsp;&nbsp;副使，擢侍御史，特命领宿卫，升荣禄大夫、宣徽使，加开府仪同三司。凡宿卫<br /><br />&nbsp;&nbsp;&nbsp;&nbsp;士有从掌领官荐用者，往往所举多其亲昵。至别儿怯不花独推择岁久者举之，众<br /><br />&nbsp;&nbsp;&nbsp;&nbsp;论翕服。宣徽所造酒，横索者众，岁费陶瓶甚多。别儿怯不怯花奏制银瓶以贮，<br /><br />&nbsp;&nbsp;&nbsp;&nbsp;而索者遂止。至元四年，拜御史大夫、知经筵事，寻迁中书平章。<br /><br />&nbsp;&nbsp;&nbsp;&nbsp;至正二年，拜江浙行省左丞相。行至淮东，闻杭城大火烧官廨民庐几尽，仰<br /><br />&nbsp;&nbsp;&nbsp;&nbsp;天挥涕曰：“杭，浙省所治，吾被命出镇，而火如此，是我不德累杭人也。”疾<br /><br />&nbsp;&nbsp;&nbsp;&nbsp;驰赴镇，即下令录被灾者二万三千余户，户给钞一锭，焚死者亦如之，人给月米<br /><br />&nbsp;&nbsp;&nbsp;&nbsp;二斗，幼稚给其半。又请日减酒课，为钱千二百五十缗，织坊减元额之半，军器、<br /><br />&nbsp;&nbsp;&nbsp;&nbsp;漆器权停一年，泛税皆停。事闻，朝廷从之。又大作省治，民居附其旁者，增直<br /><br />&nbsp;&nbsp;&nbsp;&nbsp;买其基，募民就役，则厚其佣直。又请岁减江浙、福建盐课十三万引。或遇淫雨<br /><br />&nbsp;&nbsp;&nbsp;&nbsp;亢旱，辄出祷于神祠，所祷无不应。在镇二年，虽儿童女妇莫不感其恩。召还，<br /><br />&nbsp;&nbsp;&nbsp;&nbsp;除翰林学士承旨，仍掌宿卫。<br /><br />&nbsp;&nbsp;&nbsp;&nbsp;四年，拜中书左丞相。朝廷议选奉使宣抚，使问民疾苦，察吏贪廉，且选习<br /><br />&nbsp;&nbsp;&nbsp;&nbsp;北藩风土及知典故者，俾别儿怯不花周行沙漠，洗冤除弊，不可胜计。又奏发使<br /><br />&nbsp;&nbsp;&nbsp;&nbsp;谕诸王，赐以金衣重宝，使各抚其民，毋逾法制，于是内外震肃。明年，岁大饥，<br /><br />&nbsp;&nbsp;&nbsp;&nbsp;流民载道，令有司赈之，欲还乡者给路粮。又录在京贫民，日粜以粮。帝还自上<br /><br />&nbsp;&nbsp;&nbsp;&nbsp;都，遣中使数辈趣使迎谒，比见，帝亲酌酒劳之。七年，进右丞相。明年，御史<br /><br />&nbsp;&nbsp;&nbsp;&nbsp;劾奏别儿怯不花，而徽政院使高龙卜在帝侧为解，帝遂不允。乃出御史大夫亦怜<br /><br />&nbsp;&nbsp;&nbsp;&nbsp;真班为江浙左丞相，中丞以下皆辞职。诏复加太保。于是两台各道言章交至，别<br /><br />&nbsp;&nbsp;&nbsp;&nbsp;儿怯不花益不自安，寻谪居渤海县。十年正月卒。后子达世帖木而用于朝，遂赠<br /><br />&nbsp;&nbsp;&nbsp;&nbsp;弘仁辅治秉文守正寅亮同德功臣、开府仪同三司、上柱国、太师，追封冀王，谥<br /><br />&nbsp;&nbsp;&nbsp;&nbsp;忠宣。达世帖木而字原理，仕至中书平章政事，有学识，能世其家。<br /><br />&nbsp;&nbsp;&nbsp;&nbsp;○太平<br /><br />&nbsp;&nbsp;&nbsp;&nbsp;太平，字允中，初姓贺氏，名惟一，后赐姓蒙古氏，名太平，仁杰之孙，胜<br /><br />&nbsp;&nbsp;&nbsp;&nbsp;之子也。初，胜以非罪死，太平年尚幼，泰定帝雪其父冤而抚恤之。太平资性开<br /><br />&nbsp;&nbsp;&nbsp;&nbsp;朗正大，虽在弱龄，俨然如老成人。尝受业于赵孟\，又师事云中吕弼。太平始<br /><br />&nbsp;&nbsp;&nbsp;&nbsp;袭父职，为虎贲亲军都指挥使，寻擢陕西汉中道廉访副使。文宗召为工部尚书，<br /><br />&nbsp;&nbsp;&nbsp;&nbsp;都主管奎章阁工事，又除上都留守同知。顺帝元统初，命为枢密副使，寻升同知<br /><br />&nbsp;&nbsp;&nbsp;&nbsp;枢密院事，迁御史中丞。时中书有参议佛家闾者，人也。御史劾其罪，时宰<br /><br />&nbsp;&nbsp;&nbsp;&nbsp;庇之，事寝不行。太平辞疾卧家。至正二年，诏起为中书参知政事，辞。进右丞，<br /><br />&nbsp;&nbsp;&nbsp;&nbsp;又辞。会御史祁君璧复劾佛家闾，黜之，乃起就职。宗室诸王岁赐廪食衣币不均，<br /><br />&nbsp;&nbsp;&nbsp;&nbsp;太平请于帝，均其厚薄。守令多失职，请选台阁名臣充之。仍遣使核其治行，其<br /><br />&nbsp;&nbsp;&nbsp;&nbsp;治最者则增秩，赐金币。辽、金、宋三史久未克修，至是太平力赞其事，为总裁<br /><br />&nbsp;&nbsp;&nbsp;&nbsp;官，修成之。时粟贵而金银贱，太平请出官本，委官收市之，所得不赀，其后兵<br /><br />&nbsp;&nbsp;&nbsp;&nbsp;兴，卒获其用。四年，升中书平章政事。五年，迁宣徽院使。宣徽典饮膳，权势<br /><br />&nbsp;&nbsp;&nbsp;&nbsp;横索，太平取簿阅之，惟太常礼仪使阿剌不花一无所需，太平因言于帝，请擢居<br /><br />&nbsp;&nbsp;&nbsp;&nbsp;近职，且厚赐之。<br /><br />&nbsp;&nbsp;&nbsp;&nbsp;六年，拜御史大夫。故事，台端非国姓不以授，太平因辞，诏特赐姓而改其<br /><br />&nbsp;&nbsp;&nbsp;&nbsp;名。七年，迁中书平章政事，班同列上。国王朵而只为左丞相，请于帝曰：“臣<br /><br />&nbsp;&nbsp;&nbsp;&nbsp;藉先臣之荫，蚤袭位国王，昧于国家之理，今备位宰相，非得太平不足与共事。”<br /><br />&nbsp;&nbsp;&nbsp;&nbsp;十一月，拜太平左丞相，朵而只为右丞相。太平辞，帝不允，仍诏示天下。明年<br /><br />&nbsp;&nbsp;&nbsp;&nbsp;正月，诏修后妃、功臣传，特命太平同监修国史，盖异数也。太平请僧道有妻子<br /><br />&nbsp;&nbsp;&nbsp;&nbsp;者勒为民以减蠹耗，给校官俸以防虚冒，请赐经筵讲官坐以崇圣学，立行都水监<br /><br />&nbsp;&nbsp;&nbsp;&nbsp;以治黄河。举隐士完者笃、执礼哈郎、董立、张枢、李孝光。是时，天下无事，<br /><br />&nbsp;&nbsp;&nbsp;&nbsp;朝廷稽古礼文之典，有坠必举。平生好访问人才，不问南北，必记录于册，至是<br /><br />&nbsp;&nbsp;&nbsp;&nbsp;多进用之。<br /><br />&nbsp;&nbsp;&nbsp;&nbsp;初，脱脱既罢相，出居西土。会其父马札儿台卒，太平力请令脱脱归葬，以<br /><br />&nbsp;&nbsp;&nbsp;&nbsp;全孝道。左右以为难，太平曰：“脱脱乃心王室，大义灭亲，今父殁而不克奔讣，<br /><br />&nbsp;&nbsp;&nbsp;&nbsp;为善者不几于怠乎！”为之固请，以故脱脱得还。脱脱既得还朝，即拜为太傅，<br /><br />&nbsp;&nbsp;&nbsp;&nbsp;然不知太平之有德于己也，因汝中柏谗间成隙，遽欲中伤之。是时，中书参政孔<br /><br />&nbsp;&nbsp;&nbsp;&nbsp;思立等皆一时名人，太平所拔用者，悉诬以罪黜去。九年七月，罢为翰林学士承<br /><br />&nbsp;&nbsp;&nbsp;&nbsp;旨，既又诬劾其过失，而并论其子也先忽都不宜c娶宗室女。脱脱之母闻之，谓<br /><br />&nbsp;&nbsp;&nbsp;&nbsp;脱脱兄弟曰：“太平好人也，何害于汝而欲去之。汝兄弟若违吾言，非吾子也。”<br /><br />&nbsp;&nbsp;&nbsp;&nbsp;侍御史撒马笃扬言于朝曰：“御史欲害正人，坏台纲，如天下后世何？”即卧病<br /><br />&nbsp;&nbsp;&nbsp;&nbsp;不起。故吏田复劝太平自裁，太平曰：“吾无罪，当听于天，若自杀，则诚有慊<br /><br />&nbsp;&nbsp;&nbsp;&nbsp;矣。”遂还奉元，杜门谢客，以书史自适。<br /><br />&nbsp;&nbsp;&nbsp;&nbsp;河南盗起，十五年，诏命太平为江浙行省左丞相。未行，改为淮南行省左丞<br /><br />&nbsp;&nbsp;&nbsp;&nbsp;相，兼知行枢密院事，总制诸军，驻于济宁。时诸军久出，粮饷苦不继。太平命<br /><br />&nbsp;&nbsp;&nbsp;&nbsp;有司给牛具以种麦，自济宁达于海州，民不扰而兵赖以济。议立土兵元帅府，轮<br /><br />&nbsp;&nbsp;&nbsp;&nbsp;番耕战。十六年，移镇益都。未几，除辽阳行省左丞相。籴粟以给京师，处置有<br /><br />&nbsp;&nbsp;&nbsp;&nbsp;法，所致甚多而民不扰。十七年五月，召为中书左丞相。时毛贵据山东，明年，<br /><br />&nbsp;&nbsp;&nbsp;&nbsp;由河间入寇，官军屡败，渐逼京都，中外大骇，廷议迁都以避之，和者如出一口。<br /><br />&nbsp;&nbsp;&nbsp;&nbsp;太平力争以为不可，起同知枢密院事刘哈剌不花于彰德，引兵击之，大败贼众，<br /><br />&nbsp;&nbsp;&nbsp;&nbsp;京城遂安。会张士诚以浙西降，而晋、冀、关陕之间，察罕铁木儿屡以捷奏闻。<br /><br />&nbsp;&nbsp;&nbsp;&nbsp;于是中外人心翕然，有中兴之望矣。<br /><br />&nbsp;&nbsp;&nbsp;&nbsp;太平又考求，凡死节之臣，虽布衣亦加赠谥，有官者就官其子孙，人尤感动。<br /><br />&nbsp;&nbsp;&nbsp;&nbsp;当时右丞相搠思监家人以造伪钞事觉，刑部欲连逮搠思监。太平力为解之，曰：<br /><br />&nbsp;&nbsp;&nbsp;&nbsp;“堂堂宰相乌得有此事，四海闻之，若国体何！”搠思监既劾罢，太平所得俸禄<br /><br />&nbsp;&nbsp;&nbsp;&nbsp;多分馈之。<br /><br />&nbsp;&nbsp;&nbsp;&nbsp;二皇后奇氏与皇太子谋，欲内禅，遣宦者资正院使朴不花谕意于太平，太平<br /><br />&nbsp;&nbsp;&nbsp;&nbsp;不答。皇后又召太平至宫中，举酒申前意，太平依违而已。是时，皇太子欲尽逐<br /><br />&nbsp;&nbsp;&nbsp;&nbsp;帝近臣，又令监察御史劾帝亲昵臣御史中丞秃鲁铁木儿，未及奏而所劾御史被迁<br /><br />&nbsp;&nbsp;&nbsp;&nbsp;为他官，皇太子疑也先忽都泄其事，益决意去太平政柄。知枢密院事纽的该闻而<br /><br />&nbsp;&nbsp;&nbsp;&nbsp;叹曰：“善人国之纪也，苟去之，国将何赖乎！”数于帝前左右之，以故皇太子<br /><br />&nbsp;&nbsp;&nbsp;&nbsp;之志未及逞。会纽的该死，皇太子遂令监察御史买住、桑哥失理劾左丞成遵、参<br /><br />&nbsp;&nbsp;&nbsp;&nbsp;政赵中等下狱死，以二人为太平党也。太平知势有不可留，数以疾辞位。二十年<br /><br />&nbsp;&nbsp;&nbsp;&nbsp;二月，拜太保，俾养疾于家。台臣奏言以谓当时事之艰危，政赖贤材之宏济，太<br /><br />&nbsp;&nbsp;&nbsp;&nbsp;平以师保兼相职为宜。帝不能从。会阳翟王阿鲁辉铁木儿倡乱，骚动北边，势逼<br /><br />&nbsp;&nbsp;&nbsp;&nbsp;上都，皇太子乃言于帝，命太平留守上都，实欲置之死地。太平遂往。有同知太<br /><br />&nbsp;&nbsp;&nbsp;&nbsp;常院事脱欢者，也先忽都故将也，闻阳翟王将至，乃引兵缚王至军前，太平不受，<br /><br />&nbsp;&nbsp;&nbsp;&nbsp;令生致阙下，北边以宁。太平终不以为己功。未几，诏拜太傅，赐田若干顷，俾<br /><br />&nbsp;&nbsp;&nbsp;&nbsp;归奉元。帝欲以伯撒里为丞相，伯撒里辞曰：“臣老不足以任宰相，陛下必以命<br /><br />&nbsp;&nbsp;&nbsp;&nbsp;臣，非得太平同事不可。”于是密旨令伯撒里留太平毋行。太平至沙井，闻命而<br /><br />&nbsp;&nbsp;&nbsp;&nbsp;止，宿留久之。皇太子恶其既去而复留也，二十三年，令御史大夫普化劾太平故<br /><br />&nbsp;&nbsp;&nbsp;&nbsp;违上命，当正其罪。诏乃悉拘所授宣命及所赐物，俾往陕西之西居焉。搠思监因<br /><br />&nbsp;&nbsp;&nbsp;&nbsp;诬奏之，安置土蕃，寻遣使者逼令自裁。太平至东胜，赋诗一篇，乃自杀。年六<br /><br />&nbsp;&nbsp;&nbsp;&nbsp;十三。二十七年，监察御史辩其非辜，请加褒赠。<br /><br />&nbsp;&nbsp;&nbsp;&nbsp;也先忽都，名均，字公秉。少好学，有俊才，累迁殿中侍御史、治书侍御史、<br /><br />&nbsp;&nbsp;&nbsp;&nbsp;翰林侍读学士，皆兼袭虎贲亲军都指挥使。太平之为相也，务广延才彦，而也先<br /><br />&nbsp;&nbsp;&nbsp;&nbsp;忽都以丞相子，又倾己下士，以故名称籍然。已而被劾罢，从亲还奉元。居六年，<br /><br />&nbsp;&nbsp;&nbsp;&nbsp;召为兵部尚书、同知枢密院事，除通政院使。太平再相，授知枢密院事，迁太子<br /><br />&nbsp;&nbsp;&nbsp;&nbsp;詹事。十九年，群盗由开平东屯辽阳。冬，诏也先忽都以知枢密院事兼太子詹事<br /><br />&nbsp;&nbsp;&nbsp;&nbsp;率师往讨。太平以其年少，数请改命，不允。至则遣将拔懿州省治，盗逾辽河东<br /><br />&nbsp;&nbsp;&nbsp;&nbsp;奔。而朝廷谗构日甚，罢为上都留守。寻改宣政院使，以丁内艰不起。搠思监再<br /><br />&nbsp;&nbsp;&nbsp;&nbsp;相，复奏强起之，即日监察御史也帖木、李好直又劾罢之。已而搠思监徇皇太子<br /><br />&nbsp;&nbsp;&nbsp;&nbsp;旨，构成大狱，诬老的沙、蛮子、按难达识理、沙加识理、也先忽都及脱欢等不<br /><br />&nbsp;&nbsp;&nbsp;&nbsp;轨，执脱欢煅炼其狱，连逮不已。帝知其无辜，欲释其事，特命大赦。而搠思监<br /><br />&nbsp;&nbsp;&nbsp;&nbsp;增入条画内，独不赦前狱。唯老的沙逃于孛罗铁木儿大同军中，蛮子、按难达识<br /><br />&nbsp;&nbsp;&nbsp;&nbsp;理等遂皆贬死。也先忽都当贬撒思嘉之地，道由朵思麻，行宣政院使桓州闾素受<br /><br />&nbsp;&nbsp;&nbsp;&nbsp;知太平，因留居其地。执政知其故，奏也先忽都违命，杖死之。年四十四。有诗<br /><br />&nbsp;&nbsp;&nbsp;&nbsp;集十卷。<br /><br />&nbsp;&nbsp;&nbsp;&nbsp;○铁木儿塔识<br /><br />&nbsp;&nbsp;&nbsp;&nbsp;铁木儿塔识，字九龄，国王脱脱之子。资禀宏伟，补国子学诸生，读书颖悟<br /><br />&nbsp;&nbsp;&nbsp;&nbsp;绝人。事明宗于潜邸。文宗初，由同知都护府事累迁礼部尚书，进参议中书省事，<br /><br />&nbsp;&nbsp;&nbsp;&nbsp;擢陕西行台侍御史，留为奎章阁侍书学士，除大都留守，寻同知枢密院事。后至<br /><br />&nbsp;&nbsp;&nbsp;&nbsp;元六年，拜中书右丞。至正改元，升平章政事。伯颜罢相，庶务多所更张，铁木<br /><br />&nbsp;&nbsp;&nbsp;&nbsp;儿塔识尽心辅赞。每入番直，帝为出宿宣文阁，赐坐榻前，询以政道，必夜分乃<br /><br />&nbsp;&nbsp;&nbsp;&nbsp;罢。二年，郊，铁木儿塔识言大祀竣事，必有实惠及民，以当天心，乃赐民明年<br /><br />&nbsp;&nbsp;&nbsp;&nbsp;田租之半。岭北地寒，不任穑事，岁募富民和籴为边饷，民虽稍利，而费官盐为<br /><br />&nbsp;&nbsp;&nbsp;&nbsp;多。铁木儿塔识乃请别输京仓米百万斛，储于和林以为备。日本商百余人遇风漂<br /><br />&nbsp;&nbsp;&nbsp;&nbsp;入高丽，高丽掠其货，表请没入其人以为奴。铁木儿塔识持不可，曰：“天子一<br /><br />&nbsp;&nbsp;&nbsp;&nbsp;视同仁，岂宜乘人之险以为利？宜资其还。”已而日本果上表称谢。俄有日本僧<br /><br />&nbsp;&nbsp;&nbsp;&nbsp;告其国遣人刺探国事者。铁木儿塔识曰：“刺探在敌国固有之，今六合一家，何<br /><br />&nbsp;&nbsp;&nbsp;&nbsp;以刺探为？设果有之，正可令睹中国之盛，归告其主，使知向化。”两浙、闽盐<br /><br />&nbsp;&nbsp;&nbsp;&nbsp;额累增而课愈亏，江浙行省请减额，铁木儿塔识奏岁减十三万引。<br /><br />&nbsp;&nbsp;&nbsp;&nbsp;五年，拜御史大夫。务以静重持大体，不为苛娆以立声威。建言：“近岁大<br /><br />&nbsp;&nbsp;&nbsp;&nbsp;臣获罪，重者族灭，轻者籍其妻孥。祖宗圣训，父子罪不相及。请除之。”著为<br /><br />&nbsp;&nbsp;&nbsp;&nbsp;令。近畿饥民争赴京城，奏出赃罚钞，籴米万石，即近郊寺观为糜食之，所活不<br /><br />&nbsp;&nbsp;&nbsp;&nbsp;可胜计。居岁余，迁平章政事，位居第一。大驾时巡，留镇大都。旧法：细民籴<br /><br />&nbsp;&nbsp;&nbsp;&nbsp;于官仓，出印券，月给之者，其直三百文，谓之红贴米；赋筹而给之，尽三月止<br /><br />&nbsp;&nbsp;&nbsp;&nbsp;者，其直五百文，谓之散筹米。贪民买其筹贴以为利。铁木儿塔识请别发米二十<br /><br />&nbsp;&nbsp;&nbsp;&nbsp;万石，遣官坐市肆，使人持五十文即得米一升，奸弊遂绝。<br /><br />&nbsp;&nbsp;&nbsp;&nbsp;七年，首相去位，帝召铁木儿塔识谕旨，若曰：“尔先人事我先朝，显有劳<br /><br />&nbsp;&nbsp;&nbsp;&nbsp;绩，尔实能世其家，今命汝为左丞相。”铁木儿塔识叩头固辞，不允，乃拜命。<br /><br />&nbsp;&nbsp;&nbsp;&nbsp;铁木儿塔识修饬纲纪，立内外通调之法：朝官外补，许得陛辞，亲授帝训，责以<br /><br />&nbsp;&nbsp;&nbsp;&nbsp;成效；郡邑贤能吏，次第甄拔，入补朝阙。分海漕米四十万石置沿河诸仓，以备<br /><br />&nbsp;&nbsp;&nbsp;&nbsp;凶荒。先是，僧人与齐民均受役于官，其法中变，至是奏复其旧。孔子后袭封衍<br /><br />&nbsp;&nbsp;&nbsp;&nbsp;圣公，阶止四品，奏升为三品。岁一再诣国学，进诸生而奖励之。中书故事，用<br /><br />&nbsp;&nbsp;&nbsp;&nbsp;老臣预议大政，久废不设，铁木儿塔识奏复其规，起腆合、张元朴等四人为议事<br /><br />&nbsp;&nbsp;&nbsp;&nbsp;平章。曾未半年，救偏补弊之政以次兴举，中外咸悦。从幸上京还，入政事堂甫<br /><br />&nbsp;&nbsp;&nbsp;&nbsp;一日，俄感暴疾薨。年四十六。赠开诚济美同德翊运功臣、太师、中书右丞相，<br /><br />&nbsp;&nbsp;&nbsp;&nbsp;追封冀宁王，谥文忠。<br /><br />&nbsp;&nbsp;&nbsp;&nbsp;铁木儿塔识天性忠亮，学术正大，伊、洛诸儒之书，深所研究。帝尝问为治<br /><br />&nbsp;&nbsp;&nbsp;&nbsp;何先，对曰：“法祖宗。”帝曰：“王文统奇才也，朕恨不得如斯人者用之。”<br /><br />&nbsp;&nbsp;&nbsp;&nbsp;对曰：“世祖有尧、舜之资，文统不以王道告君，而乃尚霸术，要近利，世祖之<br /><br />&nbsp;&nbsp;&nbsp;&nbsp;罪人也。使今有文统，正当远之，又何足取乎！”初，伯颜议罢科举，铁木儿塔<br /><br />&nbsp;&nbsp;&nbsp;&nbsp;识时在参议府，讫不署奏牍，及入中书，乃议复行之。征用处士，待以不次之擢。<br /><br />&nbsp;&nbsp;&nbsp;&nbsp;或疑为太优，铁木儿塔识曰：“隐士无求于朝廷，朝廷有求于隐士，区区名爵，<br /><br />&nbsp;&nbsp;&nbsp;&nbsp;奚足惜哉！”识者诵之。时修辽、金、宋三史，铁木儿塔识为总裁官，多所协赞<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;○达识帖睦迩<br /><br />&nbsp;&nbsp;&nbsp;&nbsp;达识帖睦迩，字九成。幼与其兄铁木儿塔识俱入国学为诸生，读经史，悉能<br /><br />&nbsp;&nbsp;&nbsp;&nbsp;通大义，尤好学书。初以世胄补官，为太府监提点，擢治书侍御史，以言罢。除<br /><br />&nbsp;&nbsp;&nbsp;&nbsp;枢密院同知，升中书右丞、翰林承旨，迁大司农。至正七年，出为江浙行省平章<br /><br />&nbsp;&nbsp;&nbsp;&nbsp;政事。明年，又入为大司农。九年，为湖广行省平章政事。沅、靖、柳、桂等路<br /><br />&nbsp;&nbsp;&nbsp;&nbsp;徭、獠窃发，朝廷以溪洞险阻，下诏招谕之。达识帖睦迩谓：“寇情不可料，请<br /><br />&nbsp;&nbsp;&nbsp;&nbsp;置三分省，一治静江，一治沅、靖，一治柳、桂，以左右丞、参政分兵镇其地。<br /><br />&nbsp;&nbsp;&nbsp;&nbsp;罢靖州路总管府，改立靖州军民安抚司，设万户府，益以戍兵。”朝廷皆如其言。<br /><br />&nbsp;&nbsp;&nbsp;&nbsp;已而诸徭、獠悉降，召还，复为大司农。<br /><br />&nbsp;&nbsp;&nbsp;&nbsp;十一年，台州方国珍起海上。达识帖睦迩奉诏与江浙行省参知政事樊执敬往<br /><br />&nbsp;&nbsp;&nbsp;&nbsp;招谕之。明年，盗起河南。拜河南行省平章政事。至则修城池，饬备御，贼不敢<br /><br />&nbsp;&nbsp;&nbsp;&nbsp;犯其境。迁淮南行省平章政事。十五年，入为中书平章政事。时中书庶务多为吏<br /><br />&nbsp;&nbsp;&nbsp;&nbsp;胥迟留，至则责委提控掾史二人分督左右曹，悉为剖决。出为江浙行省左丞相，<br /><br />&nbsp;&nbsp;&nbsp;&nbsp;寻兼知行枢密院事，许以便宜行事。时江淮盗势日盛，南北阻隔。达识帖睦迩独<br /><br />&nbsp;&nbsp;&nbsp;&nbsp;治方面，而任用非人，肆通贿赂，卖官鬻爵，一视货之轻重以为高下，于是谤议<br /><br />&nbsp;&nbsp;&nbsp;&nbsp;纷然。所部郡县往往沦陷，亦恬不以为意。<br /><br />&nbsp;&nbsp;&nbsp;&nbsp;十六年正月，张士诚陷平江。七月，逼杭州，达识帖睦迩即弃城遁于富阳。<br /><br />&nbsp;&nbsp;&nbsp;&nbsp;万户普贤奴力拒之，而苗军帅杨完者时驻嘉兴，亦引兵至，败走张士诚，达识帖<br /><br />&nbsp;&nbsp;&nbsp;&nbsp;睦迩乃还。初，达识帖睦迩以完者为海北宣慰使都元帅，寻升江浙行省参政，至<br /><br />&nbsp;&nbsp;&nbsp;&nbsp;是遂升右丞。而苗军素无纪律，肆为钞掠，所过荡然无遗。达识帖睦迩方倚完者<br /><br />&nbsp;&nbsp;&nbsp;&nbsp;以为重，莫敢禁遏，故完者矜骄日肆而不可制。明年，士诚寇嘉兴，屡为完者所<br /><br />&nbsp;&nbsp;&nbsp;&nbsp;败。士诚乃遣蛮子海牙以书诈降。蛮子海牙尝为南行台御史中丞，以军结水寨，<br /><br />&nbsp;&nbsp;&nbsp;&nbsp;屯采石，为大明兵所败，因走归士诚，故士诚使之来。而书词多不逊。完者欲纳<br /><br />&nbsp;&nbsp;&nbsp;&nbsp;之，达识帖睦迩不可，曰：“我昔在淮南，尝招安士诚，知其反覆，其降不可信。”<br /><br />&nbsp;&nbsp;&nbsp;&nbsp;完者固劝，乃许之。士诚始要王爵，达识帖睦迩不许。又请爵为三公，达识帖睦<br /><br />&nbsp;&nbsp;&nbsp;&nbsp;迩曰：“三公非有司所定，今我虽便宜行事，然不敢专也。”完者又力以为请，<br /><br />&nbsp;&nbsp;&nbsp;&nbsp;达识帖睦迩虽外为正词，然实幸其降，又恐忤完者意，遂授士诚太尉，其弟士德<br /><br />&nbsp;&nbsp;&nbsp;&nbsp;淮南行省平章政事，士信同知行枢密院事，其党皆授官有差。士德寻为大明兵所<br /><br />&nbsp;&nbsp;&nbsp;&nbsp;擒。复升士信淮南行省平章政事。然士诚虽降，而城池府库甲兵钱谷皆自据如故。<br /><br />&nbsp;&nbsp;&nbsp;&nbsp;于是朝廷以招安张士诚为达识帖木儿功，诏加太尉。<br /><br />&nbsp;&nbsp;&nbsp;&nbsp;当是时，徽州、建德皆已陷，完者屡出师不利。士诚素欲图完者，而完者时<br /><br />&nbsp;&nbsp;&nbsp;&nbsp;又强娶平章政事庆童女，达识帖木儿虽主其婚，然亦甚厌之，乃阴与士诚定计除<br /><br />&nbsp;&nbsp;&nbsp;&nbsp;完者。扬言使士诚出兵复建德，完者营在杭城北，不为备，遂被围，苗军悉溃，<br /><br />&nbsp;&nbsp;&nbsp;&nbsp;完者与其弟伯颜皆自杀。其后事闻于朝，赠完者潭国忠愍公，伯颜衡国忠烈公。<br /><br />&nbsp;&nbsp;&nbsp;&nbsp;完者既死，士诚兵遂据杭州。十九年，朝廷因授士信江浙行省平章政事。士信乃<br /><br />&nbsp;&nbsp;&nbsp;&nbsp;大发浙西诸郡民筑杭城。先是，海漕久不通，朝廷遣使来征粮，士诚运米十余万<br /><br />&nbsp;&nbsp;&nbsp;&nbsp;石达京师。方面之权，悉归张氏，达识帖睦迩徒存虚名而已。俄而士诚令其部属<br /><br />&nbsp;&nbsp;&nbsp;&nbsp;自颂功德，必欲求王爵。达识帖睦迩谓左右曰：“我承制居此，徒籍口舌以驭此<br /><br />&nbsp;&nbsp;&nbsp;&nbsp;辈。今张氏复要王爵，朝廷虽微，终不为其所胁，但我今若逆其意，则目前必受<br /><br />&nbsp;&nbsp;&nbsp;&nbsp;害，当忍耻含垢以从之耳。”乃为具文书闻于朝，至再三，不报。士诚遂自立为<br /><br />&nbsp;&nbsp;&nbsp;&nbsp;吴王，即平江治宫阙，立官属。<br /><br />&nbsp;&nbsp;&nbsp;&nbsp;时答兰帖木儿为江浙行省右丞，真保为左右司郎中，二人谄事士诚，多受金<br /><br />&nbsp;&nbsp;&nbsp;&nbsp;帛，数媒孽达识帖睦迩之短，以故张氏遂有不相容之势。二十四年，士信乃使王<br /><br />&nbsp;&nbsp;&nbsp;&nbsp;晟等面数达识帖睦迩过失，勒其移咨省院，自陈老病愿退。又言：“丞相之任非<br /><br />&nbsp;&nbsp;&nbsp;&nbsp;士信不可。”士信即逼取其诸所掌符印，而自为江浙行省左丞相，徙达识帖睦迩<br /><br />&nbsp;&nbsp;&nbsp;&nbsp;居嘉兴。事闻朝廷，即就以士信为江浙行省左丞相。达识帖睦迩至嘉兴，士信峻<br /><br />&nbsp;&nbsp;&nbsp;&nbsp;其垣墙，锢其门闼，所以防禁之者甚严。达识帖睦迩皆不以为意，日对妻妾饮酒<br /><br />&nbsp;&nbsp;&nbsp;&nbsp;放歌自若。士诚令有司公牍皆首称“吴王令旨”，又讽行台为请实授于朝，行台<br /><br />&nbsp;&nbsp;&nbsp;&nbsp;御史大夫普化帖木儿皆不从。至是，既拘达识帖睦迩，即使人至绍兴从普化帖木<br /><br />&nbsp;&nbsp;&nbsp;&nbsp;儿索行台印章。普化帖木儿封其印置诸库，曰：“我头可断，印不可与。”又迫<br /><br />&nbsp;&nbsp;&nbsp;&nbsp;之登舟，曰：“我可死，不可辱也。”从容沐浴更衣，与妻子诀，赋诗二章，乃<br /><br />&nbsp;&nbsp;&nbsp;&nbsp;仰药而死。临死，掷杯地上曰：“我死矣，逆贼当踵我亡也。”后数日，达识帖<br /><br />&nbsp;&nbsp;&nbsp;&nbsp;睦迩闻之，叹曰：“大夫且死，吾不死何为！”遂命左右以药酒进，饮之而死。<br /><br />&nbsp;&nbsp;&nbsp;&nbsp;士诚乃使载其柩及妻孥北返于京师。<br /><br />&nbsp;&nbsp;&nbsp;&nbsp;普化帖木儿字兼善，答鲁乃蛮氏，行台御史大夫帖木哥子也。累迁福建行省<br /><br />&nbsp;&nbsp;&nbsp;&nbsp;平章政事，时境内皆为诸豪所据，不能有所施设。及迁南行台，又为张士诚所逼<br /><br />&nbsp;&nbsp;&nbsp;&nbsp;而死。然论者以为其死视达识帖睦迩为差胜云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958733);">加入书签</a><a
                        href="958713.html">上一页</a>&larr;<a href="index.html">返回列表</a>&rarr;<a
                            href="958763.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958713.html"; var next_page = "958763.html"; var index_page = "index.html"; var sortid = "9"; var article_id = "14699"; var chapter_id = "958733"; var articlename = "元史"; var chaptername = " 卷一百四十 列传第二十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>