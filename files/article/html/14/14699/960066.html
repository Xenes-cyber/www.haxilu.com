<!DOCTYPE html>
<html>
<head>
<meta charset="gbk" />
<title>元史- 卷一百八十 列传第六十七-在线阅读-哈西文学网</title>
<meta name="keywords" content="宋濂，元史， 卷一百八十 列传第六十七全文， 卷一百八十 列传第六十七在线阅读 哈西文学网" />
<meta name="description" content="哈西文学网提供宋濂的元史  卷一百八十 列传第六十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/960066.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/960066.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十 列传第六十七</h1>
            <div class="link xb">
                <a href="960022.html">上一页</a>&larr;<a href="index.html">返回列表</a>&rarr;<a
                    href="960658.html">下一页</a></div>			
            <div id="BookText">&nbsp;&nbsp;&nbsp;&nbsp;○耶律希亮<br /><br />&nbsp;&nbsp;&nbsp;&nbsp;耶律希亮，字明甫，楚材之孙，铸之子也。初，六皇后命以赤帖吉氏归铸，<br /><br />&nbsp;&nbsp;&nbsp;&nbsp;生希亮于和林南之凉楼，曰秃忽思，六皇后遂以其地名之。宪宗尝遣铸核钱粮于<br /><br />&nbsp;&nbsp;&nbsp;&nbsp;燕，铸曰：“臣先世皆读儒书，儒生俱在中土，愿携诸子，至燕受业。”宪宗从<br /><br />&nbsp;&nbsp;&nbsp;&nbsp;之，乃命希亮师事北平赵衍。时方九岁，未浃旬，已能赋诗。岁丙辰，宪宗召铸<br /><br />&nbsp;&nbsp;&nbsp;&nbsp;还和林，希亮独留燕。岁戊午，宪宗在六盘山，希亮诣行在所。已而铸扈从南伐，<br /><br />&nbsp;&nbsp;&nbsp;&nbsp;希亮亦在行。明年，宪宗崩于蜀，希亮将辎重北归陕右。<br /><br />&nbsp;&nbsp;&nbsp;&nbsp;又明年，为中统元年，世祖即位，阿里不哥反，遣使召主将浑都海。铸说浑<br /><br />&nbsp;&nbsp;&nbsp;&nbsp;都海等入朝，皆不从，则弃其妻子，挺身来归。既而浑都海知铸去，怒，遣百骑<br /><br />&nbsp;&nbsp;&nbsp;&nbsp;追之不及。乃使百人监视希亮母子，迫胁使从行，自灵武过应吉里城，至西凉甘<br /><br />&nbsp;&nbsp;&nbsp;&nbsp;州。阿里不哥遣大将阿蓝答儿自和林帅师至焉支山，希亮见之。阿蓝答儿问：<br /><br />&nbsp;&nbsp;&nbsp;&nbsp;“而父安在？”希亮曰：“不知，与吾父同任事者宜知之。”浑都海怒，诟曰：<br /><br />&nbsp;&nbsp;&nbsp;&nbsp;“我焉得知之，其父今亡命东见皇帝矣！”希亮曰：“若然，则何谓不知！”阿<br /><br />&nbsp;&nbsp;&nbsp;&nbsp;蓝答儿熟视浑都海曰：“此言深有意焉。”诘希亮甚急。希亮曰：“使吾知之，<br /><br />&nbsp;&nbsp;&nbsp;&nbsp;亦从而去，安得独留！”阿蓝答儿以为实，免其监莅。既而阿蓝答儿、浑都海为<br /><br />&nbsp;&nbsp;&nbsp;&nbsp;大兵所杀，其残卒北走，众推哈剌不花为帅。希亮潜匿甘州北黑水东沙陀中。殿<br /><br />&nbsp;&nbsp;&nbsp;&nbsp;兵已过十余里，有寻马者适至，老婢漏言，众奄至，驱至肃州。哈剌不花与铸有<br /><br />&nbsp;&nbsp;&nbsp;&nbsp;婚姻之好，又哈剌不花在蜀时，尝疾病，铸召医视之，遗以酒食，因释希亮缚，<br /><br />&nbsp;&nbsp;&nbsp;&nbsp;谓曰：“我受恩于汝父，此图报之秋也。”及抵沙州北川，希亮与兄弟徒步负任，<br /><br />&nbsp;&nbsp;&nbsp;&nbsp;不火食者数日。是冬，涉雪逾天山，至北庭都护府。二年，至昌八里城。夏，逾<br /><br />&nbsp;&nbsp;&nbsp;&nbsp;马纳思河，抵叶密里城，乃定宗潜邸汤沐之邑也。时六皇后之妹主后位，与宗王<br /><br />&nbsp;&nbsp;&nbsp;&nbsp;火忽皆欲东觐。希亮母密知其事，携希亮入见，已而事不果。冬，至于火孛之地。<br /><br />&nbsp;&nbsp;&nbsp;&nbsp;三年，定宗幼子大名王闵其不能归，遗以币帛鞍马，乃从大名王至忽只儿之地。<br /><br />&nbsp;&nbsp;&nbsp;&nbsp;会宗王阿鲁忽至，诛阿里不哥所用镇守之人唆罗海，欲附世祖。复从大名王及阿<br /><br />&nbsp;&nbsp;&nbsp;&nbsp;鲁忽二王还至叶密里城。王遗以耳环，其二珠大如榛，实价直千金，欲穿其耳使<br /><br />&nbsp;&nbsp;&nbsp;&nbsp;带之。希亮辞曰：“不敢因是以伤父母之遗体也。且无功受赏，于礼尤不可。”<br /><br />&nbsp;&nbsp;&nbsp;&nbsp;王又解金束带遗之，且曰：“系此，于遗体宜无伤。”五月，又为阿里不哥兵所<br /><br />&nbsp;&nbsp;&nbsp;&nbsp;驱，西行千五百里，至孛劣撒里之地。六月，又西至换孙之地。又从至不剌城。<br /><br />&nbsp;&nbsp;&nbsp;&nbsp;又西行六百里，至彻彻里泽剌之山，后妃辎重皆留于此，希亮母及兄弟亦在焉。<br /><br />&nbsp;&nbsp;&nbsp;&nbsp;希亮单骑从行二百余里，至出布儿城。又百里，至也里虔城，而哈剌不花之兵奄<br /><br />&nbsp;&nbsp;&nbsp;&nbsp;至，希亮又从二王兴师，还至不剌城，与哈剌不花战，败之，尽歼其众。二王乃<br /><br />&nbsp;&nbsp;&nbsp;&nbsp;函其头，遣使报捷。十月，至于亦思宽之地。四年，至可失哈里城。四月，阿里<br /><br />&nbsp;&nbsp;&nbsp;&nbsp;不哥兵复至，希亮又从征，至浑八升城。时希亮母从后避暑于阿体八升山。先是，<br /><br />&nbsp;&nbsp;&nbsp;&nbsp;铸尝言于世祖：“臣之妻子皆在北边。”至是，世祖遣不华出至二王所，因以玺<br /><br />&nbsp;&nbsp;&nbsp;&nbsp;书召希亮，驰驿赴阙。六月，由苦先城至哈剌火州，出伊州，涉大漠以还。八月，<br /><br />&nbsp;&nbsp;&nbsp;&nbsp;入觐世祖于上都之大安阁，备陈边事，及羁旅困苦之状。世祖怜之，赐钞千锭、<br /><br />&nbsp;&nbsp;&nbsp;&nbsp;金带一、币帛三十，命为速古儿赤、必^赤。至元八年，授奉训大夫、符宝郎。<br /><br />&nbsp;&nbsp;&nbsp;&nbsp;十二年，既平宋，世祖命希亮问诸降将，日本可伐否。夏贵、吕文焕、范文<br /><br />&nbsp;&nbsp;&nbsp;&nbsp;虎、陈奕等皆云可伐。希亮奏曰：“宋与辽、金攻战且三百年，干戈甫定，人得<br /><br />&nbsp;&nbsp;&nbsp;&nbsp;息肩，俟数年，兴师未晚。”世祖然之。十三年，太府监令史卢贽言于监官：<br /><br />&nbsp;&nbsp;&nbsp;&nbsp;“各路所贡布长三丈，唯平阳加一丈，诸怯薛歹以故争取平阳布。苟截其长者，<br /><br />&nbsp;&nbsp;&nbsp;&nbsp;与他郡等，则无所争，而以其所截者为髹漆宫殿器皿之用，甚便。”监官从之。<br /><br />&nbsp;&nbsp;&nbsp;&nbsp;适左右以其事闻，帝以诘监官，监官仓皇莫知所以对，归罪于贽，帝命斩之。希<br /><br />&nbsp;&nbsp;&nbsp;&nbsp;亮遇诸途，贽以冤告。希亮命少缓，具以实入奏。有旨令董文用谳之。竟释贽，<br /><br />&nbsp;&nbsp;&nbsp;&nbsp;而召御史大夫塔察儿等让之曰：“此事言官当言而不言，向微秃忽思，不误诛此<br /><br />&nbsp;&nbsp;&nbsp;&nbsp;人耶！”十四年，转嘉议大夫、礼部尚书，寻迁吏部尚书。帝驻跸察纳儿台之地，<br /><br />&nbsp;&nbsp;&nbsp;&nbsp;希亮至，奏对毕，董文用问大都近事。希亮曰：“囹圄多囚耳。”世祖方欹枕而<br /><br />&nbsp;&nbsp;&nbsp;&nbsp;卧，忽寤，问其故。希亮奏曰：“近奉旨：汉人盗钞六文者杀。以是囚多。”帝<br /><br />&nbsp;&nbsp;&nbsp;&nbsp;惊问：“孰传此语？”省臣曰：“此旨实脱儿察所传。”脱儿察曰：“陛下在南<br /><br />&nbsp;&nbsp;&nbsp;&nbsp;坡，以语蒙古儿童。”帝曰：“前言戏耳，曷尝著为令式？”乃罪脱儿察。希亮<br /><br />&nbsp;&nbsp;&nbsp;&nbsp;因奏曰：“令既出矣，必明其错误，以安民心。”帝善其言，即命希亮至大都，<br /><br />&nbsp;&nbsp;&nbsp;&nbsp;谕旨中书。<br /><br />&nbsp;&nbsp;&nbsp;&nbsp;十七年，希亮以跋涉西土，足病痿挛，谢事而去，退居佳粽叨十余年。至<br /><br />&nbsp;&nbsp;&nbsp;&nbsp;大二年，武宗访求先朝旧臣，特除翰林学士承旨、资善大夫，寻改授翰林学士承<br /><br />&nbsp;&nbsp;&nbsp;&nbsp;旨、知制诰兼修国史。希亮以职在史官，乃类次世祖嘉言善行以进，英宗取其书，<br /><br />&nbsp;&nbsp;&nbsp;&nbsp;置禁中。久之，闲居京师，四方之士多从之游。泰定四年卒，年八十一。<br /><br />&nbsp;&nbsp;&nbsp;&nbsp;希亮性至孝，困厄遐方，家赀散亡已尽，仅藏祖考画像，四时就穹庐陈列致<br /><br />&nbsp;&nbsp;&nbsp;&nbsp;奠，尽诚尽敬。朔漠之人，咸相聚来观，叹曰：“此中土之礼也。”虽疾病，不<br /><br />&nbsp;&nbsp;&nbsp;&nbsp;废书史，或中夜起坐，取烛以书。所著诗文及从军纪行录三十卷，目之曰《愫轩<br /><br />&nbsp;&nbsp;&nbsp;&nbsp;集》。赠推忠辅义守正功臣、资善大夫、集贤学士、上护军，追封漆水郡公，谥<br /><br />&nbsp;&nbsp;&nbsp;&nbsp;忠嘉。<br /><br />&nbsp;&nbsp;&nbsp;&nbsp;○赵世延<br /><br />&nbsp;&nbsp;&nbsp;&nbsp;赵世延，字子敬，其先雍古族人，居云中北边。曾祖<黑旦>公，为金群牧使，<br /><br />&nbsp;&nbsp;&nbsp;&nbsp;太祖得其所牧马，<黑旦>公死之。祖按竺迩，幼孤，鞠于外大父术要甲，讹为赵<br /><br />&nbsp;&nbsp;&nbsp;&nbsp;家，因氏为赵；骁勇善骑射，从太祖征伐，有功，为蒙古汉军征行大元帅，镇蜀，<br /><br />&nbsp;&nbsp;&nbsp;&nbsp;因家成都。父黑梓，以门功袭父元帅职，兼文州吐蕃万户达鲁花赤。<br /><br />&nbsp;&nbsp;&nbsp;&nbsp;世延天资秀发，喜读书，究心儒者体用之学。弱冠，世祖召见，俾入枢密院<br /><br />&nbsp;&nbsp;&nbsp;&nbsp;御史台肄习官政。至元二十一年，授承事郎、云南诸路提刑按察司判官，时年二<br /><br />&nbsp;&nbsp;&nbsp;&nbsp;十有四。乌蒙蛮酋叛，世延会省臣以军讨之，蛮兵大溃，即请降。二十六年，擢<br /><br />&nbsp;&nbsp;&nbsp;&nbsp;监察御史，与同列五人劾丞相桑哥不法。中丞赵国辅，桑哥党也，抑不以闻，更<br /><br />&nbsp;&nbsp;&nbsp;&nbsp;以告桑哥。于是五人者悉为其所挤，而世延独幸免。奉旨按平阳郡监也先忽都赃<br /><br />&nbsp;&nbsp;&nbsp;&nbsp;巨万，鞫左司郎中董仲威杀人狱，皆明允。二十九年，转奉议大夫，出佥江南湖<br /><br />&nbsp;&nbsp;&nbsp;&nbsp;北道肃政廉访司事。敦儒学，立义仓，撤淫祠，修澧阳县坏堤，严常、澧掠卖良<br /><br />&nbsp;&nbsp;&nbsp;&nbsp;民之禁，部内晏然。元贞元年，除江南行御史台都事，丁内艰，不赴。大德元年，<br /><br />&nbsp;&nbsp;&nbsp;&nbsp;复除前官。三年，移中台都事，俄改中书左司都事。台臣奏，仍为都事中台。六<br /><br />&nbsp;&nbsp;&nbsp;&nbsp;年，由山东肃政廉访副使改江南行台治书侍御史。十年，除安西路总管。安西，<br /><br />&nbsp;&nbsp;&nbsp;&nbsp;故京兆省台所治，号称会府，前政壅滞者三千牍。世延既至，不三月，剖决殆尽。<br /><br />&nbsp;&nbsp;&nbsp;&nbsp;陕民饥，省台议请于朝赈之，世延曰：“救荒如救火，愿先发廪以赈，朝廷设不<br /><br />&nbsp;&nbsp;&nbsp;&nbsp;允，世延当倾家财若身以偿。”省台从之，所活者众。<br /><br />&nbsp;&nbsp;&nbsp;&nbsp;至大元年，除绍兴路总管，改四川肃政廉访使。蒙古军士，科差繁重，而军<br /><br />&nbsp;&nbsp;&nbsp;&nbsp;士就戍往来者多害人，且军官或抑良为奴，世延皆除其弊而正其罪。又修都江堰，<br /><br />&nbsp;&nbsp;&nbsp;&nbsp;民尤便之。四年，升中奉大夫、陕西行台侍御史。先是，八百媳妇为边患，右丞<br /><br />&nbsp;&nbsp;&nbsp;&nbsp;刘深往讨之，兵败而还，坐罪弃市。及是，右丞阿忽台当继行，世延言：“蛮夷<br /><br />&nbsp;&nbsp;&nbsp;&nbsp;事在羁縻，而重烦天讨，致军旅亡失，诛戮省臣，藉使尽得其地，何补于国？今<br /><br />&nbsp;&nbsp;&nbsp;&nbsp;穷兵黩武，实伤圣治。朝廷第当选重臣知治体者，付以边寄，兵宜止勿用。”事<br /><br />&nbsp;&nbsp;&nbsp;&nbsp;闻，枢密院臣以为用兵国家大事，不宜以一人之言为兴辍。世延闻之，章再上，<br /><br />&nbsp;&nbsp;&nbsp;&nbsp;事卒罢。<br /><br />&nbsp;&nbsp;&nbsp;&nbsp;皇庆二年，拜江浙行省参知政事，寻召还，拜侍御史。延v元年，省臣奏：<br /><br />&nbsp;&nbsp;&nbsp;&nbsp;“比奉诏汉人参政用儒者，赵世延其人也。”帝曰：“世延诚可用，然雍古氏非<br /><br />&nbsp;&nbsp;&nbsp;&nbsp;汉人，其署宜居右。”遂拜中书参知政事。居中书二十月，迁御史中丞。有旨省<br /><br />&nbsp;&nbsp;&nbsp;&nbsp;臣自平章以下，率送之官。其礼前所无有，由是为权臣所忌，乃用皇太后旨，出<br /><br />&nbsp;&nbsp;&nbsp;&nbsp;世延为云南行省右丞。陛辞，帝特命仍还御史台为中丞。三年，世延劾奏权臣太<br /><br />&nbsp;&nbsp;&nbsp;&nbsp;师、右丞相帖木迭儿罪恶十有三，诏夺其官职。寻升翰林学士承旨，兼御史中丞，<br /><br />&nbsp;&nbsp;&nbsp;&nbsp;世延固辞，乃解中丞。五年，进光禄大夫、昭文馆学士，守大都留守，乞补外，<br /><br />&nbsp;&nbsp;&nbsp;&nbsp;拜四川行省平章政事。世延议即重庆路立屯田，物色江津、巴县闲田七百八十三<br /><br />&nbsp;&nbsp;&nbsp;&nbsp;顷，摘军千二百人垦之，岁得粟万一千七百石。<br /><br />&nbsp;&nbsp;&nbsp;&nbsp;明年，仁宗崩，帖木迭儿复居相位，锐意报复，属其党何志道，诱世延从弟<br /><br />&nbsp;&nbsp;&nbsp;&nbsp;胥益儿哈呼诬告世延罪，逮世延置对，至夔路，遇赦。世延以疾抵荆门，留就医。<br /><br />&nbsp;&nbsp;&nbsp;&nbsp;帖木迭儿遣使督追至京师，俾其党煅炼使成狱。会有旨，事经赦原，勿复问。帖<br /><br />&nbsp;&nbsp;&nbsp;&nbsp;木迭儿更以它事白帝，系之刑曹，逼令自裁，世延不为动，居囚再岁。胥益儿哈<br /><br />&nbsp;&nbsp;&nbsp;&nbsp;呼自以所诉涉诬欺，亡去。中书左丞相拜住屡言世延亡辜，得旨出狱，就舍以养<br /><br />&nbsp;&nbsp;&nbsp;&nbsp;疾。先是，帝猎北凉亭，顾谓侍臣曰：“赵世延先帝所尊礼，而帖木迭儿妄入其<br /><br />&nbsp;&nbsp;&nbsp;&nbsp;罪，数请诛之，此殆报私怨耳，朕岂能从之。”侍臣皆叩头称万岁。帖木迭儿在<br /><br />&nbsp;&nbsp;&nbsp;&nbsp;上京，闻世延出狱，索省牍视之，怒曰：“此左丞相罔上所为也。”事闻，帝语<br /><br />&nbsp;&nbsp;&nbsp;&nbsp;之曰：“此朕意耳。”未几，帖木迭儿死，事乃释。世延出居于金陵。泰定元年，<br /><br />&nbsp;&nbsp;&nbsp;&nbsp;召还朝，除集贤大学士。明年，出为江南行台御史中丞。四年，入朝，复为御史<br /><br />&nbsp;&nbsp;&nbsp;&nbsp;中丞，又迁中书右丞。明年，有旨：赵世延顷为权奸所诬，中书宜遍移天下，昭<br /><br />&nbsp;&nbsp;&nbsp;&nbsp;雪其非辜，仍加翰林学士承旨、光禄大夫。经筵开，兼知经筵事，选拣劝讲者，<br /><br />&nbsp;&nbsp;&nbsp;&nbsp;皆一时名流。又加同知枢密院事。<br /><br />&nbsp;&nbsp;&nbsp;&nbsp;泰定帝崩，燕铁木儿与宗王大臣议：武宗二子周王、怀王，于法当立；周王<br /><br />&nbsp;&nbsp;&nbsp;&nbsp;远在朔漠，而怀王久居民间，备尝艰险，民必归之，天位不可久虚，不如先迎怀<br /><br />&nbsp;&nbsp;&nbsp;&nbsp;王，以从民望。八月，即定策，迎之于江陵，怀王即位，是为文宗。当是时，世<br /><br />&nbsp;&nbsp;&nbsp;&nbsp;延赞画之功为多。文宗即位，世延仍以御史中丞兼翰林学士承旨，以疾乞归田里，<br /><br />&nbsp;&nbsp;&nbsp;&nbsp;诏不允。天历二年正月，复除江南行台御史中丞；行次济州，三月，改集贤大学<br /><br />&nbsp;&nbsp;&nbsp;&nbsp;士；六月，又加奎章阁大学士；八月，拜中书平章政事。冬，世延至京，固辞不<br /><br />&nbsp;&nbsp;&nbsp;&nbsp;允，诏以世延年高多疾，许乘小车入内。至顺元年，诏世延与虞集等纂修《皇朝<br /><br />&nbsp;&nbsp;&nbsp;&nbsp;经世大典》，世延屡奏：“臣衰老，乞解中书政务，专意纂修。”帝曰：“老臣<br /><br />&nbsp;&nbsp;&nbsp;&nbsp;如卿者无几，求退之言，后勿复陈。”四月，仍加翰林学士承旨，封鲁国公。秋，<br /><br />&nbsp;&nbsp;&nbsp;&nbsp;以疾，移文中书致其事，明日即行，养疾于金陵之茅山。诏征还朝，不能行，二<br /><br />&nbsp;&nbsp;&nbsp;&nbsp;年，改封凉国公。元统二年，诏赐世延钱凡四万缗。至元改元，仍除奎章阁大学<br /><br />&nbsp;&nbsp;&nbsp;&nbsp;士、翰林学士承旨、中书平章政事、鲁国公。明年五月，至成都，十一月卒，享<br /><br />&nbsp;&nbsp;&nbsp;&nbsp;年七十有七。至正二年，赠世忠执法佐运翊亮功臣、太保、金紫光禄大夫、上柱<br /><br />&nbsp;&nbsp;&nbsp;&nbsp;国，追封鲁国公，谥文忠。<br /><br />&nbsp;&nbsp;&nbsp;&nbsp;世延历事凡九朝，扬历省台五十余年，负经济之资，而将之以忠义，守之以<br /><br />&nbsp;&nbsp;&nbsp;&nbsp;清介，饰之以文学，凡军国利病，生民休戚，知无不言，而于儒者名教尤拳拳焉。<br /><br />&nbsp;&nbsp;&nbsp;&nbsp;为文章波澜浩瀚，一根于理。尝较定律令，汇次《风宪宏纲》，行于世。<br /><br />&nbsp;&nbsp;&nbsp;&nbsp;五子，达者三人：野峻台，黄州路总管。次月鲁，江浙行省理问官。伯忽，<br /><br />&nbsp;&nbsp;&nbsp;&nbsp;夔州路总管，天历初，囊加台据蜀叛，死于难，特赠推忠秉义效节功臣、资善大<br /><br />&nbsp;&nbsp;&nbsp;&nbsp;夫、中书右丞、上护军，追封蜀郡公，谥忠愍。<br /><br />&nbsp;&nbsp;&nbsp;&nbsp;○孔思晦<br /><br />&nbsp;&nbsp;&nbsp;&nbsp;孔思晦，字明道，孔子五十四世孙也。资质端重，而性简默，童O时，读书<br /><br />&nbsp;&nbsp;&nbsp;&nbsp;已识大义。及长，授业于导江张，讲求义理，于词章之习，薄而弗为。家贫，<br /><br />&nbsp;&nbsp;&nbsp;&nbsp;躬耕以为养，虽剧寒暑，而为学未尝懈，远近争聘为子弟师。大德中，游京师，<br /><br />&nbsp;&nbsp;&nbsp;&nbsp;祭酒耶律有尚欲荐之，以母老，辞而归。母卧疾，躬进药饵，衣不解带。居丧，<br /><br />&nbsp;&nbsp;&nbsp;&nbsp;勺水不入口者五日。至大中，举茂才，为范阳儒学教谕。延v初，调宁阳学。先<br /><br />&nbsp;&nbsp;&nbsp;&nbsp;是，两县校官率以廪薄不能守职，而思晦以俭约自将，教养有法，比代去，学者<br /><br />&nbsp;&nbsp;&nbsp;&nbsp;皆不忍舍之。于是孔氏族人相与议：思晦嫡长且贤，宜袭封爵，奉祠事。状上政<br /><br />&nbsp;&nbsp;&nbsp;&nbsp;府，事未决。仁宗在位，雅崇尚儒道，一日，问：“孔子之裔今几世，袭爵为谁？”<br /><br />&nbsp;&nbsp;&nbsp;&nbsp;廷臣具对曰：“未定。”帝亲取孔氏谱牒按之，曰：“以嫡应袭封者，思晦也，<br /><br />&nbsp;&nbsp;&nbsp;&nbsp;复奚疑！”特授中议大夫，袭封衍圣公，月俸百缗，加至五百缗，赐四品印。泰<br /><br />&nbsp;&nbsp;&nbsp;&nbsp;定三年，山东廉访副使王鹏南言：“袭爵上公，而阶止四品，于格弗称，且失尊<br /><br />&nbsp;&nbsp;&nbsp;&nbsp;崇意。”明年，升嘉议大夫。至顺二年，改赐三品印。思晦以宗祀责重，恒惧弗<br /><br />&nbsp;&nbsp;&nbsp;&nbsp;胜，每遇祭祀，必敬必慎。初，庙毁于兵，后虽苟完，而角楼围墙未备，思晦竭<br /><br />&nbsp;&nbsp;&nbsp;&nbsp;力营度，以复其旧。金丝堂坏，又一新之，祭器礼服，悉加整饬。又以尼山乃毓<br /><br />&nbsp;&nbsp;&nbsp;&nbsp;圣之地，故有庙，已毁，民冒耕祭田且百年，思晦复其田，且请置尼山书院，以<br /><br />&nbsp;&nbsp;&nbsp;&nbsp;列于学官，朝廷从之。三氏学旧有田三千亩，占于豪民，子思书院旧有营运钱万<br /><br />&nbsp;&nbsp;&nbsp;&nbsp;缗，贷于民取子钱，以供祭祀，久之，民不输子钱，并负其本，思晦皆理而复之。<br /><br />&nbsp;&nbsp;&nbsp;&nbsp;圣父旧封齐国公，思晦言于朝曰：“宣圣封王，而父爵犹公，愿加褒崇。”乃诏<br /><br />&nbsp;&nbsp;&nbsp;&nbsp;加封圣父启圣王，圣母王夫人。<br /><br />&nbsp;&nbsp;&nbsp;&nbsp;五季时，孔末之后方盛，欲以伪灭真，害宣圣子孙几尽，至是，其裔复欲冒<br /><br />&nbsp;&nbsp;&nbsp;&nbsp;称宣圣后。思晦以为：“不早辨则真伪久益不可明，彼与我不共戴天，乃列于族，<br /><br />&nbsp;&nbsp;&nbsp;&nbsp;与共拜殿庭，可乎？”遂会族人，稽典故斥之，既又重刻宗谱于石，而孔氏族裔<br /><br />&nbsp;&nbsp;&nbsp;&nbsp;益明矣。元统元年卒，年六十七。卒之日，有鹤百余翔其屋上，又见神光自东南<br /><br />&nbsp;&nbsp;&nbsp;&nbsp;落其舍北。至正中，朝廷加赠其官，而赐谥曰文肃。<br /><br />&nbsp;&nbsp;&nbsp;&nbsp;子曰克坚，袭封衍圣公，阶嘉议大夫，既而进通奉大夫。至正十五年，召为<br /><br />&nbsp;&nbsp;&nbsp;&nbsp;同知太常礼仪院事，拜陕西行台侍御史，迁国子祭酒，擢山东肃政廉访使，不赴。<br /><br />&nbsp;&nbsp;&nbsp;&nbsp;孙希学，袭封衍圣公。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,960066);">加入书签</a><a
                        href="960022.html">上一页</a>&larr;<a href="index.html">返回列表</a>&rarr;<a
                            href="960658.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "960022.html"; var next_page = "960658.html"; var index_page = "index.html"; var sortid = "9"; var article_id = "14699"; var chapter_id = "960066"; var articlename = "元史"; var chaptername = " 卷一百八十 列传第六十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>