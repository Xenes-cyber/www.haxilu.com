<!DOCTYPE html>
<html>
<head>
<meta charset="gbk" />
<title>元史- 卷一百二十八 列传第十五-在线阅读-哈西文学网</title>
<meta name="keywords" content="宋濂，元史， 卷一百二十八 列传第十五全文， 卷一百二十八 列传第十五在线阅读 哈西文学网" />
<meta name="description" content="哈西文学网提供宋濂的元史  卷一百二十八 列传第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/957056.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/957056.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十八 列传第十五</h1>
            <div class="link xb">
                <a href="956659.html">上一页</a>&larr;<a href="index.html">返回列表</a>&rarr;<a
                    href="957560.html">下一页</a></div>			
            <div id="BookText">&nbsp;&nbsp;&nbsp;&nbsp;○阿术<br /><br />&nbsp;&nbsp;&nbsp;&nbsp;阿术，兀良氏，都帅兀良合台子也。沉几有智略，临阵勇决，气盖万人。宪<br /><br />&nbsp;&nbsp;&nbsp;&nbsp;宗时，从其父征西南夷，率精兵为候骑，所向摧陷，莫敢当其锋。至平大理，克<br /><br />&nbsp;&nbsp;&nbsp;&nbsp;诸部，降交趾，无不在行。事见《兀良合台传》。宪宗尝劳之曰：“阿术未有名<br /><br />&nbsp;&nbsp;&nbsp;&nbsp;位，挺身奉国，特赐黄金三百两，以勉将来。”世祖即位，留典宿卫。中统三年，<br /><br />&nbsp;&nbsp;&nbsp;&nbsp;从诸王拜出、帖哥征李f有功。九月，自宿卫将军拜征南都元帅，治兵于汴。<br /><br />&nbsp;&nbsp;&nbsp;&nbsp;复立宿州。至元元年八月，略地两淮，攻取战获，军声大振。<br /><br />&nbsp;&nbsp;&nbsp;&nbsp;四年八月，观兵襄阳，遂入南郡，取仙人、铁城等栅，俘生口五万。军还，<br /><br />&nbsp;&nbsp;&nbsp;&nbsp;宋兵邀襄、樊间。阿术乃自安阳滩济江，留精骑五千阵牛心岭，复立虚寨，设疑<br /><br />&nbsp;&nbsp;&nbsp;&nbsp;火。夜半，敌果至，斩首万余级。初，阿术过襄阳，驻马虎头山，指汉东白河口<br /><br />&nbsp;&nbsp;&nbsp;&nbsp;曰：“若筑垒于此，襄阳粮道可断也。”五年，遂筑鹿门、新城等堡，继又筑台<br /><br />&nbsp;&nbsp;&nbsp;&nbsp;汉水中，与夹江堡相应，自是宋兵援襄者不能进。六年七月，大霖雨，汉水溢，<br /><br />&nbsp;&nbsp;&nbsp;&nbsp;宋将夏贵、范文虎相继率兵来援，复分兵出入东岸林谷间。阿术谓诸将曰：“此<br /><br />&nbsp;&nbsp;&nbsp;&nbsp;张虚形，不可与战，宜整舟师备新堡。”诸将从之。明日，宋兵果趋新堡，大破<br /><br />&nbsp;&nbsp;&nbsp;&nbsp;之，杀溺生擒五千余人，获战船百余艘。于是治战船，教水军，筑圆城，以逼襄<br /><br />&nbsp;&nbsp;&nbsp;&nbsp;阳。文虎复率舟师来救，来兴国又以兵百艘侵百丈山，前后邀击于湍滩，俱败走<br /><br />&nbsp;&nbsp;&nbsp;&nbsp;之。九年三月，破樊城外郛，增筑重围以逼之。宋裨将张顺、张贵装军衣百船，<br /><br />&nbsp;&nbsp;&nbsp;&nbsp;自上流入襄阳，阿术攻之，顺死，贵仅得入城。俄乘轮船顺流东走，阿术与元帅<br /><br />&nbsp;&nbsp;&nbsp;&nbsp;刘整分泊战船以待，燃薪照江，两岸如昼，阿术追战至柜门关，擒贵，余众尽死。<br /><br />&nbsp;&nbsp;&nbsp;&nbsp;是年九月，加同平章事。先是，襄、樊两城，汉水出其间，宋兵植木江中，联以<br /><br />&nbsp;&nbsp;&nbsp;&nbsp;铁锁，中造浮梁，以通援兵，樊恃此为固。至是，阿术以机锯断木，以斧断锁，<br /><br />&nbsp;&nbsp;&nbsp;&nbsp;焚其桥，襄兵不能援。十二月，遂拔樊城。襄守将吕文焕惧而出降。十年七月，<br /><br />&nbsp;&nbsp;&nbsp;&nbsp;奉命略淮东。抵扬州城下，宋以千骑出战，阿术伏兵道左，佯北，宋兵逐之，伏<br /><br />&nbsp;&nbsp;&nbsp;&nbsp;发，擒其骑将王都统。<br /><br />&nbsp;&nbsp;&nbsp;&nbsp;十一年正月，入觐，与参政阿里海牙奏请伐宋。帝命相臣议，久不决。阿术<br /><br />&nbsp;&nbsp;&nbsp;&nbsp;进曰：“臣久在行间，备见宋兵弱于往昔，失今不取，时不再来。”帝即可其奏，<br /><br />&nbsp;&nbsp;&nbsp;&nbsp;诏益兵十万，与丞相伯颜、参政阿里海牙等同伐宋。三月，进平章政事。<br /><br />&nbsp;&nbsp;&nbsp;&nbsp;秋九月，师次郢之盐山，得俘民言：“宋沿江九郡精锐，尽聚郢江东、西两<br /><br />&nbsp;&nbsp;&nbsp;&nbsp;城，今舟师出其间，骑兵不得护岸，此危道也。不若取黄家湾堡，东有河口，可<br /><br />&nbsp;&nbsp;&nbsp;&nbsp;由其中拖船入湖，转以下江为便。”从之，遂舍攻郢而去。行大泽中，忽宋骑兵<br /><br />&nbsp;&nbsp;&nbsp;&nbsp;千人突至。时从骑才数十人，阿术即奋槊驰击。所向畏避，追斩五百余级，生擒<br /><br />&nbsp;&nbsp;&nbsp;&nbsp;其将赵、范二统制。进攻沙洋、新城，拔之。前次复州，守将翟贵迎降。时夏贵<br /><br />&nbsp;&nbsp;&nbsp;&nbsp;锁大舰扼江、汉口，两岸备御坚严。阿术用军将马福计，回舟沦河口，穿湖中，<br /><br />&nbsp;&nbsp;&nbsp;&nbsp;从阳罗堡西沙芜口入大江。十二月，军至阳罗堡，攻之不克。阿术谓伯颜曰：<br /><br />&nbsp;&nbsp;&nbsp;&nbsp;“攻城，下策也。若分军船之半，循岸西上，对青山矶止泊，伺隙捣虚，可以得<br /><br />&nbsp;&nbsp;&nbsp;&nbsp;志。”从之。明日，阿术遥见南岸沙洲，即率众趋之，载马后随。宋将程鹏飞来<br /><br />&nbsp;&nbsp;&nbsp;&nbsp;拒，大战中流，鹏飞败走。诸军抵沙洲，急击，攀岸步斗，开而复合者数四，敌<br /><br />&nbsp;&nbsp;&nbsp;&nbsp;小却，出马于岸，遂力战破之，追击至鄂东门而还。夏贵闻阿术飞渡，大惊，引<br /><br />&nbsp;&nbsp;&nbsp;&nbsp;麾下兵三百艘先遁，余皆溃走，遂拔阳罗堡，尽得其军实。<br /><br />&nbsp;&nbsp;&nbsp;&nbsp;伯颜议师所向，或欲先取蕲、黄，阿术曰：“若赴下流，退无所据，上取鄂、<br /><br />&nbsp;&nbsp;&nbsp;&nbsp;汉，虽迟旬日，师有所依，可以万全。”己未，水陆并趋鄂、汉，焚其船三千艘，<br /><br />&nbsp;&nbsp;&nbsp;&nbsp;烟焰涨天，汉阳、鄂州大恐，相继皆降。十二年正月，黄、蕲、江州降。阿术率<br /><br />&nbsp;&nbsp;&nbsp;&nbsp;舟师趋安庆，范文虎迎降。继下池州。宋丞相贾似道拥重兵拒芜湖，遣宋京来请<br /><br />&nbsp;&nbsp;&nbsp;&nbsp;和。伯颜谓阿术曰：“有诏令我军驻守，何如？”阿术曰：“若释似道而不击，<br /><br />&nbsp;&nbsp;&nbsp;&nbsp;恐已降州郡今夏难守，且宋无信，方遣使请和，而又射我军船，执我逻骑。今日<br /><br />&nbsp;&nbsp;&nbsp;&nbsp;惟当进兵，事若有失，罪归于我。”二月辛酉，师次丁家洲，遂与宋前锋孙虎臣<br /><br />&nbsp;&nbsp;&nbsp;&nbsp;对阵。夏贵以战舰二千五百艘横亘江中，似道将兵殿其后。时已遣骑兵夹岸而进，<br /><br />&nbsp;&nbsp;&nbsp;&nbsp;两岸树炮，击其中坚，宋军阵动，阿术挺身登舟，手自持，突入敌阵，诸军<br /><br />&nbsp;&nbsp;&nbsp;&nbsp;继进，宋兵遂大溃。以上详见《伯颜传》。<br /><br />&nbsp;&nbsp;&nbsp;&nbsp;世祖以宋重兵皆驻扬州，临安倚之为重，四月，命阿术分兵围守扬州。庚申，<br /><br />&nbsp;&nbsp;&nbsp;&nbsp;次真州，败宋兵于珠金砂，斩首二千余级。既抵扬州，乃造楼橹战具于瓜洲，漕<br /><br />&nbsp;&nbsp;&nbsp;&nbsp;粟于真州，树栅以断其粮道。宋都统姜才领步骑二万来攻栅，敌军夹河为阵，阿<br /><br />&nbsp;&nbsp;&nbsp;&nbsp;术麾骑士渡河击之，战数合，坚不能却。众军佯北，才逐之，遂奋而回击，万矢<br /><br />&nbsp;&nbsp;&nbsp;&nbsp;雨集，才军不能支，擒其副将张林，斩首万八千级。七月庚午，宋两淮镇将张世<br /><br />&nbsp;&nbsp;&nbsp;&nbsp;杰、孙虎臣以舟师万艘驻焦山东，每十船为一舫，联以铁锁，以示必死。阿术登<br /><br />&nbsp;&nbsp;&nbsp;&nbsp;石公山，望之，舳舻连接，旌旗蔽江，曰：“可烧而走也。”遂选强健善射者千<br /><br />&nbsp;&nbsp;&nbsp;&nbsp;人，载以巨舰，分两翼夹射，阿术居中，合势进击，继以火矢烧其蓬樯，烟焰涨<br /><br />&nbsp;&nbsp;&nbsp;&nbsp;天。宋兵既碇舟死战，至是欲走不能，前军争赴水死，后军散走。追至山，获<br /><br />&nbsp;&nbsp;&nbsp;&nbsp;黄鹄白鹞船七百余艘，自是宋人不复能军矣。十月，诏拜中书左丞相，仍谕之曰：<br /><br />&nbsp;&nbsp;&nbsp;&nbsp;“淮南重地，李庭芝狡诈，须卿守之。”时诸军进取临安，阿术驻兵瓜洲，以绝<br /><br />&nbsp;&nbsp;&nbsp;&nbsp;扬州之援。伯颜所以兵不血刃而平宋者，阿术控制之力为多。<br /><br />&nbsp;&nbsp;&nbsp;&nbsp;十三年二月，夏贵举淮西诸城来附。阿术谓诸将曰：“今宋已亡，独庭芝未<br /><br />&nbsp;&nbsp;&nbsp;&nbsp;下，以外助犹多故也。若绝其声援，塞彼粮道，尚恐东走通、泰，逃命江海。”<br /><br />&nbsp;&nbsp;&nbsp;&nbsp;乃栅扬之西北丁村，以扼其高邮、宝应之馈运；贮粟湾头堡，以备捍御；留屯新<br /><br />&nbsp;&nbsp;&nbsp;&nbsp;城，以逼泰州。又遣千户伯颜察儿率甲骑三百助湾头兵势，且戒之曰：“庭芝水<br /><br />&nbsp;&nbsp;&nbsp;&nbsp;路既绝，必从陆出，宜谨备之。如丁村烽起，当首尾相应，断其归路。”六月甲<br /><br />&nbsp;&nbsp;&nbsp;&nbsp;戌，姜才知高邮米运将至，果夜出步骑五千犯丁村栅。至晓，伯颜察儿来援，所<br /><br />&nbsp;&nbsp;&nbsp;&nbsp;将皆阿术牙下精兵，旗帜画双赤月。众军望其尘，连呼曰：“丞相来矣！”宋军<br /><br />&nbsp;&nbsp;&nbsp;&nbsp;识其旗，皆遁，才脱身走，追杀骑兵四百，步卒免者不满百人。壬辰，李庭芝以<br /><br />&nbsp;&nbsp;&nbsp;&nbsp;朱焕守扬州，挟姜才东走。阿术率兵追袭，杀步卒千人，庭芝仅入泰州，遂筑垒<br /><br />&nbsp;&nbsp;&nbsp;&nbsp;以守之。七月乙巳，朱焕以扬州降。乙卯，泰州守将孙良臣开北门纳降，执李庭<br /><br />&nbsp;&nbsp;&nbsp;&nbsp;芝、姜才，奉命戮扬州市。扬、泰既下，阿术申严士卒，禁暴掠。有武卫军校掠<br /><br />&nbsp;&nbsp;&nbsp;&nbsp;民二马，即斩以徇。两淮悉平，得府二、州二十二、军四、县六十七。九月辛酉，<br /><br />&nbsp;&nbsp;&nbsp;&nbsp;入见世祖于大明殿，陈宋俘。第功行赏，实封泰兴县二千户。<br /><br />&nbsp;&nbsp;&nbsp;&nbsp;二十三年，受命北伐叛王昔剌木等。明年凯旋。继又西征，至哈剌霍州，以<br /><br />&nbsp;&nbsp;&nbsp;&nbsp;疾卒，年五十四，追封河南王。<br /><br />&nbsp;&nbsp;&nbsp;&nbsp;○阿里海牙<br /><br />&nbsp;&nbsp;&nbsp;&nbsp;阿里海牙，畏吾儿人也。初生，胞中剖而出。其父以为不祥，将弃之，母不<br /><br />&nbsp;&nbsp;&nbsp;&nbsp;忍。比长，果聪辨，有胆略。家贫，尝躬耕，舍耒叹曰：“大丈夫当立功朝廷，<br /><br />&nbsp;&nbsp;&nbsp;&nbsp;何至效细民事畎亩乎！”去，求其国书读之，逾月，又弃去。用荐者得事世祖于<br /><br />&nbsp;&nbsp;&nbsp;&nbsp;潜邸。世祖即位，渐见擢用，由左右司郎中迁参议中书省事。至元二年，立诸路<br /><br />&nbsp;&nbsp;&nbsp;&nbsp;行中书省，进佥河南行省事。<br /><br />&nbsp;&nbsp;&nbsp;&nbsp;五年，命与元帅阿术、刘整取襄阳，又加参知政事。始，帝遣诸将，命毋攻<br /><br />&nbsp;&nbsp;&nbsp;&nbsp;城，但围之，以俟其自降。乃筑长围，起万山，包百丈、楚山，尽鹿门，以绝之。<br /><br />&nbsp;&nbsp;&nbsp;&nbsp;宋兵入援者皆败去。然城中粮储多，围之五年，终不下。九年三月，破樊城外郛，<br /><br />&nbsp;&nbsp;&nbsp;&nbsp;其将复闭内城守。阿里海牙以为襄阳之有樊城，犹齿之有唇也，宜先攻樊城，樊<br /><br />&nbsp;&nbsp;&nbsp;&nbsp;城下，则襄阳可不攻而得。乃入奏。帝始报可。会有西域人亦思马因献新炮法，<br /><br />&nbsp;&nbsp;&nbsp;&nbsp;因以其人来军中。十年正月，为炮攻樊，破之。先是，宋兵为浮桥以通襄阳之援，<br /><br />&nbsp;&nbsp;&nbsp;&nbsp;阿里海牙发水军焚其桥，襄援不至，城乃拔。详具《阿术传》。<br /><br />&nbsp;&nbsp;&nbsp;&nbsp;阿里海牙既破樊，移其攻具以向襄阳。一炮中其谯楼，声如雷霆，震城中。<br /><br />&nbsp;&nbsp;&nbsp;&nbsp;城中汹汹，诸将多逾城降者。刘整欲立碎其城，执文焕以快其意。阿里海牙独不<br /><br />&nbsp;&nbsp;&nbsp;&nbsp;欲攻，乃身至城下，与文焕语曰：“君以孤军城守者数年，今飞鸟路绝，主上深<br /><br />&nbsp;&nbsp;&nbsp;&nbsp;嘉汝忠。若降，则尊官厚禄可必得，决不杀汝也。”文焕狐疑未决。又折矢与之<br /><br />&nbsp;&nbsp;&nbsp;&nbsp;誓，如是者数四，文焕感而出降。遂与入朝。帝以文焕为昭勇大将军、侍卫亲军<br /><br />&nbsp;&nbsp;&nbsp;&nbsp;都指挥使、襄汉大都督；阿里海牙行荆湖等路枢密院事，镇襄阳。阿里海牙奏曰：<br /><br />&nbsp;&nbsp;&nbsp;&nbsp;“襄阳自昔用武之地也，今天助顺而克之，宜乘胜顺流长驱，宋可必平。”平章<br /><br />&nbsp;&nbsp;&nbsp;&nbsp;阿术亦赞其说。帝命丞相史天泽议之。天泽曰：“朝廷若遣重臣，如丞相安童、<br /><br />&nbsp;&nbsp;&nbsp;&nbsp;同知枢密院事伯颜者一人，都督诸军，则四海混同，可立待也。”帝曰：“伯颜<br /><br />&nbsp;&nbsp;&nbsp;&nbsp;可。”乃大征兵，拜伯颜为行中书省左丞相，阿术为平章。阿里海牙进行省右丞，<br /><br />&nbsp;&nbsp;&nbsp;&nbsp;赏钞二百锭。<br /><br />&nbsp;&nbsp;&nbsp;&nbsp;十一年九月，会师襄阳，遂破郢州及沙洋、新城。十二月，师出沙芜口。宋<br /><br />&nbsp;&nbsp;&nbsp;&nbsp;制置夏贵守诸隘，甚固。阿里海牙麾兵攻武矶堡，贵趋援之。阿术遂以兵西渡青<br /><br />&nbsp;&nbsp;&nbsp;&nbsp;山矶，宋都统程鹏飞来迎战，败之江中。会贵兵亦败走庐州，宣抚朱礻异孙夜遁<br /><br />&nbsp;&nbsp;&nbsp;&nbsp;还江陵，知鄂州张晏然以城降，鹏飞以本军降。伯颜与诸将会鄂城下，议曰：<br /><br />&nbsp;&nbsp;&nbsp;&nbsp;“鄂襟山带江，江南之要区也，且兵粮皆备。今蜀、江陵、岳、鄂皆未下，不以<br /><br />&nbsp;&nbsp;&nbsp;&nbsp;一大将镇抚之，上流一动，则鄂非我有也。”乃以兵四万遣阿里海牙戍鄂，而与<br /><br />&nbsp;&nbsp;&nbsp;&nbsp;阿术将大兵以东。<br /><br />&nbsp;&nbsp;&nbsp;&nbsp;阿里海牙集鄂民，宣上德惠，禁将士毋侵掠。其下恐惧，无敢取民之菜者，<br /><br />&nbsp;&nbsp;&nbsp;&nbsp;民大悦。遣人徇寿昌、信阳、德安诸郡，皆下。进徇江陵。十有二年春三月，与<br /><br />&nbsp;&nbsp;&nbsp;&nbsp;安抚高世杰兵遇巴陵，命张荣实捣其中坚，解汝楫率诸翼兵左右角之。世杰败走，<br /><br />&nbsp;&nbsp;&nbsp;&nbsp;追降之于桃花滩。遂下岳州。四月，至沙市，城不下，纵火攻之，沙市立破，宣<br /><br />&nbsp;&nbsp;&nbsp;&nbsp;抚朱礻异孙、制置高达恐即以城降。乃入江陵，释系囚，放戍券军，除其徭赋及<br /><br />&nbsp;&nbsp;&nbsp;&nbsp;法令之繁细者。传檄郢、归、峡、常德、澧、随、辰、沅、靖、复、均、房、施、<br /><br />&nbsp;&nbsp;&nbsp;&nbsp;荆门及诸洞，无不降者。尽奏官其所降官，以兵守峡，籍其户口财赋来上。帝喜，<br /><br />&nbsp;&nbsp;&nbsp;&nbsp;大宴三日，语近臣曰：“伯颜兵东，阿里海牙以孤军戍鄂，朕甚忧之。今荆南定，<br /><br />&nbsp;&nbsp;&nbsp;&nbsp;吾东兵可无后患矣。”乃亲作手诏褒之，命右丞廉希宪守江陵，促阿里海牙急还<br /><br />&nbsp;&nbsp;&nbsp;&nbsp;鄂，且以沿江诸城新附者委之。<br /><br />&nbsp;&nbsp;&nbsp;&nbsp;阿里海牙至鄂，招潭州守臣李芾，不听。乃移兵长沙，拔湘阴。冬十月，至<br /><br />&nbsp;&nbsp;&nbsp;&nbsp;潭，为书射城中以示芾，曰：“速下，以活州民，否则屠矣。”不答。乃决隍水，<br /><br />&nbsp;&nbsp;&nbsp;&nbsp;部分诸将，以炮攻之，破其木堡。流矢中胸，疮甚，督战益急，夺其城。潭人复<br /><br />&nbsp;&nbsp;&nbsp;&nbsp;作月城以相拒。凡攻七十日，大小数十战。十有三年春正月，芾力屈，及转运使<br /><br />&nbsp;&nbsp;&nbsp;&nbsp;钟蜚英、都统陈义皆自杀，其将刘孝忠以城降。诸将欲屠之，阿里海牙曰：“是<br /><br />&nbsp;&nbsp;&nbsp;&nbsp;州生齿数百万口，若悉杀之，非上谕伯颜以曹彬不杀意也，其屈法生之。”复发<br /><br />&nbsp;&nbsp;&nbsp;&nbsp;仓以食饥者。<br /><br />&nbsp;&nbsp;&nbsp;&nbsp;遣使徇郴、全、道、桂阳、永、衡、武冈、宝庆、袁、韶、南雄诸郡，其守<br /><br />&nbsp;&nbsp;&nbsp;&nbsp;臣皆率其民来迎，曰：“闻丞相体皇帝好生之德，毋杀虏，所过皆秋毫无犯，民<br /><br />&nbsp;&nbsp;&nbsp;&nbsp;今复见太平，各奉表来降。”丞相，称阿里海牙也。奏官其降官，皆如江陵。独<br /><br />&nbsp;&nbsp;&nbsp;&nbsp;宋经略使马既守静江不下。使总管俞全等招之，皆为所杀。会宋主以国降，降手<br /><br />&nbsp;&nbsp;&nbsp;&nbsp;诏遣湘山僧宗勉谕既，既复杀之。阿里海牙又为书，以天命地利人心开既，许以<br /><br />&nbsp;&nbsp;&nbsp;&nbsp;广西大都督，反覆千余言，终不听。因入朝贺平宋，拜平章政事，使持诏如静江<br /><br />&nbsp;&nbsp;&nbsp;&nbsp;谕之。十一月，前兵至严关，既守关弗纳，破其兵，又败都统马应麒于小溶江，<br /><br />&nbsp;&nbsp;&nbsp;&nbsp;遂逼静江。录上所赐静江诏以示既，既焚之，斩其使。静江以水为固，乃筑堰断<br /><br />&nbsp;&nbsp;&nbsp;&nbsp;大阳、小溶二江，以遏上流，决东南埭，以涸其隍，破其城。民闻城破，即纵火<br /><br />&nbsp;&nbsp;&nbsp;&nbsp;焚居室，多赴水死。既及其总制黄文政、总管张虎以残兵突围走，执之。阿里海<br /><br />&nbsp;&nbsp;&nbsp;&nbsp;牙以静江民易叛，非潭比，不重刑之，则广西诸州不服，因悉坑之，斩既于市。<br /><br />&nbsp;&nbsp;&nbsp;&nbsp;分遣万户脱温不花徇宾、融、柳、钦、横、邕、庆远，齐荣祖徇郁林、贵、廉、<br /><br />&nbsp;&nbsp;&nbsp;&nbsp;象，脱邻徇浔、容、藤、梧，皆下之。特磨王侬士贵、南丹州牧莫大秀，皆奉表<br /><br />&nbsp;&nbsp;&nbsp;&nbsp;求内附，奏官其降官如潭州。以兵戍静江、昭、贺、梧、邕、融，乃还潭。<br /><br />&nbsp;&nbsp;&nbsp;&nbsp;既而宋二王称制海中，雷、琼、全、永与潭属县之民文才喻、周隆、张虎、<br /><br />&nbsp;&nbsp;&nbsp;&nbsp;罗飞咸起兵应之，舒、黄、蕲相继亦起，大者众数万，小者不下数千。诏命讨之，<br /><br />&nbsp;&nbsp;&nbsp;&nbsp;且略地海外。阿里海牙既定才喻等，至雷州，使人谕琼州安抚赵与珞降，不听。<br /><br />&nbsp;&nbsp;&nbsp;&nbsp;遂自航大海五百里，执与珞、冉安国、黄之纪，皆裂杀之，尽定琼南宁、万安、<br /><br />&nbsp;&nbsp;&nbsp;&nbsp;吉阳地。降八蕃罗甸蛮，以其总管龙文貌入见，置宣慰司。八蕃罗甸、卧龙、罗<br /><br />&nbsp;&nbsp;&nbsp;&nbsp;蕃、大龙、退蛮、卢蕃、小龙、石蕃、方蕃、洪蕃、程蕃，并置安抚以镇之。<br /><br />&nbsp;&nbsp;&nbsp;&nbsp;十八年，奏请徙省鄂州。所定荆南、淮西、江西、海南、广西之地，凡得州<br /><br />&nbsp;&nbsp;&nbsp;&nbsp;五十八，峒夷山獠不可胜计。大率以口舌降之，未尝专事杀戮。又其取民悉定从<br /><br />&nbsp;&nbsp;&nbsp;&nbsp;轻赋，民所在立祠祀之。<br /><br />&nbsp;&nbsp;&nbsp;&nbsp;二十三年，入朝，加光禄大夫、湖广行省左丞相；卒，年六十。赠开府仪同<br /><br />&nbsp;&nbsp;&nbsp;&nbsp;三司、上柱国，封楚国公，谥武定。至正八年，进封江陵王。<br /><br />&nbsp;&nbsp;&nbsp;&nbsp;子忽失海牙，湖广行中书省左丞；贯只哥，江西行中书省平章政事。<br /><br />&nbsp;&nbsp;&nbsp;&nbsp;○相威<br /><br />&nbsp;&nbsp;&nbsp;&nbsp;相威，国王速浑察之子也。性弘毅重厚，不饮酒，寡言笑。喜延士大夫，听<br /><br />&nbsp;&nbsp;&nbsp;&nbsp;读经史，谕古今治乱，至直臣尽忠、良将制胜，必为之击节称善。以故临大事，<br /><br />&nbsp;&nbsp;&nbsp;&nbsp;决大议，言必中节。<br /><br />&nbsp;&nbsp;&nbsp;&nbsp;至元十一年，世祖命相威总速浑察元统弘吉剌等五投下兵从伐宋。由正阳取<br /><br />&nbsp;&nbsp;&nbsp;&nbsp;安丰，略庐，克和，攻司空山，平野人原。道安庆，渡江东下，会丞相伯颜兵于<br /><br />&nbsp;&nbsp;&nbsp;&nbsp;润州，分三道并进，相威率左军，参政董文炳为副，部署将校，申明约束。江阴、<br /><br />&nbsp;&nbsp;&nbsp;&nbsp;华亭、澉浦、上海悉望风款附，吏民按堵如故。进屯盐官，伯颜已驻师临安城下，<br /><br />&nbsp;&nbsp;&nbsp;&nbsp;得宋幼主降表。相威乃移兵瓜洲，与阿术兵合。临扬州，都统姜才以兵二万攻扬<br /><br />&nbsp;&nbsp;&nbsp;&nbsp;子桥，率诸将击败之。<br /><br />&nbsp;&nbsp;&nbsp;&nbsp;十三年夏，驿召相威。秋，入觐，大飨，赉功，授金虎符、征西都元帅，仍<br /><br />&nbsp;&nbsp;&nbsp;&nbsp;赐弓矢甲鞍、文锦表里四、钞万贯，从者赏赐有差。时亲王海都叛，命领汪总帅<br /><br />&nbsp;&nbsp;&nbsp;&nbsp;兵以镇西土。<br /><br />&nbsp;&nbsp;&nbsp;&nbsp;十四年，召拜江南诸道行台御史大夫。乃上奏曰：“陛下以臣为耳目，臣以<br /><br />&nbsp;&nbsp;&nbsp;&nbsp;监察御史、按察司为耳目。倘非其人，是人之耳目先自闭塞，下情何由上达。”<br /><br />&nbsp;&nbsp;&nbsp;&nbsp;帝嘉之，命御史台清其选。每除目至，必集幕僚御史议其可否，不协公论者即劾<br /><br />&nbsp;&nbsp;&nbsp;&nbsp;去之。继陈便民一十五事，其略曰：并行省，削冗官，钤镇戍，拘官船，业流民，<br /><br />&nbsp;&nbsp;&nbsp;&nbsp;录故官，赃馈遗，淮浙盐运司直隶行省，行大司农营田司并入宣慰司，理讼勿分<br /><br />&nbsp;&nbsp;&nbsp;&nbsp;南北，公田召佃仍减其租，革宋公吏勿容作弊。帝皆纳焉。浙东盗起，浙西宣慰<br /><br />&nbsp;&nbsp;&nbsp;&nbsp;使昔里伯纵兵肆掠，俘及平民，乃遣御史商琥据钱唐津渡阅治之，得释者以数千<br /><br />&nbsp;&nbsp;&nbsp;&nbsp;计。昔里伯遁还都，奏执还扬州治其罪。<br /><br />&nbsp;&nbsp;&nbsp;&nbsp;十六年，入觐，会左丞崔斌等言平章阿合马不法事，有旨命相威及知枢密院<br /><br />&nbsp;&nbsp;&nbsp;&nbsp;博罗自开平驰驿大都共鞫之。阿合马称疾不出，博罗欲回，相威厉声色曰：“奉<br /><br />&nbsp;&nbsp;&nbsp;&nbsp;旨按问，敢回奏耶！”令舆疾赴对，首责数事。既引伏，有旨释免，仍喻相威曰：<br /><br />&nbsp;&nbsp;&nbsp;&nbsp;“朕知卿不惜颜面。”复命还南行台。十七年，有旨命相威检核阿里海牙、忽都<br /><br />&nbsp;&nbsp;&nbsp;&nbsp;帖木儿等所俘三万二千余口，并放为民。<br /><br />&nbsp;&nbsp;&nbsp;&nbsp;十八年，右丞范文虎、参政李庭以兵十万航海征倭。七昼夜至竹岛，与辽阳<br /><br />&nbsp;&nbsp;&nbsp;&nbsp;省臣兵合。欲先攻太宰府，迟疑不发。八月朔，飓风大作，士卒十丧六七。帝震<br /><br />&nbsp;&nbsp;&nbsp;&nbsp;怒，复命行省左丞相阿塔海征之。一时无敢谏者。相威遣使入奏曰：“倭不奉职<br /><br />&nbsp;&nbsp;&nbsp;&nbsp;贡，可伐而不可恕，可缓而不可急。向者师行迫期，战船不坚，前车已覆，后当<br /><br />&nbsp;&nbsp;&nbsp;&nbsp;改辙。今为之计，预修战舰，训练士卒，耀兵扬武，使彼闻之，深自备御。迟以<br /><br />&nbsp;&nbsp;&nbsp;&nbsp;岁月，俟其疲怠，出其不意，乘风疾往，一举而下，万全之策也。”帝意始释，<br /><br />&nbsp;&nbsp;&nbsp;&nbsp;遂罢其役。又陈皇太子既令中书，宜领抚军监国之任，选正人端士，立詹事、宾<br /><br />&nbsp;&nbsp;&nbsp;&nbsp;客、谕德、赞善，卫翼左右，所以树国本也。帝深然之。<br /><br />&nbsp;&nbsp;&nbsp;&nbsp;十九年，又奏阿里海牙占降民一千八百户为奴，阿里海牙以为征讨所得，有<br /><br />&nbsp;&nbsp;&nbsp;&nbsp;旨：“果降民也，还之有司；若征讨所得，令御史台籍其数以闻，量赐有功者。”<br /><br />&nbsp;&nbsp;&nbsp;&nbsp;阿里海牙又自陈其功比伯颜，当赐养老户，御史滕鲁瞻劾之，阿里海牙自辨，有<br /><br />&nbsp;&nbsp;&nbsp;&nbsp;旨遣使赴行台逮问。相威曰：“为臣敢尔欺诳邪，滕御史何罪。”即驰奏，使者<br /><br />&nbsp;&nbsp;&nbsp;&nbsp;竟归。<br /><br />&nbsp;&nbsp;&nbsp;&nbsp;二十年，以疾请入觐，进译语《资治通鉴》，帝即以赐东宫经筵讲读。拜江<br /><br />&nbsp;&nbsp;&nbsp;&nbsp;淮行省左丞相。二十一年，启行。四月，卒于蠡州，年四十四。讣闻，帝悼惜不<br /><br />&nbsp;&nbsp;&nbsp;&nbsp;已。<br /><br />&nbsp;&nbsp;&nbsp;&nbsp;子阿老瓦丁，南行台御史大夫；孙脱欢，集贤大学士。<br /><br />&nbsp;&nbsp;&nbsp;&nbsp;○土土哈<br /><br />&nbsp;&nbsp;&nbsp;&nbsp;土土哈，其先本武平北折连川按答罕山部族，自曲出徙居西北玉里伯里山，<br /><br />&nbsp;&nbsp;&nbsp;&nbsp;因以为氏，号其国曰钦察。其地去中国三万余里，夏夜极短，日暂没即出。曲出<br /><br />&nbsp;&nbsp;&nbsp;&nbsp;生唆末纳，唆末纳生亦纳思，世为钦察国王。<br /><br />&nbsp;&nbsp;&nbsp;&nbsp;太祖征蔑里乞，其主火都奔钦察，亦纳思纳之。太祖遣使谕之曰：“汝奚匿<br /><br />&nbsp;&nbsp;&nbsp;&nbsp;吾负箭之麋？亟以相还，不然祸且及汝。”亦纳思答曰：“逃r之雀，丛薄犹能<br /><br />&nbsp;&nbsp;&nbsp;&nbsp;生之，吾顾不如草木耶？”太祖乃命将讨之。亦纳思已老，国中大乱，亦纳思之<br /><br />&nbsp;&nbsp;&nbsp;&nbsp;子忽鲁速蛮遣使自归于太宗。而宪宗受命帅师，已扣其境，忽鲁速蛮之子班都察<br /><br />&nbsp;&nbsp;&nbsp;&nbsp;举族迎降。从征麦怯斯有功。率钦察百人从世祖征大理，伐宋，以强勇称。尝侍<br /><br />&nbsp;&nbsp;&nbsp;&nbsp;左右，掌尚方马畜，岁时马乳以进，色清而味美，号黑马乳，因目其属曰哈<br /><br />&nbsp;&nbsp;&nbsp;&nbsp;剌赤。<br /><br />&nbsp;&nbsp;&nbsp;&nbsp;土土哈，班都察之子也。中统元年，父子从世祖北征，俱以功受上赏。班都<br /><br />&nbsp;&nbsp;&nbsp;&nbsp;察卒，乃袭父职，备宿卫。<br /><br />&nbsp;&nbsp;&nbsp;&nbsp;宗王海都构乱，世祖以国家根本之地，命皇太子北平王率诸王镇守之。至元<br /><br />&nbsp;&nbsp;&nbsp;&nbsp;十四年，诸王脱脱木、失烈吉叛，寇抄诸部，掠祖宗所御大帐以去。土土哈率兵<br /><br />&nbsp;&nbsp;&nbsp;&nbsp;讨之，败其将脱儿赤颜于纳兰不剌，邀诸部以还。应昌部族只儿瓦台构乱，脱脱<br /><br />&nbsp;&nbsp;&nbsp;&nbsp;木引兵应之，中途遇土土哈，将战，先获其候骑数十，脱脱木乃引去，遂灭只儿<br /><br />&nbsp;&nbsp;&nbsp;&nbsp;瓦台。追脱脱木等至秃兀剌河，三宿而后返。寻复败之于斡欢河，夺回所掠大帐，<br /><br />&nbsp;&nbsp;&nbsp;&nbsp;还诸部之众于北平。<br /><br />&nbsp;&nbsp;&nbsp;&nbsp;十五年，大军北征，诏率钦察骁骑千人以从。追失烈吉逾金山，擒忽台等<br /><br />&nbsp;&nbsp;&nbsp;&nbsp;以献。又败宽折哥等，裹疮力战，获羊马辎重甚众。还朝，帝召至榻前，亲慰劳<br /><br />&nbsp;&nbsp;&nbsp;&nbsp;之，赐金银酒器及银百两、金币九、岁时预宴只孙冠服全、海东白鹘一，仍赐以<br /><br />&nbsp;&nbsp;&nbsp;&nbsp;夺回所掠大帐，而谕之曰：“祖宗武帐，非人臣所得御，以卿能归之，故以授卿。”<br /><br />&nbsp;&nbsp;&nbsp;&nbsp;尝有旨：“钦察人为民及隶诸王者，皆别籍之以隶土土哈，户给钞二千贯，岁赐<br /><br />&nbsp;&nbsp;&nbsp;&nbsp;粟帛，选其材勇，以备禁卫。”<br /><br />&nbsp;&nbsp;&nbsp;&nbsp;十九年，授昭勇大将军、同知太仆院事。二十年，改同知卫尉院事，兼领群<br /><br />&nbsp;&nbsp;&nbsp;&nbsp;牧司。请以所部哈剌赤屯田畿内，诏给霸州文安县田四百顷，益以宋新附军人八<br /><br />&nbsp;&nbsp;&nbsp;&nbsp;百，俾领其事。二十一年，赐金虎符，并赐金貂、裘帽、玉带各一，海东青鹘一，<br /><br />&nbsp;&nbsp;&nbsp;&nbsp;水}壹区，近郊田二千亩，籍河东诸路蒙古军子弟四千六百人隶其麾下。二十二<br /><br />&nbsp;&nbsp;&nbsp;&nbsp;年，拜镇国上将军、枢密院副使。二十三年，置钦察亲军卫，遂兼都指挥使，听<br /><br />&nbsp;&nbsp;&nbsp;&nbsp;以宗族将吏备官属。<br /><br />&nbsp;&nbsp;&nbsp;&nbsp;海都兵犯金山，诏与大将朵儿朵怀共御之。二十四年，宗王乃颜叛，阴遣使<br /><br />&nbsp;&nbsp;&nbsp;&nbsp;来结也不干、胜剌哈，为土土哈所执，尽得其情以闻。胜剌哈设宴邀二大将，朵<br /><br />&nbsp;&nbsp;&nbsp;&nbsp;儿朵怀将往，土土哈以为事不可测，遂止，胜剌哈计不得行。未几，有旨令胜剌<br /><br />&nbsp;&nbsp;&nbsp;&nbsp;哈入朝，将由东道进，土土哈言于北安王曰：“彼分地在东，脱有不虞，是纵虎<br /><br />&nbsp;&nbsp;&nbsp;&nbsp;入山林也。”乃命从西道进。既而有言也不干叛者，众欲先闻于朝，然后发兵。<br /><br />&nbsp;&nbsp;&nbsp;&nbsp;土土哈曰：“兵贵神速，若彼果叛，我军出其不意，可即图之；否则与约而还。”<br /><br />&nbsp;&nbsp;&nbsp;&nbsp;即日启行，疾驱七昼夜，渡秃兀剌河，战于孛怯岭，大败之，也不干仅以身免。<br /><br />&nbsp;&nbsp;&nbsp;&nbsp;世祖时亲征乃颜，闻之，遣使命土土哈收其余党，沿河而下。遇叛王也铁哥军万<br /><br />&nbsp;&nbsp;&nbsp;&nbsp;骑，击走之，获马甚众，并擒叛王哈儿鲁等，献俘行在所，诛之。钦察、康里之<br /><br />&nbsp;&nbsp;&nbsp;&nbsp;属，自叛所来归者，即以付土土哈，置哈剌鲁万户府，钦察之散处安西诸王部下<br /><br />&nbsp;&nbsp;&nbsp;&nbsp;者，悉令统之。时成宗以皇孙抚军于北，诏以土土哈从。追乃颜余党于哈剌，诛<br /><br />&nbsp;&nbsp;&nbsp;&nbsp;叛王兀塔海，尽降其众。二十五年，诸王也只里为叛王火鲁哈孙所攻，遣使告急。<br /><br />&nbsp;&nbsp;&nbsp;&nbsp;复从皇孙移师援之，败诸兀鲁灰。还至哈剌温山，夜渡贵烈河，败叛王哈丹，尽<br /><br />&nbsp;&nbsp;&nbsp;&nbsp;得辽左诸部，置东路万户府。世祖多其功，以也只里女弟塔伦妻之。<br /><br />&nbsp;&nbsp;&nbsp;&nbsp;二十六年，从皇孙晋王征海都。抵杭海岭，敌先据险，诸军失利，惟土土哈<br /><br />&nbsp;&nbsp;&nbsp;&nbsp;以其军直前鏖战，翼晋王而出。追骑大至，乃选精锐设伏以待之，寇不敢逼。秋<br /><br />&nbsp;&nbsp;&nbsp;&nbsp;七月，世祖巡幸北边，召见慰谕之，曰：“昔太祖与其臣同患难者，饮班术河之<br /><br />&nbsp;&nbsp;&nbsp;&nbsp;水以记功。今日之事，何愧昔人，卿其勉之。”还至京师，大宴群臣，复谓土土<br /><br />&nbsp;&nbsp;&nbsp;&nbsp;哈曰：“朔方人来，闻海都言：‘杭海之役，使彼边将皆如土土哈，吾属安所置<br /><br />&nbsp;&nbsp;&nbsp;&nbsp;哉！’”论功行赏，帝欲先钦察之士。土土哈言：“庆赏之典，蒙古将吏宜先之。”<br /><br />&nbsp;&nbsp;&nbsp;&nbsp;帝曰：“尔毋饰让，蒙古人诚居汝右，力战岂在汝右耶？”召诸将颁赏有差。<br /><br />&nbsp;&nbsp;&nbsp;&nbsp;初，世祖既取宋，命籍建康、庐、饶租户千为哈剌赤户，益以俘获千七百户<br /><br />&nbsp;&nbsp;&nbsp;&nbsp;赐土土哈，仍官一子，以督其赋。二十八年，土土哈奏：“哈剌赤军以万数，足<br /><br />&nbsp;&nbsp;&nbsp;&nbsp;以备用。”诏赐珠帽、珠衣、金带、玉带、海东青鹘各一，复赐其部曲毳衣、缣<br /><br />&nbsp;&nbsp;&nbsp;&nbsp;素万匹。于是率哈剌赤万人北猎于汉塔海，边寇闻之，皆引去。二十九年秋，略<br /><br />&nbsp;&nbsp;&nbsp;&nbsp;地金山，获海都之户三千余，还至和林。有诏进取乞里吉思。三十年春，师次欠<br /><br />&nbsp;&nbsp;&nbsp;&nbsp;河，冰行数日，始至其境，尽收其五部之众，屯兵守之。奏功，加龙虎卫上将军，<br /><br />&nbsp;&nbsp;&nbsp;&nbsp;仍给行枢密院印。海都闻取乞里吉思，引兵至欠河，复败之，擒其将孛罗察。<br /><br />&nbsp;&nbsp;&nbsp;&nbsp;三十一年，成宗即位，诏以边境事重，其免会朝，遣使就赐银五百两、七宝<br /><br />&nbsp;&nbsp;&nbsp;&nbsp;金壶盘盂各一、钞万贯、白毡帐一、独峰驼五。冬，召至京师，赏赉有加，别赐<br /><br />&nbsp;&nbsp;&nbsp;&nbsp;其麾下士钞千二百万贯。元贞元年春，仍出守北边。二年秋，诸王附海都者率众<br /><br />&nbsp;&nbsp;&nbsp;&nbsp;来归，边民惊扰，身至玉龙罕界，馈饷安集之，导诸王岳木忽等入朝。帝解御衣<br /><br />&nbsp;&nbsp;&nbsp;&nbsp;以赐，又赐金五十两、银千五百两、钞五万贯、轿舆各一。<br /><br />&nbsp;&nbsp;&nbsp;&nbsp;大德元年正月，拜银青荣禄大夫、上柱国、同知枢密院事、钦察亲军都指挥<br /><br />&nbsp;&nbsp;&nbsp;&nbsp;使，奉命还北边。二月，至宣德府，卒，年六十一。赠金紫光禄大夫、司空，追<br /><br />&nbsp;&nbsp;&nbsp;&nbsp;封延国公，谥武毅，后加封升王。子八人，其第三子曰床兀儿。<br /><br />&nbsp;&nbsp;&nbsp;&nbsp;床兀儿初以大臣子奉诏从太师月儿鲁行军，战于百塔山，有功，拜昭勇大将<br /><br />&nbsp;&nbsp;&nbsp;&nbsp;军、左卫亲军都指挥使。大德元年，袭父职，领征北诸军帅师逾金山，攻八邻之<br /><br />&nbsp;&nbsp;&nbsp;&nbsp;地。八邻之南有答鲁忽河，其将帖良台阻水而军，伐木栅岸以自庇，士皆下马跪<br /><br />&nbsp;&nbsp;&nbsp;&nbsp;坐，持弓矢以待我军，矢不能及，马不能进。床兀儿命吹铜角，举军大呼，声震<br /><br />&nbsp;&nbsp;&nbsp;&nbsp;林野。其众不知所为，争起就马。于是麾师毕渡，氵勇水拍岸，木栅漂散，因奋<br /><br />&nbsp;&nbsp;&nbsp;&nbsp;师驰击，追奔五十里，尽得其人马庐帐。还次阿雷河，与海都所遣援八邻之将孛<br /><br />&nbsp;&nbsp;&nbsp;&nbsp;伯军遇。河之上有高山，孛伯阵于山上，马不利下驰。床兀儿麾军渡河蹙之，其<br /><br />&nbsp;&nbsp;&nbsp;&nbsp;马多颠踬，急击败之，追奔三十余里，孛伯仅以身免。二年，北边诸王都哇、彻<br /><br />&nbsp;&nbsp;&nbsp;&nbsp;彻秃等潜师袭火儿哈秃之地。其地亦有山甚高，敌兵据之。床兀儿选勇而善步者，<br /><br />&nbsp;&nbsp;&nbsp;&nbsp;持挺刃四面上，奋击，尽覆其军。三年，入朝，成宗亲解御衣赐之，慰劳优渥，<br /><br />&nbsp;&nbsp;&nbsp;&nbsp;拜镇国上将军、佥枢密院事、钦察亲军都指挥使、太仆少卿。复还边。<br /><br />&nbsp;&nbsp;&nbsp;&nbsp;是时武宗在潜邸，领军朔方，军事必咨于床兀儿。及战，床兀儿尝为先。四<br /><br />&nbsp;&nbsp;&nbsp;&nbsp;年秋，叛王秃麦、斡鲁思等犯边，床兀儿迎敌于阔客之地。及其未阵，直前搏之，<br /><br />&nbsp;&nbsp;&nbsp;&nbsp;敌不敢支，追之，逾金山乃还。五年，海都兵越金山而南，止于铁坚古山，因高<br /><br />&nbsp;&nbsp;&nbsp;&nbsp;以自保。床兀儿急引兵败之。复与都哇相持于兀儿秃之地。床兀儿以精锐驰其阵，<br /><br />&nbsp;&nbsp;&nbsp;&nbsp;左右奋击，所杀不可胜计，都哇之兵几尽。武宗亲视其战，乃叹曰：“何其壮耶！<br /><br />&nbsp;&nbsp;&nbsp;&nbsp;力战未有如此者。”事闻，诏遣御史大夫秃只等即赤讷思之地集诸王军将问战胜<br /><br />&nbsp;&nbsp;&nbsp;&nbsp;功状，咸称床兀儿功第一。武宗既命尚雅忽秃楚王公主察吉儿，及使者以功簿奏，<br /><br />&nbsp;&nbsp;&nbsp;&nbsp;帝复出御衣遣使临赐之。七年秋，入朝，帝亲谕之曰：“卿镇北边，累建大功，<br /><br />&nbsp;&nbsp;&nbsp;&nbsp;虽以黄金周饰卿身，犹不足以尽朕意。”赐以衣帽、金珠等物甚厚，拜骠骑卫上<br /><br />&nbsp;&nbsp;&nbsp;&nbsp;将军、枢密院副使、钦察亲军都指挥使、太仆少卿，仍赐其军万人，钞四千万贯。<br /><br />&nbsp;&nbsp;&nbsp;&nbsp;九年，诸王都哇、察八儿、明里帖木儿等相聚而谋曰：“昔我太祖艰难以成<br /><br />&nbsp;&nbsp;&nbsp;&nbsp;帝业，奄有天下，我子孙乃弗克靖恭，以安享其成，连年构兵，以相残杀，是自<br /><br />&nbsp;&nbsp;&nbsp;&nbsp;隳祖宗之业也。今抚军镇边者，皆吾世祖之嫡孙，吾与谁争哉？且前与土土哈战<br /><br />&nbsp;&nbsp;&nbsp;&nbsp;既弗能胜，今与其子床兀儿战又无功，惟天惟祖宗意可见矣。不若遣使请命罢兵，<br /><br />&nbsp;&nbsp;&nbsp;&nbsp;通一家之好，使吾士民老者得以养，少者得以长，伤残疲惫者得以休息，则亦无<br /><br />&nbsp;&nbsp;&nbsp;&nbsp;负太祖之所望于我子孙者矣。”使至，帝许之。于是明里帖木儿等罢兵入朝，特<br /><br />&nbsp;&nbsp;&nbsp;&nbsp;为置驿以通往来。十年，拜荣禄大夫、同知枢密院事，寻拜光禄大夫、知枢密院<br /><br />&nbsp;&nbsp;&nbsp;&nbsp;事，钦察左卫指挥、太仆少卿皆如故。<br /><br />&nbsp;&nbsp;&nbsp;&nbsp;成宗崩，武宗时在浑麻出之海上，床兀儿请急归定大业，以副天下之望。武<br /><br />&nbsp;&nbsp;&nbsp;&nbsp;宗纳其言，即日南还。及即位，赐以先朝所御大武帐等物，加拜平章政事，仍兼<br /><br />&nbsp;&nbsp;&nbsp;&nbsp;枢密、钦察左卫、太仆。还边，复封容国公，授以银印，赐尚服衣段及虎豹之属。<br /><br />&nbsp;&nbsp;&nbsp;&nbsp;至大二年，入朝，加封句容郡王，改授金印。帝曰：“世祖征大理时所御武帐及<br /><br />&nbsp;&nbsp;&nbsp;&nbsp;所服珠衣，今以赐卿，其勿辞。”翌日，又以世祖所乘安舆赐之，且曰：“以卿<br /><br />&nbsp;&nbsp;&nbsp;&nbsp;有足疾，故赐此。”床兀儿叩头泣涕，固辞而言曰：“世祖所御之帐，所服之衣，<br /><br />&nbsp;&nbsp;&nbsp;&nbsp;固非臣所敢当，而乘舆尤非所宜蒙也。贪宠过当，臣实不敢。”帝顾左右曰：<br /><br />&nbsp;&nbsp;&nbsp;&nbsp;“他人不知辞此。”别命有司置马轿赐之，俾得乘至殿门下。<br /><br />&nbsp;&nbsp;&nbsp;&nbsp;仁宗即位，入朝，特授光禄大夫、平章政事、知枢密院事、钦察亲军都指挥<br /><br />&nbsp;&nbsp;&nbsp;&nbsp;使、左卫亲军都指挥使、太仆少卿。延v元年，败叛王也先不花等军于亦忒海迷<br /><br />&nbsp;&nbsp;&nbsp;&nbsp;失之地，遣使入报，赐以尚服。二年，败也先不花所遣将也不干、忽都帖木儿于<br /><br />&nbsp;&nbsp;&nbsp;&nbsp;赤麦干之地。追出其境，至铁门关，遇其大军于亦儿之地，又败之。四年，帝<br /><br />&nbsp;&nbsp;&nbsp;&nbsp;念其功而悯其老，召入商议中书省事，知枢密院事。大理国进象牙、金饰轿，即<br /><br />&nbsp;&nbsp;&nbsp;&nbsp;以赐之。每见必赐坐，每食必赐食，待以宗室亲王之礼。床兀儿常曰：“老臣受<br /><br />&nbsp;&nbsp;&nbsp;&nbsp;朝廷之赐厚矣，吾子孙当以死报国。”至治二年卒，年六十三。后累封扬王。<br /><br />&nbsp;&nbsp;&nbsp;&nbsp;子六人：燕帖木儿，答剌罕、太师、右丞相、太平王；撒敦，左丞相；答里，<br /><br />&nbsp;&nbsp;&nbsp;&nbsp;袭封句容郡王。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,957056);">加入书签</a><a
                        href="956659.html">上一页</a>&larr;<a href="index.html">返回列表</a>&rarr;<a
                            href="957560.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "956659.html"; var next_page = "957560.html"; var index_page = "index.html"; var sortid = "9"; var article_id = "14699"; var chapter_id = "957056"; var articlename = "元史"; var chaptername = " 卷一百二十八 列传第十五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>