<!DOCTYPE html>
<html>
<head>
<meta charset="gbk" />
<title>元史- 卷四十九 志第二-在线阅读-哈西文学网</title>
<meta name="keywords" content="宋濂，元史， 卷四十九 志第二全文， 卷四十九 志第二在线阅读 哈西文学网" />
<meta name="description" content="哈西文学网提供宋濂的元史  卷四十九 志第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/952875.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/952875.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十九 志第二</h1>
            <div class="link xb">
                <a href="952839.html">上一页</a>&larr;<a href="index.html">返回列表</a>&rarr;<a
                    href="952920.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文二<br /><br />&nbsp;&nbsp;&nbsp;&nbsp;○月五星凌犯及星变下<br /><br />&nbsp;&nbsp;&nbsp;&nbsp;顺帝元统元年正月癸酉，太白昼见。二月戊戌，亦如之。己亥，填星退犯太<br /><br />&nbsp;&nbsp;&nbsp;&nbsp;微东垣上相。丙辰，太阴犯天江下星。三月戊寅，太阴犯太微东垣上相。五月丁<br /><br />&nbsp;&nbsp;&nbsp;&nbsp;酉，荧惑犯太微垣右执法。六月丁丑，太阴犯垒壁阵西第二星。七月己亥，太阴<br /><br />&nbsp;&nbsp;&nbsp;&nbsp;犯房宿北第二星。九月甲午，太阴犯东咸西第一星，填星犯进贤。乙未，太阴犯<br /><br />&nbsp;&nbsp;&nbsp;&nbsp;天江下星。丁巳，太阴犯填星。己未，太阴犯氐宿距星。十月甲子，太阴入犯斗<br /><br />&nbsp;&nbsp;&nbsp;&nbsp;宿魁东北星。十一月甲午，太阴犯垒壁阵西方第二星。辛亥，太阴犯太微东垣上<br /><br />&nbsp;&nbsp;&nbsp;&nbsp;相。壬子，太阴犯填星。癸丑，太阴犯亢宿南第一星。十二月癸酉，太阴犯鬼宿<br /><br />&nbsp;&nbsp;&nbsp;&nbsp;东北星。乙亥，太白犯垒壁阵西第八星，太阴犯轩辕夫人星。己卯，太阴犯进贤。<br /><br />&nbsp;&nbsp;&nbsp;&nbsp;癸未，太阴犯东咸西第二星。<br /><br />&nbsp;&nbsp;&nbsp;&nbsp;二年正月壬寅，太阴犯轩辕夫人星。庚戌，太阴犯房宿北第二星。二月癸酉，<br /><br />&nbsp;&nbsp;&nbsp;&nbsp;太阴犯太微东垣上相。丁亥，太白经天。三月辛丑，太阴犯进贤，又犯填星。四<br /><br />&nbsp;&nbsp;&nbsp;&nbsp;月丁丑，太白经天。戊寅，太白昼见。辛巳、壬午，皆如之。壬午夜，太白犯鬼<br /><br />&nbsp;&nbsp;&nbsp;&nbsp;宿积尸气。七月己亥，太白经天。甲辰，亦如之。丙午，复如之。己酉，太白昼<br /><br />&nbsp;&nbsp;&nbsp;&nbsp;见。夜，流星如酒杯大，色赤，尾迹约长五尺余，光明烛地，起自天津之侧，没<br /><br />&nbsp;&nbsp;&nbsp;&nbsp;于离宫之南。庚戌，太白经天。壬子，荧惑入犯鬼宿积尸气。癸丑，太白经天。<br /><br />&nbsp;&nbsp;&nbsp;&nbsp;甲寅，亦如之。八月丙辰朔，太白经天。丁巳、戊午、己未，亦如之。癸亥、丙<br /><br />&nbsp;&nbsp;&nbsp;&nbsp;寅、戊辰、辛未、壬申、癸酉、甲戌、丁丑、己卯，皆如之。己卯夜，太白犯轩<br /><br />&nbsp;&nbsp;&nbsp;&nbsp;辕御女星。庚辰，太白经天。壬午，亦如之。九月庚寅，太白经天。壬辰，太阴<br /><br />&nbsp;&nbsp;&nbsp;&nbsp;入南斗魁。癸巳，太阴犯狗国东星，太白犯灵台中星。甲午，太白经天。乙未，<br /><br />&nbsp;&nbsp;&nbsp;&nbsp;亦如之。己亥、壬寅，皆如之。乙巳，太白犯太微垣右执法。壬子，太白犯太微<br /><br />&nbsp;&nbsp;&nbsp;&nbsp;垣左执法。十月癸亥，荧惑犯太微西垣上将，太白犯进贤。乙亥，太阴犯轩辕夫<br /><br />&nbsp;&nbsp;&nbsp;&nbsp;人星，太白犯填星。十一月乙未，填星犯亢宿距星。庚戌，荧惑犯太微东垣上相。<br /><br />&nbsp;&nbsp;&nbsp;&nbsp;仍改至元元年二月甲戌，荧惑逆行入太微垣。四月壬戌，太阴犯太微垣左执<br /><br />&nbsp;&nbsp;&nbsp;&nbsp;法。五月癸卯，太阴犯垒壁阵东方第四星。六月壬戌，太阴犯心宿大星。七月乙<br /><br />&nbsp;&nbsp;&nbsp;&nbsp;未，太阴犯垒壁阵西方第二星。八月辛亥，荧惑犯氐宿东南星。九月丁亥，太阴<br /><br />&nbsp;&nbsp;&nbsp;&nbsp;入魁，犯斗宿东南星。庚寅，太阴犯垒壁阵西方第二星。十月甲寅，荧惑犯斗宿<br /><br />&nbsp;&nbsp;&nbsp;&nbsp;西第二星。庚申，太阴犯垒壁阵东方东第二星。甲子，太阴犯昴宿西第二星。丁<br /><br />&nbsp;&nbsp;&nbsp;&nbsp;卯，太白犯斗宿魁第三星。戊辰，太白昼见。十一月甲申，太白经天。丙戌，亦<br /><br />&nbsp;&nbsp;&nbsp;&nbsp;如之。己丑，辰星犯房宿上星及钩钤星。丙申，太阴犯鬼宿东北星。己亥，太阴<br /><br />&nbsp;&nbsp;&nbsp;&nbsp;犯太微西垣上将。庚子，太阴犯太微垣左执法。十二月壬子，太阴犯垒壁阵西方<br /><br />&nbsp;&nbsp;&nbsp;&nbsp;第二星。辛酉，太白犯垒壁阵东方第六星。甲子，太白经天。乙丑，太阴犯轩辕<br /><br />&nbsp;&nbsp;&nbsp;&nbsp;夫人星。丙寅，太白经天。丁卯，亦如之。太阴犯太微垣右执法。庚午，太白经<br /><br />&nbsp;&nbsp;&nbsp;&nbsp;天。壬申，亦如之。癸酉，岁星昼见。乙亥，太白、岁星皆昼见。戊寅，太白经<br /><br />&nbsp;&nbsp;&nbsp;&nbsp;天，岁星昼见。闰十二月乙酉，荧惑犯垒壁阵西第八星。庚子，太阴犯心宿大星。<br /><br />&nbsp;&nbsp;&nbsp;&nbsp;壬寅，太阴犯箕宿距星。癸卯，太阴犯斗宿魁东南星。<br /><br />&nbsp;&nbsp;&nbsp;&nbsp;二年正月壬戌，太阴犯太微垣右执法。甲子，太阴犯角宿距星。丁卯，太阴<br /><br />&nbsp;&nbsp;&nbsp;&nbsp;犯房宿距星。二月辛巳，太阴犯昴宿距星。甲申，太白经天。己丑，太阴犯太微<br /><br />&nbsp;&nbsp;&nbsp;&nbsp;西垣右执法。三月壬戌，太阴犯心宿距星。甲子，太阴犯箕宿距星。乙丑，太阴<br /><br />&nbsp;&nbsp;&nbsp;&nbsp;犯斗宿东南星。四月丙戌，太阴犯角宿距星。五月庚戌，太阴犯灵台西第一星。<br /><br />&nbsp;&nbsp;&nbsp;&nbsp;丙辰，太白昼见。丁巳，亦如之。六月戊子，太白犯井宿东扇北第二星。七月己<br /><br />&nbsp;&nbsp;&nbsp;&nbsp;酉，太白犯鬼宿东南星。乙卯，太白犯荧惑。八月己卯，太阴犯心宿东第一星。<br /><br />&nbsp;&nbsp;&nbsp;&nbsp;辛巳，太阴犯箕宿东北星。九月庚戌，荧惑犯太微西垣上将。十月丙子，荧惑犯<br /><br />&nbsp;&nbsp;&nbsp;&nbsp;太微垣左执法。丁亥，太阴犯昴宿。己亥，荧惑犯进贤。十一月己酉，太阴犯垒<br /><br />&nbsp;&nbsp;&nbsp;&nbsp;壁阵西第八星。己未，太阴犯鬼宿积尸气。丁卯，太阴犯房宿距星。<br /><br />&nbsp;&nbsp;&nbsp;&nbsp;三年三月辛亥，太阴犯灵台上星。四月辛卯，太阴犯垒壁阵西方第五星。庚<br /><br />&nbsp;&nbsp;&nbsp;&nbsp;子，太白昼见。五月壬寅，太白犯鬼宿东北星。乙巳，太阴犯轩辕左角。戊申，<br /><br />&nbsp;&nbsp;&nbsp;&nbsp;太白昼见。壬子，太阴犯心宿后星。戊午，太白昼见。己未，太阴犯垒壁阵西方<br /><br />&nbsp;&nbsp;&nbsp;&nbsp;第六星。辛酉，太白昼见。丁卯，彗星见于东北，如天船星大，色白，约长尺余，<br /><br />&nbsp;&nbsp;&nbsp;&nbsp;彗指西南，测在昴五度。六月庚午，太白经天。辛未，亦如之。甲戌，复如之。<br /><br />&nbsp;&nbsp;&nbsp;&nbsp;乙亥，太白犯灵台上星。己卯，太白经天。夜，太白犯太微西垣上将。壬午，太<br /><br />&nbsp;&nbsp;&nbsp;&nbsp;白昼见，太阴犯斗宿魁尖星。丁亥，太白犯太微垣右执法。己丑，太白昼见。庚<br /><br />&nbsp;&nbsp;&nbsp;&nbsp;寅，亦如之。七月癸卯，太白经天。乙巳，亦如之。丙午，复如之。庚戌，太白<br /><br />&nbsp;&nbsp;&nbsp;&nbsp;昼见。甲寅，太白经天。辛酉，太白昼见。壬戌，太白经天。癸亥、甲子，皆如<br /><br />&nbsp;&nbsp;&nbsp;&nbsp;之。八月庚午，彗星不见。其星自五月丁卯始见，戊辰往西南行，日益渐速，至<br /><br />&nbsp;&nbsp;&nbsp;&nbsp;六月辛未，芒彗愈长，约二尺余，丁丑扫上丞，己卯光芒愈甚，约长三尺余，入<br /><br />&nbsp;&nbsp;&nbsp;&nbsp;圜卫，壬午扫华盖、杠星，乙酉扫钩陈大星及天皇大帝，丙戌贯四辅，经枢心，<br /><br />&nbsp;&nbsp;&nbsp;&nbsp;甲午出圜卫，丁酉出紫微垣，戊戌犯贯索，扫天纪，七月庚子扫河间，癸卯经郑、<br /><br />&nbsp;&nbsp;&nbsp;&nbsp;晋，入天市垣，丙午扫列肆，己酉太阴光盛，微辨芒彗，出天市垣，扫梁星，至<br /><br />&nbsp;&nbsp;&nbsp;&nbsp;辛酉，光芒微小，瞻在房宿键闭之上、罚星中星正西，难测，日渐南行，至是凡<br /><br />&nbsp;&nbsp;&nbsp;&nbsp;见六十有三日，自昴至房，凡历一十五宿而灭。甲戌，太阴犯心宿后星。九月己<br /><br />&nbsp;&nbsp;&nbsp;&nbsp;亥，荧惑犯斗宿西第二星。甲辰，太阴犯斗宿魁第二星。丁未，太阴犯垒壁阵西<br /><br />&nbsp;&nbsp;&nbsp;&nbsp;第一星。己酉，太阴犯垒壁阵西第八星。辛酉，太阴犯轩辕大星。十月庚午，太<br /><br />&nbsp;&nbsp;&nbsp;&nbsp;白昼见。丙子，太阴犯垒壁阵西方第七星。壬子，太阴犯昴宿上行星。丁亥，太<br /><br />&nbsp;&nbsp;&nbsp;&nbsp;白昼见，太阴犯鬼宿积尸气。庚寅，太白昼见。辛卯，亦如之。丙申，复如之。<br /><br />&nbsp;&nbsp;&nbsp;&nbsp;十一月丁酉，太白经天，戊戌，太白犯亢宿距星。己亥，太白经天。壬寅，太阴<br /><br />&nbsp;&nbsp;&nbsp;&nbsp;犯荧惑。癸卯，太阴犯垒壁阵西第六星。丁未，填星犯键闭。辛亥，太阴犯五车<br /><br />&nbsp;&nbsp;&nbsp;&nbsp;东南星。甲寅，太阴犯鬼宿西北星。丙辰，太阴犯轩辕左角。丁巳，太白经天，<br /><br />&nbsp;&nbsp;&nbsp;&nbsp;太阴犯太微垣三公东南星。戊午，太白经天。癸亥，亦如之。甲子、乙丑，皆如<br /><br />&nbsp;&nbsp;&nbsp;&nbsp;之。十二月己巳，岁星退犯天东北星，填星犯罚星南第一星。甲戌，荧惑<br /><br />&nbsp;&nbsp;&nbsp;&nbsp;犯垒壁阵东第五星，太白犯东咸上星。<br /><br />&nbsp;&nbsp;&nbsp;&nbsp;四年正月癸卯，太白犯建星西第二星。甲辰，太白犯建星西第三星。丙午，<br /><br />&nbsp;&nbsp;&nbsp;&nbsp;太阴犯五车东南星。辛亥，太阴犯轩辕左角。己未，填星犯东咸上星。庚申，太<br /><br />&nbsp;&nbsp;&nbsp;&nbsp;阴入斗魁，太白犯牛宿。二月戊寅，太阴犯轩辕大星。己卯，太阴犯灵台中星。<br /><br />&nbsp;&nbsp;&nbsp;&nbsp;三月戊申，填星退犯东咸上星。六月辛巳，填星退犯键闭星。闰八月己亥，填星<br /><br />&nbsp;&nbsp;&nbsp;&nbsp;犯罚星南第一星，太阴犯斗宿南第二星。庚戌，太阴犯昴宿南第二星。乙卯，太<br /><br />&nbsp;&nbsp;&nbsp;&nbsp;阴犯鬼宿东南星。九月丙寅，太阴犯斗宿距星。戊辰，太白犯东咸上第二星。癸<br /><br />&nbsp;&nbsp;&nbsp;&nbsp;酉，奔星如酒杯大，色白，起自右旗之下，西南行，没于近浊。甲申，太阴犯轩<br /><br />&nbsp;&nbsp;&nbsp;&nbsp;辕御女。乙酉，太阴犯灵台南第一星。庚寅，太白犯斗宿北第二星。十月辛亥，<br /><br />&nbsp;&nbsp;&nbsp;&nbsp;太阴犯酒旗上星。十一月辛未，荧惑犯氐宿距星。丁丑，太阴犯鬼宿东南星。戊<br /><br />&nbsp;&nbsp;&nbsp;&nbsp;寅，太白犯垒壁阵西第六星。十二月庚子，荧惑犯房宿上星。癸卯，太白经天。<br /><br />&nbsp;&nbsp;&nbsp;&nbsp;己酉、庚戌、辛亥，皆如之。壬子，荧惑犯东咸上第二星。乙卯，太白犯外屏西<br /><br />&nbsp;&nbsp;&nbsp;&nbsp;第二星，太阴犯斗宿距星。丙辰，太白经天。<br /><br />&nbsp;&nbsp;&nbsp;&nbsp;五年正月庚午，太阴犯井宿东扇上星。乙亥，荧惑犯天江上星。二月甲午，<br /><br />&nbsp;&nbsp;&nbsp;&nbsp;太阴犯昴宿上西第一星。壬寅，太阴犯灵台下星。四月壬寅，太阴犯日星及犯房<br /><br />&nbsp;&nbsp;&nbsp;&nbsp;宿距星。五月庚午，太阴犯心宿后星。壬申，太阴犯斗宿西第四星。丙子，太白<br /><br />&nbsp;&nbsp;&nbsp;&nbsp;犯毕宿右股西第三星。<br /><br />&nbsp;&nbsp;&nbsp;&nbsp;六月甲辰，荧惑退入南斗魁内。七月辛酉，荧惑犯南斗魁尖星。壬戌，亦如<br /><br />&nbsp;&nbsp;&nbsp;&nbsp;之。甲子，复如之。太阴犯房宿距星。甲戌，太白经天。乙亥、丙子，亦如之。<br /><br />&nbsp;&nbsp;&nbsp;&nbsp;戊寅、乙酉、丙戌，皆如之。八月戊子，太白经天。己丑、庚寅、辛卯，皆如之。<br /><br />&nbsp;&nbsp;&nbsp;&nbsp;甲午，太阴犯斗宿西第四星。丁酉，太白犯轩辕大星。戊戌，太白经天。己亥，<br /><br />&nbsp;&nbsp;&nbsp;&nbsp;亦如之。壬寅、甲辰，皆如之。乙巳，太阴犯昴宿上行西第三星。九月戊午，太<br /><br />&nbsp;&nbsp;&nbsp;&nbsp;白经天。己未，亦如之。十月己亥，荧惑犯垒壁阵西方第六星。十一月丁巳，荧<br /><br />&nbsp;&nbsp;&nbsp;&nbsp;惑犯垒壁阵东方第五星。十二月甲午，太阴犯昴宿距星。癸卯，荧惑犯外屏西第<br /><br />&nbsp;&nbsp;&nbsp;&nbsp;三星。<br /><br />&nbsp;&nbsp;&nbsp;&nbsp;六年正月丁卯，太阴犯鬼宿距星。乙亥，太阴犯房宿距星。二月己丑，太阴<br /><br />&nbsp;&nbsp;&nbsp;&nbsp;犯昴宿。丙申，太阴犯太微西垣上将。癸卯，太阴犯心宿大星。丁未，太阴犯罗<br /><br />&nbsp;&nbsp;&nbsp;&nbsp;堰南第一星。戊申，荧惑犯月星。己酉，彗星如房星大，色白，状如粉絮，尾迹<br /><br />&nbsp;&nbsp;&nbsp;&nbsp;约长五寸余，彗指西南，测在房七度，渐往西北行。太阴犯虚梁南第二星。三月<br /><br />&nbsp;&nbsp;&nbsp;&nbsp;癸亥，太阴犯轩辕右角。庚午，太阴犯房宿距星。壬申，太阴犯南斗杓第二星。<br /><br />&nbsp;&nbsp;&nbsp;&nbsp;丙子，太阴犯虚梁南第一星。戊寅，太白犯月星。辛巳，是夜彗星不见。自二月<br /><br />&nbsp;&nbsp;&nbsp;&nbsp;己酉至三月庚辰，凡见三十二日。四月乙巳，太阴犯云雨西北星。五月丁卯，太<br /><br />&nbsp;&nbsp;&nbsp;&nbsp;阴犯斗宿西第二星。辛未，太阴犯虚梁西第二星。六月癸卯，太白昼见。己酉，<br /><br />&nbsp;&nbsp;&nbsp;&nbsp;亦如之。辛亥，复如之。辛亥夜，太白犯岁星。又，太白、岁星犯右执法。七月<br /><br />&nbsp;&nbsp;&nbsp;&nbsp;甲寅，太白昼见。丁巳，亦如之。庚申，太阴犯心宿距星，又犯心中央大星。壬<br /><br />&nbsp;&nbsp;&nbsp;&nbsp;戌，太白昼见。癸亥，亦如之。甲子，太阴犯罗堰。乙丑，太白昼见。丙寅，亦<br /><br />&nbsp;&nbsp;&nbsp;&nbsp;如之。癸酉，复如之。九月辛酉，太阴犯虚梁北第一星。丁卯，太阴犯昴宿距星，<br /><br />&nbsp;&nbsp;&nbsp;&nbsp;荧惑犯岁星。甲戌，太阴犯轩辕右角。十月丁酉，太白入南斗魁。己亥，太白犯<br /><br />&nbsp;&nbsp;&nbsp;&nbsp;斗宿中央东星。十一月乙卯，太阴犯虚梁西第一星。戊午，荧惑犯氐宿距星。丙<br /><br />&nbsp;&nbsp;&nbsp;&nbsp;寅，辰星犯东咸上第一星。戊寅，辰星犯天江北第一星。十二月癸未，太阴犯虚<br /><br />&nbsp;&nbsp;&nbsp;&nbsp;梁北第一星。乙酉，太阴犯土公东星。丁亥，荧惑犯钩钤南星。乙未，荧惑犯东<br /><br />&nbsp;&nbsp;&nbsp;&nbsp;咸北第二星。戊戌，太阴犯明堂星。<br /><br />&nbsp;&nbsp;&nbsp;&nbsp;至正元年正月甲寅，荧惑犯天江上星。庚申，太阴犯井宿东扇北第二星。辛<br /><br />&nbsp;&nbsp;&nbsp;&nbsp;未，太阴犯心宿距星。癸酉，太阴犯斗宿北第二星。甲戌，太白昼见。乙亥、丙<br /><br />&nbsp;&nbsp;&nbsp;&nbsp;子、丁丑，皆如之。二月己卯，太白昼见。庚辰，亦如之。丙戌，复如之。癸巳，<br /><br />&nbsp;&nbsp;&nbsp;&nbsp;太阴犯明堂东南星。<br /><br />&nbsp;&nbsp;&nbsp;&nbsp;三月癸酉，太阴犯云雨西北星。六月庚午，太阴犯井宿距星。七月乙酉，太<br /><br />&nbsp;&nbsp;&nbsp;&nbsp;阴犯填星。庚寅，太阴犯云雨西北星。九月庚辰，太阴犯建星南第二星。壬辰，<br /><br />&nbsp;&nbsp;&nbsp;&nbsp;太阴犯钺星，又犯井宿距星。十月乙卯，岁星犯氐宿距星。丁巳，太阴犯月星。<br /><br />&nbsp;&nbsp;&nbsp;&nbsp;十一月己亥，太阴犯东咸南第一星。庚子，太阴犯天江北第二星。十二月丁巳，<br /><br />&nbsp;&nbsp;&nbsp;&nbsp;太白犯垒壁阵东方第五星。<br /><br />&nbsp;&nbsp;&nbsp;&nbsp;二年正月戊子，太阴犯明堂北第二星。甲午，荧惑犯月星。三月戊子，太阴<br /><br />&nbsp;&nbsp;&nbsp;&nbsp;犯房宿北第二星。四月庚申，太阴犯罗堰上星。五月甲申，太白经天。七月乙未，<br /><br />&nbsp;&nbsp;&nbsp;&nbsp;太阴掩太白。丁酉，太白昼见。八月丙午，太白昼见。九月丁丑，太阴犯罗堰北<br /><br />&nbsp;&nbsp;&nbsp;&nbsp;第一星。戊子，太阴犯井宿东扇南第一星。十月癸卯，太阴犯建星北第三星。甲<br /><br />&nbsp;&nbsp;&nbsp;&nbsp;寅，太阴犯天关。十一月辛卯，岁星、荧惑、太白聚于尾宿。<br /><br />&nbsp;&nbsp;&nbsp;&nbsp;三年二月甲辰，太阴犯井宿西扇北第二星，填星犯牛宿南第一星，荧惑犯罗<br /><br />&nbsp;&nbsp;&nbsp;&nbsp;堰南第一星。乙卯，太阴犯氐宿东南星。三月壬午，太阴犯氐宿东南星。七月庚<br /><br />&nbsp;&nbsp;&nbsp;&nbsp;辰，太白犯右执法。<br /><br />&nbsp;&nbsp;&nbsp;&nbsp;四年十二月壬戌，太阴犯外屏西第二星。<br /><br />&nbsp;&nbsp;&nbsp;&nbsp;七年七月丙辰，太阴犯垒壁阵东第四星。十一月庚戌，太阴犯天廪西北星。<br /><br />&nbsp;&nbsp;&nbsp;&nbsp;八年二月庚辰，太阴犯轩辕左角。癸未，太阴犯平道东星。三月丙辰，太阴<br /><br />&nbsp;&nbsp;&nbsp;&nbsp;犯建星西第一星。八月丙子，太阴犯垒壁阵西方第五星。九月己未，太阴犯灵台<br /><br />&nbsp;&nbsp;&nbsp;&nbsp;东北星。<br /><br />&nbsp;&nbsp;&nbsp;&nbsp;九年正月庚戌，太白犯建星东第三星。辛亥，太阴犯平道西星。二月甲申，<br /><br />&nbsp;&nbsp;&nbsp;&nbsp;太阴犯建星西第二星。三月己亥，太白犯垒壁阵东方第六星。七月丙午，太阴犯<br /><br />&nbsp;&nbsp;&nbsp;&nbsp;垒壁阵东方南第一星。癸丑，太阴犯天关。九月丙戌，荧惑犯灵台上星。十一月<br /><br />&nbsp;&nbsp;&nbsp;&nbsp;戊辰，太阴犯毕宿左股北第三星。庚辰，太白犯垒壁阵西方第二星。十二月戊戌，<br /><br />&nbsp;&nbsp;&nbsp;&nbsp;太白犯垒壁阵东方第五星。<br /><br />&nbsp;&nbsp;&nbsp;&nbsp;十年正月壬申，太阴犯荧惑。二月辛丑，太阴犯平道东星。甲辰，太阴犯键<br /><br />&nbsp;&nbsp;&nbsp;&nbsp;闭。三月己卯，荧惑犯太微西垣上将。四月丙午，太白犯鬼宿西北星。七月辛酉，<br /><br />&nbsp;&nbsp;&nbsp;&nbsp;太阴犯房宿北第一星。辛未，太白昼见。壬申、丁丑、壬午，皆如之。八月癸未<br /><br />&nbsp;&nbsp;&nbsp;&nbsp;朔，太白昼见。丁酉，亦如之。九月癸丑朔，太白昼见。壬戌，荧惑犯天江南第<br /><br />&nbsp;&nbsp;&nbsp;&nbsp;二星。十月癸巳，岁星犯轩辕大星。丙申，太阴犯昴宿右股东第二星。十一月戊<br /><br />&nbsp;&nbsp;&nbsp;&nbsp;辰，太阴犯鬼宿东北星。十二月乙未，太阴犯鬼宿西北星。<br /><br />&nbsp;&nbsp;&nbsp;&nbsp;十一年正月丙辰，辰星犯牛宿西南星。二月庚寅，太阴犯鬼宿东北星。乙未，<br /><br />&nbsp;&nbsp;&nbsp;&nbsp;太阴犯太微东垣上相。丁酉，太阴犯亢宿距星。三月丁卯，太阴犯东咸第二星。<br /><br />&nbsp;&nbsp;&nbsp;&nbsp;戊辰，太阴犯天江西第一星。七月己未，太阴犯斗宿东第三星。壬戌，太白犯右<br /><br />&nbsp;&nbsp;&nbsp;&nbsp;执法。甲子，太阴犯垒壁阵东方第一星。己巳，太白犯太微垣左执法，荧惑入犯<br /><br />&nbsp;&nbsp;&nbsp;&nbsp;鬼宿积尸气。八月乙酉，太阴犯天江南第二星。九月乙卯，辰星犯太微垣左执法。<br /><br />&nbsp;&nbsp;&nbsp;&nbsp;丁巳，太白犯房宿第二星。戊辰，太阴犯鬼宿东北星。十月戊寅，荧惑犯太微西<br /><br />&nbsp;&nbsp;&nbsp;&nbsp;垣上将。辛巳，太阴犯斗宿距星。乙酉，太白犯斗宿西第二星。己丑，太白昼见，<br /><br />&nbsp;&nbsp;&nbsp;&nbsp;荧惑犯岁星。辛卯，太白犯斗宿西第四星。癸巳，岁星犯右执法。丙午，荧惑犯<br /><br />&nbsp;&nbsp;&nbsp;&nbsp;太微垣左执法。十一月辛亥，孛星见于奎宿。癸丑，孛星见于娄宿。甲寅，孛星<br /><br />&nbsp;&nbsp;&nbsp;&nbsp;见于胃宿。乙卯，亦如之。丙辰，孛星见于昴宿。丁巳，太阴犯填星，孛星微见<br /><br />&nbsp;&nbsp;&nbsp;&nbsp;于毕宿。丁卯，太白昼见。庚午，岁星昼见。十二月丙子，太白昼见。丁丑，太<br /><br />&nbsp;&nbsp;&nbsp;&nbsp;白经天。庚辰，亦如之。夜，太白犯垒壁阵西第六星。甲申，太阴犯填星。丙戌，<br /><br />&nbsp;&nbsp;&nbsp;&nbsp;太白经天。夜，太白犯垒壁阵西第七星。辛卯，太白经天。壬辰，亦如之。甲午，<br /><br />&nbsp;&nbsp;&nbsp;&nbsp;复如之。丁酉，太白昼见，太阴犯荧惑。庚子，太白经天，辰星犯天江西第二星。<br /><br />&nbsp;&nbsp;&nbsp;&nbsp;辛丑，太白经天。壬寅，太白昼见。<br /><br />&nbsp;&nbsp;&nbsp;&nbsp;十二年正月乙丑，太阴犯荧惑。己巳，岁星犯右执法。二月庚寅，太阴犯太<br /><br />&nbsp;&nbsp;&nbsp;&nbsp;微东垣上相。癸巳，太阴犯氐宿距星。三月戊午，太阴犯进贤。壬戌，太阴犯东<br /><br />&nbsp;&nbsp;&nbsp;&nbsp;咸西第一星。戊辰，太白昼见。五月癸酉，太白犯填星。六月辛亥，太白犯井宿<br /><br />&nbsp;&nbsp;&nbsp;&nbsp;东第二星。七月丁酉，辰星犯灵台北第二星。八月丁卯，太白犯岁星。九月壬辰，<br /><br />&nbsp;&nbsp;&nbsp;&nbsp;太阴犯轩辕南第三星。十月戊午，太阴犯鬼宿东北星。甲子，太阴犯岁星。乙丑，<br /><br />&nbsp;&nbsp;&nbsp;&nbsp;太阴犯亢宿南第一星。十一月庚寅，太阴犯太微东垣上相。<br /><br />&nbsp;&nbsp;&nbsp;&nbsp;十三年正月乙酉，太阴犯太微东垣上相。戊戌，荧惑、太白、辰星聚于奎宿。<br /><br />&nbsp;&nbsp;&nbsp;&nbsp;二月己酉，太阴犯轩辕南第三星。庚戌，太白犯荧惑。壬子，太阴犯太微东垣上<br /><br />&nbsp;&nbsp;&nbsp;&nbsp;相。四月辛丑，太白犯井宿东扇北第一星。辛亥，太阴犯房宿北第二星。五月乙<br /><br />&nbsp;&nbsp;&nbsp;&nbsp;亥，太阴犯岁星。<br /><br />&nbsp;&nbsp;&nbsp;&nbsp;七月戊辰，太白昼见。九月庚寅，太阴犯荧惑。壬辰，太白经天，荧惑犯左<br /><br />&nbsp;&nbsp;&nbsp;&nbsp;执法。十月庚子，太白经天。甲辰，岁星犯氐宿距星。癸亥，太白犯亢宿距星。<br /><br />&nbsp;&nbsp;&nbsp;&nbsp;十一月壬申，太阴犯垒壁阵东方第四星。十二月丁酉，太白犯东咸北第一星。庚<br /><br />&nbsp;&nbsp;&nbsp;&nbsp;子，荧惑入氐宿。丁巳，太阴犯心宿距星。<br /><br />&nbsp;&nbsp;&nbsp;&nbsp;十四年正月乙丑，荧惑犯岁星。丁卯，太白犯建星西第二星。癸酉，荧惑犯<br /><br />&nbsp;&nbsp;&nbsp;&nbsp;房宿北第一星。二月戊午，太白犯垒壁阵西第八星。六月甲辰，太阴入斗宿南第<br /><br />&nbsp;&nbsp;&nbsp;&nbsp;一星。七月乙丑，太阴犯角宿距星。壬午，太阴犯昴宿距星。十月壬子，太阴犯<br /><br />&nbsp;&nbsp;&nbsp;&nbsp;太微垣右执法。十一月丙子，太阴犯鬼宿东北星。十二月己亥，太阴掩昴宿。<br /><br />&nbsp;&nbsp;&nbsp;&nbsp;十五年正月戊辰，太阴犯五车东南星。辛未，太阴犯鬼宿东北星。闰正月丁<br /><br />&nbsp;&nbsp;&nbsp;&nbsp;未，太阴犯心宿后星。丙辰，太白经天。三月庚寅，太阴犯五车东南星。五月丙<br /><br />&nbsp;&nbsp;&nbsp;&nbsp;申，太阴犯房宿距星。癸丑，太白经天。六月癸亥，太白经天。八月戊寅，太白<br /><br />&nbsp;&nbsp;&nbsp;&nbsp;昼见。九月己丑，太白昼见。夜，太白入犯太微垣左执法。庚寅，太白昼见。十<br /><br />&nbsp;&nbsp;&nbsp;&nbsp;月己未，太阴犯垒壁阵西方第二星。癸酉，太阴犯轩辕大星。十一月乙酉，荧惑<br /><br />&nbsp;&nbsp;&nbsp;&nbsp;犯氐宿距星。庚寅，填星退犯井宿东扇北第二星。己亥，太阴犯鬼宿东北星。十<br /><br />&nbsp;&nbsp;&nbsp;&nbsp;二月癸丑，荧惑犯房宿北第一星。<br /><br />&nbsp;&nbsp;&nbsp;&nbsp;十六年正月己丑，太阴犯昴宿西第一星。四月癸亥，荧惑犯垒壁阵西方第四<br /><br />&nbsp;&nbsp;&nbsp;&nbsp;星。五月壬辰，太白犯鬼宿西北星。癸巳，太白犯鬼宿积尸气。甲午，太阴入犯<br /><br />&nbsp;&nbsp;&nbsp;&nbsp;斗宿南第二星。丁酉，太阴犯垒壁阵西方第一星。八月丁卯，太阴犯昴宿西北星。<br /><br />&nbsp;&nbsp;&nbsp;&nbsp;甲戌，彗星见于正东，如轩辕左角大，色青白，彗指西南，约长尺余，测在张宿<br /><br />&nbsp;&nbsp;&nbsp;&nbsp;十七度一十分，至十月戊午灭迹，西北行四十余日。十一月丁亥，流星如酒杯大，<br /><br />&nbsp;&nbsp;&nbsp;&nbsp;色青白，尾迹约长五尺余，光明烛地，起自西北，东南行，没于近浊，有声如雷。<br /><br />&nbsp;&nbsp;&nbsp;&nbsp;壬辰，太阴犯井宿东扇上星。<br /><br />&nbsp;&nbsp;&nbsp;&nbsp;十七年二月癸丑，太阴犯五车东南星。三月甲申，太阴入犯鬼宿积尸气，又<br /><br />&nbsp;&nbsp;&nbsp;&nbsp;犯东南星。壬辰，岁星犯垒壁阵西南第六星。七月癸未，太白入犯鬼宿积尸气。<br /><br />&nbsp;&nbsp;&nbsp;&nbsp;甲申，太阴入犯斗宿距星。丁亥，填星入犯鬼宿距星。八月癸卯，填星犯鬼宿东<br /><br />&nbsp;&nbsp;&nbsp;&nbsp;南星，太白犯轩辕大星。己酉，岁星犯垒壁阵西方第六星。甲子，太阴犯五车尖<br /><br />&nbsp;&nbsp;&nbsp;&nbsp;星。闰九月癸卯，飞星如酒盂大，色青白，光明烛地，尾迹约长尺余，起自王良，<br /><br />&nbsp;&nbsp;&nbsp;&nbsp;没于勾陈之下。丙午，太阴犯斗宿南第三星。庚申，太阴犯井宿东扇北第一星。<br /><br />&nbsp;&nbsp;&nbsp;&nbsp;十月乙亥，荧惑犯氐宿距星。甲申，太阴掩昴宿。十二月庚午朔，荧惑犯天江北<br /><br />&nbsp;&nbsp;&nbsp;&nbsp;第一星。戊寅，太白犯岁星。庚辰，太白犯垒壁阵东方第五星。甲申，太阴犯鬼<br /><br />&nbsp;&nbsp;&nbsp;&nbsp;宿距星。丁亥，岁星犯垒壁阵东方第五星。癸巳，太阴犯心宿后星。己亥，申时<br /><br />&nbsp;&nbsp;&nbsp;&nbsp;流星如金星大，尾迹约长三尺余，起自太阴近东，往南行，没后化为青白气。<br /><br />&nbsp;&nbsp;&nbsp;&nbsp;十八年正月辛丑，填星退入犯鬼宿积尸气。丙午，太阴犯昴宿。二月乙亥，<br /><br />&nbsp;&nbsp;&nbsp;&nbsp;填星入守鬼宿积尸气。三月丁卯，太白在井宿，失行于北，生芒角。荧惑犯垒壁<br /><br />&nbsp;&nbsp;&nbsp;&nbsp;阵东方第六星。四月辛卯，太白入犯鬼宿积尸气。五月壬寅，太白犯填星。壬子，<br /><br />&nbsp;&nbsp;&nbsp;&nbsp;太阴犯斗宿东第三星。<br /><br />&nbsp;&nbsp;&nbsp;&nbsp;七月丁未，太阴犯斗宿南第三星。戊申，太白昼见。八月壬申，太阴掩心宿<br /><br />&nbsp;&nbsp;&nbsp;&nbsp;大星。甲申，太阴掩昴宿距星。十月己卯，太阴犯昴宿距星。十一月丙午，太阴<br /><br />&nbsp;&nbsp;&nbsp;&nbsp;犯昴宿距星，太白犯房宿上第一星。辛酉，太阴掩心宿大星。十二月戊寅，太白<br /><br />&nbsp;&nbsp;&nbsp;&nbsp;生黑芒，环绕太白，乍东乍西，乍动乍静。癸未，太白生黑芒，忽明忽暗，乍东<br /><br />&nbsp;&nbsp;&nbsp;&nbsp;乍西。戊子，太阴犯房宿南第二星。<br /><br />&nbsp;&nbsp;&nbsp;&nbsp;十九年正月辛丑，太阴犯昴宿东第一星。癸丑，流星如酒盂大，色赤，尾迹<br /><br />&nbsp;&nbsp;&nbsp;&nbsp;约长五尺余，起自南河，没于腾蛇，其星将没，迸散随落处有声如雷。三月庚戌，<br /><br />&nbsp;&nbsp;&nbsp;&nbsp;太阴犯房宿距星。五月丙申，荧惑入犯鬼宿积尸气。丙午，太阴犯天江南第一星。<br /><br />&nbsp;&nbsp;&nbsp;&nbsp;丁未，太阴犯斗宿北第二星。七月丁酉，太白犯上将。甲辰，太白犯右执法。己<br /><br />&nbsp;&nbsp;&nbsp;&nbsp;酉，太白犯左执法。九月甲寅，太白入犯天江南第一星。十月壬申，太白入犯斗<br /><br />&nbsp;&nbsp;&nbsp;&nbsp;宿南第三星。辛巳，流星如桃大，色黄润，后离一尺又一小星相随，色赤，尾迹<br /><br />&nbsp;&nbsp;&nbsp;&nbsp;通约长三尺余，起自危宿之东，缓缓东行，没于毕宿之西。十二月戊辰，太白犯<br /><br />&nbsp;&nbsp;&nbsp;&nbsp;垒壁阵西方第七星。<br /><br />&nbsp;&nbsp;&nbsp;&nbsp;二十年正月己亥，太阴犯井宿东扇北第二星。丙辰，荧惑犯牛宿东角星。四<br /><br />&nbsp;&nbsp;&nbsp;&nbsp;月丁卯，太阴犯明堂中星。癸酉，太阴犯东咸西第一星。五月癸卯，太阴犯建星<br /><br />&nbsp;&nbsp;&nbsp;&nbsp;西第二星。闰五月乙亥，流星如桃大，色赤，尾迹约长丈余，起自房宿之侧，缓<br /><br />&nbsp;&nbsp;&nbsp;&nbsp;缓西行，没于近浊。六月癸巳，太白犯井宿东扇北第二星。戊戌，太阴犯建星西<br /><br />&nbsp;&nbsp;&nbsp;&nbsp;第三星。七月丁丑，太阴犯井宿距星。八月辛卯，太阴犯天江北第二星。壬寅，<br /><br />&nbsp;&nbsp;&nbsp;&nbsp;填星犯太微西垣上将。甲辰，太阴犯井宿钺星。十月戊子，荧惑犯井宿东扇北第<br /><br />&nbsp;&nbsp;&nbsp;&nbsp;一星。<br /><br />&nbsp;&nbsp;&nbsp;&nbsp;二十一年正月庚申，太阴犯岁星。二月癸未，填星退犯太微西垣上将。壬寅，<br /><br />&nbsp;&nbsp;&nbsp;&nbsp;太阴犯天江北第一星。三月丙辰，太阴犯井宿西扇第二星。庚辰，荧惑入犯鬼宿<br /><br />&nbsp;&nbsp;&nbsp;&nbsp;西北星。五月壬戌，太阴犯房宿北第二星。癸酉，太白犯轩辕左角。甲戌，荧惑<br /><br />&nbsp;&nbsp;&nbsp;&nbsp;犯太白。六月乙未，荧惑、岁星、太白聚于翼宿。戊戌，太阴犯云雨上二星。甲<br /><br />&nbsp;&nbsp;&nbsp;&nbsp;辰，太白昼见。七月丙辰，太阴犯氐宿东南星。十月甲申，太阴犯牛宿距星。十<br /><br />&nbsp;&nbsp;&nbsp;&nbsp;一月庚戌，太阴犯建星西第四星。癸亥，太阴犯井宿东扇北第四星。壬申，太阴<br /><br />&nbsp;&nbsp;&nbsp;&nbsp;犯氐宿东南星。<br /><br />&nbsp;&nbsp;&nbsp;&nbsp;二十二年正月戊申朔，太白犯建星西第二星。乙卯，填星退犯左执法。二月<br /><br />&nbsp;&nbsp;&nbsp;&nbsp;己卯，太白犯垒壁阵西方第二星。乙酉，彗星见，光芒约长尺余，色青白，测在<br /><br />&nbsp;&nbsp;&nbsp;&nbsp;危七度二十分。丁酉，彗星犯离宫西星，至二月终，光芒约长二丈余。三月戊申，<br /><br />&nbsp;&nbsp;&nbsp;&nbsp;彗星不见星形，惟有白气，形曲竟天，西指，扫大角。壬子，彗星行过太阳前，<br /><br />&nbsp;&nbsp;&nbsp;&nbsp;惟有星形，无芒，如酒杯大，昏蒙，色白，测在昴宿六度，至戊午始灭迹焉。四<br /><br />&nbsp;&nbsp;&nbsp;&nbsp;月丁亥，荧惑离太阳三十九度，不见，当出不出。五月辛酉，太阴犯建星西第四<br /><br />&nbsp;&nbsp;&nbsp;&nbsp;星。六月辛巳，彗星见于紫微垣，测在牛二度九十分，色白，光芒约长尺余，东<br /><br />&nbsp;&nbsp;&nbsp;&nbsp;南指，西南行。戊子，彗星光芒扫上宰。七月乙卯，彗星灭迹。八月癸巳，太阴<br /><br />&nbsp;&nbsp;&nbsp;&nbsp;犯毕宿右股第二星。九月丁未，太白犯亢宿南第一星。己酉，太阴犯斗宿北第一<br /><br />&nbsp;&nbsp;&nbsp;&nbsp;星。癸亥，岁星犯轩辕大星。丙寅，荧惑犯鬼宿西北星。己巳，流星如酒杯大，<br /><br />&nbsp;&nbsp;&nbsp;&nbsp;色青白，光明烛地。荧惑入犯鬼宿积尸气。十月己卯，太阴犯牛宿距星。丁亥，<br /><br />&nbsp;&nbsp;&nbsp;&nbsp;辰星犯亢宿南第一星。戊子，太阴犯毕宿距星。十二月壬辰，太阴犯角宿距星。<br /><br />&nbsp;&nbsp;&nbsp;&nbsp;二十三年正月庚戌，岁星退犯轩辕大星。二月戊戌，太白昼见。庚子，亦如<br /><br />&nbsp;&nbsp;&nbsp;&nbsp;之。三月丙辰，太阴犯氐宿距星。四月辛丑，荧惑犯岁星。庚申，岁星犯轩辕大<br /><br />&nbsp;&nbsp;&nbsp;&nbsp;星。五月壬午，太白昼见。甲午，亦如之。乙未，荧惑犯右执法。六月乙卯，太<br /><br />&nbsp;&nbsp;&nbsp;&nbsp;白犯井宿西扇北第二星。壬戌，太白昼见。夜，太白入犯井宿东扇南第二星。七<br /><br />&nbsp;&nbsp;&nbsp;&nbsp;月乙酉，太白昼见。丙戌、辛卯，皆如之。八月壬寅，太白入犯轩辕大星。乙巳，<br /><br />&nbsp;&nbsp;&nbsp;&nbsp;太阴犯建星东第二星。丁未，太白犯轩辕左角。己酉，太白昼见。壬子，亦如之。<br /><br />&nbsp;&nbsp;&nbsp;&nbsp;丙辰，太阴犯毕宿右股北第二星。己未，太白昼见。辛酉，太白犯岁星。乙丑，<br /><br />&nbsp;&nbsp;&nbsp;&nbsp;太白入犯右执法。九月辛未，太白入犯左执法。乙亥，岁星入犯右执法。丁丑，<br /><br />&nbsp;&nbsp;&nbsp;&nbsp;辰星犯填星，丁亥，太白犯填星。辰星犯亢宿南第一星。十月癸卯，太白犯氐宿<br /><br />&nbsp;&nbsp;&nbsp;&nbsp;距星。戊午，太白犯房宿北第一星。十一月癸未，太阴犯轩辕右角，岁星犯太微<br /><br />&nbsp;&nbsp;&nbsp;&nbsp;垣左执法。<br /><br />&nbsp;&nbsp;&nbsp;&nbsp;二十四年正月癸酉，太阴犯毕宿大星。戊寅，太阴犯轩辕右角。二月壬子，<br /><br />&nbsp;&nbsp;&nbsp;&nbsp;岁星自去年出右掖门，又犯右执法。太阴犯西咸南第一星。四月丁未，太阴犯西<br /><br />&nbsp;&nbsp;&nbsp;&nbsp;咸南第一星。癸丑，太白入犯井宿东扇北第一星。五月甲戌，太白犯鬼宿西北星。<br /><br />&nbsp;&nbsp;&nbsp;&nbsp;乙亥，又犯积尸气。岁星入犯右执法。六月丁巳，太白犯右执法。七月癸亥，太<br /><br />&nbsp;&nbsp;&nbsp;&nbsp;白与岁星相合于翼宿，二星相去八寸余。甲子，岁星犯左执法。八月丁未，荧惑<br /><br />&nbsp;&nbsp;&nbsp;&nbsp;入犯鬼宿积尸气。九月乙丑，太白昼见。甲申，太阴犯轩辕右角。戊子，荧惑入<br /><br />&nbsp;&nbsp;&nbsp;&nbsp;犯轩辕大星。十月丙午，太阴犯毕宿大星。己酉，太阴犯井宿东扇南第一星。丙<br /><br />&nbsp;&nbsp;&nbsp;&nbsp;辰，太白犯斗宿西第二星。十二月乙卯，太阴犯太白。<br /><br />&nbsp;&nbsp;&nbsp;&nbsp;二十五年正月丁卯，太白昼见。戊辰，亦如之。太阴犯毕宿右股东第四星。<br /><br />&nbsp;&nbsp;&nbsp;&nbsp;甲戌，太白犯建星西第四星。二月丙午，太阴犯填星。三月戊辰，太白犯垒壁阵<br /><br />&nbsp;&nbsp;&nbsp;&nbsp;东方第五星。四月壬子，荧惑犯灵台东北星。五月辛酉，荧惑犯太微西垣上将。<br /><br />&nbsp;&nbsp;&nbsp;&nbsp;流星如酒杯大，色青白，光明烛地，起自房宿之侧，缓缓西行，没于太微垣右执<br /><br />&nbsp;&nbsp;&nbsp;&nbsp;法之下。七月丁丑，填星、岁星、荧惑聚于角、亢。己卯，太阴犯毕宿左股北第<br /><br />&nbsp;&nbsp;&nbsp;&nbsp;二星。八月乙未，太阴犯建星东第三星。己亥，太阴犯垒壁阵东方第六星。九月<br /><br />&nbsp;&nbsp;&nbsp;&nbsp;丁丑，太阴犯井宿东扇南第一星。十月辛卯，荧惑犯天江东第二星。己酉，荧惑<br /><br />&nbsp;&nbsp;&nbsp;&nbsp;犯斗宿杓星西第二星，太阴犯右执法。庚戌，太阴犯太微东垣上相。闰十月戊辰，<br /><br />&nbsp;&nbsp;&nbsp;&nbsp;太白、辰星、荧惑聚于斗宿。太阴犯毕宿右股北第四星，又犯左股北第三星。壬<br /><br />&nbsp;&nbsp;&nbsp;&nbsp;申，太白犯辰星。十一月己丑，太白犯荧惑。太阴犯垒壁阵东方第五星。丙申，<br /><br />&nbsp;&nbsp;&nbsp;&nbsp;太阴犯毕宿大星。癸卯，太阴犯太微西垣上将。十二月丙辰，太阴犯太白。癸亥，<br /><br />&nbsp;&nbsp;&nbsp;&nbsp;太阴犯毕宿右股第二星。庚午，岁星掩房宿北第一星。辛未，太阴犯太微垣右执<br /><br />&nbsp;&nbsp;&nbsp;&nbsp;法。<br /><br />&nbsp;&nbsp;&nbsp;&nbsp;二十六年正月戊戌，太阴犯太微西垣上将。辛丑，太阴犯亢宿距星。二月戊<br /><br />&nbsp;&nbsp;&nbsp;&nbsp;午，太阴犯毕宿大星。丁丑，岁星退行，犯房宿北第一星。岁星守钩钤。三月甲<br /><br />&nbsp;&nbsp;&nbsp;&nbsp;午，太阴犯左执法。四月己未，太阴犯轩辕大星。乙丑，太阴犯西咸西第一星。<br /><br />&nbsp;&nbsp;&nbsp;&nbsp;丙子，太白入犯鬼宿积尸气。六月癸酉，流星如酒杯大，色青白，尾迹约长尺余，<br /><br />&nbsp;&nbsp;&nbsp;&nbsp;起自心宿之侧，东南行，光明烛地，没于近浊。七月丁酉，荧惑犯鬼宿积尸气。<br /><br />&nbsp;&nbsp;&nbsp;&nbsp;甲辰，太白昼见。丙午、丁未、戊申，皆如之。八月辛亥，太白昼见。己未，太<br /><br />&nbsp;&nbsp;&nbsp;&nbsp;阴掩牛宿南三星。庚午，岁星犯钩钤。乙亥，太阴掩轩辕大星。九月壬辰，太白<br /><br />&nbsp;&nbsp;&nbsp;&nbsp;犯太微垣右执法。庚子，孛星见于紫微垣北斗权星之侧，色如粉絮，约斗大，往<br /><br />&nbsp;&nbsp;&nbsp;&nbsp;东南行，过犯天星。辛丑，孛星测在尾十八度五十分。壬寅，孛星测在女二<br /><br />&nbsp;&nbsp;&nbsp;&nbsp;度五十分。癸卯，孛星测在女九度九十分。甲辰，孛星测在虚初度八十分。太阴<br /><br />&nbsp;&nbsp;&nbsp;&nbsp;犯太微西垣上将。乙巳，孛星出紫微垣北斗权星、玉衡之间，在于轸宿，东南行，<br /><br />&nbsp;&nbsp;&nbsp;&nbsp;过犯天，经渐台、辇道，去虚宿、垒壁阵西方星，始消灭焉。丙午，荧惑犯<br /><br />&nbsp;&nbsp;&nbsp;&nbsp;太微西垣上将。十一月乙酉，太白犯填星。丁亥，太白犯房宿北第一星。戊子，<br /><br />&nbsp;&nbsp;&nbsp;&nbsp;荧惑犯太微东垣上相，太白犯键闭。己丑，流星如酒杯大，分为三星，紧相随，<br /><br />&nbsp;&nbsp;&nbsp;&nbsp;前星色青明，后二星色赤，尾迹约长二丈余，起自东北，缓缓往西南行，没于近<br /><br />&nbsp;&nbsp;&nbsp;&nbsp;浊。庚寅，太阴犯毕宿右股北第四星。丙申，太白、岁星、辰星聚于尾宿。庚子，<br /><br />&nbsp;&nbsp;&nbsp;&nbsp;太阴犯太微东垣上相。辛丑，填星犯房宿北第一星。甲辰，太白犯岁星。十二月<br /><br />&nbsp;&nbsp;&nbsp;&nbsp;戊午，太阴犯毕宿大星。庚申，太阴犯井宿西扇北第二星。乙丑，太阴犯轩辕左<br /><br />&nbsp;&nbsp;&nbsp;&nbsp;角。丙寅，太阴犯太微西垣上将。辛未，太阴犯西咸西第一星。甲戌，太阴犯建<br /><br />&nbsp;&nbsp;&nbsp;&nbsp;星西第三星。<br /><br />&nbsp;&nbsp;&nbsp;&nbsp;二十七年正月癸巳，太阴犯太微西垣上将。二月乙卯，太阴犯井宿西扇北第<br /><br />&nbsp;&nbsp;&nbsp;&nbsp;二星。三月辛巳，填星退犯键闭星。四月丙寅，太阴犯垒壁阵西方第四星。六月<br /><br />&nbsp;&nbsp;&nbsp;&nbsp;乙卯，太阴犯氐宿东北星。辛未，太阴犯井宿西扇北第二星。七月壬辰，荧惑犯<br /><br />&nbsp;&nbsp;&nbsp;&nbsp;氐宿东南星。丙申，太阴犯毕宿大星。己亥，太阴犯井宿东扇南第二星。八月庚<br /><br />&nbsp;&nbsp;&nbsp;&nbsp;戌，荧惑犯房宿北第二星。癸丑，太阴犯建星西第二星。九月丁丑，填星犯房宿<br /><br />&nbsp;&nbsp;&nbsp;&nbsp;北第一星，荧惑犯天江南第二星。乙酉，太阴犯垒壁阵东方第六星。辛卯，填星<br /><br />&nbsp;&nbsp;&nbsp;&nbsp;犯键闭，太阴犯毕大星。癸巳，太阴犯井宿西扇北第二星。丁酉，荧惑犯斗宿西<br /><br />&nbsp;&nbsp;&nbsp;&nbsp;第二星。十月戊午，太阴犯毕宿右股西第二星。辛酉，太阴犯井宿东扇南第三星。<br /><br />&nbsp;&nbsp;&nbsp;&nbsp;癸亥，太阴犯鬼宿西南星。丁卯，岁星、太白、荧惑聚于斗宿。十一月戊寅，太<br /><br />&nbsp;&nbsp;&nbsp;&nbsp;白昼见。庚辰，太阴犯垒壁阵东方南东第一星。<br /><br />&nbsp;&nbsp;&nbsp;&nbsp;余见本纪。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,952875);">加入书签</a><a
                        href="952839.html">上一页</a>&larr;<a href="index.html">返回列表</a>&rarr;<a
                            href="952920.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "952839.html"; var next_page = "952920.html"; var index_page = "index.html"; var sortid = "9"; var article_id = "14699"; var chapter_id = "952875"; var articlename = "元史"; var chaptername = " 卷四十九 志第二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>