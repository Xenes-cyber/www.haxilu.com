<!DOCTYPE html>
<html>
<head>
<meta charset="gbk" />
<title>元史- 卷一百三十六 列传第二十三-在线阅读-哈西文学网</title>
<meta name="keywords" content="宋濂，元史， 卷一百三十六 列传第二十三全文， 卷一百三十六 列传第二十三在线阅读 哈西文学网" />
<meta name="description" content="哈西文学网提供宋濂的元史  卷一百三十六 列传第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958651.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958651.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十六 列传第二十三</h1>
            <div class="link xb">
                <a href="958627.html">上一页</a>&larr;<a href="index.html">返回列表</a>&rarr;<a
                    href="958673.html">下一页</a></div>			
            <div id="BookText">&nbsp;&nbsp;&nbsp;&nbsp;（待补）<br /><br />&nbsp;&nbsp;&nbsp;&nbsp;延v间，朔漠大风雪，羊马驼畜尽死，人民流散，以子女鬻人为奴婢。拜住<br /><br />&nbsp;&nbsp;&nbsp;&nbsp;以兴王根本之地，其民宜加赈恤，请立宗仁卫总之，命县官赎置卫中，以遂生养。<br /><br />&nbsp;&nbsp;&nbsp;&nbsp;至元十四年，始建太庙于大都，至是四十年，亲享之礼未暇讲肄。拜住奏曰：<br /><br />&nbsp;&nbsp;&nbsp;&nbsp;“古云礼乐百年而后兴，郊庙祭享，此其时矣。”帝悦曰：“朕能行之。”预敕<br /><br />&nbsp;&nbsp;&nbsp;&nbsp;有司，以亲享太室仪注礼节，一遵典故，毋擅增损。冬十月，始有事于太庙。二<br /><br />&nbsp;&nbsp;&nbsp;&nbsp;年春正月，孟享，始备法驾，设黄麾大仗，帝服通天冠、绛纱袍，出自崇天门。<br /><br />&nbsp;&nbsp;&nbsp;&nbsp;拜住摄太尉以从。帝见羽卫文物之美，顾拜住曰：“朕用卿言举行大礼，亦卿所<br /><br />&nbsp;&nbsp;&nbsp;&nbsp;共喜也。”对曰：“陛下以帝王之道化成天下，非独臣之幸，实四海苍生所共庆<br /><br />&nbsp;&nbsp;&nbsp;&nbsp;也。”致斋大次，行酌献礼，升降周旋，俨若素习，中外肃然。明日还宫，鼓吹<br /><br />&nbsp;&nbsp;&nbsp;&nbsp;交作，万姓耸观，百年废典，一旦复见，有感泣者。拜住率百僚称贺于大明殿，<br /><br />&nbsp;&nbsp;&nbsp;&nbsp;执事之臣赐金帛有差。又奏建太庙前殿，议行E配享等礼。帝从容谓拜住曰：<br /><br />&nbsp;&nbsp;&nbsp;&nbsp;“朕思天下之大，非朕一人思虑所及，汝为朕股肱，毋忘规谏，以辅朕之不逮。”<br /><br />&nbsp;&nbsp;&nbsp;&nbsp;拜住顿首谢曰：“昔尧、舜为君，每事询众，善则舍己从人，万世称圣。桀、纣<br /><br />&nbsp;&nbsp;&nbsp;&nbsp;为君，拒谏自贤，悦人从己，好近小人，国灭而身不保，民到于今称为无道之主。<br /><br />&nbsp;&nbsp;&nbsp;&nbsp;臣等仰荷洪恩，敢不竭忠以报。然事言之则易，行之则难。惟陛下力行，臣等不<br /><br />&nbsp;&nbsp;&nbsp;&nbsp;言，则臣之罪也。”帝嘉纳之。<br /><br />&nbsp;&nbsp;&nbsp;&nbsp;时右丞相铁木迭儿贪滥谲险，屡杀大臣，鬻狱卖官，广立朋党，凡不附己者<br /><br />&nbsp;&nbsp;&nbsp;&nbsp;必以事去之，尤恶平章王毅、右丞高P，因在京诸仓粮储失陷，欲奏诛之。拜住<br /><br />&nbsp;&nbsp;&nbsp;&nbsp;密言于帝曰：“论道经邦，宰相事也，以金谷细务责之可乎？”帝然之，俱得不<br /><br />&nbsp;&nbsp;&nbsp;&nbsp;死。铁木迭儿复引参知政事张思明为左丞以助己。思明为尽力，忌拜住方正，每<br /><br />&nbsp;&nbsp;&nbsp;&nbsp;与其党密语，谋中害之。左右得其情，乘间以告，且请备之。拜住曰：“我祖宗<br /><br />&nbsp;&nbsp;&nbsp;&nbsp;为国元勋，世笃忠贞，百有余年。我今年少，叨受宠命，盖以此耳。大臣协和，<br /><br />&nbsp;&nbsp;&nbsp;&nbsp;国之利也。今以右相雠我，我求报之，非特吾二人之不幸，亦国家之不幸。吾知<br /><br />&nbsp;&nbsp;&nbsp;&nbsp;尽吾心，上不负君父，下不负士民而已。死生祸福，天实鉴之，汝辈毋复言。”<br /><br />&nbsp;&nbsp;&nbsp;&nbsp;未几，奉旨往立忠宪王碑于范阳。铁木迭儿久称疾，闻拜住行，将出莅省事，入<br /><br />&nbsp;&nbsp;&nbsp;&nbsp;朝，至内门，帝遣速速赐之酒，且曰：“卿年老宜自爱，待新年入朝未晚。”遂<br /><br />&nbsp;&nbsp;&nbsp;&nbsp;怏怏而还。然其党犹布列朝中，事必禀于其家，以拜住故，不得大肆其奸，百计<br /><br />&nbsp;&nbsp;&nbsp;&nbsp;倾之，终不能遂。在京仓漕管库之职，岁终例应注代。时张思明亦称疾不出，众<br /><br />&nbsp;&nbsp;&nbsp;&nbsp;皆顾望。拜住虽朝夕帝前，以事不可缓，乃日坐省中谓僚属曰：“左丞病，省事<br /><br />&nbsp;&nbsp;&nbsp;&nbsp;遂废乎？”郎中李处恭曰：“金谷之职，须慎选择，不得其人，未敢遽拟。”拜<br /><br />&nbsp;&nbsp;&nbsp;&nbsp;住曰：“汝为卖官之计耳。”遣人善慰思明，乃出共毕铨事。<br /><br />&nbsp;&nbsp;&nbsp;&nbsp;拜住每以学校政化大源，似缓实急，而主者不务尽心，遂致废弛，请令内外<br /><br />&nbsp;&nbsp;&nbsp;&nbsp;官议拯治之。有言佛教可治天下者，帝问之，对曰：“清净寂灭，自治可也。若<br /><br />&nbsp;&nbsp;&nbsp;&nbsp;治天下，舍仁义，则纲常乱矣。”又尝谓拜住曰：“今亦有如唐魏征之敢谏者乎？”<br /><br />&nbsp;&nbsp;&nbsp;&nbsp;对曰：“盘圆则水圆，盂方则水方。有太宗纳谏之君，则有魏征敢谏之臣。”帝<br /><br />&nbsp;&nbsp;&nbsp;&nbsp;并善之。六月壬寅，敕赐平江腴田万亩。拜住辞曰：“陛下命臣厘正庶务，若先<br /><br />&nbsp;&nbsp;&nbsp;&nbsp;受赐田，人其谓何？”帝曰：“汝勋旧子孙，加以廉慎，人或援例，朕自谕之。”<br /><br />&nbsp;&nbsp;&nbsp;&nbsp;秋七月，奏召张思明诣上都，数其罪，杖而逐之。铁木迭儿继亦病卒。拜住哭之<br /><br />&nbsp;&nbsp;&nbsp;&nbsp;恸。<br /><br />&nbsp;&nbsp;&nbsp;&nbsp;初，浙民吴机以累代失业之田卖于司徒刘夔，夔赂宣政使八剌吉思买置诸寺，<br /><br />&nbsp;&nbsp;&nbsp;&nbsp;以益僧廪，矫诏出库钞六百五十万贯酬其直。田已久为他人之业，铁木迭儿父子<br /><br />&nbsp;&nbsp;&nbsp;&nbsp;及铁失等上下蒙蔽，分受之，为赃巨万。真人蔡道泰以奸杀人，狱已成，铁木迭<br /><br />&nbsp;&nbsp;&nbsp;&nbsp;儿纳其金，令有司变其狱。拜住举奏二事。命台察鞫之，尽得其情，以田归主，<br /><br />&nbsp;&nbsp;&nbsp;&nbsp;刘、蔡、八剌吉思等皆坐死，余论罪有差。特赦铁失。<br /><br />&nbsp;&nbsp;&nbsp;&nbsp;冬十二月，进右丞相、监修国史。帝欲爵以三公，恳辞，遂不置左相，独任<br /><br />&nbsp;&nbsp;&nbsp;&nbsp;以政。首荐张，复平章政事，召用致仕老臣，优其禄秩，议事中书。不次用才，<br /><br />&nbsp;&nbsp;&nbsp;&nbsp;唯恐少后，日以进贤退不肖为重务。患法制不一，有司无所守，奏详定旧典以为<br /><br />&nbsp;&nbsp;&nbsp;&nbsp;通制。帝幸五台，拜住奏曰：“自古帝王得天下以得民心为本，失其心则失天下。<br /><br />&nbsp;&nbsp;&nbsp;&nbsp;钱谷民之膏血，多取则民困而国危，薄敛则民足而国安。”帝曰：“卿言甚善。<br /><br />&nbsp;&nbsp;&nbsp;&nbsp;朕思之，民为重，君为轻，国非民将何以为君？今理民之事，卿等当熟虑而慎行<br /><br />&nbsp;&nbsp;&nbsp;&nbsp;之。”三年春二月，将进《仁宗实录》，先一日，诣翰林国史院听读。首卷书大<br /><br />&nbsp;&nbsp;&nbsp;&nbsp;德十一年事，不书左丞相哈剌哈孙定策功，惟书越王秃剌勇决从容。谓史官曰：<br /><br />&nbsp;&nbsp;&nbsp;&nbsp;“无左丞相，虽百越王何益？录鹰犬之劳，而略发踪指示之人，可乎？”立命书<br /><br />&nbsp;&nbsp;&nbsp;&nbsp;之。其他笔削未尽善者，一一正之，人皆服其识见。<br /><br />&nbsp;&nbsp;&nbsp;&nbsp;夏六月，拜住以海运粮视世祖时顿增数倍，今江南民力困极，而京仓充满，<br /><br />&nbsp;&nbsp;&nbsp;&nbsp;奏请岁减二十万石。帝遂并铁木迭儿所增江淮粮免之。时铁木迭儿过恶日彰，拜<br /><br />&nbsp;&nbsp;&nbsp;&nbsp;住悉以奏闻。帝悟，夺其官，仆其碑。奸党铁失等甚惧。帝在上都，夜寐不宁，<br /><br />&nbsp;&nbsp;&nbsp;&nbsp;命作佛事。拜住以国用不足谏止之。既而惧诛者复阴诱群僧言：“国当有厄，非<br /><br />&nbsp;&nbsp;&nbsp;&nbsp;作佛事而大赦无以禳之。”拜住叱曰：“尔辈不过图得金帛而已，又欲庇有罪耶？”<br /><br />&nbsp;&nbsp;&nbsp;&nbsp;奸党闻之益惧，乃生异谋。晋王也孙帖木儿时镇北边，铁失潜遣人至王所，告以<br /><br />&nbsp;&nbsp;&nbsp;&nbsp;逆谋，约事成推王为帝。王命囚之，遣使赴上都告变。未至，车驾南还，次南坡，<br /><br />&nbsp;&nbsp;&nbsp;&nbsp;铁失与赤斤铁木儿等夜以所领阿速卫兵为外应，杀拜住，遂弑帝于行幄。晋王即<br /><br />&nbsp;&nbsp;&nbsp;&nbsp;位，铁失等伏诛。诏有司备仪卫，百官耆宿前导，舆拜住画相于海云寺，大作佛<br /><br />&nbsp;&nbsp;&nbsp;&nbsp;事，观者万数，无不叹惜泣下。<br /><br />&nbsp;&nbsp;&nbsp;&nbsp;拜住忧国忘家，常直内庭，知无不言。太官以酒进，则忧形于色。有盗其家<br /><br />&nbsp;&nbsp;&nbsp;&nbsp;金器百余两，他宝直巨万，继而获盗得金，家僮来告，色无喜愠。自延v末，水<br /><br />&nbsp;&nbsp;&nbsp;&nbsp;旱相仍，民不聊生。及拜住入相，振立纪纲，修举废坠，裁不急不务，杜侥幸之<br /><br />&nbsp;&nbsp;&nbsp;&nbsp;门，加惠兵民，轻徭薄敛。英宗倚之，相与励精图治。时天下晏然，国富民足，<br /><br />&nbsp;&nbsp;&nbsp;&nbsp;远夷有古未通中国者皆朝贡请吏，而奸臣畏之，卒构祸难云。<br /><br />&nbsp;&nbsp;&nbsp;&nbsp;母怯烈氏，年二十二，寡居守节。初，拜住为太常礼仪院使，年方二十，吏<br /><br />&nbsp;&nbsp;&nbsp;&nbsp;就第请署字，适在后圃阅群戏，出稍后，母厉声呵之曰：“官事不治，若尔所为<br /><br />&nbsp;&nbsp;&nbsp;&nbsp;岂大人事耶？”拜住深自克责。一日，入内侍宴，英宗素知其不饮，是日强以数<br /><br />&nbsp;&nbsp;&nbsp;&nbsp;卮。既归，母戒之曰：“天子试汝量，故强汝饮。汝当日益戒惧，无酣于酒。”<br /><br />&nbsp;&nbsp;&nbsp;&nbsp;又常代祀睿宗原庙，归侍左右，母问之曰：“真定官府待汝若何？”对曰：“所<br /><br />&nbsp;&nbsp;&nbsp;&nbsp;待甚重。”母曰：“彼以天子威灵、汝先世勋德故耳，汝何有焉？”拜住之贤，<br /><br />&nbsp;&nbsp;&nbsp;&nbsp;母之教也。后封东平王夫人。<br /><br />&nbsp;&nbsp;&nbsp;&nbsp;泰定初，中书奏丞相拜住尽忠效节，殒于群凶，乞赐褒崇以光后世。制赠清<br /><br />&nbsp;&nbsp;&nbsp;&nbsp;忠一德佐运功臣、太师、开府仪同三司、上柱国，追封东平王，谥忠献。至正初，<br /><br />&nbsp;&nbsp;&nbsp;&nbsp;改至仁孚道一德佐运功臣，余如故。子笃麟铁穆尔。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958651);">加入书签</a><a
                        href="958627.html">上一页</a>&larr;<a href="index.html">返回列表</a>&rarr;<a
                            href="958673.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958627.html"; var next_page = "958673.html"; var index_page = "index.html"; var sortid = "9"; var article_id = "14699"; var chapter_id = "958651"; var articlename = "元史"; var chaptername = " 卷一百三十六 列传第二十三"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>