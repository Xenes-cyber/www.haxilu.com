<!DOCTYPE html>
<html>
<head>
<meta charset="gbk" />
<title>元史- 卷一百五十 列传第三十七-在线阅读-哈西文学网</title>
<meta name="keywords" content="宋濂，元史， 卷一百五十 列传第三十七全文， 卷一百五十 列传第三十七在线阅读 哈西文学网" />
<meta name="description" content="哈西文学网提供宋濂的元史  卷一百五十 列传第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958961.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958961.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十 列传第三十七</h1>
            <div class="link xb">
                <a href="958943.html">上一页</a>&larr;<a href="index.html">返回列表</a>&rarr;<a
                    href="959153.html">下一页</a></div>			
            <div id="BookText">&nbsp;&nbsp;&nbsp;&nbsp;○石抹也先<br /><br />&nbsp;&nbsp;&nbsp;&nbsp;石抹也先者，辽人也。其先尝从萧后举族入突厥，及后还而族留。至辽为述<br /><br />&nbsp;&nbsp;&nbsp;&nbsp;律氏，号称后族。辽亡，改述律氏为石抹氏。其祖库烈儿，誓不食金禄，率部落<br /><br />&nbsp;&nbsp;&nbsp;&nbsp;远徙。年九十，夜得疾，命家人候日出则以报，及旦，沐浴拜日而卒。父脱罗华<br /><br />&nbsp;&nbsp;&nbsp;&nbsp;察儿，亦不仕。有子五人，也先其仲子也。年十岁，从其父问宗国之所以亡，即<br /><br />&nbsp;&nbsp;&nbsp;&nbsp;大愤曰：“儿能复之。”及长，勇力过人，善骑射，多智略，豪服诸部。金人闻<br /><br />&nbsp;&nbsp;&nbsp;&nbsp;其名，征为奚部长，即让其兄赡德纳曰：“兄姑受之，为保宗族计。”遂深自藏<br /><br />&nbsp;&nbsp;&nbsp;&nbsp;匿，居北野山，射狐鼠而食。闻太祖起朔方，匹马来归。首言：“东京为金开基<br /><br />&nbsp;&nbsp;&nbsp;&nbsp;之地，荡其根本，中原可传檄而定也。”太祖悦，命从太师、国王木华黎取东京。<br /><br />&nbsp;&nbsp;&nbsp;&nbsp;师过临潢，次高州，木华黎令也先率千骑为先锋，也先曰：“兵贵奇胜，何以多<br /><br />&nbsp;&nbsp;&nbsp;&nbsp;为？”谍知金人新易东京留守将至，也先独与数骑邀而杀之，怀其所受诰命，至<br /><br />&nbsp;&nbsp;&nbsp;&nbsp;东京，谓守门者曰：“我新留守也。”入据府中，问吏列兵于城何谓，吏以边备<br /><br />&nbsp;&nbsp;&nbsp;&nbsp;对，也先曰：“吾自朝廷来，中外晏然，奈何欲陈兵以动摇人心乎！”即命撤守<br /><br />&nbsp;&nbsp;&nbsp;&nbsp;备，曰：“寇至在我，无劳尔辈。”是夜，下令易置其将佐部伍。三日，木华黎<br /><br />&nbsp;&nbsp;&nbsp;&nbsp;至，入东京，不费一矢，得地数千里、户十万八千、兵十万、资粮器械山积，降<br /><br />&nbsp;&nbsp;&nbsp;&nbsp;守臣寅答虎等四十七人，定城邑三十二。金人丧其根本之地，始议迁河南。岁乙<br /><br />&nbsp;&nbsp;&nbsp;&nbsp;亥，移师围北京。城久不下，及城破，将屠之。也先曰：“王师拯人水火，彼既<br /><br />&nbsp;&nbsp;&nbsp;&nbsp;降而复屠之，则未下者，人将死守，天下何时定乎！”因以上闻，赦之。授御史<br /><br />&nbsp;&nbsp;&nbsp;&nbsp;大夫，领北京达鲁花赤。时石天应与豪酋数十据兴中府，也先分兵降之，奏以为<br /><br />&nbsp;&nbsp;&nbsp;&nbsp;兴中尹。又命也先副脱忽阑^里必，监张鲸等军，征燕南未下州郡。至平州，鲸<br /><br />&nbsp;&nbsp;&nbsp;&nbsp;称疾不进，也先执鲸送行在所，帝责之曰：“朕何负汝？”鲸对曰：“臣实病，<br /><br />&nbsp;&nbsp;&nbsp;&nbsp;非敢叛。”帝曰：“今呼汝弟致为质，当活汝。”鲸诺而宵遁，也先追戮之，致<br /><br />&nbsp;&nbsp;&nbsp;&nbsp;已杀使者应其兄矣。致既伏诛，也先籍其私养敢死之士万二千人号黑军者，上于<br /><br />&nbsp;&nbsp;&nbsp;&nbsp;朝。赐虎符，进上将军，以御史大夫提控诸路元帅府事，举辽水之西、滦水之东，<br /><br />&nbsp;&nbsp;&nbsp;&nbsp;悉以付之。后从国王木华黎攻蠡州北城，先登，中石死，时年四十一。子四人：<br /><br />&nbsp;&nbsp;&nbsp;&nbsp;曰查剌，曰咸锡，曰博罗，曰侃。<br /><br />&nbsp;&nbsp;&nbsp;&nbsp;查剌，亦善射，袭御史大夫，领黑军。戊寅，从木华黎攻平阳、太原、隰、<br /><br />&nbsp;&nbsp;&nbsp;&nbsp;吉、岢岚、关西诸郡，下之。遂攻益都，久不下，及降，众欲屠其城，查剌曰：<br /><br />&nbsp;&nbsp;&nbsp;&nbsp;“杀降不祥，且得空城，将安用之？”由是遂免。己卯，诏以黑军分屯真定、固<br /><br />&nbsp;&nbsp;&nbsp;&nbsp;安、太原、平阳、隰、吉、岢岚诸郡。及南征，尽以黑军为前列，败金将白撒、<br /><br />&nbsp;&nbsp;&nbsp;&nbsp;官奴于河。渡河再战，尽杀之，长驱破汴京，入自仁和门，收图籍而还。帝悉以<br /><br />&nbsp;&nbsp;&nbsp;&nbsp;诸军俘获赐黑军。癸巳，从国王塔思征金帅宣抚万奴于辽东之南京，先登，众军<br /><br />&nbsp;&nbsp;&nbsp;&nbsp;乘之而进，遂克之，王解锦衣以赐。辛丑，太宗嘉其功，授真定、北京两路达鲁<br /><br />&nbsp;&nbsp;&nbsp;&nbsp;花赤。癸卯，卒于柳城，年四十四。子库禄满，袭职。中统三年，从征李f，<br /><br />&nbsp;&nbsp;&nbsp;&nbsp;中流矢卒。子良辅，袭黑军总管，至元十七年，以功累升昭毅大将军、沿海副都<br /><br />&nbsp;&nbsp;&nbsp;&nbsp;元帅。二十一年，改沿海上副万户。大德十一年，告老。子继祖，袭万户。咸锡<br /><br />&nbsp;&nbsp;&nbsp;&nbsp;之子度剌，攻樊城，战死。赡德纳后亦弃金官来归，为别失八里达鲁花赤，卒。<br /><br />&nbsp;&nbsp;&nbsp;&nbsp;其孙亦剌马丹，仕至辽阳省左丞。亦剌马丹子仓赤，为湖广行省平章政事。<br /><br />&nbsp;&nbsp;&nbsp;&nbsp;○何伯祥子玮<br /><br />&nbsp;&nbsp;&nbsp;&nbsp;何伯祥，易州易县人。幼从军于金，从张柔来归。太祖定河朔，惟保定王子<br /><br />&nbsp;&nbsp;&nbsp;&nbsp;昌、信安张进坚守不下。子昌，金骁将也，柔命伯祥取之。兵逼其城，子昌出走，<br /><br />&nbsp;&nbsp;&nbsp;&nbsp;追及之，伯祥执枪驰马，子昌反射之，中手而贯枪，伯祥拔矢弃枪，策马直前，<br /><br />&nbsp;&nbsp;&nbsp;&nbsp;徒手搏之，擒子昌。进闻之，亦遁去。伯祥遂攻西山诸寨，悉平之。后攻汴梁，<br /><br />&nbsp;&nbsp;&nbsp;&nbsp;拔洛阳，围归德，破蔡州，论功居多，授易州等处军民总管。丁酉，从主帅察罕<br /><br />&nbsp;&nbsp;&nbsp;&nbsp;伐宋，伯祥拔三十余栅，获战舰千余艘，又破芭蕉、望乡、大洪、张家等寨，俘<br /><br />&nbsp;&nbsp;&nbsp;&nbsp;获甚众，器械山积。察罕以其功闻，赐锦衣、金甲。壬子，诸军入宋境，察罕自<br /><br />&nbsp;&nbsp;&nbsp;&nbsp;他道遽还，诸军仓皇失措，伯祥曰：“此必为敌所遏，不若出其不意，而遂深入<br /><br />&nbsp;&nbsp;&nbsp;&nbsp;其地，彼不我测，乃可出也。”遂率兵突战，直抵司空寨，疏布营垒，陵高伐木，<br /><br />&nbsp;&nbsp;&nbsp;&nbsp;为攻取势。既夜，命为五营，营火十炬，伏精锐于营侧险要之地。天将明，令士<br /><br />&nbsp;&nbsp;&nbsp;&nbsp;卒速行，而鸣鼓其后。宋兵果来追，伏发，惊骇溃去，追击，大破之，转战百余<br /><br />&nbsp;&nbsp;&nbsp;&nbsp;里，他军不能归者，皆赖以出。帝闻之，赐金二百两。世祖南伐，伯祥参预军事，<br /><br />&nbsp;&nbsp;&nbsp;&nbsp;多所献纳，卒于军。赠仪同三司、太保、上柱国，追封易国公，谥武昌。子玮。<br /><br />&nbsp;&nbsp;&nbsp;&nbsp;玮始袭父职，知易州。兄行军千户卒，玮复袭之，镇亳州。从围襄樊，宋将<br /><br />&nbsp;&nbsp;&nbsp;&nbsp;夏贵率舟师来救，玮时建营于城东北，当其冲。贵兵纵火焚北关，遂进逼玮，万<br /><br />&nbsp;&nbsp;&nbsp;&nbsp;户脱因不花等呼玮入城，玮曰：“建功立业，此其时也，何避焉！”乃率其众，<br /><br />&nbsp;&nbsp;&nbsp;&nbsp;誓以死战，开营门，以身先之，贵败走。至元十一年，丞相伯颜受命伐宋，辟玮<br /><br />&nbsp;&nbsp;&nbsp;&nbsp;为帐前都镇抚。师次阳罗堡，夏贵率战舰列江上下，玮从元帅阿术，率众先渡，<br /><br />&nbsp;&nbsp;&nbsp;&nbsp;诸军继之，贵复败走。宋丞相贾似道率舟师拒于丁家洲，玮将勇敢士出战，夺舟<br /><br />&nbsp;&nbsp;&nbsp;&nbsp;千余艘，似道遁去。授武德将军、管军总管，佩金虎符。宋既平，进怀远大将军、<br /><br />&nbsp;&nbsp;&nbsp;&nbsp;太平路军民达鲁花赤，俄升昭勇大将军、行户部尚书、两淮都转运使。至元十八<br /><br />&nbsp;&nbsp;&nbsp;&nbsp;年，擢参议中书省事。二十年，擢为江浙按察使。二十二年，改大名路总管。二<br /><br />&nbsp;&nbsp;&nbsp;&nbsp;十八年，迁湖南宣慰使。三十一年，拜中书参知政事。时宰执凡十一人，玮曰：<br /><br />&nbsp;&nbsp;&nbsp;&nbsp;“古者一相，专任贤也，今宰执员多，政出多门，转相疑忌，请损之。”不从，<br /><br />&nbsp;&nbsp;&nbsp;&nbsp;遂乞代。大德四年，授侍御史，以母病辞。七年，授御史中丞，陈当世要务十条，<br /><br />&nbsp;&nbsp;&nbsp;&nbsp;成宗嘉纳之。京师孔子庙成，玮言：“唐、虞、三代，国都、闾巷莫不有学，今<br /><br />&nbsp;&nbsp;&nbsp;&nbsp;孔庙既成，宜建国学于其侧。”从之。赛典赤、八都马辛等还自贬所，复相位，<br /><br />&nbsp;&nbsp;&nbsp;&nbsp;玮言：“奸党不可复用，宜选正人以居庙堂。”帝深然之。监察御史郭章劾郎中<br /><br />&nbsp;&nbsp;&nbsp;&nbsp;哈剌哈孙受赃，具服，而哈剌哈孙密结权要，以枉问诬章。玮率台臣入奏，辨论<br /><br />&nbsp;&nbsp;&nbsp;&nbsp;剀切，章遂得释。九年冬，将有事于南郊，议配享，玮曰：“严父配天，万世不<br /><br />&nbsp;&nbsp;&nbsp;&nbsp;易。”不果行。成宗崩，丞相阿忽台奉皇后旨，集廷臣议y庙用摄政事，玮难之，<br /><br />&nbsp;&nbsp;&nbsp;&nbsp;阿忽台变色曰：“中丞谓不可行，独不畏死耶？”众皆危惧，玮从容曰：“死畏<br /><br />&nbsp;&nbsp;&nbsp;&nbsp;不义耳，苟死于义，夫复何畏！”未几，以疾去位。武宗即位于上都，授太子副<br /><br />&nbsp;&nbsp;&nbsp;&nbsp;詹事，遣使促使就职，复遥授平章政事，商议中书省事。武宗至自上都，临朝，<br /><br />&nbsp;&nbsp;&nbsp;&nbsp;问曰：“孰为何中丞？”玮出拜，帝曰：“朕知卿能以忠直为国，朕有不逮，卿<br /><br />&nbsp;&nbsp;&nbsp;&nbsp;当勉辅。”<br /><br />&nbsp;&nbsp;&nbsp;&nbsp;至大元年，迁太子詹事，兼卫率使。俄拜中书左丞，仍平章政事，商议中书<br /><br />&nbsp;&nbsp;&nbsp;&nbsp;省事。未几，擢河南行省平章政事，佩金虎符，提调屯田事。帝召至榻前，面谕<br /><br />&nbsp;&nbsp;&nbsp;&nbsp;曰：“汴省事重，屯田久废，卿当为国竭力。”赐黑貂裘一、锦衣二袭。玮至汴，<br /><br />&nbsp;&nbsp;&nbsp;&nbsp;建诸葛亮祠，立书院，以地三千亩赡之。三年，改河南行尚书省平章政事，卒。<br /><br />&nbsp;&nbsp;&nbsp;&nbsp;赠太傅、开府仪同三司、上柱国，追封梁国公，谥文正。<br /><br />&nbsp;&nbsp;&nbsp;&nbsp;○李守贤<br /><br />&nbsp;&nbsp;&nbsp;&nbsp;李守贤，字才叔，大宁义州人也。祖小字放军，尝从金将攻宋淮南，飞石伤<br /><br />&nbsp;&nbsp;&nbsp;&nbsp;髀，录功，赏生口七十。主将分命将校杀所掠俘，苟有失亡者，罪死，放军当杀<br /><br />&nbsp;&nbsp;&nbsp;&nbsp;五百人，皆纵之去。金大安初，守贤暨兄庭植，弟守正、守忠，从兄伯通、伯温，<br /><br />&nbsp;&nbsp;&nbsp;&nbsp;归款于太师、国王木华黎，入朝太祖于行在所，即命庭植为龙虎卫上将军、右副<br /><br />&nbsp;&nbsp;&nbsp;&nbsp;元帅、崇义军节度使，守贤授锦州临海军节度观察使，弟守忠为都元帅，守河东。<br /><br />&nbsp;&nbsp;&nbsp;&nbsp;朝廷以全晋为要害之地，人心危疑未定，非守贤镇抚之不可，乃自锦州迁河东南<br /><br />&nbsp;&nbsp;&nbsp;&nbsp;路兵马都总管。既至，河东人皆曰：“吾等可恃以生矣。”<br /><br />&nbsp;&nbsp;&nbsp;&nbsp;岁戊子，朝于和林，加金紫光禄大夫，知平阳府事，兼本路兵马都总管。庚<br /><br />&nbsp;&nbsp;&nbsp;&nbsp;寅，太宗南伐，道平阳，见田野不治，以问守贤，对曰：“民贫窘，乏耕具致然。”<br /><br />&nbsp;&nbsp;&nbsp;&nbsp;诏给牛万头，仍徙关中生口垦地河东。辛卯，平阳当移粟万石输云中，守贤奏以<br /><br />&nbsp;&nbsp;&nbsp;&nbsp;“百姓疲敝，不任n载，”帝嘉纳之。时河中未下，守贤建言，以为将士逗留<br /><br />&nbsp;&nbsp;&nbsp;&nbsp;沮挠，多所伤溺，臣请自北面凿城先登。如其言，城果下，遂构浮桥。明年，蒲<br /><br />&nbsp;&nbsp;&nbsp;&nbsp;津南济潼关。二月，大破赵雄兵于芮城。<br /><br />&nbsp;&nbsp;&nbsp;&nbsp;时方会师围汴，留守贤屯嵩、汝。金兵十余万，保少室山太平寨，守贤以三<br /><br />&nbsp;&nbsp;&nbsp;&nbsp;千人介其中，度其帅完颜延寿无守御之才，癸巳正月望夕，延寿击球为嬉，守贤<br /><br />&nbsp;&nbsp;&nbsp;&nbsp;潜遣轻捷者数十人，缘崖蚁附以登，杀其守卒，遂大纵兵入，破之，下令禁无抄<br /><br />&nbsp;&nbsp;&nbsp;&nbsp;掠，悉收余众以归。不两旬，连天、交牙、兰若、香炉诸寨，皆望风俱下，守贤<br /><br />&nbsp;&nbsp;&nbsp;&nbsp;未尝妄杀一人。及攻河南，其渠魁强元帅者，以其众出奔，守贤追及，降之。秦<br /><br />&nbsp;&nbsp;&nbsp;&nbsp;蓝帅王v，聚众数万，据虢之南山，守贤使人责v，v素惮守贤威略，即以所部<br /><br />&nbsp;&nbsp;&nbsp;&nbsp;来附，关东、洛西遂定。甲午冬十月卒，年四十六。<br /><br />&nbsp;&nbsp;&nbsp;&nbsp;子彀嗣。岁丁酉，从太师塔海绀卜征蜀汉，有功。明年，攻碉门。又明年，<br /><br />&nbsp;&nbsp;&nbsp;&nbsp;下万州，会战于瞿塘，获战舰千余艘。辛丑，朝行在所，授河东道行军万户，兼<br /><br />&nbsp;&nbsp;&nbsp;&nbsp;总管。己巳，进兵攻成都，由广元出葭萌，度木瓜坡。蜀之余孽团聚为梗，闻彀<br /><br />&nbsp;&nbsp;&nbsp;&nbsp;至，潜为伏以待。彀谍知之，令众衔枚疾进，出其不意，贼兵败走，长驱至成都，<br /><br />&nbsp;&nbsp;&nbsp;&nbsp;破之。壬子，袭嘉定。戊午秋，宪宗南伐。己未，入梁州，师次江上，造舟为梁，<br /><br />&nbsp;&nbsp;&nbsp;&nbsp;以通援兵，且断宋人往来之路。会江涨，梁中绝，宋将率舟师万艘逆战，彀以一<br /><br />&nbsp;&nbsp;&nbsp;&nbsp;旅先犯之，诸军继进，遂破之。明日，帝召谓诸将曰：“汝辈平日自负鸷勇，及<br /><br />&nbsp;&nbsp;&nbsp;&nbsp;临敌，不能为朕立尺寸功。独李彀身犯矢石，摧锋陷阵，视敌篾如。言勇者，如<br /><br />&nbsp;&nbsp;&nbsp;&nbsp;彀乃可耳。”赐白金二百五十两。中统三年，改河东路总管，佩金虎符，移京兆<br /><br />&nbsp;&nbsp;&nbsp;&nbsp;路，加昭勇大将军，未几，转炒怕贰Ｖ猎七年正月卒，年四十九。子十一人。<br /><br />&nbsp;&nbsp;&nbsp;&nbsp;伯温，见《忠义传》。<br /><br />&nbsp;&nbsp;&nbsp;&nbsp;○耶律阿海<br /><br />&nbsp;&nbsp;&nbsp;&nbsp;耶律阿海，辽之故族也。金桓州尹撒八儿之孙，尚书奏事官脱迭儿之子也。<br /><br />&nbsp;&nbsp;&nbsp;&nbsp;阿海天资雄毅，勇略过人，尤善骑射，通诸国语。金季，选使王可汗，见太祖姿<br /><br />&nbsp;&nbsp;&nbsp;&nbsp;貌异常，因进言：“金国不治戎备，俗日侈肆，亡可立待。”帝喜曰：“汝肯臣<br /><br />&nbsp;&nbsp;&nbsp;&nbsp;我，以何为信？”阿海对曰：”愿以子弟为质。”明年，复出使，与弟秃花俱往，<br /><br />&nbsp;&nbsp;&nbsp;&nbsp;慰劳加厚，遂以秃花为质，直宿卫。阿海得参预机谋，出入战阵，常在左右。岁<br /><br />&nbsp;&nbsp;&nbsp;&nbsp;壬戌，王可汗叛盟，谋袭太祖。太祖与宗亲大臣同休戚者，饮辨屯河水为盟，阿<br /><br />&nbsp;&nbsp;&nbsp;&nbsp;海兄弟皆预焉。既败王可汗，金人讶其使久不还，拘家属于瀛。阿海殊不介意，<br /><br />&nbsp;&nbsp;&nbsp;&nbsp;攻战愈厉。帝闻之，妻以贵臣之女，给户，俾食其赋。癸亥冬，进攻西夏诸国，<br /><br />&nbsp;&nbsp;&nbsp;&nbsp;累有功。丙寅，帝建龙纾即大位，敕左帅^别略地汉南，阿海为先锋。辛未，<br /><br />&nbsp;&nbsp;&nbsp;&nbsp;破乌沙堡，鏖战宣平，大捷液樱遂出居庸，耀兵燕北。癸酉，拔宣德、德兴，<br /><br />&nbsp;&nbsp;&nbsp;&nbsp;乘胜次北口，^别攻下紫荆关。阿海奏曰：“好生乃圣人之大德也。兴创之始，<br /><br />&nbsp;&nbsp;&nbsp;&nbsp;愿止杀掠，以应天心。”帝嘉纳焉。遂分兵略燕南、山东诸郡，还驻燕之近郊。<br /><br />&nbsp;&nbsp;&nbsp;&nbsp;金主惧，请和，谕其使曰：“阿海妻子，何故拘系弗遣？”即送来归。师还，出<br /><br />&nbsp;&nbsp;&nbsp;&nbsp;塞。甲戌，金人走汴，阿海以功拜太师，行中书省事；封秃花为太傅、濮国公，<br /><br />&nbsp;&nbsp;&nbsp;&nbsp;每宴享，必赐坐。命秃花从木华黎取中原。阿海从帝攻西域，俘其酋长只阑秃，<br /><br />&nbsp;&nbsp;&nbsp;&nbsp;下蒲华、寻斯干等城，留监寻斯干，专任抚绥之责。未几，以疾薨于位，年七十<br /><br />&nbsp;&nbsp;&nbsp;&nbsp;三。至元十年，追封忠武公。<br /><br />&nbsp;&nbsp;&nbsp;&nbsp;子三人：长忙古台，次绵思哥，次捏儿哥。忙古台在太祖时，为御史大夫，<br /><br />&nbsp;&nbsp;&nbsp;&nbsp;佩虎符，监战左副元帅官、金紫光禄大夫，管领契丹汉军，守中都，招安水泊等<br /><br />&nbsp;&nbsp;&nbsp;&nbsp;处，卒，无子。捏儿哥在太祖时，佩虎符，为右丞，行省辽东。万奴叛，举家遇<br /><br />&nbsp;&nbsp;&nbsp;&nbsp;害。绵思哥袭太师，监寻斯干城，久之，请还内郡，守中都路也可达鲁花赤，佩<br /><br />&nbsp;&nbsp;&nbsp;&nbsp;虎符，卒。子二人：买哥，通诸国语，太祖时为奉御，赐只孙服，袭其父中都之<br /><br />&nbsp;&nbsp;&nbsp;&nbsp;职。时供亿浩繁，屡贷于民，买哥悉以私帑偿之，事闻，赐银万两。戊午，从攻<br /><br />&nbsp;&nbsp;&nbsp;&nbsp;蜀，师次钓鱼山，卒于军。妻移剌氏，以哀毁卒，特赠贞静。子七人：老哥，历<br /><br />&nbsp;&nbsp;&nbsp;&nbsp;提刑按察使，入为中书左丞。驴马，备宿卫，为必^亦，仕至右卫亲军都指挥使。<br /><br />&nbsp;&nbsp;&nbsp;&nbsp;至元二十四年，世祖宴于柳林，命驴马居其父位次，赐只孙服。二十五年，戍哈<br /><br />&nbsp;&nbsp;&nbsp;&nbsp;丹秃，有战功，以老乞骸骨。子六人：五台奴，袭职；拔都儿，中书右丞；文谦，<br /><br />&nbsp;&nbsp;&nbsp;&nbsp;兴国路总管；卜花，早卒，蒙古不花，荆湖北道宣慰使；虎都不花，一名文炳，<br /><br />&nbsp;&nbsp;&nbsp;&nbsp;湖州同知；万奴，为人匠副总管。<br /><br />&nbsp;&nbsp;&nbsp;&nbsp;○何实<br /><br />&nbsp;&nbsp;&nbsp;&nbsp;何实，字诚卿，其先北京人，曾祖抟霄，雄于赀，好施与，乡里以善人称。<br /><br />&nbsp;&nbsp;&nbsp;&nbsp;祖鼎敬。父道忠，仕金，为北京留守。实少孤，依叔父居，气节不凡，家人常入<br /><br />&nbsp;&nbsp;&nbsp;&nbsp;卧内，见一青蛇蜿蜒衣被中，骇而视之，乃实也。及长，通诸国译语，骁勇善骑<br /><br />&nbsp;&nbsp;&nbsp;&nbsp;射，倜傥不羁，远近之民，慕其雄略，咸归心焉。<br /><br />&nbsp;&nbsp;&nbsp;&nbsp;岁乙亥，中原盗起。锦州张鲸，自立为临海郡王，遣使纳款于太祖，寻以叛<br /><br />&nbsp;&nbsp;&nbsp;&nbsp;伏诛。鲸弟致，初以叛谋于实，实厉声叱曰：“天之历数在朔方，汝等恣为不轨，<br /><br />&nbsp;&nbsp;&nbsp;&nbsp;徒自毙耳！”乃籍户口一万，募兵三千，丙子春，来归。大将木华黎与论兵事，<br /><br />&nbsp;&nbsp;&nbsp;&nbsp;奇变百出。拊髀欣跃，大加称赏，遂引见太祖，献军民之数。帝大悦，赐鞘剑一，<br /><br />&nbsp;&nbsp;&nbsp;&nbsp;命从木华黎选充前锋。时张致复据锦州，实与贼遇于神水县，挺身陷阵，殊死战，<br /><br />&nbsp;&nbsp;&nbsp;&nbsp;杀三百余人，获战马兵械甚众，木华黎奏赐鞍马弓矢以励之。以功，为帐前军马<br /><br />&nbsp;&nbsp;&nbsp;&nbsp;都弹压。诏封木华黎太师、国王，东下齐数郡。使实帅师四千，取燕南、齐西之<br /><br />&nbsp;&nbsp;&nbsp;&nbsp;地，首击邢州，徇赵郡，取魏邺，下博关，袭曹、濮、恩、德、泰安、济宁，势<br /><br />&nbsp;&nbsp;&nbsp;&nbsp;如破竹。薄H州，与木华黎会。迁兵马都镇抚，从取大同、雁门、石、隰等州，<br /><br />&nbsp;&nbsp;&nbsp;&nbsp;悉平之。引兵掠太原、平阳、河中、京兆诸城，所向款附。木华黎录其功，表实<br /><br />&nbsp;&nbsp;&nbsp;&nbsp;为元帅左监军。<br /><br />&nbsp;&nbsp;&nbsp;&nbsp;癸未，木华黎卒，子孛鲁嗣。武仙复叛，据邢。实帅师五千围之，立云梯，<br /><br />&nbsp;&nbsp;&nbsp;&nbsp;先士卒登堞，横槊突之，城破，武仙走，逐北四十里，大破之，斩首二百余级。<br /><br />&nbsp;&nbsp;&nbsp;&nbsp;是夜，仙党遁去。实下令，敢有擅剽掠者斩，军中肃然，士民按堵。孛鲁命戍于<br /><br />&nbsp;&nbsp;&nbsp;&nbsp;邢，多著善政，邢民敬之如神明。甲申，孛鲁征西夏，以实分兵攻汴、陈、蔡、<br /><br />&nbsp;&nbsp;&nbsp;&nbsp;唐、邓、许、钧、睢、郑、亳、颍，所至有功，计枭首一千五百余级，俘工匠七<br /><br />&nbsp;&nbsp;&nbsp;&nbsp;百余人。孛鲁复命驻兵邢州，分织匠五百户，置局课织。丁亥，赐金虎符，便宜<br /><br />&nbsp;&nbsp;&nbsp;&nbsp;行元帅府事。邢因武仙之乱，岁屡饥，请移匠局于博，孛鲁从之。悯其劳瘁，使<br /><br />&nbsp;&nbsp;&nbsp;&nbsp;勿出征，更檄东平严实，与之分治军民事。博值兵火后，物货不通，实以丝数印<br /><br />&nbsp;&nbsp;&nbsp;&nbsp;置会子，权行一方，民获贸迁之利。庚寅，有旨收诸将金符。乙未，孛鲁以实子<br /><br />&nbsp;&nbsp;&nbsp;&nbsp;仲泽为质子。<br /><br />&nbsp;&nbsp;&nbsp;&nbsp;丁酉，太宗数召入见，实贡金币纹绮三篚。次陵州，遇寇，实与左右射之，<br /><br />&nbsp;&nbsp;&nbsp;&nbsp;毙二十余人，生获十余人。朝于幄殿，帝欢甚，问遇盗之故，命所获寇勿杀，仍<br /><br />&nbsp;&nbsp;&nbsp;&nbsp;以赐实。是日，赐坐，与论军中故事，良久，曰：“思卿效力有年，朕欲授以征<br /><br />&nbsp;&nbsp;&nbsp;&nbsp;行元帅，后当重任。”实叩头谢曰：“小臣被坚执锐，从事锋镝二十余年，身被<br /><br />&nbsp;&nbsp;&nbsp;&nbsp;十余枪，右臂不能举，已为废人矣。臣不敢辱命。愿辞监军之职，幸得元佩金符，<br /><br />&nbsp;&nbsp;&nbsp;&nbsp;督治工匠，岁献织币，优游以终其身，于臣足矣。”帝默然不悦，令射以观其强<br /><br />&nbsp;&nbsp;&nbsp;&nbsp;弱，实不能射。命入宿卫，密使人觇之，实臂果不能举。固辞十余，始可其奏。<br /><br />&nbsp;&nbsp;&nbsp;&nbsp;遂锡宴，取金符亲赐之，授以汉字宣命，充御用局人匠达鲁花赤，子孙世其爵。<br /><br />&nbsp;&nbsp;&nbsp;&nbsp;更赐白貂帽、减铁系腰、貂衣一袭、弓一、矢百，遣归。丁巳，卒于博。<br /><br />&nbsp;&nbsp;&nbsp;&nbsp;子九人，孙十七人。子崇礼，授应奉翰林文字、从仕郎、同知制诰兼国史院<br /><br />&nbsp;&nbsp;&nbsp;&nbsp;编修官。<br /><br />&nbsp;&nbsp;&nbsp;&nbsp;○郝和尚拔都<br /><br />&nbsp;&nbsp;&nbsp;&nbsp;郝和尚拔都，太原人，以小字行，幼为蒙古兵所掠，在郡王迄忒麾下，长通<br /><br />&nbsp;&nbsp;&nbsp;&nbsp;译语，善骑射。太祖遣使宋，往返数四，以辩称。岁戊子，以为九原府主帅，佩<br /><br />&nbsp;&nbsp;&nbsp;&nbsp;金符。庚寅，率兵南伐，略地潼、陕，有功。辛卯，授行军千户。乙未，从皇子<br /><br />&nbsp;&nbsp;&nbsp;&nbsp;南伐，至襄阳，宋兵四十万逆战汉水上。领先锋数百人，直前冲其阵，宋兵大溃。<br /><br />&nbsp;&nbsp;&nbsp;&nbsp;丙申，从都元帅塔海征蜀，下兴元。宋将王连以重兵守剑阁，乃募敢死士十二人，<br /><br />&nbsp;&nbsp;&nbsp;&nbsp;乘夜破关，入蜀，诸城悉下。明年，取夔府，抵大江，宋兵三十万军于南岸。郝<br /><br />&nbsp;&nbsp;&nbsp;&nbsp;和尚拔都选骁勇九人，乘轻舸先登，横驰阵中，既出复入，宋兵不能支，由是以<br /><br />&nbsp;&nbsp;&nbsp;&nbsp;善战名。庚子岁，太宗于行在所命解衣数其疮痕二十一，嘉其劳，进拜宣德西京<br /><br />&nbsp;&nbsp;&nbsp;&nbsp;太原平阳延安五路万户，易佩金虎符，以兵二万属之，复赐马六骑、金锦弓铠有<br /><br />&nbsp;&nbsp;&nbsp;&nbsp;差。甲辰，朝定宗于宿瓮都之行宫，赐银万铤，辞以“赏过厚，臣不应独受，臣<br /><br />&nbsp;&nbsp;&nbsp;&nbsp;得效微劳，皆将校协力之功”，遂奏将校刘天禄等十一人，皆赐之金银符。戊申，<br /><br />&nbsp;&nbsp;&nbsp;&nbsp;奉诏还治太原，请凡远道租税监课过重者，悉蠲除之。岁饥，出白金六十铤、粟<br /><br />&nbsp;&nbsp;&nbsp;&nbsp;千石、羊数千，以助国用。己酉，升万户府为河东北路行省，得以便宜从事，凡<br /><br />&nbsp;&nbsp;&nbsp;&nbsp;四年，壬子三月，卒。追赠太保、仪同三司、冀国公，谥忠定。<br /><br />&nbsp;&nbsp;&nbsp;&nbsp;子十二人：长天益，佩金符，太原路军民万户都总管；次仲威，袭五路万户；<br /><br />&nbsp;&nbsp;&nbsp;&nbsp;剌不花，镇蛮都元帅、军民宣慰使；天举，大都路总管，兼府尹；天v，陕西<br /><br />&nbsp;&nbsp;&nbsp;&nbsp;奥鲁万户；天泽，夔州路总管；天麟，京兆等路诸军奥鲁万户；天挺，河南江北<br /><br />&nbsp;&nbsp;&nbsp;&nbsp;行中书省平章政事。<br /><br />&nbsp;&nbsp;&nbsp;&nbsp;○赵<br /><br />&nbsp;&nbsp;&nbsp;&nbsp;赵，云中蔚州人。父昆，仕金为帅府评事。兄，以万户守飞狐城。岁<br /><br />&nbsp;&nbsp;&nbsp;&nbsp;庚午，昆卒，辇其母如蠡州，留于飞狐。自幼不羁，闲习武事。癸酉，<br /><br />&nbsp;&nbsp;&nbsp;&nbsp;太祖南伐，先锋至飞狐，城中不知所为。诣县曰：“大兵压境，不降何待！”<br /><br />&nbsp;&nbsp;&nbsp;&nbsp;众从之。丁丑，太师、国王木华黎驻兵桓州，署为百户，从攻蠡州。金兵闭城拒<br /><br />&nbsp;&nbsp;&nbsp;&nbsp;守，国王裨将石抹也先战死，王怒，将屠其城，泣曰：“母与兄在城中，乞<br /><br />&nbsp;&nbsp;&nbsp;&nbsp;以一身赎一城之命。”哀恳切至，国王义而许之。从攻相州，抵其门，死士突出，<br /><br />&nbsp;&nbsp;&nbsp;&nbsp;直前击之，流矢中鼻侧，镞出脑后，拔矢再战，七日破其城。论功，授冀州<br /><br />&nbsp;&nbsp;&nbsp;&nbsp;行军都元帅，佩金虎符。让其兄，朝廷从之，改授军民总管，稍迁易<br /><br />&nbsp;&nbsp;&nbsp;&nbsp;州达鲁花赤，佩金符。太宗下河南，自易州驰驿输矢二十余万至行在，帝大<br /><br />&nbsp;&nbsp;&nbsp;&nbsp;喜，命权中都省事。癸巳，赵扬据兴州叛，进军平之，迁中山、真定二路达<br /><br />&nbsp;&nbsp;&nbsp;&nbsp;鲁花赤。中统元年，诏立十道宣慰司，以为顺天宣慰使。至元元年，转淄莱<br /><br />&nbsp;&nbsp;&nbsp;&nbsp;路总管。六年，改太原路总管。十二年，升燕南道提刑按察使。十四年，迁河南<br /><br />&nbsp;&nbsp;&nbsp;&nbsp;道。十六年，致仕。明年卒，年八十。皇庆元年，赠仪同三司、太保、上柱国，<br /><br />&nbsp;&nbsp;&nbsp;&nbsp;追封定国公，谥襄穆。子秉温。<br /><br />&nbsp;&nbsp;&nbsp;&nbsp;秉温，事世祖潜邸，命受学于太保刘秉忠，从征吐蕃、云南大理。中统初，<br /><br />&nbsp;&nbsp;&nbsp;&nbsp;诏行右三部事。至元七年，创习朝仪，阅试称旨，授尚书礼部侍郎、知侍仪司事。<br /><br />&nbsp;&nbsp;&nbsp;&nbsp;明年，授秘书少监，购求天下秘书。十九年，迁昭文馆大学士、知太史院侍仪司<br /><br />&nbsp;&nbsp;&nbsp;&nbsp;事。《授时历》成，赐钞二百锭，进阶中奉大夫。二十九年，编《国朝集礼》成，<br /><br />&nbsp;&nbsp;&nbsp;&nbsp;帝特命其子慧袭侍仪使。皇庆元年，赠金紫光禄大夫、司徒、云国公，谥文昭。<br /><br />&nbsp;&nbsp;&nbsp;&nbsp;子慧，后仕至昭文馆大学士。<br /><br />&nbsp;&nbsp;&nbsp;&nbsp;○石抹明安<br /><br />&nbsp;&nbsp;&nbsp;&nbsp;石抹明安，桓州人。性宽厚，不拘小节。为童子时，尝骑杖为马，今群儿前<br /><br />&nbsp;&nbsp;&nbsp;&nbsp;导，行列整肃，无敢喧哗者。父老见而异之，曰：“是儿体貌不凡，进退有度，<br /><br />&nbsp;&nbsp;&nbsp;&nbsp;他日必贵。”既长，叹曰：“士生于世，当立功名、书竹帛，以传无穷，宁肯碌<br /><br />&nbsp;&nbsp;&nbsp;&nbsp;碌无闻，与草木同腐邪！”岁壬申，太祖率师攻破金之抚州，将遂南向，金主命<br /><br />&nbsp;&nbsp;&nbsp;&nbsp;招讨纥石烈九斤来援，时明安在其麾下，九斤谓之曰：“汝尝使北方，素识蒙古<br /><br />&nbsp;&nbsp;&nbsp;&nbsp;国主，其往临阵，问以举兵之由，不然即诟之。”明安初如所教，俄策马来降，<br /><br />&nbsp;&nbsp;&nbsp;&nbsp;帝命缚以俟战毕问之。既败金兵，召明安诘之曰：“尔何以詈我而后降也？”对<br /><br />&nbsp;&nbsp;&nbsp;&nbsp;曰：“臣素有归志，向为九斤所使，恐其见疑，故如所言。不尔，何由瞻奉天颜？”<br /><br />&nbsp;&nbsp;&nbsp;&nbsp;帝善其言，释之，命领蒙古军，抚定云中东西两路。<br /><br />&nbsp;&nbsp;&nbsp;&nbsp;既而帝欲休兵于北，明安谏曰：“金有天下一十七路，今我所得，惟云中东<br /><br />&nbsp;&nbsp;&nbsp;&nbsp;西两路而已，若置不问，待彼成谋，并力而来，则难敌矣。且山前民庶，久不知<br /><br />&nbsp;&nbsp;&nbsp;&nbsp;兵，今以重兵临之，传檄可定，兵贵神速，岂宜犹豫！”帝从之。即命明安引兵<br /><br />&nbsp;&nbsp;&nbsp;&nbsp;南进，所至，民皆具箪食壶浆以迎，尽有河北诸郡而还。帝复命明安及三合拔都，<br /><br />&nbsp;&nbsp;&nbsp;&nbsp;将兵由古北口徇景、蓟、檀、顺诸州。诸将议欲屠之，明安奏曰：“此辈当死，<br /><br />&nbsp;&nbsp;&nbsp;&nbsp;今若生之，则彼之未附者，皆闻风而自至矣。”帝从之。乙亥春正月，取通州，<br /><br />&nbsp;&nbsp;&nbsp;&nbsp;金右副元帅蒲察七斤以其众降，明安命复其职，置之麾下，遂驻军于京南建春宫。<br /><br />&nbsp;&nbsp;&nbsp;&nbsp;金御史中丞李英、元帅左都监乌古论庆寿，领兵护军食，以援中都。帝遣右副元<br /><br />&nbsp;&nbsp;&nbsp;&nbsp;帅神撒将四百骑迎战，明安将五百骑继之，遇于永清。将战，命士卒佯败，金兵<br /><br />&nbsp;&nbsp;&nbsp;&nbsp;来追，回击，大破之，死及溺水者甚众，获李英及所佩虎符，得粮千余车。遂招<br /><br />&nbsp;&nbsp;&nbsp;&nbsp;谕永清，不降，拔而屠之。未几，金将完颜合住、监军阿兴松哥，复以步兵万二<br /><br />&nbsp;&nbsp;&nbsp;&nbsp;千人、粮车五百两援中都。明安复将三千骑往击之，遇于涿州宣封寨，获松哥，<br /><br />&nbsp;&nbsp;&nbsp;&nbsp;合住遁去，尽得其辎重，还屯建春宫。四月，攻万宁宫，克之。取富昌、丰宜二<br /><br />&nbsp;&nbsp;&nbsp;&nbsp;关，攻拔固安县。<br /><br />&nbsp;&nbsp;&nbsp;&nbsp;初，顺州之破，兵士缚密云主簿完颜寿孙以献，明安释而用之，不久，逸去<br /><br />&nbsp;&nbsp;&nbsp;&nbsp;复来，问其故，对曰：“有老父在城中，恐不能存，谋归，欲得侍养，今已殁，<br /><br />&nbsp;&nbsp;&nbsp;&nbsp;故复来。”明安义而释之。五月，明安将攻中都，金相完颜复兴饮药死。辛酉，<br /><br />&nbsp;&nbsp;&nbsp;&nbsp;城中官属父老缁素，开门请降，明安谕之曰：“负固不服，以至此极，非汝等罪，<br /><br />&nbsp;&nbsp;&nbsp;&nbsp;守者之责也。”悉令安业，仍以粟赈之，众皆感悦。<br /><br />&nbsp;&nbsp;&nbsp;&nbsp;明安早从军旅，料敌制胜，算无遗策，虽祁寒盛暑，未尝不与士卒均劳逸，<br /><br />&nbsp;&nbsp;&nbsp;&nbsp;同甘苦。其得金府库珠玉锦绮，明安悉具其数上进，未尝以纤毫为己有。中都既<br /><br />&nbsp;&nbsp;&nbsp;&nbsp;下，加太傅、邵国公，兼管蒙古汉军兵马都元帅。丙子，以疾卒于燕城，年五十<br /><br />&nbsp;&nbsp;&nbsp;&nbsp;三。<br /><br />&nbsp;&nbsp;&nbsp;&nbsp;子二人：长咸得不，袭职为燕京行省。次忽笃华，太宗时，为金紫光禄大夫、<br /><br />&nbsp;&nbsp;&nbsp;&nbsp;燕京等处行尚书省事，兼蒙古汉军兵马都元帅。<br /><br />&nbsp;&nbsp;&nbsp;&nbsp;○张荣<br /><br />&nbsp;&nbsp;&nbsp;&nbsp;张荣，字世辉，济南历城人，状貌奇伟。尝从军，为流矢贯訾，拔之不出，<br /><br />&nbsp;&nbsp;&nbsp;&nbsp;令人以足抵其额而拔之，神色自若。金季，山东群盗蜂起，荣率乡民据济南黉堂<br /><br />&nbsp;&nbsp;&nbsp;&nbsp;岭，众稍盛，遂略章丘、邹平、济阳、长山、辛市、蒲台、新城及淄州之地而有<br /><br />&nbsp;&nbsp;&nbsp;&nbsp;之，兵至，则清野入山岁丙戌，东平、顺天皆内属，荣遂举其兵与地纳款于按赤<br /><br />&nbsp;&nbsp;&nbsp;&nbsp;台那衍，引见太祖，问以孤军数载，独抗王师之故，对曰：“山东地广人稠，悉<br /><br />&nbsp;&nbsp;&nbsp;&nbsp;为帝有。臣若但有倚恃，亦不款服。”太祖壮之，拊其背曰：“真赛因八都儿也。”<br /><br />&nbsp;&nbsp;&nbsp;&nbsp;授金紫光禄大夫、山东行尚书省，兼兵马都元帅，知济南府事。时贸易用银，民<br /><br />&nbsp;&nbsp;&nbsp;&nbsp;争发墓劫取，荣下令禁绝。庚寅，朝廷集诸侯议取汴，荣请先六军以清跸道，帝<br /><br />&nbsp;&nbsp;&nbsp;&nbsp;嘉之，赐衣三袭，诏位诸侯上。辛卯，军至河上，荣率死士宵济，守者溃。诘旦，<br /><br />&nbsp;&nbsp;&nbsp;&nbsp;敌兵整阵至，荣驰之，望风披靡，夺战船五十艘，麾抵北岸，济师，众军继进，<br /><br />&nbsp;&nbsp;&nbsp;&nbsp;乘胜破张、盘二山寨，俘获万余。大将阿术鲁恐生变，欲尽杀之，荣力争而止。<br /><br />&nbsp;&nbsp;&nbsp;&nbsp;癸巳，汴梁下，从阿术鲁为先锋，攻睢阳，议欲杀俘虏，烹其油以灌城，又力止<br /><br />&nbsp;&nbsp;&nbsp;&nbsp;之。既而城下，荣单骑入城抚其民。甲午，攻沛，沛拒守稍严，其将唆蛾夜来捣<br /><br />&nbsp;&nbsp;&nbsp;&nbsp;营，荣觉之，唆蛾返走，率壮士追杀之，乘胜急攻，城破。就攻徐州，守将国用<br /><br />&nbsp;&nbsp;&nbsp;&nbsp;安引兵突出，荣逆击之，亦破其城，用安赴水死。乙未，拔邳州。丙申，从诸王<br /><br />&nbsp;&nbsp;&nbsp;&nbsp;阔端破宋枣阳、仇城等三县。时河南民北徙至济南，荣下令民间，分屋与地居之，<br /><br />&nbsp;&nbsp;&nbsp;&nbsp;俾得树畜，且课其殿最，旷野辟为乐土。是岁，中书考绩，为天下第一。李f<br /><br />&nbsp;&nbsp;&nbsp;&nbsp;据益都，私馈以马蹄金，荣曰：“身既许国，何可擅交邻境！”却之。年六十一，<br /><br />&nbsp;&nbsp;&nbsp;&nbsp;乞致仕。后十九年，世祖即位，封济南公，致仕，卒，年八十三。<br /><br />&nbsp;&nbsp;&nbsp;&nbsp;子七人：长邦杰，袭爵，先卒；邦直，行军万户；邦彦，权济南行省；邦允，<br /><br />&nbsp;&nbsp;&nbsp;&nbsp;知淄州；邦孚，大都督府郎中；邦昌，奥鲁总管；邦宪，淮安路总管。孙四十人，<br /><br />&nbsp;&nbsp;&nbsp;&nbsp;宏，袭邦杰爵，改真定路总管。<br /><br />&nbsp;&nbsp;&nbsp;&nbsp;○刘亨安<br /><br />&nbsp;&nbsp;&nbsp;&nbsp;刘亨安，其先范阳人，后迁辽东川州。初，国王木华黎经略辽东，兄世英率<br /><br />&nbsp;&nbsp;&nbsp;&nbsp;宗族乡人隶麾下，分兵收燕、赵、云、朔、河东，以功充行军副总管。庚辰，平<br /><br />&nbsp;&nbsp;&nbsp;&nbsp;阳诸郡被兵之余，民物空竭，世英言于王曰：“自古建国，以民为本，今河东杀<br /><br />&nbsp;&nbsp;&nbsp;&nbsp;掠殆尽，异日我师复来，孰给转输？收存恤亡，此其时也。”王善之。以绛州边<br /><br />&nbsp;&nbsp;&nbsp;&nbsp;地，难其人，奏授世英绛州节度使，兼行帅府事。卒于师，无子，国王孛鲁命其<br /><br />&nbsp;&nbsp;&nbsp;&nbsp;族兄德仁袭职。丙戌岁，金将移剌副枢攻绛州，城陷，死之。木华黎承制命亨安<br /><br />&nbsp;&nbsp;&nbsp;&nbsp;领其众，奏赐金虎符，授镇国上将军、绛州节度使，行元帅府事。兼观察使。庚<br /><br />&nbsp;&nbsp;&nbsp;&nbsp;寅冬，从王师渡河入关。辛卯春，克凤翔，历秦、陇，屯渭阳。秋，出阶城，沿<br /><br />&nbsp;&nbsp;&nbsp;&nbsp;汉抵邓。壬辰，会大军于钧州，败金人于三峰山。甲午，平蔡。既而宋兵二十万<br /><br />&nbsp;&nbsp;&nbsp;&nbsp;攻汴，将趋洛，都元帅塔察儿俾亨安往拒之。与宋军遇龙门北，遂横槊跃马，奋<br /><br />&nbsp;&nbsp;&nbsp;&nbsp;突而前，众因乘之，宋师奔溃，追击百余里。塔察儿拊其背曰：“真骁将也！”<br /><br />&nbsp;&nbsp;&nbsp;&nbsp;延坐诸将之右，劳赐甚厚。丙申，都元帅塔海征巴蜀，攻散关，破剑门，出奇制<br /><br />&nbsp;&nbsp;&nbsp;&nbsp;胜，战功居多。进围成都，亨安为先锋，大破之于城西，生擒宋将陈侍郎。有乔<br /><br />&nbsp;&nbsp;&nbsp;&nbsp;长官与亨安争功，未几，攻城，乔为炮所伤，亨安负之以出，乔感愧。亨安从军<br /><br />&nbsp;&nbsp;&nbsp;&nbsp;十年，累著勋伐，所获金帛，悉推与将佐，故士卒咸乐为用。癸卯冬十二月卒。<br /><br />&nbsp;&nbsp;&nbsp;&nbsp;子贞，嗣职。孙三人：弘，强，。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958961);">加入书签</a><a
                        href="958943.html">上一页</a>&larr;<a href="index.html">返回列表</a>&rarr;<a
                            href="959153.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958943.html"; var next_page = "959153.html"; var index_page = "index.html"; var sortid = "9"; var article_id = "14699"; var chapter_id = "958961"; var articlename = "元史"; var chaptername = " 卷一百五十 列传第三十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>