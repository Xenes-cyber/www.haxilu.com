<!DOCTYPE html>
<html>
<head>
<meta charset="gbk" />
<title>元史- 卷二百八 列传第九十五-在线阅读-哈西文学网</title>
<meta name="keywords" content="宋濂，元史， 卷二百八 列传第九十五全文， 卷二百八 列传第九十五在线阅读 哈西文学网" />
<meta name="description" content="哈西文学网提供宋濂的元史  卷二百八 列传第九十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/1622392.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/1622392.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百八 列传第九十五</h1>
            <div class="link xb">
                <a href="1622391.html">上一页</a>&larr;<a href="index.html">返回列表</a>&rarr;<a
                    href="1622393.html">下一页</a></div>			
            <div id="BookText">&nbsp;&nbsp;&nbsp;&nbsp;◎外夷一<br /><br />&nbsp;&nbsp;&nbsp;&nbsp;○高丽<br /><br />&nbsp;&nbsp;&nbsp;&nbsp;高丽本箕子所封之地，又扶余别种尝居之。其地东至新罗，南至百济，皆跨<br /><br />&nbsp;&nbsp;&nbsp;&nbsp;大海，西北度辽水接营州，而H在其北。其国都曰平壤城，即汉乐浪郡。水有<br /><br />&nbsp;&nbsp;&nbsp;&nbsp;出H之白山者，号鸭渌江，而平壤在其东南，因恃以为险。后辟地益广，并古<br /><br />&nbsp;&nbsp;&nbsp;&nbsp;新罗、百济、高句丽三国而为一。其主姓高氏，自初立国至唐乾封初而国亡。垂<br /><br />&nbsp;&nbsp;&nbsp;&nbsp;拱以来，子孙复封其地，后稍能自立。至五代时，代主其国迁都松岳者，姓王氏，<br /><br />&nbsp;&nbsp;&nbsp;&nbsp;名建。自建至焘凡二十七王，历四百余年未始易姓。<br /><br />&nbsp;&nbsp;&nbsp;&nbsp;入元，太祖十一年，契丹人金山、元帅六哥等领众九万余窜入其国。十二年<br /><br />&nbsp;&nbsp;&nbsp;&nbsp;九月，攻拔江东城据之。十三年，帝遣哈只吉、札剌等领兵征之。国人洪大宣诣<br /><br />&nbsp;&nbsp;&nbsp;&nbsp;军中降，与哈只吉等同攻围之。高丽王（名缺）奉牛酒出迎王师，且遣其枢密院<br /><br />&nbsp;&nbsp;&nbsp;&nbsp;使、吏部尚书、上将军、翰林学士承旨赵冲共讨灭六哥。札剌与冲约为兄弟。冲<br /><br />&nbsp;&nbsp;&nbsp;&nbsp;请岁输贡赋，札剌曰：“尔国道远，难于往来，每岁可遣使十人入贡。”十二月，<br /><br />&nbsp;&nbsp;&nbsp;&nbsp;札剌移文取兵粮，送米一千斛。十四年正月，遣其权知阁门祗候尹公就、中书注<br /><br />&nbsp;&nbsp;&nbsp;&nbsp;书崔逸以结和牒文送札剌行营，札剌遣使报之。高丽王以其侍御史朴时允为接伴<br /><br />&nbsp;&nbsp;&nbsp;&nbsp;使迎之。帝又遣蒲里岱也持诏往谕之，高丽王迎拜设宴。九月，皇太弟、国王及<br /><br />&nbsp;&nbsp;&nbsp;&nbsp;元帅合臣、副元帅札剌等各以书遣宣差大使庆都忽思等十人趣其入贡，寻以方物<br /><br />&nbsp;&nbsp;&nbsp;&nbsp;进。十五年九月，大头领官堪古苦、首古欤等复以皇太弟、国王书趣之，仍进方<br /><br />&nbsp;&nbsp;&nbsp;&nbsp;物。十六年七月，有旨，谕以伐女直事，始奉表陈贺。八月，着古欤使其国。十<br /><br />&nbsp;&nbsp;&nbsp;&nbsp;月，喜速不瓜等继使焉。十七年十月，诏遣着古欤等十二人至其国，察其纳款之<br /><br />&nbsp;&nbsp;&nbsp;&nbsp;实。十八年八月，宣差山术等十二人复以皇太弟、国王书趣其贡献。十九年二<br /><br />&nbsp;&nbsp;&nbsp;&nbsp;月，着古欤等复使其国；十二月，又使焉，盗杀之于途，自是连七岁绝信使矣。<br /><br />&nbsp;&nbsp;&nbsp;&nbsp;太宗三年八月，命撒礼塔征其国，国人洪福源迎降于军，得福源所率编民千<br /><br />&nbsp;&nbsp;&nbsp;&nbsp;五百户，旁近州郡亦有来师者。撒礼塔即与福源攻未附州郡，又使阿儿秃与福源<br /><br />&nbsp;&nbsp;&nbsp;&nbsp;抵王京，招其主王，遣其弟怀安公王K请和，许之。置京、府、县达鲁花<br /><br />&nbsp;&nbsp;&nbsp;&nbsp;赤七十二人监之，遂班师。十一月，元帅蒲桃、迪巨、唐古等领兵至其王京，<br /><br />&nbsp;&nbsp;&nbsp;&nbsp;遣使奉牛酒迎之。十二月一日，复遣使劳元帅于行营。明日，其使人与元帅所遣<br /><br />&nbsp;&nbsp;&nbsp;&nbsp;人四十余辈入王城，付文牒。又明日，遣王K等诣撒礼塔屯所犒师。四年正<br /><br />&nbsp;&nbsp;&nbsp;&nbsp;月，帝遣使以玺书谕。三月，遣中郎将池义源，录事洪巨源、金谦等赍国赆<br /><br />&nbsp;&nbsp;&nbsp;&nbsp;牒文送撒礼塔屯所。四月，遣其将军赵叔昌、御史薛慎等奉表入朝。五月，复<br /><br />&nbsp;&nbsp;&nbsp;&nbsp;下诏谕之。六月，尽杀朝廷所置达鲁花赤七十二人以叛，遂率王京及诸州县民<br /><br />&nbsp;&nbsp;&nbsp;&nbsp;窜海岛。洪福源集余民保聚，以俟大兵。八月，复遣撒礼塔领兵讨之，至王京南，<br /><br />&nbsp;&nbsp;&nbsp;&nbsp;攻其处仁城，中流矢卒。别将铁哥以军还。其已降之人，令福源领之。十月，<br /><br />&nbsp;&nbsp;&nbsp;&nbsp;遣其将军金宝鼎、郎中赵瑞章上表陈情。五年四月，诏谕悔过来朝，且数其五<br /><br />&nbsp;&nbsp;&nbsp;&nbsp;罪：“自平契丹贼、杀札剌之后，未尝遣一介赴阙，罪一也。命使赍训言省谕，<br /><br />&nbsp;&nbsp;&nbsp;&nbsp;辄敢射回，罪二也。尔等谋害着古欤，乃称万奴民户杀之，罪三也。命汝进军，<br /><br />&nbsp;&nbsp;&nbsp;&nbsp;仍令汝弼入朝，尔敢抗拒，窜诸海岛，罪四也。汝等民户不拘集见数，辄敢妄奏，<br /><br />&nbsp;&nbsp;&nbsp;&nbsp;罪五也。”十月，复遣兵攻陷已附西京等处降民，劫洪福源家。六年，福源得<br /><br />&nbsp;&nbsp;&nbsp;&nbsp;请，领其降民迁居东京，赐佩金符。七年，命唐古与洪福源领兵征之。九年，拔<br /><br />&nbsp;&nbsp;&nbsp;&nbsp;其龙冈、咸从等十余城。<br /><br />&nbsp;&nbsp;&nbsp;&nbsp;十年五月，其国人赵玄习、李元v等率二千人迎降，命居东京，受洪福源节<br /><br />&nbsp;&nbsp;&nbsp;&nbsp;制，且赐御前银符，使玄习等佩之，以招未降民户。又李君式等十二人来降，待<br /><br />&nbsp;&nbsp;&nbsp;&nbsp;之如玄习焉。十二月，遣其将军金宝鼎、御史宋彦琦等奉表入朝。十一年五月，<br /><br />&nbsp;&nbsp;&nbsp;&nbsp;诏征入朝，以母丧辞。六月，乃遣其礼宾卿卢演、礼宾少卿金谦充进奉使、<br /><br />&nbsp;&nbsp;&nbsp;&nbsp;副，奉表入朝。十月，有旨谕，征其亲朝于明年。十二月，遣其新安公王<br /><br />&nbsp;&nbsp;&nbsp;&nbsp;与宝鼎、彦琦等百四十八人奉表入贡。十二年三月，又遣其右谏议大夫赵修、阁<br /><br />&nbsp;&nbsp;&nbsp;&nbsp;门祗候金成宝等奉表入贡。五月，复下诏谕之。十二月，遣其礼宾少卿宋彦琦、<br /><br />&nbsp;&nbsp;&nbsp;&nbsp;侍御史权韪充行李使入贡。是岁，攻拔昌、朔等州。十三年秋，以族子M为<br /><br />&nbsp;&nbsp;&nbsp;&nbsp;己子人质。当定宗、宪宗之世，岁贡不入，故自定宗二年至宪宗八年，凡四命将<br /><br />&nbsp;&nbsp;&nbsp;&nbsp;征之，凡拔其城十有四。宪宗末，遣其世子入朝。<br /><br />&nbsp;&nbsp;&nbsp;&nbsp;世祖中统元年三月，卒，命归国为高丽国王，以兵卫送之，仍赦其境<br /><br />&nbsp;&nbsp;&nbsp;&nbsp;内。制曰：<br /><br />&nbsp;&nbsp;&nbsp;&nbsp;我太祖皇帝肇开大业，圣圣相承，代有鸿勋，芟夷群雄，奄有四海，未尝专<br /><br />&nbsp;&nbsp;&nbsp;&nbsp;嗜杀也。凡属国列侯，分茅锡土，传祚子孙者，不啻万里，孰非向之偷性铡９<br /><br />&nbsp;&nbsp;&nbsp;&nbsp;乎此，则祖宗之法不待言而章章矣。今也，普天之下未臣服者，惟尔国与宋耳。<br /><br />&nbsp;&nbsp;&nbsp;&nbsp;宋所恃者长江，而长江失险；所藉者川、广，而川、广不支。边戍自彻其藩篱，<br /><br />&nbsp;&nbsp;&nbsp;&nbsp;大军已驻乎心腹，鼎鱼幕燕，亡在旦夕。尔初以世子奉币纳款，束身归朝，含哀<br /><br />&nbsp;&nbsp;&nbsp;&nbsp;请命，良可矜悯，故遣归国，完复旧疆，安尔田畴，保尔室家，弘好生之大德，<br /><br />&nbsp;&nbsp;&nbsp;&nbsp;捐宿构之细故也。用是已尝戒敕边将，敛兵待命，东方既定，则将回戈于钱塘。<br /><br />&nbsp;&nbsp;&nbsp;&nbsp;迨余半载，乃知尔国内乱渝盟，边将复请戒严，此何故也？以谓果内乱耶，权臣<br /><br />&nbsp;&nbsp;&nbsp;&nbsp;何不自立，而立世孙？以谓传闻之误耶，世子何不之国而盘桓于境上也？岂以世<br /><br />&nbsp;&nbsp;&nbsp;&nbsp;子之归愆期，而左右自相猜疑，私忧过计而然耶？重念岛屿残民，久罹涂炭，穷<br /><br />&nbsp;&nbsp;&nbsp;&nbsp;兵极讨，殆非本心。且御失其道，则天下狙诈咸作敌；推赤心置人腹中，则反侧<br /><br />&nbsp;&nbsp;&nbsp;&nbsp;之辈自安矣。悠悠之言，又何足校。申命边阃，断自予衷，无以逋逃间执政，无<br /><br />&nbsp;&nbsp;&nbsp;&nbsp;以飞语乱定盟。惟事推诚，一切勿问。宜施旷荡之恩，一新遐迩之化。自尚书金<br /><br />&nbsp;&nbsp;&nbsp;&nbsp;仁隽以次，中外枝党、官吏、军民，圣旨到日已前，或有首谋内乱，旅拒王师，<br /><br />&nbsp;&nbsp;&nbsp;&nbsp;已降附而还叛，因仇雠而擅杀，无所归而背主亡命，不得已而随众胁从，应据国<br /><br />&nbsp;&nbsp;&nbsp;&nbsp;人但曾犯法，罪无轻重咸赦除之。世子其趣装命驾，归国知政，解仇释憾，布德<br /><br />&nbsp;&nbsp;&nbsp;&nbsp;施恩。缅惟疮痍之民，正在抚绥之日，出彼沧溟，宅于平壤。卖刀剑而买牛犊，<br /><br />&nbsp;&nbsp;&nbsp;&nbsp;舍干戈而操耒耜，凡可援济，毋惮勤劳。苟富庶之有征，冀礼义之可复，亟正疆<br /><br />&nbsp;&nbsp;&nbsp;&nbsp;界，以定民心，我师不得逾限矣。大号一出，朕不食言。复有敢踵乱犯上者，非<br /><br />&nbsp;&nbsp;&nbsp;&nbsp;干尔主，乃乱我典刑，国有常宪，人得诛之。於戏！世子其王矣，往钦哉，恭承<br /><br />&nbsp;&nbsp;&nbsp;&nbsp;丕训，永为东藩，以扬我休命。<br /><br />&nbsp;&nbsp;&nbsp;&nbsp;四月，复降旨谕曰：“朕祗若天命，获承祖宗休烈，仰惟覆焘，一视同<br /><br />&nbsp;&nbsp;&nbsp;&nbsp;仁，无遐迩小大之间也。以尔归款，既册为王还国，今得尔与边将之书，因知其<br /><br />&nbsp;&nbsp;&nbsp;&nbsp;上下之情，朕甚悯焉。”求出水就陆，免军马侵扰，还被虏及逃民，皆从之。<br /><br />&nbsp;&nbsp;&nbsp;&nbsp;诏班师，乃赦其境内。六月，遣其子永安公僖、判司宰事韩即入贺即位，以<br /><br />&nbsp;&nbsp;&nbsp;&nbsp;国王封册、王印及虎符赐之。是月，又下诏抚谕之。<br /><br />&nbsp;&nbsp;&nbsp;&nbsp;二年三月，遣使入贡，四月，入朝。六月，更名，遣其世子<br /><br />&nbsp;&nbsp;&nbsp;&nbsp;奉表以闻。八月，赐玉带一，遣侍卫将军孛里察、礼国郎中高逸民护<br /><br />&nbsp;&nbsp;&nbsp;&nbsp;还国。九月，遣其侍御史张镒奉表入谢。十月，帝遣阿的迷失、焦天翼持诏，<br /><br />&nbsp;&nbsp;&nbsp;&nbsp;谕以开榷场事。三年正月，罢互市。诸王塔察儿请置铁冶，从之。请立互市，不<br /><br />&nbsp;&nbsp;&nbsp;&nbsp;从。赐历，后岁以为常，遣使入谢，优诏答之。四月，遣其左谏议<br /><br />&nbsp;&nbsp;&nbsp;&nbsp;大夫朴伦、郎将辛洪成等奉表入朝。六月，遣使入贡。八月，朴伦等还，赐西锦<br /><br />&nbsp;&nbsp;&nbsp;&nbsp;三段、间金熟绫六段。十月，诏谕籍编民，出师旅，输粮饷，助军储。是月，<br /><br />&nbsp;&nbsp;&nbsp;&nbsp;遣使入贡。四年二月，以不答诏书，诘其使者。表乞俟民生稍集，<br /><br />&nbsp;&nbsp;&nbsp;&nbsp;然后惟命。帝以其辞意恳实，允之。朝贡物数，亦命称其力焉。自三月至于六月，<br /><br />&nbsp;&nbsp;&nbsp;&nbsp;凡三遣使入贡，赐羊五百。十一月，以免置驿籍民等事，遣其翰林<br /><br />&nbsp;&nbsp;&nbsp;&nbsp;学士韩就奉表入谢。五年正月丁丑朔，遣使奉表入贺，谕还使，令亲朝<br /><br />&nbsp;&nbsp;&nbsp;&nbsp;京师。四月，以西北诸王率众款附，拟今岁朝王公群牧于上都，又遣必^赤古乙<br /><br />&nbsp;&nbsp;&nbsp;&nbsp;独征入朝，修世见之礼。五月，遣其借国子祭酒张镒从古乙独入见，六<br /><br />&nbsp;&nbsp;&nbsp;&nbsp;月乃亲朝。九月，帝以改中统五年为至元元年，遣郎中路得成持赦令，与郎<br /><br />&nbsp;&nbsp;&nbsp;&nbsp;将康允绍颁其国。十月，入朝。十二月，遣还国。是年春，遣使入<br /><br />&nbsp;&nbsp;&nbsp;&nbsp;贡。自是终世祖三十一年，其国入贡者凡三十有六。<br /><br />&nbsp;&nbsp;&nbsp;&nbsp;至元三年二月，立沈州，以处高丽降民。帝欲通好日本，以高丽与日本邻国，<br /><br />&nbsp;&nbsp;&nbsp;&nbsp;可为乡导，八月，遣国信使兵部侍郎黑的、礼部侍郎殷弘、计议官伯德孝先等使<br /><br />&nbsp;&nbsp;&nbsp;&nbsp;日本，先至高丽谕旨。十二月，遣其枢密院副使宋君斐、借礼部侍郎金赞等<br /><br />&nbsp;&nbsp;&nbsp;&nbsp;导诏使黑的、殷弘等往日本，不至而还。四年正月，遣君斐等奉表从黑的等<br /><br />&nbsp;&nbsp;&nbsp;&nbsp;入朝。六月，帝以饰辞，令去使徒还，复遣黑的与君斐等以诏谕，委以<br /><br />&nbsp;&nbsp;&nbsp;&nbsp;日本事，以必得其要领为期。九月，遣其起居舍人潘阜、书状官李挺充国信<br /><br />&nbsp;&nbsp;&nbsp;&nbsp;使，持书诣日本。<br /><br />&nbsp;&nbsp;&nbsp;&nbsp;五年正月，遣其弟C入朝。帝以见欺，于C面数其事切责之，<br /><br />&nbsp;&nbsp;&nbsp;&nbsp;特遣北京路总管兼大定府尹于也孙脱、礼部郎中孟甲持诏谕<br /><br />&nbsp;&nbsp;&nbsp;&nbsp;，其略曰：“向请撤兵，则已撤之矣。三年当去水就陆，而前言无征也。<br /><br />&nbsp;&nbsp;&nbsp;&nbsp;又太祖法制，凡内属之国，纳质、助军、输粮、设驿、编户籍、置长官，已尝明<br /><br />&nbsp;&nbsp;&nbsp;&nbsp;谕之，而稽延至今，终无成言。在太宗时，王M等已入质，驿传亦粗立，余率<br /><br />&nbsp;&nbsp;&nbsp;&nbsp;未奉行。今将问罪于宋，其所助士卒舟舰几何？输粮则就为储积，至若设官及户<br /><br />&nbsp;&nbsp;&nbsp;&nbsp;版事，其意谓何？故以问之。”三月，于也孙脱等至其国。四月，遣其门下<br /><br />&nbsp;&nbsp;&nbsp;&nbsp;侍郎李藏用奉表与也孙脱等入朝。五月，帝敕藏用曰：“往谕尔主，速以军数实<br /><br />&nbsp;&nbsp;&nbsp;&nbsp;奏，将遣人督之。今出军，尔等必疑将出何地，或欲南宋，或欲日本，尔主当造<br /><br />&nbsp;&nbsp;&nbsp;&nbsp;舟一千艘，能涉大海可载四千石者。”藏用曰：“舟舰之事即当应命，但人民残<br /><br />&nbsp;&nbsp;&nbsp;&nbsp;少，恐不及期。往者臣国有军四万，三十余年间死于兵疫，今止有牌子头、五十<br /><br />&nbsp;&nbsp;&nbsp;&nbsp;户、百户、千户之类虚名，而无军卒。”帝曰：“死者有之，生者亦有之。”藏<br /><br />&nbsp;&nbsp;&nbsp;&nbsp;用曰：“赖圣德，自撤兵以来，有生长者仅十岁耳。”帝又曰：“自尔来者言，<br /><br />&nbsp;&nbsp;&nbsp;&nbsp;海中之事，于宋得便风可三日而至，日本则朝发而夕至。舟中载米，海中捕鱼而<br /><br />&nbsp;&nbsp;&nbsp;&nbsp;食之，则岂不可行乎？”又敕藏用曰：“归可以此言谕尔主。”七月，诏都统领<br /><br />&nbsp;&nbsp;&nbsp;&nbsp;脱朵儿、武德将军统领王国昌、武略将军副统领刘杰等使其国，与其来朝者大将<br /><br />&nbsp;&nbsp;&nbsp;&nbsp;军崔东秀偕行。八月，至其国，出升天府迎之，盖谕以阅军造船也。九月，<br /><br />&nbsp;&nbsp;&nbsp;&nbsp;以表奏潘阜等奉使无功而还，复遣黑的等使日本，诏遣重臣导送。十二<br /><br />&nbsp;&nbsp;&nbsp;&nbsp;月，遣其知门下省事申思全、礼部侍郎陈井、起居舍人潘阜等从国信使黑的<br /><br />&nbsp;&nbsp;&nbsp;&nbsp;等赴日本，借礼部侍郎张镒奉表从脱朵儿入朝。<br /><br />&nbsp;&nbsp;&nbsp;&nbsp;六年正月，遣其大将军康允绍奉表奏诛权臣金俊等。三月，复遣申<br /><br />&nbsp;&nbsp;&nbsp;&nbsp;思绶畋泶雍诘娜氤。六月，遣其世子兹氤。赐玉带一，捉鹞<br /><br />&nbsp;&nbsp;&nbsp;&nbsp;十两，从官银币有差。七月，帝遣明威将军都统领脱朵儿、武德将军统领王国昌、<br /><br />&nbsp;&nbsp;&nbsp;&nbsp;武略将军副统领刘杰相视耽罗等处道路，诏选官引达，以人言耽罗海道往南<br /><br />&nbsp;&nbsp;&nbsp;&nbsp;宋、日本甚易故也。<br /><br />&nbsp;&nbsp;&nbsp;&nbsp;八月，世子字脸，奏本国臣下擅废立其弟安庆公C事。诏遣使臣<br /><br />&nbsp;&nbsp;&nbsp;&nbsp;斡朵思不花、李谔等至其国详问之。九月，其枢密院副使金方庆奉表从斡朵思不<br /><br />&nbsp;&nbsp;&nbsp;&nbsp;花等入朝。枢密院御史台奏，世子籽裕骸俺廷若出征，能办军三千，备粮五<br /><br />&nbsp;&nbsp;&nbsp;&nbsp;月，如官军入境，臣宜同往，庶不惊扰。”帝然之。诏授世子滋亟、上柱国，<br /><br />&nbsp;&nbsp;&nbsp;&nbsp;敕茁时三千赴其国难。命抄不花往征其国，以病不果行，诏遣蒙哥都代之。<br /><br />&nbsp;&nbsp;&nbsp;&nbsp;十月，帝以、C废置乃林衍所为，遣中宪大夫兵部侍郎黑的、淄莱路总管<br /><br />&nbsp;&nbsp;&nbsp;&nbsp;府判官徐世雄诏、C、衍等以十二月同诣阙下，面陈情实，听其是非。又<br /><br />&nbsp;&nbsp;&nbsp;&nbsp;遣国王头辇哥等率兵压境，如逾期不至，即当穷治首恶，进兵剿戮。命赵璧行中<br /><br />&nbsp;&nbsp;&nbsp;&nbsp;书省于东京，仍诏谕高丽国军民。十一月，高丽都统领崔坦等以林衍作乱，挈西<br /><br />&nbsp;&nbsp;&nbsp;&nbsp;京五十余城入附。遣断事官别同瓦驰驿于王M、洪茶丘所管实科差户内签军至<br /><br />&nbsp;&nbsp;&nbsp;&nbsp;东京，付枢密院，得三千三百人。高丽西京都统李延龄乞益兵，遣忙哥都率兵二<br /><br />&nbsp;&nbsp;&nbsp;&nbsp;千赴之。<br /><br />&nbsp;&nbsp;&nbsp;&nbsp;枢密院臣议征高丽事。初，马亨以为：“高丽者，本箕子所封之地，汉、晋<br /><br />&nbsp;&nbsp;&nbsp;&nbsp;皆为郡县。今虽来朝，其心难测。莫若严兵假道，以取日本为名，乘势可袭其国，<br /><br />&nbsp;&nbsp;&nbsp;&nbsp;定为郡县。”亨又言：“今既有衅端，不宜遣兵伐之。万一不胜，上损国威，下<br /><br />&nbsp;&nbsp;&nbsp;&nbsp;损士卒。彼或上表言情，宜赦其罪戾，减其贡献，以安抚其民，庶几感慕圣化。<br /><br />&nbsp;&nbsp;&nbsp;&nbsp;俟南宋已平，彼有他志，回兵诛之，亦未晚也。”前枢密院经历马希骥亦言：<br /><br />&nbsp;&nbsp;&nbsp;&nbsp;“今之高丽，乃古新罗、百济、高句丽三国并而为一。大抵藩镇权分则易制，诸<br /><br />&nbsp;&nbsp;&nbsp;&nbsp;侯强盛则难臣。验彼州城军民多寡，离而为二，分治其国，使权侔势等，自相维<br /><br />&nbsp;&nbsp;&nbsp;&nbsp;制，则徐议良图，亦易为区处耳。”黑的等至其国，受诏复位，遣借礼部侍<br /><br />&nbsp;&nbsp;&nbsp;&nbsp;郎朴杰从黑的等奉表入朝。十二月，乃亲朝京师。<br /><br />&nbsp;&nbsp;&nbsp;&nbsp;七年正月，遣使言：“比奉诏，臣已复位，令从七百人入觐。”诏令从四百<br /><br />&nbsp;&nbsp;&nbsp;&nbsp;人来，余留之西京。诏西京内属，改东宁府，画慈悲岭为界，以忙哥都为安抚使，<br /><br />&nbsp;&nbsp;&nbsp;&nbsp;佩虎符，率兵戍其西境。诏谕其国僚属军民以讨林衍之故，其略曰：“朕即位以<br /><br />&nbsp;&nbsp;&nbsp;&nbsp;来，闵尔国久罹兵乱，册定尔主，撤还兵戍，十年之间，其所以抚护安全者，靡<br /><br />&nbsp;&nbsp;&nbsp;&nbsp;所不至。不图逆臣林衍自作弗靖，擅废易国王，胁立安庆公C，诏令赴阙，<br /><br />&nbsp;&nbsp;&nbsp;&nbsp;复稽延不出，岂可释而不诛。已遣行省率兵东下，惟林衍一身是讨。其安庆公<br /><br />&nbsp;&nbsp;&nbsp;&nbsp;C本非得已，在所宽宥。自余胁从诖误，一无所问。”二月，遣军送就国，<br /><br />&nbsp;&nbsp;&nbsp;&nbsp;诏谕高丽国官吏军民曰；“朕惟臣之事君，有死无二，不意尔国权臣，辄敢擅废<br /><br />&nbsp;&nbsp;&nbsp;&nbsp;国主。彼既驱率兵众，将致尔众危扰不安，以汝黎庶之故，特遣兵护送国王<br /><br />&nbsp;&nbsp;&nbsp;&nbsp;还国，奠居旧京，命达鲁花赤同往镇抚，以靖尔邦。惟尔东土之人，不知为汝之<br /><br />&nbsp;&nbsp;&nbsp;&nbsp;故，必生疑惧，尔众咸当无畏，按堵如故。已别敕将帅，严戒兵士勿令侵犯。汝<br /><br />&nbsp;&nbsp;&nbsp;&nbsp;或妄动，汝妻子及汝身当致俘略，宜审思之。”<br /><br />&nbsp;&nbsp;&nbsp;&nbsp;初，有旨令头辇哥行省驻西京，而以忙哥都、赵良弼充安抚使，与俱入<br /><br />&nbsp;&nbsp;&nbsp;&nbsp;其京；既而复令行省入其王京，而以脱朵儿充其国达鲁花赤，罢安抚司。四月，<br /><br />&nbsp;&nbsp;&nbsp;&nbsp;东京行尚书省军近西京，遣彻彻都等同之臣郑子_等持省札召高丽国令公林<br /><br />&nbsp;&nbsp;&nbsp;&nbsp;衍。使还，言：“衍已死，子惟茂袭令公位。其国侍郎洪文系、尚书宋宗礼，杀<br /><br />&nbsp;&nbsp;&nbsp;&nbsp;惟茂及衍婿崔宗绍。惟茂弟惟鹱载佟Ｑ艿撑嶂偎锏雀醇余众，立庶族承<br /><br />&nbsp;&nbsp;&nbsp;&nbsp;化侯为王，窜入珍岛。”大军次王京西关城，遣人收系林衍妻子。行省与议<br /><br />&nbsp;&nbsp;&nbsp;&nbsp;迁江华岛居民于王京，仍宣诏抚绥之，弗从，至入居其旧京，始从行省之议。<br /><br />&nbsp;&nbsp;&nbsp;&nbsp;六月，遣人报有朝廷逃军与承化侯者以三别抄军叛。世子赘囱裕骸芭驯<br /><br />&nbsp;&nbsp;&nbsp;&nbsp;据江华岛，宜率军水陆进击之。”复报叛兵悉遁去。世子籽裕骸芭驯劫<br /><br />&nbsp;&nbsp;&nbsp;&nbsp;府库，烧图籍，逃入海中。”行省使人觇江华岛中百姓皆空，岛之东南，相距约<br /><br />&nbsp;&nbsp;&nbsp;&nbsp;四十里，叛兵乘船候风，势欲遁。于是即命乃颜率众追击之。七月，丞相安童等<br /><br />&nbsp;&nbsp;&nbsp;&nbsp;言，头辇哥等遣大托、忙古来言，令阿海领军一千五百，屯王京伺察其国中。<br /><br />&nbsp;&nbsp;&nbsp;&nbsp;遂以阿海为安抚使。十一月，中书省臣言于高丽设置屯田经略司。以忻都、史枢<br /><br />&nbsp;&nbsp;&nbsp;&nbsp;为凤州等处经略使，佩虎符，领军五千屯田于金州；又令洪茶丘以旧领民二千屯<br /><br />&nbsp;&nbsp;&nbsp;&nbsp;田，阿剌帖木儿为副经略司，总辖之，而罢阿海军。<br /><br />&nbsp;&nbsp;&nbsp;&nbsp;闰十一月，世子谆埂Ｓ汹谕以其陪臣元傅等妄奏头辇哥国王为头行<br /><br />&nbsp;&nbsp;&nbsp;&nbsp;省官员数事，及其国私与南宋、日本交通，又往年所言括兵造船至今未有成效，<br /><br />&nbsp;&nbsp;&nbsp;&nbsp;且谓自此以往或先有事南宋，或先有事日本，兵马、船舰、资粮，早宜措置。是<br /><br />&nbsp;&nbsp;&nbsp;&nbsp;月，又诏曰：“向尝遣信使通问日本，不谓执迷固难以善言开谕，此卿所知。<br /><br />&nbsp;&nbsp;&nbsp;&nbsp;将经略于彼，敕有司发卒屯田，为进取之计，庶免尔国他日转输之劳。仍遣使持<br /><br />&nbsp;&nbsp;&nbsp;&nbsp;书，先示招怀。卿其悉心尽虑，俾赞方略，期于有成，以称朕意。”初，林衍之<br /><br />&nbsp;&nbsp;&nbsp;&nbsp;变，百姓惊扰，至是下诏抚慰之。<br /><br />&nbsp;&nbsp;&nbsp;&nbsp;十二月，诏谕送使通好日本，曰：“朕惟日本自昔通好中国，实相密迩，<br /><br />&nbsp;&nbsp;&nbsp;&nbsp;故尝诏卿导达去使，讲信修睦，为其疆吏所梗，竟不获明谕朕心。后以林衍之乱，<br /><br />&nbsp;&nbsp;&nbsp;&nbsp;故不暇及。今既辑宁尔家，遣少中大夫、秘书监赵良弼充国信使，期于必达。仍<br /><br />&nbsp;&nbsp;&nbsp;&nbsp;以忽林赤、王国昌、洪茶丘将兵送抵海上。比国信使还，姑令金州等处屯驻。所<br /><br />&nbsp;&nbsp;&nbsp;&nbsp;需粮饷，卿专委官赴彼，逐近供给，并鸠集金州旁左船舰，于金州需待，无致稽<br /><br />&nbsp;&nbsp;&nbsp;&nbsp;缓匮乏。”<br /><br />&nbsp;&nbsp;&nbsp;&nbsp;八年正月，遣其枢密使金炼奉表入见，请结婚。安抚使阿海略地珍岛，<br /><br />&nbsp;&nbsp;&nbsp;&nbsp;与逆党遇，多所亡失。中书省臣言谍知珍岛余粮将竭，宜乘弱攻之，诏不许。二<br /><br />&nbsp;&nbsp;&nbsp;&nbsp;月，命忽都答儿持诏谕裴仲孙。三月，仲孙乞诸军退屯，然后内附，忻都未从其<br /><br />&nbsp;&nbsp;&nbsp;&nbsp;请，有诏谕之。四月，忻都言仲孙稽留诏使，负固不服，乞与虎林赤、王国昌分<br /><br />&nbsp;&nbsp;&nbsp;&nbsp;道进讨，从之。以讨珍岛谕。五月，忻都与史枢、洪茶丘大败珍岛贼，获承<br /><br />&nbsp;&nbsp;&nbsp;&nbsp;化侯斩之，其党金通精走耽罗。七月，遣其上将军郑子_奉表谢平珍岛。世<br /><br />&nbsp;&nbsp;&nbsp;&nbsp;子茁势渖惺橛邑┧午恪⒕器监薛公俭等衣冠胤胄二十八人入侍。八月，忽林<br /><br />&nbsp;&nbsp;&nbsp;&nbsp;赤赴镇边合浦县屯所。九月，遣其通事别将徐称导送宣抚赵良弼使日本。帝<br /><br />&nbsp;&nbsp;&nbsp;&nbsp;遣谆构。十一月，遣其同知枢密院事李昌庆奉表谢许婚事。九年正月，<br /><br />&nbsp;&nbsp;&nbsp;&nbsp;遣其别将白琚偕张铎等十二人奉表入见。世子滓云涔尚书右丞宋玢、玢<br /><br />&nbsp;&nbsp;&nbsp;&nbsp;父上将军宗礼讨林惟茂状，言其功于中书省。遣郎中不花、马U使高丽，谕以供<br /><br />&nbsp;&nbsp;&nbsp;&nbsp;战船输军粮事。二月，致书日本，使通好于朝。六月，遣西京属城诸达鲁花<br /><br />&nbsp;&nbsp;&nbsp;&nbsp;赤及质子金镒等归国。十年正月，遣其世子兹氤。四月，经略使忻都同<br /><br />&nbsp;&nbsp;&nbsp;&nbsp;洪茶丘领兵入海，攻拔耽罗城，禽金通精等，奉诏诛之。六月，遣其大将军<br /><br />&nbsp;&nbsp;&nbsp;&nbsp;金忻表奏攻破济州。九月，屡言：“小国地狭，比岁荒歉，其生券军乞驻东<br /><br />&nbsp;&nbsp;&nbsp;&nbsp;京。”诏令营北京界，仍敕东京路运米二万石赈之。达鲁花赤焦天翼还朝。<br /><br />&nbsp;&nbsp;&nbsp;&nbsp;十一年正月己卯朔，宫阙告成，帝始御正殿，受皇太子诸王百官朝贺。<br /><br />&nbsp;&nbsp;&nbsp;&nbsp;遣其少卿李义孙等入贺。三月，遣木速塔八、撒本合持诏使高丽签军五千六百人<br /><br />&nbsp;&nbsp;&nbsp;&nbsp;助征日本。五月，皇女忽都鲁揭里迷失下嫁于世子住Ｆ咴拢其枢密院副使奇<br /><br />&nbsp;&nbsp;&nbsp;&nbsp;蕴奉表告王薨，命世子紫爵，诏谕高丽国王宗族及大小官员百姓人等，<br /><br />&nbsp;&nbsp;&nbsp;&nbsp;其略曰：“国王存日，屡言世子卓晌继嗣。今令紫爵为王。凡在所<br /><br />&nbsp;&nbsp;&nbsp;&nbsp;属，并听节制。”八月，世子谆怪疗涔袭位。九月，遣其齐安侯王淑上表谢<br /><br />&nbsp;&nbsp;&nbsp;&nbsp;恩。十一月，皇女入京城。赘辞财渑懈竺攀吕钚潘锏确畋砣胄弧Ｊ二月，以<br /><br />&nbsp;&nbsp;&nbsp;&nbsp;黑的为高丽达鲁花赤，李益受代还。十二年七月，黑的还朝。十一月，遣使谕<br /><br />&nbsp;&nbsp;&nbsp;&nbsp;赘墓僦懊号，浊财浯方侯王澄率衣冠子弟二十人入侍。以石抹天衢充副达<br /><br />&nbsp;&nbsp;&nbsp;&nbsp;鲁花赤。<br /><br />&nbsp;&nbsp;&nbsp;&nbsp;十三年七月，浊财滟菀橹性藿鸱角旆畋砗仄剿巍Ｊ一月，浊财渑忻<br /><br />&nbsp;&nbsp;&nbsp;&nbsp;书寺事朱悦奉表，奏改名。十四年正月，金方庆等为乱，命字沃，仍<br /><br />&nbsp;&nbsp;&nbsp;&nbsp;命忻都、洪茶丘饬兵御备。十五年一月，以达鲁花赤石抹天衢秩满未代，<br /><br />&nbsp;&nbsp;&nbsp;&nbsp;请复留三年，从之。东征元帅府上言：“以高丽侍中金方庆与其子忄受、恕<br /><br />&nbsp;&nbsp;&nbsp;&nbsp;恂，婿赵卞等，阴养死士四百人，匿铠仗器械，造战舰，积粮饷，欲谋作乱，捕<br /><br />&nbsp;&nbsp;&nbsp;&nbsp;方庆等按验得实，已流诸海岛。然高丽初附，民心未安，可发征日本还卒二千七<br /><br />&nbsp;&nbsp;&nbsp;&nbsp;百人，置长吏，屯忠清、全罗诸处，镇抚外夷，以安其民；复令士卒备牛畜耒耜，<br /><br />&nbsp;&nbsp;&nbsp;&nbsp;为来岁屯田之计。”七月，改铸驸马高丽王印赐。十六年正月，敕其国置<br /><br />&nbsp;&nbsp;&nbsp;&nbsp;大灰艾州、东京、柳石、孛落四驿。十七年五月，以民饥，乞贷粮万石，<br /><br />&nbsp;&nbsp;&nbsp;&nbsp;从之。七月，以其国初置驿站，民乏食，命给粮一岁，仍禁使臣往来勿求索饮食。<br /><br />&nbsp;&nbsp;&nbsp;&nbsp;十月，加开府仪同三司、中书左丞相、行中书省事。十八年二月，<br /><br />&nbsp;&nbsp;&nbsp;&nbsp;言本国必^赤不谙行移文字，请除郎中员外各一员以为参佐。又请易宣命<br /><br />&nbsp;&nbsp;&nbsp;&nbsp;职衔，增驸马字，从之。六月，言本国置驿四十，民畜凋弊。敕并为二十<br /><br />&nbsp;&nbsp;&nbsp;&nbsp;站，仍给马价八百锭。八月，升其佥议府为从三品。十一月，金州等处置镇边万<br /><br />&nbsp;&nbsp;&nbsp;&nbsp;户府，以控制日本。十九年正月，以日本寇其边海郡邑，烧居室掠子女而<br /><br />&nbsp;&nbsp;&nbsp;&nbsp;去，请发^里帖木儿麾下蒙古军五百人戍金州，又从之。二十年五月，立征东行<br /><br />&nbsp;&nbsp;&nbsp;&nbsp;中书省，以高丽国王与阿塔海共事。二十八年五月，以子w为世子，授<br /><br />&nbsp;&nbsp;&nbsp;&nbsp;特进、上柱国，赐银印。十月，以其国饥，给以米二十万斛。<br /><br />&nbsp;&nbsp;&nbsp;&nbsp;三十年二月，遣使入奏，复更名Z，及乞功臣号。制曰：“特进、<br /><br />&nbsp;&nbsp;&nbsp;&nbsp;上柱国、开府仪同三司、征东行中书省左丞相、驸马高丽王Z，世守王爵，选<br /><br />&nbsp;&nbsp;&nbsp;&nbsp;尚我家。载旌藩屏之功，宜示褒嘉之宠。可赐号推忠宣力定远功臣，余如故。益<br /><br />&nbsp;&nbsp;&nbsp;&nbsp;懋厥勋，对扬休命。”十一月，Z入朝。成宗元贞二年七月，升其佥议司为二<br /><br />&nbsp;&nbsp;&nbsp;&nbsp;品。大德元年十一月，封Z为逸寿王，以世子w为高丽王，从所请也。二年<br /><br />&nbsp;&nbsp;&nbsp;&nbsp;七月，中书省臣奏w有罪当废，复以其父Z为王。<br /><br />&nbsp;&nbsp;&nbsp;&nbsp;三年正月，Z遣使入贡。丞相完泽等言：“世祖时，或言高丽c设省、院、<br /><br />&nbsp;&nbsp;&nbsp;&nbsp;台，有旨罢之，其国遂改立佥议府、密直司、监察司。今w加其臣赵仁规司徒、<br /><br />&nbsp;&nbsp;&nbsp;&nbsp;司空、侍中之职。又Z给仁规赦九死奖谕文书。又擅写皇朝帝系，及自造历，<br /><br />&nbsp;&nbsp;&nbsp;&nbsp;加其女为令妃。又立资政院，以崔冲绍为兴禄大夫。又尝奉太后旨，公主与w<br /><br />&nbsp;&nbsp;&nbsp;&nbsp;两位下怯薛合并为一。w不奉旨。w又擅杀千户金吕而以其金符给宦者术<br /><br />&nbsp;&nbsp;&nbsp;&nbsp;合儿。又仁规进女侍w，有巫蛊事。今乞将仁规、冲绍发付京兆、巩昌两路安<br /><br />&nbsp;&nbsp;&nbsp;&nbsp;置，不得他适。Z行事不法，w年少妄杀无辜，乞降诏戒饬。”帝命杖仁规、<br /><br />&nbsp;&nbsp;&nbsp;&nbsp;冲绍而遣之。二月，诏谕Z并阖境臣民：“自今以始，勉遵守国之规，益谨畏<br /><br />&nbsp;&nbsp;&nbsp;&nbsp;天之戒。凡在官者，各勤乃事，协力匡赞，毋蹈前非，自干刑宪。缁黄士庶，各<br /><br />&nbsp;&nbsp;&nbsp;&nbsp;安其业。”<br /><br />&nbsp;&nbsp;&nbsp;&nbsp;五月，哈散使高丽还，言Z不能服其众，朝廷宜遣官共理之。遂复立征东<br /><br />&nbsp;&nbsp;&nbsp;&nbsp;行省，命阔里吉思为高丽行省平章政事。九月，Z遣使入贡，以朝廷增置行省，<br /><br />&nbsp;&nbsp;&nbsp;&nbsp;上表陈情，其略言：“累世有勤王之功，凡八十余年，岁修职贡。尝以世子入侍，<br /><br />&nbsp;&nbsp;&nbsp;&nbsp;得联婚帝室，遂为甥舅，实感至恩。使小国不替祖风，永修侯职，是所望也。”<br /><br />&nbsp;&nbsp;&nbsp;&nbsp;四年二月，征东行省平章阔里吉思言：“高丽国王自署官府三百五十八所，<br /><br />&nbsp;&nbsp;&nbsp;&nbsp;官四千五十五员，衣食皆取之民，复苛征之。又其大会，王曲盖、龙、警跸，<br /><br />&nbsp;&nbsp;&nbsp;&nbsp;诸臣舞蹈山呼，一如朝仪，c拟过甚。”遣山东宣尉使塔察儿、刑部尚书王泰亨<br /><br />&nbsp;&nbsp;&nbsp;&nbsp;赍诏谕之，使厘正以闻。三月，阔里吉思复上言：“佥议司官不肯供报民户版籍、<br /><br />&nbsp;&nbsp;&nbsp;&nbsp;州县疆界。本国横科暴敛，民少官多，刑罚不一，若止依本俗行事，实难抚治。”<br /><br />&nbsp;&nbsp;&nbsp;&nbsp;五年二月，为Z罢行省官，有诏谕Z。秋七月，Z上表言：“昔居海岛时，<br /><br />&nbsp;&nbsp;&nbsp;&nbsp;尝用山呼，后改呼千秋。今既奉明诏，一切皆罢。又革官府九十余所，汰官吏二<br /><br />&nbsp;&nbsp;&nbsp;&nbsp;百七十余员。他如杂徭病民、驿骑烦扰驿传者，亦皆省之。”诏曰：“卿其谕朕<br /><br />&nbsp;&nbsp;&nbsp;&nbsp;意，所言当始终行之，或有不然，宁不羞惧？”<br /><br />&nbsp;&nbsp;&nbsp;&nbsp;Z自大德二年复位，八年而薨。子w复袭王位。成宗初年，尚宝塔实怜<br /><br />&nbsp;&nbsp;&nbsp;&nbsp;公主。十一年，进爵沈阳王，继袭位高丽国王，生子焘。焘受逊位，以仁宗皇庆<br /><br />&nbsp;&nbsp;&nbsp;&nbsp;二年四月封高丽国王。是年，其弟绷⑽世子，以其父沈阳王请于朝故也。自<br /><br />&nbsp;&nbsp;&nbsp;&nbsp;传其子，传其子Z，Z传其子w，w传其子焘，焘传其弟薄<br /><br />&nbsp;&nbsp;&nbsp;&nbsp;初名；Z初名祝又名，后乃名Z；w则更名璋云。<br /><br />&nbsp;&nbsp;&nbsp;&nbsp;○耽罗<br /><br />&nbsp;&nbsp;&nbsp;&nbsp;耽罗，高丽与国也。世祖既臣服高丽，以耽罗为南宋、日本冲要，亦注意焉。<br /><br />&nbsp;&nbsp;&nbsp;&nbsp;至元六年七月，遣明威将军都统领脱脱儿、武德将军统领王国昌、武略将军副统<br /><br />&nbsp;&nbsp;&nbsp;&nbsp;领刘杰往视耽罗等处道路，诏高丽国王王选官导送。时高丽叛贼林衍者，有<br /><br />&nbsp;&nbsp;&nbsp;&nbsp;余党金通精遁入耽罗。九年，中书省臣及枢密院臣议曰：“若先有事日本，未见<br /><br />&nbsp;&nbsp;&nbsp;&nbsp;其逆顺之情。恐有后辞，可先平耽罗，然后观日本后否，徐议其事。且耽罗国王<br /><br />&nbsp;&nbsp;&nbsp;&nbsp;尝来朝觐，今叛贼逐其主，据其城以乱，举兵讨之，义所先也。”十年正月，命<br /><br />&nbsp;&nbsp;&nbsp;&nbsp;经略使忻都、史枢及洪茶丘等率捕船大小百有八艘，讨耽罗贼党。六月，平之，<br /><br />&nbsp;&nbsp;&nbsp;&nbsp;于其地立耽罗国招讨司，屯镇边军千七百人。其贡赋岁进毛施布百匹。招讨司后<br /><br />&nbsp;&nbsp;&nbsp;&nbsp;改为军民都达鲁花赤总管府，又改为军民安抚司。<br /><br />&nbsp;&nbsp;&nbsp;&nbsp;三十一年，高丽王上言，耽罗之地，自祖宗以来臣属其国；林衍逆党既平之<br /><br />&nbsp;&nbsp;&nbsp;&nbsp;后，尹邦宝充招讨副使，以计求径隶朝廷，乞仍旧。帝曰：“此小事，可使还属<br /><br />&nbsp;&nbsp;&nbsp;&nbsp;高丽。”自是遂复隶高丽。<br /><br />&nbsp;&nbsp;&nbsp;&nbsp;○日本<br /><br />&nbsp;&nbsp;&nbsp;&nbsp;日本国在东海之东，古称倭奴国，或云恶其旧名，故改名日本，以其国近日<br /><br />&nbsp;&nbsp;&nbsp;&nbsp;所出也。其土疆所至与国王世系及物产风俗，见《宋史》本传。日本为国，去中<br /><br />&nbsp;&nbsp;&nbsp;&nbsp;土殊远，又隔大海，自后汉历魏、晋、宋、隋皆来贡。唐永徽、显庆、长安、开<br /><br />&nbsp;&nbsp;&nbsp;&nbsp;元、天宝、上元、贞元、元和、开成中，并遣使入朝。宋雍熙元年，日本僧ト<br /><br />&nbsp;&nbsp;&nbsp;&nbsp;与其徒五六人浮海而至，奉职贡，并献铜器十余事。ト簧屏ナ椋不通华言。问<br /><br />&nbsp;&nbsp;&nbsp;&nbsp;其风土，但书以对，云其国中有五经书及佛经、《白居易集》七十卷。ト换购螅<br /><br />&nbsp;&nbsp;&nbsp;&nbsp;以国人来者曰滕木吉，以僧来者曰寂照。寂照识文字，缮写甚妙。至熙宁以后，<br /><br />&nbsp;&nbsp;&nbsp;&nbsp;连贡方物，其来者皆僧也。<br /><br />&nbsp;&nbsp;&nbsp;&nbsp;元世祖之至元二年，以高丽人赵彝等言日本国可通，择可奉使者。三年八月，<br /><br />&nbsp;&nbsp;&nbsp;&nbsp;命兵部侍郎黑的，给虎符，充国信使，礼部侍郎殷弘给金符，充国信副使，持国<br /><br />&nbsp;&nbsp;&nbsp;&nbsp;书使日本。书曰：<br /><br />&nbsp;&nbsp;&nbsp;&nbsp;大蒙古国皇帝奉书日本国王：朕惟自古小国之君，境土相接，尚务讲信修睦。<br /><br />&nbsp;&nbsp;&nbsp;&nbsp;况我祖宗，受天明命，奄有区夏，遐方异域，畏威怀德者，不可悉数。朕即位之<br /><br />&nbsp;&nbsp;&nbsp;&nbsp;初，以高丽无辜之民久瘁锋镝，即令罢兵还其疆域，反其旄倪。高丽君臣感戴来<br /><br />&nbsp;&nbsp;&nbsp;&nbsp;朝，义虽君臣，欢若父子。计王之君臣亦已知之。高丽，朕之东藩也。日本密迩<br /><br />&nbsp;&nbsp;&nbsp;&nbsp;高丽，开国以来，亦时通中国，至于朕躬，而无一乘之使以通和好。尚恐王国知<br /><br />&nbsp;&nbsp;&nbsp;&nbsp;之未审，故特遣使持书，布告朕志，冀自今以往，通问结好，以相亲睦。且圣人<br /><br />&nbsp;&nbsp;&nbsp;&nbsp;以四海为家，不相通好，岂一家之理哉。以至用兵，夫孰所好，王其图之。<br /><br />&nbsp;&nbsp;&nbsp;&nbsp;黑的等道由高丽，高丽国王王以帝命遣其枢密院副使宋君斐、借礼部侍<br /><br />&nbsp;&nbsp;&nbsp;&nbsp;郎金赞等导诏使黑的等往日本，不至而还。四年六月，帝谓王以辞为解，令<br /><br />&nbsp;&nbsp;&nbsp;&nbsp;去使徒还，复遣黑的等至高丽谕，委以日本事，以必得其要领为期。以<br /><br />&nbsp;&nbsp;&nbsp;&nbsp;为海道险阻，不可辱天使，九月，遣其起居舍人潘阜等持书往日本。留六月，亦<br /><br />&nbsp;&nbsp;&nbsp;&nbsp;不得其要领而归。五年九月，命黑的、弘复持书往，至对马岛，日本人拒而不纳，<br /><br />&nbsp;&nbsp;&nbsp;&nbsp;执其塔二郎、弥二郎二人而还。六年六月，命高丽金有成送还执者，俾中书省牒<br /><br />&nbsp;&nbsp;&nbsp;&nbsp;其国，亦不报。有成留其太宰府守护所者久之。十二月，又命秘书监赵良弼往使。<br /><br />&nbsp;&nbsp;&nbsp;&nbsp;书曰：“盖闻王者无外，高丽与朕既为一家，王国实为邻境，故尝驰信使修好，<br /><br />&nbsp;&nbsp;&nbsp;&nbsp;为疆埸之吏抑而弗通。所获二人，敕有司慰抚，俾赍牒以还，遂复寂无所闻。继<br /><br />&nbsp;&nbsp;&nbsp;&nbsp;欲通问，属高丽权臣林衍构乱，坐是弗果。岂王亦因此辍不遣使，或已遣而中路<br /><br />&nbsp;&nbsp;&nbsp;&nbsp;梗塞，皆不可知。不然，日本素号知礼之国，王之君臣宁肯漫为弗思之事乎。近<br /><br />&nbsp;&nbsp;&nbsp;&nbsp;已灭林衍，复旧王位，安集其民，特命少中大夫秘书监赵良弼充国信使，持书以<br /><br />&nbsp;&nbsp;&nbsp;&nbsp;往。如即发使与之偕来，亲仁善邻，国之美事。其或犹豫以至用兵，夫谁所乐为<br /><br />&nbsp;&nbsp;&nbsp;&nbsp;也，王其审图之。”良弼将往，乞定与其王相见之仪。廷议与其国上下之分未定，<br /><br />&nbsp;&nbsp;&nbsp;&nbsp;无礼数可言。帝从之。<br /><br />&nbsp;&nbsp;&nbsp;&nbsp;七年十二月，诏谕高丽王送国信使赵良弼通好日本，期于必达。仍以忽<br /><br />&nbsp;&nbsp;&nbsp;&nbsp;林失、王国昌、洪茶丘将兵送抵海上，比国信使还，姑令金州等处屯驻。八年六<br /><br />&nbsp;&nbsp;&nbsp;&nbsp;月，日本通事曹介升等上言：“高丽迂路导引国使，外有捷径，倘得便风，半日<br /><br />&nbsp;&nbsp;&nbsp;&nbsp;可到。若使臣去，则不敢同往；若大军进征，则愿为乡导。”帝曰：“如此则当<br /><br />&nbsp;&nbsp;&nbsp;&nbsp;思之。”九月，高丽王遣其通事别将徐称导送良弼使日本，日本始遣弥四郎<br /><br />&nbsp;&nbsp;&nbsp;&nbsp;者入朝，帝宴劳遣之。九年二月，枢密院臣言：“奉使日本赵良弼遣书状官张铎<br /><br />&nbsp;&nbsp;&nbsp;&nbsp;来言，去岁九月，与日本国人弥四郎等至太宰府西守护所。守者云，曩为高丽所<br /><br />&nbsp;&nbsp;&nbsp;&nbsp;绐，屡言上国来伐；岂期皇帝好生恶杀，先遣行人下示玺书。然王京去此尚远，<br /><br />&nbsp;&nbsp;&nbsp;&nbsp;愿先遣人从奉使回报。”良弼乃遣铎同其使二十六人至京师求见。帝疑其国主使<br /><br />&nbsp;&nbsp;&nbsp;&nbsp;之来，云守护所者诈也。诏翰林承旨和礼霍孙以问姚枢、许衡等，皆对曰：“诚<br /><br />&nbsp;&nbsp;&nbsp;&nbsp;如圣算。彼惧我加兵，故发此辈伺吾强弱耳。宜示之宽仁，且不宜听其入见。”<br /><br />&nbsp;&nbsp;&nbsp;&nbsp;从之。是月，高丽王致书日本。五月，又以书往，令必通好大朝，皆不报。<br /><br />&nbsp;&nbsp;&nbsp;&nbsp;十年六月，赵良弼复使日本，至太宰府而还。<br /><br />&nbsp;&nbsp;&nbsp;&nbsp;十一年三月，命凤州经略使忻都、高丽军民总管洪茶丘，以千料舟、拔都鲁<br /><br />&nbsp;&nbsp;&nbsp;&nbsp;轻疾舟、汲水小舟各三百，共九百艘，载士卒一万五千，期以七月征日本。冬十<br /><br />&nbsp;&nbsp;&nbsp;&nbsp;月，入其国，败之。而官军不整，又矢尽，惟虏掠四境而归。十二年二月，遣礼<br /><br />&nbsp;&nbsp;&nbsp;&nbsp;部侍郎杜世忠、兵部侍郎何文著、计议官撒都鲁丁往使，复致书，亦不报。十四<br /><br />&nbsp;&nbsp;&nbsp;&nbsp;年，日本遣商人持金来易铜钱，许之。十七年二月，日本杀国使杜世忠等。征东<br /><br />&nbsp;&nbsp;&nbsp;&nbsp;元帅忻都、洪茶丘请自率兵往讨，廷议姑少缓之。五月，召范文虎，议征日本。<br /><br />&nbsp;&nbsp;&nbsp;&nbsp;八月，诏募征日本士卒。<br /><br />&nbsp;&nbsp;&nbsp;&nbsp;十八年正月，命日本行省右丞相阿剌罕、右丞范文虎及忻都、洪茶丘等率十<br /><br />&nbsp;&nbsp;&nbsp;&nbsp;万人征日本。二月，诸将陛辞。帝敕曰：“始因彼国使来，故朝廷亦遣使往，彼<br /><br />&nbsp;&nbsp;&nbsp;&nbsp;遂留我使不还，故使卿辈为此行。朕闻汉人言，取人家国，欲得百姓土地，若尽<br /><br />&nbsp;&nbsp;&nbsp;&nbsp;杀百姓，徒得地何用。又有一事，朕实忧之，恐卿辈不和耳。假若彼国人至，与<br /><br />&nbsp;&nbsp;&nbsp;&nbsp;卿辈有所议，当同心协谋，如出一口答之。”五月，日本行省参议裴国佐等言：<br /><br />&nbsp;&nbsp;&nbsp;&nbsp;“本省右丞相阿剌罕、范右丞、李左丞先与忻都、茶丘入朝。时同院官议定，领<br /><br />&nbsp;&nbsp;&nbsp;&nbsp;舟师至高丽金州，与忻都、茶丘军会，然后入征日本。又为风水不便，再议定会<br /><br />&nbsp;&nbsp;&nbsp;&nbsp;于一岐岛。今年三月，有日本船为风水漂至者，令其水工画地图，因见近太宰府<br /><br />&nbsp;&nbsp;&nbsp;&nbsp;西有平户岛者，周围皆水，可屯军船。此岛非其所防，若径往据此岛，使人乘船<br /><br />&nbsp;&nbsp;&nbsp;&nbsp;往一岐，呼忻都、茶丘来会，进讨为利。”帝曰：“此间不悉彼中事宜，阿剌罕<br /><br />&nbsp;&nbsp;&nbsp;&nbsp;辈必知，令其自处之。”六月，阿剌罕以病不能行，命阿塔海代总军事。八月，<br /><br />&nbsp;&nbsp;&nbsp;&nbsp;诸将未见敌，丧全师以还，乃言：“至日本，欲攻太宰府，暴风破舟，犹欲议战，<br /><br />&nbsp;&nbsp;&nbsp;&nbsp;万户厉德彪、招讨王国佐、水手总管陆文政等不听节制，辄逃去。本省载余军至<br /><br />&nbsp;&nbsp;&nbsp;&nbsp;合浦，散遣还乡里。”未几，败卒于阊脱归，言：“官军六月入海，七月至平壶<br /><br />&nbsp;&nbsp;&nbsp;&nbsp;岛，移五龙山。八月一日，风破舟。五日，文虎等诸将各自择坚好船乘之，弃士<br /><br />&nbsp;&nbsp;&nbsp;&nbsp;卒十余万于山下。众议推张百户者为主帅，号之曰张总管，听其约束。方伐木作<br /><br />&nbsp;&nbsp;&nbsp;&nbsp;舟欲还，七日，日本人来战，尽死。余二三万为其虏去。九日，至八角岛，尽杀<br /><br />&nbsp;&nbsp;&nbsp;&nbsp;蒙古、高丽、汉人，谓新附军为唐人，不杀而奴之。阊辈是也。”盖行省官议事<br /><br />&nbsp;&nbsp;&nbsp;&nbsp;不相下，故皆弃军归。久之，莫青与吴万五者亦逃还，十万之众，得还者三人耳。<br /><br />&nbsp;&nbsp;&nbsp;&nbsp;二十年，命阿塔海为日本省丞相，与彻里帖木儿右丞、刘二拔都儿左丞募兵<br /><br />&nbsp;&nbsp;&nbsp;&nbsp;造舟，欲复征日本。淮西宣慰使昂吉儿上言民劳，乞寝兵。二十一年，又以其俗<br /><br />&nbsp;&nbsp;&nbsp;&nbsp;尚佛，遣王积翁与补陀僧如智往使。舟中有不愿行者，共谋杀积翁，不果至。二<br /><br />&nbsp;&nbsp;&nbsp;&nbsp;十三年，帝曰：“日本未尝相侵，今交趾犯边，宜置日本，专事交趾。”成宗大<br /><br />&nbsp;&nbsp;&nbsp;&nbsp;德二年，江浙省平章政事也速答儿乞用兵日本。帝曰：“今非其时，朕徐思之。”<br /><br />&nbsp;&nbsp;&nbsp;&nbsp;三年，遣僧宁一山者，加妙慈弘济大师，附商舶往使日本，而日本人竟不至。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,1622392);">加入书签</a><a
                        href="1622391.html">上一页</a>&larr;<a href="index.html">返回列表</a>&rarr;<a
                            href="1622393.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622391.html"; var next_page = "1622393.html"; var index_page = "index.html"; var sortid = "9"; var article_id = "14699"; var chapter_id = "1622392"; var articlename = "元史"; var chaptername = " 卷二百八 列传第九十五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>