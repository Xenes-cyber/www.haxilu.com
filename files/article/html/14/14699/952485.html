<!DOCTYPE html>
<html>
<head>
<meta charset="gbk" />
<title>元史- 卷四十一 本纪第四十一-在线阅读-哈西文学网</title>
<meta name="keywords" content="宋濂，元史， 卷四十一 本纪第四十一全文， 卷四十一 本纪第四十一在线阅读 哈西文学网" />
<meta name="description" content="哈西文学网提供宋濂的元史  卷四十一 本纪第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/952485.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/952485.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十一 本纪第四十一</h1>
            <div class="link xb">
                <a href="952446.html">上一页</a>&larr;<a href="index.html">返回列表</a>&rarr;<a
                    href="952531.html">下一页</a></div>			
            <div id="BookText">&nbsp;&nbsp;&nbsp;&nbsp;◎顺帝四<br /><br />&nbsp;&nbsp;&nbsp;&nbsp;三年春正月丙子，中书左丞许有壬辞职。丁丑，享于太庙。乙酉，中书平章<br /><br />&nbsp;&nbsp;&nbsp;&nbsp;政事纳麟辞职。庚寅，沙汰怯薛丹名数。<br /><br />&nbsp;&nbsp;&nbsp;&nbsp;二月戊戌，祭社稷。甲辰，太阴犯井宿，填星犯牛宿，荧惑犯罗堰。丁未，<br /><br />&nbsp;&nbsp;&nbsp;&nbsp;立四川省检校官。辽阳吾者野人叛。乙卯，太阴犯氐宿。是月，汴梁路新郑、密<br /><br />&nbsp;&nbsp;&nbsp;&nbsp;二县地震。宝庆路饥，判官文殊奴以所受敕牒贷官粮万石赈之。秦州成纪县，巩<br /><br />&nbsp;&nbsp;&nbsp;&nbsp;昌府宁远、伏羌县山崩，水涌，溺死人无算。<br /><br />&nbsp;&nbsp;&nbsp;&nbsp;三月壬申，造鹿顶殿。监察御史成遵等言：“可用终场下第举人充学正、山<br /><br />&nbsp;&nbsp;&nbsp;&nbsp;长，国学生会试不中者，与终场举人同。”戊寅，诏：“作新风宪。在内之官有<br /><br />&nbsp;&nbsp;&nbsp;&nbsp;不法者，监察御史劾之；在外之官有不法者，行台监察御史劾之。岁以八月终出<br /><br />&nbsp;&nbsp;&nbsp;&nbsp;巡，次年四月中还司。”壬午，太阴犯氐宿。是月，诏修辽、金、宋三史，以中<br /><br />&nbsp;&nbsp;&nbsp;&nbsp;书右丞相脱脱为都总裁官，中书平章政事铁木儿塔识、中书右丞太平、御史中丞<br /><br />&nbsp;&nbsp;&nbsp;&nbsp;张起岩、翰林学士欧阳玄、侍御史吕思诚、翰林侍讲学士揭菟刮总裁官。<br /><br />&nbsp;&nbsp;&nbsp;&nbsp;夏四月丙申朔，日有食之。乙巳，享于太庙。是月，两都桑果叶皆生黄色龙<br /><br />&nbsp;&nbsp;&nbsp;&nbsp;文。车驾时巡上都。<br /><br />&nbsp;&nbsp;&nbsp;&nbsp;五月，河决白茅口。六月壬子，命经筵官月进讲者三。是月，回回剌里五百<br /><br />&nbsp;&nbsp;&nbsp;&nbsp;余人渡河寇掠解、吉、隰等州。中书户部以国用不足，请撙节浮费。<br /><br />&nbsp;&nbsp;&nbsp;&nbsp;秋七月丁卯，享于太庙。戊辰，修大都城。戊寅，立永昌等处宣慰司。庚辰，<br /><br />&nbsp;&nbsp;&nbsp;&nbsp;太白犯右执法。是月，兴国路大旱，河南自四月至是月霖雨不止。户部复言撙节<br /><br />&nbsp;&nbsp;&nbsp;&nbsp;钱粮。<br /><br />&nbsp;&nbsp;&nbsp;&nbsp;八月甲午朔，晋宁路临汾县献嘉禾，一茎有八穗者。命朵思麻同知宣慰司事<br /><br />&nbsp;&nbsp;&nbsp;&nbsp;锁儿哈等讨四川上蓬琐吃贼。戊戌，祭社稷。山东有贼焚掠兖州。是月，车驾还<br /><br />&nbsp;&nbsp;&nbsp;&nbsp;自上都。九月甲子，湖广行省平章政事巩卜班擒道州、贺州徭贼首唐大二、蒋仁<br /><br />&nbsp;&nbsp;&nbsp;&nbsp;五至京，诛之。其党蒋丙，自号顺天王，攻破连、桂二州。甲申，修理太庙，遣<br /><br />&nbsp;&nbsp;&nbsp;&nbsp;官告祭，奉迁神主于后殿。<br /><br />&nbsp;&nbsp;&nbsp;&nbsp;冬十月乙未，增立巡防捕盗所于永昌。丁酉，告祭太庙，奉安神主。戊戌，<br /><br />&nbsp;&nbsp;&nbsp;&nbsp;帝将祀南郊，告祭太庙。至宁宗室，问曰：“朕，宁宗兄也，当拜否？”太常博<br /><br />&nbsp;&nbsp;&nbsp;&nbsp;士刘闻对曰：“宁宗虽弟，其为帝时，陛下为之臣。春秋时，鲁闵公弟也，僖公<br /><br />&nbsp;&nbsp;&nbsp;&nbsp;兄也，闵公先为君，宗庙之祭，未闻僖公不拜。陛下当拜。”帝乃拜。丁未，月<br /><br />&nbsp;&nbsp;&nbsp;&nbsp;食。己酉，帝亲祀上帝于南郊，以太祖配。癸丑，命佥枢密院事韩元善为中书参<br /><br />&nbsp;&nbsp;&nbsp;&nbsp;知政事，中书参议买木丁同知宣徽院事。己未，以郊祀礼成，诏大赦天下，文官<br /><br />&nbsp;&nbsp;&nbsp;&nbsp;普减一资，武官升散官一等，蠲民间田租五分，赐高年帛。以湖广行省平章政事<br /><br />&nbsp;&nbsp;&nbsp;&nbsp;巩卜班为宣徽院使，行枢密院知院剌剌为翰林学士承旨。<br /><br />&nbsp;&nbsp;&nbsp;&nbsp;十一月辛未，享于太庙。<br /><br />&nbsp;&nbsp;&nbsp;&nbsp;十二月丙申，诏写金字《藏经》。丁未，以别儿怯不花为中书左丞相。是月，<br /><br />&nbsp;&nbsp;&nbsp;&nbsp;胶州及属邑高密地震。河南等处民饥，赈粜麦十万石。是岁，诏立常平仓，罢民<br /><br />&nbsp;&nbsp;&nbsp;&nbsp;间食盐。征遗逸脱因、伯颜、张瑾、杜本，本辞不至。<br /><br />&nbsp;&nbsp;&nbsp;&nbsp;四年春正月辛未，享于太庙。辛巳，诏：“定守令黜陟之法，六事备者升一<br /><br />&nbsp;&nbsp;&nbsp;&nbsp;等，四事备者减一资，三事备者平迁，六事俱不备者降一等。”庚寅，河决曹州，<br /><br />&nbsp;&nbsp;&nbsp;&nbsp;雇夫万五千八百修筑之。是月，河又决汴梁。<br /><br />&nbsp;&nbsp;&nbsp;&nbsp;二月戊戌，祭社稷。辛丑，四川行省立惠民药局。是月，中书右丞太平升平<br /><br />&nbsp;&nbsp;&nbsp;&nbsp;章政事。<br /><br />&nbsp;&nbsp;&nbsp;&nbsp;闰月辛酉朔，永平、澧州等路饥，赈之。乙亥，月食。三月丁酉，复立武功<br /><br />&nbsp;&nbsp;&nbsp;&nbsp;县。壬寅，特授八秃麻朵儿只征东行省左丞相，嗣高丽国王。癸丑，以河南行省<br /><br />&nbsp;&nbsp;&nbsp;&nbsp;平章政事纳麟为中书平章政事，集贤大学士姚庸为中书左丞。<br /><br />&nbsp;&nbsp;&nbsp;&nbsp;夏四月丁亥，复立广样局。是月，车驾时巡上都。<br /><br />&nbsp;&nbsp;&nbsp;&nbsp;五月乙未，右丞相脱脱辞职，不许；甲辰，许之，以阿鲁图为中书右丞相。<br /><br />&nbsp;&nbsp;&nbsp;&nbsp;乙巳，封脱脱为郑王，食邑安丰，赐金印及海青、文豹等物，俱辞不受。是月，<br /><br />&nbsp;&nbsp;&nbsp;&nbsp;大霖雨，黄河溢，平地水二丈，决白茅堤、金堤，曹、濮、济、兖皆被灾。六月<br /><br />&nbsp;&nbsp;&nbsp;&nbsp;戊辰，巩昌陇西县饥，每户贷常平仓粟三斗，俟年丰还官。己巳，赐脱脱松江田，<br /><br />&nbsp;&nbsp;&nbsp;&nbsp;为立松江等处稻田提领所。<br /><br />&nbsp;&nbsp;&nbsp;&nbsp;秋七月戊子朔，温州飓风大作，海水溢，地震。益都濒海盐徒郭火你赤作乱。<br /><br />&nbsp;&nbsp;&nbsp;&nbsp;己丑，享于太庙。是月，滦河水溢。<br /><br />&nbsp;&nbsp;&nbsp;&nbsp;八月戊午，祭社稷。丁卯，山东霖雨，民饥相食，赈之。丙戌，赐脱脱金十<br /><br />&nbsp;&nbsp;&nbsp;&nbsp;锭、银五十锭、钞万锭、币帛二百匹，辞不受。是月，陕西行省立惠民药局。莒<br /><br />&nbsp;&nbsp;&nbsp;&nbsp;州蒙阴县地震。郭火你赤上太行，由陵川入壶关，至广平，杀兵马指挥，复还益<br /><br />&nbsp;&nbsp;&nbsp;&nbsp;都。车驾还自上都。九月丁亥朔，日有食之。丙午，命太平提调都水监。辛亥，<br /><br />&nbsp;&nbsp;&nbsp;&nbsp;以南台治书侍御史秦从德为江浙行省参知政事，提调海运。癸丑，命御史大夫也<br /><br />&nbsp;&nbsp;&nbsp;&nbsp;先帖木儿、平章政事铁木儿塔识知经筵事，右丞达识帖睦迩提调宣文阁、知经筵<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;冬十月乙酉，议修黄河、淮河堤堰。<br /><br />&nbsp;&nbsp;&nbsp;&nbsp;十一月丁亥朔，以各郡县民饥，不许抑配食盐。复令民入粟补官，以备赈济。<br /><br />&nbsp;&nbsp;&nbsp;&nbsp;戊子，禁内外官民宴会不得用珠花。己亥，保定路饥，以钞八万锭、粮万石赈之。<br /><br />&nbsp;&nbsp;&nbsp;&nbsp;戊申，河南民饥，禁酒。<br /><br />&nbsp;&nbsp;&nbsp;&nbsp;十二月己未，四川廉访司建言：“广元等五路，广安等三府，永宁等两宣抚<br /><br />&nbsp;&nbsp;&nbsp;&nbsp;司，请依内郡设置推官一员。”从之。壬戌，太阴犯外屏。癸亥，汉阳地震。戊<br /><br />&nbsp;&nbsp;&nbsp;&nbsp;寅，徭贼寇靖州。<br /><br />&nbsp;&nbsp;&nbsp;&nbsp;是月，东平地震。禁淫祠。赈东昌、济南、般阳、庆元、抚州饥民。是岁，<br /><br />&nbsp;&nbsp;&nbsp;&nbsp;徭贼寇浔州，同知府事保童率民兵击走之。<br /><br />&nbsp;&nbsp;&nbsp;&nbsp;五年春正月辛卯，享于太庙。是月，蓟州地震。<br /><br />&nbsp;&nbsp;&nbsp;&nbsp;二月戊午，祭社稷。<br /><br />&nbsp;&nbsp;&nbsp;&nbsp;三月辛卯，帝亲试进士七十有八人，赐普颜不花、张士坚进士及第，其余赐<br /><br />&nbsp;&nbsp;&nbsp;&nbsp;出身有差。是月，以陈思谦参议中书省事。先是，思谦建言：“所在盗起，盖由<br /><br />&nbsp;&nbsp;&nbsp;&nbsp;岁饥民贫，宜大发仓廪赈之，以收人心，仍分布重兵镇抚中夏。”不听。大都、<br /><br />&nbsp;&nbsp;&nbsp;&nbsp;永平、巩昌、兴国、安陆等处并桃温万户府各翼人民饥，赈之。<br /><br />&nbsp;&nbsp;&nbsp;&nbsp;夏四月丁卯，大都流民，官给路粮，遣其还乡。是月，汴梁、济南、州、<br /><br />&nbsp;&nbsp;&nbsp;&nbsp;瑞州等处民饥，赈之。募富户出米五十石以上者，旌以义士之号。车驾时巡上都。<br /><br />&nbsp;&nbsp;&nbsp;&nbsp;五月己丑，诏以军士所掠云南子女一千一百人放还乡里，仍给其行粮，不愿<br /><br />&nbsp;&nbsp;&nbsp;&nbsp;归者听。丁未，河间转运司灶户被水灾，诏权免余盐二万引，候年丰补还官。六<br /><br />&nbsp;&nbsp;&nbsp;&nbsp;月，庐州张顺兴出米五百余石赈饥，旌其门。<br /><br />&nbsp;&nbsp;&nbsp;&nbsp;秋七月丁亥，河决济阴。己丑，享于太庙。丙午，命也先帖木儿、铁木儿塔<br /><br />&nbsp;&nbsp;&nbsp;&nbsp;识并为御史大夫。诏作新风纪。<br /><br />&nbsp;&nbsp;&nbsp;&nbsp;八月戊午，祭社稷。是月，车驾还自上都。九月辛巳朔，日有食之。戊戌，<br /><br />&nbsp;&nbsp;&nbsp;&nbsp;开酒禁。辛丑，以中书右丞达识帖睦迩为翰林学士承旨，中书参知政事搠思监为<br /><br />&nbsp;&nbsp;&nbsp;&nbsp;右丞，资政院使朵儿直班为中书参知政事。是月，革罢奥鲁。<br /><br />&nbsp;&nbsp;&nbsp;&nbsp;冬十月壬子，以中书平章政事太平为御史大夫。乙卯，享于太庙。辛酉，命<br /><br />&nbsp;&nbsp;&nbsp;&nbsp;奉使宣抚巡行天下，诏曰：<br /><br />&nbsp;&nbsp;&nbsp;&nbsp;朕自践祚以来，至今十有余年，托身亿兆之上，端居九重之中，耳目所及，<br /><br />&nbsp;&nbsp;&nbsp;&nbsp;岂能周知？故虽夙夜忧勤，觊安黎庶，而和气未臻，灾眚时作，声教未洽，风俗<br /><br />&nbsp;&nbsp;&nbsp;&nbsp;未淳，吏弊未祛，民瘼滋甚。岂承宣之寄，纠劾之司，奉行有所未至欤？若稽先<br /><br />&nbsp;&nbsp;&nbsp;&nbsp;朝成宪，遣官分道奉使宣抚，布朕德意，询民疾苦，疏涤冤滞，蠲除烦苛。体察<br /><br />&nbsp;&nbsp;&nbsp;&nbsp;官吏贤否，明加黜陟，有罪者，四品以上停职申请，五品以下就便处决。民间一<br /><br />&nbsp;&nbsp;&nbsp;&nbsp;切兴利除害之事，悉听举行。<br /><br />&nbsp;&nbsp;&nbsp;&nbsp;命江西行省左丞忽都不丁、吏部尚书何执礼巡两浙江东道，前云南行省右丞<br /><br />&nbsp;&nbsp;&nbsp;&nbsp;散散、将作院使王士弘巡江西福建道，大都路达鲁花赤拔实、江浙行省参知政事<br /><br />&nbsp;&nbsp;&nbsp;&nbsp;秦从德巡江南湖广道，吏部尚书定僧、宣政佥院魏景道巡河南江北道，资政院使<br /><br />&nbsp;&nbsp;&nbsp;&nbsp;蛮子、兵部尚书李献巡燕南山东道，兵部尚书不花、枢密院判官靳义巡河东陕西<br /><br />&nbsp;&nbsp;&nbsp;&nbsp;道，宣政院同知伯家奴、宣徽佥院王也速迭儿巡山北辽东道，荆湖北道宣慰使阿<br /><br />&nbsp;&nbsp;&nbsp;&nbsp;乞剌、两淮运使杜德远巡云南省，上都留守阿牙赤、陕西行省左丞王绅巡甘肃永<br /><br />&nbsp;&nbsp;&nbsp;&nbsp;昌道，大都留守答尔麻失里、河南行省参知政事王守诚巡四川省，前西台中丞定<br /><br />&nbsp;&nbsp;&nbsp;&nbsp;定、集贤侍讲学士苏天爵巡京畿道，平江路达鲁花赤左答纳失里、都水监贾惟贞<br /><br />&nbsp;&nbsp;&nbsp;&nbsp;巡海北海南广东道。黄河泛溢。辛未，辽、金、宋三史成，右丞相阿鲁图进之，<br /><br />&nbsp;&nbsp;&nbsp;&nbsp;帝曰：“史既成书，前人善者，朕当取以为法，恶者取以为戒，然岂止激劝为君<br /><br />&nbsp;&nbsp;&nbsp;&nbsp;者，为臣者亦当知之。卿等其体朕心，以前代善恶为勉。”己卯，监察御史不答<br /><br />&nbsp;&nbsp;&nbsp;&nbsp;失里请罢造作不急之务。是月，以吕思诚为中书参知政事。<br /><br />&nbsp;&nbsp;&nbsp;&nbsp;十一月甲午，《至正条格》成。奉元路陈望叔伪称燕帖古思太子，伏诛。<br /><br />&nbsp;&nbsp;&nbsp;&nbsp;十二月丁巳，诏定荐举守令法。是岁，宣徽院使笃怜铁穆迩知枢密院事，冯<br /><br />&nbsp;&nbsp;&nbsp;&nbsp;思温为御史中丞。<br /><br />&nbsp;&nbsp;&nbsp;&nbsp;六年春二月庚戌朔，日有食之。辛未，兴国雨雹，大者如马首。是月，山东<br /><br />&nbsp;&nbsp;&nbsp;&nbsp;地震，七日乃止。<br /><br />&nbsp;&nbsp;&nbsp;&nbsp;三月辛未，盗扼李开务之闸河，劫商旅船。两淮运使宋文瓒言：“世皇开会<br /><br />&nbsp;&nbsp;&nbsp;&nbsp;通河千有余里，岁运米至京者五百万石。今骑贼不过四十人，劫船三百艘而莫能<br /><br />&nbsp;&nbsp;&nbsp;&nbsp;捕，恐运道阻塞，乞选能臣率壮勇千骑捕之。”不听。戊申，京畿盗起，范阳县<br /><br />&nbsp;&nbsp;&nbsp;&nbsp;请增设县尉及巡警兵，从之。山东盗起，诏中书参知政事锁南班至东平镇遏。八<br /><br />&nbsp;&nbsp;&nbsp;&nbsp;番龙宜进马。<br /><br />&nbsp;&nbsp;&nbsp;&nbsp;夏四月壬子，辽阳为捕海东青烦扰，吾者野人及水达达皆叛。癸丑，以长吉<br /><br />&nbsp;&nbsp;&nbsp;&nbsp;为皇太子宫傅官。颁《至正条格》于天下。甲寅，以中书参知政事吕思诚为左丞。<br /><br />&nbsp;&nbsp;&nbsp;&nbsp;乙卯，享于太庙。丁卯，车驾时巡上都。发米二十万石赈粜贫民。万户买住等讨<br /><br />&nbsp;&nbsp;&nbsp;&nbsp;吾者野人遇害，诏恤其家。以中书左丞吕思诚知经筵事。命左右二司、六部吏属<br /><br />&nbsp;&nbsp;&nbsp;&nbsp;于午后讲习经史。<br /><br />&nbsp;&nbsp;&nbsp;&nbsp;五月壬午，陕西饥，禁酒。象州盗起。江西田赋提举司扰民，罢之。丁亥，<br /><br />&nbsp;&nbsp;&nbsp;&nbsp;盗窃太庙神主。遣火儿忽答讨吾者野人。丁酉，以黄河决，立河南山东都水监。<br /><br />&nbsp;&nbsp;&nbsp;&nbsp;六月己酉，汀州连城县民罗天麟、陈积万叛，陷长汀县，福建元帅府经历真宝、<br /><br />&nbsp;&nbsp;&nbsp;&nbsp;万户廉和尚等讨之。丁巳，诏以云南贼死可伐盗据一方，侵夺路甸，命亦秃浑为<br /><br />&nbsp;&nbsp;&nbsp;&nbsp;云南行省平章政事讨之。<br /><br />&nbsp;&nbsp;&nbsp;&nbsp;秋七月己卯，享于太庙。丙戌，以辽阳吾者野人等未靖，命太保伯撒里为辽<br /><br />&nbsp;&nbsp;&nbsp;&nbsp;阳行省左丞相镇之。丁亥，降诏招谕死可伐。散毛洞蛮覃全在叛，招降之，以为<br /><br />&nbsp;&nbsp;&nbsp;&nbsp;散毛誓等处军民宣抚使，置官属，给宣敕、虎符，设立驿铺。癸巳，诏选怯薛<br /><br />&nbsp;&nbsp;&nbsp;&nbsp;官为路、府、县达鲁花赤。丙申，以朵儿直班为中书右丞，答儿麻为参知政事。<br /><br />&nbsp;&nbsp;&nbsp;&nbsp;壬寅，以御史大夫亦怜真班等知经筵事。甲辰，京畿奉使宣抚定定奏言御史撒八<br /><br />&nbsp;&nbsp;&nbsp;&nbsp;儿等罪，杖黜之。时诸道奉使，皆与台宪互相掩蔽，惟定定与湖广道拔实纠举无<br /><br />&nbsp;&nbsp;&nbsp;&nbsp;避。<br /><br />&nbsp;&nbsp;&nbsp;&nbsp;八月丙午，命江浙行省右丞忽都不花、江西行省右丞秃鲁统军合讨罗天麟。<br /><br />&nbsp;&nbsp;&nbsp;&nbsp;戊申，祭社稷。是月，车驾还自上都。九月乙酉，克复长汀。戊子，邵武地震，<br /><br />&nbsp;&nbsp;&nbsp;&nbsp;有声如鼓，至夜复鸣。<br /><br />&nbsp;&nbsp;&nbsp;&nbsp;冬十月，思、靖徭寇犯武冈，诏湖广省臣及湖南宣慰元帅完者帖木儿讨之，<br /><br />&nbsp;&nbsp;&nbsp;&nbsp;俘斩数百级，徭贼败走。<br /><br />&nbsp;&nbsp;&nbsp;&nbsp;闰月乙亥，诏赦天下，免差税三分，水旱之地全免。靖州徭贼吴天保陷黔阳。<br /><br />&nbsp;&nbsp;&nbsp;&nbsp;癸未，汀州贼徒罗德用杀首贼罗天麟、陈积万，以首级送官，余党悉平。<br /><br />&nbsp;&nbsp;&nbsp;&nbsp;十二月丁丑，省臣改拟明宗母寿章皇后徽号曰庄献嗣圣皇后。己卯，改立山<br /><br />&nbsp;&nbsp;&nbsp;&nbsp;东东西道宣慰使司都元帅府，开设屯田，驻军马。甲申，诏复立大护国仁王寺昭<br /><br />&nbsp;&nbsp;&nbsp;&nbsp;应宫财用规运总管府，凡贷民间钱二十六万余锭。辛卯，有司以赏赉泛滥，奏请<br /><br />&nbsp;&nbsp;&nbsp;&nbsp;恩赐必先经省、台、院定拟。甲午，设立海剌秃屯田二处。诏：“犯赃罪之人，<br /><br />&nbsp;&nbsp;&nbsp;&nbsp;常选不用。”复立八百宣慰司，以土官韩部袭其父爵。辛丑，以吉剌班为太尉，<br /><br />&nbsp;&nbsp;&nbsp;&nbsp;开府，置僚属。壬寅，山东、河南盗起，遣左、右阿速卫指挥不儿国等讨之。是<br /><br />&nbsp;&nbsp;&nbsp;&nbsp;岁，黄河决。尚书李N请躬祀郊庙，近正人，远邪佞，以崇阳抑阴，不听。<br /><br />&nbsp;&nbsp;&nbsp;&nbsp;七年春正月甲辰朔，日有食之。大寒而风，朝官仆者数人。己酉，享于太庙。<br /><br />&nbsp;&nbsp;&nbsp;&nbsp;壬子，命中书左丞相别儿怯不花为右丞相，寻辞职。丁巳，复立东路都蒙古军都<br /><br />&nbsp;&nbsp;&nbsp;&nbsp;元帅府。庚申，云南老丫等蛮来降，立老丫耿冻路军民总管府。丙寅，以广西宣<br /><br />&nbsp;&nbsp;&nbsp;&nbsp;慰使章伯颜讨徭、獠有功，升湖广行省左丞。诏以怯薛丹支给浩繁，除累朝定额<br /><br />&nbsp;&nbsp;&nbsp;&nbsp;外，悉罢之。<br /><br />&nbsp;&nbsp;&nbsp;&nbsp;二月甲戌朔，兴圣宫作佛事，赐钞二千锭。己卯，山东地震，坏城郭，棣州<br /><br />&nbsp;&nbsp;&nbsp;&nbsp;有声如雷。河南、山东盗蔓延济宁、滕、邳、徐州等处。庚辰，以中书参知政事<br /><br />&nbsp;&nbsp;&nbsp;&nbsp;锁南班为中书右丞，道童为中书参知政事。丙戌，以宦者伯帖木儿为司徒。是月，<br /><br />&nbsp;&nbsp;&nbsp;&nbsp;徭贼吴天保寇沅州。以阿吉剌为知枢密院事，整治军务。<br /><br />&nbsp;&nbsp;&nbsp;&nbsp;三月甲辰，中书省臣言：“世祖之朝，省、台、院奏事，给事中专掌之，以<br /><br />&nbsp;&nbsp;&nbsp;&nbsp;授国史纂修。近年废弛，恐万世之后，一代成功无从稽考，乞复旧制。”从之。<br /><br />&nbsp;&nbsp;&nbsp;&nbsp;乙巳，遣使铨选云南官员。修光天殿。庚戌，试国子监，会食弟子员，选补路府<br /><br />&nbsp;&nbsp;&nbsp;&nbsp;及各卫学正。戊午，诏编《六条政类》。庚申，监察御史王士点劾集贤大学士吴<br /><br />&nbsp;&nbsp;&nbsp;&nbsp;直方躐进官阶，夺其宣命，乙丑，云南王孛罗来献死可伐之捷。壬申，遣使修上<br /><br />&nbsp;&nbsp;&nbsp;&nbsp;都大乾元寺。命有司定吊赙诸王、公主、驸马礼仪之数。<br /><br />&nbsp;&nbsp;&nbsp;&nbsp;夏四月乙亥，命江浙省臣讲究役法。己卯，享于太庙。辛巳，遣达本、贺方<br /><br />&nbsp;&nbsp;&nbsp;&nbsp;使于占城。以通政院使朵郎吉儿为辽阳行省参知政事，讨吾者野人。己丑，发米<br /><br />&nbsp;&nbsp;&nbsp;&nbsp;二十万石赈粜贫民。以翰林学士承旨定住为中书右丞。庚寅，复命别儿怯不花为<br /><br />&nbsp;&nbsp;&nbsp;&nbsp;中书右丞相。以中书平章政事铁木儿塔识为左丞相。临清、广平、滦河等处盗起，<br /><br />&nbsp;&nbsp;&nbsp;&nbsp;遣兵捕之。通州盗起，监察御史言：“通州密迩京城，而盗贼蜂起，宜增兵讨之，<br /><br />&nbsp;&nbsp;&nbsp;&nbsp;以杜其源。”不听。是月，河东大旱，民多饥死，遣使赈之。车驾时巡上都。<br /><br />&nbsp;&nbsp;&nbsp;&nbsp;五月庚戌，徭贼吴天保陷武冈路，诏遣湖广行省右丞沙班统军讨之。乙丑，<br /><br />&nbsp;&nbsp;&nbsp;&nbsp;右丞相别儿怯不花，以调燮失宜、灾异迭见罢，诏以太保就第。是月，临淄地震，<br /><br />&nbsp;&nbsp;&nbsp;&nbsp;七日乃止。六月，诏免太师马札儿台官，安置西宁州，其子脱脱请与父俱行。以<br /><br />&nbsp;&nbsp;&nbsp;&nbsp;御史大夫太平为中书平章政事。彰德路大饥，民相食。<br /><br />&nbsp;&nbsp;&nbsp;&nbsp;秋七月甲寅，召隐士完者图、执礼哈琅为翰林待制，张枢、董立为翰林修撰，<br /><br />&nbsp;&nbsp;&nbsp;&nbsp;李孝先为著作郎。张枢不至。丙辰，太阴犯垒壁阵。丁巳，以江南行台大夫纳麟<br /><br />&nbsp;&nbsp;&nbsp;&nbsp;为御史大夫。<br /><br />&nbsp;&nbsp;&nbsp;&nbsp;是月，徭贼吴天保复寇沅州，陷溆浦、辰溪县，所在焚掠无遗。徙马札儿台<br /><br />&nbsp;&nbsp;&nbsp;&nbsp;于甘肃，以别儿怯不花之谮也。九月癸卯，八怜内哈剌那海、秃鲁和伯贼起，断<br /><br />&nbsp;&nbsp;&nbsp;&nbsp;岭北驿道。甲辰，辽阳霜早伤禾，赈济驿户。戊申，车驾还自上都。癸丑，上都<br /><br />&nbsp;&nbsp;&nbsp;&nbsp;斡耳朵成，用钞九千余锭。甲寅，诏举才能学业之人，以备侍卫。丁巳，中书左<br /><br />&nbsp;&nbsp;&nbsp;&nbsp;丞相铁木儿塔识薨。辛西，以御史大夫朵儿只为中书左丞相。甲子，集庆路盗起，<br /><br />&nbsp;&nbsp;&nbsp;&nbsp;镇南王孛罗不花讨平之。丁卯，徭寇吴天保复陷武冈，延及宝庆，杀湖广行省右<br /><br />&nbsp;&nbsp;&nbsp;&nbsp;丞沙班于军中。<br /><br />&nbsp;&nbsp;&nbsp;&nbsp;冬十月辛未，享于太庙。丁丑，诏：“左右丞相、平章、枢密知院、御史大<br /><br />&nbsp;&nbsp;&nbsp;&nbsp;夫，得赐玉押字印，余官不与。”庚辰，诏建木华黎、伯颜祠堂于东平。丙戌，<br /><br />&nbsp;&nbsp;&nbsp;&nbsp;亦怜只答儿反，遣兵讨之。辛卯，开东华射圃。戊戌，西番盗起，凡二百余所，<br /><br />&nbsp;&nbsp;&nbsp;&nbsp;陷哈剌火州，劫供御蒲萄酒，杀使臣。是月，徭贼吴天保复寇沅州，州兵击走之。<br /><br />&nbsp;&nbsp;&nbsp;&nbsp;十一月辛丑，监察御史曲曲，以宦者陇普凭藉宠幸，骤升荣禄大夫，追封三<br /><br />&nbsp;&nbsp;&nbsp;&nbsp;代，田宅逾制，上疏劾之。甲辰，沿江盗起，剽掠无忌，有司莫能禁。两淮运使<br /><br />&nbsp;&nbsp;&nbsp;&nbsp;宋文瓒上言：“江阴、通泰，江海之门户，而镇江、真州次之，国初设万户府以<br /><br />&nbsp;&nbsp;&nbsp;&nbsp;镇其地。今戍将非人，致使贼舰往来无常。集庆花山劫贼才三十六人，官军万数，<br /><br />&nbsp;&nbsp;&nbsp;&nbsp;不能进讨，反为所败，后竟假手盐徒，虽能成功，岂不贻笑！宜亟选智勇，以任<br /><br />&nbsp;&nbsp;&nbsp;&nbsp;兵柄，以图后功。不然，东南五省租税之地，恐非国家之有。”不听。拨山东地<br /><br />&nbsp;&nbsp;&nbsp;&nbsp;土十六万二千余顷属大承天护圣寺。乙巳，中书户部言：“各处水旱，田禾不收，<br /><br />&nbsp;&nbsp;&nbsp;&nbsp;湖广、云南盗贼蜂起，兵费不给，而各位怯薛冗食甚多，乞赐分柬。”帝牵于众<br /><br />&nbsp;&nbsp;&nbsp;&nbsp;请，令三年后减之。庚戌，太阴犯天廪。怀庆路饥。徭贼吴天保复陷武冈，命湖<br /><br />&nbsp;&nbsp;&nbsp;&nbsp;广行省平章政事苟尔领兵讨之。以河决，命工部尚书迷儿马哈谟行视金堤。甲寅，<br /><br />&nbsp;&nbsp;&nbsp;&nbsp;徭贼吴天保陷靖州，命威顺王宽彻不花、镇南王孛罗不花及湖广、江西二省以兵<br /><br />&nbsp;&nbsp;&nbsp;&nbsp;讨之。丁巳，命中书平章政事太平为左丞相，辞，不允。戊午，命河南、山东都<br /><br />&nbsp;&nbsp;&nbsp;&nbsp;府发兵讨湖广洞蛮。己未，以中书省平章政事韩嘉讷为陕西行台御史大夫。迤北<br /><br />&nbsp;&nbsp;&nbsp;&nbsp;荒旱缺食，遣使赈济驿户。丁卯，海北、湖南徭贼窃发，两月余，有司不以闻，<br /><br />&nbsp;&nbsp;&nbsp;&nbsp;诏罪之，并降散官一等。是月，马札儿台薨，召脱脱还京师。<br /><br />&nbsp;&nbsp;&nbsp;&nbsp;十二月庚午，以中书左丞相朵儿只为右丞相，平章政事太平为左丞相，诏天<br /><br />&nbsp;&nbsp;&nbsp;&nbsp;下。丙子，以连年水旱，民多失业，选台阁名臣二十六人出为郡守县令，仍许民<br /><br />&nbsp;&nbsp;&nbsp;&nbsp;间利害实封呈省。壬午，晋宁、东昌、东平、恩州、高唐等处民饥，赈钞十四万<br /><br />&nbsp;&nbsp;&nbsp;&nbsp;锭、米六万石。丙戌，中书省臣建议，以河南盗贼出入无常，宜分拨达达军与杨<br /><br />&nbsp;&nbsp;&nbsp;&nbsp;州旧军于河南水陆关隘戍守，东至徐、邳，北至夹马营，遇贼掩捕，从之。是月，<br /><br />&nbsp;&nbsp;&nbsp;&nbsp;陕西行御史台臣劾奏，别儿怯不花乃逆臣之亲子，不可居太保之职，不从。是岁，<br /><br />&nbsp;&nbsp;&nbsp;&nbsp;置中书议事平章四人。隆福宫三皇后弘吉剌氏木纳失里薨。<br /><br />&nbsp;&nbsp;&nbsp;&nbsp;八年春正月戊戌朔，命也先帖木儿知枢密院事。丁未，享于太庙。辛亥，黄<br /><br />&nbsp;&nbsp;&nbsp;&nbsp;河决，迁济宁路于济州。诏：“各官府谙练事务之人，毋得迁调。”诏翰林国史<br /><br />&nbsp;&nbsp;&nbsp;&nbsp;院纂修后妃、功臣列传，学士承旨张起岩、学士杨宗瑞、侍讲学士黄梦总裁<br /><br />&nbsp;&nbsp;&nbsp;&nbsp;官，左丞相太平、左丞吕思诚领其事。甲子，木怜等处大雪，羊马冻死，赈之。<br /><br />&nbsp;&nbsp;&nbsp;&nbsp;是月，诏给铜虎符，以宫尉完者不花、贵赤卫副指挥使寿山监湖广军。命湖广行<br /><br />&nbsp;&nbsp;&nbsp;&nbsp;省右丞秃赤、湖南宣慰都元帅完者帖木儿讨莫磐洞诸蛮，斩首数百级，其余二十<br /><br />&nbsp;&nbsp;&nbsp;&nbsp;余洞，缚其洞首杨鹿五赴京师。<br /><br />&nbsp;&nbsp;&nbsp;&nbsp;二月癸酉，御史大夫纳麟加太尉致仕。乙亥，以北边沙土苦寒，罢海剌秃屯<br /><br />&nbsp;&nbsp;&nbsp;&nbsp;田。丙子，命太子爱猷识理达腊习读畏吾儿文字。庚辰，太阴犯轩辕。癸未，太<br /><br />&nbsp;&nbsp;&nbsp;&nbsp;阴犯平道。甲申，命星吉为江南行台御史大夫。壬辰，太平言：“孛答、乃秃、<br /><br />&nbsp;&nbsp;&nbsp;&nbsp;忙兀三处屯田，世祖朝以行营旧站拨属虎贲司，后为豪有力者所夺，遂失其利，<br /><br />&nbsp;&nbsp;&nbsp;&nbsp;今宜仍前拨还。”从之。是月，以前奉使宣抚贾惟贞称职，特授永平路总管。会<br /><br />&nbsp;&nbsp;&nbsp;&nbsp;岁饥，惟贞请降钞四万余锭赈之。诏济宁郓城立行都水监，以贾鲁为都水。<br /><br />&nbsp;&nbsp;&nbsp;&nbsp;三月丁酉，诏以束帛旌郡县守令之廉勤者。辽东锁火奴反，诈称大金子孙，<br /><br />&nbsp;&nbsp;&nbsp;&nbsp;水达达路脱脱禾孙唐兀火鲁火孙讨擒之。壬寅，土番盗起，有司请不拘资级，委<br /><br />&nbsp;&nbsp;&nbsp;&nbsp;官讨之。福建盗起，地远，难于讨捕，诏汀、漳二州立分元帅府辖之。癸卯，帝<br /><br />&nbsp;&nbsp;&nbsp;&nbsp;亲试进士七十有八人，赐阿鲁辉帖木儿、王宗哲进士及第，余出身有差。己酉，<br /><br />&nbsp;&nbsp;&nbsp;&nbsp;湖广行省遣使献石壁洞蛮捷。丙辰，太阴犯建星。己未，遣使诣江浙、江西、湖<br /><br />&nbsp;&nbsp;&nbsp;&nbsp;广、四川、云南铨福建、番、广蛮夷等处官员选。辛酉，辽阳兀颜拨鲁欢妄称大<br /><br />&nbsp;&nbsp;&nbsp;&nbsp;金子孙，受玉帝符文，作乱，官军讨斩之。壬戌，《六条政类》书成。京畿民饥。<br /><br />&nbsp;&nbsp;&nbsp;&nbsp;徽州路达鲁花赤哈剌不花以政绩闻，诏赐金帛旌之。是月，徭贼吴天保复寇沅州。<br /><br />&nbsp;&nbsp;&nbsp;&nbsp;夏四月辛未，河间等路以连年河决，水旱相仍，户口消耗，乞减盐额，诏从<br /><br />&nbsp;&nbsp;&nbsp;&nbsp;之。乙亥，帝幸国子学，赐衍圣公银印，升秩从二品。定弟子员出身及奔丧、省<br /><br />&nbsp;&nbsp;&nbsp;&nbsp;亲等法。诏：“守令选立社长，专一劝课农桑。”诏：“京官三品以上，岁举守<br /><br />&nbsp;&nbsp;&nbsp;&nbsp;令一人，守令到任三月，亦举一人自代。其玉典赤、拱卫百户，不得授县达鲁花<br /><br />&nbsp;&nbsp;&nbsp;&nbsp;赤，止授佐贰，久著廉能则用之。”平江、松江水灾，给海运粮十万石赈之。丁<br /><br />&nbsp;&nbsp;&nbsp;&nbsp;丑，辽阳董哈剌作乱，镇抚钦察讨擒之。己卯，海宁州沐阳县等处盗起，遣翰林<br /><br />&nbsp;&nbsp;&nbsp;&nbsp;学士秃坚不花讨之。是月，享于太庙。车驾时巡上都。命脱脱为太傅。湖广章伯<br /><br />&nbsp;&nbsp;&nbsp;&nbsp;颜引兵捕土寇莫万五、蛮雷等，已而广西峒贼乘隙入寇，伯颜退走。<br /><br />&nbsp;&nbsp;&nbsp;&nbsp;五月丁酉朔，大霖雨，京城崩。庚子，广西山崩，水涌，漓江溢，平地水深<br /><br />&nbsp;&nbsp;&nbsp;&nbsp;二丈余，屋宇、人畜漂没。壬子，宝庆大水。丁巳，四川旱，饥，禁酒。六月丙<br /><br />&nbsp;&nbsp;&nbsp;&nbsp;寅朔，升徐州为总管府，以邳、宿、滕、峄四州隶之。丙戌，立司天台于上都。<br /><br />&nbsp;&nbsp;&nbsp;&nbsp;是月，山东大水，民饥，赈之。<br /><br />&nbsp;&nbsp;&nbsp;&nbsp;秋七月丙申朔，日有食之。辛丑，复立五道河屯田。乙巳，享于太庙。旌表<br /><br />&nbsp;&nbsp;&nbsp;&nbsp;大都节妇巩氏门。戊申，西北边军民饥，遣使赈之。壬子，量移窜徙官于近地安<br /><br />&nbsp;&nbsp;&nbsp;&nbsp;置，死者听归葬。乙卯，遣使祭曲阜孔子庙。江州路总管刘恒有政绩，升授山东<br /><br />&nbsp;&nbsp;&nbsp;&nbsp;宣慰使。丙辰，以阿剌不花为大司徒。<br /><br />&nbsp;&nbsp;&nbsp;&nbsp;八月丙子，太阴犯垒壁阵。己卯，山东雨雹。是月，车驾还自上都。九月己<br /><br />&nbsp;&nbsp;&nbsp;&nbsp;未，太阴犯灵台。<br /><br />&nbsp;&nbsp;&nbsp;&nbsp;冬十月丁亥，广西蛮掠道州。<br /><br />&nbsp;&nbsp;&nbsp;&nbsp;十一月辛亥，徭贼吴天保率众六万掠全州。是岁，诏赐高年帛，设分元帅府<br /><br />&nbsp;&nbsp;&nbsp;&nbsp;于沂州，以买列的为元帅，备山东寇。台州方国珍为乱，聚众海上，命江浙行省<br /><br />&nbsp;&nbsp;&nbsp;&nbsp;参知政事朵儿只班讨之。监察御史张桢劾太尉阿乞剌欺罔之罪，又言：“明里董<br /><br />&nbsp;&nbsp;&nbsp;&nbsp;阿、也里牙、月鲁不花，皆陛下不共戴天之仇，伯颜贼杀宗室嘉王、郯王一十二<br /><br />&nbsp;&nbsp;&nbsp;&nbsp;口，稽之古法，当伏门诛，而其子、兄弟尚仕于朝，宜急诛窜。别儿怯不花阿附<br /><br />&nbsp;&nbsp;&nbsp;&nbsp;权奸，亦宜远贬。今灾异迭见，盗贼蜂起，海寇敢于要君，阃帅敢于玩寇，若不<br /><br />&nbsp;&nbsp;&nbsp;&nbsp;振举，恐有唐末藩镇噬脐之祸。”不听。监察御史李泌言：“世祖誓不与高丽共<br /><br />&nbsp;&nbsp;&nbsp;&nbsp;事，陛下践世祖之位，何忍忘世祖之言，乃以高丽奇氏亦位皇后。今灾异屡起，<br /><br />&nbsp;&nbsp;&nbsp;&nbsp;河决地震，盗贼滋蔓，皆阴盛阳微之象，乞仍降为妃，庶几三辰奠位，灾异可息。”<br /><br />&nbsp;&nbsp;&nbsp;&nbsp;不听。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,952485);">加入书签</a><a
                        href="952446.html">上一页</a>&larr;<a href="index.html">返回列表</a>&rarr;<a
                            href="952531.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "952446.html"; var next_page = "952531.html"; var index_page = "index.html"; var sortid = "9"; var article_id = "14699"; var chapter_id = "952485"; var articlename = "元史"; var chaptername = " 卷四十一 本纪第四十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>