<!DOCTYPE html>
<html>
<head>
<meta charset="gbk" />
<title>元史- 卷一百四 志第五十二-在线阅读-哈西文学网</title>
<meta name="keywords" content="宋濂，元史， 卷一百四 志第五十二全文， 卷一百四 志第五十二在线阅读 哈西文学网" />
<meta name="description" content="哈西文学网提供宋濂的元史  卷一百四 志第五十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/955568.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/955568.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四 志第五十二</h1>
            <div class="link xb">
                <a href="955536.html">上一页</a>&larr;<a href="index.html">返回列表</a>&rarr;<a
                    href="955602.html">下一页</a></div>			
            <div id="BookText">&nbsp;&nbsp;&nbsp;&nbsp;◎刑法三<br /><br />&nbsp;&nbsp;&nbsp;&nbsp;○食货<br /><br />&nbsp;&nbsp;&nbsp;&nbsp;诸犯私盐者，杖七十，徒二年，财产一半没官，于没物内一半付告人充赏。<br /><br />&nbsp;&nbsp;&nbsp;&nbsp;盐货犯界者，减私盐罪一等。提点官禁治不严，初犯笞四十，再犯杖八十，本司<br /><br />&nbsp;&nbsp;&nbsp;&nbsp;官与总管府官一同归断，三犯闻奏定罪。如监临官及灶户私卖盐者，同私盐法。<br /><br />&nbsp;&nbsp;&nbsp;&nbsp;诸伪造盐引者斩，家产付告人充赏。失觉察者，邻佑不首告，杖一百。商贾贩盐，<br /><br />&nbsp;&nbsp;&nbsp;&nbsp;到处不呈引发卖，及盐引数外夹带，盐引不相随，并同私盐法。盐已卖，五日内<br /><br />&nbsp;&nbsp;&nbsp;&nbsp;不赴司县批纳引目，杖六十，徒一年，因而转用者同卖私盐法。犯私盐及犯罪断<br /><br />&nbsp;&nbsp;&nbsp;&nbsp;后，发盐场充盐夫，带居役，役满放还。诸给散煎盐灶户工本，官吏通同克减<br /><br />&nbsp;&nbsp;&nbsp;&nbsp;者，计赃论罪。诸大都南北两城关厢，设立盐局，官为发卖，其余州县乡村并听<br /><br />&nbsp;&nbsp;&nbsp;&nbsp;盐商兴贩。诸卖盐局官、煎盐灶户、贩盐客旅行铺之家，辄插和灰土硝硷者，笞<br /><br />&nbsp;&nbsp;&nbsp;&nbsp;五十七。诸蒙古人私煮盐者，依常法。诸犯私盐，会赦，家产未入官者，革拨。<br /><br />&nbsp;&nbsp;&nbsp;&nbsp;诸私盐再犯，加等断徒如初犯，三犯杖断同再犯，流远，妇人免徒，其博易诸物，<br /><br />&nbsp;&nbsp;&nbsp;&nbsp;不论巨细，科全罪。诸转买私盐食用者，笞五十七，不用断没之令。诸捕获私盐，<br /><br />&nbsp;&nbsp;&nbsp;&nbsp;止理见发之家，勿听攀指平民。有榷货，无犯人，以榷货解官；无榷货，有犯人，<br /><br />&nbsp;&nbsp;&nbsp;&nbsp;勿问。诸巡捕私盐，非承告报明白，不得辄入人家搜检。诸犯私盐，被获拒捕者，<br /><br />&nbsp;&nbsp;&nbsp;&nbsp;断罪流远，因而伤人者处死。诸巡盐军官，辄受财脱放盐徒者，以枉法计赃论罪，<br /><br />&nbsp;&nbsp;&nbsp;&nbsp;夺所佩符及所受命，罢职不叙。<br /><br />&nbsp;&nbsp;&nbsp;&nbsp;诸茶法，客旅纳课买茶，随处验引发卖毕，三日内不赴所在官司批纳引目者，<br /><br />&nbsp;&nbsp;&nbsp;&nbsp;杖六十；因而转用，或改抹字号，或增添夹带斤重，及引不随茶者，并同私茶法。<br /><br />&nbsp;&nbsp;&nbsp;&nbsp;但犯私茶，杖七十，茶一半没官，一半付告人充赏，应捕人同。若茶园磨户犯者，<br /><br />&nbsp;&nbsp;&nbsp;&nbsp;及运茶船主知情夹带，同罪。有司禁治不严，致有私茶生发，罪及官吏。茶过批<br /><br />&nbsp;&nbsp;&nbsp;&nbsp;验去处不批验者，杖七十。其伪造茶引者斩，家产付告人充赏。诸私茶，非私自<br /><br />&nbsp;&nbsp;&nbsp;&nbsp;入山采者，不从断没法。<br /><br />&nbsp;&nbsp;&nbsp;&nbsp;诸产金之地，有司岁征金课，正官监视人户，自执权衡，两平收受。其有巧<br /><br />&nbsp;&nbsp;&nbsp;&nbsp;立名色，广取用钱，及多称金数，克除火耗，为民害者，从监察御史廉访司纠之。<br /><br />&nbsp;&nbsp;&nbsp;&nbsp;诸出铜之地，民间敢私炼者禁之。<br /><br />&nbsp;&nbsp;&nbsp;&nbsp;诸铁法，无引私贩者，比私盐减一等，杖六十，钱没官，内一半折价付告人<br /><br />&nbsp;&nbsp;&nbsp;&nbsp;充赏。伪造铁引者，同伪造省部印信论罪，官给赏钞二锭付告人。监临正官禁治<br /><br />&nbsp;&nbsp;&nbsp;&nbsp;私铁不严，致有私铁生发者，初犯笞三十，再犯加一等，三犯别议黜降。客旅赴<br /><br />&nbsp;&nbsp;&nbsp;&nbsp;冶支铁引后，不批月日出给，引铁不相随，引外夹带，铁没官。铁已卖，十日内<br /><br />&nbsp;&nbsp;&nbsp;&nbsp;不赴有司批纳引目，笞四十；因而转用，同私铁法。凡私铁农器锅釜刀镰斧杖及<br /><br />&nbsp;&nbsp;&nbsp;&nbsp;破坏生熟铁器，不在禁限。江南铁货及生熟铁器，不得于淮、汉以北贩卖，违者<br /><br />&nbsp;&nbsp;&nbsp;&nbsp;以私铁论。<br /><br />&nbsp;&nbsp;&nbsp;&nbsp;诸卫辉等处贩卖私竹者，竹及价钱并没官，首告得实者，于没官物约量给赏。<br /><br />&nbsp;&nbsp;&nbsp;&nbsp;犯界私卖者，减私竹罪一等。若民间住宅内外并阑槛竹不成亩，本主自用外货卖<br /><br />&nbsp;&nbsp;&nbsp;&nbsp;者，依例抽分。有司禁治不严者罪之，仍于解由内开写。<br /><br />&nbsp;&nbsp;&nbsp;&nbsp;诸私造唆鲁麻酒者，同私酒法，杖七十，徒二年，财产一半没官，有首告者，<br /><br />&nbsp;&nbsp;&nbsp;&nbsp;于没官物内一半给赏。诸蒙古、汉军辄酝造私酒醋曲者，依常法。诸犯禁饮私酒<br /><br />&nbsp;&nbsp;&nbsp;&nbsp;者，笞三十七。诸犯界酒，十瓶以下，罚中统钞一十两，笞二十，七十瓶以上，<br /><br />&nbsp;&nbsp;&nbsp;&nbsp;罚钞四十两，笞四十七，酒给元主。酒虽多，罚止五十两，罪止六十。<br /><br />&nbsp;&nbsp;&nbsp;&nbsp;诸匿税者，物货一半没官，于没官物内一半付告人充赏，但犯笞五十，入门<br /><br />&nbsp;&nbsp;&nbsp;&nbsp;不吊引，同匿税法。诸办课官，估物收税而辄抽分本色者，禁之。其监临官吏辄<br /><br />&nbsp;&nbsp;&nbsp;&nbsp;于税课务求索什物者，以盗官物论，取与同坐。诸办课官所掌应税之物，并三十<br /><br />&nbsp;&nbsp;&nbsp;&nbsp;分中取一，辄冒估直，多收税钱，别立名色，巧取分例，及不应收税而收税者，<br /><br />&nbsp;&nbsp;&nbsp;&nbsp;各以其罪罪之，廉访司常加体察。诸在城及乡村有市集之处，课税有常法。其在<br /><br />&nbsp;&nbsp;&nbsp;&nbsp;城税务官吏，辄于乡村妄执经过商贾匿税者，禁之。诸办课官，侵用增余税课者，<br /><br />&nbsp;&nbsp;&nbsp;&nbsp;以不枉法赃论罪。诸职官，印契不纳税钱者，计应纳税钱，以不枉法论。<br /><br />&nbsp;&nbsp;&nbsp;&nbsp;诸市舶金银铜钱铁货、男女人口、丝绵段匹、销金绫罗、米粮军器等，不得<br /><br />&nbsp;&nbsp;&nbsp;&nbsp;私贩下海，违者舶商、船主、纲首、事头、火长各杖一百七，船物没官，有首告<br /><br />&nbsp;&nbsp;&nbsp;&nbsp;者，以没官物内一半充赏，廉访司常加纠察。诸市舶司于回帆物内，三十分抽税<br /><br />&nbsp;&nbsp;&nbsp;&nbsp;一分，辄以非理受财者，计赃，以枉法论。诸舶商、大船给公验，小船给公凭，<br /><br />&nbsp;&nbsp;&nbsp;&nbsp;每大船一，带柴水船、八橹船各一，验凭随船而行。或有验无凭，及数外夹带，<br /><br />&nbsp;&nbsp;&nbsp;&nbsp;即同私贩，犯人杖一百七，船物并没官，内一半付告人充赏。公验内批写物货不<br /><br />&nbsp;&nbsp;&nbsp;&nbsp;实，及转变渗泄作弊，同漏舶法，杖一百七，财物没官；舶司官吏容隐，断罪不<br /><br />&nbsp;&nbsp;&nbsp;&nbsp;叙。诸番国遣使奉贡，仍具贡物，报市舶司称验，若有夹带，不与抽分者，以漏<br /><br />&nbsp;&nbsp;&nbsp;&nbsp;舶论。诸海门镇守军官，辄与番邦回舶头目等人，通情渗泄舶货者，杖一百七，<br /><br />&nbsp;&nbsp;&nbsp;&nbsp;除名不叙。诸中卖宝货，耗蠹国财者，禁之。诸云南行使<贝卜>法，官司商贾辄<br /><br />&nbsp;&nbsp;&nbsp;&nbsp;以他<贝卜>入境者，禁之。<br /><br />&nbsp;&nbsp;&nbsp;&nbsp;○大恶<br /><br />&nbsp;&nbsp;&nbsp;&nbsp;诸大臣谋危社稷者诛。诸无故议论谋逆，为倡者处死，和者流。诸潜谋反乱<br /><br />&nbsp;&nbsp;&nbsp;&nbsp;者处死，宅主及两邻知而不首者同罪，内能悔过自首者免罪给赏，不应捕人首告<br /><br />&nbsp;&nbsp;&nbsp;&nbsp;者官之。诸谋反已有反状，为首及同情者凌迟处死，为从者处死，知情不首者减<br /><br />&nbsp;&nbsp;&nbsp;&nbsp;为从一等流远，并没入其家。其相须连坐者，各以其罪罪之。诸父谋反，子异籍<br /><br />&nbsp;&nbsp;&nbsp;&nbsp;不坐。诸谋反事觉，捕治得实，行省不得擅行诛杀，结案待报。诸匿反叛不首者，<br /><br />&nbsp;&nbsp;&nbsp;&nbsp;处死。诸妖言惑众，啸聚为乱，为首及同谋者处死，没入其家；为所诱惑相连而<br /><br />&nbsp;&nbsp;&nbsp;&nbsp;起者，杖一百七。诸假托神异，狂谋犯上者，处死。诸乱言犯上者处死，仍没其<br /><br />&nbsp;&nbsp;&nbsp;&nbsp;家。诸指斥乘舆者，非特恩，必坐之。诸妄撰词曲，诬人以犯上恶言者，处死。<br /><br />&nbsp;&nbsp;&nbsp;&nbsp;诸职官辄指斥诏旨乱言者，虽会赦，仍除名不叙。<br /><br />&nbsp;&nbsp;&nbsp;&nbsp;诸子孙弑其祖父母、父母者，凌迟处死，因风狂者处死。诸醉后殴其父母，<br /><br />&nbsp;&nbsp;&nbsp;&nbsp;父母无他子，告乞免死养老者，杖一百七，居役百日。诸子弑其继母者，与嫡母<br /><br />&nbsp;&nbsp;&nbsp;&nbsp;同。诸部内有犯恶逆，而邻佑、社长知而不首，有司承告而不问，皆罪之。诸子<br /><br />&nbsp;&nbsp;&nbsp;&nbsp;弑其父母，虽瘐死狱中，仍支解其尸以徇。诸殴伤祖父母、父母者，处死。诸谋<br /><br />&nbsp;&nbsp;&nbsp;&nbsp;杀已改嫁祖母者，仍以恶逆论。诸挟仇殴死义父，及杀伤幸获生免者，皆处死。<br /><br />&nbsp;&nbsp;&nbsp;&nbsp;诸图财杀伤义母者，处死。诸为人子孙，或因贫困，或信巫觋说诱，发掘祖宗坟<br /><br />&nbsp;&nbsp;&nbsp;&nbsp;墓，盗其财物，卖其茔地者，验轻重断罪：移弃尸骸，不为祭祀者，同恶逆结案。<br /><br />&nbsp;&nbsp;&nbsp;&nbsp;买者知情，减犯人罪二等，价钱没官；不知情，临事详审，有司仍不得出给卖坟<br /><br />&nbsp;&nbsp;&nbsp;&nbsp;地公据。诸为人子孙，为首同他盗发掘祖宗坟墓，盗取财物者，以恶逆论，虽遇<br /><br />&nbsp;&nbsp;&nbsp;&nbsp;大赦原免，仍刺字徙远方屯种。诸妇殴舅姑者，处死。诸因奸殴死其夫及其舅姑<br /><br />&nbsp;&nbsp;&nbsp;&nbsp;者，凌迟处死。诸弟杀其兄者，处死。诸父子同谋杀其兄，欲图其财而收其嫂者，<br /><br />&nbsp;&nbsp;&nbsp;&nbsp;父子并凌迟处死。诸兄因争，殴其弟，弟还殴其兄，邂逅致死，会赦，仍以故杀<br /><br />&nbsp;&nbsp;&nbsp;&nbsp;论。诸嫂叔争，杀死其嫂者，处死。诸因争虐杀其兄者，虽死仍戮其尸。诸因争<br /><br />&nbsp;&nbsp;&nbsp;&nbsp;移怒，戳伤其兄者，于市曹杖一百七，流远。诸挟仇殴死其伯叔母者，处死。诸<br /><br />&nbsp;&nbsp;&nbsp;&nbsp;因争兄弟同谋殴死诸父者，皆处死。诸挟仇故杀其从父，偶获生免者，罪与已死<br /><br />&nbsp;&nbsp;&nbsp;&nbsp;同。诸妻因争杀其夫者，处死。诸妇人问医人买毒药杀其夫者，医人同处死。诸<br /><br />&nbsp;&nbsp;&nbsp;&nbsp;妻杀伤其夫，幸获生免者，同杀死论。诸婿因醉杀其妇翁，偶获生免者，罪与已<br /><br />&nbsp;&nbsp;&nbsp;&nbsp;死同。<br /><br />&nbsp;&nbsp;&nbsp;&nbsp;诸奴杀伤本主者，处死。诸奴诟詈其主不逊者，杖一百七，居役二年，役满<br /><br />&nbsp;&nbsp;&nbsp;&nbsp;日归其主。诸奴故杀其主者，凌迟处死。诸奴殴死主婿者，处死。<br /><br />&nbsp;&nbsp;&nbsp;&nbsp;诸挟仇杀伤人一家，俱获生免者，与已死同。其同谋悔过不至者，减等论。<br /><br />&nbsp;&nbsp;&nbsp;&nbsp;诸以奸尽杀其母党一家者，凌迟处死。诸兄挟仇，与子同谋杀其弟一家者，皆处<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;诸支解人，煮以为食者，以不道论，虽瘐死，仍征烧埋银给苦主。诸魇魅大<br /><br />&nbsp;&nbsp;&nbsp;&nbsp;臣者，处死。诸妻魇魅其夫，子魇魅其父，会大赦者，子流远，妻从其夫嫁卖。<br /><br />&nbsp;&nbsp;&nbsp;&nbsp;诸造蛊毒中人者，处死。诸采生人支解以祭鬼者，凌迟处死，仍没其家产。其同<br /><br />&nbsp;&nbsp;&nbsp;&nbsp;居家口，虽不知情，并徙远方。已行而不曾杀人者，比强盗不曾伤人、不得财，<br /><br />&nbsp;&nbsp;&nbsp;&nbsp;杖一百七，徒三年。谋而未行者，九十七，徒二年半。其应死之人，能自首，或<br /><br />&nbsp;&nbsp;&nbsp;&nbsp;捕获同罪者，给犯人家产，应捕者减半。<br /><br />&nbsp;&nbsp;&nbsp;&nbsp;○奸非<br /><br />&nbsp;&nbsp;&nbsp;&nbsp;诸和奸者，杖七十七；有夫者，八十七。诱奸妇逃者，加一等，男女罪同，<br /><br />&nbsp;&nbsp;&nbsp;&nbsp;妇人去衣受刑。未成者，减四等。强奸有夫妇人者死，无夫者杖一百七，未成者<br /><br />&nbsp;&nbsp;&nbsp;&nbsp;减一等，妇人不坐。其媒合及容止者，各减奸罪三等，止理见发之家，私和者减<br /><br />&nbsp;&nbsp;&nbsp;&nbsp;四等。诸指奸不坐。诸无夫妇人有孕，称与某人奸，即同指奸，罪止本妇。诸宿<br /><br />&nbsp;&nbsp;&nbsp;&nbsp;卫士与宫女奸者，出军。诸翁欺奸男妇，已成者处死，未成者杖一百七，男妇归<br /><br />&nbsp;&nbsp;&nbsp;&nbsp;宗。和奸者皆处死。男妇虚执翁奸已成，有司已加翁拷掠，男妇招虚者，处死；<br /><br />&nbsp;&nbsp;&nbsp;&nbsp;虚执翁奸未成，已加翁拷掠，男妇招虚者，杖一百七，发付夫家从其嫁卖。妇告<br /><br />&nbsp;&nbsp;&nbsp;&nbsp;或翁告同。若男妇告翁强奸已成，却问得翁欲欺奸未成，男妇妄告重事，笞三十<br /><br />&nbsp;&nbsp;&nbsp;&nbsp;七，归宗。诸欺奸义男妇，杖一百七，欺奸不成，杖八十七，妇并不坐。妇及其<br /><br />&nbsp;&nbsp;&nbsp;&nbsp;夫异居当差，虽会赦，仍异居。诸男妇与奸夫谋诬翁欺奸，买休出离者，杖一百<br /><br />&nbsp;&nbsp;&nbsp;&nbsp;七，从夫嫁卖，奸夫减一等，买休钱没官。诸与弟妻奸者，各杖一百七，奸夫流<br /><br />&nbsp;&nbsp;&nbsp;&nbsp;远，奸妇从夫所欲。诸嫂寡守志，叔强奸者，杖九十七。诸与同居侄妇奸，各杖<br /><br />&nbsp;&nbsp;&nbsp;&nbsp;一百七，有官者除名。诸强奸侄妇未成者，杖一百七。诸与兄弟之女奸，皆处死；<br /><br />&nbsp;&nbsp;&nbsp;&nbsp;与从兄弟之女奸，减一等；与族兄弟之女奸，减二等。诸居父母丧欺奸父妾者，<br /><br />&nbsp;&nbsp;&nbsp;&nbsp;各杖九十七，妇人归宗。诸奸私再犯者，罪加二等，妇人听其夫嫁卖。诸因奸偷<br /><br />&nbsp;&nbsp;&nbsp;&nbsp;递家财，止以奸论。诸雇人之妻为妾，年满而归，雇主复与通，即以奸论。因又<br /><br />&nbsp;&nbsp;&nbsp;&nbsp;与杀其夫者，皆处死。诸子犯奸，父出首，仍坐之，诸奸不理首原。诸奸生男女，<br /><br />&nbsp;&nbsp;&nbsp;&nbsp;男随父，女随母。诸僧尼道士女冠犯奸，断后并勒还俗，诸强奸人幼女者处死，<br /><br />&nbsp;&nbsp;&nbsp;&nbsp;虽和同强，女不坐。凡称幼女，止十岁以下。诸年老奸人幼女，杖一百七，不听<br /><br />&nbsp;&nbsp;&nbsp;&nbsp;赎。诸十五岁未成丁男，和奸十岁以下女，虽和同强，减死，杖一百七，女不坐。<br /><br />&nbsp;&nbsp;&nbsp;&nbsp;诸强奸十岁以上女者，杖一百七。诸强奸妻前夫男妇未成，及强奸妻前夫女已成，<br /><br />&nbsp;&nbsp;&nbsp;&nbsp;并杖一百七，妻离之。诸三男强奸一妇者，皆处死，妇人不坐。<br /><br />&nbsp;&nbsp;&nbsp;&nbsp;诸职官犯奸者，如常律，仍除名，但有禄人犯者同。诸职官求奸未成者，笞<br /><br />&nbsp;&nbsp;&nbsp;&nbsp;五十七，解见任，杂职叙。诸职官因谑部民妻，致其夫弃妻者，杖六十七，罢职，<br /><br />&nbsp;&nbsp;&nbsp;&nbsp;降二等杂职叙，记过。诸职官强奸部民妻未成，杖一百七，除名不叙。诸职官因<br /><br />&nbsp;&nbsp;&nbsp;&nbsp;奸，买部民妾，奸非奸所捕获，止以买部民妾论，笞三十七，解职别叙。诸监临<br /><br />&nbsp;&nbsp;&nbsp;&nbsp;官与所监临囚人妻奸者，杖九十七，除名。诸职官与倡优之妻奸，因娶为妾者，<br /><br />&nbsp;&nbsp;&nbsp;&nbsp;杖七十七，罢职不叙。诸监临令人奸污所部寡妇者，杖八十七，除名。诸蛮夷官<br /><br />&nbsp;&nbsp;&nbsp;&nbsp;擅以籍没妇人为妻者，杖八十七，罢职记过，妇人笞四十七。<br /><br />&nbsp;&nbsp;&nbsp;&nbsp;诸主奸奴妻者，不坐。诸奴有女，已许嫁为良人妻，即为良人，其主辄欺奸<br /><br />&nbsp;&nbsp;&nbsp;&nbsp;者，杖一百七，其妻纵之者，笞五十七，其女夫家仍愿为婚者，减元议财钱之半，<br /><br />&nbsp;&nbsp;&nbsp;&nbsp;不愿者，追还元下聘财，令父收管，为良改嫁。诸奴奸主女者，处死。诸以<br /><br />&nbsp;&nbsp;&nbsp;&nbsp;从与命妇奸，以命妇从奸夫逃者，皆处死。诸强奸主妻者，处死。诸奴与主妾奸<br /><br />&nbsp;&nbsp;&nbsp;&nbsp;者，各杖九十七。诸良民窃奴婢生子，子随母还主，奴窃良民生子，子随母为良，<br /><br />&nbsp;&nbsp;&nbsp;&nbsp;仍异籍当差。诸奴婢相奸，笞四十七。<br /><br />&nbsp;&nbsp;&nbsp;&nbsp;诸夫受财，纵妻为倡者，夫及奸妇、奸夫各杖八十七，离之。若夫受财，勒<br /><br />&nbsp;&nbsp;&nbsp;&nbsp;妻妾为倡者，妻量情论罪。诸和奸，同谋以财买休，却娶为妻者，各杖九十七，<br /><br />&nbsp;&nbsp;&nbsp;&nbsp;奸妇归其夫。诸夫妻不睦，夫以威虐，逼其妻指与人奸者，杖七十七，妻不坐，<br /><br />&nbsp;&nbsp;&nbsp;&nbsp;离之。诸婿诬妻父与女奸者，杖九十七，妻离之。诸夫指奸而弃其妻，所指奸夫<br /><br />&nbsp;&nbsp;&nbsp;&nbsp;辄停妻而娶之者，两离之。<br /><br />&nbsp;&nbsp;&nbsp;&nbsp;诸奸夫奸妇同谋杀其夫者，皆处死，仍于奸夫家属征烧埋银。诸因奸杀其本<br /><br />&nbsp;&nbsp;&nbsp;&nbsp;夫，奸妇不知情，以减死论。诸妻与人奸，同谋药死其夫，偶获生免者，罪与已<br /><br />&nbsp;&nbsp;&nbsp;&nbsp;死同，依例结案。诸妇人为首，与众奸夫同谋，亲杀其夫者，凌迟处死，奸夫同<br /><br />&nbsp;&nbsp;&nbsp;&nbsp;谋者如常法。诸夫获妻奸，妻拒捕，杀之无罪。诸与无夫妇奸，约为妻，却殴死<br /><br />&nbsp;&nbsp;&nbsp;&nbsp;正妻者，处死。诸与奸妇同谋药死其正妻者，皆处死。诸妻妾与人奸，夫于奸所<br /><br />&nbsp;&nbsp;&nbsp;&nbsp;杀其奸夫及其妻妾，及为人妻杀其强奸之夫，并不坐。若于奸所杀其奸夫，而妻<br /><br />&nbsp;&nbsp;&nbsp;&nbsp;妾获免，杀其妻妾，而奸夫获免者，杖一百七。诸奸夫杀死奸妇者，与故杀常人<br /><br />&nbsp;&nbsp;&nbsp;&nbsp;同。诸求奸不从，殴死其妇，以强盗持仗杀人论。诸两奸夫与一奸妇皆有宿约，<br /><br />&nbsp;&nbsp;&nbsp;&nbsp;其先至者因斗杀其后至者，以故杀论。<br /><br />&nbsp;&nbsp;&nbsp;&nbsp;○盗贼<br /><br />&nbsp;&nbsp;&nbsp;&nbsp;诸盗贼共盗者，并赃论，仍以造意之人为首，随从者各减一等。或二罪以上<br /><br />&nbsp;&nbsp;&nbsp;&nbsp;俱发，从其重得论之。诸窃盗初犯，刺左臂，谓已得财者。再犯刺右臂，三犯刺<br /><br />&nbsp;&nbsp;&nbsp;&nbsp;项。强盗初犯刺项，并充警迹人，官司以法拘检关防之。其蒙古人有犯，及妇人<br /><br />&nbsp;&nbsp;&nbsp;&nbsp;犯者，不在刺字之例。诸评盗赃者，皆以至元钞为则，除正赃外，仍追倍赃。其<br /><br />&nbsp;&nbsp;&nbsp;&nbsp;有未获贼人，及虽获无可追偿，并于有者名下追征。诸犯徒者，徒一年，杖六十<br /><br />&nbsp;&nbsp;&nbsp;&nbsp;七；一年半，杖七十七；二年，杖八十七；二年半，杖九十七；三年，杖一百七。<br /><br />&nbsp;&nbsp;&nbsp;&nbsp;皆先决讫，然后发遣合属，带居役。应配役人，随有金银铜铁洞冶、屯田、堤<br /><br />&nbsp;&nbsp;&nbsp;&nbsp;岸、桥道一切等处就作，令人监视，日计工程，满日放还，充警迹人。诸盗未发<br /><br />&nbsp;&nbsp;&nbsp;&nbsp;而自首者，原其罪；能捕获同伴者，仍依例给赏。其于事主有所损伤，及准首再<br /><br />&nbsp;&nbsp;&nbsp;&nbsp;犯，不在原免之例。诸杖罪以下，府州追勘明白，即听断决。徒罪，总管府决配，<br /><br />&nbsp;&nbsp;&nbsp;&nbsp;仍申合干上司照验。流罪以上，须牒廉访司官，审覆无冤，方得结案，依例待报。<br /><br />&nbsp;&nbsp;&nbsp;&nbsp;其徒伴有未获，追会有不完者，如复审既定，赃验明白，理无可疑，亦听依上归<br /><br />&nbsp;&nbsp;&nbsp;&nbsp;结。<br /><br />&nbsp;&nbsp;&nbsp;&nbsp;诸强盗持仗但伤人者，虽不得财，皆死。不曾伤人，不得财，徒二年半；但<br /><br />&nbsp;&nbsp;&nbsp;&nbsp;得财，徒三年；至二十贯，为首者死，余人流远。不持仗伤人者，惟造意及下手<br /><br />&nbsp;&nbsp;&nbsp;&nbsp;者死。不曾伤人，不得财徒一年半，十贯以下徒二年；每十贯加一等，至四十贯，<br /><br />&nbsp;&nbsp;&nbsp;&nbsp;为首者死，余人各徒三年。若因盗而奸，同伤人之坐，其同行人止依本法，谋而<br /><br />&nbsp;&nbsp;&nbsp;&nbsp;未行者，于不得财罪上，各减一等坐之。<br /><br />&nbsp;&nbsp;&nbsp;&nbsp;诸窃盗始谋而未行者，笞四十七；已行而不得财者，五十七；得财十贯以下，<br /><br />&nbsp;&nbsp;&nbsp;&nbsp;六十七；至二十贯，七十七。每二十贯加一等，一百贯，徒一年，每一百贯加一<br /><br />&nbsp;&nbsp;&nbsp;&nbsp;等，罪止徒三年。诸盗库藏钱物者，比常盗加一等，赃满至五百贯以上者流。<br /><br />&nbsp;&nbsp;&nbsp;&nbsp;诸盗驼马牛驴骡，一陪九。盗骆驼者，初犯为首九十七，徒二年半，为从八<br /><br />&nbsp;&nbsp;&nbsp;&nbsp;十七，徒二年；再犯加等；三犯不分首从，一百七，出军。盗马者，初犯为首八<br /><br />&nbsp;&nbsp;&nbsp;&nbsp;十七，徒二年，为从七十七，徒一年半；再犯加等，罪止一百七，出军。盗牛者，<br /><br />&nbsp;&nbsp;&nbsp;&nbsp;初犯为首七十七，徒一年半，为从六十七，徒一年；再犯加等，罪止一百七，出<br /><br />&nbsp;&nbsp;&nbsp;&nbsp;军。盗驴骡者，初犯为首六十七，徒一年，为从五十七，刺放；再犯加等，罪止<br /><br />&nbsp;&nbsp;&nbsp;&nbsp;徒三年。盗羊猪者，初犯为首五十七，刺放，为从四十七，刺放；再犯加等，罪<br /><br />&nbsp;&nbsp;&nbsp;&nbsp;止徒三年。盗系官驼马牛者，比常盗加一等。<br /><br />&nbsp;&nbsp;&nbsp;&nbsp;诸剧贼既款附得官，复以捕贼为由，虐取民财者，计赃论罪，流远。诸强盗<br /><br />&nbsp;&nbsp;&nbsp;&nbsp;再犯，仍刺。<br /><br />&nbsp;&nbsp;&nbsp;&nbsp;诸强盗杀伤事主，不分首从，皆处死。诸强夺人财，以强盗论。诸以药迷瞀<br /><br />&nbsp;&nbsp;&nbsp;&nbsp;人，取其财者，以强盗论。诸白昼持仗，剽掠得财，殴伤事主；若得财，不曾伤<br /><br />&nbsp;&nbsp;&nbsp;&nbsp;事主，并以强盗论。诸官民行船，遭风著浅，辄有抢虏财物者，比同强盗科断。<br /><br />&nbsp;&nbsp;&nbsp;&nbsp;若会赦，仍不与真盗同论，征赃免罪。诸强盗出外国，其边臣执以来献者，赐金<br /><br />&nbsp;&nbsp;&nbsp;&nbsp;帛以旌之。诸盗乘舆服御器物者，不分首从，皆处死。知情领卖，克除价钱者，<br /><br />&nbsp;&nbsp;&nbsp;&nbsp;减一等。<br /><br />&nbsp;&nbsp;&nbsp;&nbsp;诸盗官钱，追征未尽，到官禁系既久，实无可折偿者，除之。诸守库军，但<br /><br />&nbsp;&nbsp;&nbsp;&nbsp;盗库中财物者，处死，会赦者仍刺之。诸内藏典守，辄盗库中财物者，处死。诸<br /><br />&nbsp;&nbsp;&nbsp;&nbsp;造钞库工匠，私藏合毁之钞出库者，杖一百七。监临失关防者，笞三十七。诸盗<br /><br />&nbsp;&nbsp;&nbsp;&nbsp;印钞库钞者，处死。诸检昏钞行人，盗取昏钞，为监临搜获，不得财者，以盗库<br /><br />&nbsp;&nbsp;&nbsp;&nbsp;藏钱物不得财加等论，杖七十七。诸烧钞库合干检钞行人，辄盗昏钞出库分使者，<br /><br />&nbsp;&nbsp;&nbsp;&nbsp;刺断。诸盗局院官物，虽赃不满贯，仍加等，杖七十七，刺字。诸工匠已关出库<br /><br />&nbsp;&nbsp;&nbsp;&nbsp;物料，成造及额余外，不曾还官，因盗出局者，断罪，免刺。诸盗已到仓官粮，<br /><br />&nbsp;&nbsp;&nbsp;&nbsp;而未离仓事觉者，以不得财论，免刺。诸盗官员符节，比常盗加一等，计赃坐罪。<br /><br />&nbsp;&nbsp;&nbsp;&nbsp;诸盗官府文卷作故纸变卖者，杖七十七，同窃盗，刺字；买卷人笞四十七。<br /><br />&nbsp;&nbsp;&nbsp;&nbsp;诸图财谋故杀人多者，凌迟处死，仍验各贼所杀人数，于家属均征烧埋银。<br /><br />&nbsp;&nbsp;&nbsp;&nbsp;诸图财陷溺人于死，幸获生免者，罪与已死同。诸图财杀死他人奴婢，即以图财<br /><br />&nbsp;&nbsp;&nbsp;&nbsp;杀人论。诸奴盗主财而逃，送其逃者，辄杀其奴而取其财，即以强盗杀人论。<br /><br />&nbsp;&nbsp;&nbsp;&nbsp;诸发冢，已开冢者同窃盗，开棺椁者同强盗，毁尸骸者同伤人，仍于犯人<br /><br />&nbsp;&nbsp;&nbsp;&nbsp;家属征烧埋银。诸挟仇发冢，盗弃其尸者，处死。诸发冢得财不伤尸，杖一百七，<br /><br />&nbsp;&nbsp;&nbsp;&nbsp;刺配。诸盗发诸王驸马坟寝者，不分首从，皆处死。看守禁地人，杖一百七，三<br /><br />&nbsp;&nbsp;&nbsp;&nbsp;分家产，一分没官，同看守人杖六十七。<br /><br />&nbsp;&nbsp;&nbsp;&nbsp;诸事主杀死盗者，不坐。诸寅夜潜入人家，被殴伤而死者，勿论。<br /><br />&nbsp;&nbsp;&nbsp;&nbsp;诸于迥野盗伐人材木者，免刺，计赃科断。诸被胁众上盗，至盗所，复逃去，<br /><br />&nbsp;&nbsp;&nbsp;&nbsp;不以为从论。诸窃盗赃不满贯，断罪，免刺。诸子为盗，父杀之，不坐。诸为盗，<br /><br />&nbsp;&nbsp;&nbsp;&nbsp;初经刺断，再犯奸私，止以奸为坐，不以为盗再犯论。诸奴婢数为盗，应识过于<br /><br />&nbsp;&nbsp;&nbsp;&nbsp;门者，其主不知情，不得辄书于其主之门。诸被诱胁上盗，不曾分赃，而容隐不<br /><br />&nbsp;&nbsp;&nbsp;&nbsp;首者，杖六十七，免刺。诸先盗亲属财，免刺，再盗他人财，止作初犯论。诸先<br /><br />&nbsp;&nbsp;&nbsp;&nbsp;犯诱奸妇人在逃，后犯窃盗，二事俱发，以诱奸为重，杖从奸，刺从盗。诸哑<br /><br />&nbsp;&nbsp;&nbsp;&nbsp;为盗，不论哑。诸诈称搜税，拦头剽夺行李财物者，以盗论，刺断，充警迹人。<br /><br />&nbsp;&nbsp;&nbsp;&nbsp;诸盗米粮，非因饥馑者，仍刺断。诸盗塔庙神像服饰，无人看守者，断罪，免刺。<br /><br />&nbsp;&nbsp;&nbsp;&nbsp;诸事主及盗私相休和者，同罪；所盗钱物头匹、倍赃等，没官。诸窃盗应徒，若<br /><br />&nbsp;&nbsp;&nbsp;&nbsp;有祖父母、父母年老，无兼丁侍养者，刺断免徒；再犯而亲尚存者，候亲终日，<br /><br />&nbsp;&nbsp;&nbsp;&nbsp;发遣居役。诸女直人为盗，刺断同汉人。诸年饥民穷，见物而盗，计赃断罪，免<br /><br />&nbsp;&nbsp;&nbsp;&nbsp;刺配及征倍赃。诸窃盗，一岁之中频犯者，从一重，论刺断。诸为盗为所得赃与<br /><br />&nbsp;&nbsp;&nbsp;&nbsp;人博不胜，失所得赃，事觉追正赃，仍坐博者罪。诸父以子同盗，子年未出幼，<br /><br />&nbsp;&nbsp;&nbsp;&nbsp;不曾分赃，免罪。诸年饥，迫其子若婿同持仗行劫，子若婿减死一等，坐免刺，<br /><br />&nbsp;&nbsp;&nbsp;&nbsp;充警迹人。诸父为人诱为盗，疾不能往，命其子从之，而分其赃者，父减为从一<br /><br />&nbsp;&nbsp;&nbsp;&nbsp;等，免刺，子以为从论。诸兄逼未成丁弟同上盗，减为从一等论，仍罚赎。诸兄<br /><br />&nbsp;&nbsp;&nbsp;&nbsp;弟同盗，罪皆至死，父母老而乏养者，内以一人情罪可逭者，免死养亲。诸兄弟<br /><br />&nbsp;&nbsp;&nbsp;&nbsp;同盗，皆刺。诸父子兄弟频同上盗，从凡盗首从论。诸父子兄弟同为强盗者，皆<br /><br />&nbsp;&nbsp;&nbsp;&nbsp;处死。诸夫谋为强盗，妻不谏，反从之盗者，减为从一等论罪。<br /><br />&nbsp;&nbsp;&nbsp;&nbsp;诸亲属相盗，谓本服Bī橐陨锨祝及大功以上共为婚姻之家，犯盗止坐其罪?<br /><br />&nbsp;&nbsp;&nbsp;&nbsp;并不在刺字、倍赃、再犯之限。其别居尊长于卑幼家窃盗，若强盗及卑幼于尊长<br /><br />&nbsp;&nbsp;&nbsp;&nbsp;家行窃盗者，Bī樾」减凡人一等，大功减二等，期亲减三等，强盗者准凡盗论?<br /><br />&nbsp;&nbsp;&nbsp;&nbsp;杀伤者各依故杀伤法。若同居卑幼将人盗己家财物者，五十贯以下，笞二十七，<br /><br />&nbsp;&nbsp;&nbsp;&nbsp;每五十贯加一等，罪止五十七，他人依常盗减一等。诸姑表侄盗姑夫财，同亲属<br /><br />&nbsp;&nbsp;&nbsp;&nbsp;相盗论。诸女在室，丧其父，不能自存，有祖父母而不之恤，因盗祖父母钱者，<br /><br />&nbsp;&nbsp;&nbsp;&nbsp;不坐。诸弟为首强劫从兄财，即以强盗论。诸尝过房他人子孙以为子孙，辄盗所<br /><br />&nbsp;&nbsp;&nbsp;&nbsp;过房之家财物者，即以亲属相盗论。<br /><br />&nbsp;&nbsp;&nbsp;&nbsp;诸奴盗主财，应流远，而主求免者听。诸奴盗主财，断罪，免刺。诸盗雇主<br /><br />&nbsp;&nbsp;&nbsp;&nbsp;财者，免刺，不追倍赃。盗先雇主财者，同常盗论。诸佃客盗地主财，同常盗论。<br /><br />&nbsp;&nbsp;&nbsp;&nbsp;诸同主奴相盗，断罪，免刺配，不追倍赃。诸盗同受雇人财，不以同居论。诸赁<br /><br />&nbsp;&nbsp;&nbsp;&nbsp;屋与房主同居，而盗房主财者，与常盗论。诸盗同本财者，笞五十七，不以真盗<br /><br />&nbsp;&nbsp;&nbsp;&nbsp;计赃论。<br /><br />&nbsp;&nbsp;&nbsp;&nbsp;诸巡捕军兵因自为盗者，比常盗加一等论罪；若自相觉察，告捕到官，或曾<br /><br />&nbsp;&nbsp;&nbsp;&nbsp;共为盗，首获同伴者，免罪给赏。诸军人为盗，刺断，免充警迹人，仍追赏钱给<br /><br />&nbsp;&nbsp;&nbsp;&nbsp;告者。诸守库藏军人，辄为首诱引外人偷盗官物，但经二次三次入库为盗，又提<br /><br />&nbsp;&nbsp;&nbsp;&nbsp;铃把门军人，受赃纵贼者，皆处死。为从者杖一百七，刺字流远。诸见役军人在<br /><br />&nbsp;&nbsp;&nbsp;&nbsp;逃，因为窃盗得财，杖一百七，仍刺字，杖从逃军，刺从盗。诸军人在路夺人财<br /><br />&nbsp;&nbsp;&nbsp;&nbsp;物，又迫逐人致死非命者，为首杖一百七，为从七十七，征烧埋银给苦主。<br /><br />&nbsp;&nbsp;&nbsp;&nbsp;诸妇人为盗，断罪，免刺配及充警迹人，免征倍赃，再犯并坐其夫。诸妇人<br /><br />&nbsp;&nbsp;&nbsp;&nbsp;寡居与人奸，盗舅姑财与奸夫，令娶己为妻者，奸非奸所捕获，止以同居卑幼盗<br /><br />&nbsp;&nbsp;&nbsp;&nbsp;尊长财为坐，笞五十七，归宗，奸夫杖六十七。<br /><br />&nbsp;&nbsp;&nbsp;&nbsp;诸伪僧窃取佛像腹中装者，以盗论。诸僧道为盗，同常盗，刺断，征倍赃，<br /><br />&nbsp;&nbsp;&nbsp;&nbsp;还俗充警迹人。诸僧道盗其亲师祖、师父及同师兄弟财者，免刺，不追倍赃，断<br /><br />&nbsp;&nbsp;&nbsp;&nbsp;罪还俗。<br /><br />&nbsp;&nbsp;&nbsp;&nbsp;诸幼小为盗，事发长大，以幼小论。未老疾为盗，事发老疾，以老疾论。其<br /><br />&nbsp;&nbsp;&nbsp;&nbsp;所当罪，听赎，仍免刺配，诸犯罪亦如之。诸年未出幼，再犯窃盗者，仍免刺赎<br /><br />&nbsp;&nbsp;&nbsp;&nbsp;罪，发充警迹人。诸窃盗年幼者为首，年长者为从，为首仍听赎免刺配，为从依<br /><br />&nbsp;&nbsp;&nbsp;&nbsp;常律。诸掏摸人身上钱物者，初犯、再犯、三犯，刺断徒流，并同窃盗法，仍以<br /><br />&nbsp;&nbsp;&nbsp;&nbsp;赦后为坐。诸以七十二局欺诱良家子弟、富商大贾，博塞钱物者，以窃盗论，计<br /><br />&nbsp;&nbsp;&nbsp;&nbsp;赃断配。诸夜发同舟橐中装，取其财者，与窃盗真犯同论。<br /><br />&nbsp;&nbsp;&nbsp;&nbsp;诸略卖良人为奴婢者，略卖一人，杖一百七，流远；二人以上，处死；为妻<br /><br />&nbsp;&nbsp;&nbsp;&nbsp;妾子孙者，一百七，徒三年；因而杀伤人者，同强盗法。若略而未卖者，减一等，<br /><br />&nbsp;&nbsp;&nbsp;&nbsp;和诱者又各减一等，及和同相卖为奴婢者，各一百七。略诱奴婢，货卖为奴婢者，<br /><br />&nbsp;&nbsp;&nbsp;&nbsp;各减诱略良人罪一等；为妻妾子孙者，七十七，徒一年半；知情娶买及藏匿受钱<br /><br />&nbsp;&nbsp;&nbsp;&nbsp;者，各递减犯人罪一等。假以过房乞养为名，因而货卖奴婢者，九十七，引领牙<br /><br />&nbsp;&nbsp;&nbsp;&nbsp;保知情，减二等，价没官，人给亲。如无元买契券，有司辄给公据者，及承告不<br /><br />&nbsp;&nbsp;&nbsp;&nbsp;即追捕者，并笞四十七。关津主司知而受财纵放者，减犯人罪三等，除名不叙，<br /><br />&nbsp;&nbsp;&nbsp;&nbsp;失检察者笞二十七。如能告获者，略人每人给赏三十贯，和诱每人二十贯，以至<br /><br />&nbsp;&nbsp;&nbsp;&nbsp;元钞为则，于犯人名下追征，无财者征及知情安主，牙保应捕人减半。其事未发<br /><br />&nbsp;&nbsp;&nbsp;&nbsp;而自首者，若同党能悔过自首，擒获其徒党者，并原其罪，仍给赏之半。再犯及<br /><br />&nbsp;&nbsp;&nbsp;&nbsp;因略伤人者，不在首原之例。诸妇人诱卖良人，罪应徒者，免徒。诸职官诱略良<br /><br />&nbsp;&nbsp;&nbsp;&nbsp;人为奴，革后不首，仍除名不叙，所诱略人给亲。<br /><br />&nbsp;&nbsp;&nbsp;&nbsp;诸兄盗牛，胁其弟同宰杀者，弟不坐。诸白昼剽夺驿马，为首者处死，为从<br /><br />&nbsp;&nbsp;&nbsp;&nbsp;减一等流远。诸盗亲属马牛，事未觉自首，顾偿价，不从，既送官，仍以自首论<br /><br />&nbsp;&nbsp;&nbsp;&nbsp;免刺。诸强盗行劫，为主所逐，分散奔走，为首者杀伤邻人，为从者不知，不以<br /><br />&nbsp;&nbsp;&nbsp;&nbsp;杀伤事主不分首从论，为首者处死，为从者杖一百七，刺配。诸窃盗弃财拒捕，<br /><br />&nbsp;&nbsp;&nbsp;&nbsp;殴伤事主者，杖一百七，免刺。诸为盗先窃后强，会赦，其下手杀伤事主者，不<br /><br />&nbsp;&nbsp;&nbsp;&nbsp;赦，余仍刺而释之。诸盗贼分赃不均，从贼欲首，为首贼所杀者，仍以谋故杀人<br /><br />&nbsp;&nbsp;&nbsp;&nbsp;论。诸盗贼闻赦，故杀捕盗之人者，不赦。<br /><br />&nbsp;&nbsp;&nbsp;&nbsp;诸藏匿强窃盗贼，有主谋纠合，指引上盗，分受赃物者，身虽不行，合以为<br /><br />&nbsp;&nbsp;&nbsp;&nbsp;首论。若未行盗，及行盗之后，知情藏匿之家，各减强窃从贼一等科断，免刺，<br /><br />&nbsp;&nbsp;&nbsp;&nbsp;其已经断，怙终不改者，与从贼同。诸谋欲图人所质之田，辄遣人强劫赎田之价<br /><br />&nbsp;&nbsp;&nbsp;&nbsp;者，主谋、下手一体刺断，其卑幼为尊长驱役者免刺。<br /><br />&nbsp;&nbsp;&nbsp;&nbsp;诸盗贼应征正赃及烧埋银，贫无以备，令其折庸。凡折庸，视各处庸价而会<br /><br />&nbsp;&nbsp;&nbsp;&nbsp;之。庸满发元籍，充警迹人。妇人日准男子工价三分之二，官钱役于旁近之处，<br /><br />&nbsp;&nbsp;&nbsp;&nbsp;私钱役于事主之家。诸盗贼得财，用于酒肆倡优之家，不知情，止于本盗追征。<br /><br />&nbsp;&nbsp;&nbsp;&nbsp;其所盗即官钱，虽不知情，于所用之家追征。若用买货物，还其货物，征元赃。<br /><br />&nbsp;&nbsp;&nbsp;&nbsp;诸奴婢盗人牛马，既断罪，其赃无可征者，以其人给物主，其主愿赎者听。诸盗<br /><br />&nbsp;&nbsp;&nbsp;&nbsp;官钱，追征未尽，到官禁系既久，实无可折偿者，除之。诸系官人口盗人牛马，<br /><br />&nbsp;&nbsp;&nbsp;&nbsp;免征倍赃。诸盗贼正赃已征给主，倍赃无可追理者，免征。诸盗贼正赃，或曲质<br /><br />&nbsp;&nbsp;&nbsp;&nbsp;于人，典主不知情，而归其赃，仍征还元价。诸遐荒盗贼，盗驼马牛驴羊，倍赃<br /><br />&nbsp;&nbsp;&nbsp;&nbsp;无可征者，就发配役出军。<br /><br />&nbsp;&nbsp;&nbsp;&nbsp;诸盗先犯后发，与后犯先发罪同者，勿论。诸先犯强盗刺断，再犯窃盗，止<br /><br />&nbsp;&nbsp;&nbsp;&nbsp;依再犯窃盗刺配。诸出军贼徒在逃，初犯杖六十七，再犯加二等，罪止一百七，<br /><br />&nbsp;&nbsp;&nbsp;&nbsp;仍发元流所出军。<br /><br />&nbsp;&nbsp;&nbsp;&nbsp;诸强窃盗充警迹人者，五年不犯，除其籍。其能告发，及捕获强盗一名，减<br /><br />&nbsp;&nbsp;&nbsp;&nbsp;二年，二名比五年，窃盗一名减一半，应除籍之外，所获多者，依常人获盗理赏，<br /><br />&nbsp;&nbsp;&nbsp;&nbsp;不及数者，给凭通理。籍既除，再犯，终身拘籍之。凡警迹人缉捕之外，有司毋<br /><br />&nbsp;&nbsp;&nbsp;&nbsp;差遣出入，妨其理生。诸警迹人，有不告知邻佑辄离家经宿，及游惰不事生产作<br /><br />&nbsp;&nbsp;&nbsp;&nbsp;业者，有司究之，邻佑有失觉察者，亦罪之。诸警迹人受命捕盗，既获其盗，却<br /><br />&nbsp;&nbsp;&nbsp;&nbsp;挟恨杀其盗而取其财，不以平人杀有罪贼人论。诸色目人犯盗，免刺科断，发本<br /><br />&nbsp;&nbsp;&nbsp;&nbsp;管官司设法拘检，限内改过者，除其籍。无本管官司发付者，从有司收充警迹人。<br /><br />&nbsp;&nbsp;&nbsp;&nbsp;诸为盗经刺，自除其字，再犯非理者，补刺。五年不再犯，已除籍者，不补<br /><br />&nbsp;&nbsp;&nbsp;&nbsp;刺，年未满者仍补刺。诸盗贼赦前擅去所刺字，不再犯，赦后不补刺。诸应刺左<br /><br />&nbsp;&nbsp;&nbsp;&nbsp;右臂，而臂有雕青者，随上下空歇之处刺之。诸犯窃盗已经刺臂，却涛钠渖恚<br /><br />&nbsp;&nbsp;&nbsp;&nbsp;覆盖元刺，再犯窃盗，于手背刺之。诸累犯窃盗，左右项臂刺遍，而再犯者，于<br /><br />&nbsp;&nbsp;&nbsp;&nbsp;项上空处刺之。<br /><br />&nbsp;&nbsp;&nbsp;&nbsp;诸子盗父首、弟盗兄首、婿盗翁首，并同自首者免罪。诸奴盗主首者，断罪<br /><br />&nbsp;&nbsp;&nbsp;&nbsp;免刺，不征倍赃，仍付其主为奴。诸胁从上盗，而不受赃者，止以不首之罪罪之，<br /><br />&nbsp;&nbsp;&nbsp;&nbsp;杖六十七，不刺。诸为盗悔过，以所盗赃还主者免罪。诸为盗得财者，闻有涉疑<br /><br />&nbsp;&nbsp;&nbsp;&nbsp;根捕，却以赃还主者，减二等论罪，免徒刺及倍赃。诸窃盗因事主盘诘，而自首<br /><br />&nbsp;&nbsp;&nbsp;&nbsp;服，其赃未还主者，计赃减二等论罪，刺字。诸盗赃，为首者自首，免罪，为从<br /><br />&nbsp;&nbsp;&nbsp;&nbsp;不首仍全科。诸无服之亲，相首为盗，止科其罪，免刺配倍赃。诸窃盗悔过，以<br /><br />&nbsp;&nbsp;&nbsp;&nbsp;赃还主不尽，其余赃犹及刺罪者，仍刺之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,955568);">加入书签</a><a
                        href="955536.html">上一页</a>&larr;<a href="index.html">返回列表</a>&rarr;<a
                            href="955602.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "955536.html"; var next_page = "955602.html"; var index_page = "index.html"; var sortid = "9"; var article_id = "14699"; var chapter_id = "955568"; var articlename = "元史"; var chaptername = " 卷一百四 志第五十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>