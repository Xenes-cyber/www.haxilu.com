<!DOCTYPE html>
<html>
<head>
<meta charset="gbk" />
<title>元史- 卷十二 本纪第十二-在线阅读-哈西文学网</title>
<meta name="keywords" content="宋濂，元史， 卷十二 本纪第十二全文， 卷十二 本纪第十二在线阅读 哈西文学网" />
<meta name="description" content="哈西文学网提供宋濂的元史  卷十二 本纪第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/949537.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/949537.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 本纪第十二</h1>
            <div class="link xb">
                <a href="949502.html">上一页</a>&larr;<a href="index.html">返回列表</a>&rarr;<a
                    href="949579.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖九<br /><br />&nbsp;&nbsp;&nbsp;&nbsp;十九年春正月壬戌朔，高丽国王王Q遣其大将军金子廷来贺。丙寅，罢征<br /><br />&nbsp;&nbsp;&nbsp;&nbsp;东行中书省。丁卯，诸王札剌忽至自军中。时皇子北平王以军镇阿里麻里之地，<br /><br />&nbsp;&nbsp;&nbsp;&nbsp;以御海都。诸王昔里吉与脱脱木儿、つ竞龆、撒里蛮等谋劫皇子北平王以叛，<br /><br />&nbsp;&nbsp;&nbsp;&nbsp;欲与札剌忽结援于海都，海都不从。撒里蛮悔过，执昔里吉等，北平王遣札剌忽<br /><br />&nbsp;&nbsp;&nbsp;&nbsp;以闻。妖民张圆光伏诛。立太仆院。拨信州民四百八户隶诸王柏木儿。丙子，车<br /><br />&nbsp;&nbsp;&nbsp;&nbsp;驾畋于近郊。丁丑，高丽国王贡绸布四百匹。丙戌，赐西平王怯薛那怀等钞一万<br /><br />&nbsp;&nbsp;&nbsp;&nbsp;一千五百二十一锭。<br /><br />&nbsp;&nbsp;&nbsp;&nbsp;二月辛卯朔，车驾幸柳林。饶州总管姚文龙言，江南财赋岁可办钞五十万锭，<br /><br />&nbsp;&nbsp;&nbsp;&nbsp;诏以文龙为江西道宣慰使，兼措置茶法。命司徒阿你哥、行工部尚书纳怀制饰铜<br /><br />&nbsp;&nbsp;&nbsp;&nbsp;轮仪表刻漏。敕改给驸马昌吉印。修宫城、太庙、司天台。癸巳，调军一万五千、<br /><br />&nbsp;&nbsp;&nbsp;&nbsp;马五千匹，征也可不薛。遣使代祀岳渎后土。甲午，甘州逃军二千二百人自陈愿<br /><br />&nbsp;&nbsp;&nbsp;&nbsp;挈家四千九百四十口还戍，敕以钞一万六百二十锭、布四千九百四十匹、驴四千<br /><br />&nbsp;&nbsp;&nbsp;&nbsp;九百四十头给之。议征缅国，以大卜为右丞，也罕的斤为参政，领兵以行。戊戌，<br /><br />&nbsp;&nbsp;&nbsp;&nbsp;给别十八里元帅綦公直军需。遣使往乾山，造江南战船千艘。庚子，赐诸王塔剌<br /><br />&nbsp;&nbsp;&nbsp;&nbsp;海籍没五十户，愿受十二户。孛罗欢理算未征粮二十七万石，诏征之。壬寅，升<br /><br />&nbsp;&nbsp;&nbsp;&nbsp;军器监秩三品。命军官阵亡者，其子袭职，以疾卒者，授官降一等，具为令。授<br /><br />&nbsp;&nbsp;&nbsp;&nbsp;溪洞招讨使郭昂等九人虎符，仍赏张温、颜义显银各千两。收晃兀儿塔海民匠九<br /><br />&nbsp;&nbsp;&nbsp;&nbsp;百五十三户入官。乙巳，立广东按察司。戊申，车驾还宫。己酉，减省部官冗员。<br /><br />&nbsp;&nbsp;&nbsp;&nbsp;改上都宣课提领为宣课提举司。立铁冶总管府，罢提举司。减大都税课官十四员<br /><br />&nbsp;&nbsp;&nbsp;&nbsp;为十员。改罗罗斯宣慰司隶云南省，徙浙东宣慰司于温州。分军戍守江南，自归<br /><br />&nbsp;&nbsp;&nbsp;&nbsp;州以及江阴至三海口，凡二十八所。庚戌，以参知政事唐兀带等六人，镇守黄州、<br /><br />&nbsp;&nbsp;&nbsp;&nbsp;建康、江陵、池州、兴国。壬子，诏佥亦奚不薛及播、思、叙三州军征缅国。癸<br /><br />&nbsp;&nbsp;&nbsp;&nbsp;丑，大良平元帅蒲元圭遣其男世能入觐。甲寅，车驾幸上都。申严汉人军器之禁。<br /><br />&nbsp;&nbsp;&nbsp;&nbsp;丁巳，安州张拗驴以诈敕及伪为丞相孛罗署印，伏诛。戊午，赐云南使臣及陕西<br /><br />&nbsp;&nbsp;&nbsp;&nbsp;签省八八以下银钞、衣服有差。籍福建户数。<br /><br />&nbsp;&nbsp;&nbsp;&nbsp;三月辛酉朔，乌蒙民叛，敕那怀、火鲁思迷率蒙古、汉人新附军讨之。赏忽<br /><br />&nbsp;&nbsp;&nbsp;&nbsp;都答儿等战功牛羊马。益都千户王著，以阿合马蠹国害民，与高和尚合谋杀之。<br /><br />&nbsp;&nbsp;&nbsp;&nbsp;壬午，诛王著、张易、高和尚于市，皆醢之，余党悉伏诛。甲申，的斤帖林以己<br /><br />&nbsp;&nbsp;&nbsp;&nbsp;赀充屯田之费，诸王阿只吉以闻，敕酬其直。丙戌，禁益都、东平、沿淮诸郡军<br /><br />&nbsp;&nbsp;&nbsp;&nbsp;民官捕猎。戊子，立塔儿八合你驿，以乌蒙阿谋岁输r马给之。以领北庭都护<br /><br />&nbsp;&nbsp;&nbsp;&nbsp;阿必失哈为御史大夫，行御史台事。<br /><br />&nbsp;&nbsp;&nbsp;&nbsp;夏四月辛卯，敕和礼霍孙集中书省部、御史台、枢密院、翰林院等官，议阿<br /><br />&nbsp;&nbsp;&nbsp;&nbsp;合马所管财赋，先行封籍府库。丁酉，以和礼霍孙为中书右丞相，降右丞相瓮吉<br /><br />&nbsp;&nbsp;&nbsp;&nbsp;剌带为留守，仍同佥枢密院事。戊戌，征蛮元帅完者都等平陈吊眼巢穴班师，赏<br /><br />&nbsp;&nbsp;&nbsp;&nbsp;其军钞，仍令还家休息。遣扬州射士戍泉州。陈吊眼父文桂及兄弟桂龙、满安纳<br /><br />&nbsp;&nbsp;&nbsp;&nbsp;款，命护送赴京师。其党吴满、张飞迎敌，就诛之。敕以大都巡军隶留守司。壬<br /><br />&nbsp;&nbsp;&nbsp;&nbsp;寅，立回易库。中书左丞耿仁等言：“诸王公主分地所设达鲁花赤，例不迁调，<br /><br />&nbsp;&nbsp;&nbsp;&nbsp;百姓苦之。依常调，任满，从本位下选代为宜。”从之。以留守司兼行工部。敕<br /><br />&nbsp;&nbsp;&nbsp;&nbsp;自今岁用官车，勿赋于民，可即滦河造之，给其粮费。甲辰，以甘州、中兴屯田<br /><br />&nbsp;&nbsp;&nbsp;&nbsp;兵逃还太原，诛其拒命者四人，而赏不逃者。乙巳，以阿合马家奴忽都答儿等久<br /><br />&nbsp;&nbsp;&nbsp;&nbsp;总兵权，令博敦等代之，仍隶大都留守司。弛西山薪炭禁。以阿合马之子江淮行<br /><br />&nbsp;&nbsp;&nbsp;&nbsp;中书省平章政事忽辛罪重于父，议究勘之。考核诸处平准库，汰仓库官。御史台<br /><br />&nbsp;&nbsp;&nbsp;&nbsp;臣言：“见在赃罚钞三万锭，金银、珠玉、币帛称是。”诏留以给贫乏者。丙午，<br /><br />&nbsp;&nbsp;&nbsp;&nbsp;收诸王别帖木儿总军银印。敕也里可温依僧例给粮。戊申，宁国路太平县饥，民<br /><br />&nbsp;&nbsp;&nbsp;&nbsp;采竹实为粮，活者三百余户。敕出使人还，不即以所给符上，与上而有司不即收<br /><br />&nbsp;&nbsp;&nbsp;&nbsp;者，皆罪之。凡文书并奏可始用御宝。己酉，刊行蒙古畏吾儿字所书《通鉴》。<br /><br />&nbsp;&nbsp;&nbsp;&nbsp;以和礼霍孙为右丞相诏天下。庚戌，行御史台言：“阿里海牙占降民为奴，而以<br /><br />&nbsp;&nbsp;&nbsp;&nbsp;为征讨所得。”有旨降民还之有司，征讨所得，籍其数量，赐臣下有功者。以兴<br /><br />&nbsp;&nbsp;&nbsp;&nbsp;兵问罪海外，天下供给繁重，诏慰谕军民，应有逋欠钱粮及官吏侵盗并权停罢。<br /><br />&nbsp;&nbsp;&nbsp;&nbsp;设怀孟路管河渠使、副各一员。拘括江南官豪隐匿逃军。壬子，罢江南诸司自给<br /><br />&nbsp;&nbsp;&nbsp;&nbsp;驿券。丙辰，敕以妻女姊妹献阿合马得仕者，黜之。核阿合马占据民田，给还其<br /><br />&nbsp;&nbsp;&nbsp;&nbsp;主；庇富强户输赋其家者，仍输之官。北京宣慰使阿老瓦丁滥举非才为管民官，<br /><br />&nbsp;&nbsp;&nbsp;&nbsp;命选官代之。议设盐使司卖盐引法，择利民者行之，仍令按察司磨刷运司文卷。<br /><br />&nbsp;&nbsp;&nbsp;&nbsp;定民间贷钱取息之法，以三分为率。定内外官以三年为考，满任者迁叙，未满者<br /><br />&nbsp;&nbsp;&nbsp;&nbsp;不许超迁。禁吐蕃僧给驿太繁，扰害于民，自今非奉旨勿给。给控鹤人钞一万五<br /><br />&nbsp;&nbsp;&nbsp;&nbsp;锭，及其官吏有差。<br /><br />&nbsp;&nbsp;&nbsp;&nbsp;五月己未朔，钩考万亿库及南京宣慰司。沙汰省部官，阿合马党人七百十四<br /><br />&nbsp;&nbsp;&nbsp;&nbsp;人，已革者三十三人，余五百八十一人并黜之。泸州管军总管李从，坐受军士贿<br /><br />&nbsp;&nbsp;&nbsp;&nbsp;纵其私还，致万户爪难等为贼所杀，伏诛。籍阿合马马驼牛羊驴等三千七百五十<br /><br />&nbsp;&nbsp;&nbsp;&nbsp;八，追治阿合马罪，剖棺戮其尸于通玄门外。罢南京宣慰司及江南财赋总管府。<br /><br />&nbsp;&nbsp;&nbsp;&nbsp;丁卯，降各省给驿玺书。戊辰，并江西、福建行省，去江南冗滥官，免福建山县<br /><br />&nbsp;&nbsp;&nbsp;&nbsp;镇店宣课，禁当路私人权府、州、司、县官。招谕畲洞人，免其罪。禁差戍军防<br /><br />&nbsp;&nbsp;&nbsp;&nbsp;送。禁人匠提举擅招匠户。己巳，遣浙西道宣慰司同知刘宣等理算各盐运司及财<br /><br />&nbsp;&nbsp;&nbsp;&nbsp;赋府茶场都转运司出纳之数。籍阿合马妻子亲属所营资产，其奴婢纵之为民。罢<br /><br />&nbsp;&nbsp;&nbsp;&nbsp;宣慰使所带相衔。壬申，锁系耿仁至大都，命中书省鞫之。庚辰，议于平滦州造<br /><br />&nbsp;&nbsp;&nbsp;&nbsp;船，发军民合九千人，令探马赤伯要带领之，伐木于山，及取于寺观坟墓，官酬<br /><br />&nbsp;&nbsp;&nbsp;&nbsp;其直，仍命桑哥遣人督之。癸未，给大都拔都儿正军夏衣。和礼霍孙言：“省部<br /><br />&nbsp;&nbsp;&nbsp;&nbsp;滥官七百十四员，其无过者五百八十一员姑存之。”沿海左副都元帅石国英请以<br /><br />&nbsp;&nbsp;&nbsp;&nbsp;税户赡军，军逃死者，令其补足；站户苗税，贫富不均者，宜均其役。又请行盐<br /><br />&nbsp;&nbsp;&nbsp;&nbsp;法，汰官吏，罢捕户。诏中书集议行之。张惠、阿里罢。以甘肃行省左丞麦术丁<br /><br />&nbsp;&nbsp;&nbsp;&nbsp;为中书右丞，行御史台御史中丞张雄飞参知政事。乙酉，元帅綦公直言：“乞黥<br /><br />&nbsp;&nbsp;&nbsp;&nbsp;逃军，仍使从军，及设立冶场于别十八里，鼓铸农器。”从之。丙戌，别十八里<br /><br />&nbsp;&nbsp;&nbsp;&nbsp;城东三百余里蝗害麦。<br /><br />&nbsp;&nbsp;&nbsp;&nbsp;六月己丑朔，日有食之。芝生眉州。甲午，阿合马滥设官府二百四所，诏存<br /><br />&nbsp;&nbsp;&nbsp;&nbsp;者三十三，余皆罢。又江南宣慰司十五道，内四道已立行中书省，罢之。乙未，<br /><br />&nbsp;&nbsp;&nbsp;&nbsp;发六盘山屯田军七百七十人，以补刘恩之军。敕宣慰司等官毋役官军。丙申，发<br /><br />&nbsp;&nbsp;&nbsp;&nbsp;射士百人卫丞相，他人不得援例。戊戌，以占城既服复叛，发淮、浙、福建、湖<br /><br />&nbsp;&nbsp;&nbsp;&nbsp;广军五千、海船百艘、战船二百五十，命唆都为将讨之。亡宋军有手号及无手号<br /><br />&nbsp;&nbsp;&nbsp;&nbsp;者，并听为民。己亥，命何子志为管军万户，使暹国。辛丑，籍阿合马妻子婿奴<br /><br />&nbsp;&nbsp;&nbsp;&nbsp;婢财产。癸卯，禁滥保军功。乙巳，招无籍军给衣粮。己酉，赏太子府宿卫军御<br /><br />&nbsp;&nbsp;&nbsp;&nbsp;盗之功，给钞、马有差，无妻者以没官寡妇配之。以阿合马居第赐和礼霍孙。壬<br /><br />&nbsp;&nbsp;&nbsp;&nbsp;子，申敕中外百官立限决事。癸丑，从和礼霍孙言，罢司徒府及农政院。锁系忽<br /><br />&nbsp;&nbsp;&nbsp;&nbsp;辛赴扬州鞫治。丁巳，征亦奚不薛，尽平其地，立三路达鲁花赤，留军镇守，命<br /><br />&nbsp;&nbsp;&nbsp;&nbsp;药剌海总之，以也速带儿为都元帅宣慰使。<br /><br />&nbsp;&nbsp;&nbsp;&nbsp;秋七月戊午朔，日有食之。立行枢密院于扬州、鄂州。庚申，命行御史台拣<br /><br />&nbsp;&nbsp;&nbsp;&nbsp;汰各道按察司官。辛酉，剖郝祯棺，戮其尸。壬戌，命以官钱给戍军费，而以各<br /><br />&nbsp;&nbsp;&nbsp;&nbsp;奥鲁所征还官。禁诸位下营运钱货差军护送。高丽国王请自造船一百五十艘，助<br /><br />&nbsp;&nbsp;&nbsp;&nbsp;征日本。戊辰，征鸭池回军屯田安西，以钞给之。庚午，令蒙古军守江南者更番<br /><br />&nbsp;&nbsp;&nbsp;&nbsp;还家。壬申，发察罕脑儿军千人治晋山道。立马湖路总管府。癸酉，赐高丽王王<br /><br />&nbsp;&nbsp;&nbsp;&nbsp;Q金印。癸酉，宣慰孟庆元、万户孙胜夫使瓜哇回，为忙古带所囚，诏释之。<br /><br />&nbsp;&nbsp;&nbsp;&nbsp;丁丑，罢汪札剌儿带总帅，收其制命、虎符。以巩昌路达鲁花赤别速帖木儿为巩<br /><br />&nbsp;&nbsp;&nbsp;&nbsp;昌平凉等处二十四处军前便宜都总帅府达鲁花赤。以蒙古人孛罗领湖北辰、沅等<br /><br />&nbsp;&nbsp;&nbsp;&nbsp;州淘金事。戊寅，议筑阿失答不速皇城，枢密院言：“用木十二万，地远难致，<br /><br />&nbsp;&nbsp;&nbsp;&nbsp;依察罕脑儿筑土为墙便。”从之。乙酉，赐诸王塔海帖木儿、忽都帖木儿等金银、<br /><br />&nbsp;&nbsp;&nbsp;&nbsp;币帛有差。^婆国贡金佛塔。发米赈乞里吉思贫民。<br /><br />&nbsp;&nbsp;&nbsp;&nbsp;八月丁亥朔，给乾山造船军匠冬衣，及新附军钞。庚寅，忙古带征罗氏鬼国<br /><br />&nbsp;&nbsp;&nbsp;&nbsp;还，仍佩虎符，为管军万户。辛卯，以阿八赤督运粮。癸巳，发罗罗斯等军助征<br /><br />&nbsp;&nbsp;&nbsp;&nbsp;缅国。辛亥，并淄莱路田、索二镇，仍于驿台立新城县治。大驾驻跸龙虎台。江<br /><br />&nbsp;&nbsp;&nbsp;&nbsp;南水，民饥者众；真定以南旱，民多流移；和礼霍孙请所在官司发廪以赈，从之。<br /><br />&nbsp;&nbsp;&nbsp;&nbsp;申严以金饰车马服御之禁。又禁诸监官不得令人匠私造器物。甲寅，圣诞节，是<br /><br />&nbsp;&nbsp;&nbsp;&nbsp;日还宫。乙卯，御正殿，受皇太子、诸王、百官朝贺。丙辰，谪捏兀迭纳戍占城<br /><br />&nbsp;&nbsp;&nbsp;&nbsp;以赎罪。<br /><br />&nbsp;&nbsp;&nbsp;&nbsp;九月丁巳朔，赈真定饥民，其流移江南者，官给之粮，使还乡里。敕中书省<br /><br />&nbsp;&nbsp;&nbsp;&nbsp;穷治阿合马之党。别速带请于罗卜、^里辉立驿，从之。以阿合马没官田产充屯<br /><br />&nbsp;&nbsp;&nbsp;&nbsp;田，籍阿里家。戊午，诛阿合马第三子阿散，仍剥其皮以徇。庚申，汰冗官。游<br /><br />&nbsp;&nbsp;&nbsp;&nbsp;显乞罢涟、海州屯田，以其事隶管民官，从其请，仍以显平章政事，行省扬州。<br /><br />&nbsp;&nbsp;&nbsp;&nbsp;福建宣慰司获倭国谍者，有旨留之。辛酉，诛耿仁、撒都鲁丁及阿合马第四子忻<br /><br />&nbsp;&nbsp;&nbsp;&nbsp;都。招讨使杨庭坚招抚海外，南番皆遣使来贡。俱蓝国主遣使奉表，进宝货、黑<br /><br />&nbsp;&nbsp;&nbsp;&nbsp;猿一。那旺国主忙昂，以其国无识字者，遣使四人，不奉表。苏木都速国主土汉<br /><br />&nbsp;&nbsp;&nbsp;&nbsp;八的亦遣使二人。苏木达国相臣那里八合剌摊赤，因事在俱蓝国，闻诏，代其主<br /><br />&nbsp;&nbsp;&nbsp;&nbsp;打古儿遣使奉表，进指环、印花绮段及锦衾二十合。寓俱蓝国也里可温主兀咱儿<br /><br />&nbsp;&nbsp;&nbsp;&nbsp;撇里马亦遣使奉表，进七宝项牌一、药物二瓶。又管领木速蛮马合马亦遣使奉表，<br /><br />&nbsp;&nbsp;&nbsp;&nbsp;同日赴阙。壬戌，禁诸人不得沮挠课程。敕：“官吏受贿及仓库官侵盗，台察官<br /><br />&nbsp;&nbsp;&nbsp;&nbsp;知而不纠者，验其轻重罪之。中外官吏赃罪，轻者杖决，重者处死。言官缄默，<br /><br />&nbsp;&nbsp;&nbsp;&nbsp;与受赃者一体论罪。”仍诏谕天下。乙丑，签亦奚不薛等处军。丁卯，安南国进<br /><br />&nbsp;&nbsp;&nbsp;&nbsp;贡犀兕、金银器、香药等物。增给元帅綦公直军冬衣钞。己巳，命军站户出钱助<br /><br />&nbsp;&nbsp;&nbsp;&nbsp;民和顾和买。籍云南新附户。自兀良合带镇云南，凡八籍民户，四籍民田，民以<br /><br />&nbsp;&nbsp;&nbsp;&nbsp;为病。至是，令已籍者勿动，新附者籍之。定云南税赋用金为则，以贝子折纳，<br /><br />&nbsp;&nbsp;&nbsp;&nbsp;每金一钱直贝子二十索。罢云南宣慰司。壬申，敕平滦、高丽、耽罗及扬州、隆<br /><br />&nbsp;&nbsp;&nbsp;&nbsp;兴、泉州共造大小船三千艘。亦奚不薛之北，蛮洞向世雄兄弟及散毛诸洞叛，命<br /><br />&nbsp;&nbsp;&nbsp;&nbsp;四川行省就遣亦奚不薛军前往招抚之，使与其主偕来。癸酉，阿合马侄宰奴丁伏<br /><br />&nbsp;&nbsp;&nbsp;&nbsp;诛。罢忽辛党马U江淮行省参知政事。丁亥，遣使括云南所产金，以孛罗为打金<br /><br />&nbsp;&nbsp;&nbsp;&nbsp;洞达鲁花赤。戊寅，给新附军贾v衣粮。v言为日本国焦元帅婿，知江南造船，<br /><br />&nbsp;&nbsp;&nbsp;&nbsp;遣其来候动静，军马压境，愿先降附。辛巳，敕各行省止用印一，余者拘之，及<br /><br />&nbsp;&nbsp;&nbsp;&nbsp;拘诸位下印。发钞三万锭，于隆兴、德兴府、宣德州和籴粮九万石。壬申，赐诸<br /><br />&nbsp;&nbsp;&nbsp;&nbsp;王阿只吉金五千两、银五万两。厘正选法，置黑簿以籍阿合马党人之名；令诸路<br /><br />&nbsp;&nbsp;&nbsp;&nbsp;岁贡儒、吏各一人，各道提刑按察司举廉能者升等迁叙。<br /><br />&nbsp;&nbsp;&nbsp;&nbsp;冬十月丁亥朔，增两浙盐价。诏整治钞法。己丑，敕河西僧、道、也里可温<br /><br />&nbsp;&nbsp;&nbsp;&nbsp;有妻室者，同民纳税。庚寅，以岁事不登，听诸军捕猎于汴梁之南。辛卯，以平<br /><br />&nbsp;&nbsp;&nbsp;&nbsp;章军国重事、监修国史耶律铸为中书左丞相。壬辰，享于太庙。罢西京宣慰司。<br /><br />&nbsp;&nbsp;&nbsp;&nbsp;丙申，初立詹事院，以完泽为右詹事，赛阳为左詹事。由大都至中滦，中滦至瓜<br /><br />&nbsp;&nbsp;&nbsp;&nbsp;州，设南北两漕运司。立芦台越支三义沽盐使司，河间沧清、山东滨、乐安及胶<br /><br />&nbsp;&nbsp;&nbsp;&nbsp;莱、莒密盐使司五。敕籍没财物精好者及金银币帛入内帑，余付刑部，以待给赐。<br /><br />&nbsp;&nbsp;&nbsp;&nbsp;禁中出纳分三库：御用宝玉、远方珍异隶内藏，金银、只孙衣段隶右藏，常课衣<br /><br />&nbsp;&nbsp;&nbsp;&nbsp;段、绮罗、缣布隶左藏。设官吏掌钥者三十二人，仍以宦者二十二人董其事。减<br /><br />&nbsp;&nbsp;&nbsp;&nbsp;大府监官。癸卯，命崔或等钩考枢密院文卷。甲辰，占城国纳款使回，赐以衣服。<br /><br />&nbsp;&nbsp;&nbsp;&nbsp;乙巳，遣阿耽招降法里郎、阿鲁、乾伯等国。罢屯田总管府，以其事隶枢密院，<br /><br />&nbsp;&nbsp;&nbsp;&nbsp;令管军万户兼之。丙午，以汪惟孝为总帅。丁未，女直六十自请造船运粮赴鬼国<br /><br />&nbsp;&nbsp;&nbsp;&nbsp;赡军，从之。议征义巴洞。庚戌，以四川民仅十二万户，所设官府二百五十余，<br /><br />&nbsp;&nbsp;&nbsp;&nbsp;令四川行省议减之。移成都宣慰司于碉门，罢利州及顺庆府宣慰司。禁大都及山<br /><br />&nbsp;&nbsp;&nbsp;&nbsp;北州郡酒。诏两广、福建五品以下官，从行省就便铨注。耶律铸言：“有司官吏<br /><br />&nbsp;&nbsp;&nbsp;&nbsp;以采室女，乘时害民，如令大郡岁取三人，小郡二人，择其可者，厚赐其父母，<br /><br />&nbsp;&nbsp;&nbsp;&nbsp;否则遣还为宜。”从之。籍京畿隐漏田，履亩收税。命游显专领江浙行省漕运。<br /><br />&nbsp;&nbsp;&nbsp;&nbsp;乙卯，命坚童专掌奏记。诛阿合马长子忽辛、第二子抹速忽于扬州，皆醢之。<br /><br />&nbsp;&nbsp;&nbsp;&nbsp;十一月戊午，上都建利用库。赐太常礼乐、籍田等二百六十户钞千二百锭。<br /><br />&nbsp;&nbsp;&nbsp;&nbsp;甲子，给欠州屯田军衣服。丁卯，给和林戍还军校银钞、币帛。江南袭封衍圣公<br /><br />&nbsp;&nbsp;&nbsp;&nbsp;孔洙入觐，以为国子祭酒，兼提举浙东道学校事，就给俸禄与护持林庙玺书。诏<br /><br />&nbsp;&nbsp;&nbsp;&nbsp;以阿合马罪恶颁告中外，凡民间利病即与兴除之。壬申，以势家为商贾者阻遏官<br /><br />&nbsp;&nbsp;&nbsp;&nbsp;民船，立沿河巡禁军，犯者没其家。癸酉，分元帅綦公直军戍曲先。甲戌，中书<br /><br />&nbsp;&nbsp;&nbsp;&nbsp;省臣言：“天下重囚，除谋反大逆，杀祖父母、父母，妻杀夫，奴杀主，因奸杀<br /><br />&nbsp;&nbsp;&nbsp;&nbsp;夫，并正典刑外，余犯死罪者，令充日本、占城、缅国军。”从之。改铸省印。<br /><br />&nbsp;&nbsp;&nbsp;&nbsp;丙子，四川行省招谕大盘洞主向臭友等来朝。戊寅，耶律铸言：“前奉诏杀人者<br /><br />&nbsp;&nbsp;&nbsp;&nbsp;死，仍征烧埋银伍十两，后止征钞二锭，其事太轻。臣等议，依蒙古人例，犯者<br /><br />&nbsp;&nbsp;&nbsp;&nbsp;没一女入仇家，无女者征钞四锭。”从之。以袁州、饶州、兴国军复隶隆兴省。<br /><br />&nbsp;&nbsp;&nbsp;&nbsp;马八儿国遣使以金叶书及土物来贡。罢都功德使脱烈，其修设佛事妄费官物，皆<br /><br />&nbsp;&nbsp;&nbsp;&nbsp;征还之。赐贫乏者合纳塔儿、八只等羊马钞。<br /><br />&nbsp;&nbsp;&nbsp;&nbsp;十二月丁亥，命阿剌海领范文虎等所有海船三百艘。壬寅，中书左丞张文谦<br /><br />&nbsp;&nbsp;&nbsp;&nbsp;为枢密副使。乙未，中书省臣言：“平原郡公赵与芮、瀛国公赵T、翰林直学士<br /><br />&nbsp;&nbsp;&nbsp;&nbsp;赵与票，宜并居上都。”帝曰：“与芮老矣，当留大都，余如所言。”继有旨，<br /><br />&nbsp;&nbsp;&nbsp;&nbsp;给瀛国公衣粮发遣之，唯与票勿行。以中山薛保住上匿名书告变，杀宋丞相文天<br /><br />&nbsp;&nbsp;&nbsp;&nbsp;祥。癸卯，御史中丞崔言：“台臣于国家政事得失、生民休戚、百官邪正，虽<br /><br />&nbsp;&nbsp;&nbsp;&nbsp;王公将相亦宜纠察。近唯御史有言，臣以为台官皆当建言，庶于国家有补。选用<br /><br />&nbsp;&nbsp;&nbsp;&nbsp;台察官，若由中书，必有偏徇之弊。御史宜从本台选择，初用汉人十六员，今用<br /><br />&nbsp;&nbsp;&nbsp;&nbsp;蒙古人十六员，相参巡历为宜。”从之。浚济川河。降拱卫司复正四品，仍收其<br /><br />&nbsp;&nbsp;&nbsp;&nbsp;虎符。罢湖广行省金银铁冶提举司，以其事隶各路总管府。以建康淘金总管府隶<br /><br />&nbsp;&nbsp;&nbsp;&nbsp;建康路。中书右丞札散为平章政事。罢解盐司及诸盐司，令运司官亲行调度盐引。<br /><br />&nbsp;&nbsp;&nbsp;&nbsp;罢南京屯田总管府，以其事隶南阳府。阿里海牙复镇远军，发军千人戍守，以其<br /><br />&nbsp;&nbsp;&nbsp;&nbsp;地与西川行省接，就以隶焉。诏立帝师答耳麻八剌剌吉塔，掌玉印，统领诸国释<br /><br />&nbsp;&nbsp;&nbsp;&nbsp;教。造帝师八合思八舍利塔。免巩昌等处积年所欠田租税课。赐皇子北安王位下<br /><br />&nbsp;&nbsp;&nbsp;&nbsp;塔察儿等马牛羊各有差。<br /><br />&nbsp;&nbsp;&nbsp;&nbsp;二十年春正月丙辰朔，高丽国王王Q遣其大将军俞洪慎来贺。己未，纳皇<br /><br />&nbsp;&nbsp;&nbsp;&nbsp;后弘吉剌氏。辛酉，赐诸王出伯印，赏诸王必赤帖木儿、驸马昌吉军钞。敕诸王、<br /><br />&nbsp;&nbsp;&nbsp;&nbsp;公主、驸马得江南分地者，于一万户田租中输钞百锭，准中原五户丝数。癸亥，<br /><br />&nbsp;&nbsp;&nbsp;&nbsp;敕药剌海领军征缅国。乙丑，高丽国王王Q遣使兀剌带贡鄄枷叱竦任锼陌俣巍<br /><br />&nbsp;&nbsp;&nbsp;&nbsp;和礼霍孙言：“去冬中山府奸民薛宝住为匿名书来上，妄效东方朔书，欺罔朝廷，<br /><br />&nbsp;&nbsp;&nbsp;&nbsp;希觊官赏。”敕诛之。又言：“自今应诉事者，必须实书其事，赴省、台陈告。<br /><br />&nbsp;&nbsp;&nbsp;&nbsp;其敢以匿名书告事，重者处死，轻者流远方；能发其事者，给犯人妻子，仍以钞<br /><br />&nbsp;&nbsp;&nbsp;&nbsp;赏之。又阿合马专政时，衙门太冗，虚费俸禄，宜依刘秉忠、许衡所定，并省为<br /><br />&nbsp;&nbsp;&nbsp;&nbsp;便。”皆从之。设务农司。敕诸事赴省、告诉之，理决不平者，许诣登闻鼓院击<br /><br />&nbsp;&nbsp;&nbsp;&nbsp;鼓以闻。预备征日本军粮，令高丽国备二十万石。以阿塔海依旧为征东行中书省<br /><br />&nbsp;&nbsp;&nbsp;&nbsp;丞相。丙寅，发五卫军二万人征日本。发钞三千锭籴粮于察罕脑儿，以给军匠。<br /><br />&nbsp;&nbsp;&nbsp;&nbsp;以燕南、河北、山东诸郡去岁旱，税粮之在民者，权停勿征，仍谕：“自今管民<br /><br />&nbsp;&nbsp;&nbsp;&nbsp;官，凡有灾伤，过时不申，及按察司不即行视者，皆罪之。”刑部尚书崔言时<br /><br />&nbsp;&nbsp;&nbsp;&nbsp;政十八事，诏中书省与御史大夫玉速帖木儿议行之。罢上都回易库。丁卯，伯要<br /><br />&nbsp;&nbsp;&nbsp;&nbsp;带等伐船材于烈埚都山、乾山，凡十四万二千有奇，起诸军贴户年及丁者五千人、<br /><br />&nbsp;&nbsp;&nbsp;&nbsp;民夫三千人运之。己巳，太阴犯轩辕御女。赐诸王也里干、塔纳合、奴木赤金各<br /><br />&nbsp;&nbsp;&nbsp;&nbsp;五十两、金衣袄一。庚午，以平滦造船去运木所远，民疲于役，徙于阳河造之。<br /><br />&nbsp;&nbsp;&nbsp;&nbsp;壬申，御史台言：“燕南、山东、河北去年旱灾，按察司已尝阅视，而中书不为<br /><br />&nbsp;&nbsp;&nbsp;&nbsp;奏免，民何以堪？请权停税粮。”制曰：“可。”移巩昌按察司治甘州。命右丞<br /><br />&nbsp;&nbsp;&nbsp;&nbsp;^里帖木儿及万户三十五人、蒙古军习舟师者二千人、探马赤万人、习水战者五<br /><br />&nbsp;&nbsp;&nbsp;&nbsp;百人征日本。丁丑，以招讨杨廷璧为宣慰使，赐弓矢鞍勒，使谕俱蓝等国。己卯，<br /><br />&nbsp;&nbsp;&nbsp;&nbsp;命诸军习舟楫，给钞八千锭于隆兴、宣德等处和籴以赡之。庚辰，太阴入南斗。<br /><br />&nbsp;&nbsp;&nbsp;&nbsp;壬午，车驾畋于近郊。以四川归附官杨文安为荆南道宣慰使。改广东提刑按察司<br /><br />&nbsp;&nbsp;&nbsp;&nbsp;为海北广东道，广西按察司为广西海北道，福建按察司为福建闽海道，巩昌按察<br /><br />&nbsp;&nbsp;&nbsp;&nbsp;司为河西陇北道。癸未，拨忽兰及塔剌不罕等四千户隶皇太子位下。壬戌，敕于<br /><br />&nbsp;&nbsp;&nbsp;&nbsp;秃烈秃等富户内贷牛六百头，给乞里古思之贫乏者。<br /><br />&nbsp;&nbsp;&nbsp;&nbsp;二月戊子，定两广、四川戍军二三年一更，廪其家属，军官给俸以赡之。赐<br /><br />&nbsp;&nbsp;&nbsp;&nbsp;俱蓝国王瓦你金符。赐驸马阿秃江南民千户。以春秋仲月上戊日祭社稷及武成王。<br /><br />&nbsp;&nbsp;&nbsp;&nbsp;庚寅，太阴掩昴。癸巳，敕斡脱钱仍其旧。丁酉，给别十八里屯田军战袄。庚子，<br /><br />&nbsp;&nbsp;&nbsp;&nbsp;敕权贵所占田土，量给各户之外，余者悉以与怯薛带等耕之。减四川官府，并西<br /><br />&nbsp;&nbsp;&nbsp;&nbsp;川东、西、北三道宣慰司，及潼川等路镇守万户府、新军总管府，威、灌、茂等<br /><br />&nbsp;&nbsp;&nbsp;&nbsp;州安抚司十四处。是夜太白犯昴。辛丑，定军官选格，立官吏赃罪法。壬寅，太<br /><br />&nbsp;&nbsp;&nbsp;&nbsp;白犯昴。乙巳，令隆兴行省遣军护送占城粮船。太阴犯心。丁未，定安洞酋长遣<br /><br />&nbsp;&nbsp;&nbsp;&nbsp;其兄弟入觐，敕给驿马。己酉，升阑遗监秩正五品。癸丑，谕中书省：“大事奏<br /><br />&nbsp;&nbsp;&nbsp;&nbsp;闻，小事便宜行之，毋致稽缓。”甲寅，降太医院为尚医监，改给铜印，立江南<br /><br />&nbsp;&nbsp;&nbsp;&nbsp;等处官医提举司。赐日本军官八忽带及军士银钞有差。敕遣官录扬州囚徒。<br /><br />&nbsp;&nbsp;&nbsp;&nbsp;三月丁巳，诸王胜纳合儿设王府官三员。以万户不都蛮镇守金齿。罢女直造<br /><br />&nbsp;&nbsp;&nbsp;&nbsp;日本出征船，罢河西行御史台，立巩昌等处行工部。罢福建市舶总管府，存提举<br /><br />&nbsp;&nbsp;&nbsp;&nbsp;司，并泉州行省入福建行省，免福建归附后未征苗税。以阔阔你敦治江淮行省，<br /><br />&nbsp;&nbsp;&nbsp;&nbsp;或言其过，命兀奴忽带、伯颜佐之。戊午，以新附洞蛮酋长为千户。己未，岁星<br /><br />&nbsp;&nbsp;&nbsp;&nbsp;犯键闭。罢京兆行省，立行工部。御史台臣言：“平滦造船，五台山造寺伐木，<br /><br />&nbsp;&nbsp;&nbsp;&nbsp;及南城建新寺，凡役四万人，乞罢之。”诏：“伐木建寺即罢之，造船一事，其<br /><br />&nbsp;&nbsp;&nbsp;&nbsp;与省臣议。”前后卫军自愿征日本者，命选留五卫汉军千余，其新附军令悉行。<br /><br />&nbsp;&nbsp;&nbsp;&nbsp;庚申，太阴犯井。辛酉，赏诸王合班弟忙兀带所部军士战功，银钞、币帛、衣服<br /><br />&nbsp;&nbsp;&nbsp;&nbsp;各有差。给甘州戍军钞。壬戌，太阴犯鬼。乙丑，命兀奴忽鲁带往扬州录囚，遣<br /><br />&nbsp;&nbsp;&nbsp;&nbsp;江北重囚谪征日本。立云南按察司，照刷行省文卷。罢淮安等处淘金官，惟计户<br /><br />&nbsp;&nbsp;&nbsp;&nbsp;取金。以阿合马绵绢丝线给贫民工匠。给王傅兀讷忽帖只印，给西川、福建、两<br /><br />&nbsp;&nbsp;&nbsp;&nbsp;广之任官驿马。以湖南宣慰使张鼎新、行省参知政事樊楫等尝阿附阿里海牙，敕<br /><br />&nbsp;&nbsp;&nbsp;&nbsp;罢之。丙寅，车驾幸上都。江西行省参政完颜那怀，坐越例骤升及妄举一百九十<br /><br />&nbsp;&nbsp;&nbsp;&nbsp;八人入官，罢之。罢河西办课提举司。丁卯，增置蒙古监察御史六员。乙巳，岁<br /><br />&nbsp;&nbsp;&nbsp;&nbsp;星犯房。癸酉，岁星掩房。广州新会县林桂方、赵良钤等聚众，伪号罗平国，称<br /><br />&nbsp;&nbsp;&nbsp;&nbsp;延康年号，官军擒之，伏诛，余党悉平。乙亥，罢诸处役夫。遣阿塔海戍曲先，<br /><br />&nbsp;&nbsp;&nbsp;&nbsp;汉都鲁迷失帅甘州新附军往斡端。己卯，给各卫军出征马价钞。辛巳，立畏吾儿<br /><br />&nbsp;&nbsp;&nbsp;&nbsp;四处驿及交钞库。壬午，祀太一。罢福建道宣慰司，复立行中书省于漳州，以中<br /><br />&nbsp;&nbsp;&nbsp;&nbsp;书右丞张惠为平章政事，御史中丞也先帖木儿为中书左丞，并行中书省事。赐迷<br /><br />&nbsp;&nbsp;&nbsp;&nbsp;里札蛮、合八失钞。赈八鲁怯薛、八剌合赤等贫乏。赐皇子北平王所部马牛羊各<br /><br />&nbsp;&nbsp;&nbsp;&nbsp;有差。<br /><br />&nbsp;&nbsp;&nbsp;&nbsp;夏四月丙戌，立别十八里、和州等处宣慰司。庚寅，敕药剌海戍守亦奚不薛。<br /><br />&nbsp;&nbsp;&nbsp;&nbsp;都元帅也速答儿还自亦奚不薛，驻军成都，求入见，许之，仍遣人屯守险隘。以<br /><br />&nbsp;&nbsp;&nbsp;&nbsp;侍卫亲军二万人助征日本。辛卯，枢密院臣言：“蒙古侍卫军于新城等处屯田，<br /><br />&nbsp;&nbsp;&nbsp;&nbsp;砂砾不可种，乞改拨良田。”从之。壬辰，阿塔海求军官习舟楫者同征日本，命<br /><br />&nbsp;&nbsp;&nbsp;&nbsp;元帅张林、招讨张u、总管朱清等行。以高丽王就领行省，规画日本事宜。甲午，<br /><br />&nbsp;&nbsp;&nbsp;&nbsp;减江南诸道医学提举司，四省各存其一。免京畿所括豪势田旧税三之二、新税三<br /><br />&nbsp;&nbsp;&nbsp;&nbsp;之一。高丽国王王Q请以蒙古人同行省事。禁近侍为人求官，紊乱选法。申严<br /><br />&nbsp;&nbsp;&nbsp;&nbsp;酒禁，有私造者，财产、女子没官，犯人配役。申私盐之禁，许按察司纠察盐司。<br /><br />&nbsp;&nbsp;&nbsp;&nbsp;己亥，太阴犯房。壬寅，太阴犯南斗。癸卯，授高丽国王王Q征东行中书省左<br /><br />&nbsp;&nbsp;&nbsp;&nbsp;丞相，仍驸马、高丽国王。乙巳，命枢密院集军官议征日本事宜，程鹏飞请明赏<br /><br />&nbsp;&nbsp;&nbsp;&nbsp;罚，有功者军前给凭验，候班师日改授，从之。庚戌，右丞也速带儿招抚筠连州、<br /><br />&nbsp;&nbsp;&nbsp;&nbsp;定州、阿永、都掌等处蛮，独山都掌蛮不降，进军讨之，生擒酋长得兰纽，遂班<br /><br />&nbsp;&nbsp;&nbsp;&nbsp;师。发大都所造回回炮及其匠张林等，付征东行省。辛亥，以征日本，给后卫军<br /><br />&nbsp;&nbsp;&nbsp;&nbsp;衣甲，及大名、卫辉新附军钞。麦术丁等检核万亿库，以罪监系者多，请付蒙古<br /><br />&nbsp;&nbsp;&nbsp;&nbsp;人治。有旨：“蒙古人为利所汩，亦异往日矣，其择可任者使之。”<br /><br />&nbsp;&nbsp;&nbsp;&nbsp;五月乙卯，给甘州戍军夏衣。戊午，丞相伯颜、诸王相吾答儿等言：“征缅<br /><br />&nbsp;&nbsp;&nbsp;&nbsp;国军宜参用蒙古、新附军。”从之。己未，免五卫军征日本，发万人赴上都。纵<br /><br />&nbsp;&nbsp;&nbsp;&nbsp;平滦造船军归耕，拨大都见管军代役。庚申，减隆兴府昌州盖里泊管盐官吏九十<br /><br />&nbsp;&nbsp;&nbsp;&nbsp;九人，以其事隶隆兴府。定江南民官及转运司官公田。甲子，徙扬州淘金夫赴益<br /><br />&nbsp;&nbsp;&nbsp;&nbsp;都。立征东行中书省，以高丽国王与阿塔海共事，给高丽国征日本军衣甲。御史<br /><br />&nbsp;&nbsp;&nbsp;&nbsp;中丞崔言：“江南盗贼相继而起，皆缘拘水手、造海船，民不聊生，日本之役，<br /><br />&nbsp;&nbsp;&nbsp;&nbsp;宜姑止之。江南四省应办军需，宜量民力，勿强以土产所无，凡给物价及民者必<br /><br />&nbsp;&nbsp;&nbsp;&nbsp;以实。召募水手，当从所欲。伺民之气稍苏，我之力粗备，三二年复东征未晚。”<br /><br />&nbsp;&nbsp;&nbsp;&nbsp;不从。丙寅，太阴掩心东星。免江南税粮三之二。敕阿里海牙调汉军七千、新附<br /><br />&nbsp;&nbsp;&nbsp;&nbsp;军八千，以附唆都从征。辛未，占城行省已破占城，其国主补底遁去，降玺书招<br /><br />&nbsp;&nbsp;&nbsp;&nbsp;徕之。甲戌，发征日本重囚往占城、缅国等处从征。设高丽国劝农官四员。丙子，<br /><br />&nbsp;&nbsp;&nbsp;&nbsp;诏谕诸王相吾答儿：“先是云南重囚令便宜处决，恐滥及无辜，自今凡大辟罪，<br /><br />&nbsp;&nbsp;&nbsp;&nbsp;仍须待报。”并省江淮、云南州郡。以耶律老哥为中书参知政事。免戍军差税。<br /><br />&nbsp;&nbsp;&nbsp;&nbsp;禁诸王奥鲁官科扰军户。以西南蛮夷有谋叛未附者，免西川征缅军，令专守御，<br /><br />&nbsp;&nbsp;&nbsp;&nbsp;支钱令各驿供给。戊寅，诸陈言者从都省集议，可行者以闻，不可则明以谕言者。<br /><br />&nbsp;&nbsp;&nbsp;&nbsp;许按察司官用弓矢。监察御史阿剌浑坐擅免赃钱、不纠私酿等罪罢。用御史中丞<br /><br />&nbsp;&nbsp;&nbsp;&nbsp;崔言，罢各路选取室女。颁行宋文思院小口斛。敕以陕西按察司赃罚钱输于秦<br /><br />&nbsp;&nbsp;&nbsp;&nbsp;王。省北京提刑按察司副使、佥事各一员。立海西辽东提刑按察司，按治女直、<br /><br />&nbsp;&nbsp;&nbsp;&nbsp;水达达部。己卯，酬诸王只必帖木儿给军羊马钞十万锭。海南四州宣慰使朱国宝<br /><br />&nbsp;&nbsp;&nbsp;&nbsp;请益兵讨占城国主，诏以阿里海牙军万五千人应之。用王积翁言，诏江南运粮，<br /><br />&nbsp;&nbsp;&nbsp;&nbsp;于阿八赤新开神山河及海道两道运之。立斡脱总管府。辛巳，给占城行省唆都弓<br /><br />&nbsp;&nbsp;&nbsp;&nbsp;矢甲仗。<br /><br />&nbsp;&nbsp;&nbsp;&nbsp;六月丙戌，申严私易金银之禁。以甘州行省参政王椅为中书参知政事。免大<br /><br />&nbsp;&nbsp;&nbsp;&nbsp;都及平滦路今岁丝料。江南迁转官不之任者杖之，追夺所受宣敕。戊子，以征日<br /><br />&nbsp;&nbsp;&nbsp;&nbsp;本，民间骚动，盗贼窃发，忽都帖木儿、忙古带乞益兵御寇，诏以兴国、江州军<br /><br />&nbsp;&nbsp;&nbsp;&nbsp;付之。己丑，增官吏俸给。庚寅，定市舶抽分例，舶货精者取十之一，粗者十五<br /><br />&nbsp;&nbsp;&nbsp;&nbsp;之一。差五卫军人修筑行殿外垣。命诸王忽牙都设断事官。丙申，发军修完大都<br /><br />&nbsp;&nbsp;&nbsp;&nbsp;城。辛丑，发军修筑堤堰。戊申，用伯颜等言，所括宋手号军八万三千六百人，<br /><br />&nbsp;&nbsp;&nbsp;&nbsp;立牌甲设官以统之，仍给衣粮。庚戌，流叛贼陈吊眼叔陈桂龙于憨答孙之地。辛<br /><br />&nbsp;&nbsp;&nbsp;&nbsp;亥，四川行省参政曲立吉思等讨平九溪十八洞，以其酋长赴阙，定其地，立州县，<br /><br />&nbsp;&nbsp;&nbsp;&nbsp;听顺元路宣慰司节制。以向世雄等为义巴诸洞安抚大使及安抚使。<br /><br />&nbsp;&nbsp;&nbsp;&nbsp;秋七月癸丑朔，蠲建宁路至元十七年前未纳苗税。丙辰，免征骨嵬军赋。谕<br /><br />&nbsp;&nbsp;&nbsp;&nbsp;阿塔海所造征日本船，宜少缓之；所拘商船，其悉给还。阿里沙坐虚言惑众诛。<br /><br />&nbsp;&nbsp;&nbsp;&nbsp;太白犯井。丁巳，赐捏古带等珠衣。庚申，调军益戍云南。丙寅，立亦奚不薛宣<br /><br />&nbsp;&nbsp;&nbsp;&nbsp;慰司，益兵戍守。开云南驿路。分亦奚不薛地为三，设官抚治之。癸亥，太阴犯<br /><br />&nbsp;&nbsp;&nbsp;&nbsp;南斗。乙丑，太白犯井。丁卯，罢淮南淘金司，以其户还民籍。庚午，荧惑犯司<br /><br />&nbsp;&nbsp;&nbsp;&nbsp;怪。新附官同文英入见，其贽礼银万两、金四十锭，铁木儿不花匿为己有，诏即<br /><br />&nbsp;&nbsp;&nbsp;&nbsp;其家搜阅，没入官帑。敕捕阿合马妇翁尚书蔡仲英，征偿所贷官钞二十万锭。阿<br /><br />&nbsp;&nbsp;&nbsp;&nbsp;八赤、姚演以开神山桥渠，侵用官钞二千四百锭，折阅粮米七十三万石，诏征偿，<br /><br />&nbsp;&nbsp;&nbsp;&nbsp;仍议其罪。壬申，亦奚不薛军民千户宋添富及顺元路军民总管兼宣抚使阿里等来<br /><br />&nbsp;&nbsp;&nbsp;&nbsp;降，班师，以罗鬼酋长阿利及其从者入觐。立亦奚不薛总管府，命阿里为总管。<br /><br />&nbsp;&nbsp;&nbsp;&nbsp;丙子，减江南十道宣慰司官一百四十员为九十三员。敕上都商税六十分取一。免<br /><br />&nbsp;&nbsp;&nbsp;&nbsp;大都、平滦两路今岁俸钞。立总教院，秩正三品。丁丑，命按察司照刷土蕃宣慰<br /><br />&nbsp;&nbsp;&nbsp;&nbsp;司文卷。立铺军捕淮西盗贼。淮东宣慰同知宋廷秀私役军四十人，杖而罢之。庚<br /><br />&nbsp;&nbsp;&nbsp;&nbsp;辰，给忽都帖木儿等军贫乏。偿怯儿合思等羊马价钞。<br /><br />&nbsp;&nbsp;&nbsp;&nbsp;八月癸未，以明理察平章军国重事，商议公事。立怀来淘金所。甲午，敕大<br /><br />&nbsp;&nbsp;&nbsp;&nbsp;名、真定、北京、卫辉四路屯驻新附军，于东京屯田。安南国遣使以方物入贡。<br /><br />&nbsp;&nbsp;&nbsp;&nbsp;丙午，太白犯轩辕。丁未，岁星犯钩钤。浙西道宣慰使史弼言：“顷以征日本船<br /><br />&nbsp;&nbsp;&nbsp;&nbsp;五百艘科诸民间，民病之，宜取阿八赤所有船，修理以付阿塔海，庶宽民力，并<br /><br />&nbsp;&nbsp;&nbsp;&nbsp;给钞于沿海募水手。”从之。济州新开河成，立都漕运司。庚戌，赏还役宿卫军。<br /><br />&nbsp;&nbsp;&nbsp;&nbsp;赐皇子北安王所部军钞、羊马。<br /><br />&nbsp;&nbsp;&nbsp;&nbsp;九月壬子，太白犯轩辕少女。戊午，合剌带等招降象山县海贼尤宗祖等九千<br /><br />&nbsp;&nbsp;&nbsp;&nbsp;五百九十二人，海道以宁。太阴犯斗。壬戌，调黎兵同征日本。丙寅，古答奴国<br /><br />&nbsp;&nbsp;&nbsp;&nbsp;因商人阿剌畏等来言，自愿效顺。并占城、荆湖行省为一。徙旧城市肆局院，税<br /><br />&nbsp;&nbsp;&nbsp;&nbsp;务皆入大都，减税征四十分之一。赏朱云龙漕运功，授七品总押，仍以币帛给之。<br /><br />&nbsp;&nbsp;&nbsp;&nbsp;己巳，太白犯右执法。辛未，以岁登，开诸路酒禁。广东盗起，遣兵万人讨之。<br /><br />&nbsp;&nbsp;&nbsp;&nbsp;壬申，太阴掩井。癸酉，荧惑犯鬼。甲戌，太阴犯鬼，荧惑犯积尸气，太白犯左<br /><br />&nbsp;&nbsp;&nbsp;&nbsp;执法。戊寅，史弼陈弭盗之策，为首及同谋者死，余屯田淮上，帝然其言。诏以<br /><br />&nbsp;&nbsp;&nbsp;&nbsp;其事付弼，贼党耕种内地，其妻孥送京师以给鹰坊人等。<br /><br />&nbsp;&nbsp;&nbsp;&nbsp;冬十月庚寅，给征日本新附军钞三万锭。壬辰，车驾由古北口路至自上都。<br /><br />&nbsp;&nbsp;&nbsp;&nbsp;癸巳，斡端宣慰使刘恩进嘉禾，同颖九穗、七穗、六穗者各一。甲午，以平章政<br /><br />&nbsp;&nbsp;&nbsp;&nbsp;事札散为枢密副使。诏：“五卫军，岁以冬十月听十之五还家备资装，正月番上<br /><br />&nbsp;&nbsp;&nbsp;&nbsp;代其半还，四月毕入役。”时各卫议先遣七人，而以三人自代，从之。乙未，享<br /><br />&nbsp;&nbsp;&nbsp;&nbsp;于太庙。丙申，太阴犯昴。丁酉，诛占城逃回军。忙兀带请增蒙古、汉军戍边，<br /><br />&nbsp;&nbsp;&nbsp;&nbsp;从之。以忽都忽总扬州行省唆都新益军。庚子，许阿速带军以兄弟代役。建宁路<br /><br />&nbsp;&nbsp;&nbsp;&nbsp;管军总管黄华叛，众几十万，号头陀军，伪称宋祥兴五年，犯崇安、浦城等县，<br /><br />&nbsp;&nbsp;&nbsp;&nbsp;围建宁府。诏卜怜吉带、史弼等将兵二万二千人讨平之。耶律铸罢。壬寅，立东<br /><br />&nbsp;&nbsp;&nbsp;&nbsp;阿至御河水陆驿，以便递运。徙济州潭口驿于新河鲁桥镇。给甘州纳硫黄贫乏户<br /><br />&nbsp;&nbsp;&nbsp;&nbsp;钞。癸卯，诸王只必帖木儿请括阅常德府分地民户，不许。中书省臣言：“阿八<br /><br />&nbsp;&nbsp;&nbsp;&nbsp;赤新开河二处，皆有仓，宜造小船分海运。”从之。中书省臣言：“押亦迷失尝<br /><br />&nbsp;&nbsp;&nbsp;&nbsp;请谕江南诸郡，募人种淮南田。今乃往各郡转收民户，行省官阔阔你敦言其非便，<br /><br />&nbsp;&nbsp;&nbsp;&nbsp;宜令其于治所召募，不可强民。”从之。戊申，给水达达鳏寡孤独者绢千匹、钞<br /><br />&nbsp;&nbsp;&nbsp;&nbsp;三百锭。立和林平准库。遣官检核益都淘金欺弊。罢中兴管课提举司及北京盐铁<br /><br />&nbsp;&nbsp;&nbsp;&nbsp;课程提举司。己酉，签河西质子军年及丁者充军。庚戌，各道提刑按察司增设判<br /><br />&nbsp;&nbsp;&nbsp;&nbsp;官二员。<br /><br />&nbsp;&nbsp;&nbsp;&nbsp;十一月壬子，赏大不花、脱欢等战功银币。癸丑，总管陈义愿自备海船三十<br /><br />&nbsp;&nbsp;&nbsp;&nbsp;艘以备征进，诏授义万户，佩虎符。义初名五虎，起自海盗，内附后，其兄为招<br /><br />&nbsp;&nbsp;&nbsp;&nbsp;讨，义为总管。敕凡盗贼必由管民官鞫问，仍不许私和。丁巳，命各省印《授时<br /><br />&nbsp;&nbsp;&nbsp;&nbsp;历》。诸王只必帖木儿请于分地二十四城自设管课官，不从。又请立拘榷课税所，<br /><br />&nbsp;&nbsp;&nbsp;&nbsp;其长从都省所定，次则王府差设，从之。诏：“大都田土，并令输税；甘州新括<br /><br />&nbsp;&nbsp;&nbsp;&nbsp;田土，亩输租三升。”己未，吏部尚书刘好礼以吉利吉思风俗事宜来上。壬戌，<br /><br />&nbsp;&nbsp;&nbsp;&nbsp;复立南京宣慰司。乙丑，罢开成路屯田总管府入开成路，隶京兆宣慰司。戊辰，<br /><br />&nbsp;&nbsp;&nbsp;&nbsp;立司农司，掌官田邸舍人民。给诸王所部撒合儿、兀鲁等羊马，以Q其乏。河西<br /><br />&nbsp;&nbsp;&nbsp;&nbsp;官府参用汉人。徙甘肃沙州民户复业。大都城门设门尉。丁丑，禁云南管课官于<br /><br />&nbsp;&nbsp;&nbsp;&nbsp;常额外多取余钱。戊寅，禁云南权势多取债息，仍禁没人口为奴及黥其面者。太<br /><br />&nbsp;&nbsp;&nbsp;&nbsp;白岁星相犯。己卯，从诸王术白、蒙古带等请，赏也秃古等银钞，以旌战功。赐<br /><br />&nbsp;&nbsp;&nbsp;&nbsp;皇太子钞千锭。以御史台赃罚钞赐怯怜口。<br /><br />&nbsp;&nbsp;&nbsp;&nbsp;十二月庚辰，赐诸王浑都帖木儿衣物，忽都儿所部军银钞币帛。甲申，赐别<br /><br />&nbsp;&nbsp;&nbsp;&nbsp;速带所部军衣服币帛七千、马二千。赏西番军官爱纳八斯等战功。辛卯，以茶忽<br /><br />&nbsp;&nbsp;&nbsp;&nbsp;所管军六千人备征日本。壬辰，给诸王阿只吉牛价。以中书参议温迪罕秃鲁花廉<br /><br />&nbsp;&nbsp;&nbsp;&nbsp;贫，不阿附权势，赐钞百锭。罢女直出产金银禁。甲午，给钞四万锭和籴于上都。<br /><br />&nbsp;&nbsp;&nbsp;&nbsp;给司阍卫士贫者，人钞二十锭。辛丑，赐诸王昔烈门等银。以海道运粮招讨使朱<br /><br />&nbsp;&nbsp;&nbsp;&nbsp;清为中万户，赐虎符；张u子文虎为千户，赐金符。徙新附官仕内郡。以蠡州还<br /><br />&nbsp;&nbsp;&nbsp;&nbsp;隶真定府路。癸卯，发粟赈水达达四十九站。甲辰，太阴掩荧惑。丙午，罢云南<br /><br />&nbsp;&nbsp;&nbsp;&nbsp;造卖金箔规措所。罢云南都元帅府及重设官吏。定质子令，凡大官子弟，遣赴京<br /><br />&nbsp;&nbsp;&nbsp;&nbsp;师。戊申，云南施州子童兴兵为乱，敕参知政事阿合八失帅兵，合罗罗斯脱儿世<br /><br />&nbsp;&nbsp;&nbsp;&nbsp;合讨之，给布万匹赈女直饥民一千户。是岁，断死罪二百七十八人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,949537);">加入书签</a><a
                        href="949502.html">上一页</a>&larr;<a href="index.html">返回列表</a>&rarr;<a
                            href="949579.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "949502.html"; var next_page = "949579.html"; var index_page = "index.html"; var sortid = "9"; var article_id = "14699"; var chapter_id = "949537"; var articlename = "元史"; var chaptername = " 卷十二 本纪第十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>