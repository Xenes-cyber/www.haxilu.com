<!DOCTYPE html>
<html>
<head>
<meta charset="gbk" />
<title>元史- 卷一百一十四 列传第一-在线阅读-哈西文学网</title>
<meta name="keywords" content="宋濂，元史， 卷一百一十四 列传第一全文， 卷一百一十四 列传第一在线阅读 哈西文学网" />
<meta name="description" content="哈西文学网提供宋濂的元史  卷一百一十四 列传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/955941.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/955941.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十四 列传第一</h1>
            <div class="link xb">
                <a href="955909.html">上一页</a>&larr;<a href="index.html">返回列表</a>&rarr;<a
                    href="955984.html">下一页</a></div>			
            <div id="BookText">&nbsp;&nbsp;&nbsp;&nbsp;◎后妃一<br /><br />&nbsp;&nbsp;&nbsp;&nbsp;太祖光献翼圣皇后，名孛儿台旭真，弘吉剌氏，特薛禅之女也。特薛禅与子<br /><br />&nbsp;&nbsp;&nbsp;&nbsp;按陈从太祖征伐有功，赐号国舅，封王爵，以统其部族。有旨：“生女为后，生<br /><br />&nbsp;&nbsp;&nbsp;&nbsp;男尚公主，世世不绝。”世祖至元二年十二月，追谥光献翼圣皇后。册文曰：<br /><br />&nbsp;&nbsp;&nbsp;&nbsp;“尊祖宗，致诚孝，实王政之攸先；法天地，建鸿名，亦母仪之克称。肆先虔于<br /><br />&nbsp;&nbsp;&nbsp;&nbsp;太室，庸昭示于后昆，体兹至公，节以大惠。钦惟光献皇后，宅收渊静，禀德柔<br /><br />&nbsp;&nbsp;&nbsp;&nbsp;嘉，当圣神创业之初，有夙夜求贤之助。功施社稷，垂慈训于景襄；庆衍宫闱，<br /><br />&nbsp;&nbsp;&nbsp;&nbsp;流徽音于庄圣。协赞龙飞之运，永诒燕翼之谋。惟周人著称《思齐》，亦推本兴<br /><br />&nbsp;&nbsp;&nbsp;&nbsp;王之迹；在汉世始谥光烈，盖笃申追远之情。是用稽迪旧章，增崇遗美。谨遣摄<br /><br />&nbsp;&nbsp;&nbsp;&nbsp;太尉某，奉玉册玉宝，加上尊谥曰光献翼圣皇后。伏惟淑灵降格，典礼备膺，于<br /><br />&nbsp;&nbsp;&nbsp;&nbsp;亿万年，茂隆丕祚。”升y太祖庙。其余后妃，有四斡耳朵四十余人，不记氏族，<br /><br />&nbsp;&nbsp;&nbsp;&nbsp;其名悉见于《表》。后皆仿此。<br /><br />&nbsp;&nbsp;&nbsp;&nbsp;太宗昭慈皇后，名脱列哥那，乃马真氏，生定宗。岁辛丑十一月，太宗崩，<br /><br />&nbsp;&nbsp;&nbsp;&nbsp;后称制摄国者五年。丙午，会诸王百官，议立定宗。朝政多出于后。至元二年崩，<br /><br />&nbsp;&nbsp;&nbsp;&nbsp;追谥诏慈皇后，升y太宗庙。<br /><br />&nbsp;&nbsp;&nbsp;&nbsp;定宗钦淑皇后，名斡兀立海迷失。定宗崩，后抱子失列门垂帘听政者六月。<br /><br />&nbsp;&nbsp;&nbsp;&nbsp;至元二年，追谥钦淑皇后。<br /><br />&nbsp;&nbsp;&nbsp;&nbsp;宪宗贞节皇后，名忽都台，弘吉剌氏，特薛禅孙忙哥陈之女也，蚤崩，后妹<br /><br />&nbsp;&nbsp;&nbsp;&nbsp;也速儿继为妃。至元二年，追谥贞节皇后，升y宪宗庙。<br /><br />&nbsp;&nbsp;&nbsp;&nbsp;世祖昭睿顺圣皇后，名察必，弘吉剌氏，济宁忠武王按陈之女也。生裕宗。<br /><br />&nbsp;&nbsp;&nbsp;&nbsp;中统初，立为皇后。至元十年三月，授册宝，上尊号贞懿昭圣顺天睿文光应皇后。<br /><br />&nbsp;&nbsp;&nbsp;&nbsp;一日，四怯薛官奏割京城外近地牧马，帝既允，方以图进。后至帝前，将谏，先<br /><br />&nbsp;&nbsp;&nbsp;&nbsp;阳责太保刘秉忠曰：“汝汉人聪明者，言则帝听，汝何为不谏？向初到定都时，<br /><br />&nbsp;&nbsp;&nbsp;&nbsp;若以地牧马则可，今军蘸俱分业已定，夺之可乎？”帝默然，命寝其事。后尝于<br /><br />&nbsp;&nbsp;&nbsp;&nbsp;太府监支缯帛表里各一，帝谓后曰：“此军国所需，非私家物，后何可得支？”<br /><br />&nbsp;&nbsp;&nbsp;&nbsp;后自是率宫人亲执女工，拘诸旧弓弦练之，缉为绸，以为衣，其韧密比绫绮。宣<br /><br />&nbsp;&nbsp;&nbsp;&nbsp;徽院羊皮置不用，后取之，合缝为地毯。其劝俭有节而无弃物，类如此。十三<br /><br />&nbsp;&nbsp;&nbsp;&nbsp;年，平宋，幼主朝于上都。大宴，众皆欢甚，唯后不乐。帝曰：“我今平江南，<br /><br />&nbsp;&nbsp;&nbsp;&nbsp;自此不用兵甲，众人皆喜，尔独不乐，何耶？”后跪奏曰：“妾闻自古无千岁之<br /><br />&nbsp;&nbsp;&nbsp;&nbsp;国，毋使吾子孙及此，则幸矣。”帝以宋府库故物各聚置殿庭上，召后视之，后<br /><br />&nbsp;&nbsp;&nbsp;&nbsp;遍视即去。帝遣宦者追问后，欲何所取。后曰：“宋人贮蓄以遗其子孙，子孙不<br /><br />&nbsp;&nbsp;&nbsp;&nbsp;能守，而归于我，我何忍取一物耶！”时宋太后全氏至京，不习北方风土，后为<br /><br />&nbsp;&nbsp;&nbsp;&nbsp;奏令回江南。帝不允，至三奏，帝乃答曰：“尔妇人无远虑，若使之南还，或浮<br /><br />&nbsp;&nbsp;&nbsp;&nbsp;言一动，即废其家，非所以爱之也。苟能爱之，时加存恤，使之便安可也。”后<br /><br />&nbsp;&nbsp;&nbsp;&nbsp;退，益厚待之。胡帽旧无前檐，帝因射日色炫目，以语后，后即益前檐。帝大喜，<br /><br />&nbsp;&nbsp;&nbsp;&nbsp;遂命为式。又制一衣，前有裳无衽，后长倍于前，亦无领袖，缀以两襻，名曰比<br /><br />&nbsp;&nbsp;&nbsp;&nbsp;甲，以便弓马，时皆仿之。后性明敏，达于事机，国家初政，左右匡正，当时与<br /><br />&nbsp;&nbsp;&nbsp;&nbsp;有力焉。<br /><br />&nbsp;&nbsp;&nbsp;&nbsp;十八年二月崩。三十一年，成宗即位，五月，追谥昭睿顺圣皇后，其册文曰：<br /><br />&nbsp;&nbsp;&nbsp;&nbsp;“奉先思孝，臣子之至情；节惠易名，古今之大典。惟殷娥有明德之号，而周任<br /><br />&nbsp;&nbsp;&nbsp;&nbsp;著《思齐》之称。爰考旧章，式崇尊谥。恭惟先皇后，厚德载物，正位承天。隆<br /><br />&nbsp;&nbsp;&nbsp;&nbsp;内治于公宫，纲大伦于天下。曩事龙潜之邸，及乘虎变之秋。鄂渚班师，洞识事<br /><br />&nbsp;&nbsp;&nbsp;&nbsp;机之会；上都践祚，居多辅佐之谋。先物之明，独断于衷；进贤之志，允叶于上。<br /><br />&nbsp;&nbsp;&nbsp;&nbsp;左右我圣祖，建帝王之极功；抚育我前人，嗣社稷之重托。臣下之劝劳灼见，生<br /><br />&nbsp;&nbsp;&nbsp;&nbsp;民之疾苦周知。俪宸极二十年，垂慈范千万世。惟全美圣而益圣，宜显册书而屡<br /><br />&nbsp;&nbsp;&nbsp;&nbsp;书。不胜趁昕铱抑诚，敬展尊尊亲亲之义，以扬盛烈，以对耿光。谨遣某官某<br /><br />&nbsp;&nbsp;&nbsp;&nbsp;奉玉册玉宝，上尊谥曰昭睿顺圣皇后。钦惟淑灵在天，明鉴逮下。增辉炜管，茂<br /><br />&nbsp;&nbsp;&nbsp;&nbsp;扬徽懿之音；合飨太宫，益衍寿昌之福。”升y世祖庙。<br /><br />&nbsp;&nbsp;&nbsp;&nbsp;南必皇后，弘吉剌氏，纳陈孙仙童之女也。至元二十年，纳为皇后，继守正<br /><br />&nbsp;&nbsp;&nbsp;&nbsp;宫。时世祖春秋高，颇预政，相臣常不得见帝，辄因后奏事焉。有子一人，名铁<br /><br />&nbsp;&nbsp;&nbsp;&nbsp;蔑赤。<br /><br />&nbsp;&nbsp;&nbsp;&nbsp;成宗贞慈静懿皇后，名失怜答里，弘吉剌氏，斡罗陈之女也。大德三年十月，<br /><br />&nbsp;&nbsp;&nbsp;&nbsp;立为后。生皇子德寿，早薨。武宗至大三年十月，追尊谥贞慈静懿皇后，其册文<br /><br />&nbsp;&nbsp;&nbsp;&nbsp;曰：“宗祧定位，象天地之有阴阳；今古同符，通幽明以行典礼。哀荣斯备，孝<br /><br />&nbsp;&nbsp;&nbsp;&nbsp;敬兼陈。恭惟先元妃弘吉剌氏，庆毓仙源，德昭彤史。春宫主馈，共瞻采翟之辉；<br /><br />&nbsp;&nbsp;&nbsp;&nbsp;椒掖正名，莫际飞龙之会。惟贞协在中之美，而慈推成物之仁。静既合夫坤元，<br /><br />&nbsp;&nbsp;&nbsp;&nbsp;懿益彰于自颉Ｋ湫⌒侵逮下，岂众曜之敢齐。嗣服云初，追怀曷已。是用究成<br /><br />&nbsp;&nbsp;&nbsp;&nbsp;先志，式阐徽称。谨遣某官某，上尊谥曰贞慈静懿皇后，升y于成宗皇帝殿室。<br /><br />&nbsp;&nbsp;&nbsp;&nbsp;伏惟淑灵，永伸配侑，介以景福，佑我无疆。”<br /><br />&nbsp;&nbsp;&nbsp;&nbsp;卜鲁罕皇后，伯岳吾氏，驸马脱里思之女。元贞初，立为皇后。大德三年十<br /><br />&nbsp;&nbsp;&nbsp;&nbsp;月，授册宝。成宗多疾，后居中用事，信任相臣哈剌哈孙，大德之政，人称平允，<br /><br />&nbsp;&nbsp;&nbsp;&nbsp;皆后处决。京师创建万宁寺，中塑秘密佛像，其形丑怪，后以手帕蒙覆其面，寻<br /><br />&nbsp;&nbsp;&nbsp;&nbsp;传旨毁之。省院台臣奏上尊号，帝不允。车驾幸上都，后方自奏请。帝曰：“我<br /><br />&nbsp;&nbsp;&nbsp;&nbsp;病日久，国家大事多废不举，尚宁理此等事耶！”事遂寝。大德十年，后尝谋贬<br /><br />&nbsp;&nbsp;&nbsp;&nbsp;顺宗妃答吉与其子仁宗往怀州。明年，成宗崩。时武宗在北边，恐其归，必报前<br /><br />&nbsp;&nbsp;&nbsp;&nbsp;怨，后乃命取安西王阿难答失里来京师，谋立之。仁宗自怀州入清宫禁，既诛安<br /><br />&nbsp;&nbsp;&nbsp;&nbsp;西王，并构后以私通事，出居东安州。<br /><br />&nbsp;&nbsp;&nbsp;&nbsp;武宗宣慈惠圣皇后，名真哥，弘吉剌氏，脱怜子迸不剌之女。至大三年四月，<br /><br />&nbsp;&nbsp;&nbsp;&nbsp;册为皇后，其文曰：“乾为天，坤为地，四时由是以相成，日宗阳，月宗阴，万<br /><br />&nbsp;&nbsp;&nbsp;&nbsp;象以之而并著。后职有关于世教，先猷具载于邦彝。惟慈旨之亲承，亦佥言之允<br /><br />&nbsp;&nbsp;&nbsp;&nbsp;若。咨尔皇后弘吉剌氏，睿聪淑哲，端懿诚庄。宝婺分辉，源天潢之自出；缨徽<br /><br />&nbsp;&nbsp;&nbsp;&nbsp;迪庆，系绂组以相仍。（后逸）”皇庆二年，立长秋寺，掌皇后宫政，秩三品。<br /><br />&nbsp;&nbsp;&nbsp;&nbsp;泰定四年十一月崩，上尊谥曰宣慈惠圣皇后，升y武宗庙。<br /><br />&nbsp;&nbsp;&nbsp;&nbsp;速哥失里皇后，按陈从孙哈儿只之女、真哥皇后之从妹也。<br /><br />&nbsp;&nbsp;&nbsp;&nbsp;妃二人：亦乞烈氏，奴兀伦公主之女，实生明宗，天历二年追谥仁献章圣皇<br /><br />&nbsp;&nbsp;&nbsp;&nbsp;后；唐兀氏，生文宗，天历二年追谥文献昭圣皇后。<br /><br />&nbsp;&nbsp;&nbsp;&nbsp;仁宗庄懿慈圣皇后，名阿纳失失里，弘吉剌氏，生英宗。皇庆二年三月，册<br /><br />&nbsp;&nbsp;&nbsp;&nbsp;为皇后，上册宝，遣官祭告天地于南郊及太庙。改典内院为中政院，秩正二品。<br /><br />&nbsp;&nbsp;&nbsp;&nbsp;英宗即位，上尊号皇太后，其册文曰：“坤承乾德，所以著两仪之称；母统<br /><br />&nbsp;&nbsp;&nbsp;&nbsp;父尊，所以崇一体之号。故因亲而立爱，宜考礼以正名。恭惟圣母，温慈惠和，<br /><br />&nbsp;&nbsp;&nbsp;&nbsp;淑哲端懿。上以奉宗祧之重，下以叙伦纪之常。恢王化于二南，嗣徽音于三母。<br /><br />&nbsp;&nbsp;&nbsp;&nbsp;辅佐先考，忧勤警戒之虑深；拥佑眇躬，抚育提携之恩至。迨于今日，绍我丕基。<br /><br />&nbsp;&nbsp;&nbsp;&nbsp;规摹一出于慈闱，付托益彰于祖训。致天下之养以为乐，未足尽于孝心；极域中<br /><br />&nbsp;&nbsp;&nbsp;&nbsp;之大以为尊，庶可称其懿美。式遵贵贵之义，用罄亲亲之情。谨遣某官某奉册，<br /><br />&nbsp;&nbsp;&nbsp;&nbsp;上尊号曰皇太后。伏惟周宗绵绵，长信穆穆，备《洛书》之锡福，粲坤极之仪天。<br /><br />&nbsp;&nbsp;&nbsp;&nbsp;启佑后人，永锡胤祚。”明日，受百官朝贺于兴圣宫。至治二年崩，上谥庄懿慈<br /><br />&nbsp;&nbsp;&nbsp;&nbsp;圣皇后，其册文曰：“致孝所以扬亲，易名所以表行。矧为天下母而养弗逮，履<br /><br />&nbsp;&nbsp;&nbsp;&nbsp;天子位而报则丰。曷胜孺慕之心，必尽钦崇之礼。钦惟先皇太后，夙明自颍克<br /><br />&nbsp;&nbsp;&nbsp;&nbsp;嗣徽音。辅佐先朝，有恭俭节用之实；诞育眇质，有劬劳顾复之恩。九族咸育于<br /><br />&nbsp;&nbsp;&nbsp;&nbsp;仁，四海仰遵其化。昊天不吊，景命靡融。怆圣善之长违，念风猷之未泯。是用<br /><br />&nbsp;&nbsp;&nbsp;&nbsp;揄扬于彤史，正宜敷绎于宝慈。爰据彝经，追严徽号。谨遣摄太慰某官某奉玉册<br /><br />&nbsp;&nbsp;&nbsp;&nbsp;玉宝，上尊号曰庄懿慈圣皇后。伏惟淑灵如在，合飨太宫。鉴格孔昭，膺兹巨典。<br /><br />&nbsp;&nbsp;&nbsp;&nbsp;阴相丕祚，亿万斯年。”升y仁宗庙。<br /><br />&nbsp;&nbsp;&nbsp;&nbsp;英宗庄静懿圣皇后，名速哥八剌，亦启烈氏，昌国公主益里海涯女也。至治<br /><br />&nbsp;&nbsp;&nbsp;&nbsp;元年，册为皇后。泰定四年六月崩，谥曰庄静懿圣皇后。<br /><br />&nbsp;&nbsp;&nbsp;&nbsp;泰定帝八不罕皇后，弘吉剌氏，按陈孙斡留察儿之女。泰定元年，册为皇后。<br /><br />&nbsp;&nbsp;&nbsp;&nbsp;妃二人：一曰必罕，一曰速哥答里，皆弘吉剌氏，兖王买住罕之女也。文宗<br /><br />&nbsp;&nbsp;&nbsp;&nbsp;天历初，俱安置东安州。<br /><br />&nbsp;&nbsp;&nbsp;&nbsp;明宗贞裕徽圣皇后，名迈来迪，生顺帝而崩。文宗立，谥贞裕徽圣皇后。<br /><br />&nbsp;&nbsp;&nbsp;&nbsp;八不沙皇后，成宗甥寿宁公主之女也。侍明宗潜邸，生宁宗。天历二年，立<br /><br />&nbsp;&nbsp;&nbsp;&nbsp;宁徽寺，掌明宗皇后宫事，以钞万锭、币帛二千匹，供后宫费用。十一月，后请<br /><br />&nbsp;&nbsp;&nbsp;&nbsp;为明宗资冥福，命帝师率诸僧作佛事七日于大天源延圣寺，道士建醮于玉虚、天<br /><br />&nbsp;&nbsp;&nbsp;&nbsp;宝、太乙、万寿四宫，及武当、龙虎二山。至顺元年，敕有司供明宗后宫币帛二<br /><br />&nbsp;&nbsp;&nbsp;&nbsp;百匹。是年四月崩。<br /><br />&nbsp;&nbsp;&nbsp;&nbsp;文宗卜答失里皇后，弘吉剌氏，父驸马鲁王雕阿不剌，母鲁国公主桑哥剌吉。<br /><br />&nbsp;&nbsp;&nbsp;&nbsp;文宗居建业，后亦在行。天历元年，文宗即位，立为皇后。二年，授册宝。十一<br /><br />&nbsp;&nbsp;&nbsp;&nbsp;月，后以银五万两助建大承天护圣寺。至顺元年，以籍没张家田四百顷，赐护<br /><br />&nbsp;&nbsp;&nbsp;&nbsp;圣寺为永业。后与宦者拜住谋杀明宗后八不沙。三年八月，文宗崩于上都，后导<br /><br />&nbsp;&nbsp;&nbsp;&nbsp;扬末命，申帝初志，遂立明宗次子懿U质班，是为宁宗。十一月，奉玉册玉宝尊<br /><br />&nbsp;&nbsp;&nbsp;&nbsp;皇后为皇太后。十二月，御兴圣殿受朝贺。宁宗崩，大臣请立太子燕贴古思。后<br /><br />&nbsp;&nbsp;&nbsp;&nbsp;曰：“天位至重，吾子尚幼，明宗长子妥欢帖睦尔在广西，今十三岁矣，理当立<br /><br />&nbsp;&nbsp;&nbsp;&nbsp;之。”于是奉旨迎至京师，以明年六月即位，是为顺帝。元统元年，尊为太皇太<br /><br />&nbsp;&nbsp;&nbsp;&nbsp;后，仍称制临朝。至元六年六月，诏去尊号，安置东安州，寻崩。<br /><br />&nbsp;&nbsp;&nbsp;&nbsp;宁宗答里也忒迷失皇后，弘吉剌氏。至顺三年十月，立为后。至正二十八年<br /><br />&nbsp;&nbsp;&nbsp;&nbsp;崩，升y宁宗庙。<br /><br />&nbsp;&nbsp;&nbsp;&nbsp;顺帝答纳失里皇后，钦察氏，师太平王燕铁木儿之女。至顺四年，立为后。<br /><br />&nbsp;&nbsp;&nbsp;&nbsp;元统二年，授册宝，其册文曰：“天之元统二气，配莫厚于坤仪；月之道循右行，<br /><br />&nbsp;&nbsp;&nbsp;&nbsp;明周贞于乾曜。若昔帝王之宅后，居多辅相之世勋。盖选德于亢宗，亦畴庸于先<br /><br />&nbsp;&nbsp;&nbsp;&nbsp;正。造周资任、姒之化，兴汉表马、邓之功。咨尔皇后钦察氏，雍肃惠慈，谦裕<br /><br />&nbsp;&nbsp;&nbsp;&nbsp;静淑。乃祖乃父，夙坚翼亮之心；于国于家，实获修齐之助。朕缵丕图之初载，<br /><br />&nbsp;&nbsp;&nbsp;&nbsp;亲承太后之睿谟。眷我元臣，简兹硕媛。相严E而率典，奉慈极以愉颜。用彰t<br /><br />&nbsp;&nbsp;&nbsp;&nbsp;翟之华，式著旗常之旧。令摄太尉某官授以玉册宝章，命尔为皇后。备成嘉礼，<br /><br />&nbsp;&nbsp;&nbsp;&nbsp;宏贲太猷。於戏！嵩高生贤，予笃怀于良佐；《关雎》正始，尔勉嗣于徽音。永<br /><br />&nbsp;&nbsp;&nbsp;&nbsp;锡寿康，昭示悠久。”三年，后兄御史大夫唐其势以谋逆诛，弟塔剌海走匿后宫，<br /><br />&nbsp;&nbsp;&nbsp;&nbsp;后以衣蔽之，因迁后出宫，丞相伯颜鸩后于开平民舍。<br /><br />&nbsp;&nbsp;&nbsp;&nbsp;伯颜忽都皇后，弘吉剌氏，宣慈惠圣皇后真哥侄毓德王孛罗帖木儿之女也。<br /><br />&nbsp;&nbsp;&nbsp;&nbsp;至元三年三月，立为皇后。其册文曰：“帝王之道，齐其家而天下平；风教所基，<br /><br />&nbsp;&nbsp;&nbsp;&nbsp;正乎位而人伦厚。爰择配以承宗事，若稽古以率典常。咨尔弘吉剌氏，淑哲温恭，<br /><br />&nbsp;&nbsp;&nbsp;&nbsp;齐庄贞一。属选贤于中祝躬受命于慈闱。勖帅来嫔，蹈榘仪之有度；动容中礼，<br /><br />&nbsp;&nbsp;&nbsp;&nbsp;谨夙夜以无违。兹表式于宫庭，宜推崇其位号。乃蠲吉旦，庸举彝章，遣摄太尉<br /><br />&nbsp;&nbsp;&nbsp;&nbsp;某持节授以玉册宝章，命尔为皇后。於戏！乾施坤承，克顺成于四序；日明月俪，<br /><br />&nbsp;&nbsp;&nbsp;&nbsp;久照临于万方。朕欲跻世于V安，尔其助予之德化，共御亨嘉之运，益延昌炽之<br /><br />&nbsp;&nbsp;&nbsp;&nbsp;期。勉尔徽音，聿修内治。”生皇子真金，二岁而夭。后性节俭，不妒忌，动以<br /><br />&nbsp;&nbsp;&nbsp;&nbsp;礼法自持。第二皇后奇氏素有宠，居兴圣西宫，帝希幸东内。后左右以为言，后<br /><br />&nbsp;&nbsp;&nbsp;&nbsp;无几微怨望意。从帝时巡上京，次中道，帝遣内官传旨，欲临幸，后辞曰：“暮<br /><br />&nbsp;&nbsp;&nbsp;&nbsp;夜非至尊往来之时。”内官往复者三，竟拒不纳，帝益贤之。帝尝问后：“中政<br /><br />&nbsp;&nbsp;&nbsp;&nbsp;院所支钱粮，皆传汝旨，汝还记之否？”后对曰：“妾当用则支。关防出入，必<br /><br />&nbsp;&nbsp;&nbsp;&nbsp;己选人司之，妾岂能尽记耶？”居坤德殿，终日端坐，未尝妄逾户阈。至正二十<br /><br />&nbsp;&nbsp;&nbsp;&nbsp;五年八月崩，年四十二。奇氏后见其所遗衣服弊坏，大笑曰：“正宫皇后，何至<br /><br />&nbsp;&nbsp;&nbsp;&nbsp;服此等衣耶！”其朴素可知。逾月，皇太子自冀宁归，哭之甚哀。<br /><br />&nbsp;&nbsp;&nbsp;&nbsp;完者忽都皇后奇氏，高丽人，生皇太子爱猷识理达腊。家微，用后贵，三世<br /><br />&nbsp;&nbsp;&nbsp;&nbsp;皆追封王爵。初，徽政院使秃满迭儿进为宫女，主供茗饮，以事顺帝。后性颖黠，<br /><br />&nbsp;&nbsp;&nbsp;&nbsp;日见宠幸。后答纳失里皇后方骄妒，数辱之。答纳失里既遇害，帝欲立之，丞<br /><br />&nbsp;&nbsp;&nbsp;&nbsp;相伯颜争不可。伯颜罢相，沙剌班遂请立为第二皇后，居兴圣宫，改徽政院为资<br /><br />&nbsp;&nbsp;&nbsp;&nbsp;正院。后无事，则取《女孝经》、史书，访问历代皇后之有贤行者为法。四方贡<br /><br />&nbsp;&nbsp;&nbsp;&nbsp;献，或有珍味，辄先遣使荐太庙，然后敢食。至正十八年，京城大饥，后命官为<br /><br />&nbsp;&nbsp;&nbsp;&nbsp;粥食之。又出金银粟帛，命资正院使朴不花于京都十一门置冢，葬死者遗骼十余<br /><br />&nbsp;&nbsp;&nbsp;&nbsp;万，复命僧建水陆大会度之。时帝颇怠于政治，后与皇太子爱猷识理达腊遽谋内<br /><br />&nbsp;&nbsp;&nbsp;&nbsp;禅，遣朴不花谕意丞相太平，太平不答。复召太平至宫，举酒赐之，自申前请，<br /><br />&nbsp;&nbsp;&nbsp;&nbsp;太平依违而已，由是后与太子衔之。而帝亦知后意，怒而疏之，两月不见。朴不<br /><br />&nbsp;&nbsp;&nbsp;&nbsp;花因后而宠幸，既被劾黜，后讽御史大夫佛家奴为之辩明。佛家奴乃谋再劾朴不<br /><br />&nbsp;&nbsp;&nbsp;&nbsp;花，后知之，反嗾御史劾佛家奴，谪居潮河。初，奇氏之族在高丽者，怙势骄横，<br /><br />&nbsp;&nbsp;&nbsp;&nbsp;高丽王怒，尽杀之。二十三年，后谓皇太子曰：“汝何不为我复雠耶？”遂立高<br /><br />&nbsp;&nbsp;&nbsp;&nbsp;丽王族人留京师者为王，以奇族之子三宝奴为元子。遣同知枢密院事崔帖木儿为<br /><br />&nbsp;&nbsp;&nbsp;&nbsp;丞相，用兵一万，并招倭兵，共往纳之。过鸭绿水，伏兵四起，乃大败，余十七<br /><br />&nbsp;&nbsp;&nbsp;&nbsp;骑而还，后大惭。二十四年七月，孛罗帖木儿称兵犯阙，皇太子出奔冀宁，下令<br /><br />&nbsp;&nbsp;&nbsp;&nbsp;讨孛罗帖木儿。孛罗帖木儿怒，嗾监察御史武起宗言后外挠国政，奏帝宜迁后出<br /><br />&nbsp;&nbsp;&nbsp;&nbsp;于外，帝不答。二十五年三月，遂矫制幽于诸色总管府，令其党姚伯颜不花守之。<br /><br />&nbsp;&nbsp;&nbsp;&nbsp;四月庚寅，孛罗帖木儿逼后还宫，取印章，伪为后书召太子。后仍回幽所，后又<br /><br />&nbsp;&nbsp;&nbsp;&nbsp;数纳美女于孛罗帖木儿，至百日，始还宫。及孛罗帖木儿死，召皇太子还京师，<br /><br />&nbsp;&nbsp;&nbsp;&nbsp;后传旨令廓扩帖木儿以兵拥皇太子入城，欲胁帝禅位。廓扩帖木儿知其意，至京<br /><br />&nbsp;&nbsp;&nbsp;&nbsp;城三十里外，即遣军还营，皇太子复衔之。事见《扩廓帖木儿传》。会伯颜忽都<br /><br />&nbsp;&nbsp;&nbsp;&nbsp;皇后崩，十二月，中书省臣奏言，后宜正位中宫，帝不答。又奏改资正院为崇政<br /><br />&nbsp;&nbsp;&nbsp;&nbsp;院，而中政院亦兼主之，帝乃授之册宝，其册文曰：“坤以承乾元，人道莫先于<br /><br />&nbsp;&nbsp;&nbsp;&nbsp;夫妇；后以母天下，王化实始于家邦。典礼之常，古今攸重。咨尔肃良合氏，笃<br /><br />&nbsp;&nbsp;&nbsp;&nbsp;生名族，来事朕躬。儆戒相成，每勤于夙夜；恭俭率下，多历于岁年。既发祥元<br /><br />&nbsp;&nbsp;&nbsp;&nbsp;子于储闱，复流庆孙枝于甲观。眷若中宫之位，允宜淑配之贤。宗戚大臣，况佥<br /><br />&nbsp;&nbsp;&nbsp;&nbsp;言而敷请；掖庭诸御，咸倾望以推尊。乃屡逊辞，尤可嘉尚。今遣摄太尉某持节<br /><br />&nbsp;&nbsp;&nbsp;&nbsp;授以玉册玉宝，命尔为皇后。於戏！慎修渍，益勉尔辅佐之心；昭嗣徽音，同<br /><br />&nbsp;&nbsp;&nbsp;&nbsp;保我延洪之福。其钦宠命，以衍寿祺。”二十八年，从帝北奔。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,955941);">加入书签</a><a
                        href="955909.html">上一页</a>&larr;<a href="index.html">返回列表</a>&rarr;<a
                            href="955984.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "955909.html"; var next_page = "955984.html"; var index_page = "index.html"; var sortid = "9"; var article_id = "14699"; var chapter_id = "955941"; var articlename = "元史"; var chaptername = " 卷一百一十四 列传第一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>