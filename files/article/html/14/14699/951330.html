<!DOCTYPE html>
<html>
<head>
<meta charset="gbk" />
<title>元史- 卷二十 本纪第二十-在线阅读-哈西文学网</title>
<meta name="keywords" content="宋濂，元史， 卷二十 本纪第二十全文， 卷二十 本纪第二十在线阅读 哈西文学网" />
<meta name="description" content="哈西文学网提供宋濂的元史  卷二十 本纪第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/951330.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/951330.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十 本纪第二十</h1>
            <div class="link xb">
                <a href="951288.html">上一页</a>&larr;<a href="index.html">返回列表</a>&rarr;<a
                    href="951409.html">下一页</a></div>			
            <div id="BookText">&nbsp;&nbsp;&nbsp;&nbsp;◎成宗三<br /><br />&nbsp;&nbsp;&nbsp;&nbsp;三年春正月癸未朔，暹番、没剌由、罗斛诸国各以方物来贡，赐暹番世子虎<br /><br />&nbsp;&nbsp;&nbsp;&nbsp;符。丙戌，太阴犯太白。己丑，中书省臣言：“天变屡见，大臣宜依故事引咎避<br /><br />&nbsp;&nbsp;&nbsp;&nbsp;位。”帝曰：“此汉人所说耳，岂可一一听从耶？卿但择可者任之。”庚寅，诏<br /><br />&nbsp;&nbsp;&nbsp;&nbsp;遣使问民疾苦。除本年内郡包银、俸钞，免江南夏税十分之三，增给小吏俸米。<br /><br />&nbsp;&nbsp;&nbsp;&nbsp;置各路惠民局，择良医主之。封药木忽而为定远王，赐金印。命中书省：自今后<br /><br />&nbsp;&nbsp;&nbsp;&nbsp;妃、诸王所需，非奉旨勿给；各位擅置官府，紊乱选法者，戒饬之。辛卯，诏诸<br /><br />&nbsp;&nbsp;&nbsp;&nbsp;行省谨视各翼病军。浙西肃政廉访使王遇犯赃罪，托权幸规免，命御史台鞫治之。<br /><br />&nbsp;&nbsp;&nbsp;&nbsp;壬辰，安置高丽陪臣赵仁规于安西、崔冲绍于巩昌，并笞而遣之，以正其附王<br /><br />&nbsp;&nbsp;&nbsp;&nbsp;w擅命妄杀之罪，复以王Z为高丽王，遣工部尚书也先铁木而、翰林待制贾汝<br /><br />&nbsp;&nbsp;&nbsp;&nbsp;舟赍诏往谕之。追收别铁木而、脱脱合儿鲁行军印。中书省臣言：“比年公帑所<br /><br />&nbsp;&nbsp;&nbsp;&nbsp;费，动辄巨万，岁入之数，不支半岁，自余皆借及钞支。臣恐理财失宜，钞法亦<br /><br />&nbsp;&nbsp;&nbsp;&nbsp;坏。”帝嘉纳之。仍令谕月赤察而等自今一切赐与皆勿奏。癸巳，以江南军数多<br /><br />&nbsp;&nbsp;&nbsp;&nbsp;阙，官吏因而作弊，诏禁饬之。以答剌罕哈剌哈孙为中书左丞相。丁酉，太阴犯<br /><br />&nbsp;&nbsp;&nbsp;&nbsp;西垣上将。戊戌，太阴犯右执法。辛丑，括诸路马，隶蒙古军籍者免之。乙巳，<br /><br />&nbsp;&nbsp;&nbsp;&nbsp;太白经天。<br /><br />&nbsp;&nbsp;&nbsp;&nbsp;二月癸丑朔，车驾幸柳林。丁巳，完泽等奏铨定省部官，以次引见，帝皆允<br /><br />&nbsp;&nbsp;&nbsp;&nbsp;之，仍谕六部官曰：“汝等事多稽误，朕昔未知其人为谁。今既阅视，且知姓名，<br /><br />&nbsp;&nbsp;&nbsp;&nbsp;其洗心涤虑，各钦乃职。复蹈前失，罪不汝贷。”罢四川、福建等处行中书省，<br /><br />&nbsp;&nbsp;&nbsp;&nbsp;陕西行御史台，江东、荆南、淮西三道宣慰司。置四川、福建宣慰司都元帅府及<br /><br />&nbsp;&nbsp;&nbsp;&nbsp;陕西汉中道肃政廉访司。广和林、甘州城。诏缙山县民户为势家所蔽者，悉还县<br /><br />&nbsp;&nbsp;&nbsp;&nbsp;定籍。壬戌，诏谕江浙、河南北两省军民。乙巳，荧惑犯五诸侯。壬申，加解州<br /><br />&nbsp;&nbsp;&nbsp;&nbsp;盐池神惠康王曰广济，资宝王曰永泽；泉州海神曰护国庇民明著天妃；浙西盐官<br /><br />&nbsp;&nbsp;&nbsp;&nbsp;州海神曰灵感弘v公；吴大夫伍员曰忠孝威惠显圣王。金齿国遣使来贡方物。庚<br /><br />&nbsp;&nbsp;&nbsp;&nbsp;辰，车驾幸上都。<br /><br />&nbsp;&nbsp;&nbsp;&nbsp;三月癸巳，缅国世子信合八的奉表来谢赐衣，遣还。命妙慈弘济大师、江浙<br /><br />&nbsp;&nbsp;&nbsp;&nbsp;释教总统补陀僧一山赍诏使日本，诏曰：“有司奏陈：向者世祖皇帝尝遣补陀禅<br /><br />&nbsp;&nbsp;&nbsp;&nbsp;僧如智及王积翁等两奉玺书通好日本，咸以中途有阻而还。爰自朕临御以来，绥<br /><br />&nbsp;&nbsp;&nbsp;&nbsp;怀诸国，薄海内外，靡有遐遗，日本之好，宜复通问。今如智已老，补陀僧一山<br /><br />&nbsp;&nbsp;&nbsp;&nbsp;道行素高，可令往谕，附商舶以行，庶可必达。朕特从其请，盖欲成先帝遗意耳。<br /><br />&nbsp;&nbsp;&nbsp;&nbsp;至于好息民之事，王其审图之。”甲午，命何荣祖等更定律令。诏军官受赃罪，<br /><br />&nbsp;&nbsp;&nbsp;&nbsp;重者罢职，轻者降其散官，或决罚就职停俸，期年许令自效。戊戌，荧惑犯舆鬼。<br /><br />&nbsp;&nbsp;&nbsp;&nbsp;升御史台殿中司秩五品。乙巳，行御史台劾平章教化受财三万余锭，教化复言平<br /><br />&nbsp;&nbsp;&nbsp;&nbsp;章的里不花领财赋时盗钞三十万锭，及行台中丞张闾受李元善钞百锭，敕俱勿问。<br /><br />&nbsp;&nbsp;&nbsp;&nbsp;戊申，减江南诸道行台御史大夫一员，赐和林军钞十万锭。<br /><br />&nbsp;&nbsp;&nbsp;&nbsp;夏四月辛亥朔，驸马蛮子台所部匮乏，以粮十三万石赈之。己未，太阴犯上将。<br /><br />&nbsp;&nbsp;&nbsp;&nbsp;丙寅，填星犯舆鬼，太阴犯心。庚午，申严江浙、两淮私盐之禁，巡捕官验所获<br /><br />&nbsp;&nbsp;&nbsp;&nbsp;迁赏。辛未，禁和林戍军窜名他籍。自通州至两淮漕河，置巡防捕盗司凡十九所。<br /><br />&nbsp;&nbsp;&nbsp;&nbsp;己卯，以礼部尚书月古不花为中书左丞。赐和林军钞五十万锭、帛四十万匹、粮<br /><br />&nbsp;&nbsp;&nbsp;&nbsp;二万石，仍命和林宣慰司市马五千匹给之。辽东开元、咸平蒙古、女直等人乏食，<br /><br />&nbsp;&nbsp;&nbsp;&nbsp;以粮二万五百石、布三千九百匹赈之。<br /><br />&nbsp;&nbsp;&nbsp;&nbsp;五月壬午，罢江南诸路释教总统所。丙申，太阴犯南斗。海南速古台、速龙<br /><br />&nbsp;&nbsp;&nbsp;&nbsp;探、奔奚里诸番以虎象及桫罗木舟来贡。己亥，太白犯毕。庚子，免山东也速带<br /><br />&nbsp;&nbsp;&nbsp;&nbsp;而牧地岁输粟之半，禁阿而剌部毋于广平牧马。庚子，复征东行中书省，以福建<br /><br />&nbsp;&nbsp;&nbsp;&nbsp;平海省平章政事阔里吉思为平章政事。是月，鄂、岳、汉阳、兴国、常、澧、潭、<br /><br />&nbsp;&nbsp;&nbsp;&nbsp;衡、辰、沅、宝庆、常宁、桂阳、茶陵旱，免其酒课、夏税；江陵路旱、蝗，弛<br /><br />&nbsp;&nbsp;&nbsp;&nbsp;其湖泊之禁；仍并以粮赈之。六月辛亥，兀鲁兀敦庆童擅杀所部军之逃亡者，命<br /><br />&nbsp;&nbsp;&nbsp;&nbsp;枢密院戒之。癸丑，罢大名路所献黄河故道田输租。戊午，申禁海商以人马兵仗<br /><br />&nbsp;&nbsp;&nbsp;&nbsp;往诸番贸易者。以福建州县官类多色目、南人，命自今以汉人参用。禁福建民冒<br /><br />&nbsp;&nbsp;&nbsp;&nbsp;称权豪佃户，规免门役。庚申，太阴掩房。丁卯，荧惑犯右执法。壬申，岁星昼<br /><br />&nbsp;&nbsp;&nbsp;&nbsp;见。赐和林戍军钞一百四十万锭，鹰师五十万一千余锭。<br /><br />&nbsp;&nbsp;&nbsp;&nbsp;秋七月己卯朔，太白犯井。庚辰，中书省臣言：“江南诸寺佃户五十余万，本<br /><br />&nbsp;&nbsp;&nbsp;&nbsp;皆编民，自杨总摄冒入寺籍，宜加厘正。”从之。丙申，扬州、淮安属县蝗，在<br /><br />&nbsp;&nbsp;&nbsp;&nbsp;地者为j啄食，飞者以翅击死，诏禁捕j。丁未，太阴犯舆鬼。<br /><br />&nbsp;&nbsp;&nbsp;&nbsp;八月己酉朔，日有食之。丁巳，太阴犯箕。戊辰，太白犯轩辕大星。己巳，<br /><br />&nbsp;&nbsp;&nbsp;&nbsp;太阴犯五车星。赐定远王药木忽而所部钞万五千锭。是月，汴梁、大都、河间水，<br /><br />&nbsp;&nbsp;&nbsp;&nbsp;隆兴、平滦、大同、宣德等路雨雹。九月癸未，圣诞节，驻跸古栅，受诸王百官<br /><br />&nbsp;&nbsp;&nbsp;&nbsp;贺。庚寅，置河东山西铁冶提举司。壬辰，流星色赤，尾长丈余，其光烛地，起<br /><br />&nbsp;&nbsp;&nbsp;&nbsp;自河鼓，没于牵牛之西，有声如雷。癸巳，罢括宋手号军。乙未，太阴犯昴距星。<br /><br />&nbsp;&nbsp;&nbsp;&nbsp;丁酉，太白犯左执法。己亥，车驾还大都。扬州、淮安旱，免其田租。<br /><br />&nbsp;&nbsp;&nbsp;&nbsp;冬十月戊申朔，有事于太庙。壬子，册伯岳吾氏为皇后。甲寅，复立海北海南<br /><br />&nbsp;&nbsp;&nbsp;&nbsp;道肃政廉访司。山东转运使阿里沙等增课钞四万一千八百锭，赐锦衣人一袭。丙<br /><br />&nbsp;&nbsp;&nbsp;&nbsp;子，太阴犯房。赐秃忽鲁不花等所部户钞三万七千余锭，橐驼户十万二千余锭。<br /><br />&nbsp;&nbsp;&nbsp;&nbsp;以淮安、江陵、沔阳、扬、庐、随、黄旱，汴梁、归德水，陇、陕蝗，并免其田<br /><br />&nbsp;&nbsp;&nbsp;&nbsp;租。<br /><br />&nbsp;&nbsp;&nbsp;&nbsp;十一月庚辰，置浙西平江湖渠闸堰凡七十八所。禁和林酿酒。乙酉，太白犯房。<br /><br />&nbsp;&nbsp;&nbsp;&nbsp;戊子，释囚二十人。丁酉，浚太湖及淀山湖。己亥，赐隆福宫牧驼者钞十万二千<br /><br />&nbsp;&nbsp;&nbsp;&nbsp;锭，诸王合带部十万锭，云南王也先铁木而及所部三万八千锭，和林戍军一百四<br /><br />&nbsp;&nbsp;&nbsp;&nbsp;十万余锭、币帛二万九千匹。杭州火，江陵路蝗，并发粟赈之。<br /><br />&nbsp;&nbsp;&nbsp;&nbsp;十二月己酉，徙镇巢万户府戍沅、靖，毗阳万户府戍辰州，均州万户府戍常德、<br /><br />&nbsp;&nbsp;&nbsp;&nbsp;澧州。赐诸王岳忽难银印。丙寅，诏各省戍军轮次放还二年供役。升宣徽院为从<br /><br />&nbsp;&nbsp;&nbsp;&nbsp;一品。癸酉，诏中书省货财出纳，自今无券记者勿与。以守司徒、集贤院使、领<br /><br />&nbsp;&nbsp;&nbsp;&nbsp;太史院事阿鲁浑撒里为平章政事。赐诸王六十、脱脱等钞一万三千余锭，四怯薛<br /><br />&nbsp;&nbsp;&nbsp;&nbsp;卫士五万二千余锭，千户撒而兀鲁所部四万锭。淮安、扬州饥，甘肃亦集乃路屯<br /><br />&nbsp;&nbsp;&nbsp;&nbsp;田旱，并赈以粮。<br /><br />&nbsp;&nbsp;&nbsp;&nbsp;四年春正月丙申，申严京师恶少不法之禁，犯者黥剌，杖七十，拘役。辛丑，<br /><br />&nbsp;&nbsp;&nbsp;&nbsp;诏蒙古都元帅也速答而非奉旨勿擅决重刑。命和林戍军借斡脱钱者，止偿其本。<br /><br />&nbsp;&nbsp;&nbsp;&nbsp;癸卯，复淮东漕渠。赐诸王塔失铁木而金印。赐翰林承旨僧家钞五百锭，以养其<br /><br />&nbsp;&nbsp;&nbsp;&nbsp;母。赐诸王木忽难所部一万二千余锭，八鲁剌思等部六万锭。<br /><br />&nbsp;&nbsp;&nbsp;&nbsp;二月丁未朔，日有食之。乙卯，遣使祠东岳。丙辰，皇太后崩，明日y葬先<br /><br />&nbsp;&nbsp;&nbsp;&nbsp;陵。戊午，太阴犯轩辕。壬戌，帝谕何荣祖曰：“律令良法也，宜早定之。”荣<br /><br />&nbsp;&nbsp;&nbsp;&nbsp;祖对曰：“臣所择者三百八十条，一条有该三四事者。”帝曰：“古今异宜，不<br /><br />&nbsp;&nbsp;&nbsp;&nbsp;必相沿，但取宜于今者。”甲戌，发粟十万石赈湖北饥民，仍弛山泽之禁。罢称<br /><br />&nbsp;&nbsp;&nbsp;&nbsp;海屯田，改置于呵札之地，以农具、种实给之。乙亥，车驾幸上都。置西京太和<br /><br />&nbsp;&nbsp;&nbsp;&nbsp;岭屯田。立乌撒、乌蒙等郡县，并会理泗川西州为二，置维摩州。丙子，命李庭<br /><br />&nbsp;&nbsp;&nbsp;&nbsp;训练各卫军士。赐晋王所部钞四万锭。<br /><br />&nbsp;&nbsp;&nbsp;&nbsp;三月乙未，宁国、太平两路旱，以粮二万石赈之。<br /><br />&nbsp;&nbsp;&nbsp;&nbsp;夏四月丙午朔，诏云南行省厘革积弊。壬子，高邮府宝应县民孙奕妻朱一产三<br /><br />&nbsp;&nbsp;&nbsp;&nbsp;男，蠲复三年。丙辰，置五条河屯田。丁巳，免今年上都、隆兴丝银，大都差税<br /><br />&nbsp;&nbsp;&nbsp;&nbsp;地租。赐诸王也灭干鋈金印。缅国遣使进白象。戊午，参政张颐孙及其弟等伏<br /><br />&nbsp;&nbsp;&nbsp;&nbsp;诛于龙兴市。颐孙初为新淦富人胡制机养子，后制机自生子而死，颐孙利其赀，<br /><br />&nbsp;&nbsp;&nbsp;&nbsp;与谋杀之，赂郡县吏获免。其仆胡忠诉主之冤于官，乃诛之，其赀悉还胡氏。<br /><br />&nbsp;&nbsp;&nbsp;&nbsp;以中书省断事官不兰奚为平章政事。赐皇侄海山所统诸王戍军马二万二千九百余<br /><br />&nbsp;&nbsp;&nbsp;&nbsp;匹。<br /><br />&nbsp;&nbsp;&nbsp;&nbsp;五月癸未，左丞相答剌罕遣使来言：“横费不节，府库渐虚。”诏自今诸位<br /><br />&nbsp;&nbsp;&nbsp;&nbsp;下事关钱谷者，毋辄入闻。帝谕集贤大学士阿鲁浑撒里等曰：“集贤、翰林乃养<br /><br />&nbsp;&nbsp;&nbsp;&nbsp;老之地，自今诸老满秩者升之，勿令辄去，或有去者，罪将及汝。其谕中书知之。”<br /><br />&nbsp;&nbsp;&nbsp;&nbsp;增云南至缅国十五驿，驿给圆符四、驿券十二。甲午，太阴犯垒壁阵。辛丑，太<br /><br />&nbsp;&nbsp;&nbsp;&nbsp;白犯舆鬼，太阴犯昴。复延庆司。赐诸王也只里部钞二万锭，八怜脱列思所隶户<br /><br />&nbsp;&nbsp;&nbsp;&nbsp;六万五千余锭。是月，同州、平滦、隆兴雹，扬州、南阳、顺德、东昌、归德、<br /><br />&nbsp;&nbsp;&nbsp;&nbsp;济宁、徐、濠、芍陂旱、蝗，真定、保定、大都通、蓟二州水。六月己酉，诏立<br /><br />&nbsp;&nbsp;&nbsp;&nbsp;缅国王子窟麻剌哥撒八为缅国王，赐以银印及金银器皿衣服等物。丙辰，以太傅<br /><br />&nbsp;&nbsp;&nbsp;&nbsp;月赤察而为太师，完泽为太傅，皆赐之印。丁巳，太白犯填星。御史中丞不忽木<br /><br />&nbsp;&nbsp;&nbsp;&nbsp;卒，贫无以葬，赐钞五百锭。甲子，置耽罗总管府。诏各省自今非奉命毋擅役军。<br /><br />&nbsp;&nbsp;&nbsp;&nbsp;以和林都元帅府兼行宣慰司事。吊吉而、瓜哇、暹国、蘸八等国二十二人来朝，<br /><br />&nbsp;&nbsp;&nbsp;&nbsp;赐衣遣之。<br /><br />&nbsp;&nbsp;&nbsp;&nbsp;秋七月甲戌朔，右丞相完泽请上徽仁裕圣皇后谥宝册。乙酉，缅国阿散哥也弟<br /><br />&nbsp;&nbsp;&nbsp;&nbsp;者苏等九十一人各奉方物来朝，诏命余人留安庆，遣者苏来上都。辛卯，荧惑犯<br /><br />&nbsp;&nbsp;&nbsp;&nbsp;井。加乳母冀国夫人韩氏为燕冀国顺育夫人，石抹氏为冀国夫人。杭州路贫民乏<br /><br />&nbsp;&nbsp;&nbsp;&nbsp;食，以粮万石减其直粜之。<br /><br />&nbsp;&nbsp;&nbsp;&nbsp;八月癸卯朔，更定荫叙格，正一品子为正五，从五品子为从九，中间正从以<br /><br />&nbsp;&nbsp;&nbsp;&nbsp;是为差，蒙古、色目人特优一级。置广东盐课提举司。癸丑，太阴犯井。庚申，<br /><br />&nbsp;&nbsp;&nbsp;&nbsp;缅国阿散吉牙等昆弟赴阙，自言杀主之罪；罢征缅兵。甲子，辰星犯灵台上星。<br /><br />&nbsp;&nbsp;&nbsp;&nbsp;大名之白马县旱。<br /><br />&nbsp;&nbsp;&nbsp;&nbsp;闰八月庚辰，荧惑犯舆鬼。庚子，车驾还大都。以中书右丞贺仁杰为平章政<br /><br />&nbsp;&nbsp;&nbsp;&nbsp;事。赐晋王所部粮七万石。<br /><br />&nbsp;&nbsp;&nbsp;&nbsp;九月戊午，太白犯斗。壬戌，太阴犯舆鬼。曹州探马赤军与民讼地百二十顷，<br /><br />&nbsp;&nbsp;&nbsp;&nbsp;诏别以邻近官田如数给之。广东英德州达鲁花赤脱欢察而招降群盗二千余户，升<br /><br />&nbsp;&nbsp;&nbsp;&nbsp;英德州为路，立三县，以脱欢察而为达鲁花赤兼万户以镇之。甲子，太白犯斗。<br /><br />&nbsp;&nbsp;&nbsp;&nbsp;改中御府为中政院。赐诸王出伯所部钞万五千四百余锭。建康、常州、江陵饥民<br /><br />&nbsp;&nbsp;&nbsp;&nbsp;八十四万九千六十余人，给粮二十二万九千三百九十余石。<br /><br />&nbsp;&nbsp;&nbsp;&nbsp;冬十月癸酉朔，有事于太庙。<br /><br />&nbsp;&nbsp;&nbsp;&nbsp;十一月壬寅朔，诏颁宽令，免上都、大都、隆兴大德五年丝银、税粮，附近秣<br /><br />&nbsp;&nbsp;&nbsp;&nbsp;养马驼之郡免税粮十分之三，其余免十分之一；徒罪各减一半，杖罪以下释之；<br /><br />&nbsp;&nbsp;&nbsp;&nbsp;江北荒田许人耕种者，元拟第三年收税，今并展限一年，著为定例。并辽阳省所<br /><br />&nbsp;&nbsp;&nbsp;&nbsp;辖狗站、牛站为一，仍给钞以Q其乏。命省、台差官同昔宝赤鞫和林运粮稽迟未<br /><br />&nbsp;&nbsp;&nbsp;&nbsp;至者。真定路平棘县旱。<br /><br />&nbsp;&nbsp;&nbsp;&nbsp;十二月癸酉，御史台臣言：“所纠官吏与有司同审，所以事沮难行，乞依旧制。<br /><br />&nbsp;&nbsp;&nbsp;&nbsp;中书凡有改作，辄令监察御史同往，非宜，自今非奉旨勿遣。”皆从之。庚寅，<br /><br />&nbsp;&nbsp;&nbsp;&nbsp;荧惑犯轩辕。癸巳，太阴犯房距星。晋州达鲁花赤捏古伯绐称母丧，归迎其妻。<br /><br />&nbsp;&nbsp;&nbsp;&nbsp;事闻，诏以其旧艘吐祝罢职不叙。遣刘深、合剌带、郑v将兵二万人征八百媳<br /><br />&nbsp;&nbsp;&nbsp;&nbsp;妇，仍敕云南省每军十人给马五匹，不足则补之以牛。赐诸王忻都部钞五万锭，<br /><br />&nbsp;&nbsp;&nbsp;&nbsp;兀鲁思不花等四部二十一万九千余锭，西都守城军二万八千余锭。赈建康、平江、<br /><br />&nbsp;&nbsp;&nbsp;&nbsp;浙东等处饥民粮二十二万九千三百余石。<br /><br />&nbsp;&nbsp;&nbsp;&nbsp;五年春正月己酉，太阴犯五车。庚戌，给征八百媳妇军钞，总计九万二千余<br /><br />&nbsp;&nbsp;&nbsp;&nbsp;锭。壬子，太阴犯舆鬼积尸气。奉安昭睿顺圣皇后御容于护国仁王寺。罢檀、景<br /><br />&nbsp;&nbsp;&nbsp;&nbsp;两州采金铁冶提举司，以其事入都提举司。御史台臣言：“官吏犯赃及盗官钱，<br /><br />&nbsp;&nbsp;&nbsp;&nbsp;事觉避罪逃匿者，宜同狱成。虽经原免，亦加降黜，庶奸伪可革。”从之。丙寅，<br /><br />&nbsp;&nbsp;&nbsp;&nbsp;以两淮盐法涩滞，命转运司官两员分司上江以整治之，仍颁印及驿券。辛酉，太<br /><br />&nbsp;&nbsp;&nbsp;&nbsp;阴犯心。<br /><br />&nbsp;&nbsp;&nbsp;&nbsp;二月己卯，太阴犯舆鬼。以刘深、合剌带并为中书右丞，郑v为参知政事，<br /><br />&nbsp;&nbsp;&nbsp;&nbsp;皆佩虎符。分云南诸路行中书省事，仍置理问官二员，郎中、员外郎、都事各一<br /><br />&nbsp;&nbsp;&nbsp;&nbsp;员，给圆符四、驿券二十。罢福建织绣提举司。增河间转运司盐为二十八万引，<br /><br />&nbsp;&nbsp;&nbsp;&nbsp;罢其所属清、沧、深三盐司。丁亥，立征八百媳妇万户府二，设万户四员，发四<br /><br />&nbsp;&nbsp;&nbsp;&nbsp;川、云南囚徒从军。乙未，诏廉访司官非亲丧迁葬及以病给告者，不得离职；或<br /><br />&nbsp;&nbsp;&nbsp;&nbsp;以地远职卑受任不赴者，台宪勿复用。丙申，给脱脱等部马万匹。丁酉，车驾幸<br /><br />&nbsp;&nbsp;&nbsp;&nbsp;上都。诏饬云南行中书省减内外诸司官千五百一十四员，增江浙戍兵。戊戌，赐<br /><br />&nbsp;&nbsp;&nbsp;&nbsp;昭应宫、兴教寺地各百顷，兴教仍赐钞万五千锭；上都乾元寺地九十顷，钞皆如<br /><br />&nbsp;&nbsp;&nbsp;&nbsp;兴教之数；万安寺地六百顷，钞万锭；南寺地百二十顷，钞如万安之数。己亥，<br /><br />&nbsp;&nbsp;&nbsp;&nbsp;凡军士杀人奸盗者，令军民官同鞫。永宁路总管雄挫来朝，献马三十余匹，赐币<br /><br />&nbsp;&nbsp;&nbsp;&nbsp;帛有差。<br /><br />&nbsp;&nbsp;&nbsp;&nbsp;三月甲辰，收故军官金银符。戊申，太阴犯御女。己酉，罢陕西路拘榷课税<br /><br />&nbsp;&nbsp;&nbsp;&nbsp;所。壬子，赐诸王也孙等钞一万八千五百锭。戊午，马来忽等海岛遣使来朝，赐<br /><br />&nbsp;&nbsp;&nbsp;&nbsp;金素币有差。给和林贫乏军钞二十万锭，诸王药木忽而所部万五千九百余锭。丁<br /><br />&nbsp;&nbsp;&nbsp;&nbsp;卯，荧惑犯填星。己巳，荧惑、填星相合。诏戒饬中外官吏。命辽阳行省平章沙<br /><br />&nbsp;&nbsp;&nbsp;&nbsp;蓝将万人驻夏山后，人备马二匹，官给其直。<br /><br />&nbsp;&nbsp;&nbsp;&nbsp;夏四月壬申，太阴犯东井。癸酉，遣秃剌铁木而等犒和林军。壬午，以晋王甘<br /><br />&nbsp;&nbsp;&nbsp;&nbsp;麻剌所部贫乏，赐钞四十万锭。调云南军征八百媳妇。癸巳，禁和林酿酒，其诸<br /><br />&nbsp;&nbsp;&nbsp;&nbsp;王、驸马许自酿饮，不得沽卖。是月，大都、彰德、广平、真定、顺德、大名、<br /><br />&nbsp;&nbsp;&nbsp;&nbsp;濮州虫食桑。<br /><br />&nbsp;&nbsp;&nbsp;&nbsp;五月，商州陨霜杀麦。河南妖贼丑斯等伏诛。己酉，给月里可里军驻夏山后<br /><br />&nbsp;&nbsp;&nbsp;&nbsp;者市马钞八万八千七百余锭。辛亥，遣怯列亦带脱脱帅师征四川。癸丑，太阴犯<br /><br />&nbsp;&nbsp;&nbsp;&nbsp;南斗。乙卯，荧惑犯右执法。丙辰，曲靖等路宣慰使兼管军万户忽林失来朝。壬<br /><br />&nbsp;&nbsp;&nbsp;&nbsp;戌，云南土官宋隆济叛。时刘深将兵由顺元入云南，云南右丞月忽难调民供馈，<br /><br />&nbsp;&nbsp;&nbsp;&nbsp;隆济因绐其众曰：“官军征发汝等，将尽剪发黥面为兵，身死行阵，妻子为虏。”<br /><br />&nbsp;&nbsp;&nbsp;&nbsp;众惑其言，遂叛。丙寅，诏云南行省自愿征八百媳妇者二千人，人给贝子六十索。<br /><br />&nbsp;&nbsp;&nbsp;&nbsp;丁卯，太白犯井。六月乙亥，平江等十有四路大水，以粮二十万石随各处时直赈<br /><br />&nbsp;&nbsp;&nbsp;&nbsp;粜。开中庆路昆阳州海口。甲申，岁星犯司怪。丙戌，宋隆济率猫、J、紫江<br /><br />&nbsp;&nbsp;&nbsp;&nbsp;诸蛮四千人攻杨黄寨，杀掠甚众。己丑，缅王遣使献驯象九。壬辰，宋隆济攻贵<br /><br />&nbsp;&nbsp;&nbsp;&nbsp;州，知州张怀德战死。梁王遣云南行省平章幢兀儿、参政不兰奚将兵御之，杀贼<br /><br />&nbsp;&nbsp;&nbsp;&nbsp;酋撒月，斩首五百级。癸巳，太白犯舆鬼，岁星犯井。甲午，太白犯舆鬼。赐诸<br /><br />&nbsp;&nbsp;&nbsp;&nbsp;王念不烈妃札忽而真所部钞二十万锭。是月，汴梁、南阳、卫辉、大名、濮州旱，<br /><br />&nbsp;&nbsp;&nbsp;&nbsp;大都路水，顺德、怀孟蝗。<br /><br />&nbsp;&nbsp;&nbsp;&nbsp;秋七月戊戌朔，昼晦，暴风起东北，雨雹兼发，江湖泛溢，东起通、泰、崇明，<br /><br />&nbsp;&nbsp;&nbsp;&nbsp;西尽真州，民被灾死者不可胜计，以米八万七千余石赈之。己亥，增阶、沙二州<br /><br />&nbsp;&nbsp;&nbsp;&nbsp;戍军。庚子，籍安西王所侵占田、站等四百余户为民，赐宁远王阔阔出所部钞二<br /><br />&nbsp;&nbsp;&nbsp;&nbsp;万三千余锭。乙巳，辽阳省大宁路水，以粮千石赈之。丙午，岁星犯井。丁未，<br /><br />&nbsp;&nbsp;&nbsp;&nbsp;命御史大夫秃忽赤整饬台事。诏军官受赃者与民官同例，量罪大小殿黜。命监察<br /><br />&nbsp;&nbsp;&nbsp;&nbsp;御史审覆札鲁忽赤罪囚，检照蒙古翰林院案牍。戊申，立耽罗军民万户府。诸王<br /><br />&nbsp;&nbsp;&nbsp;&nbsp;也灭干薨，以其子八八剌嗣。己酉，诏诸司严禁盗贼。辛亥，太阴犯垒壁阵。赐<br /><br />&nbsp;&nbsp;&nbsp;&nbsp;诸王出伯等部钞六万锭，又给市马直三十八万四千锭。癸丑，诏禁畏吾儿僧、阴<br /><br />&nbsp;&nbsp;&nbsp;&nbsp;阳、巫觋、道人、咒师，自今有大祠祷必请而行，违者罪之。浙西积雨泛溢，大<br /><br />&nbsp;&nbsp;&nbsp;&nbsp;伤民田，诏役民夫二千人疏导河道，俾复其故。命云南省分蒙古射士征八百媳妇。<br /><br />&nbsp;&nbsp;&nbsp;&nbsp;庚申，辰星犯太白。癸亥，合丹之孙脱欢自北境来归，其父母妻子皆遭杀虏，赐<br /><br />&nbsp;&nbsp;&nbsp;&nbsp;钞一千四百锭。给诸王妃札忽而真及诸王出伯军钞四十万锭。中书省臣言：“旧<br /><br />&nbsp;&nbsp;&nbsp;&nbsp;制京师州县捕盗，止从兵马司，有司不与，遂致淹滞。自今轻罪乞令有司决遣，<br /><br />&nbsp;&nbsp;&nbsp;&nbsp;重者从宗正府听断，庶不留狱，且民不冤。”从之。以暗伯、阿忽台并知枢密院<br /><br />&nbsp;&nbsp;&nbsp;&nbsp;事。禁富豪之家役军。诏封赠非中书省无辄奏请。称海至北境十二站大雪，马牛<br /><br />&nbsp;&nbsp;&nbsp;&nbsp;多死，赐钞一万一千余锭。命御史台检照宣政院并僧司案牍。升太医院为二品，<br /><br />&nbsp;&nbsp;&nbsp;&nbsp;以平章政事、大都护、提点太医事脱因纳为太医院使。赐上都诸匠等钞二十一万<br /><br />&nbsp;&nbsp;&nbsp;&nbsp;七千四百锭。大都、保定、河间、济宁、大名水，广平、真定蝗。<br /><br />&nbsp;&nbsp;&nbsp;&nbsp;八月戊辰，给军人羊马价及定远王所部钞十四万三千锭。己巳，平滦路霖雨，<br /><br />&nbsp;&nbsp;&nbsp;&nbsp;滦、漆、淝、汝河溢，民死者众，免其今年田租，仍赈粟三万石。庚午，秃剌铁<br /><br />&nbsp;&nbsp;&nbsp;&nbsp;木而等自和林犒军还，言：“和林屯田宜令军官广其垦辟，量给农具，仓官宜任<br /><br />&nbsp;&nbsp;&nbsp;&nbsp;选人，可革侵盗之弊。”从之。甲戌，遣薛超兀而等将兵征金齿诸国，时征缅师<br /><br />&nbsp;&nbsp;&nbsp;&nbsp;还，为金齿所遮，士多战死。又接连八百媳妇诸蛮，相效不输税赋，贼杀官吏，<br /><br />&nbsp;&nbsp;&nbsp;&nbsp;故皆征之。庚辰，诏：“遣官分道赈恤。凡狱囚禁系累年，疑不能决者，令廉访<br /><br />&nbsp;&nbsp;&nbsp;&nbsp;司具其疑状，申呈省、台详谳，仍为定例。各路被灾重者，免其差税一年，贫乏<br /><br />&nbsp;&nbsp;&nbsp;&nbsp;之家，计口赈恤，尤甚者优给之。小吏犯赃者，并罢不叙。”征缅万户曳剌福山<br /><br />&nbsp;&nbsp;&nbsp;&nbsp;等进驯象六。壬辰，太阴犯轩辕御女。乙未，填星犯太微上将。顺德路水，免其<br /><br />&nbsp;&nbsp;&nbsp;&nbsp;田租。九月癸丑，放称海守仓库军还，令以次更代。丙辰，江陵、常德、澧州皆<br /><br />&nbsp;&nbsp;&nbsp;&nbsp;旱，并免其门摊、酒醋课。乙酉，自八月庚辰彗出井，历紫微垣至天市垣，凡四<br /><br />&nbsp;&nbsp;&nbsp;&nbsp;十六日而灭。<br /><br />&nbsp;&nbsp;&nbsp;&nbsp;冬十月丙寅朔，以畿内岁饥，增明年海运粮为百二十万石。己巳，缅王遣使入<br /><br />&nbsp;&nbsp;&nbsp;&nbsp;贡。戊寅，云南武定路土官群则献方物。癸未，太阴犯东井。壬午，车驾还大都。<br /><br />&nbsp;&nbsp;&nbsp;&nbsp;丙戌，以岁饥禁酿酒，弛山泽之禁，听民捕猎。湖广行省臣言：“海南海北道宣<br /><br />&nbsp;&nbsp;&nbsp;&nbsp;慰司都元帅府，不与军务，遇有盗窃，惟行文移，比回，已不及事，今乞以其长<br /><br />&nbsp;&nbsp;&nbsp;&nbsp;二人领军务。又镇守官慢功当罚者，已有定例；获功当赏者，乞或加散官，或授<br /><br />&nbsp;&nbsp;&nbsp;&nbsp;金、银符。”皆从之。拨南阳府屯田地给新籍畏吾而户，俾耕以自赡，仍给粮三<br /><br />&nbsp;&nbsp;&nbsp;&nbsp;月。丁亥，诏：“军官既受命而不时赴者、病故不行者、被差事毕不即还者，准<br /><br />&nbsp;&nbsp;&nbsp;&nbsp;民官例，违限六月，选人代之，被代者期年始叙。”改鄂州路为武昌路。遣使就<br /><br />&nbsp;&nbsp;&nbsp;&nbsp;调云南、四川、福建、广东、广西官，谕百司凡事关中书省者，毋得辄奏。权豪<br /><br />&nbsp;&nbsp;&nbsp;&nbsp;势要之家佃户贷粮者，听于来岁秋成还之。癸巳，分碉门、黎、雅军戍蛮夷，命<br /><br />&nbsp;&nbsp;&nbsp;&nbsp;陕西屯田万户也不干等将之。辛卯，夜有流星大如杯，光烛地，自北起近东分为<br /><br />&nbsp;&nbsp;&nbsp;&nbsp;二星，没于危宿。<br /><br />&nbsp;&nbsp;&nbsp;&nbsp;十一月己亥，岁星犯东井，诏谕中书，近因禁酒，闻年老需酒之人有预市而储<br /><br />&nbsp;&nbsp;&nbsp;&nbsp;之者，其无酿具者勿问。罢湖南转运司弘州种田提举司，以其事入有司。降容、<br /><br />&nbsp;&nbsp;&nbsp;&nbsp;象、横、宾路为州，平滦金丹提举司为管勾，升昭州为平乐府，省泌县入唐州。<br /><br />&nbsp;&nbsp;&nbsp;&nbsp;丁未，遣刘国杰及也先忽都鲁将兵万人，八剌及阿塔赤将兵五千人，征宋隆济。<br /><br />&nbsp;&nbsp;&nbsp;&nbsp;减直粜米，赈京师贫民，设肆三十六所，其老幼单弱不能自存者，廪给五月。选<br /><br />&nbsp;&nbsp;&nbsp;&nbsp;六卫扈从汉军习武事，仍禁万户以下毋令私代，犯者断罪有差。戊申，太阴犯昴。<br /><br />&nbsp;&nbsp;&nbsp;&nbsp;徭人蓝赖率丹阳三十六洞来降，以赖等为融州怀远县簿、尉。立长信寺，秩三品。<br /><br />&nbsp;&nbsp;&nbsp;&nbsp;十二月甲戌，岁星犯司怪。给安西王所部军士食，令各还其家，候春调遣。<br /><br />&nbsp;&nbsp;&nbsp;&nbsp;辛卯，太阴犯南斗。征东行省平章阔里吉思以不能和辑高丽罢。定强窃盗条格，<br /><br />&nbsp;&nbsp;&nbsp;&nbsp;凡盗人孳畜者，取一偿九，然后杖之。是岁，汴梁、归德、南阳、邓州、唐州、<br /><br />&nbsp;&nbsp;&nbsp;&nbsp;陈州、和州、襄阳、汝宁、高邮、扬州、常州蝗，峡州、随州、安陵、荆门、泰<br /><br />&nbsp;&nbsp;&nbsp;&nbsp;州、光州、扬州、滁州、高邮、安丰霖，汴梁之封丘、阳武、兰阳、中牟、延津，<br /><br />&nbsp;&nbsp;&nbsp;&nbsp;河南渑池，蕲州之蕲春、广济、蕲水旱，大名、宣德、奉圣、归德、宁海、济宁、<br /><br />&nbsp;&nbsp;&nbsp;&nbsp;般阳、登州、莱州、益都、H州、博兴、东平、济南、滨州、保定、河间、真定、<br /><br />&nbsp;&nbsp;&nbsp;&nbsp;大宁水。是岁，断大辟六十一人。<br /><br />&nbsp;&nbsp;&nbsp;&nbsp;六年春正月癸卯，诏千户、百户等自军逃归，先事而逃者罪死，败而后逃者，<br /><br />&nbsp;&nbsp;&nbsp;&nbsp;杖而罢之，没入其男女。乙巳，中书省臣言：“广东宣慰副使脱欢察而收捕盗贼，<br /><br />&nbsp;&nbsp;&nbsp;&nbsp;屡有劳绩，近廉访司劾其私置兵仗、擅杀土寇等事，遣官鞫问，实无私罪，乞加<br /><br />&nbsp;&nbsp;&nbsp;&nbsp;奖谕。”命赐衣二袭。晋王甘麻剌薨，命封其王印及内史府印。丙午，京畿二十<br /><br />&nbsp;&nbsp;&nbsp;&nbsp;一站阙食，命赐钞万二千七百余锭。陕西旱，禁民酿酒。以云南站户贫乏，增马<br /><br />&nbsp;&nbsp;&nbsp;&nbsp;及钞以优恤之。中书省臣以朱清、张u屡致人言，乞罢其职，徙其诸子官江南者<br /><br />&nbsp;&nbsp;&nbsp;&nbsp;于京。丁未，命江浙平章阿里专领其省财赋。庚戌，诏官吏犯罪已经赦宥者，仍<br /><br />&nbsp;&nbsp;&nbsp;&nbsp;从核问。海道漕运船，令探马赤军与江南水手相参教习，以防海寇。江南僧石祖<br /><br />&nbsp;&nbsp;&nbsp;&nbsp;进告朱清、张u不法十事，命御史台诘问之。帝语台臣曰：“朕闻江南富户侵占<br /><br />&nbsp;&nbsp;&nbsp;&nbsp;民田，以致贫者流离转徙，卿等尝闻之否？”台臣言曰：“富民多乞护持玺书，<br /><br />&nbsp;&nbsp;&nbsp;&nbsp;依倚以欺贫民，官府不能诘治，宜悉追收为便。”命即行之，毋越三日。诏自今<br /><br />&nbsp;&nbsp;&nbsp;&nbsp;僧官、僧人犯罪，御史台与内外宣政院同鞫，宣政院官徇情不公者，听御史台治<br /><br />&nbsp;&nbsp;&nbsp;&nbsp;之。增诸王塔赤铁木而岁赐银二百五十两、杂币百匹。乙卯，筑浑河堤长八十里，<br /><br />&nbsp;&nbsp;&nbsp;&nbsp;仍禁豪家毋侵旧河，令屯田军及民耕种。增刘国杰等军，仍令屯戍险隘，俟秋进<br /><br />&nbsp;&nbsp;&nbsp;&nbsp;师。命札忽而带、阿里等整治江南影占税民地土者。中书省臣言：“御史台、廉<br /><br />&nbsp;&nbsp;&nbsp;&nbsp;访司，体察、体覆，前后不同。初立台时，止从体察，后立按察司，事无大小，<br /><br />&nbsp;&nbsp;&nbsp;&nbsp;一皆体覆。由是宪司之事，积不能行。请自今除水旱灾伤体覆，余依旧例体察为<br /><br />&nbsp;&nbsp;&nbsp;&nbsp;宜。”从之。以大都、平滦等路去年被水，其军应赴上都驻夏者，免其调遣一年。<br /><br />&nbsp;&nbsp;&nbsp;&nbsp;诏军官除边远出征，其余遇祖父母、父母丧，依民官例，立限奔赴。禁畜养鹰、<br /><br />&nbsp;&nbsp;&nbsp;&nbsp;犬、马、驼等人扰民。乙未，以诸王真童诬告济南王，谪置刘国杰军中自效。壬<br /><br />&nbsp;&nbsp;&nbsp;&nbsp;戌，镇星犯太微垣上将。<br /><br />&nbsp;&nbsp;&nbsp;&nbsp;二月庚午，太阴犯昴。谪诸王孛罗于四川八剌军中自效。癸酉，增诸王出伯<br /><br />&nbsp;&nbsp;&nbsp;&nbsp;军三千人，人备马二匹，官给其直。丙戌，遣陕西省平章也速带而、参政汪惟勤<br /><br />&nbsp;&nbsp;&nbsp;&nbsp;将川陕军，湖广平章刘国杰将湖广军，征亦乞不薛，一切军务，并听也速带而、<br /><br />&nbsp;&nbsp;&nbsp;&nbsp;刘国杰节制。罢征八百媳妇右丞刘深等官，收其符印、驿券。以京师民乏食，命<br /><br />&nbsp;&nbsp;&nbsp;&nbsp;省、台委官计口验实，以钞十一万七千一百余锭赈之。癸巳，帝有疾，释京师重<br /><br />&nbsp;&nbsp;&nbsp;&nbsp;囚三十八人。<br /><br />&nbsp;&nbsp;&nbsp;&nbsp;三月丁酉，以旱、溢为灾，诏赦天下。大都、平滦被灾尤甚，免其差税三年，<br /><br />&nbsp;&nbsp;&nbsp;&nbsp;其余灾伤之地，已经赈恤者免一年。今年内郡包银、俸钞，江淮已南夏税，诸路<br /><br />&nbsp;&nbsp;&nbsp;&nbsp;乡村人户散办门摊课程，并蠲免之。壬寅，太阴犯舆鬼。命僧设水陆大会七昼夜。<br /><br />&nbsp;&nbsp;&nbsp;&nbsp;癸卯，岁星犯井。甲寅，太阴犯钩钤。合祭昊天上帝、皇地o于南郊，遣中书左<br /><br />&nbsp;&nbsp;&nbsp;&nbsp;丞相答剌罕哈剌哈孙摄事。<br /><br />&nbsp;&nbsp;&nbsp;&nbsp;夏四月乙丑朔，太白犯东井。丁卯，诏曲赦云南诸部蛮夷；发通州仓粟三百石<br /><br />&nbsp;&nbsp;&nbsp;&nbsp;赈贫民；释轻重囚三十八人，人给钞五锭。乙亥，浚永清县南河。戊寅，太阴犯<br /><br />&nbsp;&nbsp;&nbsp;&nbsp;心。庚辰，上都大水民饥，减价粜粮万石赈之。戊子，修卢沟上流石径山河堤。<br /><br />&nbsp;&nbsp;&nbsp;&nbsp;释重囚。车驾幸上都。庚寅，太白犯舆鬼。真定、大名、河间等路蝗。<br /><br />&nbsp;&nbsp;&nbsp;&nbsp;五月乙巳，给贫乏汉军地，及五丁者一顷，四丁者二顷，三丁者三顷，其孤<br /><br />&nbsp;&nbsp;&nbsp;&nbsp;寡者存恤六年，逃散者招谕复业。戊申，太庙寝殿灾。癸丑，谪和林溃军征云南，<br /><br />&nbsp;&nbsp;&nbsp;&nbsp;其战伤而归及尝奉晋王令旨、诸王药木忽而免者，不遣。丁巳，福州路饥，赈以<br /><br />&nbsp;&nbsp;&nbsp;&nbsp;粮一万四千七百石。济南路大水，扬州、淮安路蝗，归德、徐州、邳州水。六月<br /><br />&nbsp;&nbsp;&nbsp;&nbsp;癸亥朔，日有食之。太史院失于推策，诏中书议罪以闻。填星犯太微西垣上将。<br /><br />&nbsp;&nbsp;&nbsp;&nbsp;甲子，建文宣王庙于京师。辛未，享于太庙。乙亥，太阴犯斗。安南国以驯象二<br /><br />&nbsp;&nbsp;&nbsp;&nbsp;及朱砂来献。甲申，赐诸王合答孙、脱欢、脱列铁木而、伯牙伦、完者所部钞四<br /><br />&nbsp;&nbsp;&nbsp;&nbsp;万五千八百余锭。湖州、嘉兴、杭州、广德、饶州、太平、婺州、庆元、绍兴、<br /><br />&nbsp;&nbsp;&nbsp;&nbsp;宁国等路饥，赈粮二十五万一千余石。大同路、宁海州亦饥，以粮一万六千石赈<br /><br />&nbsp;&nbsp;&nbsp;&nbsp;之。广平路大水。<br /><br />&nbsp;&nbsp;&nbsp;&nbsp;秋七月癸巳朔，荧惑、镇星、辰星聚井。庚子，太阴犯心。己酉，亦乞不薛土<br /><br />&nbsp;&nbsp;&nbsp;&nbsp;官三人弃家来归，赐金银符、衣服。戊午，太阴犯荧惑。辛酉，赐诸王八八剌、<br /><br />&nbsp;&nbsp;&nbsp;&nbsp;脱脱灰、也只里、也灭干等钞四万三千九百余锭。以江浙行省参知政事忽都不丁<br /><br />&nbsp;&nbsp;&nbsp;&nbsp;为中书右丞。建康民饥，以米二万石赈之。大都诸县及镇江、安丰、濠州蝗，顺<br /><br />&nbsp;&nbsp;&nbsp;&nbsp;德水。<br /><br />&nbsp;&nbsp;&nbsp;&nbsp;八月甲子，诏御史台凡有司婚姻、土田文案，遇赦依例检覆。乙丑，荧惑犯<br /><br />&nbsp;&nbsp;&nbsp;&nbsp;岁星。己巳，荧惑犯舆鬼。辛巳，太阴犯昴。壬午，太白犯轩辕。九月乙未，遣<br /><br />&nbsp;&nbsp;&nbsp;&nbsp;阿牙赤、撒罕秃会计称海屯田岁入之数，仍自今令宣慰司官与阿剌台共掌之。甲<br /><br />&nbsp;&nbsp;&nbsp;&nbsp;午，赐诸王兀鲁思不花所部钞六万锭。丙午，荧惑犯轩辕。丁未，中书省臣言：<br /><br />&nbsp;&nbsp;&nbsp;&nbsp;“罗里等扰民，宜依例决遣置屯田所。”从之。赐诸王八撒而等钞八万六千三百<br /><br />&nbsp;&nbsp;&nbsp;&nbsp;余锭。己酉，龙兴民讹言括童男女，至有杀其子者，命诛其为首者三人。癸丑，<br /><br />&nbsp;&nbsp;&nbsp;&nbsp;太阴犯舆鬼。丁巳，太白犯右执法。赐诸王捏苦迭而等钞五千八百四十锭。<br /><br />&nbsp;&nbsp;&nbsp;&nbsp;冬十月甲子，改浙东宣慰司为宣慰司都元帅府，徙治庆元，镇遏海道。置大同<br /><br />&nbsp;&nbsp;&nbsp;&nbsp;路黄花岭屯田。罢军储所，立屯储军民总管万户府，设官六员，仍以军储所宣慰<br /><br />&nbsp;&nbsp;&nbsp;&nbsp;使法忽鲁丁掌之。南人林都邻告浙西廉访使张收藏禁书及推算帝五行，江浙运<br /><br />&nbsp;&nbsp;&nbsp;&nbsp;使合只亦言沮挠盐法，命省、台官同鞫之。丙子，车驾还大都。壬午，荧惑犯<br /><br />&nbsp;&nbsp;&nbsp;&nbsp;太微西垣上将。济南滨、棣、泰安、高唐州霖雨，米价腾涌，民多流移，发粟赈<br /><br />&nbsp;&nbsp;&nbsp;&nbsp;之，并给钞三万锭。<br /><br />&nbsp;&nbsp;&nbsp;&nbsp;十一月辛卯，填星犯左执法。甲午，刘国杰裨将宋光率兵大败蛇节，赐衣二袭，<br /><br />&nbsp;&nbsp;&nbsp;&nbsp;仍授以金符。乙未，辰星犯房。癸卯，太阴犯昴。己酉，太阴犯轩辕。庚戌，禁<br /><br />&nbsp;&nbsp;&nbsp;&nbsp;和林军酿酒，惟安西王阿难答、诸王忽剌出、脱脱、八不沙、也只里、驸马蛮子<br /><br />&nbsp;&nbsp;&nbsp;&nbsp;台、弘吉列带、燕里干许酿。辛亥，以同知枢密院事合答知枢密院事。诏江南寺<br /><br />&nbsp;&nbsp;&nbsp;&nbsp;观凡续置民田及民以施入为名者，并输租充役。戊午，籍河西宁夏善射军隶亲王<br /><br />&nbsp;&nbsp;&nbsp;&nbsp;阿木哥，甘州军隶诸王出伯。己未，诏诸驿使辄枉道者罪之。<br /><br />&nbsp;&nbsp;&nbsp;&nbsp;十二月庚申朔，荧惑犯填星。辛酉，御史台臣言：“自大德元年以来，数有星<br /><br />&nbsp;&nbsp;&nbsp;&nbsp;变及风水之灾，民间乏食。陛下敬天爱民之心，无所不尽，理宜转灾为福；而今<br /><br />&nbsp;&nbsp;&nbsp;&nbsp;春霜杀麦，秋雨伤稼，五月太庙灾，尤古今重事。臣等思之，得非荷陛下重任者<br /><br />&nbsp;&nbsp;&nbsp;&nbsp;不能奉行圣意，以致如此。若不更新，后难为力。乞令中书省与老臣识达治体者<br /><br />&nbsp;&nbsp;&nbsp;&nbsp;共图之。”复请禁诸路酿酒，减免差税，赈济饥民。帝皆嘉纳，命中书郎议行之。<br /><br />&nbsp;&nbsp;&nbsp;&nbsp;云南地震。戊辰，又震。甲子，衡州袁舜一等诱集二千余人侵掠郴州，湖南宣慰<br /><br />&nbsp;&nbsp;&nbsp;&nbsp;司发兵讨之，获舜一及其余党，命诛其首谋者三人，余者配洪泽、芍陂屯田，其<br /><br />&nbsp;&nbsp;&nbsp;&nbsp;胁从者招谕复业。乙丑，岁星犯舆鬼。乙亥，太阴犯舆鬼。丙子，刘国杰、也先<br /><br />&nbsp;&nbsp;&nbsp;&nbsp;忽都鲁来献蛇节、罗鬼等捷。庚辰，荧惑犯太微东垣上相。命中书省更定略卖良<br /><br />&nbsp;&nbsp;&nbsp;&nbsp;人罪例。癸未，太阴犯房。保定等路饥，以钞万锭赈之。是岁，断大辟三人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,951330);">加入书签</a><a
                        href="951288.html">上一页</a>&larr;<a href="index.html">返回列表</a>&rarr;<a
                            href="951409.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "951288.html"; var next_page = "951409.html"; var index_page = "index.html"; var sortid = "9"; var article_id = "14699"; var chapter_id = "951330"; var articlename = "元史"; var chaptername = " 卷二十 本纪第二十"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>