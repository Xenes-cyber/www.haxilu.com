<!DOCTYPE html>
<html>
<head>
<meta charset="gbk" />
<title>元史- 卷一百五十九 列传第四十六-在线阅读-哈西文学网</title>
<meta name="keywords" content="宋濂，元史， 卷一百五十九 列传第四十六全文， 卷一百五十九 列传第四十六在线阅读 哈西文学网" />
<meta name="description" content="哈西文学网提供宋濂的元史  卷一百五十九 列传第四十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959325.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959325.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十九 列传第四十六</h1>
            <div class="link xb">
                <a href="959314.html">上一页</a>&larr;<a href="index.html">返回列表</a>&rarr;<a
                    href="959343.html">下一页</a></div>			
            <div id="BookText">&nbsp;&nbsp;&nbsp;&nbsp;○宋子贞<br /><br />&nbsp;&nbsp;&nbsp;&nbsp;宋子贞，字周臣，潞州长子人也。性敏悟好学，工词赋。弱冠，领荐书试礼<br /><br />&nbsp;&nbsp;&nbsp;&nbsp;部，与族兄知柔同补太学生，俱有名于时，人以大小宋称之。金末，潞州乱，子<br /><br />&nbsp;&nbsp;&nbsp;&nbsp;贞走赵、魏间。宋将彭义斌守大名，辟为安抚司计议官。义斌殁，子贞率众归东<br /><br />&nbsp;&nbsp;&nbsp;&nbsp;平行台严实。实素闻其名，招置幕府，用为详议官，兼提举学校。先是，实每令<br /><br />&nbsp;&nbsp;&nbsp;&nbsp;人请事于朝，托近侍奏决，不经中书，因与丞相耶律楚材有违言。子贞至，劝实<br /><br />&nbsp;&nbsp;&nbsp;&nbsp;致礼丞相，通殷勤，凡奏请，必先咨禀。丞相喜，自是交欢无间，实因此益委信<br /><br />&nbsp;&nbsp;&nbsp;&nbsp;子贞。太宗四年，实戍黄陵，金人悉力来攻。与战不利，敌势颇张，曹、濮以南<br /><br />&nbsp;&nbsp;&nbsp;&nbsp;皆震。有自敌中逃归者，言金兵且大至，人情r惧。子贞请于实，斩扬言者首<br /><br />&nbsp;&nbsp;&nbsp;&nbsp;以令诸城，境内乃安。汴梁既下，饥民北徙，饿殍盈道。子贞多方赈救，全活者<br /><br />&nbsp;&nbsp;&nbsp;&nbsp;万余人。金士之流寓者，悉引见周给，且荐用之。拔名儒张特立、刘肃、李昶辈<br /><br />&nbsp;&nbsp;&nbsp;&nbsp;于羁旅，与之同列。四方之士闻风而至，故东平一时人材多于他镇。<br /><br />&nbsp;&nbsp;&nbsp;&nbsp;七年，太宗命子贞为行台右司郎中。中原略定，事多草创，行台所统五十余<br /><br />&nbsp;&nbsp;&nbsp;&nbsp;城，州县之官或擢自将校，或起由民伍，率昧于从政。甚者专以掊克聚敛为能，<br /><br />&nbsp;&nbsp;&nbsp;&nbsp;官吏相与为贪私以病民。子贞仿前代观察采访之制，命官分三道纠察官吏，立为<br /><br />&nbsp;&nbsp;&nbsp;&nbsp;程式，与为期会，黜贪{惰土}，奖廉勤，官府始有纪纲，民得苏息。东平将校，<br /><br />&nbsp;&nbsp;&nbsp;&nbsp;占民为部曲户，谓之脚寨，擅其赋役，几四百所。子贞请罢归州县。实初难之，<br /><br />&nbsp;&nbsp;&nbsp;&nbsp;子贞力言乃听，人以为便。实卒，子忠济袭爵，尤敬子贞。请于朝，授参议东平<br /><br />&nbsp;&nbsp;&nbsp;&nbsp;路事，兼提举太常礼乐。子贞作新庙学，延前进士康晔、王磐为教官，招致生徒<br /><br />&nbsp;&nbsp;&nbsp;&nbsp;几百人，出粟赡之，俾习经艺。每季程试，必亲临之。齐鲁儒风，为之一变。<br /><br />&nbsp;&nbsp;&nbsp;&nbsp;岁己未，世祖南伐，召子贞至濮，问以方略。对曰：“本朝威武有余，仁德<br /><br />&nbsp;&nbsp;&nbsp;&nbsp;未洽。所以拒命者，特畏死尔，若投降者不杀，胁从者勿治，则宋之郡邑，可传<br /><br />&nbsp;&nbsp;&nbsp;&nbsp;檄而定也。”世祖善其言。中统元年，授益都路宣抚使。未几，入觐，拜右三部<br /><br />&nbsp;&nbsp;&nbsp;&nbsp;尚书。时新立省部，典章制度，多子贞裁定。李f叛，据济南，诏子贞参议军<br /><br />&nbsp;&nbsp;&nbsp;&nbsp;前行中书省事。子贞单骑至济南，观f形势，因说丞相史天泽曰：“f拥众<br /><br />&nbsp;&nbsp;&nbsp;&nbsp;东来，坐守孤城，宜增筑外城，防其奔突，彼粮尽援绝，不攻自破矣。”议与天<br /><br />&nbsp;&nbsp;&nbsp;&nbsp;泽合，遂擒f。子贞还，上书陈便宜十事，大略谓：“官爵人主之柄，选法宜<br /><br />&nbsp;&nbsp;&nbsp;&nbsp;尽归吏部。律令国之纪纲，宜早刊定。监司总统一路，用非其材，不厌人望，乞<br /><br />&nbsp;&nbsp;&nbsp;&nbsp;选公廉有才德者为之。今州县官相传以世，非法赋敛，民穷无告，宜迁转以革其<br /><br />&nbsp;&nbsp;&nbsp;&nbsp;弊。”又请建国学教胄子，敕州郡提学课试诸生，三年一贡举。有旨命中书次第<br /><br />&nbsp;&nbsp;&nbsp;&nbsp;施行之。至元二年，始罢州县官世袭。遣子贞与左丞相耶律铸行山东，迁调所部<br /><br />&nbsp;&nbsp;&nbsp;&nbsp;官。还，授翰林学士，参议中书省事。奏请班俸禄，定职田，从之。俄拜中书平<br /><br />&nbsp;&nbsp;&nbsp;&nbsp;章政事。复陈时务之切要者十二策。帝颇悔用子贞晚。<br /><br />&nbsp;&nbsp;&nbsp;&nbsp;未几，以年老求退，帝曰：“卿气力未衰，勉为朕留，措置大事，俟百司差<br /><br />&nbsp;&nbsp;&nbsp;&nbsp;有条理，听卿自便。”三年十一月，恳辞，乃得请。特敕中书，凡有大事，即其<br /><br />&nbsp;&nbsp;&nbsp;&nbsp;家访问。子贞私居，每闻朝廷事不便，必封疏上奏，爱君忧国，不以进退异其心。<br /><br />&nbsp;&nbsp;&nbsp;&nbsp;卒年八十一。始病，家人进医药，却之曰：“死生有命，吾年逾八十，何以药为！”<br /><br />&nbsp;&nbsp;&nbsp;&nbsp;病危，诸子请遗言，子贞曰：“吾平昔教汝者不少，今尚何言耶！”<br /><br />&nbsp;&nbsp;&nbsp;&nbsp;子渤，字齐彦，有才名，官至集贤学士。<br /><br />&nbsp;&nbsp;&nbsp;&nbsp;○商挺<br /><br />&nbsp;&nbsp;&nbsp;&nbsp;商挺，字孟卿，曹州济阴人。其先本姓殷氏，避宋讳改焉。父衡，佥陕西行<br /><br />&nbsp;&nbsp;&nbsp;&nbsp;省员外郎，以战死。挺年二十四，汴京破，北走，依冠氏赵天锡，与元好问、杨<br /><br />&nbsp;&nbsp;&nbsp;&nbsp;奂游。东平严实聘为诸子师。实卒，子忠济嗣，辟挺为经历，出为曹州判官。未<br /><br />&nbsp;&nbsp;&nbsp;&nbsp;几，复为经历，赞忠济兴学养士。<br /><br />&nbsp;&nbsp;&nbsp;&nbsp;癸丑，世祖在潜邸，受京兆分地，闻挺名，遣使征至盐州。入对称旨，字而<br /><br />&nbsp;&nbsp;&nbsp;&nbsp;不名。间陪宴语，因曰：“挺来时，李f城朐山，东平当馈米万石。东平至朐<br /><br />&nbsp;&nbsp;&nbsp;&nbsp;山，率十石致一石，且车淖于雨，必后期，后期罪死。请输沂州，使f军取食，<br /><br />&nbsp;&nbsp;&nbsp;&nbsp;便。”世祖曰：“爱民如此，忍不卿从。”杨惟中宣抚关中，挺为郎中。兵火之<br /><br />&nbsp;&nbsp;&nbsp;&nbsp;余，八州十二县，户不满万，皆惊忧无聊。挺佐惟中，进贤良，黜贪暴，明尊卑，<br /><br />&nbsp;&nbsp;&nbsp;&nbsp;出淹滞，定规程，主簿责，印楮币，颁俸禄，务农薄税，通其有无。期月，民乃<br /><br />&nbsp;&nbsp;&nbsp;&nbsp;安。诛一大猾，群吏咸惧。且请减关中常赋之半。明年，惟中罢，廉希宪来代，<br /><br />&nbsp;&nbsp;&nbsp;&nbsp;升挺为宣抚副使。丙辰，征京兆军需布万匹、米三千石、帛三千段，械器称是，<br /><br />&nbsp;&nbsp;&nbsp;&nbsp;输平凉军。期迫甚，郡人大恐。挺曰：“他易集也，运米千里，妨我蚕麦。”d<br /><br />&nbsp;&nbsp;&nbsp;&nbsp;长王姓者，平凉人也，挺召与谋，对曰：“不烦官运，仆家有积粟，请以代输。”<br /><br />&nbsp;&nbsp;&nbsp;&nbsp;挺大悦，载价与之，他输亦如期。复命兼治怀孟，境内大治。丁巳，宪宗命阿蓝<br /><br />&nbsp;&nbsp;&nbsp;&nbsp;答儿会计河南、陕右。戊午，罢宣抚司，挺还东平。<br /><br />&nbsp;&nbsp;&nbsp;&nbsp;宪宗亲征蜀，世祖将趋鄂、汉，军于小濮，召问军事。挺对曰：“蜀道险远，<br /><br />&nbsp;&nbsp;&nbsp;&nbsp;万乘岂宜轻动。”世祖默然久之，曰：“卿言正契吾心。”宪宗崩，世祖北还，<br /><br />&nbsp;&nbsp;&nbsp;&nbsp;道遣张文谦与挺计事。挺曰：“军中当严符信，以防奸诈。”文谦急追及言之。<br /><br />&nbsp;&nbsp;&nbsp;&nbsp;世祖大悟，骂曰：“无一人为我言此，非商孟卿几败大计！”速遣使至军立约。<br /><br />&nbsp;&nbsp;&nbsp;&nbsp;未几，阿里不哥之使至军中，执而斩之。召挺北上至开平，挺与廉希宪密赞大计。<br /><br />&nbsp;&nbsp;&nbsp;&nbsp;世祖既即位，挺奏曰：“南师宜还扈乘舆，西师宜军便地。”从之。以廉希<br /><br />&nbsp;&nbsp;&nbsp;&nbsp;宪及挺宣抚陕、蜀。中统元年夏五月，至京兆。哈剌不花者，征蜀时名将也，浑<br /><br />&nbsp;&nbsp;&nbsp;&nbsp;都海尝为之副，时驻六盘山，以兵应阿里不哥。挺谓希宪曰：“为六盘，有三策。<br /><br />&nbsp;&nbsp;&nbsp;&nbsp;悉锐而东，直捣京兆，上策也；聚兵六盘，观衅而动，中策也；重装北归，以应<br /><br />&nbsp;&nbsp;&nbsp;&nbsp;和林，下策也。”希宪曰：“彼将何从？”挺曰：“必出下策。”已而果然。于<br /><br />&nbsp;&nbsp;&nbsp;&nbsp;是与希宪定议，令八春、汪良臣发兵御之，事具《希宪传》。六盘之兵既北，而<br /><br />&nbsp;&nbsp;&nbsp;&nbsp;阿蓝答儿自和林引兵南来，与哈剌不花、浑都海遇于甘州。哈剌不花以语不合，<br /><br />&nbsp;&nbsp;&nbsp;&nbsp;引其兵北去，阿蓝答儿遂与浑都海合军而南。时诸王合丹率骑兵与八春、汪良臣<br /><br />&nbsp;&nbsp;&nbsp;&nbsp;兵合，乃分为三道以拒之。既阵，大风吹沙，良臣令军士下马，以短兵突其左，<br /><br />&nbsp;&nbsp;&nbsp;&nbsp;绕出阵后，溃其右而出，八春直捣其前，合丹勒精骑邀其归路，大战于甘州东，<br /><br />&nbsp;&nbsp;&nbsp;&nbsp;杀阿蓝答儿、浑都海。事闻，帝大悦，曰：“商孟卿，古之良将也。”改宣抚司<br /><br />&nbsp;&nbsp;&nbsp;&nbsp;为行中书省，进希宪为右丞，挺为佥行省事。<br /><br />&nbsp;&nbsp;&nbsp;&nbsp;二年，进参知政事。宋将刘整以沪州降，系前降宋者数百人来归，军吏请诛<br /><br />&nbsp;&nbsp;&nbsp;&nbsp;以戒，挺尽奏而释之。兴元判官费寅有罪惧诛，以借兵完城事讼挺与希宪于朝。<br /><br />&nbsp;&nbsp;&nbsp;&nbsp;帝召挺便殿，问曰：“卿在关中、怀孟，两著治效，而毁言日至，岂同寅有沮卿<br /><br />&nbsp;&nbsp;&nbsp;&nbsp;者耶？抑位高而志怠耶？比年论王文统者甚众，卿独无一言。”挺对曰：“臣素<br /><br />&nbsp;&nbsp;&nbsp;&nbsp;知文统之为人，尝与赵璧论之，想陛下犹能记也。臣在秦三年，多过，其或从权<br /><br />&nbsp;&nbsp;&nbsp;&nbsp;以应变者有之。若功成以归己，事败分咎于人，臣必不敢，请就戮。”挺既出，<br /><br />&nbsp;&nbsp;&nbsp;&nbsp;帝顾驸马忽剌出、枢副合答等，数挺前后大计，凡十有七，因叹曰：“挺有功如<br /><br />&nbsp;&nbsp;&nbsp;&nbsp;是，犹自言有罪，若此，谁复为朕戮力耶！卿等识之。”四年，赐金符，行四川<br /><br />&nbsp;&nbsp;&nbsp;&nbsp;行枢密院事。<br /><br />&nbsp;&nbsp;&nbsp;&nbsp;至元元年，入拜参知政事。建议史事，附修辽、金二史，宜令王鹗、李治、<br /><br />&nbsp;&nbsp;&nbsp;&nbsp;徐世隆、高鸣、胡祗y、周砥等为之，甚合帝意。二年，分省河东，俄召还。三<br /><br />&nbsp;&nbsp;&nbsp;&nbsp;年，帝留意经学，挺与姚枢、窦默、王鹗、杨果纂《五经要语》凡二十八类以进。<br /><br />&nbsp;&nbsp;&nbsp;&nbsp;六年，同佥枢密院事。七年，迁佥书。八年，升副使。数军食，定军官品级，给<br /><br />&nbsp;&nbsp;&nbsp;&nbsp;军吏俸。使四千人屯田，开恳三万亩，收其获以饷亲军。汰不胜军者户三万户，<br /><br />&nbsp;&nbsp;&nbsp;&nbsp;一丁者亦汰去；丁多业寡，业多丁寡，财力相资，合出一军。<br /><br />&nbsp;&nbsp;&nbsp;&nbsp;九年，封皇子忙阿剌为安西王，立王相府，以挺为王相。十四年，诏王北征，<br /><br />&nbsp;&nbsp;&nbsp;&nbsp;王命挺曰：“关中事有不便者，可悉更张之。”挺曰：“延安民兵数千，宜使李<br /><br />&nbsp;&nbsp;&nbsp;&nbsp;忽兰吉练习之，以备不虞。”未几，秃鲁叛，以延安兵应敌，果获其力。挺进十<br /><br />&nbsp;&nbsp;&nbsp;&nbsp;策于王，曰：睦亲邻，安人心，敬民时，备不虞，厚民生，一事权，清心源，谨<br /><br />&nbsp;&nbsp;&nbsp;&nbsp;自治，固本根，察下情。王为置酒嘉纳。王薨，王妃使挺请命于朝，以子阿难答<br /><br />&nbsp;&nbsp;&nbsp;&nbsp;嗣。帝曰：“年少，祖宗之训未习，卿姑行王相府事。”<br /><br />&nbsp;&nbsp;&nbsp;&nbsp;初，运使郭琮、郎中郭叔云与王相赵炳构隙。或告炳不法，妃命囚之六盘狱<br /><br />&nbsp;&nbsp;&nbsp;&nbsp;以死。朝廷疑擅杀之，执琮、叔云鞫问，伏辜，事具《赵炳传》。初无一毫及挺。<br /><br />&nbsp;&nbsp;&nbsp;&nbsp;惟王府女奚彻彻，以预二郭谋，临刑，望以求生，始有暧昧语连挺及其子谳。帝<br /><br />&nbsp;&nbsp;&nbsp;&nbsp;怒，召挺，拘炳家，下狱。帝命赵氏子曰：“商孟卿，老书生，可与诸儒谳其<br /><br />&nbsp;&nbsp;&nbsp;&nbsp;罪。”吏部尚书青阳梦炎以议勋奏曰：“臣宋儒，不知挺向来之功可补今之过否？”<br /><br />&nbsp;&nbsp;&nbsp;&nbsp;帝不悦曰：“是同类相助之辞也。”符宝郎董文忠奏曰：“梦炎不知挺何如人，<br /><br />&nbsp;&nbsp;&nbsp;&nbsp;臣以曩时推戴之功语之矣。”帝良久曰：“其事果何如？”对曰：“臣目未睹，<br /><br />&nbsp;&nbsp;&nbsp;&nbsp;耳固闻之，杀人之谋，挺不与也。”帝默然。十六年春，有旨：挺不可全以无罪<br /><br />&nbsp;&nbsp;&nbsp;&nbsp;释之，籍其家。是冬，始释挺及谳。二十年，复枢密副使，俄以疾免。二十一年，<br /><br />&nbsp;&nbsp;&nbsp;&nbsp;赵氏子复讼父冤，挺又被系，百余日乃释。二十五年，帝问中丞董文用曰：“商<br /><br />&nbsp;&nbsp;&nbsp;&nbsp;孟卿今年几何？“对曰：“八十。”帝甚惜其老，而叹其康强。是岁冬十有二月<br /><br />&nbsp;&nbsp;&nbsp;&nbsp;卒。有诗千余篇，尤善隶书。延v初，赠推诚协谋佐运功臣、太师、开府仪同三<br /><br />&nbsp;&nbsp;&nbsp;&nbsp;司、上柱国、鲁国公，谥文定。子五人：琥、U、瑭、、琦。<br /><br />&nbsp;&nbsp;&nbsp;&nbsp;琥字台符。至元十四年，以姚枢、许衡荐，拜江南行御史台监察御史。建康<br /><br />&nbsp;&nbsp;&nbsp;&nbsp;戍卒有利汤氏财者，投戈于其家，诬为反具。琥知其冤，罪诬者而释之。华亭蟠<br /><br />&nbsp;&nbsp;&nbsp;&nbsp;龙寺僧思月谋叛被擒，其党纵火来劫，民大扰，琥亟诛其魁。文法吏责琥擅诛，<br /><br />&nbsp;&nbsp;&nbsp;&nbsp;行台中丞张雄飞曰：“江南残毁之余，盗贼屡起，顾尚循常例，安用宪台为哉！”<br /><br />&nbsp;&nbsp;&nbsp;&nbsp;吏议遂屈。都昌妖贼杜万一，c号倡乱，行台檄琥按问。械系胁从者盈狱，琥悉<br /><br />&nbsp;&nbsp;&nbsp;&nbsp;以诖误纵遣之。党与窜伏者犹众，琥揭榜招徕，不三日云集。二十七年，征拜中<br /><br />&nbsp;&nbsp;&nbsp;&nbsp;台监察御史。属地震，琥上书言：“昔汉文帝有此异，而无其应，盖以躬行德化<br /><br />&nbsp;&nbsp;&nbsp;&nbsp;而弭也。”因条陈汉文时政以进。又言：“为国之道，在立法、任人二者而已。<br /><br />&nbsp;&nbsp;&nbsp;&nbsp;法不徒立，须人而行，人不滥用，惟贤是择。”因举天下名士十余人。帝从之，<br /><br />&nbsp;&nbsp;&nbsp;&nbsp;皆召用，待以不次。三十年，迁国子司业。卒。有《彝斋文集》。<br /><br />&nbsp;&nbsp;&nbsp;&nbsp;瑭子礼符。仕为右卫屯田千户。岁余，谢病侍亲，时年才三十二。后还乡里，<br /><br />&nbsp;&nbsp;&nbsp;&nbsp;筑室曰晦道堂，盖取七世祖宗弼，宋仁宗时为太子中舍人，年五十挂冠所筑堂名<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;琦字德符。大德八年，成宗召备宿卫。仁宗在东宫，奏授集贤直学士。调大<br /><br />&nbsp;&nbsp;&nbsp;&nbsp;名路治中，不赴。皇庆元年，授集贤侍讲学士。延v四年，升侍读官、通奉大夫，<br /><br />&nbsp;&nbsp;&nbsp;&nbsp;赐钞二万五千贯。泰定元年，迁秘书卿，病归，卒。琦善画山水。尝使蜀，持平<br /><br />&nbsp;&nbsp;&nbsp;&nbsp;守法，秋毫无私。<br /><br />&nbsp;&nbsp;&nbsp;&nbsp;○赵良弼<br /><br />&nbsp;&nbsp;&nbsp;&nbsp;赵良弼，字辅之，女直人也。本姓术要甲，音讹为赵家，因以赵为氏。父悫，<br /><br />&nbsp;&nbsp;&nbsp;&nbsp;金威胜军节度使，谥忠闵；悫长子良贵，嵩汝招讨使；良贵子谠，许州兵官；悫<br /><br />&nbsp;&nbsp;&nbsp;&nbsp;从子良材，守太原。俱死事。良弼明敏，多智略，初举进士，教授赵州。世祖在<br /><br />&nbsp;&nbsp;&nbsp;&nbsp;潜藩，召见，占对称旨，会立邢州安抚司，擢良弼为幕长。邢久不得善吏，且当<br /><br />&nbsp;&nbsp;&nbsp;&nbsp;要冲，使者旁午，民多逃去。良弼区画有方，事或掣制，则请诸藩邸，再阅岁，<br /><br />&nbsp;&nbsp;&nbsp;&nbsp;凡六往返，所请无不从。脱兀脱以断事官镇邢，其属要结罪废者，交构嫌隙，动<br /><br />&nbsp;&nbsp;&nbsp;&nbsp;相沮挠。世祖时征云南，良弼驰驿白其事，遂黜脱兀脱，罢其属，邢大治，户口<br /><br />&nbsp;&nbsp;&nbsp;&nbsp;增倍。世祖在潜藩时，分地在关陕，奏以廉希宪、商挺宣抚陕西，以良弼参议司<br /><br />&nbsp;&nbsp;&nbsp;&nbsp;事。阿蓝答儿当国，惮世祖英武，谗于宪宗。遂以阿蓝答儿为陕西省左丞相，刘<br /><br />&nbsp;&nbsp;&nbsp;&nbsp;太平参知政事，钩校京兆钱谷，煅炼群狱，死者二十余人，众皆股栗。良弼力陈<br /><br />&nbsp;&nbsp;&nbsp;&nbsp;大义，词气恳款，二人卒不能诬，故宣抚司一无所坐。<br /><br />&nbsp;&nbsp;&nbsp;&nbsp;己未七月，世祖南征，召参议元帅事，兼江淮安抚使。亲执桴鼓，率先士卒，<br /><br />&nbsp;&nbsp;&nbsp;&nbsp;五战皆捷。禁焚庐舍、杀降民，所至宣布恩德，民皆按堵。既渡江，攻鄂州，闻<br /><br />&nbsp;&nbsp;&nbsp;&nbsp;宪宗崩，世祖北还，良弼陈时务十二事，言皆有征。至卫，遣如京兆察访秦、蜀<br /><br />&nbsp;&nbsp;&nbsp;&nbsp;人情事宜，不逾月，具得实还报，曰：“宗王穆哥无他心，宜以西南六盘悉委属<br /><br />&nbsp;&nbsp;&nbsp;&nbsp;之。浑都海屯军六盘，士马精强，咸思北归，恐事有不意。纽U总秦、川蒙古诸<br /><br />&nbsp;&nbsp;&nbsp;&nbsp;军，多得秦、蜀民心，年少鸷勇，轻去就，当宠以重职，疾解其兵柄。刘太平、<br /><br />&nbsp;&nbsp;&nbsp;&nbsp;霍鲁怀，今行尚书省事，声言办集粮饷，阴有据秦、蜀志。百家奴、刘黑马、汪<br /><br />&nbsp;&nbsp;&nbsp;&nbsp;惟正兄弟，蒙被德惠，俱悉心俟命。”其言皆见采用。<br /><br />&nbsp;&nbsp;&nbsp;&nbsp;庚申，良弼凡五上言劝进，曰：“今中外皆愿大王早进正宸，以安天下，事<br /><br />&nbsp;&nbsp;&nbsp;&nbsp;势如此，岂容中止，社稷安危，间不容发。”世祖嘉之。既即位，立陕西四川宣<br /><br />&nbsp;&nbsp;&nbsp;&nbsp;抚司，复以廉希宪、商挺为使、副，良弼为参议。良弼先行，谋诸断事官八春曰：<br /><br />&nbsp;&nbsp;&nbsp;&nbsp;“今浑都海日夜思北归，纽U迁延不即行，当先遣使奉上旨促纽U入朝，刘太平<br /><br />&nbsp;&nbsp;&nbsp;&nbsp;速还京兆。”八春从其议。至则纽U果移营将入泾，刘太平将趋六盘，闻命乃止。<br /><br />&nbsp;&nbsp;&nbsp;&nbsp;后浑都海果叛北归，良弼与汪惟正、刘黑马二宣抚决议，执浑都海之党元帅乞台<br /><br />&nbsp;&nbsp;&nbsp;&nbsp;不花、迷立火者诛之。希宪及挺虑有擅杀名，遣使入奏待罪。良弼具密状授使者，<br /><br />&nbsp;&nbsp;&nbsp;&nbsp;言：“始遣捕二帅时，止令囚以俟报，臣窃以为张惶不便，宜急诛之，擅杀在臣，<br /><br />&nbsp;&nbsp;&nbsp;&nbsp;实不在宣抚司，若上怒希宪等，愿使者即出此奏。”帝竟不问，使者以奏白政府，<br /><br />&nbsp;&nbsp;&nbsp;&nbsp;咸以良弼为长者。升参议陕西省事。蜀人费寅以私憾诬廉希宪、商挺在京兆有异<br /><br />&nbsp;&nbsp;&nbsp;&nbsp;志者九事，以良弼为征。帝召良弼诘问，良弼泣曰：“二臣忠良，保无是心，愿<br /><br />&nbsp;&nbsp;&nbsp;&nbsp;剖臣心以明之。”帝意不释。会平李f，得王文统交通书，益有疑二臣意，切<br /><br />&nbsp;&nbsp;&nbsp;&nbsp;责良弼，无所不至，至欲断其舌。良弼誓死不少变，帝意乃解，费寅卒以反诛。<br /><br />&nbsp;&nbsp;&nbsp;&nbsp;至元七年，以良弼为经略使，领高丽屯田。良弼言屯田不便，固辞，遂以良<br /><br />&nbsp;&nbsp;&nbsp;&nbsp;弼奉使日本。先是，至元初，数遣使通日本，卒不得要领，于是良弼请行。帝悯<br /><br />&nbsp;&nbsp;&nbsp;&nbsp;其老，不许，良弼固请，乃授秘书监以行。良弼奏：“臣父兄四人，死事于金，<br /><br />&nbsp;&nbsp;&nbsp;&nbsp;乞命翰林臣文其碑，臣虽死绝域，无憾矣。”帝从其请。给兵三千以从，良弼辞，<br /><br />&nbsp;&nbsp;&nbsp;&nbsp;独与书状官二十四人俱。舟至金津岛，其国人望见使舟，欲举刃来攻，良弼舍舟<br /><br />&nbsp;&nbsp;&nbsp;&nbsp;登岸喻旨。金津守延入板屋，以兵环之，灭烛大噪，良弼凝然自若。天明，其国<br /><br />&nbsp;&nbsp;&nbsp;&nbsp;太宰府官陈兵四山，问使者来状。良弼数其不恭罪，仍喻以礼意。太宰官愧服，<br /><br />&nbsp;&nbsp;&nbsp;&nbsp;求国书。良弼曰：“必见汝国王，始授之。”越数日，复来求书，且曰：“我国<br /><br />&nbsp;&nbsp;&nbsp;&nbsp;自太宰府以东，上古使臣，未有至者，今大朝遣使至此，而不以国书见授，何以<br /><br />&nbsp;&nbsp;&nbsp;&nbsp;示信！”良弼曰：“隋文帝遣裴清来，王郊迎成礼，唐太宗、高宗时，遣使皆得<br /><br />&nbsp;&nbsp;&nbsp;&nbsp;见王，王何独不见大朝使臣乎？”复索书不已，诘难往复数四，至以兵胁良弼。<br /><br />&nbsp;&nbsp;&nbsp;&nbsp;良弼终不与，但颇录本示之。后又声言，大将军以兵十万来求书。良弼曰：“不<br /><br />&nbsp;&nbsp;&nbsp;&nbsp;见汝国王，宁持我首去，书不可得也。”日本知不可屈，遣使介十二人入觐，仍<br /><br />&nbsp;&nbsp;&nbsp;&nbsp;遣人送良弼至对马岛。十年五月，良弼至自日本，入见，帝询知其故，曰：“卿<br /><br />&nbsp;&nbsp;&nbsp;&nbsp;可谓不辱君命矣。”后帝将讨日本，三问，良弼言：“臣居日本岁余，睹其民俗，<br /><br />&nbsp;&nbsp;&nbsp;&nbsp;狠勇嗜杀，不知有父子之亲、上下之礼。其地多山水，无耕桑之利，得其人不可<br /><br />&nbsp;&nbsp;&nbsp;&nbsp;役，得其地不加富。况舟师渡海，海风无期，祸害莫测。是谓以有用之民力，填<br /><br />&nbsp;&nbsp;&nbsp;&nbsp;无穷之巨壑也，臣谓勿击便。”帝从之。<br /><br />&nbsp;&nbsp;&nbsp;&nbsp;十一年十二月，以良弼同佥书枢密院事。丞相伯颜伐宋，良弼言：“宋重兵<br /><br />&nbsp;&nbsp;&nbsp;&nbsp;在扬州，宜以大军先捣钱唐。”后讫如其计。又言：“宋亡，江南士人多废学，<br /><br />&nbsp;&nbsp;&nbsp;&nbsp;宜设经史科，以育人材，定律令，以戢奸吏。”卒皆用其议。帝尝从容问曰：<br /><br />&nbsp;&nbsp;&nbsp;&nbsp;“高丽，小国也，匠工弈技，皆胜汉人，至于儒人，皆通经书，学孔、孟。汉人<br /><br />&nbsp;&nbsp;&nbsp;&nbsp;惟务课赋吟诗，将何用焉！”良弼对曰：“此非学者之病，在国家所尚何如耳。<br /><br />&nbsp;&nbsp;&nbsp;&nbsp;尚诗赋，则人必从之，尚经学，则人亦从之。<br /><br />&nbsp;&nbsp;&nbsp;&nbsp;良弼屡以疾辞，十九年，得旨居怀孟。良弼别业在温县，故有地三千亩，乃<br /><br />&nbsp;&nbsp;&nbsp;&nbsp;析为二，六与怀州，四与孟州，皆永隶庙学，以赡生徒，自以出身儒素，示不忘<br /><br />&nbsp;&nbsp;&nbsp;&nbsp;本也。或问为治，良弼曰：“必有忍，其乃有济。人性易发而难制者，惟怒为甚。<br /><br />&nbsp;&nbsp;&nbsp;&nbsp;必克己，然后可以制怒；必顺理，然后可以忘怒。能忍所难忍，容所难容，事斯<br /><br />&nbsp;&nbsp;&nbsp;&nbsp;济矣。”二十三年，卒，年七十。赠推忠翊运功臣、太保、仪同三司，追封韩国<br /><br />&nbsp;&nbsp;&nbsp;&nbsp;公，谥文正。子训，陕西平章政事。<br /><br />&nbsp;&nbsp;&nbsp;&nbsp;○赵璧<br /><br />&nbsp;&nbsp;&nbsp;&nbsp;赵璧，字宝臣，云中怀仁人。世祖为亲王，闻其名，召见，呼秀才而不名，<br /><br />&nbsp;&nbsp;&nbsp;&nbsp;赐三僮，给薪水，命后亲制衣赐之，视其试服不称，辄为损益，宠遇无与为比。<br /><br />&nbsp;&nbsp;&nbsp;&nbsp;命驰驿四方，聘名士王鹗等。又令蒙古生十人从璧受儒书。敕璧习国语，译《大<br /><br />&nbsp;&nbsp;&nbsp;&nbsp;学衍义》，时从马上听璧陈说，辞旨明贯，世祖嘉之。<br /><br />&nbsp;&nbsp;&nbsp;&nbsp;宪宗即位，召璧问曰：“天下何如而治？”对曰：“请先诛近侍之尤不善者。”<br /><br />&nbsp;&nbsp;&nbsp;&nbsp;宪宗不悦。璧退，世祖曰：“秀才，汝浑身是胆耶！吾亦为汝握两手汗也。”一<br /><br />&nbsp;&nbsp;&nbsp;&nbsp;日，断事官牙老瓦赤持其印，请于帝曰：“此先朝赐臣印也，今陛下登极，将仍<br /><br />&nbsp;&nbsp;&nbsp;&nbsp;用此旧印，抑易以新者耶？”时璧侍旁，质之曰：“用汝与否，取自圣裁，汝乃<br /><br />&nbsp;&nbsp;&nbsp;&nbsp;敢以印为请耶！”夺其印，置帝前。帝为默然久之，既而曰：“朕亦不能为此也。”<br /><br />&nbsp;&nbsp;&nbsp;&nbsp;自是牙老瓦赤不复用。<br /><br />&nbsp;&nbsp;&nbsp;&nbsp;壬子，为河南经略使。河南刘万户贪淫暴戾，郡中婚嫁，必先赂之，得所请<br /><br />&nbsp;&nbsp;&nbsp;&nbsp;而后行，咸呼之为翁。其党董主簿，尤恃势为虐，强取民女有色者三十余人。璧<br /><br />&nbsp;&nbsp;&nbsp;&nbsp;至，按其罪，立斩之，尽还民女。刘大惊，时天大雪，因诣璧相劳苦，且酌酒贺<br /><br />&nbsp;&nbsp;&nbsp;&nbsp;曰：“经略下车，诛锄强猾，故雪为瑞应。”璧曰：“如董主簿比者，尚有其人，<br /><br />&nbsp;&nbsp;&nbsp;&nbsp;俟尽诛之，瑞应将大至矣。”刘屏气不复敢出语，归卧病而卒，时人以为惧死。<br /><br />&nbsp;&nbsp;&nbsp;&nbsp;己未，伐宋，为江淮荆湖经略使。兵围鄂州，宋贾似道遣使来，愿请行人以<br /><br />&nbsp;&nbsp;&nbsp;&nbsp;和，璧请行。世祖曰：“汝登城，必谨视吾旗，旗动，速归可也。”璧登城，宋<br /><br />&nbsp;&nbsp;&nbsp;&nbsp;将宋京曰：“北兵若旋师，愿割江为界，且岁奉银、绢匹两各二十万。”璧曰：<br /><br />&nbsp;&nbsp;&nbsp;&nbsp;“大军至濮州时，诚有是请，犹或见从，今已渡江，是言何益！贾制置今焉在耶？”<br /><br />&nbsp;&nbsp;&nbsp;&nbsp;璧适见世祖旗动，乃曰：“俟他日复议之。”遂还。<br /><br />&nbsp;&nbsp;&nbsp;&nbsp;宪宗崩，世祖即位。中统元年，拜燕京宣慰使。时供给蜀军，府库已竭，及<br /><br />&nbsp;&nbsp;&nbsp;&nbsp;用兵北边，璧经画馈运，相继不绝。中书省立，授平章政事，议加答剌罕之号，<br /><br />&nbsp;&nbsp;&nbsp;&nbsp;力辞不受。二年，从北征，命还燕，以平章政事兼大都督领诸军。是年，始制太<br /><br />&nbsp;&nbsp;&nbsp;&nbsp;庙雅乐。乐工党仲和、郭伯达，以知音律在选中，为造伪钞者连坐，系狱。璧曰：<br /><br />&nbsp;&nbsp;&nbsp;&nbsp;“太庙雅乐，大飨用之，圣上所以昭孝报本也，岂可系及无辜，而废雅乐之成哉！”<br /><br />&nbsp;&nbsp;&nbsp;&nbsp;奏请原之。三年，李f反益都，从亲王合必赤讨之。f已据济南，诸军乏食，<br /><br />&nbsp;&nbsp;&nbsp;&nbsp;璧从济河得粟及羊豕以馈军，军复大振。<br /><br />&nbsp;&nbsp;&nbsp;&nbsp;至元元年，官制行，加荣禄大夫。帝欲作文檄宋，执笔者数人，不称旨，乃<br /><br />&nbsp;&nbsp;&nbsp;&nbsp;召璧为之。文成，帝大喜曰：“惟秀才曲尽我意。”改枢密副使。六年，宋守臣<br /><br />&nbsp;&nbsp;&nbsp;&nbsp;有遣间使约降者，帝命璧诣鹿门山都元帅阿术营密议。命璧同行汉军都元帅府事。<br /><br />&nbsp;&nbsp;&nbsp;&nbsp;宋将夏贵，率兵五万，馈粮三千艘，自武昌溯流，入援襄阳。时汉水暴涨，璧据<br /><br />&nbsp;&nbsp;&nbsp;&nbsp;险设伏待之。贵果中夜潜上，璧策马出鹿门，行二十余里，发伏兵，夺其五舟，<br /><br />&nbsp;&nbsp;&nbsp;&nbsp;大呼曰：“南船已败，我水军宜速进。”贵慑不敢动。明旦，阿术至，领诸将渡<br /><br />&nbsp;&nbsp;&nbsp;&nbsp;江西追贵骑兵，璧率水军万户解汝楫等追贵舟师。遂合战于虎尾洲，贵大败走，<br /><br />&nbsp;&nbsp;&nbsp;&nbsp;士卒溺死甚众，夺战舰五十，擒将士三百余人。<br /><br />&nbsp;&nbsp;&nbsp;&nbsp;高丽王为其臣林衍所逐，帝召璧还，改中书左丞，同国王头辇哥行东京<br /><br />&nbsp;&nbsp;&nbsp;&nbsp;等路中书省事，聚兵平壤。时衍已死，璧与王议曰：“高丽迁居江华岛有年矣，<br /><br />&nbsp;&nbsp;&nbsp;&nbsp;外虽卑辞臣贡，内恃其险，故使权臣无所畏忌，擅逐其主。今衍虽死，王实无罪，<br /><br />&nbsp;&nbsp;&nbsp;&nbsp;若朝廷遣兵护归，使复国于古京，可以安兵息民，策之上者也。”因遣使以闻，<br /><br />&nbsp;&nbsp;&nbsp;&nbsp;帝从之。时同行者分高丽美人，璧得三人，皆还之。师还，迁中书右丞。冬，祀<br /><br />&nbsp;&nbsp;&nbsp;&nbsp;太庙，有司失黄幔，索得于神庖灶下，已甚污弊。帝闻，大怒曰：“大不敬，当<br /><br />&nbsp;&nbsp;&nbsp;&nbsp;斩！”璧曰：“法止杖断流远。”其人得不死。十年，复拜平章政事。十三年，<br /><br />&nbsp;&nbsp;&nbsp;&nbsp;卒，年五十七。大德三年，赠大司徒，谥忠亮。<br /><br />&nbsp;&nbsp;&nbsp;&nbsp;子二人：仁荣，同知归德府事；仁恭，集贤直学士。孙二人：崇，郊祀署令；<br /><br />&nbsp;&nbsp;&nbsp;&nbsp;弘，左藏库提点。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959325);">加入书签</a><a
                        href="959314.html">上一页</a>&larr;<a href="index.html">返回列表</a>&rarr;<a
                            href="959343.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959314.html"; var next_page = "959343.html"; var index_page = "index.html"; var sortid = "9"; var article_id = "14699"; var chapter_id = "959325"; var articlename = "元史"; var chaptername = " 卷一百五十九 列传第四十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>