<!DOCTYPE html>
<html>
<head>
<meta charset="gbk" />
<title>元史- 卷三十三 本纪第三十三-在线阅读-哈西文学网</title>
<meta name="keywords" content="宋濂，元史， 卷三十三 本纪第三十三全文， 卷三十三 本纪第三十三在线阅读 哈西文学网" />
<meta name="description" content="哈西文学网提供宋濂的元史  卷三十三 本纪第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/952044.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/952044.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 本纪第三十三</h1>
            <div class="link xb">
                <a href="951990.html">上一页</a>&larr;<a href="index.html">返回列表</a>&rarr;<a
                    href="952113.html">下一页</a></div>			
            <div id="BookText">&nbsp;&nbsp;&nbsp;&nbsp;◎文宗二<br /><br />&nbsp;&nbsp;&nbsp;&nbsp;天历二年春正月己未朔，立都督府，以总左、右钦察及龙翊卫。庚申，封知<br /><br />&nbsp;&nbsp;&nbsp;&nbsp;枢密院事火沙为昭武王。床兀儿之子答邻答里袭父封为句容郡王。高丽国遣使来<br /><br />&nbsp;&nbsp;&nbsp;&nbsp;朝贺。遣前翰林学士承旨不答失里北还皇兄行在所，仍命太府太监沙剌班奉金、<br /><br />&nbsp;&nbsp;&nbsp;&nbsp;币以往。辛酉，封朵列帖木儿复为楚王。高昌王铁木儿补化为中书左丞相，大司<br /><br />&nbsp;&nbsp;&nbsp;&nbsp;农王毅为平章政事，钦察台知枢密院事。皇兄遣火里忽达孙、剌剌至京师。以伯<br /><br />&nbsp;&nbsp;&nbsp;&nbsp;帖木儿扈从有功，遣使以币帛百匹即行在赐之。诸王浑都帖木儿薨，取其印及王<br /><br />&nbsp;&nbsp;&nbsp;&nbsp;傅印以赐斡即。武宁王彻彻秃遣使来言皇兄启行之期。癸亥，燕铁木儿为御史大<br /><br />&nbsp;&nbsp;&nbsp;&nbsp;夫，太平王如故。赐鲁国大长公主钞二万锭营第宅。甲子，太白犯垒壁阵。时享<br /><br />&nbsp;&nbsp;&nbsp;&nbsp;于太庙。齐王月鲁帖木儿薨。乙丑，中书省言：“度支今岁刍槁不足，常例支给<br /><br />&nbsp;&nbsp;&nbsp;&nbsp;外，凡陈乞者，宜勿予。”从之，仍命中书右丞彻里帖木儿总其事。丙寅，帝幸<br /><br />&nbsp;&nbsp;&nbsp;&nbsp;大崇恩福元寺。遣使赐西域诸王燕只吉台海东鹘二。戊辰，遣使献海东鹘于皇兄<br /><br />&nbsp;&nbsp;&nbsp;&nbsp;行在所。己巳，赐内外军士四万二千二百七十人钞各一锭。作佛事。陕西告饥，<br /><br />&nbsp;&nbsp;&nbsp;&nbsp;赈以钞五万锭。辛未，以册命皇后，告于南郊。赐豫王黄金印。回回人户与民均<br /><br />&nbsp;&nbsp;&nbsp;&nbsp;当差役。中书省臣言：“近籍没钦察家，其子年十六，请令与其母同居；仍请继<br /><br />&nbsp;&nbsp;&nbsp;&nbsp;今臣僚有罪致籍没者，其妻有子，他人不得陈乞，亦不得没为官口。”从之。壬<br /><br />&nbsp;&nbsp;&nbsp;&nbsp;申，遣近侍星吉班以诏往四川招谕囊加台。癸酉，命中书省、宣徽院臣稽考近侍、<br /><br />&nbsp;&nbsp;&nbsp;&nbsp;宿卫廪给，定其名籍。以辽阳省蒙古、高丽、肇州三万户将校从逆，举兵犯京畿，<br /><br />&nbsp;&nbsp;&nbsp;&nbsp;拘其符印制敕。罢今岁柳林田狩。复盐制每四百斤为引，引为钞三锭。四川囊加<br /><br />&nbsp;&nbsp;&nbsp;&nbsp;台乞师于镇西武靖王搠思班，搠思班以兵守关隘。甲戌，复命太仆卿教化献海东<br /><br />&nbsp;&nbsp;&nbsp;&nbsp;鹘于皇兄行在所。罢中瑞司。丙子，皇后媵臣张住童等七人授集贤侍讲学士等官。<br /><br />&nbsp;&nbsp;&nbsp;&nbsp;丁丑，四川囊加台攻破播州猫儿垭隘，宣慰使杨延里不花开关纳之。陕西蒙古军<br /><br />&nbsp;&nbsp;&nbsp;&nbsp;都元帅不花台者，囊加台之弟，囊加台遣使招之，不花台不从，斩其使。中书省<br /><br />&nbsp;&nbsp;&nbsp;&nbsp;臣言：“朝廷赏赉，不宜滥及罔功。鹰、鹘、狮、豹之食，旧支肉价二百余锭，<br /><br />&nbsp;&nbsp;&nbsp;&nbsp;今增至万三千八百锭；控鹤旧止六百二十八户，今增二千四百户。又，佛事岁费，<br /><br />&nbsp;&nbsp;&nbsp;&nbsp;以今较旧，增多金千一百五十两、银六千二百两、钞五万六千二百锭、币帛三万<br /><br />&nbsp;&nbsp;&nbsp;&nbsp;四千余匹；请悉拣汰。”从之。中政院臣言，皇后日用所需，钞十万锭、币五万<br /><br />&nbsp;&nbsp;&nbsp;&nbsp;匹、绵五千斤。诏钞予所需之半，币给一万匹。赈大都路涿州房山、范阳等县饥<br /><br />&nbsp;&nbsp;&nbsp;&nbsp;民粮两月。己卯，以册命皇后，告于太庙。庚辰，赐潜邸说书刘道衡等四人官从<br /><br />&nbsp;&nbsp;&nbsp;&nbsp;七品，薛允等十六人官从八品。辛巳，起复中书左丞史惟良为御史中丞。上都官<br /><br />&nbsp;&nbsp;&nbsp;&nbsp;吏，惟初入仕及骤升者黜之，余听叙复。以御史台赃罚钞三百锭赐教坊司撒剌儿。<br /><br />&nbsp;&nbsp;&nbsp;&nbsp;壬午，以陕西行台御史大夫阿不海牙为中书平章政事。皇兄遣常侍孛罗及铁住讫<br /><br />&nbsp;&nbsp;&nbsp;&nbsp;先至京师，赏以金、币、居宅，仍遣内侍秃教化如皇兄行在所。播州杨万户引四<br /><br />&nbsp;&nbsp;&nbsp;&nbsp;川贼兵至乌江峰，官军败之；八番元帅脱出亦破乌江北岸贼兵，复夺关口。诸王<br /><br />&nbsp;&nbsp;&nbsp;&nbsp;月鲁帖木儿统蒙古、汉人、答剌罕诸军及民丁五万五千，俱至乌江。癸未，遣宣<br /><br />&nbsp;&nbsp;&nbsp;&nbsp;靖王买奴往行在所。丙戌，皇兄明宗即皇帝位于和宁之北。四川囊加台焚鸡武关<br /><br />&nbsp;&nbsp;&nbsp;&nbsp;大桥，又焚栈道。命中书省录江陵、汴梁郡县官扈从者三十四人，并升其阶秩。<br /><br />&nbsp;&nbsp;&nbsp;&nbsp;陕西大饥，行省乞粮三十万石、钞三十万锭，诏赐钞十四万锭，遣使往给之。大<br /><br />&nbsp;&nbsp;&nbsp;&nbsp;同路言，去年旱且遭兵，民多流殍，命以本路及东胜州粮万三千石，减时直十之<br /><br />&nbsp;&nbsp;&nbsp;&nbsp;三赈粜之。奉元蒲城县民王显政五世同居，卫辉安寅妻陈氏、河间王成妻刘氏、<br /><br />&nbsp;&nbsp;&nbsp;&nbsp;冀宁李孝仁妻寇氏、濮州王义妻雷氏、南阳郄二妻张氏、怀庆阿鲁辉妻翟氏皆以<br /><br />&nbsp;&nbsp;&nbsp;&nbsp;贞节，并旌其门。<br /><br />&nbsp;&nbsp;&nbsp;&nbsp;二月己丑，曲赦四川囊加台。庚寅，燕铁木儿复为中书右丞相。立缮工司，<br /><br />&nbsp;&nbsp;&nbsp;&nbsp;掌织御用纹绮，秩正三品。辛卯，帝御大明殿，册命皇后雍吉剌氏。广西思明路<br /><br />&nbsp;&nbsp;&nbsp;&nbsp;军民总管黄克顺来贡方物。壬辰，囊加台据鸡武关，夺三义、柴关等驿。癸巳，<br /><br />&nbsp;&nbsp;&nbsp;&nbsp;遣翰林侍讲学士曹元用祀孔子于阙里。囊加台以书诱巩昌总帅汪延昌。丙申，命<br /><br />&nbsp;&nbsp;&nbsp;&nbsp;中书省、翰林国史院官祀太祖、太宗、睿宗御容于普庆寺。丁酉，遣晋邸部曲之<br /><br />&nbsp;&nbsp;&nbsp;&nbsp;在京师者还所部。囊加台以兵至金州，据白土关，陕西行省督军御之。枢密院言：<br /><br />&nbsp;&nbsp;&nbsp;&nbsp;“囊加台阻兵四川，其乱未已，请命镇西武靖王搠思班等皆调军，以湖广行省官<br /><br />&nbsp;&nbsp;&nbsp;&nbsp;脱欢、别薛、孛罗及郑昂霄总其兵进讨。”从之。戊戌，命察罕脑儿宣慰使撒忒<br /><br />&nbsp;&nbsp;&nbsp;&nbsp;迷失将本部蒙古军，会镇西武靖王等讨四川。诸佣雇者，主家或犯恶逆及侵损己<br /><br />&nbsp;&nbsp;&nbsp;&nbsp;身，许诉官，余非干己，不许告讦，著为制。颁行《农桑辑要》及《栽桑图》。<br /><br />&nbsp;&nbsp;&nbsp;&nbsp;辛丑，中书省议追尊皇妣亦乞烈氏曰仁献章圣皇后，唐兀氏曰文献昭圣皇后，命<br /><br />&nbsp;&nbsp;&nbsp;&nbsp;有司具册宝。建游皇城佛事。云南行省蒙通蒙算甸土官阿三木，开南土官哀放，<br /><br />&nbsp;&nbsp;&nbsp;&nbsp;八百媳妇、金齿、九十九洞、银沙罗甸，咸来贡方物。癸卯，赐吴王木楠子、西<br /><br />&nbsp;&nbsp;&nbsp;&nbsp;宁王忽答的迷失、诸王那海罕、阔儿吉思金银有差。丙午，囊加台分兵逼襄阳，<br /><br />&nbsp;&nbsp;&nbsp;&nbsp;湖广行省调兵镇播州及归州。己酉，荧惑犯井宿。辛亥，帝谓廷臣曰：“撒迪还，<br /><br />&nbsp;&nbsp;&nbsp;&nbsp;言大兄已即皇帝位。凡二月二十一日以前除官者，速与制敕；后凡铨选，其诣行<br /><br />&nbsp;&nbsp;&nbsp;&nbsp;在以闻。”庐州路合肥县地震。壬子，命有司造行在帐殿。癸丑，诸王月鲁帖木<br /><br />&nbsp;&nbsp;&nbsp;&nbsp;儿等至播州，招谕土官之从囊加台者，杨延里不花及其弟等皆来降。甲寅，立奎<br /><br />&nbsp;&nbsp;&nbsp;&nbsp;章阁学士院，秩正三品，以翰林学士承旨忽都鲁都儿迷失、集贤大学士赵世延并<br /><br />&nbsp;&nbsp;&nbsp;&nbsp;为大学士，侍御史撒迪、翰林直学士虞集并为侍书学士，又置承制、供奉各一员。<br /><br />&nbsp;&nbsp;&nbsp;&nbsp;更铸钞版，仍毁其\者。调河南、江浙、江西、山东兵万一千，及左右翼蒙古<br /><br />&nbsp;&nbsp;&nbsp;&nbsp;侍卫军二千，讨四川。乙卯，置银沙罗甸等处宣慰司都元帅府。丙辰，奉元临潼、<br /><br />&nbsp;&nbsp;&nbsp;&nbsp;咸阳二县及畏兀儿八百余户告饥，陕西行省以便宜发钞万三千锭赈咸阳，麦五千<br /><br />&nbsp;&nbsp;&nbsp;&nbsp;四百石赈临潼，麦百余石赈畏兀儿，遣使以闻，从之。永平、大同二路，上都云<br /><br />&nbsp;&nbsp;&nbsp;&nbsp;需两府，贵赤卫，皆告饥，永平赈粮五万石，大同赈粜粮万三千石，云需府赈粮<br /><br />&nbsp;&nbsp;&nbsp;&nbsp;一月，贵赤卫赈粮二月。真定平山县、河间临津等县、大名魏县，有虫食桑，叶<br /><br />&nbsp;&nbsp;&nbsp;&nbsp;尽，虫俱死。<br /><br />&nbsp;&nbsp;&nbsp;&nbsp;三月辛酉，遣燕铁木儿奉皇帝宝于明宗行在所，仍命知枢密院事秃儿哈帖木<br /><br />&nbsp;&nbsp;&nbsp;&nbsp;儿、御史中丞八即剌，翰林直学士马哈某、典瑞使教化的、宣徽副使章吉、佥中<br /><br />&nbsp;&nbsp;&nbsp;&nbsp;政院事脱因、通政使那海、太医使吕廷玉、给事中咬驴、中书断事官忽儿忽答、<br /><br />&nbsp;&nbsp;&nbsp;&nbsp;右司郎中孛别出、左司员外郎王德明、礼部尚书八剌哈赤等从行。复命有司奉金<br /><br />&nbsp;&nbsp;&nbsp;&nbsp;千五百两、银七千五百两、币帛各四百匹及金腰带二十，诣行在所，以备赐予。<br /><br />&nbsp;&nbsp;&nbsp;&nbsp;帝命廷臣曰：“宝玺既北上，继今国家政事，其遣人闻于行在所。”癸亥，命有<br /><br />&nbsp;&nbsp;&nbsp;&nbsp;司造乘舆服御，北迎大驾。改潜邸所幸诸路名：建康曰集庆，江陵曰中兴，琼州<br /><br />&nbsp;&nbsp;&nbsp;&nbsp;曰乾宁，潭州曰天临。甲子，减大官羊直。丙寅，跃里帖木儿自行在还，谕旨曰：<br /><br />&nbsp;&nbsp;&nbsp;&nbsp;“朕在上都，宗王、大臣必皆会集，有司当备供张。上都积贮，已为倒剌沙所耗，<br /><br />&nbsp;&nbsp;&nbsp;&nbsp;大都府藏，闻亦悉虚。供亿如有不足，其以御史台、司农司、枢密、宣徽、宣政<br /><br />&nbsp;&nbsp;&nbsp;&nbsp;等院所贮充之。”蒙古饥民之聚京师者，遣往居庸关北，人给钞一锭、布一匹，<br /><br />&nbsp;&nbsp;&nbsp;&nbsp;仍令兴和路赈粮两月，还所部。戊辰，云南诸王答失不花、秃坚不花及平章马思<br /><br />&nbsp;&nbsp;&nbsp;&nbsp;忽等集众五万，数丞相也儿吉尼专擅十罪，将杀之。也儿吉尼遁走八番，答失不<br /><br />&nbsp;&nbsp;&nbsp;&nbsp;花等伪署参知政事等官。己巳，命改集庆潜邸，建大龙翔集庆寺，以来岁兴工。<br /><br />&nbsp;&nbsp;&nbsp;&nbsp;辛未，监察御史与鲁忽赤等官录囚。壬申，以去冬无雪，今春不雨，命中书及<br /><br />&nbsp;&nbsp;&nbsp;&nbsp;百司官分祷山川群祀。设奎章阁授经郎二员，职正七品，以勋旧、贵戚子孙及近<br /><br />&nbsp;&nbsp;&nbsp;&nbsp;侍年幼者肄业。甲戌，旧赐笃麟帖木儿平江田百顷，官尝收其租米，诏特予之。<br /><br />&nbsp;&nbsp;&nbsp;&nbsp;开辽阳酒禁。乙亥，置行枢密院，以山东都万户也速台儿知行枢密院事，与湖广、<br /><br />&nbsp;&nbsp;&nbsp;&nbsp;河南两省官进兵平四川，也速台儿以病不往。命明里董阿为蒙古巫觋立祠。丁丑，<br /><br />&nbsp;&nbsp;&nbsp;&nbsp;文献昭圣皇后神御殿月祭，特命如列圣故事。僧、道、也里可温、术忽、合失蛮<br /><br />&nbsp;&nbsp;&nbsp;&nbsp;为商者，仍旧制纳税。丙戌，囊加台所遣守隘碉门安抚使布答思监等降于云南行<br /><br />&nbsp;&nbsp;&nbsp;&nbsp;省。丁亥，雨土，霾。<br /><br />&nbsp;&nbsp;&nbsp;&nbsp;夏四月己丑，时享于太庙。辛卯，命跃里铁木儿、王不怜吉台代也速台儿讨<br /><br />&nbsp;&nbsp;&nbsp;&nbsp;四川，不怜吉台以母老辞，同佥枢密院事傅岩起请往，从之。壬辰，匠官年七十<br /><br />&nbsp;&nbsp;&nbsp;&nbsp;者，许致仕。浚t州漕运河。甲午，四番卫士各分五十人直东宫。丁酉，给钞<br /><br />&nbsp;&nbsp;&nbsp;&nbsp;万锭，为集庆大龙翔寺置永业。戊戌，以陕西久旱，遣使祷西岳、西镇诸祠。赐<br /><br />&nbsp;&nbsp;&nbsp;&nbsp;卫士万三千人钞，人八十锭。四番卫士旧以万人为率，至是增三千人。己亥，湖<br /><br />&nbsp;&nbsp;&nbsp;&nbsp;广行省参知政事孛罗奉诏至四川，赦囊加台等罪，囊加台等听诏，蜀地悉定，诸<br /><br />&nbsp;&nbsp;&nbsp;&nbsp;省兵皆罢。癸卯，明宗遣武宁王彻彻秃、中书平章政事哈八儿秃来锡命，立帝为<br /><br />&nbsp;&nbsp;&nbsp;&nbsp;皇太子，命仍置詹事院，罢储庆司。陕西诸路饥民百二十三万四千余口，诸县流<br /><br />&nbsp;&nbsp;&nbsp;&nbsp;民又数十万，先是尝赈之，不足；行省复请令商贾入粟中盐，富家纳粟补官，及<br /><br />&nbsp;&nbsp;&nbsp;&nbsp;发孟津仓粮八万石及河南、汉中廉访司所贮官租以赈，从之。德安府屯田饥，赈<br /><br />&nbsp;&nbsp;&nbsp;&nbsp;粮千石。常德、澧州、慈利州饥，赈粜粮万石。赈卫辉路饥民万七千五百余户。<br /><br />&nbsp;&nbsp;&nbsp;&nbsp;丙午，封孛罗不花为镇南王。占腊国来贡罗香木及象、豹、白猿。戒翰林、典瑞<br /><br />&nbsp;&nbsp;&nbsp;&nbsp;两院官，不许互相奏请玺书以护其家。诸王分邑达鲁花赤受代，不得仍留官所，<br /><br />&nbsp;&nbsp;&nbsp;&nbsp;其父兄所居官，子弟不得再任。辛亥，赈邓州诸县被兵逃户粮三千六百石。壬子，<br /><br />&nbsp;&nbsp;&nbsp;&nbsp;赈通州诸县被兵之民粮两月，被俘者四千五百一十人，命辽阳行省督所属簿录，<br /><br />&nbsp;&nbsp;&nbsp;&nbsp;护送归其家。丙辰，行在所遣只儿哈郎等至京师。河南廉访司言：“河南府路以<br /><br />&nbsp;&nbsp;&nbsp;&nbsp;兵、旱民饥，食人肉事觉者五十一人，饿死者千九百五十人，饥者一万七千四百<br /><br />&nbsp;&nbsp;&nbsp;&nbsp;余人。乞弛山林川泽之禁，听民采食，行入粟补官之令，及括江淮僧道余粮以赈。”<br /><br />&nbsp;&nbsp;&nbsp;&nbsp;从之。江浙行省言：“池州、广德、宁国、太平、建康、镇江、常州、湖州、庆<br /><br />&nbsp;&nbsp;&nbsp;&nbsp;元诸路及江阴州饥民六十余万户，当赈粮十四万三千余石。”从之。诸王忽剌答<br /><br />&nbsp;&nbsp;&nbsp;&nbsp;儿言黄河以西所部旱蝗，凡千五百户，命赈粮两月。大都、兴和、顺德、大名、<br /><br />&nbsp;&nbsp;&nbsp;&nbsp;彰德、怀庆、卫辉、汴梁、中兴诸路，泰安、高唐、曹、冠、徐、邳诸州，饥民<br /><br />&nbsp;&nbsp;&nbsp;&nbsp;六十七万六千余户，赈以钞九万锭、粮万五千石。大都宛平县，保定遂州、易州，<br /><br />&nbsp;&nbsp;&nbsp;&nbsp;赈粮一月，靖州赈粜粮九千八百石。濮州鄄城县蚕灾，大宁兴中州、怀庆孟州、<br /><br />&nbsp;&nbsp;&nbsp;&nbsp;庐州无为州蝗。广西獠寇古县。<br /><br />&nbsp;&nbsp;&nbsp;&nbsp;五月丁巳朔，复赐鲁国大长公主钞二万锭，以构居第。赐燕铁木儿祖父纪功<br /><br />&nbsp;&nbsp;&nbsp;&nbsp;碑铭。水达达路阿速古儿千户所大水。己未，遣翰林学士承旨阿邻帖木儿北迎大<br /><br />&nbsp;&nbsp;&nbsp;&nbsp;驾。命司天监星。昌王八剌失里还镇。庚申，太白犯鬼宿积尸气。癸亥，复遣<br /><br />&nbsp;&nbsp;&nbsp;&nbsp;翰林学士承旨斡耳朵迎大驾。乙丑，命有司给行在宿卫士衣粮及马刍豆。以储庆<br /><br />&nbsp;&nbsp;&nbsp;&nbsp;司所贮金三十锭、银百锭，建大承天护圣寺。给皇子宿卫之士千人钞，四番宿卫<br /><br />&nbsp;&nbsp;&nbsp;&nbsp;增为万三千人，至是又增千人。甲戌，命中书省臣拟注中书六部官，奏于行在所。<br /><br />&nbsp;&nbsp;&nbsp;&nbsp;乙亥，幸大圣寿万安寺，作佛事于世祖神御殿，又于玉德殿及大天源延圣寺作佛<br /><br />&nbsp;&nbsp;&nbsp;&nbsp;事。丙子，武宁王彻彻秃、中书平章政事哈八儿秃至自行在所，致立皇太子之命。<br /><br />&nbsp;&nbsp;&nbsp;&nbsp;赐彻彻秃金五百两，余有差。改储庆使司为詹事院。伯颜、铁木儿补化及江南行<br /><br />&nbsp;&nbsp;&nbsp;&nbsp;台御史大夫阿儿思兰海牙、江浙行省平章政事曹立，并为太子詹事；又除副詹事、<br /><br />&nbsp;&nbsp;&nbsp;&nbsp;詹事丞及断事官、家令司、典宝、典用、典医等官。丁丑，帝发京师，北迎明宗<br /><br />&nbsp;&nbsp;&nbsp;&nbsp;皇帝。戊寅，次于大口。征诸王鼎八入朝。庚辰，次香水园。置江淮财赋都总管<br /><br />&nbsp;&nbsp;&nbsp;&nbsp;府，秩正三品，隶詹事院。陕西行省言：“凤翔府饥民十九万七千九百人，本省<br /><br />&nbsp;&nbsp;&nbsp;&nbsp;用便宜赈以官钞万五千锭。又，丰乐八屯军士饥，死者六百五十人，万户府军士<br /><br />&nbsp;&nbsp;&nbsp;&nbsp;饥者千三百人，赈以官钞百三十锭。”从之。给保定路定兴驿车马，又赈被兵之<br /><br />&nbsp;&nbsp;&nbsp;&nbsp;民百四十五户粮一月，真定路民被兵者二千七百四十八户，亦命赈之。上都迭只<br /><br />&nbsp;&nbsp;&nbsp;&nbsp;诸位宿卫士及开平县民被兵者，并赈以粮。大名路蚕灾。<br /><br />&nbsp;&nbsp;&nbsp;&nbsp;六月丁亥朔，明宗遣近侍马驹、塔台、别不花至。丁酉，铁木儿补化以旱乞<br /><br />&nbsp;&nbsp;&nbsp;&nbsp;避宰相位，有旨谕之曰：“皇帝远居沙漠，未能即至京师，是以勉摄大位。今亢<br /><br />&nbsp;&nbsp;&nbsp;&nbsp;阳为灾，皆予阙失所致。汝其勉修厥职，祗修实政，可以上答天变。”仍命驰奏<br /><br />&nbsp;&nbsp;&nbsp;&nbsp;于行在。己亥，江浙行省言，绍兴、庆元、台州、婺州诸路饥民凡十一万八千九<br /><br />&nbsp;&nbsp;&nbsp;&nbsp;十户。乙巳，命中书省逮系也先捏以还。丙午，永平屯田府所隶昌国诸屯大风骤<br /><br />&nbsp;&nbsp;&nbsp;&nbsp;雨，平地出水。丁未，太白昼见。庚戌，次于上都之六十里店。辛亥，陕西行台<br /><br />&nbsp;&nbsp;&nbsp;&nbsp;御史孔思迪言：“人伦之中，夫妇为重。比见内外大臣得罪就刑者，其妻妾即断<br /><br />&nbsp;&nbsp;&nbsp;&nbsp;付他人，似与国朝旌表贞节之旨不侔、夫亡终制之令相反。况以失节之妇配有功<br /><br />&nbsp;&nbsp;&nbsp;&nbsp;之人，又与前贤所谓‘娶失节者以配身是己失节’之意不同。今后凡负国之臣籍<br /><br />&nbsp;&nbsp;&nbsp;&nbsp;没奴婢财产，不必罪其妻子。当典刑者，则孥戮之，不必断付他人，庶使妇人均<br /><br />&nbsp;&nbsp;&nbsp;&nbsp;得守节。请著为令。”壬子，海运粮至京师，凡百四十万九千一百三十石。是月，<br /><br />&nbsp;&nbsp;&nbsp;&nbsp;陕西雨。赐凤翔府岐阳书院额。书院祀周文宪王，仍命设学官，春秋释奠，如孔<br /><br />&nbsp;&nbsp;&nbsp;&nbsp;子庙仪。明宗遣吏部尚书别儿怯不花还京师。命中书集老臣议赈荒之策。时陕西、<br /><br />&nbsp;&nbsp;&nbsp;&nbsp;河东、燕南、河北、河南诸路流民十数万，自嵩、汝至淮南，死亡相藉，命所在<br /><br />&nbsp;&nbsp;&nbsp;&nbsp;州县官以便宜赈之。顺元、思、播州诸驿，因兵兴，马多羸毙，驿户贫乏，令有<br /><br />&nbsp;&nbsp;&nbsp;&nbsp;司市马补之。益都莒、密二州春水，夏旱蝗，饥民三万一千四百户，赈粮一月。<br /><br />&nbsp;&nbsp;&nbsp;&nbsp;陕西延安诸屯，以旱免征旧所逋粮千九百七十石。永平屯田府昌国、济民、丰赡<br /><br />&nbsp;&nbsp;&nbsp;&nbsp;诸署，以蝗及水灾，免今年租。汴梁蝗，卫辉蚕灾，峡州旱，淮东诸路、归德府<br /><br />&nbsp;&nbsp;&nbsp;&nbsp;徐、邳二州大水。<br /><br />&nbsp;&nbsp;&nbsp;&nbsp;秋七月丙辰朔，日有食之。丁巳，次上都之三十里店。宗仁卫屯田大水，坏<br /><br />&nbsp;&nbsp;&nbsp;&nbsp;田二百六十顷。戊午，大都之东安、蓟州、永清、益津、潞县，春夏旱，麦苗枯；<br /><br />&nbsp;&nbsp;&nbsp;&nbsp;六月壬子雨，至是日乃止，皆水灾。己未，更定迁徙法：凡应徙者，验所居远近，<br /><br />&nbsp;&nbsp;&nbsp;&nbsp;移之千里，在道遇赦，皆得放还；如不悛再犯，徙之本省不毛之地，十年无过，<br /><br />&nbsp;&nbsp;&nbsp;&nbsp;则量移之；所迁人死，妻子听归土著。著为令。征京师僧道商税。癸亥，太白经<br /><br />&nbsp;&nbsp;&nbsp;&nbsp;天。丙子，帝受皇太子宝。辛巳，发诸卫军六千完京城。冀宁阳曲县雨雹，大者<br /><br />&nbsp;&nbsp;&nbsp;&nbsp;如鸡卵。令诸王封邑达鲁花赤，推择本部年二十五以上、识达治体、廉慎无过者<br /><br />&nbsp;&nbsp;&nbsp;&nbsp;以充，或有冒滥，罪及王傅。遣使以上尊、腊羊、钞十锭至大都国子监，助仲秋<br /><br />&nbsp;&nbsp;&nbsp;&nbsp;上丁释奠。以淮安海宁州、盐城、山阳诸县去年水，免今年田租。真定、河间、<br /><br />&nbsp;&nbsp;&nbsp;&nbsp;汴梁、永平、淮安、大宁、庐州诸属县及辽阳之盖州蝗。<br /><br />&nbsp;&nbsp;&nbsp;&nbsp;八月乙酉朔，明宗次于王忽察都。丙戊，帝入见，明宗宴帝及诸王、大臣于<br /><br />&nbsp;&nbsp;&nbsp;&nbsp;行殿。庚寅，明宗崩，帝入临哭尽哀。燕铁木儿以明宗后之命，奉皇帝宝授于帝，<br /><br />&nbsp;&nbsp;&nbsp;&nbsp;遂还。壬辰，次孛罗察罕，以伯颜为中书左丞相，依前太保；钦察台、阿儿思兰<br /><br />&nbsp;&nbsp;&nbsp;&nbsp;海牙、赵世延并中书平章政事；甘肃行省平章朵儿只为中书右丞；中书参议阿荣、<br /><br />&nbsp;&nbsp;&nbsp;&nbsp;太子詹事丞赵世安并中书参知政事；前右丞相塔失铁木儿、知枢密院事铁木儿补<br /><br />&nbsp;&nbsp;&nbsp;&nbsp;化及上都留守铁木儿脱并为御史大夫。癸巳，帝至上都。乙未，赐护守大行皇帝<br /><br />&nbsp;&nbsp;&nbsp;&nbsp;山陵官、御史大夫孛罗等钞有差。焚四川伪造盐、茶引。丙申，监察御史徐]言：<br /><br />&nbsp;&nbsp;&nbsp;&nbsp;“天下不可一日无君，神器不可一时而旷。先皇帝奄弃臣庶已逾数日，伏望圣上<br /><br />&nbsp;&nbsp;&nbsp;&nbsp;早正宸极，以安亿兆之心，实宗社无疆之福。”流诸王忽剌出于海南。丁酉，命<br /><br />&nbsp;&nbsp;&nbsp;&nbsp;阿荣、赵世安提调通政院事，一切给驿事皆关白然后给遣。戊戌，四川囊加台以<br /><br />&nbsp;&nbsp;&nbsp;&nbsp;指斥乘舆，坐大不道弃市。己亥，帝复即位于上都大安阁，大赦天下，诏曰：<br /><br />&nbsp;&nbsp;&nbsp;&nbsp;朕惟昔上天启我太祖皇帝肇造帝业，列圣相承。世祖皇帝既大一统，即建储<br /><br />&nbsp;&nbsp;&nbsp;&nbsp;贰，而我裕皇天不假年，成宗入继，才十余载。我皇考武宗归膺大宝，克享天心，<br /><br />&nbsp;&nbsp;&nbsp;&nbsp;志存不私，以仁庙居东宫，遂嗣宸极。甫及英皇，降割我家。晋邸违盟构逆，据<br /><br />&nbsp;&nbsp;&nbsp;&nbsp;有神器，天示谴告，竟陨厥身。于是宗戚旧臣，协谋以举义，正名以讨罪，揆诸<br /><br />&nbsp;&nbsp;&nbsp;&nbsp;统绪，属在眇躬。朕兴念大兄播迁朔漠，以贤以长，历数宜归，力拒群言，至于<br /><br />&nbsp;&nbsp;&nbsp;&nbsp;再四。乃曰艰难之际，天位久虚，则众志弗固，恐隳大业。朕虽从请而临御，秉<br /><br />&nbsp;&nbsp;&nbsp;&nbsp;初志之不移，是以固让之诏始颁，奉迎之使已遣。寻命阿剌忒纳失里、燕铁木儿<br /><br />&nbsp;&nbsp;&nbsp;&nbsp;奉皇帝宝玺，远迓于途。受宝即位之日，即遣使授朕皇太子宝。朕幸释重负，实<br /><br />&nbsp;&nbsp;&nbsp;&nbsp;获素心，乃率臣民北迎大驾。而先皇帝跋涉山川，蒙犯霜露，道里辽远，自春徂<br /><br />&nbsp;&nbsp;&nbsp;&nbsp;秋，怀艰阻于历年，望都邑而增慨，徒御弗慎，屡爽节宣。信使往来，相望于道<br /><br />&nbsp;&nbsp;&nbsp;&nbsp;路，彼此思见，交切于衷怀。八月一日，大驾次王忽察都，朕欣瞻对之有期，独<br /><br />&nbsp;&nbsp;&nbsp;&nbsp;兼程而先进，相见之顷，悲喜交集。何数日之间，而宫车弗驾，国家多难，遽至<br /><br />&nbsp;&nbsp;&nbsp;&nbsp;于斯！念之痛心，以夜继旦。诸王、大臣以为祖宗基业之隆，先帝付托之重，天<br /><br />&nbsp;&nbsp;&nbsp;&nbsp;命所在，诚不可违，请即正位，以安九有。朕以先皇帝奄弃方新，摧怛何忍；衔<br /><br />&nbsp;&nbsp;&nbsp;&nbsp;哀辞对，固请弥坚，执谊伏阙者三日，皆宗社大计，乃以八月十五日即皇帝位于<br /><br />&nbsp;&nbsp;&nbsp;&nbsp;上都，可大赦天下，自天历二年八月十五日昧爽以前，罪无轻重，咸赦除之。於<br /><br />&nbsp;&nbsp;&nbsp;&nbsp;戏！戡定之余，莫急乎与民休息；丕变之道，莫大乎使民知义。亦惟尔中外大小<br /><br />&nbsp;&nbsp;&nbsp;&nbsp;之臣，各究乃心，以称朕意。<br /><br />&nbsp;&nbsp;&nbsp;&nbsp;庚子，命阿荣、赵世安督造建康龙翔集庆寺。辛丑，立宁徽寺，掌明宗宫分<br /><br />&nbsp;&nbsp;&nbsp;&nbsp;事。壬寅，以钞万锭、币帛二千匹，供明宗后八不沙费用。升奎章阁学士院秩正<br /><br />&nbsp;&nbsp;&nbsp;&nbsp;二品，更司籍郎为群玉署，秩正六品。癸卯，幸世祖所御幄殿祓祭。禁凡送诸王、<br /><br />&nbsp;&nbsp;&nbsp;&nbsp;驸马恩赐者，毋受金币，犯者以赃论；或以衣、马为赠者听。遣道士苗道一、吴<br /><br />&nbsp;&nbsp;&nbsp;&nbsp;全节修醮事于京师，毛颖远祭遁甲神于上都南屏山、大都西山。甲辰，命司天监<br /><br />&nbsp;&nbsp;&nbsp;&nbsp;及回回司天监星。中书省臣言：“祖宗故事，即位之初，必恩赉诸王、百官。<br /><br />&nbsp;&nbsp;&nbsp;&nbsp;比因兵兴，经费不足，请如武宗之制，凡金银五锭以上减三之一，五锭以下全畀<br /><br />&nbsp;&nbsp;&nbsp;&nbsp;之，又以七分为率，其二分准时直给钞。”制可。遣钦察台先还京师，经理政务；<br /><br />&nbsp;&nbsp;&nbsp;&nbsp;燕铁木儿、阿荣留上都，监给恩赉金币。以仁宗、英宗潜邸宿卫士二百人还大都，<br /><br />&nbsp;&nbsp;&nbsp;&nbsp;备直宿。乙巳，立艺文监，秩从三品，隶奎章阁学士院；又立艺林库、广成局，<br /><br />&nbsp;&nbsp;&nbsp;&nbsp;皆隶艺文监。赐御史中丞史惟良沛县地五十顷。发诸卫军浚通惠河。丙子，自庚<br /><br />&nbsp;&nbsp;&nbsp;&nbsp;子至是日，昼雾夜晴。封牙纳失里为辽王，以故辽王脱脱印赐之。出官米五万石，<br /><br />&nbsp;&nbsp;&nbsp;&nbsp;赈粜京师贫民。丁未，以马儿台为上都留守。马儿台前为陕西行台侍御史，<br /><br />&nbsp;&nbsp;&nbsp;&nbsp;坐涂毁诏书得罪，以其兄伯颜有功，故特官之。戊申，封诸王宽彻为肃王。己酉，<br /><br />&nbsp;&nbsp;&nbsp;&nbsp;车驾发上都。赐明宗北来卫士千八百三十人各钞五十锭，怯薛官十二人各钞二百<br /><br />&nbsp;&nbsp;&nbsp;&nbsp;锭；赐诸部曲出征者币帛人各二匹，遣还。冀宁之忻州兵后荐饥，赈钞千锭。庚<br /><br />&nbsp;&nbsp;&nbsp;&nbsp;戌，改詹事院为储政院，伯颜兼储政使，中政使哈撒儿不花、太子詹事丞霄云世<br /><br />&nbsp;&nbsp;&nbsp;&nbsp;月思、前储庆使姚炜并储政使。河东宣慰使哈散托朝贺为名，敛所属钞千锭入己，<br /><br />&nbsp;&nbsp;&nbsp;&nbsp;事觉，虽会赦，仍征钞还其主。敕自今有以朝贺敛钞者，依枉法论罪。癸丑，征<br /><br />&nbsp;&nbsp;&nbsp;&nbsp;吴王泼皮及其诸父木楠子赴京师。甲寅，置隆祥总管府，秩正三品，总建大承天<br /><br />&nbsp;&nbsp;&nbsp;&nbsp;护圣寺工役。监察御史劾：“前丞相别不花昔以赃罢，天历初因人成功，遂居相<br /><br />&nbsp;&nbsp;&nbsp;&nbsp;位。既矫制以买驴家赀赐平章速速，又与速速等潜呼日者推测圣算。今奉诏已释<br /><br />&nbsp;&nbsp;&nbsp;&nbsp;其罪，宜窜诸海岛，以杜奸萌。”帝曰：“流窜海岛，朕所不忍，其并妻子置之<br /><br />&nbsp;&nbsp;&nbsp;&nbsp;集庆。”河南府路旱、疫，又被兵，赈以本府屯田租及安丰务递运粮三月。莒、<br /><br />&nbsp;&nbsp;&nbsp;&nbsp;密、沂诸州，饥民采草木实，盗贼日滋，赈以米二万一千石，并赈晋宁路饥民钞<br /><br />&nbsp;&nbsp;&nbsp;&nbsp;万锭。大名、真定、河间诸属县及湖、池、饶诸路旱，保定之行唐县蝗。加封大<br /><br />&nbsp;&nbsp;&nbsp;&nbsp;都城隍神为护国保宁王，夫人为护国保宁王妃。<br /><br />&nbsp;&nbsp;&nbsp;&nbsp;九月乙卯朔，作佛事于大明殿、兴圣、隆福诸宫。市故宋太后全氏田为大承<br /><br />&nbsp;&nbsp;&nbsp;&nbsp;天护圣寺永业。戊午，赐武宁王彻彻秃金百两、银五百两，西域诸王燕只吉台金<br /><br />&nbsp;&nbsp;&nbsp;&nbsp;二千五百两、银万五千两，钞币有差。己未，立龙翔、万寿营缮提点所、海南营<br /><br />&nbsp;&nbsp;&nbsp;&nbsp;缮提点所，并秩正四品，隶隆祥总管府。庚申，加封故领诸路道教事张留孙为上<br /><br />&nbsp;&nbsp;&nbsp;&nbsp;卿、大宗师、辅成赞化保运神德真君。辛酉，凡往明宗所送宝官吏，越次超升者<br /><br />&nbsp;&nbsp;&nbsp;&nbsp;皆从黜降。赈甘肃行省沙州、察八等驿钞各千五百锭。癸亥，敕宣徽院所储金、<br /><br />&nbsp;&nbsp;&nbsp;&nbsp;银、钞、币，百司毋得奏请。甲子，赐云南乌撒土官禄余、曲靖土官举精衣各一<br /><br />&nbsp;&nbsp;&nbsp;&nbsp;袭。丁卯，大驾至大都。戊辰，敕翰林国史院官同奎章阁学士采辑本朝典故，准<br /><br />&nbsp;&nbsp;&nbsp;&nbsp;《唐》、《宋会要》，著为《经世大典》。召威顺王宽彻不花赴阙。敕：“使者<br /><br />&nbsp;&nbsp;&nbsp;&nbsp;颁诏赦，率日行三百余里。既受命，逗留三日及所至饮宴稽期者治罪，取赂者以<br /><br />&nbsp;&nbsp;&nbsp;&nbsp;枉法论。”辛未，以控鹤士二十人赐宣靖王买奴。监察御史劾奏：“知枢密院事<br /><br />&nbsp;&nbsp;&nbsp;&nbsp;塔失帖木儿阿附倒剌沙，又与王禅举兵犯阙。今既待以不死，而又付之兵柄，事<br /><br />&nbsp;&nbsp;&nbsp;&nbsp;非便。”诏罢之。壬申，怯薛官武备卿定住特授开府仪同三司。癸酉，帝御大明<br /><br />&nbsp;&nbsp;&nbsp;&nbsp;殿，受诸王、百官朝贺。铁木迭儿诸子锁住等，明宗尝敕流于南方，燕铁木儿言，<br /><br />&nbsp;&nbsp;&nbsp;&nbsp;锁住天历初有劳于国，请各遣还田里，从之。甲戌，命江浙行省明年漕运粮二百<br /><br />&nbsp;&nbsp;&nbsp;&nbsp;八十万石赴京师。广西思明州土官黄宗永遣其子来贡虎、豹、方物。乙亥，史惟<br /><br />&nbsp;&nbsp;&nbsp;&nbsp;良上疏言：“今天下郡邑被灾者众，国家经费若此之繁，帑藏空虚，生民凋瘵，<br /><br />&nbsp;&nbsp;&nbsp;&nbsp;此政更新百废之时。宜遵世祖成宪，汰冗滥蚕食之人，罢土木不急之役，事有不<br /><br />&nbsp;&nbsp;&nbsp;&nbsp;便者，咸厘正之。如此则天灾可弭，祯祥可致。不然，将恐因循苟且，其弊渐深，<br /><br />&nbsp;&nbsp;&nbsp;&nbsp;治乱之由，自此而分矣。”帝嘉纳之。丙子，改太禧院为太禧宗院。立温州路<br /><br />&nbsp;&nbsp;&nbsp;&nbsp;竹木场。以卫辉路旱，罢苏门岁输米二千石。铁木儿补化加录军国重事。以翰林<br /><br />&nbsp;&nbsp;&nbsp;&nbsp;学士承旨也儿吉尼、元帅梁国公都列捏并知行枢密院事。立卫候司，秩正四品，<br /><br />&nbsp;&nbsp;&nbsp;&nbsp;隶储政院。赈陕西临潼等二十三驿各钞五百锭。论也先捏以不忠不敬，伏诛。岚、<br /><br />&nbsp;&nbsp;&nbsp;&nbsp;管、临三州所居诸王八剌马、忽都火者等部曲，乘乱为寇，遣省、台、宗正府官<br /><br />&nbsp;&nbsp;&nbsp;&nbsp;往督有司捕治之。壬午，伯颜以病在告，居赤城，遣使召赴阙。封知枢密院事燕<br /><br />&nbsp;&nbsp;&nbsp;&nbsp;不邻为兴国公，以大司农卿燕赤为司徒。癸未，建颜子庙于曲阜所居陋巷。上都<br /><br />&nbsp;&nbsp;&nbsp;&nbsp;西按塔罕、阔干忽剌秃之地，以兵、旱，民告饥，赈粮一月。<br /><br />&nbsp;&nbsp;&nbsp;&nbsp;冬十月甲申朔，帝服衮冕，享于太庙。丙戌，命钦察台兼领度支监，遣镇南<br /><br />&nbsp;&nbsp;&nbsp;&nbsp;王孛罗不花还镇杨州。禁奉元、永平酿酒。戊子，知枢密院事昭武王火沙知行枢<br /><br />&nbsp;&nbsp;&nbsp;&nbsp;密院事。己丑，立大承天护圣寺营缮提点所，秩正五品；又立大都等处、平江等<br /><br />&nbsp;&nbsp;&nbsp;&nbsp;处田赋提举司二，秩从五品；皆隶隆祥总管府。辛卯，燕铁木儿率群臣请上尊号，<br /><br />&nbsp;&nbsp;&nbsp;&nbsp;不许。云南行省立元江等处宣慰司。申饬海道转漕之禁。籍四川囊加台家产，其<br /><br />&nbsp;&nbsp;&nbsp;&nbsp;党杨静等皆夺爵，杖一百七，籍其家，流辽东。封太禧宗使秃坚帖木儿为梁国<br /><br />&nbsp;&nbsp;&nbsp;&nbsp;公。甲午，以登极恭谢，遣官代祀于南郊、社稷。中书省臣言：“旧制，朝官以<br /><br />&nbsp;&nbsp;&nbsp;&nbsp;三十月为一考，外任则三年为满。比年朝官率不久于其职，或数月即改迁，于典<br /><br />&nbsp;&nbsp;&nbsp;&nbsp;制不类，且治迹无从考验。请如旧制为宜。”敕：“除风宪官外，其余朝官，不<br /><br />&nbsp;&nbsp;&nbsp;&nbsp;许二十月内迁调。”监察御史劾奏：“吏部尚书八剌哈赤，先除陕西行台侍御史，<br /><br />&nbsp;&nbsp;&nbsp;&nbsp;避难不行。”罢之。丙申，中书省臣言：“臣等谨集枢密院、御史台、翰林、集<br /><br />&nbsp;&nbsp;&nbsp;&nbsp;贤院、奎章阁、太常礼仪院、礼部诸臣僚，议上大行皇帝尊谥曰翼献景孝皇帝，<br /><br />&nbsp;&nbsp;&nbsp;&nbsp;庙号明宗，国言谥号曰护都笃皇帝。”是日，奉玉册、玉宝于太庙，如常仪。命<br /><br />&nbsp;&nbsp;&nbsp;&nbsp;江西、湖广分漕米四十万石，以纾江浙民力；给钞十五万锭，赈陕西饥民。己亥，<br /><br />&nbsp;&nbsp;&nbsp;&nbsp;加封天妃为护国庇民广济福惠明著天妃，赐庙额曰灵慈，遣使致祭。申饬都水监<br /><br />&nbsp;&nbsp;&nbsp;&nbsp;河防之禁。辛丑，遣使括勘内外郡邑官久次事故应代者，岁终上名于中书省。以<br /><br />&nbsp;&nbsp;&nbsp;&nbsp;怯怜口诸色民匠总管府及所属诸司隶徽政院者，悉隶储政院。发中政院财赋总管<br /><br />&nbsp;&nbsp;&nbsp;&nbsp;府粮储在江南者赴京师，以助经费，验时直以钞还之。诸王、公主、官府、寺观<br /><br />&nbsp;&nbsp;&nbsp;&nbsp;拨赐田租，除鲁国大长公主听遣人征收外，其余悉输于官，给钞酬其直。壬寅，<br /><br />&nbsp;&nbsp;&nbsp;&nbsp;弛陕西山泽之禁以与民。大宁路地震。癸卯，命道士苗道一建醮于长春宫。改琼<br /><br />&nbsp;&nbsp;&nbsp;&nbsp;州军民安抚司为乾宁军民安抚司，升定安县为南建州，隶海北元帅府，以南建洞<br /><br />&nbsp;&nbsp;&nbsp;&nbsp;主王官知州事，佩金符，领军民。监察御史劾奏：“张思明在仁宗朝，阿附权臣<br /><br />&nbsp;&nbsp;&nbsp;&nbsp;铁木迭儿，间谍两宫，仁宗灼见其奸，既行黜降。及英宗朝铁木迭儿再相，复援<br /><br />&nbsp;&nbsp;&nbsp;&nbsp;为左丞，稔恶不悛，竟以罪废。今又冒居是官，宜从黜罢。”诏罢之。敕刑部尚<br /><br />&nbsp;&nbsp;&nbsp;&nbsp;书察民之无赖者惩治之。甲辰，畏兀僧百八人作佛事于兴圣殿。戊申，以江淮财<br /><br />&nbsp;&nbsp;&nbsp;&nbsp;赋都总管府隶储政院，供皇后汤沐之用。作佛事于广寒殿。征朵朵、王士熙等十<br /><br />&nbsp;&nbsp;&nbsp;&nbsp;二人于贬所，放还乡里。庚戌，以亲祀太庙礼成，诏天下。罢大承天护圣寺工役。<br /><br />&nbsp;&nbsp;&nbsp;&nbsp;囚在狱三年疑不能决者，释之。民间拖欠官钱无可追征者，尽行蠲免。命通政院<br /><br />&nbsp;&nbsp;&nbsp;&nbsp;官分职往所在官司，佥补逃亡驿户。大都至上都并塔思哈剌、旭麦怯诸驿，自备<br /><br />&nbsp;&nbsp;&nbsp;&nbsp;首思，供给繁重，天历三年官为应付。免征奉元路民间商税一年，命所在官司设<br /><br />&nbsp;&nbsp;&nbsp;&nbsp;置常平仓。云南八番为囊加台所诖误，反侧未安者，并贳其罪。免各处煎盐灶户<br /><br />&nbsp;&nbsp;&nbsp;&nbsp;杂泛夫役二年。遣使代祀岳渎山川。免永平屯田总管府田租，申禁天下私杀马牛。<br /><br />&nbsp;&nbsp;&nbsp;&nbsp;明宗乳媪夫斡耳朵，在武宗时为大司徒，仁宗朝拘其印。燕铁木儿以为言，诏给<br /><br />&nbsp;&nbsp;&nbsp;&nbsp;还之。云南威楚路黄州土官哀放遣其子来朝贡。湖广常德、武昌、澧州诸路旱饥，<br /><br />&nbsp;&nbsp;&nbsp;&nbsp;出官粟赈粜之。陕西凤翔府饥民四万七千户，皆赈以钞。<br /><br />&nbsp;&nbsp;&nbsp;&nbsp;十一月乙卯，以立皇后，诏天下。受佛戒于帝师，作佛事六十日。丙辰，以<br /><br />&nbsp;&nbsp;&nbsp;&nbsp;句容郡王答邻答里知行枢密院事。诏列圣诸宫后妃陪从之臣，永给衣廪刍粟。后<br /><br />&nbsp;&nbsp;&nbsp;&nbsp;八不沙请为明宗资冥福，命帝师率群僧作佛事七日于大天源延圣寺，道士建醮于<br /><br />&nbsp;&nbsp;&nbsp;&nbsp;玉虚、天宝、太乙、万寿四宫及武当、龙虎二山。戊午，遣使代祀天妃。赐燕铁<br /><br />&nbsp;&nbsp;&nbsp;&nbsp;木儿宅一区。皇后以银五万两，助建大承天护圣寺。冠州旱。命朵耳只亦都护为<br /><br />&nbsp;&nbsp;&nbsp;&nbsp;河南行省丞相。近制行省不设丞相，中书省以为言，帝有旨：“朵耳只先朝旧臣，<br /><br />&nbsp;&nbsp;&nbsp;&nbsp;不当以例拘。”武宗宿卫士岁赐，如仁宗卫士例。西夏僧总统封国公冲卜卒，其<br /><br />&nbsp;&nbsp;&nbsp;&nbsp;弟监藏班臧卜袭职，仍以玺书、印章与之。癸亥，以翰林学士承旨阔彻伯知枢密<br /><br />&nbsp;&nbsp;&nbsp;&nbsp;院事，位居众知院事上。甲子，庐州旱饥，发粮五千石赈之。止鹰坊毋猎畿甸。<br /><br />&nbsp;&nbsp;&nbsp;&nbsp;江西龙兴、南康、抚、瑞、袁、吉诸路旱。丙寅，升山东河北蒙古军大都督府秩<br /><br />&nbsp;&nbsp;&nbsp;&nbsp;从二品。改普庆修寺人匠提举司为营缮提点所，秩从五品，隶崇祥总管府。云南<br /><br />&nbsp;&nbsp;&nbsp;&nbsp;威楚路土官昵放来朝贡。罢功德使司，以所掌事归宣政院。己巳，撒迪为中书右<br /><br />&nbsp;&nbsp;&nbsp;&nbsp;丞。命中书左丞赵世安提调国子监学。庚午，诸王阔不花至自陕西，收其印，遣<br /><br />&nbsp;&nbsp;&nbsp;&nbsp;还。壬申，毁广平王木剌忽印，命哈班代之，更铸印以赐。癸酉，太阴犯填星。<br /><br />&nbsp;&nbsp;&nbsp;&nbsp;丙子，诸王阿剌忒纳失里翊戴有劳，以其父越王秃剌印与之。丁丑，复立孟定路<br /><br />&nbsp;&nbsp;&nbsp;&nbsp;军民总管府，复给元江路军民总管府印。湖广州县为广源等徭寇掠者二百八十余<br /><br />&nbsp;&nbsp;&nbsp;&nbsp;所，命行省平章刘脱欢招捕之。造青木绵衣万领，赐围宿军。乙卯，翰林国史院<br /><br />&nbsp;&nbsp;&nbsp;&nbsp;臣言：“纂修《英宗实录》，请具倒剌沙款伏付史馆。”从之。高丽国王王焘久<br /><br />&nbsp;&nbsp;&nbsp;&nbsp;病，不能朝，请命其子桢袭位。以平江官田百五十顷，赐大龙翔集庆寺及大崇禧<br /><br />&nbsp;&nbsp;&nbsp;&nbsp;万寿寺。辛巳，迁山东河北蒙古军大都督府于濮州，仍听山东廉访司按治。钦察<br /><br />&nbsp;&nbsp;&nbsp;&nbsp;台兼右都威卫使。壬午，诏豫王阿剌忒纳失里镇云南，赐其卫士钞万锭，仍每岁<br /><br />&nbsp;&nbsp;&nbsp;&nbsp;豫给其衣廪。<br /><br />&nbsp;&nbsp;&nbsp;&nbsp;十二月甲申，给豳王忽塔忒迷失王傅印，以西僧辇真吃剌思为帝师。诏僧尼<br /><br />&nbsp;&nbsp;&nbsp;&nbsp;徭役一切无有所与。丙戌，诏百官一品至三品，先言朝政得失一事；四品以下，<br /><br />&nbsp;&nbsp;&nbsp;&nbsp;悉听敷陈。仍命赵世安、阿荣辑录所上章疏，善者即议举行。追封燕铁木儿曾祖<br /><br />&nbsp;&nbsp;&nbsp;&nbsp;班都察为溧阳王，祖土土哈为升王，父床兀儿为杨王。庚寅，祓祭于太祖幄殿。<br /><br />&nbsp;&nbsp;&nbsp;&nbsp;以末吉为大司徒。中书省臣言：“旧制，凡有奏陈，众议定共署，乃入奏。近年，<br /><br />&nbsp;&nbsp;&nbsp;&nbsp;事方议拟，一二省臣辄已上请，致多乖滞。今请如旧制。”御史台臣言：“风宪<br /><br />&nbsp;&nbsp;&nbsp;&nbsp;官赴任，毋拘远近，均给驿为宜。”并从之。辛卯，命帝师率其徒作佛事于凝晖<br /><br />&nbsp;&nbsp;&nbsp;&nbsp;阁。甲午，冀宁路旱饥，赈粮二千九百石。乙未，改封前镇南王帖木儿不花为宣<br /><br />&nbsp;&nbsp;&nbsp;&nbsp;让王。初，镇南王脱不花薨，子孛罗不花幼，命帖木儿不花袭其爵。孛罗不花既<br /><br />&nbsp;&nbsp;&nbsp;&nbsp;长，帖木儿不花请以王爵归之，乃特封宣让王，以示褒宠。收诸王帖古思金印。<br /><br />&nbsp;&nbsp;&nbsp;&nbsp;诏谕廷臣曰：“皇姑鲁国大长公主，蚤寡守节，不从诸叔继尚，鞠育遗孤，其子<br /><br />&nbsp;&nbsp;&nbsp;&nbsp;袭王爵，女配予一人。朕思庶民若是者犹当旌表，况在懿亲乎？赵世延、虞集等<br /><br />&nbsp;&nbsp;&nbsp;&nbsp;可议封号以闻。”诏：“诸僧寺田，自金、宋所有及累朝赐予者，悉除其租。其<br /><br />&nbsp;&nbsp;&nbsp;&nbsp;有当输租者，仍免其役。僧还俗者，听复为僧。”戊戌，以淮、浙、山东、河间<br /><br />&nbsp;&nbsp;&nbsp;&nbsp;四转运司盐引六万，为鲁国大长公主汤沐之资。己亥，遣使驿致故帝师舍利还其<br /><br />&nbsp;&nbsp;&nbsp;&nbsp;国，给以金五百两、银二千五百两、钞千五百锭、币五千匹。加谥汉长沙王吴芮<br /><br />&nbsp;&nbsp;&nbsp;&nbsp;为长沙文惠王。壬寅，命江浙行省印佛经二十七藏。癸卯，蕲州路夏秋旱饥，赈<br /><br />&nbsp;&nbsp;&nbsp;&nbsp;米五千石。甲辰，以明年正月武宗忌辰，命高丽、汉僧三百四十人，预诵佛经二<br /><br />&nbsp;&nbsp;&nbsp;&nbsp;藏于大崇恩福元寺。丁未，造至元钞四十五万锭、中统钞五万锭，如岁例。中书<br /><br />&nbsp;&nbsp;&nbsp;&nbsp;省臣言：“在京酒坊五十四所，岁输课十余万锭。比者间以赐诸王、公主及诸官<br /><br />&nbsp;&nbsp;&nbsp;&nbsp;寺，诸王、公主自有封邑、岁赐，官寺亦各有常产，其酒课悉令仍旧输官为宜。”<br /><br />&nbsp;&nbsp;&nbsp;&nbsp;从之。开河东冀宁路、四川重庆路酒禁。罢土番巡捕都元帅府。赈上都留守司八<br /><br />&nbsp;&nbsp;&nbsp;&nbsp;剌哈赤二千二百余户、烛剌赤八百余户粮三月，钞有差；牙连秃杰鲁迭所居鹰坊<br /><br />&nbsp;&nbsp;&nbsp;&nbsp;八百七十户粮三月。戊申，以h璐不花为御史大夫，兼领隆祥总管府事。庚戌，<br /><br />&nbsp;&nbsp;&nbsp;&nbsp;诏兴举中政院事。辛亥，趣内外已授官者速赴任。改上都馒头山为天历山。壬子，<br /><br />&nbsp;&nbsp;&nbsp;&nbsp;织武宗御容成，即神御殿作佛事。敕：“凡阶开府仪同三司者，班列居一品之前。”<br /><br />&nbsp;&nbsp;&nbsp;&nbsp;武昌江夏县火，赈其贫乏者二百七十户粮一月。黄州路及恩州旱，并免其租。是<br /><br />&nbsp;&nbsp;&nbsp;&nbsp;岁，会赋入之数：金三百二十七锭，银千一百六十九锭，钞九百二十九万七千八<br /><br />&nbsp;&nbsp;&nbsp;&nbsp;百锭，币帛四十万七千五百匹，丝八十八万四千四百五十斤，绵七万六百四十五<br /><br />&nbsp;&nbsp;&nbsp;&nbsp;斤，粮千九十六万五十三石。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,952044);">加入书签</a><a
                        href="951990.html">上一页</a>&larr;<a href="index.html">返回列表</a>&rarr;<a
                            href="952113.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "951990.html"; var next_page = "952113.html"; var index_page = "index.html"; var sortid = "9"; var article_id = "14699"; var chapter_id = "952044"; var articlename = "元史"; var chaptername = " 卷三十三 本纪第三十三"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>