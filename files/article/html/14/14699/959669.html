<!DOCTYPE html>
<html>
<head>
<meta charset="gbk" />
<title>元史- 卷一百七十 列传第五十七-在线阅读-哈西文学网</title>
<meta name="keywords" content="宋濂，元史， 卷一百七十 列传第五十七全文， 卷一百七十 列传第五十七在线阅读 哈西文学网" />
<meta name="description" content="哈西文学网提供宋濂的元史  卷一百七十 列传第五十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959669.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959669.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十 列传第五十七</h1>
            <div class="link xb">
                <a href="959633.html">上一页</a>&larr;<a href="index.html">返回列表</a>&rarr;<a
                    href="959719.html">下一页</a></div>			
            <div id="BookText">&nbsp;&nbsp;&nbsp;&nbsp;○尚文<br /><br />&nbsp;&nbsp;&nbsp;&nbsp;尚文，字周卿，世为祁州深泽人，后徙保定，遂占籍焉。文幼颖悟，负奇志。<br /><br />&nbsp;&nbsp;&nbsp;&nbsp;张文谦宣抚河东，参政王椅荐其才，遂辟掌书记。未几，西夏行中书省复辟之。<br /><br />&nbsp;&nbsp;&nbsp;&nbsp;至元六年，始立朝仪，太保刘秉忠言于世祖，诏文与诸儒，采唐《开元礼》及近<br /><br />&nbsp;&nbsp;&nbsp;&nbsp;代礼仪之可行于今者，斟酌损益，凡文武仪仗、服色差等，皆文掌焉。七年春二<br /><br />&nbsp;&nbsp;&nbsp;&nbsp;月，朝仪成，百官肄习，帝临观之，大悦，遂为定制。冬十一月，立侍仪司，擢<br /><br />&nbsp;&nbsp;&nbsp;&nbsp;右直侍仪使，转司农都事。十七年，出守辉州。时河朔大旱，辉独以祷得雨，境<br /><br />&nbsp;&nbsp;&nbsp;&nbsp;内大稔。怀孟民马氏、宋氏，诬伏杀人，积岁狱不能决，提刑使者命文谳以论报。<br /><br />&nbsp;&nbsp;&nbsp;&nbsp;文推迹究情，得狱吏、狱卒罗织状，两狱皆释。十九年，进户部郎中，奏罢怀、<br /><br />&nbsp;&nbsp;&nbsp;&nbsp;卫竹税提举司，民便之。<br /><br />&nbsp;&nbsp;&nbsp;&nbsp;二十二年，除御史台都事。行台御史上封事，言上春秋高，宜禅位皇太子。<br /><br />&nbsp;&nbsp;&nbsp;&nbsp;太子闻之惧，中台秘其章不发。答即古阿散等知之，请收内外百司吏案，大索天<br /><br />&nbsp;&nbsp;&nbsp;&nbsp;下埋没钱粮，而实欲发其事，乃悉拘封御史台吏案。文拘留秘章不与，答即古闻<br /><br />&nbsp;&nbsp;&nbsp;&nbsp;于帝，命宗正薛彻干取其章。文曰：“事急矣！”即白御史大夫曰：“是欲上危<br /><br />&nbsp;&nbsp;&nbsp;&nbsp;太子，下陷大臣，流毒天下之民，其谋至奸也。且答即古乃阿合马余党，赃罪狼<br /><br />&nbsp;&nbsp;&nbsp;&nbsp;籍，宜先发以夺其谋。”大夫遂与丞相相议，即入言状，帝震怒曰：“汝等无罪<br /><br />&nbsp;&nbsp;&nbsp;&nbsp;耶？”丞相进曰：“臣等无所逃罪，但此辈名载刑书，此举动摇人心，宜选重臣<br /><br />&nbsp;&nbsp;&nbsp;&nbsp;为之长，庶靖纷扰。”帝怒稍解，可其奏。既而答即古受人金，与其党竟坐奸赃<br /><br />&nbsp;&nbsp;&nbsp;&nbsp;论死，其机实自文发之。升大司农丞，转少卿，迁吏部侍郎，改江南湖北道肃政<br /><br />&nbsp;&nbsp;&nbsp;&nbsp;廉访使。三十一年，召为刑部尚书。元贞初，拜中台侍御史。时行台御史及浙西<br /><br />&nbsp;&nbsp;&nbsp;&nbsp;宪司劾江浙行省平章不法者十七事，制遣文往诘之。左验明著，犹力争不服，文<br /><br />&nbsp;&nbsp;&nbsp;&nbsp;以上闻，平章乃言御史违制取会防镇军数。成宗命省台大臣杂议，咸曰：“平章<br /><br />&nbsp;&nbsp;&nbsp;&nbsp;勋臣之后，所犯者轻，事宜宥；御史取会军数，法当死。”文抗言：“平章罪状<br /><br />&nbsp;&nbsp;&nbsp;&nbsp;明白，不受簿责，无人臣礼，其罪非轻。御史纠事之官，因兵卒争诉，责其帅如<br /><br />&nbsp;&nbsp;&nbsp;&nbsp;籍均役，情无害法，即有罪亦轻。”廷辩数四，与省台入奏，帝意始悟，平章、<br /><br />&nbsp;&nbsp;&nbsp;&nbsp;御史各杖遣之。其守正不阿类如此。<br /><br />&nbsp;&nbsp;&nbsp;&nbsp;元贞二年，建言：“治平之世，不宜数赦；不急之役，宜且停罢。”咸为成<br /><br />&nbsp;&nbsp;&nbsp;&nbsp;宗所嘉纳，授河北河南肃政廉访使。大德元年，河决蒲口，台檄令文按视防河之<br /><br />&nbsp;&nbsp;&nbsp;&nbsp;策。文建言：<br /><br />&nbsp;&nbsp;&nbsp;&nbsp;长河万里西来，其势湍猛，至盟津而下，地平土疏，移徙不常，失禹故道，<br /><br />&nbsp;&nbsp;&nbsp;&nbsp;为中国患，不知几千百年矣。自古治河，处得其当，则用力少而患迟；事失其宜，<br /><br />&nbsp;&nbsp;&nbsp;&nbsp;则用力多而患速。此不易之定论也。今陈留抵睢，东西百有余里，南岸旧河口十<br /><br />&nbsp;&nbsp;&nbsp;&nbsp;一，已塞者二，自涸者六，通川者三，岸高于水，计六七尺，或四五尺；北岸故<br /><br />&nbsp;&nbsp;&nbsp;&nbsp;堤，其水比田高三四尺，或高下等，大概南高于北，约八九尺，堤安得不坏，水<br /><br />&nbsp;&nbsp;&nbsp;&nbsp;安得不北也！蒲口今决千有余步，迅疾东行，得河旧渎，行二百里，至归德横堤<br /><br />&nbsp;&nbsp;&nbsp;&nbsp;之下，复合正流。或强湮遏，上决下溃，功不可成。揆今之计，河北郡县，顺水<br /><br />&nbsp;&nbsp;&nbsp;&nbsp;之性，远筑长垣，以御泛滥；归德、徐、邳，民避冲溃，听从安便。被患之家，<br /><br />&nbsp;&nbsp;&nbsp;&nbsp;宜于河南退滩地内，给付顷亩，以为永业；异时河决他所者，亦如之。信能行此，<br /><br />&nbsp;&nbsp;&nbsp;&nbsp;亦一时救荒之良策也。蒲口不塞便。<br /><br />&nbsp;&nbsp;&nbsp;&nbsp;朝廷从之。会河朔郡县、山东宪部争言：“不塞则河北桑田尽为鱼鳖之区，<br /><br />&nbsp;&nbsp;&nbsp;&nbsp;塞之便。”帝复从之。明年，蒲口复决。塞河之役，无岁无之。是后水北入复河<br /><br />&nbsp;&nbsp;&nbsp;&nbsp;故道，竟如文言。<br /><br />&nbsp;&nbsp;&nbsp;&nbsp;三年，调山东宪使，历行省参知政事、行御史台中丞。七年，召拜资善大夫、<br /><br />&nbsp;&nbsp;&nbsp;&nbsp;中书左丞。浙西饥，发廪不足，募民入粟补官以赈之。山东岁凶，盗贼窃发，出<br /><br />&nbsp;&nbsp;&nbsp;&nbsp;钞八百五十余万贯以弭之。选十道使者，奏请巡行天下，问民疾苦。又奏斥罢南<br /><br />&nbsp;&nbsp;&nbsp;&nbsp;方白云宗，与民均事赋役。西域贾人有奉珍宝进售者，其价六十万锭，省臣平章<br /><br />&nbsp;&nbsp;&nbsp;&nbsp;顾谓文曰：“此所谓押忽大珠也，六十万酬之不为过矣。”一坐传玩，文问何所<br /><br />&nbsp;&nbsp;&nbsp;&nbsp;用之，平章曰：“含之可不渴，熨面可使目有光。”文曰：“一人含之，千万人<br /><br />&nbsp;&nbsp;&nbsp;&nbsp;不渴，则诚宝也；若一宝止济一人，则用已微矣。吾之所谓宝者，米粟是也，一<br /><br />&nbsp;&nbsp;&nbsp;&nbsp;日不食则饥，三日则疾，七日则死；有则百姓安，无则天下乱。以功用较之，岂<br /><br />&nbsp;&nbsp;&nbsp;&nbsp;不愈于彼乎！”平章固请观之，文竟不为动。年六十九，因疾告老而归。十年，<br /><br />&nbsp;&nbsp;&nbsp;&nbsp;拜昭文馆大学士、中书右丞、商议中书省事，召不起。武宗、仁宗之世，屡延致，<br /><br />&nbsp;&nbsp;&nbsp;&nbsp;访以国事，赐燕及金帛有加，进阶自光禄大夫转银青荣禄大夫，仍中书左丞，丐<br /><br />&nbsp;&nbsp;&nbsp;&nbsp;还田里。延v六年，拜太子詹事，使三往，乃起。仁宗命尽言以教太子，待以殊<br /><br />&nbsp;&nbsp;&nbsp;&nbsp;礼。泰定三年，以中书平章政事致仕。明年，卒于家，年九十二。<br /><br />&nbsp;&nbsp;&nbsp;&nbsp;○申屠致远<br /><br />&nbsp;&nbsp;&nbsp;&nbsp;申屠致远，字大用，其先汴人。金末从其父义徙居东平之寿张。致远肄业府<br /><br />&nbsp;&nbsp;&nbsp;&nbsp;学，与李谦、孟祺等齐名。世祖南征，驻兵小濮，荆湖经略使乞力台荐为经略<br /><br />&nbsp;&nbsp;&nbsp;&nbsp;司知事，军中机务，多所谟画。师还，至随州，所俘男女，致远悉纵遣之。至元<br /><br />&nbsp;&nbsp;&nbsp;&nbsp;七年，崔斌守东平，聘为学官。十年，御史台辟为掾，不就，授太常太祝，兼奉<br /><br />&nbsp;&nbsp;&nbsp;&nbsp;礼郎。帝遣太常卿孛罗问毛血之荐，致远对曰：“毛以告纯，血以告新，礼也。”<br /><br />&nbsp;&nbsp;&nbsp;&nbsp;宋平，焦友直、杨居宽宣慰两浙，举为都事，首言：“宋图籍宜上之朝；江南学<br /><br />&nbsp;&nbsp;&nbsp;&nbsp;田，当仍以赡学。”行省从之。转临安府安抚司经历。临安改为杭州，迁总管府<br /><br />&nbsp;&nbsp;&nbsp;&nbsp;推官。宋驸马杨镇从子d节，家富于赀，守藏吏姚溶窃其银，惧事觉，诬d节阴<br /><br />&nbsp;&nbsp;&nbsp;&nbsp;与宋广、益二王通，有司榜笞，诬服，狱具。致远谳之，得其情，溶服辜，d节<br /><br />&nbsp;&nbsp;&nbsp;&nbsp;以贿为谢，致远怒绝之。杭人金渊者，欲冒籍为儒，儒学教授彭宏不从，渊诬宏<br /><br />&nbsp;&nbsp;&nbsp;&nbsp;作诗有异志，揭书于市，逻者以上。致远察其情，执渊穷诘，罪之。属县械反者<br /><br />&nbsp;&nbsp;&nbsp;&nbsp;十七人，讯之，盖因寇作，以兵自卫，实非反者，皆得释。西僧杨琏真加，作浮<br /><br />&nbsp;&nbsp;&nbsp;&nbsp;图于宋故宫，欲取高宗所书《九经》石刻以筑基，致远力拒之，乃止。改寿昌府<br /><br />&nbsp;&nbsp;&nbsp;&nbsp;判官。时寇盗窃发，加之造征日本战船，远近骚然，致远设施有方，众赖以安。<br /><br />&nbsp;&nbsp;&nbsp;&nbsp;二十年，拜江南行台监察御史。江淮行省宣使郄显、李兼诉平章忙兀台不法，<br /><br />&nbsp;&nbsp;&nbsp;&nbsp;有诏勿问，仍以显等付忙兀台鞫之，系于狱，必抵以死。致远虑囚浙西，知其冤<br /><br />&nbsp;&nbsp;&nbsp;&nbsp;状，将纵之，忙兀台胁之以势，致远不为动，亲脱显等械，使从军自赎。桑哥当<br /><br />&nbsp;&nbsp;&nbsp;&nbsp;国，治书侍御史陈天祥使至湖广，劾平章要束木，桑哥摘其疏中语，诬以不道，<br /><br />&nbsp;&nbsp;&nbsp;&nbsp;奏遣使往讯之，天祥就逮。时行台遣御史按部湖广，咸惮之，莫敢往，致远慨然<br /><br />&nbsp;&nbsp;&nbsp;&nbsp;请行。比至，累章极论之。桑哥方促定天祥罪，会致远章上，桑哥气沮。江西行<br /><br />&nbsp;&nbsp;&nbsp;&nbsp;省平章马合谋于商税外横加征取，忽辛籍乡民为匠户，转运使卢世荣榷茶牟利，<br /><br />&nbsp;&nbsp;&nbsp;&nbsp;致远并劾之。又言占城、日本不可涉海远征，徒费中国；铨选限以南北，优苦不<br /><br />&nbsp;&nbsp;&nbsp;&nbsp;均，宜考其殿最，量地远近，定为立制，则铨衡平而吏弊革。他如罢香莎米，弛<br /><br />&nbsp;&nbsp;&nbsp;&nbsp;竹课禁，设司狱官医学职员，皆致远发之。<br /><br />&nbsp;&nbsp;&nbsp;&nbsp;二十八年，丁父忧，起复江南行台都事，以终制辞。二十九年，佥江东建康<br /><br />&nbsp;&nbsp;&nbsp;&nbsp;道肃政廉访司事，未至，移疾还。元贞元年，纂修《世祖实录》，召为翰林待制，<br /><br />&nbsp;&nbsp;&nbsp;&nbsp;不赴。大德二年，佥淮西江北道肃政廉访司事，行部至和州，得疾卒。<br /><br />&nbsp;&nbsp;&nbsp;&nbsp;致远清修苦节，耻事权贵，聚书万卷，名曰墨庄。家无余产，教诸子如师友。<br /><br />&nbsp;&nbsp;&nbsp;&nbsp;所著《忍斋行稿》四十卷，《释奠通礼》三卷，《杜诗纂例》十卷，《集验方》<br /><br />&nbsp;&nbsp;&nbsp;&nbsp;十二卷，《集古印章》三卷。<br /><br />&nbsp;&nbsp;&nbsp;&nbsp;子七人：伯骐，征事郎、岭北湖南道肃政廉访司知事；骥，骊，俱为学官；<br /><br />&nbsp;&nbsp;&nbsp;&nbsp;o，奉政大夫、兵部员外郎。<br /><br />&nbsp;&nbsp;&nbsp;&nbsp;○雷膺<br /><br />&nbsp;&nbsp;&nbsp;&nbsp;雷膺，字彦正，浑源人。父渊，金监察御史。膺生七岁而孤，金末，母侯氏<br /><br />&nbsp;&nbsp;&nbsp;&nbsp;挈膺北归浑源，艰险备尝，织为业，课膺读书。膺笃志于学，事母以孝闻。太<br /><br />&nbsp;&nbsp;&nbsp;&nbsp;宗时，诏郡国设科选试，凡占儒籍者复其家，膺年甫弱冠，得与其选，愈自砥砺，<br /><br />&nbsp;&nbsp;&nbsp;&nbsp;遂以文学称。丞相史天泽镇真定，辟为万户府掌书记。世祖即位，初置十路宣抚<br /><br />&nbsp;&nbsp;&nbsp;&nbsp;司，诏选耆旧使副子弟为僚属，授膺大名路宣抚司员外郎。中统二年，斡林承旨<br /><br />&nbsp;&nbsp;&nbsp;&nbsp;王鹗、王磐荐膺为翰林修撰、同知制诰，兼国史院编修官。五年，调陕西西蜀四<br /><br />&nbsp;&nbsp;&nbsp;&nbsp;川按察司参议。至元二年，改陕西五路转运司谘议。四年，用兵于蜀，佩金符，<br /><br />&nbsp;&nbsp;&nbsp;&nbsp;参议左壁总帅府事，师还，升承务郎、同知恩州事。宪府表荐其能，遂入拜监察<br /><br />&nbsp;&nbsp;&nbsp;&nbsp;御史，首以“正君心、正朝廷百官”为言，又斥聚敛之臣不宜作相。十一年，加<br /><br />&nbsp;&nbsp;&nbsp;&nbsp;奉议大夫，佥河东山西道提刑按察司事，以称职闻。十四年，进朝列大夫、山南<br /><br />&nbsp;&nbsp;&nbsp;&nbsp;湖北道提刑按察副使。是时，江南新附，诸将市功，且利俘获，往往滥及无辜，<br /><br />&nbsp;&nbsp;&nbsp;&nbsp;或强籍新民以为奴隶。膺出令，得还为民者以数千计。十八年，转淮西江北道提<br /><br />&nbsp;&nbsp;&nbsp;&nbsp;刑按察副使，以母老辞。二十年，迁行台侍御史，奉母之官，分司湖广、江西，<br /><br />&nbsp;&nbsp;&nbsp;&nbsp;奏劾按察使二人及行省官吏之不法者。二十二年，丁母忧，去官。明年，起复，<br /><br />&nbsp;&nbsp;&nbsp;&nbsp;授中议大夫、江南浙西道提刑按察使。时苏、湖多雨伤稼，百姓艰食，膺请于朝，<br /><br />&nbsp;&nbsp;&nbsp;&nbsp;发廪米二十万石赈之。江淮行省以发米太多，议存三之一，膺曰：“布宣皇泽，<br /><br />&nbsp;&nbsp;&nbsp;&nbsp;惠养困穷，行省臣职耳，岂可效有司出纳之吝耶！”行省不能夺，悉给之。时年<br /><br />&nbsp;&nbsp;&nbsp;&nbsp;六十二，即致仕，归老于山阳。二十九年，征拜集贤学士。成宗即位，朝会上都，<br /><br />&nbsp;&nbsp;&nbsp;&nbsp;召诸故老，谘询国政，膺为称首，多所建白。一日，延见便殿，奏对称旨，赐白<br /><br />&nbsp;&nbsp;&nbsp;&nbsp;玉带环一。明年，赐钞五千贯，进秩二品。大德元年夏六月，以疾卒于京师，年<br /><br />&nbsp;&nbsp;&nbsp;&nbsp;七十三。赠通奉大夫、河南江北等处行中书省参知政事、护军，追封冯翊郡公，<br /><br />&nbsp;&nbsp;&nbsp;&nbsp;谥文穆。<br /><br />&nbsp;&nbsp;&nbsp;&nbsp;子肇，顺德路总管府判官。孙豫，南阳府穰县尹。<br /><br />&nbsp;&nbsp;&nbsp;&nbsp;○胡祗<br /><br />&nbsp;&nbsp;&nbsp;&nbsp;胡祗y，字绍闻，磁州武安人。少孤，既长读书，见知于名流。中统初，张<br /><br />&nbsp;&nbsp;&nbsp;&nbsp;文谦宣抚大名，辟员外郎。明年，入为中书详定官。至元元年，授应奉翰林文字，<br /><br />&nbsp;&nbsp;&nbsp;&nbsp;寻兼太常博士，调户部员外郎，转右司员外郎，寻兼左司。时阿合马当国，进用<br /><br />&nbsp;&nbsp;&nbsp;&nbsp;群下，官冗事烦，祗y建言：“省官莫如省吏，省吏莫如省事。”以是忤权奸，<br /><br />&nbsp;&nbsp;&nbsp;&nbsp;出为太原路治中，兼提举本路铁冶，将以岁赋不办责之。及其莅职，乃以最闻。<br /><br />&nbsp;&nbsp;&nbsp;&nbsp;改河东山西道提刑按察副使。宋平，为荆湖北道宣慰副使。有佃民诉其田主谋为<br /><br />&nbsp;&nbsp;&nbsp;&nbsp;不轨者，祗y察其冤，坐告者。十九年，为济宁路总管，上八事于枢府言军政：<br /><br />&nbsp;&nbsp;&nbsp;&nbsp;曰役重，曰逃户，曰贫难，曰正身入役，曰伪署文牒，曰官吏保结，曰有名无实，<br /><br />&nbsp;&nbsp;&nbsp;&nbsp;曰合并偏颇。枢府是之，以其言著为定法。济宁移治巨野县，自国初经兵戈，其<br /><br />&nbsp;&nbsp;&nbsp;&nbsp;废已久，民居未集，风俗朴野。祗y选郡子弟，择师教之，亲为讲论，期变其俗，<br /><br />&nbsp;&nbsp;&nbsp;&nbsp;久之，治效以最称。升山东东西道提刑按察使，所至抑豪右，扶寡弱，以敦教化，<br /><br />&nbsp;&nbsp;&nbsp;&nbsp;以厉士风。民有父子兄弟相讼者，必恳切谕以天伦之重，不获已，则绳以法。召<br /><br />&nbsp;&nbsp;&nbsp;&nbsp;拜翰林学士，不赴，改江南浙西道提刑按察使，未几，以疾归。二十九年，朝廷<br /><br />&nbsp;&nbsp;&nbsp;&nbsp;徵耆德者十人，祗y为之首，以疾辞。三十年，卒，年六十七。延v年，赠礼部<br /><br />&nbsp;&nbsp;&nbsp;&nbsp;尚书，谥文靖。子持，太常博士。<br /><br />&nbsp;&nbsp;&nbsp;&nbsp;○王利用<br /><br />&nbsp;&nbsp;&nbsp;&nbsp;王利用，字国宾，通州潞县人。辽赠中书令、太原郡公籍之七世孙，高祖以<br /><br />&nbsp;&nbsp;&nbsp;&nbsp;下皆仕金。利用幼颖悟，弱冠与魏初同学，遂齐名，诸名公交口称誉之。初事世<br /><br />&nbsp;&nbsp;&nbsp;&nbsp;祖于潜邸，中书辟为掾，辞不就。中统初，命监铸百司印章，历太府内藏官，出<br /><br />&nbsp;&nbsp;&nbsp;&nbsp;为山东经略司详议官，迁北京奥鲁同知，历安肃、汝、蠡、赵四州知州，入拜监<br /><br />&nbsp;&nbsp;&nbsp;&nbsp;察御史。蓟州有禁地，民不得射猎其中，逻者诬州民冒禁，籍其家，利用纠之，<br /><br />&nbsp;&nbsp;&nbsp;&nbsp;逻者诉于上，利用辨愈力，得以所没入悉归之民。擢翰林待制，兼兴文署，奉旨<br /><br />&nbsp;&nbsp;&nbsp;&nbsp;程试上都、隆兴等路儒士。升直学士，与耶律铸同修实录。出为河东、陕西、燕<br /><br />&nbsp;&nbsp;&nbsp;&nbsp;南三道提刑按察副使、四川提刑按察使。四川土豪有持官府长短者，问得其实，<br /><br />&nbsp;&nbsp;&nbsp;&nbsp;而当以罪，民赖以安。都元帅塔海，抑巫山县民数百口为奴，民屡诉不决，利用<br /><br />&nbsp;&nbsp;&nbsp;&nbsp;承檄核问，尽出为民。大德二年，改安西、兴元两路总管。其在兴元，减职田租<br /><br />&nbsp;&nbsp;&nbsp;&nbsp;额，站户之役于他郡者悉除之，民甚便焉。有妇毒杀其夫，问药所从来，吏教妇<br /><br />&nbsp;&nbsp;&nbsp;&nbsp;指为富商所货。狱上，利用曰：“家富而货毒药，岂人情哉？”讯之，果冤也。<br /><br />&nbsp;&nbsp;&nbsp;&nbsp;未几，致仕，居汉中。<br /><br />&nbsp;&nbsp;&nbsp;&nbsp;成宗朝，起为太子宾客，首以切于时政者疏上十七事：曰谨畏天戒，取法祖<br /><br />&nbsp;&nbsp;&nbsp;&nbsp;宗，孝事母后，敬奉至尊，抚爱百姓，敦本抑末，清心听政，寡欲养身，酒宜节<br /><br />&nbsp;&nbsp;&nbsp;&nbsp;饮，财宜节用，有功必赏，有罪必罚，杜绝谗言，求纳直谏，官职量材而授，工<br /><br />&nbsp;&nbsp;&nbsp;&nbsp;役相时而动，俾近侍时赴经筵讲读经史。帝及太子嘉纳之。皇后闻之，命录别本<br /><br />&nbsp;&nbsp;&nbsp;&nbsp;以进。利用以老病不能朝，帝遣医诊视之，利用谓弟利贞、利亨曰：“吾受国厚<br /><br />&nbsp;&nbsp;&nbsp;&nbsp;恩，愧不能报，死生有命，药不能为也。”遂卒，年七十七。<br /><br />&nbsp;&nbsp;&nbsp;&nbsp;利用每自言，平生读书，于恕字有得焉。廉希宪当时名相，简重慎许可，尝<br /><br />&nbsp;&nbsp;&nbsp;&nbsp;语人曰：“方今文章政事兼备者，王国宾其人也。”武宗即位，以官僚旧臣，制<br /><br />&nbsp;&nbsp;&nbsp;&nbsp;赠荣禄大夫、柱国、中书平章政事，封潞国公，谥文贞。<br /><br />&nbsp;&nbsp;&nbsp;&nbsp;○畅师文<br /><br />&nbsp;&nbsp;&nbsp;&nbsp;畅师文，字纯甫，南阳人。祖渊，赠中顺大夫、上骑都尉、魏郡伯。父讷，<br /><br />&nbsp;&nbsp;&nbsp;&nbsp;有诗名，注《地理指掌图》，仕为汴幕官，赠太中大夫、上轻车都尉、魏郡侯。<br /><br />&nbsp;&nbsp;&nbsp;&nbsp;师文幼警悟，家贫无书，手录口诵，过目辄不忘。弱冠，谒许衡，与衡门人姚燧、<br /><br />&nbsp;&nbsp;&nbsp;&nbsp;高凝皆相友善。至元五年，陈时政十六策，丞相安童奇其才，辟为右三部令史。<br /><br />&nbsp;&nbsp;&nbsp;&nbsp;十二年，丞相伯颜攻宋，选为掾属，从定江南，及归，舟中惟载书籍而已。十三<br /><br />&nbsp;&nbsp;&nbsp;&nbsp;年，编《平宋事迹》上之。十四年，除东川行枢密院都事，尽心赞画，多所裨益。<br /><br />&nbsp;&nbsp;&nbsp;&nbsp;十六年，安西王承制改四川北道宣慰司经历，寻除承直郎、潼川路治中。修府舍，<br /><br />&nbsp;&nbsp;&nbsp;&nbsp;发地得银五十锭，同僚分师文十锭，不受，用以修庙学及传舍，余作酒器给公用。<br /><br />&nbsp;&nbsp;&nbsp;&nbsp;十九年，承制改同知保宁路事，治尚平简，反侧以安。二十二年，佥西蜀四川道<br /><br />&nbsp;&nbsp;&nbsp;&nbsp;提刑按察司事。二十三年，拜监察御史，纠劾不避权贵，上所纂《农桑辑要》书。<br /><br />&nbsp;&nbsp;&nbsp;&nbsp;二十四年，迁陕西汉中道巡行劝农副使，置义仓，教民种艺法。二十八年，改佥<br /><br />&nbsp;&nbsp;&nbsp;&nbsp;陕西汉中道提刑按察司事。时更提刑按察司为肃政廉访司，就佥本道肃政廉访司<br /><br />&nbsp;&nbsp;&nbsp;&nbsp;事，黜奸举才，咸服其公。三十一年，徙山南道。松滋、枝江有水患，岁发民防<br /><br />&nbsp;&nbsp;&nbsp;&nbsp;水，往返数百里，苦于供给，师文以江水安流，悉罢其役。驸马亦都护家人怙势<br /><br />&nbsp;&nbsp;&nbsp;&nbsp;不法，师文治其甚恶者，流之。大德二年，改山东道，入为国子司业。七年，出<br /><br />&nbsp;&nbsp;&nbsp;&nbsp;为陕西行中书省理问官，决滞狱，不少阿徇。顷之，以疾家居。九年，擢陕西汉<br /><br />&nbsp;&nbsp;&nbsp;&nbsp;中道肃政廉访副使，又以疾不赴。十年，改太常少卿，转翰林侍读学士、朝请大<br /><br />&nbsp;&nbsp;&nbsp;&nbsp;夫、知制诰同修国史。至大元年，修《成宗实录》，赐钞壹百锭，不受。时制作<br /><br />&nbsp;&nbsp;&nbsp;&nbsp;多出其手。二年，加少中大夫。三年，请补外任，除太平路总管。时大旱，师文<br /><br />&nbsp;&nbsp;&nbsp;&nbsp;捐俸致祷，不数日，澍雨大降，遂为丰年。当涂人坐杀牛祈雨，囚系者六十余人，<br /><br />&nbsp;&nbsp;&nbsp;&nbsp;师文悯而出之。公田米积之盈屋，曰：“我家几人，能尽食此乎！”呼贫士及细<br /><br />&nbsp;&nbsp;&nbsp;&nbsp;民，恣其取去。廉访分司官前后至者，必先谒师文，称为先生。师文在任未久，<br /><br />&nbsp;&nbsp;&nbsp;&nbsp;境内晏然。皇庆二年，复召为翰林侍读学士、中奉大夫、知制诰同修国史，奉旨<br /><br />&nbsp;&nbsp;&nbsp;&nbsp;撰《王勃成道记序》等文，赐银贰铤，不受。除燕南河北道肃政廉访使，以病去<br /><br />&nbsp;&nbsp;&nbsp;&nbsp;官。延v元年，征拜翰林学士、资德大夫，行至河南，复以病归襄阳。四年秋八<br /><br />&nbsp;&nbsp;&nbsp;&nbsp;月，考河南乡试归，次襄县，卒于传舍，年七十一，葬襄阳岘山。泰定二年，赠<br /><br />&nbsp;&nbsp;&nbsp;&nbsp;资政大夫、河南江北等处行中书省左丞、上护军，追封魏郡公，谥文肃。后至元<br /><br />&nbsp;&nbsp;&nbsp;&nbsp;八年，加赠推忠守正亮节功臣。<br /><br />&nbsp;&nbsp;&nbsp;&nbsp;三子，长曰笃，仕至太中大夫、江东道肃政廉访副使。<br /><br />&nbsp;&nbsp;&nbsp;&nbsp;○张召<br /><br />&nbsp;&nbsp;&nbsp;&nbsp;张召，字彦明，济南人。父信，以商贾起家，赀雄于乡。壬辰岁饥，出粟<br /><br />&nbsp;&nbsp;&nbsp;&nbsp;赈贷，乡人赖以全活。召，幼颖悟力学，始补吏济南，上计寿阳，行省有积年<br /><br />&nbsp;&nbsp;&nbsp;&nbsp;勾考未输银一十万五千两，召条陈利害切至，遂获免征，民得无扰。中统元年，<br /><br />&nbsp;&nbsp;&nbsp;&nbsp;辟为中书省掾，俄迁右司提控案牍。四年，出为山东东路大都督府员外郎。至元<br /><br />&nbsp;&nbsp;&nbsp;&nbsp;四年，转陕西五路西蜀四川行中书省左右司员外郎。八年，进阶奉训大夫、知兖<br /><br />&nbsp;&nbsp;&nbsp;&nbsp;州事。时州境亢旱，吏民恳祷不雨，召始至，甘雨沾足。闻属邑有桀黠吏，挟<br /><br />&nbsp;&nbsp;&nbsp;&nbsp;官府肆为暴横，召绳之以法，杖出境外，民害遂息。十一年，改授淮西等路行<br /><br />&nbsp;&nbsp;&nbsp;&nbsp;中书省左右司郎中。丞相阿塔海领军进攻瓜洲、镇江，召运粮储，给战具，凡<br /><br />&nbsp;&nbsp;&nbsp;&nbsp;二年，赞画之力居多。十三年，扬州未下，丞相阿术提兵攻之。五月，宋将李庭<br /><br />&nbsp;&nbsp;&nbsp;&nbsp;芝弃城遁泰州，召领兵迫扬州城下，躬往招谕，制置朱焕以城降，庭芝亦就擒。<br /><br />&nbsp;&nbsp;&nbsp;&nbsp;召传檄未下州郡，皆望风款附。从阿术入觐，世祖赐锦衣、鞍勒。十三年，升<br /><br />&nbsp;&nbsp;&nbsp;&nbsp;太中大夫、扬州路总管府达鲁花赤，商议行中书省事，佩金虎符。时行省在扬州，<br /><br />&nbsp;&nbsp;&nbsp;&nbsp;据南北要津，召抚绥劳来，上下安之。十六年，改镇江路总管府达鲁花赤，谢<br /><br />&nbsp;&nbsp;&nbsp;&nbsp;病归，购书八万卷，以万卷送济南府学资教育。二十一年，起为东昌路总管，莅<br /><br />&nbsp;&nbsp;&nbsp;&nbsp;政二年，吏民畏服，以治最称。二十五年卒，年六十四。延v五年，赠太中大夫、<br /><br />&nbsp;&nbsp;&nbsp;&nbsp;东昌路总管，追封清河郡侯，谥敬惠。子用中，沂州山场同提举。<br /><br />&nbsp;&nbsp;&nbsp;&nbsp;○袁裕<br /><br />&nbsp;&nbsp;&nbsp;&nbsp;袁裕，字仲宽，洛阳人。幼孤，从兄避难聊城，因家焉。稍长嗜学。中统初，<br /><br />&nbsp;&nbsp;&nbsp;&nbsp;由聊城县丞辟中书右司掾，始建言“给重囚衣粮医药，免籍其孥、产，止令出焚<br /><br />&nbsp;&nbsp;&nbsp;&nbsp;瘗钱”，后著为令。顺天路民王住儿，因斗误杀人，其母年七十，言于朝曰：<br /><br />&nbsp;&nbsp;&nbsp;&nbsp;“妾寡且老，恃此儿以为生，儿死，则妾亦死矣。”裕言于执政曰：“囚误杀人，<br /><br />&nbsp;&nbsp;&nbsp;&nbsp;情非故犯，当矜其母，乞宥之。”执政以闻，帝从之，囚得免死。南京总管刘克<br /><br />&nbsp;&nbsp;&nbsp;&nbsp;兴掠良民为奴隶，后以矫制获罪，当籍孥、产之半，裕言于中书，止籍其家，奴<br /><br />&nbsp;&nbsp;&nbsp;&nbsp;隶得复为民者数百。至元六年，迁开封府判官。洧川县达鲁花赤贪暴，盛夏役民<br /><br />&nbsp;&nbsp;&nbsp;&nbsp;捕蝗，禁不得饮水，民不胜忿，击之而毙，有司当以大逆置极刑者七人，连坐者<br /><br />&nbsp;&nbsp;&nbsp;&nbsp;五十余人。裕曰：“达鲁花赤自犯众怒而死，安可悉归罪于民！”议诛首恶者一<br /><br />&nbsp;&nbsp;&nbsp;&nbsp;人，余各杖之有差。部使者录囚至县，疑其太宽，裕辨之益力，遂陈其事状于中<br /><br />&nbsp;&nbsp;&nbsp;&nbsp;书，刑曹竟从裕议。八年，拜监察御史，俄有旨授西夏中兴等路新民安抚副使，<br /><br />&nbsp;&nbsp;&nbsp;&nbsp;兼本道巡行劝农副使、奉直大夫，佩金符。时徙鄂民万余于西夏，有司虽与廪食，<br /><br />&nbsp;&nbsp;&nbsp;&nbsp;而流离颠沛犹多。裕与安抚使独吉请于朝，计丁给地，立三屯，使耕以自养，官<br /><br />&nbsp;&nbsp;&nbsp;&nbsp;民便之。又言：“西夏羌、浑杂居，驱良莫辨，宜验已有从良书者，则为良民。”<br /><br />&nbsp;&nbsp;&nbsp;&nbsp;从之，得八千余人，官给牛具，使力田为农。十三年，进甘州等路宣抚副使，兼<br /><br />&nbsp;&nbsp;&nbsp;&nbsp;西夏中兴等路新民安抚副使。明年，移镇甘州。十八年，调南阳知府。明年，召<br /><br />&nbsp;&nbsp;&nbsp;&nbsp;拜刑部侍郎，出为顺德路总管。郡有铁冶提举张鉴，无子，买妾，其妻妒而杀之。<br /><br />&nbsp;&nbsp;&nbsp;&nbsp;裕捕其妻，讯之服辜。裕用法平允，而疾恶不少贷如此。二十一年，卒于官，年<br /><br />&nbsp;&nbsp;&nbsp;&nbsp;五十九。裕以其兄有鞠育之恩，令其子师愈推荫兄子仁，师愈后仕至侍御史。<br /><br />&nbsp;&nbsp;&nbsp;&nbsp;○张P<br /><br />&nbsp;&nbsp;&nbsp;&nbsp;张P，字显卿，东平汶上人。父汝明，金大安元年经义进士，官至治书侍御<br /><br />&nbsp;&nbsp;&nbsp;&nbsp;史。P性缜密，遇事敢言，确然有守，以任子试补吏部令史。金亡，还乡里。严<br /><br />&nbsp;&nbsp;&nbsp;&nbsp;实行台东平，辟为掾。乡人有执左道惑众谋不轨者，事觉逮捕，诖误甚众，诸僚<br /><br />&nbsp;&nbsp;&nbsp;&nbsp;佐莫敢言，P独别白出数百人，实才之，进幕职。时兵后，吏曹杂进，不习文法，<br /><br />&nbsp;&nbsp;&nbsp;&nbsp;东平辖郡邑五十四，民众事繁，簿书填委，漫无统纪。P坐曹，躬阅案牍，左酬<br /><br />&nbsp;&nbsp;&nbsp;&nbsp;右答，咸得其当，事无留滞。初，有将校死事，以弟袭其职者，至是革去，P辨<br /><br />&nbsp;&nbsp;&nbsp;&nbsp;明，复之，持金夜馈P，P却之，惭谢而去。同里张氏，以丝五万两寄P家而他<br /><br />&nbsp;&nbsp;&nbsp;&nbsp;适，俄而P家被火，家人惶骇走避，赀用悉焚，惟力完所寄丝，付张氏。乙卯，<br /><br />&nbsp;&nbsp;&nbsp;&nbsp;权知东平府事，以疾辞，家居养母。中统四年，参知中书省事。商挺镇巴蜀，表<br /><br />&nbsp;&nbsp;&nbsp;&nbsp;为四川等处行枢密院参议。至元元年，入为中书省左右司郎中，甄别能否，公其<br /><br />&nbsp;&nbsp;&nbsp;&nbsp;黜陟，人无怨言。三年，迁制国用使司郎中。制司专职财赋，时宰领之，倚任集<br /><br />&nbsp;&nbsp;&nbsp;&nbsp;事，尤号烦重，P竭诚赞画，出纳惟谨，赋不加敛，而国用以饶。四年，丁内忧，<br /><br />&nbsp;&nbsp;&nbsp;&nbsp;哀毁逾制。寻诏起复，录囚东平，多所平反。七年，转尚书省左右司郎中。九年，<br /><br />&nbsp;&nbsp;&nbsp;&nbsp;改中书省左右司郎中。P有识虑，损益古今，裁定典宪，时皆宜之，名为称职。<br /><br />&nbsp;&nbsp;&nbsp;&nbsp;十一年，拜兵刑部尚书，上疏乞骸骨，致其事，卒。赠中奉大夫、参知政事，追<br /><br />&nbsp;&nbsp;&nbsp;&nbsp;封东平郡公，谥庄宪。<br /><br />&nbsp;&nbsp;&nbsp;&nbsp;子克y，平阴县尹。孙振，秘书著作郎；揆，中书省左司都事；拱，常德路<br /><br />&nbsp;&nbsp;&nbsp;&nbsp;蒙古学教授。<br /><br />&nbsp;&nbsp;&nbsp;&nbsp;○郝彬<br /><br />&nbsp;&nbsp;&nbsp;&nbsp;郝彬，字景文，霸州信安人也。世祖初，年十六，充太子宿卫，擢扬州路治<br /><br />&nbsp;&nbsp;&nbsp;&nbsp;中。宋末，鄞县顾闰，聚众海岛，时出攻剽，宋羁縻以官，内附后益横，侵扬州<br /><br />&nbsp;&nbsp;&nbsp;&nbsp;境，彬讨禽之。泰兴人有被杀二年而捕贼不获者，吏诬平人，狱已具。彬疑其诬，<br /><br />&nbsp;&nbsp;&nbsp;&nbsp;谳之，果得真贼。御史荐彬同知淮西道宣慰司事，核户版，理屯田，诸废修举。<br /><br />&nbsp;&nbsp;&nbsp;&nbsp;江淮财赋总管府掌东宫田赋，其官属皆从詹事院奏授，不隶中书，往往为奸利，<br /><br />&nbsp;&nbsp;&nbsp;&nbsp;诛求无厌。彬为总管，入见，请受宪司纠察以革私弊，罢所隶六提举司以苏民瘼。<br /><br />&nbsp;&nbsp;&nbsp;&nbsp;从之，遂罢其四。国家经费，盐利居十之八，而两淮盐独当天下之半，法日以坏，<br /><br />&nbsp;&nbsp;&nbsp;&nbsp;以彬行户部尚书经理之。彬请度舟楫所通、道里所均，建六仓，煮盐于场，运积<br /><br />&nbsp;&nbsp;&nbsp;&nbsp;之仓；岁首，听群商于转运司探仓筹定其所，乃买券，又定河商、江商市易之不<br /><br />&nbsp;&nbsp;&nbsp;&nbsp;如法者，著为法。入为工部尚书，改户部尚书，拜中书参知政事，俄免归。尚书<br /><br />&nbsp;&nbsp;&nbsp;&nbsp;省立，拜参知政事，辞不获命。同列务生事要功，杀无罪之人，彬积诚意开引，<br /><br />&nbsp;&nbsp;&nbsp;&nbsp;或从或违，横不可制。命兼大司徒，不拜。仁宗在东宫，彬恳辞至力，因称疾笃。<br /><br />&nbsp;&nbsp;&nbsp;&nbsp;时相强起之，至奏重赐以饵之，彬不为动。议罪之，罪无从得，彬坚卧一榻至数<br /><br />&nbsp;&nbsp;&nbsp;&nbsp;月，尚书省臣皆得罪，彬不与焉。家居七年，足迹未尝一出门外。仁宗思之，以<br /><br />&nbsp;&nbsp;&nbsp;&nbsp;为大司农卿，未几，谢病。延v七年三月卒。<br /><br />&nbsp;&nbsp;&nbsp;&nbsp;○高源<br /><br />&nbsp;&nbsp;&nbsp;&nbsp;高源，字仲渊，晋州人。高祖揖，为州法吏，用法公平。父汝霖，为真定廉<br /><br />&nbsp;&nbsp;&nbsp;&nbsp;访司照磨，使东平，道高唐，遇盗死。源幼力学，事母孝，补县吏。中统初，擢<br /><br />&nbsp;&nbsp;&nbsp;&nbsp;卫辉路知事，累升齐河县尹，有遗爱，去官十年，民犹立碑颂之。迁行台都事，<br /><br />&nbsp;&nbsp;&nbsp;&nbsp;佥江南浙西道提刑按察司事。劾常州路达鲁花赤马恕夺民田及他不法事。恕惧，<br /><br />&nbsp;&nbsp;&nbsp;&nbsp;走赂权臣阿合马，以他事诬源。既系狱，一日，忽释之，莫知所由。先时，源所<br /><br />&nbsp;&nbsp;&nbsp;&nbsp;居邻里，多阿合马姻戚，素知源事母至孝。至是，闻源坐非辜，悉诣阿合马曰：<br /><br />&nbsp;&nbsp;&nbsp;&nbsp;“源，孝子也，非但我知之，天必知之。况媒孽之罪非实，若妄杀源，悖天不祥。”<br /><br />&nbsp;&nbsp;&nbsp;&nbsp;阿合马感悟，得不死。寻除河间等路都转运副使，抚治有条，灶户逃者皆复业，<br /><br />&nbsp;&nbsp;&nbsp;&nbsp;常赋外，羡余几十万缗。至元二十四年，为江东道劝农营田使。二十八年，迁都<br /><br />&nbsp;&nbsp;&nbsp;&nbsp;水监。开通惠河，由文明门东七十里，与会通河接，置闸七、桥十二，人蒙其利。<br /><br />&nbsp;&nbsp;&nbsp;&nbsp;授同知湖南道宣慰司事。卒，年七十七。子梦弼、良弼、公弼。<br /><br />&nbsp;&nbsp;&nbsp;&nbsp;○杨<br /><br />&nbsp;&nbsp;&nbsp;&nbsp;杨，字彦清，真定藁城人。习章程学，工书算，始以府吏迁检法。中统元<br /><br />&nbsp;&nbsp;&nbsp;&nbsp;年，辟为中书掾，与中山杨珍、无极杨卞齐名，时人以三杨目之。中书省初立，<br /><br />&nbsp;&nbsp;&nbsp;&nbsp;国用不足，论钞法宜以榷货制国用，朝廷从之，因俾掌其条制。四年，授益都<br /><br />&nbsp;&nbsp;&nbsp;&nbsp;路宣慰司谘议，迁左司提控掾，请严赃吏法。至元二年，除河南大名诸处行中书<br /><br />&nbsp;&nbsp;&nbsp;&nbsp;省都事。三年，立制国用司，总天下钱谷，以为员外郎，佩金符。改宣徽院参<br /><br />&nbsp;&nbsp;&nbsp;&nbsp;议。计帑立籍，具其出入之算，每月终上之，遂定为令。加诸路交钞都提举，<br /><br />&nbsp;&nbsp;&nbsp;&nbsp;上钞法便宜事，谓平准行用库白金出入，有偷滥之弊，请以五十两铸为锭，文以<br /><br />&nbsp;&nbsp;&nbsp;&nbsp;元宝，用之便。七年，改制国用司为尚书省，拜户部侍郎，仍兼交钞提举。时用<br /><br />&nbsp;&nbsp;&nbsp;&nbsp;壬子旧籍定民赋役之高下，言：“贫富不常，岁久浸易，其可以昔时之籍，而<br /><br />&nbsp;&nbsp;&nbsp;&nbsp;定今之赋役哉！”廷议善之，因俾第其轻重，人以为平。心计精析，时论经费<br /><br />&nbsp;&nbsp;&nbsp;&nbsp;者，咸推其能焉。<br /><br />&nbsp;&nbsp;&nbsp;&nbsp;子克忠，安丰路总管。孙贞。<br /><br />&nbsp;&nbsp;&nbsp;&nbsp;○吴鼎<br /><br />&nbsp;&nbsp;&nbsp;&nbsp;吴鼎，字鼎臣，燕人。至元十七年，见裕宗于东宫，命入宿卫。二十五年，<br /><br />&nbsp;&nbsp;&nbsp;&nbsp;授织染杂造局总管府副总管，后积官至礼部尚书、宣徽副使。太德十一年，山东<br /><br />&nbsp;&nbsp;&nbsp;&nbsp;诸郡饥，诏鼎往赈之。朝廷议发米四万石，钞折米一万石，鼎谓同使者曰：“民<br /><br />&nbsp;&nbsp;&nbsp;&nbsp;得钞，将何从易米？”同使者曰：“朝议已定，恐不可复得。”鼎曰：“人命岂<br /><br />&nbsp;&nbsp;&nbsp;&nbsp;不重于米耶！”言于朝，卒从所请。至大元年，改正奉大夫、保定路总管。时皇<br /><br />&nbsp;&nbsp;&nbsp;&nbsp;太后欲幸五台，言者请开保定西五回岭，以取捷径。遣使即鼎，使视地形，计工<br /><br />&nbsp;&nbsp;&nbsp;&nbsp;费，鼎言：“荒山斗入，人迹久绝，非乘舆所宜往。”还报，太后喜，为寝其役。<br /><br />&nbsp;&nbsp;&nbsp;&nbsp;三年，召授资善大夫、同知中政院事。两浙财赋隶中政者巨万计，前往者率多取<br /><br />&nbsp;&nbsp;&nbsp;&nbsp;其赢，鼎治之，一无私焉。浙有两富豪，曰朱、张家，多贷与民钱，其后两家诛<br /><br />&nbsp;&nbsp;&nbsp;&nbsp;没，而券之已偿者，亦入于官，官唯验券征理，民不能堪。鼎力为辨白，始获免。<br /><br />&nbsp;&nbsp;&nbsp;&nbsp;四年，改京畿澧运使。皇庆二年，特旨复佥宣征院事；四月，进资政大夫、崇祥<br /><br />&nbsp;&nbsp;&nbsp;&nbsp;院使。延v三年卒，年五十有三。赠荣禄大夫、平章政事、柱国，追封蓟国公，<br /><br />&nbsp;&nbsp;&nbsp;&nbsp;谥孝敏。<br /><br />&nbsp;&nbsp;&nbsp;&nbsp;○梁德圭<br /><br />&nbsp;&nbsp;&nbsp;&nbsp;梁德圭，字伯温，大兴良乡人。初给事昭睿顺圣皇后宫，令习国语，通奏对。<br /><br />&nbsp;&nbsp;&nbsp;&nbsp;年十一，见世祖。至元十六年，为中书左司员外郎，俄升郎中，六迁至参议尚书<br /><br />&nbsp;&nbsp;&nbsp;&nbsp;省事。至元三十一年，执政入奏事，帝询其曲折，不能对，德圭从旁辩析，明白<br /><br />&nbsp;&nbsp;&nbsp;&nbsp;通畅，帝大悦，拜参知政事。在省日久，凡钱谷出纳之制，铨选进退之宜，诸藩<br /><br />&nbsp;&nbsp;&nbsp;&nbsp;赐予之节，命有骤至，不暇阅简牍，同列莫知措辞，德圭数语即定；间遇疑事，<br /><br />&nbsp;&nbsp;&nbsp;&nbsp;则曰某事当如某律，某年尝有此旨，验之皆然。北京地震，帝阅州郡报囚之数，<br /><br />&nbsp;&nbsp;&nbsp;&nbsp;怪其过多，德圭方在右司，诏问焉。对曰：“当国者急于征索，蔓延收系，以致<br /><br />&nbsp;&nbsp;&nbsp;&nbsp;此尔。”帝感悟，为大赦中外逋负，民赖以苏。大德间，成宗即位，一遵祖武，<br /><br />&nbsp;&nbsp;&nbsp;&nbsp;庙堂以安静为治，求进者不得逞其志，朋聚兴怨，摭事中伤德圭。会帝有疾，言<br /><br />&nbsp;&nbsp;&nbsp;&nbsp;者盛气致诘，德圭以位居执政，不受凌轹，慷慨引咎，遂安置湖广。帝疾愈，问<br /><br />&nbsp;&nbsp;&nbsp;&nbsp;知之，召使复位。既至，帝问：“卿安在？”德圭涕泣不能语。赐酒馔，使往拜<br /><br />&nbsp;&nbsp;&nbsp;&nbsp;其母，因以气疾，乞骸骨归。大德八年九月，卒于家，年四十有六。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959669);">加入书签</a><a
                        href="959633.html">上一页</a>&larr;<a href="index.html">返回列表</a>&rarr;<a
                            href="959719.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959633.html"; var next_page = "959719.html"; var index_page = "index.html"; var sortid = "9"; var article_id = "14699"; var chapter_id = "959669"; var articlename = "元史"; var chaptername = " 卷一百七十 列传第五十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>