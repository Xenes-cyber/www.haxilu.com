<!DOCTYPE html>
<html>
<head>
<meta charset="gbk" />
<title>元史- 卷一百七十五 列传第六十二-在线阅读-哈西文学网</title>
<meta name="keywords" content="宋濂，元史， 卷一百七十五 列传第六十二全文， 卷一百七十五 列传第六十二在线阅读 哈西文学网" />
<meta name="description" content="哈西文学网提供宋濂的元史  卷一百七十五 列传第六十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959865.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959865.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十五 列传第六十二</h1>
            <div class="link xb">
                <a href="959817.html">上一页</a>&larr;<a href="index.html">返回列表</a>&rarr;<a
                    href="959904.html">下一页</a></div>			
            <div id="BookText">&nbsp;&nbsp;&nbsp;&nbsp;○张<br /><br />&nbsp;&nbsp;&nbsp;&nbsp;张，字公端，弘范之子也。少能挽强命中，尝从其父出林中，有虎，抽<br /><br />&nbsp;&nbsp;&nbsp;&nbsp;矢直前，虎人立，洞其喉，一军尽哗。至元十六年，弘范平广海，宋礼部侍郎邓<br /><br />&nbsp;&nbsp;&nbsp;&nbsp;光荐将赴水死，弘范救而礼之，命受学。光荐尝遗一编书，目曰《相业》，语<br /><br />&nbsp;&nbsp;&nbsp;&nbsp;曰：“熟读此，后必赖其用。”师还，道出江淮，年十六，摄管军万户。十<br /><br />&nbsp;&nbsp;&nbsp;&nbsp;七年，真拜昭勇大将军、管军万户，佩其父虎符，治所统军，镇建康。未几，弘<br /><br />&nbsp;&nbsp;&nbsp;&nbsp;范卒，丧毕，世祖召见，亲抚之。奏曰：“臣年幼，军事重，聂祯者，从臣父、<br /><br />&nbsp;&nbsp;&nbsp;&nbsp;祖，久历行阵，幸以副臣。”帝叹曰：“求老成自副，常儿不知出此。”厚赐而<br /><br />&nbsp;&nbsp;&nbsp;&nbsp;遣之，遍及其从者。十九年，太平、宣、徽群盗起，行省檄讨之，士卒数为贼<br /><br />&nbsp;&nbsp;&nbsp;&nbsp;所败，卒有杀民家豕而并伤其主者，曰：“此军之所以败也。”斩其卒，悉平<br /><br />&nbsp;&nbsp;&nbsp;&nbsp;诸盗。<br /><br />&nbsp;&nbsp;&nbsp;&nbsp;二十九年，入朝。时朝廷言者谓天下事定，行枢密院可罢；江浙行省参知政<br /><br />&nbsp;&nbsp;&nbsp;&nbsp;事张u，领海道，亦以为言。枢密副使暗伯问于，曰：“见上当自言之。”<br /><br />&nbsp;&nbsp;&nbsp;&nbsp;召对，曰：“纵使行院可罢，亦非u所宜言。”遂得不罢。命为枢密副使。<br /><br />&nbsp;&nbsp;&nbsp;&nbsp;太傅月儿鲁那演言：“尚少，姑试以佥书，果可大用，请俟他日。”帝曰：<br /><br />&nbsp;&nbsp;&nbsp;&nbsp;“不然，是家为国灭金、灭宋，尽死力者三世矣，而可吝此耶！”拜镇国上将军、<br /><br />&nbsp;&nbsp;&nbsp;&nbsp;江淮行枢密副使。<br /><br />&nbsp;&nbsp;&nbsp;&nbsp;成宗即位，行院罢。大德三年，遣使巡行天下，使川、陕，问民疾苦，赈<br /><br />&nbsp;&nbsp;&nbsp;&nbsp;恤孤贫，罢冗官，黜贪吏。还，擢江南行御史台侍御史，换文阶中奉大夫，迁浙<br /><br />&nbsp;&nbsp;&nbsp;&nbsp;西肃政廉访使。劾罢郡长吏以下三十余人、府史胥徒数百，征赃巨万计。得盐<br /><br />&nbsp;&nbsp;&nbsp;&nbsp;司奸利事，将发之。事干行省，有内不自安者，欲以危法中，赂遗近臣，妄言<br /><br />&nbsp;&nbsp;&nbsp;&nbsp;有厌胜事，且沮盐法。帝遣官杂治之，得行省大小吏及盐官欺罔状，皆伏罪。<br /><br />&nbsp;&nbsp;&nbsp;&nbsp;召拜佥枢密院事，入见，赐只孙冠服侍宴，又命买宅以赐，辞不受。拜江南行<br /><br />&nbsp;&nbsp;&nbsp;&nbsp;台御史中丞，因上疏，极言天人之际、灾异之故，其目有修德行、广言路、进君<br /><br />&nbsp;&nbsp;&nbsp;&nbsp;子、退小人、信赏必罚、减冗官、节浮费，以法祖宗成宪，累数百言。劾大官之<br /><br />&nbsp;&nbsp;&nbsp;&nbsp;不法者，不报；并及近侍之荧惑者，又不报。遂谢病归。久之，拜陕西行台中丞，<br /><br />&nbsp;&nbsp;&nbsp;&nbsp;不赴。<br /><br />&nbsp;&nbsp;&nbsp;&nbsp;武宗即位，召拜太子谕德。未数日，拜宾客，复拜詹事，辞不就。尚书省立，<br /><br />&nbsp;&nbsp;&nbsp;&nbsp;中外汹汹，中丞久阙，方议择人，仁宗时在东宫，曰：“必欲得真中丞，惟张<br /><br />&nbsp;&nbsp;&nbsp;&nbsp;可。”即日召拜中丞。至大四年，帝崩，仁宗将即位，廷臣用皇太后旨，行大礼<br /><br />&nbsp;&nbsp;&nbsp;&nbsp;于隆福宫，法驾已陈矣，言：“当御大明殿。”御史大夫止之曰：“议已定，<br /><br />&nbsp;&nbsp;&nbsp;&nbsp;虽百奏无益。”曰：“未始一奏，讵知无益！”入奏，帝悟，移仗大明。既即<br /><br />&nbsp;&nbsp;&nbsp;&nbsp;位，赐只孙衣二十袭、金带一。帝尝亲解衣赐，明日复召，谓之曰：“朕欲赐<br /><br />&nbsp;&nbsp;&nbsp;&nbsp;卿宝玉，非卿所欲。”以拭面额，纳诸怀，曰：“朕泽之所存，朕心之所存<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;皇庆元年，拜荣禄大夫、枢密副使。徽政院使失列门请以洪城军隶兴圣宫，<br /><br />&nbsp;&nbsp;&nbsp;&nbsp;而己领之，以上旨移文枢密院，众恐惧承命，固不署，事遂不行。延v二年，<br /><br />&nbsp;&nbsp;&nbsp;&nbsp;拜中书平章政事，请减烦冗还有司，以清政务，得专修宰相之职，帝从之，著为<br /><br />&nbsp;&nbsp;&nbsp;&nbsp;令。教坊使曹咬住拜礼部尚书，曰：“伶人为宗伯，何以示后世！”力谏止之。<br /><br />&nbsp;&nbsp;&nbsp;&nbsp;皇太后以中书右丞相铁木迭儿为太师，万户别薛参知行省政事，曰：“太师论<br /><br />&nbsp;&nbsp;&nbsp;&nbsp;道经邦，铁木迭儿非其人，别薛无功，不得为外执政。”车驾度居庸，失列门传<br /><br />&nbsp;&nbsp;&nbsp;&nbsp;皇太后旨，召切责，杖之。创甚，舆归京师，明日遂出国门。子景元掌符<br /><br />&nbsp;&nbsp;&nbsp;&nbsp;玺，不得一日去宿卫，至是，以父病笃告，遽归。帝惊曰：“乡别时，卿父无病。”<br /><br />&nbsp;&nbsp;&nbsp;&nbsp;景元顿首涕泣，不敢言。帝不怿，遣参议中书省事换住往赐之酒，遂拜大司徒，<br /><br />&nbsp;&nbsp;&nbsp;&nbsp;谢病家居。继丁母忧，庐墓寝苫啜粥者三年。六年七月，帝忆生日，赐上尊、<br /><br />&nbsp;&nbsp;&nbsp;&nbsp;御衣。<br /><br />&nbsp;&nbsp;&nbsp;&nbsp;至治二年，英宗召见于易水之上曰：“四世旧臣，朕将畀卿以政。”辞归。<br /><br />&nbsp;&nbsp;&nbsp;&nbsp;遣近臣设醴。丞相拜住问曰：“宰相之体何先？”曰：“莫先于格君心，莫<br /><br />&nbsp;&nbsp;&nbsp;&nbsp;急于广言路。”是年冬，起为集贤大学士。先是，铁木迭儿既复为丞相，以私<br /><br />&nbsp;&nbsp;&nbsp;&nbsp;怨杀平章萧拜住、御史中丞杨朵儿只、上都留守贺伯颜，大小之臣，不能自保。<br /><br />&nbsp;&nbsp;&nbsp;&nbsp;会地震风烈，敕廷臣集议弭灾之道，抗言于坐曰：“弭灾，当究其所以致灾者。<br /><br />&nbsp;&nbsp;&nbsp;&nbsp;汉杀孝妇，三年不雨；萧、杨、贺冤死，非致l之端乎！死者固不可复生，而情<br /><br />&nbsp;&nbsp;&nbsp;&nbsp;义犹可昭白，毋使朝廷终失之也。”又拜中书平章政事，侍宴万寿山，赐以五带。<br /><br />&nbsp;&nbsp;&nbsp;&nbsp;三年秋八月，御史大夫铁失既行杀逆，夜入都门，坐中书堂，矫制夺执符印，<br /><br />&nbsp;&nbsp;&nbsp;&nbsp;密疏言：“贼党罪不可逭。”既皆伏诛，铁木迭儿之子治书侍御史锁南，独议<br /><br />&nbsp;&nbsp;&nbsp;&nbsp;远流，曰：“于法，强盗不分首从，发冢伤尸者亦死。锁南从弑逆，亲斫丞相<br /><br />&nbsp;&nbsp;&nbsp;&nbsp;拜住臂，乃欲活之耶！”遂伏诛。盗窃仁庙神主，时参知政事马剌兼领太常礼仪<br /><br />&nbsp;&nbsp;&nbsp;&nbsp;使，当迁左丞，曰：“以参政迁左丞，姑曰叙进。而太常奉宗u不谨，当待<br /><br />&nbsp;&nbsp;&nbsp;&nbsp;罪，而反迁官，何以谢在天之灵！”命遂不下。<br /><br />&nbsp;&nbsp;&nbsp;&nbsp;泰定元年六月，车驾在上都。先是，帝以灾异，诏百官集议，乃与枢密院、<br /><br />&nbsp;&nbsp;&nbsp;&nbsp;御史台、翰林、集贤两院官，极论当世得失，与左右司员外郎宋文瓒诣上都奏之。<br /><br />&nbsp;&nbsp;&nbsp;&nbsp;其议曰：<br /><br />&nbsp;&nbsp;&nbsp;&nbsp;国之安危，在乎论相。昔唐玄宗前用姚崇、宋Z则治，后用李林甫、杨国忠，<br /><br />&nbsp;&nbsp;&nbsp;&nbsp;天下骚动，几致亡国。虽赖子仪诸将，效忠竭力，克复旧物，然自是藩镇纵横，<br /><br />&nbsp;&nbsp;&nbsp;&nbsp;纪纲亦不复振矣。良由李林甫妒害忠良，布置邪党，奸惑蒙蔽，保禄养祸所致，<br /><br />&nbsp;&nbsp;&nbsp;&nbsp;死有余辜。如前宰相铁木迭儿，奸狡险深，阴谋丛出，专政十年。凡宗戚忤己者，<br /><br />&nbsp;&nbsp;&nbsp;&nbsp;巧饰危间，阴中以法，忠直被诛窜者甚众。始以赃败，谄附权奸失列门，及嬖幸<br /><br />&nbsp;&nbsp;&nbsp;&nbsp;也里失班之徒，苟全其生，寻任太子太师。未几，仁宗宾天，乘时幸变，再入中<br /><br />&nbsp;&nbsp;&nbsp;&nbsp;书。当英庙之初，与失列门等恩义相许，表里为奸，诬杀萧、杨等，以快私怨。<br /><br />&nbsp;&nbsp;&nbsp;&nbsp;天讨元凶，失列门之党既诛，坐要上功，遂获信任，诸子内布宿卫，外据显要，<br /><br />&nbsp;&nbsp;&nbsp;&nbsp;蔽上抑下，杜绝言路，卖官鬻狱，威福己出，一令发口，上下股栗，稍不附己，<br /><br />&nbsp;&nbsp;&nbsp;&nbsp;其祸立至，权势日炽，中外寒心。由是群邪并进，如逆贼铁失之徒，名为义子，<br /><br />&nbsp;&nbsp;&nbsp;&nbsp;实其腹心，忠良屏迹，坐待收系。先帝悟其奸恶，仆碑夺爵，籍没其家，终以遗<br /><br />&nbsp;&nbsp;&nbsp;&nbsp;患，构成弑逆。其子锁南，亲与逆谋，所由来者渐矣，虽剖棺戮尸，夷灭其家，<br /><br />&nbsp;&nbsp;&nbsp;&nbsp;犹不足以塞责。今复回给所籍家产，诸子尚在京师，夤缘再入宿卫。世祖时，阿<br /><br />&nbsp;&nbsp;&nbsp;&nbsp;合马贪残败事，虽死犹正其罪，况如铁木迭儿之奸恶者哉！臣等议：宜遵成宪，<br /><br />&nbsp;&nbsp;&nbsp;&nbsp;仍籍铁木迭儿家产，远窜其子孙外郡，以惩大奸。君父之仇，不共戴天，所以明<br /><br />&nbsp;&nbsp;&nbsp;&nbsp;纲常、别上下也。铁失之党，结谋弑逆，君相遇害，天下之人，痛心疾首，所不<br /><br />&nbsp;&nbsp;&nbsp;&nbsp;忍闻。比奉旨：“以铁失之徒既伏其辜，诸王按梯不花、孛罗、月鲁铁木儿、曲<br /><br />&nbsp;&nbsp;&nbsp;&nbsp;吕不花、兀鲁思不花，亦已流窜，逆党胁从者众，何可尽诛。后之言事者，其勿<br /><br />&nbsp;&nbsp;&nbsp;&nbsp;复举。”臣等议：古法，弑逆，凡在官者杀无赦。圣朝立法，强盗劫杀庶民，其<br /><br />&nbsp;&nbsp;&nbsp;&nbsp;同情者犹且首从俱罪，况弑逆之党，天地不容，宜诛按梯不花之徒，以谢天下。<br /><br />&nbsp;&nbsp;&nbsp;&nbsp;《书》曰：惟辟作福，惟辟作威。臣无有作福作威，臣而有作福作威，害于<br /><br />&nbsp;&nbsp;&nbsp;&nbsp;而家，凶于而国。盖生杀与夺，于子之权，非臣下所得盗用也。辽王脱脱，位冠<br /><br />&nbsp;&nbsp;&nbsp;&nbsp;宗室，居镇辽东，属任非轻，国家不幸，有非常之变，不能讨贼，而乃觊幸赦恩，<br /><br />&nbsp;&nbsp;&nbsp;&nbsp;报复仇忿，杀亲王妃主百余人，分其羊马畜产，残忍骨肉，盗窃主权，闻者切齿。<br /><br />&nbsp;&nbsp;&nbsp;&nbsp;今不之罪，乃复厚赐放还，仍守爵土，臣恐国之纪纲，由此不振。设或效尤，何<br /><br />&nbsp;&nbsp;&nbsp;&nbsp;法以治！且辽东地广，素号重镇，若使脱脱久居，彼既纵肆，将无忌惮，况令死<br /><br />&nbsp;&nbsp;&nbsp;&nbsp;者含冤，感伤和气！臣等议：累朝典宪，闻赦杀人，罪在不原，宜夺削其爵土，<br /><br />&nbsp;&nbsp;&nbsp;&nbsp;置之他所，以彰天威。<br /><br />&nbsp;&nbsp;&nbsp;&nbsp;刑以惩恶，国有常宪。武备卿即烈，前太尉不花，以累朝待遇之隆，俱致高<br /><br />&nbsp;&nbsp;&nbsp;&nbsp;列，不思补报，专务奸欺，诈称奉旨，令鹰师强收郑国宝妻古哈，贪其家人畜产，<br /><br />&nbsp;&nbsp;&nbsp;&nbsp;自恃权贵，莫敢如何。事闻之官，刑曹逮鞫服实，竟原其罪。辇毂之下，肆行无<br /><br />&nbsp;&nbsp;&nbsp;&nbsp;忌，远在外郡，何事不为！夫京师天下之本，纵恶如此，何以为政！古人有言，<br /><br />&nbsp;&nbsp;&nbsp;&nbsp;一妇衔冤，三年不雨，以此论之，即非细务。臣等议：宜以即烈、不花付刑曹鞫<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;中卖宝物，世祖时不闻其事，自成宗以来，始有此弊。分珠寸石，售直数万，<br /><br />&nbsp;&nbsp;&nbsp;&nbsp;当时民怀愤怨，台察交言。且所酬之钞，率皆天下生民膏血，锱铢取之，从以捶<br /><br />&nbsp;&nbsp;&nbsp;&nbsp;挞，何其用之不吝！夫以经国有用之宝，而易此不济饥寒之物，又非有司聘要和<br /><br />&nbsp;&nbsp;&nbsp;&nbsp;买，大抵皆时贵与斡脱中宝之人，妄称呈献，冒给回赐，高其直且十倍，蚕蠹国<br /><br />&nbsp;&nbsp;&nbsp;&nbsp;财，暗行分用。如沙不丁之徒，顷以增价中宝事败，且存吏牍。陛下即位之初，<br /><br />&nbsp;&nbsp;&nbsp;&nbsp;首知其弊，下令禁止，天下欣幸。臣等比闻中书乃复奏给累朝未酬宝价四十余万<br /><br />&nbsp;&nbsp;&nbsp;&nbsp;锭，较其元直，利已数倍，有事经年远者三十余万锭，复令给以市舶番货，计今<br /><br />&nbsp;&nbsp;&nbsp;&nbsp;天下所征包银差发，岁入止十一万锭，已是四年征入之数，比以经费弗足，急于<br /><br />&nbsp;&nbsp;&nbsp;&nbsp;科征。臣等议：番舶之货，宜以资国用、纾民力，宝价请俟国用饶给之日议之。<br /><br />&nbsp;&nbsp;&nbsp;&nbsp;太庙神主，祖宗之所妥灵，国家孝治天下，四时大祀，诚为重典。比者仁宗<br /><br />&nbsp;&nbsp;&nbsp;&nbsp;皇帝、皇后神主，盗利其金而窃之，至今未获。斯乃非常之事，而捕盗官兵，不<br /><br />&nbsp;&nbsp;&nbsp;&nbsp;闻杖责。臣等议：庶民失盗，应捕官兵，尚有三限之法；监临主守，倘失官物，<br /><br />&nbsp;&nbsp;&nbsp;&nbsp;亦有不行知觉之罪。今失神主，宜罪太常，请拣其官属免之。<br /><br />&nbsp;&nbsp;&nbsp;&nbsp;国家经赋，皆出于民，量入为出，有司之事。比者建西山寺，损军害民，费<br /><br />&nbsp;&nbsp;&nbsp;&nbsp;以亿万计；刺绣经幡，驰驿江浙，逼迫郡县，杂役男女，动经年岁，穷奢致怨。<br /><br />&nbsp;&nbsp;&nbsp;&nbsp;近诏虽已罢之，又闻奸人乘间奏请，复欲兴修，流言喧播，群情惊骇。臣等议：<br /><br />&nbsp;&nbsp;&nbsp;&nbsp;宜守前诏，示民有信，其创造、刺绣事，非岁用之常者，悉罢之。人有冤抑，必<br /><br />&nbsp;&nbsp;&nbsp;&nbsp;当昭雪，事有枉直，尤宜明辨。平章政事萧拜住、中丞杨朵儿只等，枉遭铁木迭<br /><br />&nbsp;&nbsp;&nbsp;&nbsp;儿诬陷，籍其家以分赐人，闻者嗟悼。比奉明诏，还给元业，子孙奉祀家庙，修<br /><br />&nbsp;&nbsp;&nbsp;&nbsp;葺苟完，未及宁处，复以其家财仍赐旧人，止酬以直，即与再罹断没无异。臣等<br /><br />&nbsp;&nbsp;&nbsp;&nbsp;议：宜如前诏，以元业还之，量其直以酬后所赐者，则人无冤愤矣。<br /><br />&nbsp;&nbsp;&nbsp;&nbsp;德以出治，刑以防奸。若刑罚不立，奸宄滋长，虽有智者，不能禁止。比者<br /><br />&nbsp;&nbsp;&nbsp;&nbsp;也先铁木儿之徒，遇朱太医妻女过省门外，强拽以入，奸宿馆所。事闻，有司以<br /><br />&nbsp;&nbsp;&nbsp;&nbsp;扈从上都为解，竟弗就鞫。辇毂之下，肆恶无忌，京民愤骇，何以取则四方！臣<br /><br />&nbsp;&nbsp;&nbsp;&nbsp;等议：宜遵世祖成宪，以奸人命有司鞫之。臣等又议：天下囚系，冤滞不无，方<br /><br />&nbsp;&nbsp;&nbsp;&nbsp;今盛夏，宜命省台选官审录，结正重刑，疏决轻系，疑者申闻详谳。边镇利病，<br /><br />&nbsp;&nbsp;&nbsp;&nbsp;宜命行省、行台体究兴除，广海镇戍卒更病者，给粥食药；力死者，人给钞二十<br /><br />&nbsp;&nbsp;&nbsp;&nbsp;五贯，责所司及同乡者，归骨于其家。<br /><br />&nbsp;&nbsp;&nbsp;&nbsp;岁贡方物有常制。广州东莞县大步海及惠州珠池，始自大德元年，奸民刘进、<br /><br />&nbsp;&nbsp;&nbsp;&nbsp;程连言利，分户七百余家，官给之粮，三年一采，仅获小珠五两六两，入水为<br /><br />&nbsp;&nbsp;&nbsp;&nbsp;虫鱼伤死者众，遂罢珠户为民。其后同知广州路事塔塔儿等，又献利于失列门，<br /><br />&nbsp;&nbsp;&nbsp;&nbsp;创设提举司监采，廉访司言其扰民，复罢归有司。既而内正少卿魏暗都剌，冒启<br /><br />&nbsp;&nbsp;&nbsp;&nbsp;中旨，驰驿督采，耗廪食，疲民驿，非旧制，请悉罢遣归民。<br /><br />&nbsp;&nbsp;&nbsp;&nbsp;善良死于非命，国法当为昭雪。铁失弑逆之变，学士不花、指挥不颜忽里、<br /><br />&nbsp;&nbsp;&nbsp;&nbsp;院使秃古思皆以无罪死，未褒赠；铁木迭儿专权之际，御史徐元素以言事锁项死<br /><br />&nbsp;&nbsp;&nbsp;&nbsp;东平，及买秃坚不花之属，皆未申理。臣等议：宜追赠死者，优叙其子孙，且命<br /><br />&nbsp;&nbsp;&nbsp;&nbsp;刑部及监察御史，体勘其余有冤抑者，具实以闻。<br /><br />&nbsp;&nbsp;&nbsp;&nbsp;政出多门，古人所戒。今内外增置官署，员冗俸滥，白丁骤升出身，入流壅<br /><br />&nbsp;&nbsp;&nbsp;&nbsp;塞日甚，军民俱蒙其害。夫为治之要，莫先于安民；安民之道，莫急于除滥费、<br /><br />&nbsp;&nbsp;&nbsp;&nbsp;汰冗员。世祖设官分职，俱有定制。至元三十年已后，改升创设，日积月增，虽<br /><br />&nbsp;&nbsp;&nbsp;&nbsp;尝奉旨取勘减降，近侍各私其署，夤缘保禄，姑息中止。至英宗时，始锐然减罢<br /><br />&nbsp;&nbsp;&nbsp;&nbsp;崇祥、寿福院之属十有三署，徽政院断事官、江淮财赋之属六十余署，不幸遭罹<br /><br />&nbsp;&nbsp;&nbsp;&nbsp;大故，未竟其余。比奉诏：凡事悉遵世祖成宪。若复循常取勘，调虚文，延岁月，<br /><br />&nbsp;&nbsp;&nbsp;&nbsp;必无实效，即与诏旨异矣。臣等议：宜敕中外军民，署置官吏，有非世祖之制，<br /><br />&nbsp;&nbsp;&nbsp;&nbsp;及至元三十年已后改升创设员冗者，诏格至日，悉减并除罢之；近侍不得巧词复<br /><br />&nbsp;&nbsp;&nbsp;&nbsp;奏，不该常调之人亦不得滥入常选。累朝斡耳朵所立长秋、承徽、长宁寺及边镇<br /><br />&nbsp;&nbsp;&nbsp;&nbsp;屯戍，别议处之。<br /><br />&nbsp;&nbsp;&nbsp;&nbsp;自古圣君，惟诚于治政，可以动天地、感鬼神，初未尝徼福于僧道，以厉民<br /><br />&nbsp;&nbsp;&nbsp;&nbsp;病国也。且以至元三十年言之，醮祠佛事之目，止百有二。大德七年，再立功德<br /><br />&nbsp;&nbsp;&nbsp;&nbsp;使司，积五百有余，今年一增其目，明年即指为例，已倍四之上矣。僧徒又复营<br /><br />&nbsp;&nbsp;&nbsp;&nbsp;干近侍，买作佛事，指以算卦，欺昧奏请，增修布施莽斋，自称特奉、传奉，所<br /><br />&nbsp;&nbsp;&nbsp;&nbsp;司不敢较问，供给恐后。况佛以清净为本，不奔不欲，而僧徒贪慕货利，自违其<br /><br />&nbsp;&nbsp;&nbsp;&nbsp;教，一事所需，金银钞币不可数计，岁用钞数千万锭，数倍于至元间矣。凡所供<br /><br />&nbsp;&nbsp;&nbsp;&nbsp;物，悉为己有，布施等钞，复出其外，生民脂膏，纵其所欲，取以自利，畜养妻<br /><br />&nbsp;&nbsp;&nbsp;&nbsp;子，彼既行不修洁，适足亵慢天神，何以要福！比年佛事愈繁，累朝享国不永，<br /><br />&nbsp;&nbsp;&nbsp;&nbsp;致灾愈速，事无应验，断可知矣。臣等议：宜罢功德使司，其在至元三十年以前<br /><br />&nbsp;&nbsp;&nbsp;&nbsp;及累朝忌日醮祠佛事名目，止令宣政院主领修举，余悉减罢，近侍之属，并不得<br /><br />&nbsp;&nbsp;&nbsp;&nbsp;巧计擅奏，妄增名目；若有特奉、传奉，从中书复奏乃行。<br /><br />&nbsp;&nbsp;&nbsp;&nbsp;古今帝王治国理财之要，莫先于节用，盖侈用则伤财，伤财必至于害民；国<br /><br />&nbsp;&nbsp;&nbsp;&nbsp;用匮而重敛生，如盐课增价之类，皆足以厉民矣。比年游惰之徒，妄投宿卫部属<br /><br />&nbsp;&nbsp;&nbsp;&nbsp;及宦者、女红、太医、阴阳之属，不可胜数，一人收籍，一门蠲复，一岁所请衣<br /><br />&nbsp;&nbsp;&nbsp;&nbsp;马刍粮，数十户所征入不足以给之，耗国损民为甚。臣等议：诸宿卫宦女之属，<br /><br />&nbsp;&nbsp;&nbsp;&nbsp;宜如世祖时支请之数给之，余悉简汰。<br /><br />&nbsp;&nbsp;&nbsp;&nbsp;阔端赤牧养马驼，岁有常法，分布郡县，各有常数，而宿卫近侍，委之仆御，<br /><br />&nbsp;&nbsp;&nbsp;&nbsp;役民放牧。始至，即夺其居，俾饮食之，残伤桑果，百害蜂起；其仆御四出，无<br /><br />&nbsp;&nbsp;&nbsp;&nbsp;所拘钤，私鬻刍豆，瘠损马驼。大德中，始责州县正官监视，盖暖棚、团槽枥以<br /><br />&nbsp;&nbsp;&nbsp;&nbsp;牧之。至治初，复散之民间，其害如故。监察御史及河间路守臣屡言之。臣等议：<br /><br />&nbsp;&nbsp;&nbsp;&nbsp;宜如大德团槽之制，正官监临，阅视肥瘠，拘钤宿卫仆御，著为令。<br /><br />&nbsp;&nbsp;&nbsp;&nbsp;兵戎之兴，号为凶器，擅开边衅，非国之福。蛮夷无知，少梗王化，得之无<br /><br />&nbsp;&nbsp;&nbsp;&nbsp;益，失之无损。至治三年，参卜郎盗，始者劫杀使臣，利其财物而已。至用大师，<br /><br />&nbsp;&nbsp;&nbsp;&nbsp;期年不戢，伤我士卒，费国资粮。臣等议：好生恶死，人之恒性。宜令宣政院督<br /><br />&nbsp;&nbsp;&nbsp;&nbsp;守将严边防，遣良使抵巢招谕。简罢冗兵，明敕边吏谨守御，勿生事，则远人格<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;天下官田岁入，所以赡卫士，给戍卒。自至元三十一年以后，累朝以是田分<br /><br />&nbsp;&nbsp;&nbsp;&nbsp;赐诸王、公主、驸马，及百官、宦者、寺观之属，遂令中书酬直海漕，虚耗国储。<br /><br />&nbsp;&nbsp;&nbsp;&nbsp;其受田之家，各任土著奸吏为庄官，催甲斗级，巧名多取；又且驱迫邮传，征求<br /><br />&nbsp;&nbsp;&nbsp;&nbsp;饩廪，折辱州县，闭偿逋负，至仓之日，变鬻以归。官司交忿，农民窘窜。臣等<br /><br />&nbsp;&nbsp;&nbsp;&nbsp;议：惟诸王、公主、驸马、寺观，如所与公主桑哥剌吉及普安三寺之制，输之公<br /><br />&nbsp;&nbsp;&nbsp;&nbsp;廪，计月直折支以钞，令有司兼令输之省部，给之大都；其所赐百官及宦者之田，<br /><br />&nbsp;&nbsp;&nbsp;&nbsp;悉拘还官，著为令。<br /><br />&nbsp;&nbsp;&nbsp;&nbsp;国家经费，皆取于民。世祖时，淮北内地，惟输丁税，铁木迭儿为相，专务<br /><br />&nbsp;&nbsp;&nbsp;&nbsp;聚敛，遣使括勘两淮、河南田土，重并科粮；又以两淮、荆襄沙碛作熟收征，徼<br /><br />&nbsp;&nbsp;&nbsp;&nbsp;名兴利，农民流徙。臣等议：宜如旧制，止征丁税，其括勘重并之粮，及沙碛不<br /><br />&nbsp;&nbsp;&nbsp;&nbsp;可田亩之税，悉除之。<br /><br />&nbsp;&nbsp;&nbsp;&nbsp;世祖之制，凡有田者悉役之，民典卖田，随收入户。铁木迭儿为相，纳江南<br /><br />&nbsp;&nbsp;&nbsp;&nbsp;诸寺贿赂，奏令僧人买民田者毋役之，以里正主首之属，逮今流毒细民。臣等议：<br /><br />&nbsp;&nbsp;&nbsp;&nbsp;惟累朝所赐僧寺田及亡宋旧业，如旧制勿征，其僧道典买民田及民间所施产业，<br /><br />&nbsp;&nbsp;&nbsp;&nbsp;宜悉役之，著为令。<br /><br />&nbsp;&nbsp;&nbsp;&nbsp;僧道出家，屏绝妻孥，盖欲超出世表，是以国家优视，无所徭役，且处之官<br /><br />&nbsp;&nbsp;&nbsp;&nbsp;寺；宜清净绝俗为心，诵经祝寿。比年僧道往往畜妻子，无异常人，如蔡道泰、<br /><br />&nbsp;&nbsp;&nbsp;&nbsp;班讲主之徒，伤人逞欲、坏教干刑者，何可胜数！俾奉祠典，岂不亵天渎神！臣<br /><br />&nbsp;&nbsp;&nbsp;&nbsp;等议：僧道之畜妻子者，宜罪以旧制，罢遣为民。<br /><br />&nbsp;&nbsp;&nbsp;&nbsp;赏功劝善，人主大柄，岂宜轻以与人。世祖临御三十五年，左右之臣，虽甚<br /><br />&nbsp;&nbsp;&nbsp;&nbsp;爱幸，未闻无功而给一赏者。比年赏赐泛滥，盖因近侍之人，窥伺天颜喜悦之际，<br /><br />&nbsp;&nbsp;&nbsp;&nbsp;或称乏财无居，或称嫁女取妇，或以枝物呈献，殊无寸功小善，递互奏请，要求<br /><br />&nbsp;&nbsp;&nbsp;&nbsp;赏赐回奉，奄有国家金银珠玉，及断没人畜产业。似此无功受赏，何以激劝，既<br /><br />&nbsp;&nbsp;&nbsp;&nbsp;伤财用，复启幸门。臣等议：非有功勋劳效著明实迹，不宜加以赏赐，乞著为令。<br /><br />&nbsp;&nbsp;&nbsp;&nbsp;臣等所言：弑逆未讨、奸恶未除、忠愤未雪、冤枉未理、政令不信、赏罚不<br /><br />&nbsp;&nbsp;&nbsp;&nbsp;公、赋役不均、财用不节、民怨神怒，皆足以感伤和气。惟陛下裁择，以答天意，<br /><br />&nbsp;&nbsp;&nbsp;&nbsp;消弭灾变。<br /><br />&nbsp;&nbsp;&nbsp;&nbsp;帝不从。复进曰：“臣闻日食修德，月食修刑，应天以实不以文，动民以<br /><br />&nbsp;&nbsp;&nbsp;&nbsp;行不以言，刑政失平，故天象应之。惟陛下矜察，允臣等议，乞悉行之。”帝终<br /><br />&nbsp;&nbsp;&nbsp;&nbsp;不能从。<br /><br />&nbsp;&nbsp;&nbsp;&nbsp;未几，病增剧，非扶掖不能行。有诏：常见免拜跪，赐小车，得乘至殿门<br /><br />&nbsp;&nbsp;&nbsp;&nbsp;下。帝始开经筵，令左丞相与领之，进翰林学士吴澄等，以备顾问。自是辞<br /><br />&nbsp;&nbsp;&nbsp;&nbsp;位甚力，犹封蔡国公，知经筵事，别刻蔡国公印以赐。泰定二年夏，得旨暂归。<br /><br />&nbsp;&nbsp;&nbsp;&nbsp;三年春，上遣使召，期于必见。至，帝曰：“卿来时，民间如何？”对<br /><br />&nbsp;&nbsp;&nbsp;&nbsp;曰：“臣老，少宾客，不能远知，真定、保定、河间，臣乡里也，民饥甚，朝廷<br /><br />&nbsp;&nbsp;&nbsp;&nbsp;虽赈以金帛，惠未及者十五六，惟陛下念之。”帝恻然，敕有司毕赈之。拜翰林<br /><br />&nbsp;&nbsp;&nbsp;&nbsp;学士承旨、知制诰兼修国史，国公、经筵如故。帝察其诚病，命养疾西山，继得<br /><br />&nbsp;&nbsp;&nbsp;&nbsp;旨还家。未几，起商议中书省事，以疾不起。四年十二月薨，遗命上蔡国公印。<br /><br />&nbsp;&nbsp;&nbsp;&nbsp;尝自号曰淡庵。子六人。<br /><br />&nbsp;&nbsp;&nbsp;&nbsp;○李孟<br /><br />&nbsp;&nbsp;&nbsp;&nbsp;李孟，字道复，潞州上党人。曾祖执，金末举进士。祖昌祚，归朝，授金符、<br /><br />&nbsp;&nbsp;&nbsp;&nbsp;潞州宣抚使。父唐，历仕秦、蜀，因徙居汉中。孟生而敏悟，七岁能文，倜傥有<br /><br />&nbsp;&nbsp;&nbsp;&nbsp;大志，博学强记，通贯经史，善论古今治乱，开门授徒，远近争从之。一时名人<br /><br />&nbsp;&nbsp;&nbsp;&nbsp;商挺、王博文，皆折行辈与交。郭彦通名能知人，尝语唐曰：“此儿骨相异常，<br /><br />&nbsp;&nbsp;&nbsp;&nbsp;宰辅之器也。”至元十四年，随父入蜀，行省辟为掾，不赴；调晋原县主簿，又<br /><br />&nbsp;&nbsp;&nbsp;&nbsp;辞；行御史台交荐之，亦不就。后以事至京师，中书右丞杨吉丁一见奇之，荐于<br /><br />&nbsp;&nbsp;&nbsp;&nbsp;裕宗，得召见东宫。未几，裕宗薨，不及擢用。成宗立，首命采访先朝圣政，以<br /><br />&nbsp;&nbsp;&nbsp;&nbsp;备史官之纪述，陕西省使孟讨论编次，乘驿以进。时武宗、仁宗皆未出阁，徽仁<br /><br />&nbsp;&nbsp;&nbsp;&nbsp;裕圣皇后求名儒辅导，有荐者曰：“布衣李孟有宰相才，宜令为太子师傅。”大<br /><br />&nbsp;&nbsp;&nbsp;&nbsp;德元年，武宗抚军北方，仁宗留宫中，孟日陈善言正道，多所进益。成宗闻而嘉<br /><br />&nbsp;&nbsp;&nbsp;&nbsp;之，诏授太常少卿，执政以孟未尝一造其门，沮之不行，改礼部侍郎，命亦中止。<br /><br />&nbsp;&nbsp;&nbsp;&nbsp;仁宗侍昭献元圣皇后降居怀州，又如官山，孟常单骑以从。在怀州四年，诚<br /><br />&nbsp;&nbsp;&nbsp;&nbsp;节如一，左右化之，皆有儒雅风，由是上下益亲。每进言曰：“尧、舜之道，孝<br /><br />&nbsp;&nbsp;&nbsp;&nbsp;悌而已矣。今大兄在朔方，大母有居外之忧，殿下当迎奉意旨以娱乐之，则孝悌<br /><br />&nbsp;&nbsp;&nbsp;&nbsp;之道皆得矣。”仁宗深纳其言，日问安视膳，婉容愉色，天下称孝焉。有暇，则<br /><br />&nbsp;&nbsp;&nbsp;&nbsp;就孟讲论古先帝王得失成败，及君君臣臣父父子子之义。孟特善论事，忠爱恳恻，<br /><br />&nbsp;&nbsp;&nbsp;&nbsp;言之不厌，而治天下之大经大法，深切明白。厥后仁宗入清内难，敬事武皇，笃<br /><br />&nbsp;&nbsp;&nbsp;&nbsp;孝母后，端拱以成太平之功，文物典章，号为极盛。尝与群臣语，握拳示之曰：<br /><br />&nbsp;&nbsp;&nbsp;&nbsp;“所重乎儒者，为其握持纲常，如此其固也。”其讲学之功如此者，实孟启之也。<br /><br />&nbsp;&nbsp;&nbsp;&nbsp;成宗崩，安西王阿难答谋继大统，成后为之主，丞相、枢密同声附和。中书<br /><br />&nbsp;&nbsp;&nbsp;&nbsp;右丞相哈剌哈孙答剌罕密使来告，仁宗疑而未行。孟曰：“支子不嗣，世祖之典<br /><br />&nbsp;&nbsp;&nbsp;&nbsp;训也。今宫车晏驾，大太子远在万里，宗庙社稷危疑之秋，殿下当奉大母，急还<br /><br />&nbsp;&nbsp;&nbsp;&nbsp;宫庭，以折奸谋、固人心。不然，国家安危，未可保也。”仁宗犹豫未决。孟复<br /><br />&nbsp;&nbsp;&nbsp;&nbsp;进曰：“邪谋得成，以一纸书召还，则殿下母子且不自保，岂暇论宗族乎！”仁<br /><br />&nbsp;&nbsp;&nbsp;&nbsp;宗悦，曰：“先生之言，宗庙社稷之福。”乃奉太后还都。时哈剌哈孙称病坚卧，<br /><br />&nbsp;&nbsp;&nbsp;&nbsp;仁宗遣孟往问之，适成后使人问疾，络绎不绝。孟入，长揖而坐，已而前引其手，<br /><br />&nbsp;&nbsp;&nbsp;&nbsp;诊其脉，众以为医，乃不疑之。既得知安西王即位有日，还告曰：“事急矣！先<br /><br />&nbsp;&nbsp;&nbsp;&nbsp;发者制人，后发者制于人，不可不早图之。”左右之人皆不能决，惟曲出、伯铁<br /><br />&nbsp;&nbsp;&nbsp;&nbsp;木儿劝其行。或曰：“皇后深居九重，八玺在手，四卫之士，一呼而应者累万；<br /><br />&nbsp;&nbsp;&nbsp;&nbsp;安西王府中从者如林。殿下侍卫寡弱，不过数十人，兵仗不备，奋赤手而往，事<br /><br />&nbsp;&nbsp;&nbsp;&nbsp;未必济。不如静守，以俟阿合之至，然后图之，未晚也。”阿合，中国称兄，谓<br /><br />&nbsp;&nbsp;&nbsp;&nbsp;武宗也。孟曰：“群邪违弃祖训，党附中宫，欲立庶子，天命人心，必皆弗与。<br /><br />&nbsp;&nbsp;&nbsp;&nbsp;殿下入造内庭，以大义责之，则凡知君臣之义者，无不舍彼为殿下用，何求而弗<br /><br />&nbsp;&nbsp;&nbsp;&nbsp;获！克清宫禁，以迎大兄之至，不亦可乎！且安西既正位号，纵大太子至，彼安<br /><br />&nbsp;&nbsp;&nbsp;&nbsp;肯两手进玺，退就藩国；必将斗于国中，生民涂炭，宗社危矣。且危身以及其亲，<br /><br />&nbsp;&nbsp;&nbsp;&nbsp;非孝也；遗祸难于大兄，非悌也；得时弗为，非智也；临机不断，无勇也。仗义<br /><br />&nbsp;&nbsp;&nbsp;&nbsp;而动，事必万全。”仁宗曰：“当以卜决之。”命召卜人，有儒服持囊游于市者，<br /><br />&nbsp;&nbsp;&nbsp;&nbsp;召之至，孟出迎，语之曰：“大事待汝而决，但言其吉。”乃入筮，遇乾三五皆<br /><br />&nbsp;&nbsp;&nbsp;&nbsp;九，立而献卦曰：“是谓乾之睽。乾，刚也；睽，外也。以刚处外，乃定内也。<br /><br />&nbsp;&nbsp;&nbsp;&nbsp;君子乾乾，行事也。飞龙在天，上治也。舆曳牛掣，其人Y且劓，内兑废也。<br /><br />&nbsp;&nbsp;&nbsp;&nbsp;厥宗筮肤，往必济也。大君外至，明相丽也。乾而不乾，事乃睽也；刚运善断，<br /><br />&nbsp;&nbsp;&nbsp;&nbsp;无惑疑也。”孟曰：“筮不违人，是谓大同，时不可以失。”仁宗喜，振袖而起，<br /><br />&nbsp;&nbsp;&nbsp;&nbsp;乃共扶上马，孟及诸臣皆步从，入自延春门。哈剌哈孙自东掖来就之，至殿廊，<br /><br />&nbsp;&nbsp;&nbsp;&nbsp;收首谋及同恶者，悉送都狱；奉御玺，北迎武宗，中外翕然，随以定。<br /><br />&nbsp;&nbsp;&nbsp;&nbsp;仁宗监国，使孟参知政事。孟久在民间，备知闾阎幽隐，损益庶务，悉中利<br /><br />&nbsp;&nbsp;&nbsp;&nbsp;病，远近无不悦服，然特抑绝侥幸，群小多不乐，孟不为变。事定，乃言于仁宗<br /><br />&nbsp;&nbsp;&nbsp;&nbsp;曰：“执政大臣，当自天子亲用，今鸾舆在道，孟未见颜色，诚不敢冒当重任。”<br /><br />&nbsp;&nbsp;&nbsp;&nbsp;固辞弗许，遂逃去，不知所之。夏五月，武宗即位，有言于帝曰：“内难之初定<br /><br />&nbsp;&nbsp;&nbsp;&nbsp;也，李孟尝劝皇弟以自取，如彼言，岂有今日！”武宗察其诬，弗听，仁宗亦不<br /><br />&nbsp;&nbsp;&nbsp;&nbsp;敢复言孟。至大二年，仁宗为皇太子，尝侍帝同太后内宴，饮半，仁宗深思，戚<br /><br />&nbsp;&nbsp;&nbsp;&nbsp;然改容。帝顾语曰：“吾弟今日不乐，何所思邪？”仁宗从容起谢曰：”赖天地<br /><br />&nbsp;&nbsp;&nbsp;&nbsp;祖宗神灵，神器有归，然成今日母子兄弟之欢者，李道复之功为多。适有所思，<br /><br />&nbsp;&nbsp;&nbsp;&nbsp;不自知其变于色也。”帝甚友爱，感其言，即命搜访之，得之许昌陉山，遣使召<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;三年春正月，入见武宗于玉德殿，帝指孟谓宰执大臣曰：“此皇祖妣命为朕<br /><br />&nbsp;&nbsp;&nbsp;&nbsp;宾师者，宜速任之。”三月，特授荣禄大夫、中书平章政事、集贤大学士，同知<br /><br />&nbsp;&nbsp;&nbsp;&nbsp;徽政院事。仁宗嗣立，真拜中书平章政事，进阶光禄大夫，推恩其三世，且谕之<br /><br />&nbsp;&nbsp;&nbsp;&nbsp;曰：“卿，朕之旧学，其尽心以辅朕之不及。”孟感知遇，力以国事为己任，节<br /><br />&nbsp;&nbsp;&nbsp;&nbsp;赐与，重名爵，核太官之滥费，汰宿卫之冗员。贵戚近臣，恶其不便于己，而心<br /><br />&nbsp;&nbsp;&nbsp;&nbsp;服其公，无间言焉。<br /><br />&nbsp;&nbsp;&nbsp;&nbsp;司空、司徒、太尉，古之三公，自大德以来，封拜繁多；释、老二教，设官<br /><br />&nbsp;&nbsp;&nbsp;&nbsp;统治，权抗有司，挠乱政事，僧道尤苦其扰。孟言：“人君之柄，在赏与刑，赏<br /><br />&nbsp;&nbsp;&nbsp;&nbsp;一善而天下劝，罚一恶而天下惩，柄乃不失。所施失当，不足劝惩，何以为治！<br /><br />&nbsp;&nbsp;&nbsp;&nbsp;僧、道士既为出世法，何用官府绳治！”乃奏雪冤死者，复其官荫；滥冒名爵者，<br /><br />&nbsp;&nbsp;&nbsp;&nbsp;悉夺之；罢僧道官。天下称快。<br /><br />&nbsp;&nbsp;&nbsp;&nbsp;仁宗初出居怀，深见吏弊，欲痛i除之。孟进言曰：“吏亦有贤者，在乎变<br /><br />&nbsp;&nbsp;&nbsp;&nbsp;化激厉之而已。”帝曰：“卿儒者，宜与此曹气类不合，而曲相护v如此，真长<br /><br />&nbsp;&nbsp;&nbsp;&nbsp;者之言。卿在朕前，惟举人所长，而不斥其短，尤朕所深嘉也。”时承平日久，<br /><br />&nbsp;&nbsp;&nbsp;&nbsp;风俗奢靡，车服c拟，上下无章，近臣恃恩，求请无厌。时宰不为裁制，乃更相<br /><br />&nbsp;&nbsp;&nbsp;&nbsp;汲引，望幸恩赐，耗竭公储，以为私惠。孟言：“贵贱有章，所以定民志；赐与<br /><br />&nbsp;&nbsp;&nbsp;&nbsp;有节，所以劝臣下。请各为之限制。”帝皆从之。<br /><br />&nbsp;&nbsp;&nbsp;&nbsp;孟在政府，虽多所补益，而自视常若不及，尝因间请曰：“臣学圣人道，遭<br /><br />&nbsp;&nbsp;&nbsp;&nbsp;遇陛下，陛下尧、舜之主也。臣不能使天下为尧、舜之民，上负陛下，下负所学，<br /><br />&nbsp;&nbsp;&nbsp;&nbsp;乞解罢政权，避贤路。”帝曰：“朕在位，必卿在中书，朕与卿相与终始，自今<br /><br />&nbsp;&nbsp;&nbsp;&nbsp;其勿复言。”继赐爵秦国公，帝亲授以印章，命学士院降制。又图其像，敕词臣<br /><br />&nbsp;&nbsp;&nbsp;&nbsp;为之赞，及御书“秋谷”二字，识以玺而赐之。入见，必赐坐，语移时，称其字<br /><br />&nbsp;&nbsp;&nbsp;&nbsp;而不名，其见尊礼如此。帝尝语近臣曰：“道复以道德相朕，致天下蒙泽。”赐<br /><br />&nbsp;&nbsp;&nbsp;&nbsp;之钞十万贯，令将作为治第。孟辞曰：“臣布衣际遇，所望于陛下者，非富贵之<br /><br />&nbsp;&nbsp;&nbsp;&nbsp;谓也。”悉辞不受。皇庆元年正月，授翰林学士承旨、知制诰兼修国史，仍平章<br /><br />&nbsp;&nbsp;&nbsp;&nbsp;政事。未几，请告归葬其父母，帝劳饯之曰：“事讫，宜速还，毋久留，孤朕所<br /><br />&nbsp;&nbsp;&nbsp;&nbsp;望！”十二月，入朝，帝大悦，慰劳甚至，因请谢事，优诏不允；请益坚，乃命<br /><br />&nbsp;&nbsp;&nbsp;&nbsp;以平章政事议中书省事，承旨翰林。二年夏，乞还国公印，奏三上，始如所请。<br /><br />&nbsp;&nbsp;&nbsp;&nbsp;帝每与孟论用人之方，孟曰：“人材所出，固非一途，然汉、唐、宋、金，科举<br /><br />&nbsp;&nbsp;&nbsp;&nbsp;得人为盛。今欲兴天下之贤能，如以科举取之，犹胜于多门而进；然必先德行经<br /><br />&nbsp;&nbsp;&nbsp;&nbsp;术而后文辞，乃可得真材也。”帝深然其言，决意行之。延v元年十二月，复拜<br /><br />&nbsp;&nbsp;&nbsp;&nbsp;平章政事。二年春，命知贡举，及廷策进士，为监试官。七月，进金紫光禄大夫、<br /><br />&nbsp;&nbsp;&nbsp;&nbsp;上柱国，改封韩国公，职任如故。已而以衰病不任事，乞解政权归田里，帝不得<br /><br />&nbsp;&nbsp;&nbsp;&nbsp;已从所请，复为翰林学士承旨，入侍宴间，礼遇尤厚。<br /><br />&nbsp;&nbsp;&nbsp;&nbsp;延v七年，仁宗崩，英宗初立，太师铁木迭儿复相，以孟前共政时不附己，<br /><br />&nbsp;&nbsp;&nbsp;&nbsp;谗构诬谤，尽收前后封拜制命，降授集贤侍讲学士、嘉议大夫，度其必辞，因中<br /><br />&nbsp;&nbsp;&nbsp;&nbsp;害之。孟拜命欣然，适翰林学士刘赓来慰问，即与同入院。宣徽使以闻曰：“李<br /><br />&nbsp;&nbsp;&nbsp;&nbsp;孟今日供职，旧例当赐酒。”帝愕然曰：“李道复乃肯俯就集贤耶？”时铁木迭<br /><br />&nbsp;&nbsp;&nbsp;&nbsp;儿子八尔吉思侍帝侧，帝顾谓曰：“尔辈谓彼不肯为是官，今定何如！”由是谗<br /><br />&nbsp;&nbsp;&nbsp;&nbsp;不得行。尝语人曰：“老臣待罪中书，无补于国，圣恩宽宥，不夺其禄，今老矣，<br /><br />&nbsp;&nbsp;&nbsp;&nbsp;其何以报称！”帝闻而善之，恩意稍加。至治元年卒。御史累章辨其诬，诏复元<br /><br />&nbsp;&nbsp;&nbsp;&nbsp;官。至治中，赠旧学同德翊戴辅治功臣、太保、仪同三司、上柱国，追封魏国公，<br /><br />&nbsp;&nbsp;&nbsp;&nbsp;谥文忠。<br /><br />&nbsp;&nbsp;&nbsp;&nbsp;孟宇量闳廓，材略过人，三入中书，民间利害，知无不言，引古证今，务归<br /><br />&nbsp;&nbsp;&nbsp;&nbsp;至当。士无贵贱，苟贤矣，不进拔不已。游其门者，后皆知名。退居一室，萧然<br /><br />&nbsp;&nbsp;&nbsp;&nbsp;如布衣。为文有奇气，其论必主于理，其献纳谋议，常自毁其稿，家无几存。皇<br /><br />&nbsp;&nbsp;&nbsp;&nbsp;庆、延v之世，每一政之缪，人必以为铁木迭儿所为；一令之善，必归之于孟焉。<br /><br />&nbsp;&nbsp;&nbsp;&nbsp;子献，御史中丞、同知经筵事。<br /><br />&nbsp;&nbsp;&nbsp;&nbsp;○张养浩<br /><br />&nbsp;&nbsp;&nbsp;&nbsp;张养浩，字希孟，济南人。幼有行义，尝出，遇人有遗楮币于途者，其人已<br /><br />&nbsp;&nbsp;&nbsp;&nbsp;去，追而还之。年方十岁，读书不辍，父母忧其过勤而止之，养浩昼则默诵，夜<br /><br />&nbsp;&nbsp;&nbsp;&nbsp;则闭户，张灯窃读。山东按察使焦遂闻之，荐为东平学正。游京师，献书于平章<br /><br />&nbsp;&nbsp;&nbsp;&nbsp;不忽木，大奇之，辟为礼部令史，仍荐入御史台。一日病，不忽木亲至其家问疾，<br /><br />&nbsp;&nbsp;&nbsp;&nbsp;四顾壁立，叹曰：“此真台掾也。”及为丞相掾，选授堂邑县尹。人言官舍不利，<br /><br />&nbsp;&nbsp;&nbsp;&nbsp;居无免者，竟居之。首毁淫祠三十余所，罢旧盗之朔望参者，曰：“彼皆良民，<br /><br />&nbsp;&nbsp;&nbsp;&nbsp;饥寒所迫，不得已而为盗耳；既加之以刑，犹以盗目之，是绝其自新之路也。”<br /><br />&nbsp;&nbsp;&nbsp;&nbsp;众盗感泣，互相戒曰：“毋负张公。”有李虎者，尝杀人，其党暴戾为害，民不<br /><br />&nbsp;&nbsp;&nbsp;&nbsp;堪命，旧尹莫敢诘问。养浩至，尽置诸法，民甚快之。去官十年，犹为立碑颂德。<br /><br />&nbsp;&nbsp;&nbsp;&nbsp;仁宗在东宫，召为司经，未至，改文学，拜监察御史。初，议立尚书省，养<br /><br />&nbsp;&nbsp;&nbsp;&nbsp;浩言其不便；既立，又言变法乱政，将祸天下。台臣抑而不闻，乃扬言曰：“昔<br /><br />&nbsp;&nbsp;&nbsp;&nbsp;桑哥用事，台臣不言，后几不免。今御史既言，又不以闻，台将安用！”时武宗<br /><br />&nbsp;&nbsp;&nbsp;&nbsp;将亲祀南郊，不豫，遣大臣代祀，风忽大起，人多冻死。养浩于祀所扬言曰：<br /><br />&nbsp;&nbsp;&nbsp;&nbsp;“代祀非人，故天示之变。”大违时相意。时省臣奏用台臣，养浩叹曰：“尉专<br /><br />&nbsp;&nbsp;&nbsp;&nbsp;捕盗，纵不称职，使盗自选可乎？”遂疏时政万余言：一曰赏赐太侈，二曰刑禁<br /><br />&nbsp;&nbsp;&nbsp;&nbsp;太疏，三曰名爵太轻，四曰台纲太弱，五曰土木太盛，六曰号令太浮，七曰幸门<br /><br />&nbsp;&nbsp;&nbsp;&nbsp;太多，八曰风俗太靡，九曰异端太横，十曰取相之术太宽。言皆切直，当国者不<br /><br />&nbsp;&nbsp;&nbsp;&nbsp;能容。遂除翰林待制，复构以罪罢之，戒省台勿复用。养浩恐及祸，乃变姓名遁<br /><br />&nbsp;&nbsp;&nbsp;&nbsp;去。<br /><br />&nbsp;&nbsp;&nbsp;&nbsp;尚书省罢，始召为右司都事。在堂邑时，其县达鲁花赤尝与之有隙，时方求<br /><br />&nbsp;&nbsp;&nbsp;&nbsp;选，养浩为白宰相，授以美职。迁翰林直学士，改秘书少监。延v初，设进士科，<br /><br />&nbsp;&nbsp;&nbsp;&nbsp;遂以礼部侍郎知贡举。进士诣谒，皆不纳，但使人戒之曰：“诸君子但思报效，<br /><br />&nbsp;&nbsp;&nbsp;&nbsp;奚劳谢为！”擢陕西行台治书侍御史，改右司郎中，拜礼部尚书。英宗即位，命<br /><br />&nbsp;&nbsp;&nbsp;&nbsp;参议中书省事，会元夕，帝欲于内庭张灯为鳌山，即上疏于左丞相拜住。拜住袖<br /><br />&nbsp;&nbsp;&nbsp;&nbsp;其疏入谏，其略曰：“世祖临御三十余年，每值元夕，闾阎之间，灯火亦禁；况<br /><br />&nbsp;&nbsp;&nbsp;&nbsp;阙庭之严，宫掖之邃，尤当戒慎。今灯山之构，臣以为所玩者小，所系者大；所<br /><br />&nbsp;&nbsp;&nbsp;&nbsp;乐者浅，所患者深。伏愿以崇俭虑远为法，以喜奢乐近为戒。”帝大怒，既览而<br /><br />&nbsp;&nbsp;&nbsp;&nbsp;喜曰：“非张希孟不敢言。”即罢之，仍赐尚服金织币一、帛一，以旌其直。后<br /><br />&nbsp;&nbsp;&nbsp;&nbsp;以父老，弃官归养，召为吏部尚书，不拜。丁父忧，未终丧，复以吏部尚书召，<br /><br />&nbsp;&nbsp;&nbsp;&nbsp;力辞不起。泰定元年，以太子詹事丞兼经筵说书召，又辞；改淮东廉访使，进翰<br /><br />&nbsp;&nbsp;&nbsp;&nbsp;林学士，皆不赴。<br /><br />&nbsp;&nbsp;&nbsp;&nbsp;天历二年，关中大旱，饥民相食，特拜陕西行台中丞。既闻命，即散其家之<br /><br />&nbsp;&nbsp;&nbsp;&nbsp;所有与乡里贫乏者，登车就道，遇饿者则赈之，死者则葬之。道经华山，祷雨于<br /><br />&nbsp;&nbsp;&nbsp;&nbsp;岳祠，泣拜不能起，天忽阴翳，一雨二日。及到官，复祷于社坛，大雨如注，水<br /><br />&nbsp;&nbsp;&nbsp;&nbsp;三尺乃止，禾黍自生，秦人大喜。时斗米直十三缗，民持钞出粜，稍昏即不用，<br /><br />&nbsp;&nbsp;&nbsp;&nbsp;诣库换易，则豪猾党蔽，易十与五，累日不可得，民大困。乃检库中未毁昏钞文<br /><br />&nbsp;&nbsp;&nbsp;&nbsp;可验者，得一千八十五万五千余缗，悉以印记其背，又刻十贯、伍贯为券，给散<br /><br />&nbsp;&nbsp;&nbsp;&nbsp;贫乏，命米商视印记出粜，诣库验数以易之，于是吏弊不敢行。又率富民出粟，<br /><br />&nbsp;&nbsp;&nbsp;&nbsp;因上章请行纳粟补官之令。闻民间有杀子以奉母者，为之大恸，出私钱以济之。<br /><br />&nbsp;&nbsp;&nbsp;&nbsp;到官四月，未尝家居，止宿公署，夜则祷于天，昼则出赈饥民，终日无少怠。每<br /><br />&nbsp;&nbsp;&nbsp;&nbsp;一念至，即抚膺痛哭，遂得疾不起，卒年六十。关中之人，哀之如失父母。至顺<br /><br />&nbsp;&nbsp;&nbsp;&nbsp;二年，赠据诚宣惠功臣、荣禄大夫、陕西等处行中书省平章政事、柱国，追封滨<br /><br />&nbsp;&nbsp;&nbsp;&nbsp;国公，谥文忠。二子：、引，先卒。<br /><br />&nbsp;&nbsp;&nbsp;&nbsp;○敬俨<br /><br />&nbsp;&nbsp;&nbsp;&nbsp;敬俨，字威卿，其先河东人，后徙易水。五世祖嗣徽，仕金，官至参知政事；<br /><br />&nbsp;&nbsp;&nbsp;&nbsp;曾祖子渊，乐陵令；祖鉴，同知嵩州事。皆以进士起家。父元长，有学行，官至<br /><br />&nbsp;&nbsp;&nbsp;&nbsp;太常博士。俨其仲子也，幼不为嬉戏事，长嗜学，善属文，御史中丞郭良弼荐为<br /><br />&nbsp;&nbsp;&nbsp;&nbsp;殿中知班，著宪章若干卷。受知于广平王月吕禄那演，连辟太傅、太师两府掾，<br /><br />&nbsp;&nbsp;&nbsp;&nbsp;调高邮县尹，未赴，选充中书省掾。朱清、张u为海运万户，豪纵不法，适俨典<br /><br />&nbsp;&nbsp;&nbsp;&nbsp;其文牍，尝致厚赂，俨怒拒之，二人以罪伏诛。权贵多以贿败连坐，独俨不与。<br /><br />&nbsp;&nbsp;&nbsp;&nbsp;大德二年，授吏部主事，改集贤司直。会湖湘有警，丞相哈剌合孙答剌罕奏<br /><br />&nbsp;&nbsp;&nbsp;&nbsp;俨奉诏恤民，且观衅，甚称旨意。六年，擢礼部员外郎。有故郡守子，当以荫补<br /><br />&nbsp;&nbsp;&nbsp;&nbsp;官，继母诉其非嫡者，俨察其诬，按之，果如所言。七年，拜监察御史。时省臣<br /><br />&nbsp;&nbsp;&nbsp;&nbsp;有既黜而复收用者，参预官巧佞，与相比周，以黩货挠法，即日劾去之。江浙行<br /><br />&nbsp;&nbsp;&nbsp;&nbsp;省与浙西宪司交章相攻击，事闻，命省台遣官往治之，俨与阿思兰海牙偕行，议<br /><br />&nbsp;&nbsp;&nbsp;&nbsp;多不合，两上之，朝廷是俨议。七月，迁中书左司都事，扈从上京。西京贾人有<br /><br />&nbsp;&nbsp;&nbsp;&nbsp;以运粮供饷北边而得官者，盗用至数十万石，以利主者，匿不发，俨按征之以<br /><br />&nbsp;&nbsp;&nbsp;&nbsp;输边。<br /><br />&nbsp;&nbsp;&nbsp;&nbsp;九年，授吏部郎中，以父病辞。已而父卒，既终丧，复入御史台为都事。中<br /><br />&nbsp;&nbsp;&nbsp;&nbsp;丞何某与执政有隙，省议欲核台选之当否，俨曰：“迩者省除吏千余人，台亦当<br /><br />&nbsp;&nbsp;&nbsp;&nbsp;分别之邪？”语闻，议遂寝。江南行御史台与江浙省争政，事闻，俨曰：“省台<br /><br />&nbsp;&nbsp;&nbsp;&nbsp;政事，风化本原，各宜尽职，顾乃以小故忿争，而渎上听乎！”建康路总管侯，<br /><br />&nbsp;&nbsp;&nbsp;&nbsp;贪纵事败，俨亟遣官决其事，及其夤缘近幸，奏请原之，命下，已无及矣。<br /><br />&nbsp;&nbsp;&nbsp;&nbsp;武宗抚军北边，成宗升遐，宰臣有异谋者，事定，命俨预鞫问之，悉得其情。<br /><br />&nbsp;&nbsp;&nbsp;&nbsp;除山北廉访副使，入为右司郎中。武宗临御，湖广省臣有伪为警报，驰驿入奏，<br /><br />&nbsp;&nbsp;&nbsp;&nbsp;以图柄用者，俨面诘之曰：“汝守方面，既有警，岂得离职，是必虚诞耳。”其<br /><br />&nbsp;&nbsp;&nbsp;&nbsp;人竟以状露被斥。旱蝗为灾，民多因饥为盗，有司捕治，论以真犯。狱既上，朝<br /><br />&nbsp;&nbsp;&nbsp;&nbsp;议互有从违，俨曰：“民饥而盗，迫于不得已，非故为也。且死者不可复生，宜<br /><br />&nbsp;&nbsp;&nbsp;&nbsp;在所矜贷。”用是得减死者甚众。<br /><br />&nbsp;&nbsp;&nbsp;&nbsp;至大元年，授左司郎中，擢江南诸道行御史台治书侍御史。先是，俨以议立<br /><br />&nbsp;&nbsp;&nbsp;&nbsp;尚书省，忤宰臣意，适两淮盐法久滞，乃左迁俨为转运使，欲以陷之。比至，首<br /><br />&nbsp;&nbsp;&nbsp;&nbsp;劾场官之贪污者，法既大行，课复增羡至二十五万引。河南行省参政来会盐k，<br /><br />&nbsp;&nbsp;&nbsp;&nbsp;将以羡数为岁入常额。俨以亭户凋弊已甚，以羡为额，民力将殚，病人以为己，<br /><br />&nbsp;&nbsp;&nbsp;&nbsp;非宰臣事，事遂止。仁宗践阼，召为户部尚书，廷议欲革尚书省弊政，俨言：<br /><br />&nbsp;&nbsp;&nbsp;&nbsp;“遽罢钱不用，恐细民失利。”不从，以疾辞。<br /><br />&nbsp;&nbsp;&nbsp;&nbsp;皇庆元年，除浙东道廉访使。有钱塘退卒，诈服僧衣，称太后旨，建婺州双<br /><br />&nbsp;&nbsp;&nbsp;&nbsp;G石桥，因大兴工役以病民。俨命有司发其奸赃，杖遣之，仍请奏罢其役。郡大<br /><br />&nbsp;&nbsp;&nbsp;&nbsp;火，焚数千家，俨令发廪赈贫馁。取宪司废堂材木及诸路学廪之羡者，建孔子庙。<br /><br />&nbsp;&nbsp;&nbsp;&nbsp;二年，拜江西等处行中书省参知政事。旧俗，民有争，往往越诉于省，吏得并缘<br /><br />&nbsp;&nbsp;&nbsp;&nbsp;为奸利，讼以故繁。俨令下省府，非有司，不得侵民，讼事遂简。诏设科举，俨<br /><br />&nbsp;&nbsp;&nbsp;&nbsp;荐临川吴、金陵杨刚中为考试官，得人为多。其年冬，移疾退居真州。除江南<br /><br />&nbsp;&nbsp;&nbsp;&nbsp;诸道行御史台侍御史，不赴。四年春，诏促就前职，以疾辞。七月，召为侍御史；<br /><br />&nbsp;&nbsp;&nbsp;&nbsp;十月，迁太子副詹事，御史大夫脱欢答剌罕奏留之，制曰“可”。湖广省臣以赃<br /><br />&nbsp;&nbsp;&nbsp;&nbsp;败，俨一日五奏，卒正其罪。台臣有劾去而复职者，御史复劾之，章再上，有旨<br /><br />&nbsp;&nbsp;&nbsp;&nbsp;命丞相、枢密共决之。俨曰：“如是，则台事去矣。”遂即帝前奏黜之，因伏殿<br /><br />&nbsp;&nbsp;&nbsp;&nbsp;上，叩头请代。帝谕之曰：“事非由汝，汝其复位。”<br /><br />&nbsp;&nbsp;&nbsp;&nbsp;五年夏五月，拜中书参知政事，台臣复奏留之，俨亦陛辞，不允。赐《大学<br /><br />&nbsp;&nbsp;&nbsp;&nbsp;衍义》及所服犀带。每入见，帝以字呼之，曰威卿而不名，其见礼遇如此。旧制，<br /><br />&nbsp;&nbsp;&nbsp;&nbsp;诸院及寺监，得奏除其僚属者，岁久多冒滥，富民或以赂进，有至大官者。俨以<br /><br />&nbsp;&nbsp;&nbsp;&nbsp;名爵当慎惜，会台臣亦以为言，乃奏请悉追夺之，遂著为令。六年，告病，赐衣<br /><br />&nbsp;&nbsp;&nbsp;&nbsp;一袭，遣医视疗。俨以其乡在近圻，恐复征用，乃徙居淮南，虽亲故皆不接见。<br /><br />&nbsp;&nbsp;&nbsp;&nbsp;至治元年，除陕西诸道行御史台中丞。泰定元年，改江南诸道行御史台中丞。皆<br /><br />&nbsp;&nbsp;&nbsp;&nbsp;不赴。年六十五，即告老，朝廷虽命其子自强为安庆总管府判官，而未从其请。<br /><br />&nbsp;&nbsp;&nbsp;&nbsp;四年春，遣使赐酒，征为集贤大学士、荣禄大夫，商议中书省事。俨令使者先返，<br /><br />&nbsp;&nbsp;&nbsp;&nbsp;而挈家归易水。九月，帝特署为中政院使，复赐酒，召之，乃舆疾入见，赐食慰<br /><br />&nbsp;&nbsp;&nbsp;&nbsp;劳，亲为差吉日使视事，命朝会日无下拜；是月，拜中书平章政事，复以老病辞，<br /><br />&nbsp;&nbsp;&nbsp;&nbsp;不从。<br /><br />&nbsp;&nbsp;&nbsp;&nbsp;天历改元，朝议欲尽戮朝臣之在上京者，俨抗论，谓是皆循常岁例从行，杀<br /><br />&nbsp;&nbsp;&nbsp;&nbsp;之非罪。众赖之获免。居月余，伤足，告归。家居十余年，痹不能行，犹劬书不<br /><br />&nbsp;&nbsp;&nbsp;&nbsp;废。临终，戒子弟曰：“国恩未报，而至不禄，奈何！汝曹当清白守恒业，无急<br /><br />&nbsp;&nbsp;&nbsp;&nbsp;仕进。”正冠帻，端坐而逝。赠翰林学士承旨、光禄大夫、柱国，封鲁国公，谥<br /><br />&nbsp;&nbsp;&nbsp;&nbsp;文忠。<br /><br />&nbsp;&nbsp;&nbsp;&nbsp;自强，朝散大夫、礼部员外郎。俨有诗文若干卷，藏于家。叔祖铉，与太原<br /><br />&nbsp;&nbsp;&nbsp;&nbsp;元好问同登金进士第，国初为中都提学，著《春秋备忘》四十卷，仁宗朝命刻其<br /><br />&nbsp;&nbsp;&nbsp;&nbsp;书，今行于世。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959865);">加入书签</a><a
                        href="959817.html">上一页</a>&larr;<a href="index.html">返回列表</a>&rarr;<a
                            href="959904.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959817.html"; var next_page = "959904.html"; var index_page = "index.html"; var sortid = "9"; var article_id = "14699"; var chapter_id = "959865"; var articlename = "元史"; var chaptername = " 卷一百七十五 列传第六十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>