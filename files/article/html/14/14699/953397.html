<!DOCTYPE html>
<html>
<head>
<meta charset="gbk" />
<title>元史- 卷五十九 志第十一-在线阅读-哈西文学网</title>
<meta name="keywords" content="宋濂，元史， 卷五十九 志第十一全文， 卷五十九 志第十一在线阅读 哈西文学网" />
<meta name="description" content="哈西文学网提供宋濂的元史  卷五十九 志第十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/953397.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/953397.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十九 志第十一</h1>
            <div class="link xb">
                <a href="953336.html">上一页</a>&larr;<a href="index.html">返回列表</a>&rarr;<a
                    href="953443.html">下一页</a></div>			
            <div id="BookText">&nbsp;&nbsp;&nbsp;&nbsp;◎地理二<br /><br />&nbsp;&nbsp;&nbsp;&nbsp;辽阳等处行中书省，为路七、府一，属州十二，属县十。徒存其名而无城邑<br /><br />&nbsp;&nbsp;&nbsp;&nbsp;者，不在此数。（本省计站一百二十处。）<br /><br />&nbsp;&nbsp;&nbsp;&nbsp;辽阳路，（上。）唐以前为高句骊及渤海大氏所有。梁贞明中，阿保机以辽<br /><br />&nbsp;&nbsp;&nbsp;&nbsp;阳故城为东平郡。后唐升为南京。石晋改为东京。金置辽阳府，领辽阳、鹤野二<br /><br />&nbsp;&nbsp;&nbsp;&nbsp;县；后复改为东京，宜丰、澄、复、盖、沈、贵德州、广宁府、来远军并属焉。<br /><br />&nbsp;&nbsp;&nbsp;&nbsp;元初废贵德、澄、复州、来远军，以广宁府、婆娑府、懿州、盖州作四路，直隶<br /><br />&nbsp;&nbsp;&nbsp;&nbsp;省。至元六年，置东京总管府，降广宁为散府隶之。十五年，割广宁仍自行路事，<br /><br />&nbsp;&nbsp;&nbsp;&nbsp;直隶省。十七年，又以婆娑府、懿州、盖州来属。二十四年，始立行省。二十五<br /><br />&nbsp;&nbsp;&nbsp;&nbsp;年，改东京为辽阳路，后废婆娑府为巡检司。户三千七百八，口三万三千二百三<br /><br />&nbsp;&nbsp;&nbsp;&nbsp;十一。（壬子年抄籍数。）领县一、州二。<br /><br />&nbsp;&nbsp;&nbsp;&nbsp;县一<br /><br />&nbsp;&nbsp;&nbsp;&nbsp;辽阳。（下。倚郭。至元六年，以鹤野县、警巡院入焉。）<br /><br />&nbsp;&nbsp;&nbsp;&nbsp;州二<br /><br />&nbsp;&nbsp;&nbsp;&nbsp;盖州，（下。）初为盖州路。至元六年，并为东京支郡，并熊岳、汤池二县<br /><br />&nbsp;&nbsp;&nbsp;&nbsp;入建安县。八年，又并建安县入本州。<br /><br />&nbsp;&nbsp;&nbsp;&nbsp;懿州，（下。）初为懿州路。至元六年为东京支郡，所领豪州及同昌、灵山<br /><br />&nbsp;&nbsp;&nbsp;&nbsp;二县省入顺安县，入本州。<br /><br />&nbsp;&nbsp;&nbsp;&nbsp;广宁府路，（下。）金为广宁府。元封孛鲁古歹为广宁王，旧立广宁行帅府<br /><br />&nbsp;&nbsp;&nbsp;&nbsp;事；后以地远，迁治临潢，立总管府。至元六年，以户口单寡，降为东京路总管<br /><br />&nbsp;&nbsp;&nbsp;&nbsp;府属郡。十五年，复分为路，行总管府事。（有医巫闾山为北镇，在府城西北二<br /><br />&nbsp;&nbsp;&nbsp;&nbsp;十里。至顺钱粮户数四千五百九十五。）领县二：<br /><br />&nbsp;&nbsp;&nbsp;&nbsp;闾阳，（下。初立千户所，至元十五年，以户口繁夥，复立行千户所。后复<br /><br />&nbsp;&nbsp;&nbsp;&nbsp;为闾阳县。）望平。（至元六年，省钟秀县入焉。十五年，为望平军民千户所，<br /><br />&nbsp;&nbsp;&nbsp;&nbsp;今复为县。）<br /><br />&nbsp;&nbsp;&nbsp;&nbsp;肇州。（按《哈剌八都鲁传》至元三十年，世祖谓哈剌八都鲁曰：“乃颜故<br /><br />&nbsp;&nbsp;&nbsp;&nbsp;地曰阿八剌忽者产鱼，吾今立城，而以兀速、憨哈纳思、乞里吉思三部人居之，<br /><br />&nbsp;&nbsp;&nbsp;&nbsp;名其城曰肇州，汝往为宣慰使。”既至，定市里，安民居，得鱼九尾皆千斤来献。<br /><br />&nbsp;&nbsp;&nbsp;&nbsp;又《成宗纪》元贞元年，立肇州屯田万户府，以辽阳行省左丞阿散领其事。而<br /><br />&nbsp;&nbsp;&nbsp;&nbsp;《元一统志》与《经世大典》皆不载此州，不知其所属所领之详。今以广宁为乃<br /><br />&nbsp;&nbsp;&nbsp;&nbsp;颜分地，故府注于广宁府之下。乃颜，孛鲁古歹之孙也。）<br /><br />&nbsp;&nbsp;&nbsp;&nbsp;山北辽东道肃政廉访司<br /><br />&nbsp;&nbsp;&nbsp;&nbsp;大宁路，（上。）本奚部，唐初其地属营州，贞观中奚酋可度内附，乃置饶<br /><br />&nbsp;&nbsp;&nbsp;&nbsp;乐郡。辽为中京大定府。金因之。元初为北京路总管府，领兴中府及义、瑞、兴、<br /><br />&nbsp;&nbsp;&nbsp;&nbsp;高、锦、利、惠、川、建、和十州。中统三年，割兴州及松山县属上都路。至元<br /><br />&nbsp;&nbsp;&nbsp;&nbsp;五年，并和州入利州为永和乡。七年，兴中府降为州，仍隶北京，改北京为大宁。<br /><br />&nbsp;&nbsp;&nbsp;&nbsp;二十五年，改为武平路，后复为大宁。户四万六千六，口四十四万八千一百九十<br /><br />&nbsp;&nbsp;&nbsp;&nbsp;三。（壬子年数。）领司一、县七、州九。<br /><br />&nbsp;&nbsp;&nbsp;&nbsp;录事司。（初置警巡院，至元二年，改置录事司。）<br /><br />&nbsp;&nbsp;&nbsp;&nbsp;县七<br /><br />&nbsp;&nbsp;&nbsp;&nbsp;大定，（下。中统二年，省长兴入焉。）龙山，（下。初属大定府。至元四<br /><br />&nbsp;&nbsp;&nbsp;&nbsp;年，属利州，后复来属。）富庶，（下。至元三年，省入兴中州，后复置。）和<br /><br />&nbsp;&nbsp;&nbsp;&nbsp;众，（下。）金源，（下。）惠和，（下。）武平。（下。）<br /><br />&nbsp;&nbsp;&nbsp;&nbsp;州九<br /><br />&nbsp;&nbsp;&nbsp;&nbsp;义州。（下。）<br /><br />&nbsp;&nbsp;&nbsp;&nbsp;兴中州，（下。）元初因旧为兴中府，后省。至元七年，又降府为州。<br /><br />&nbsp;&nbsp;&nbsp;&nbsp;瑞州。（下。至元二十三年，伯颜奏准以唆都、哈等拘收户计，种田立屯<br /><br />&nbsp;&nbsp;&nbsp;&nbsp;于瑞州之西，拨濒海荒闲地及时开耕，设打捕屯田总管府，仍以唆都、哈等为<br /><br />&nbsp;&nbsp;&nbsp;&nbsp;屯田官。）<br /><br />&nbsp;&nbsp;&nbsp;&nbsp;高州。（下。）<br /><br />&nbsp;&nbsp;&nbsp;&nbsp;锦州。（下。）<br /><br />&nbsp;&nbsp;&nbsp;&nbsp;利州。（下。）<br /><br />&nbsp;&nbsp;&nbsp;&nbsp;惠州。（下。）<br /><br />&nbsp;&nbsp;&nbsp;&nbsp;川州。（下。）<br /><br />&nbsp;&nbsp;&nbsp;&nbsp;建州。（下。）<br /><br />&nbsp;&nbsp;&nbsp;&nbsp;东宁路，本高句骊平壤城，亦曰长安城。汉灭朝鲜，置乐浪、玄菟郡，此乐<br /><br />&nbsp;&nbsp;&nbsp;&nbsp;浪地也。晋义熙后，其王高琏始居平壤城。唐征高丽，拔平壤，其国东徙，在鸭<br /><br />&nbsp;&nbsp;&nbsp;&nbsp;绿水之东南千余里，非平壤之旧。至王建，以平壤为西京。元至元六年，李延龄、<br /><br />&nbsp;&nbsp;&nbsp;&nbsp;崔垣、玄元烈等以府州县镇六十城来归。八年，改西京为东宁府。十三年，升东<br /><br />&nbsp;&nbsp;&nbsp;&nbsp;宁路总管府，设录事司，割静州、义州、麟州、威远镇隶婆娑府。本路领司一，<br /><br />&nbsp;&nbsp;&nbsp;&nbsp;余城堙废，不设司存，今姑存旧名。<br /><br />&nbsp;&nbsp;&nbsp;&nbsp;录事司。土山县。中和县。铁化镇。<br /><br />&nbsp;&nbsp;&nbsp;&nbsp;都护府，自唐之季，地入高丽，置府州县镇六十余城，此为都护府，虽仍唐<br /><br />&nbsp;&nbsp;&nbsp;&nbsp;旧名，而无都护府之实。至元六年，李延龄等以其地来归，后城治废毁，仅存其<br /><br />&nbsp;&nbsp;&nbsp;&nbsp;名，属东宁路。<br /><br />&nbsp;&nbsp;&nbsp;&nbsp;定远府。郭州。抚州。黄州。（领安岳、三和、龙冈、咸从、江西五县，长<br /><br />&nbsp;&nbsp;&nbsp;&nbsp;命一镇。）灵州。慈州。嘉州。顺州。殷州。宿州。德州。（领江东、永清、通<br /><br />&nbsp;&nbsp;&nbsp;&nbsp;海、顺化四县，宁远、柔远、安戎三镇。）昌州。铁州。（领定戎一镇。）泰州。<br /><br />&nbsp;&nbsp;&nbsp;&nbsp;价州。朔州。宣州。（领宁朔、席岛二镇。）成州。（领树德一镇。）熙州。孟<br /><br />&nbsp;&nbsp;&nbsp;&nbsp;州。（领三登一县，椒岛、椴岛、宁德三镇。）延州。（领阳岩一镇。）云州。<br /><br />&nbsp;&nbsp;&nbsp;&nbsp;沈阳路，本挹娄故地，渤海大氏建定理府，都督沈、定二州，此为沈州地。<br /><br />&nbsp;&nbsp;&nbsp;&nbsp;契丹为兴辽军，金为昭德军，又更显德军，后皆毁于兵火。元初平辽东，高丽国<br /><br />&nbsp;&nbsp;&nbsp;&nbsp;麟州神骑都领洪福源率西京、都护、龟州四十余城来降，各立镇守司，设官以抚<br /><br />&nbsp;&nbsp;&nbsp;&nbsp;其民。后高丽复叛，洪福源引众来归，授高丽军民万户，徙降民散居辽阳沈州，<br /><br />&nbsp;&nbsp;&nbsp;&nbsp;初创城郭，置司存，侨治辽阳故城。中统二年，改为安抚高丽军民总管府。及高<br /><br />&nbsp;&nbsp;&nbsp;&nbsp;丽举国内附，四年，又以质子淳为安抚高丽军民总管，分领二千余户，理沈州。<br /><br />&nbsp;&nbsp;&nbsp;&nbsp;元贞二年，并两司为沈阳等路安抚高丽军民总管府，仍治辽阳故城，辖总管五、<br /><br />&nbsp;&nbsp;&nbsp;&nbsp;千户二十四、百户二十五。（至顺钱粮户数五千一百八十三。）<br /><br />&nbsp;&nbsp;&nbsp;&nbsp;开元路，古肃慎之地，隋、唐曰黑水H。唐初，渠长阿固郎始来朝，后乃<br /><br />&nbsp;&nbsp;&nbsp;&nbsp;臣服，以其地为燕州，置黑水府。其后渤海盛，H皆役属之。又其后渤海浸弱，<br /><br />&nbsp;&nbsp;&nbsp;&nbsp;为契丹所攻，黑水复擅其地，东濒海，南界高丽，西北与契丹接壤，即金鼻祖之<br /><br />&nbsp;&nbsp;&nbsp;&nbsp;部落也。初号女真，后避辽兴宗讳，改曰女直。太祖乌古打既灭辽，即上京设都，<br /><br />&nbsp;&nbsp;&nbsp;&nbsp;海陵迁都于燕，改为会宁府。金末，其将蒲鲜万奴据辽东。元初癸巳岁，出师伐<br /><br />&nbsp;&nbsp;&nbsp;&nbsp;之，生禽万奴，师至开元、率宾，东土悉平。开元之名，始见于此。乙未岁，立<br /><br />&nbsp;&nbsp;&nbsp;&nbsp;开元、南京二万户府，治黄龙府。至元四年，更辽东路总管府。二十三年，改为<br /><br />&nbsp;&nbsp;&nbsp;&nbsp;开元路，领咸平府，后割咸平为散府，俱隶辽东道宣慰司。（至顺钱粮户数四千<br /><br />&nbsp;&nbsp;&nbsp;&nbsp;三百六十七。）<br /><br />&nbsp;&nbsp;&nbsp;&nbsp;咸平府，古朝鲜地，箕子所封，汉属乐浪郡，后高丽侵有其地。唐灭高丽，<br /><br />&nbsp;&nbsp;&nbsp;&nbsp;置安东都护以统之，继为渤海大氏所据。辽平渤海，以其地多险隘，建城以居流<br /><br />&nbsp;&nbsp;&nbsp;&nbsp;民，号咸州安东军，领县曰咸平。金升咸平府，领平郭、安东、新兴、庆云、清<br /><br />&nbsp;&nbsp;&nbsp;&nbsp;安、归仁六县，兵乱皆废。元初因之，隶开元路，后复割出，隶辽东宣慰司。<br /><br />&nbsp;&nbsp;&nbsp;&nbsp;合兰府水达达等路，土地旷阔，人民散居。元初设军民万户府五，抚镇北边。<br /><br />&nbsp;&nbsp;&nbsp;&nbsp;一曰桃温，距上都四千里。一曰胡里改，距上都四千二百里、大都三千八百里。<br /><br />&nbsp;&nbsp;&nbsp;&nbsp;（有胡里改江并混同江，又有合兰河流入于海。）一曰斡朵怜。一曰脱斡怜。一<br /><br />&nbsp;&nbsp;&nbsp;&nbsp;曰孛苦江。各有司存，分领混同江南北之地。其居民皆水达达、女直之人，各仍<br /><br />&nbsp;&nbsp;&nbsp;&nbsp;旧俗，无市井城郭，逐水草为居，以射猎为业。故设官牧民，随俗而治，有合兰<br /><br />&nbsp;&nbsp;&nbsp;&nbsp;府水达达等路，以相统摄焉。（有俊禽曰海东青，由海外飞来，至奴儿干，土人<br /><br />&nbsp;&nbsp;&nbsp;&nbsp;罗之，以为土贡。至顺钱粮户数二万九百六。）<br /><br />&nbsp;&nbsp;&nbsp;&nbsp;河南江北等处行中书省，为路十二、府七、州一，属州三十四，属县一百八<br /><br />&nbsp;&nbsp;&nbsp;&nbsp;十二。（本省陆站一百六处，水站九十处。）<br /><br />&nbsp;&nbsp;&nbsp;&nbsp;河南江北道肃政谦访司<br /><br />&nbsp;&nbsp;&nbsp;&nbsp;汴梁路，（上。）唐置汴州总管府。石晋为开封府。宋为东京，建都于此。<br /><br />&nbsp;&nbsp;&nbsp;&nbsp;金改南京，宣宗南迁，都焉。金亡，归附。旧领归德府，延、许、裕、唐、陈、<br /><br />&nbsp;&nbsp;&nbsp;&nbsp;亳、邓、汝、颍、徐、邳、嵩、宿、申、郑、钧、睢、蔡、息、卢氏行襄樊二十<br /><br />&nbsp;&nbsp;&nbsp;&nbsp;州。至元八年，令归德自为一府，割亳、徐、邳、宿四州隶之；升申州为南阳府，<br /><br />&nbsp;&nbsp;&nbsp;&nbsp;割裕、唐、汝、郑、嵩、卢氏行襄樊隶之。九年，废延州，以所领延津、阳武二<br /><br />&nbsp;&nbsp;&nbsp;&nbsp;县属南京路，统蔡、息、郑、钧、许、陈、睢、颍八州，开封、祥符倚郭，而属<br /><br />&nbsp;&nbsp;&nbsp;&nbsp;邑十有五。旧有警巡院，十四年改录事司。二十五年，改南京路为汴梁路。二十<br /><br />&nbsp;&nbsp;&nbsp;&nbsp;八年，以濒河而南、大江以北，其地冲要，又新入版图，置省南京以控治之。三<br /><br />&nbsp;&nbsp;&nbsp;&nbsp;十年，升蔡州为汝宁府，属行省，割息、颍二州以隶焉。本路户三万一十八，口<br /><br />&nbsp;&nbsp;&nbsp;&nbsp;一十八万四千三百六十七。（壬子年数。）领司一、县十七、州五。州领二十一<br /><br />&nbsp;&nbsp;&nbsp;&nbsp;县。<br /><br />&nbsp;&nbsp;&nbsp;&nbsp;录事司<br /><br />&nbsp;&nbsp;&nbsp;&nbsp;县十七<br /><br />&nbsp;&nbsp;&nbsp;&nbsp;开封，（下。倚郭。）祥符，（下。倚郭。）中牟，（下。）原武，（下。<br /><br />&nbsp;&nbsp;&nbsp;&nbsp;旧以此县隶延州，元初隶开封府，后复为延州，县如旧。至元九年，州废，后来<br /><br />&nbsp;&nbsp;&nbsp;&nbsp;属。）鄢陵，（中。）荥泽，（下。旧隶郑州，至元二年来属。）封丘，（中。<br /><br />&nbsp;&nbsp;&nbsp;&nbsp;金大定中，河水湮没，迁治新城。元初，新城又为河水所坏，乃因故城遗址，稍<br /><br />&nbsp;&nbsp;&nbsp;&nbsp;加完葺而迁治焉。）扶沟，（下。）阳武，（下。旧隶延州，至元九年，州废来<br /><br />&nbsp;&nbsp;&nbsp;&nbsp;属。）杞县，（中。元初河决，城之北面为水所圯，遂为大河之道，乃于故城北<br /><br />&nbsp;&nbsp;&nbsp;&nbsp;二里河水北岸，筑新城置县，继又修故城，号南杞县。盖黄河至此分为三，其大<br /><br />&nbsp;&nbsp;&nbsp;&nbsp;河流于二城之间，其一流于新城之北郭睢河中，其一在故城之南，东流，俗称三<br /><br />&nbsp;&nbsp;&nbsp;&nbsp;叉口。）延津，（下。旧为延州，隶河南路。至元九年，州废，以县来属。）兰<br /><br />&nbsp;&nbsp;&nbsp;&nbsp;阳，（下。）通许，（下。）尉氏，（下。）太康，（下。）洧川，（下。）陈<br /><br />&nbsp;&nbsp;&nbsp;&nbsp;留。（下。）<br /><br />&nbsp;&nbsp;&nbsp;&nbsp;州五<br /><br />&nbsp;&nbsp;&nbsp;&nbsp;郑州，（下。）唐初为郑州，又改荥阳郡。宋为奉宁军。金仍为郑。元初领<br /><br />&nbsp;&nbsp;&nbsp;&nbsp;管城、荥阳、汜水、河阴、原武、新郑、密、荥泽八县及司候司，后割新郑、密<br /><br />&nbsp;&nbsp;&nbsp;&nbsp;属钧州，荥泽、原武隶开封府，并司候司入管城。领四县：<br /><br />&nbsp;&nbsp;&nbsp;&nbsp;管城，（下。倚郭。）荥阳，（下。）汜水，（下。）河阴，（下。）<br /><br />&nbsp;&nbsp;&nbsp;&nbsp;许州，（下。）唐初为许州，后改颍川郡，又仍为许州。宋升颍昌府。金改<br /><br />&nbsp;&nbsp;&nbsp;&nbsp;昌武军。元初复为许州。领五县：<br /><br />&nbsp;&nbsp;&nbsp;&nbsp;长社，（下。）长葛，（下。）郾城，（下。）襄城，（下。）临颍。（下。）<br /><br />&nbsp;&nbsp;&nbsp;&nbsp;陈州，（下。）唐初为陈州，后改淮阳郡，又仍为陈州。宋升怀德府。金复<br /><br />&nbsp;&nbsp;&nbsp;&nbsp;为陈州。元初因之。旧领宛丘、南顿、项城、商水、西华、清水六县。至元二年，<br /><br />&nbsp;&nbsp;&nbsp;&nbsp;南顿、项城、清水皆废，后复置南顿、项城。领五县：<br /><br />&nbsp;&nbsp;&nbsp;&nbsp;宛丘，西华，商水，（至元二年，省南顿、项城入焉，后复置。）南顿，项<br /><br />&nbsp;&nbsp;&nbsp;&nbsp;城。<br /><br />&nbsp;&nbsp;&nbsp;&nbsp;钧州，（下。）唐、宋皆不置郡，伪齐置颍顺军。金改颍顺州，又改钧州。<br /><br />&nbsp;&nbsp;&nbsp;&nbsp;元至元二年，又割郑州密县来属。领三县：<br /><br />&nbsp;&nbsp;&nbsp;&nbsp;阳翟，（下。）新郑，（下。）密县。（下。）<br /><br />&nbsp;&nbsp;&nbsp;&nbsp;睢州，（下。）唐属曹州。宋改拱州，又升保庆军。金改睢州。元因之。领<br /><br />&nbsp;&nbsp;&nbsp;&nbsp;四县：<br /><br />&nbsp;&nbsp;&nbsp;&nbsp;襄邑，（下。倚郭。）考城，（下。）仪封，（下。）柘城。（下。）<br /><br />&nbsp;&nbsp;&nbsp;&nbsp;河南府路，唐初为洛州，后改河南府，又改东京。宋为西京。金为中京金昌<br /><br />&nbsp;&nbsp;&nbsp;&nbsp;府。元初为河南府，府治即周之王城。旧领洛阳、宜阳、永宁、登封、巩、偃师、<br /><br />&nbsp;&nbsp;&nbsp;&nbsp;孟津、新安、渑池九县，后割渑池隶陕州。户九千五百二，口六万五千七百五十<br /><br />&nbsp;&nbsp;&nbsp;&nbsp;一。（壬子年数。）领司一、县八、州一。州领四县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县八<br /><br />&nbsp;&nbsp;&nbsp;&nbsp;洛阳，宜阳，（下。）永宁，（下。）登封，（下。中岳嵩山在焉。）巩县，<br /><br />&nbsp;&nbsp;&nbsp;&nbsp;（下。）孟津，（下。）新安，偃师。（下。）<br /><br />&nbsp;&nbsp;&nbsp;&nbsp;州一<br /><br />&nbsp;&nbsp;&nbsp;&nbsp;陕州，（下。）唐初为陕州，又改陕府，又改陕郡。宋为保义军。元仍为陕<br /><br />&nbsp;&nbsp;&nbsp;&nbsp;州。领四县：<br /><br />&nbsp;&nbsp;&nbsp;&nbsp;陕县，（下。）灵宝，（下。至元三年，省入陕县，八年，废虢州为虢略，<br /><br />&nbsp;&nbsp;&nbsp;&nbsp;隶陕州。并虢略治灵宝，以虢略为巡检司，并朱阳县入焉。）阌乡，（下。至元<br /><br />&nbsp;&nbsp;&nbsp;&nbsp;二年，省湖城县入焉。）渑池。（下。金升为韶州，置渑池司候司。元至元三年，<br /><br />&nbsp;&nbsp;&nbsp;&nbsp;省司候司。八年，省韶州，复为县，隶河南府路，后割以来属。）<br /><br />&nbsp;&nbsp;&nbsp;&nbsp;南阳府，唐初为宛州，而县名南阳，后州废，以县属邓州。历五代至宋皆为<br /><br />&nbsp;&nbsp;&nbsp;&nbsp;县。金升为申州。元至元八年，升为南阳府，以唐、邓、裕、嵩、汝五州隶焉。<br /><br />&nbsp;&nbsp;&nbsp;&nbsp;二十五年，改属汴梁路，后直隶行省。户六百九十二，口四千八百九十三。（壬<br /><br />&nbsp;&nbsp;&nbsp;&nbsp;子年数。）领县二、州五。州领十一县。<br /><br />&nbsp;&nbsp;&nbsp;&nbsp;县二<br /><br />&nbsp;&nbsp;&nbsp;&nbsp;南阳，（下。倚郭。）镇平。（下。）<br /><br />&nbsp;&nbsp;&nbsp;&nbsp;州五<br /><br />&nbsp;&nbsp;&nbsp;&nbsp;邓州，（下。）唐初为邓州，后改南阳郡，又仍为邓州。宋属京西南路。金<br /><br />&nbsp;&nbsp;&nbsp;&nbsp;属南京开封府。旧领穰县、南阳、内乡、淅川、顺阳五县。元初以淅川、顺阳省<br /><br />&nbsp;&nbsp;&nbsp;&nbsp;入内乡。旧设录事司，至元二年并入穰县。领三县：<br /><br />&nbsp;&nbsp;&nbsp;&nbsp;穰县，（下。倚郭。）内乡，（下。至元二年，以顺阳来属。）新野。（下。）<br /><br />&nbsp;&nbsp;&nbsp;&nbsp;唐州，（下。）唐初为显州，后改唐州。宋属京西南路。金改裕州。元初复<br /><br />&nbsp;&nbsp;&nbsp;&nbsp;为唐州。至元三年，以民力不及，废湖阳、比阳、桐柏三县。领一县：<br /><br />&nbsp;&nbsp;&nbsp;&nbsp;泌阳。（倚郭。）<br /><br />&nbsp;&nbsp;&nbsp;&nbsp;嵩州，（下。）唐为陆浑、伊阙二县。宋升顺州。金改嵩州，领伊阳、福昌<br /><br />&nbsp;&nbsp;&nbsp;&nbsp;二县。元初以福昌隶河南。至元三年，省伊阳入州。领一县：<br /><br />&nbsp;&nbsp;&nbsp;&nbsp;卢氏。（下。至元二年，隶南京路。八年，属南阳府。十一年来属。）<br /><br />&nbsp;&nbsp;&nbsp;&nbsp;汝州，（下。）唐初为伊州，又改汝州。宋属京西北路。元至元三年，废郏<br /><br />&nbsp;&nbsp;&nbsp;&nbsp;城、宝丰二县入梁县，后复置郏县。领三县：<br /><br />&nbsp;&nbsp;&nbsp;&nbsp;梁县，（下。）鲁山。（下。）郏县。（下。）<br /><br />&nbsp;&nbsp;&nbsp;&nbsp;裕州，（下。）唐初置北澧州，又改鲁州，后废为县，属唐州。金升为裕州。<br /><br />&nbsp;&nbsp;&nbsp;&nbsp;旧领方城、舞阳、叶县。元初即叶县行随州事，就置昆阳县为属邑。至元三年，<br /><br />&nbsp;&nbsp;&nbsp;&nbsp;罢州，并昆阳、舞阳二县入叶县，后复置舞阳。领三县：<br /><br />&nbsp;&nbsp;&nbsp;&nbsp;方城，（下。倚郭。）叶县，（下。）舞阳。（下。）<br /><br />&nbsp;&nbsp;&nbsp;&nbsp;汝宁府，唐蔡州。上蔡、西平、确山、遂平、平舆为属邑。至元七年，省遂<br /><br />&nbsp;&nbsp;&nbsp;&nbsp;平、平舆入汝阳，隶汴梁路。三十年，河南江北行省平章伯颜言：“蔡州去汴梁<br /><br />&nbsp;&nbsp;&nbsp;&nbsp;地远，凡事稽误，宜升散府。”遂升汝宁府，直隶行省，以息、颍、信阳、光<br /><br />&nbsp;&nbsp;&nbsp;&nbsp;四州隶焉，复置遂平县。（抄籍户口阙，至顺钱粮户数七千七十五。）领县五、<br /><br />&nbsp;&nbsp;&nbsp;&nbsp;州四。州领十县。<br /><br />&nbsp;&nbsp;&nbsp;&nbsp;县五<br /><br />&nbsp;&nbsp;&nbsp;&nbsp;汝阳，（下。元初废，后置蔡州治此，仍复置县。）上蔡，（下。）西平，<br /><br />&nbsp;&nbsp;&nbsp;&nbsp;（下。）确山。（下。）遂平。（下。元初省入汝阳，后复置。）<br /><br />&nbsp;&nbsp;&nbsp;&nbsp;州四<br /><br />&nbsp;&nbsp;&nbsp;&nbsp;颍州，（下。）唐初为信州，后改汝阴郡，又改颍州。宋升顺昌府。金复为<br /><br />&nbsp;&nbsp;&nbsp;&nbsp;颍州。旧领汝阴、泰和、沈丘、颍上四县。元至元二年，省四县及录事司入州。<br /><br />&nbsp;&nbsp;&nbsp;&nbsp;后复领三县：<br /><br />&nbsp;&nbsp;&nbsp;&nbsp;太和，（下。）沈丘，（下。）颍上。（下。）<br /><br />&nbsp;&nbsp;&nbsp;&nbsp;息州，（下。）唐初为息州，后为新息县，隶蔡州。五代至宋皆因之。金复<br /><br />&nbsp;&nbsp;&nbsp;&nbsp;置息州。旧领新息、新蔡、真阳、褒信四县。元中统三年，以李f叛，废州。<br /><br />&nbsp;&nbsp;&nbsp;&nbsp;四年，复置。至元三年，以四县并入州。后复领二县：<br /><br />&nbsp;&nbsp;&nbsp;&nbsp;新蔡，（下。）真阳。（下。）<br /><br />&nbsp;&nbsp;&nbsp;&nbsp;光州，（下。）唐初为光州，后改弋阳郡，又复为光州。宋升光山军。元至<br /><br />&nbsp;&nbsp;&nbsp;&nbsp;元十二年归附，属蕲黄宣慰司。二十二年，同蕲、黄等州，直隶行省。三十年，<br /><br />&nbsp;&nbsp;&nbsp;&nbsp;隶汝宁府。领三县：<br /><br />&nbsp;&nbsp;&nbsp;&nbsp;定城，固始，（下。宋末兵乱，徙治无常。至元十一年复旧治。）光山。（<br /><br />&nbsp;&nbsp;&nbsp;&nbsp;下。兵乱地荒，至元十二年复立旧治。）<br /><br />&nbsp;&nbsp;&nbsp;&nbsp;信阳州，（下。）唐初为申州，又改义阳郡。宋改信阳军，端平间，兵乱地<br /><br />&nbsp;&nbsp;&nbsp;&nbsp;荒，凡四十余年。元至元十四年，改立信阳府，领罗山、信阳二县。十五年，改<br /><br />&nbsp;&nbsp;&nbsp;&nbsp;为信阳州。二十年，以罗山县当驿置要冲，徙州治此，而移县治于西南，号曰罗<br /><br />&nbsp;&nbsp;&nbsp;&nbsp;山新县，今州治即旧县。户三千四百一十四，口三万三千七百五十一。（至元七<br /><br />&nbsp;&nbsp;&nbsp;&nbsp;年数。）领二县：<br /><br />&nbsp;&nbsp;&nbsp;&nbsp;罗山。（倚郭。）信阳。<br /><br />&nbsp;&nbsp;&nbsp;&nbsp;归德府，唐宋州，又为睢阳郡。后唐为归德军。宋升南京。金为归德府。金<br /><br />&nbsp;&nbsp;&nbsp;&nbsp;亡，宋复取之。旧领宋城、宁陵、下邑、虞城、谷熟、砀山六县。元初与亳之<br /><br />&nbsp;&nbsp;&nbsp;&nbsp;县同时归附，置京东行省，未几罢。岁壬子，又立司府州县官，以绥定新居之民。<br /><br />&nbsp;&nbsp;&nbsp;&nbsp;中统二年，审民户多寡，定官吏员数。至元二年，以虞城、砀山二县在枯黄河北，<br /><br />&nbsp;&nbsp;&nbsp;&nbsp;割属济宁府，又并谷熟入睢阳，县入永州，降永州为永城县，与宁陵、下邑隶<br /><br />&nbsp;&nbsp;&nbsp;&nbsp;本府。八年，以宿、亳、徐、邳并隶焉。壤地平坦，数有河患。府为散郡，设知<br /><br />&nbsp;&nbsp;&nbsp;&nbsp;府、治中、府判各一员，直隶行省。（抄籍户数阙，至顺钱粮户数二万三千三百<br /><br />&nbsp;&nbsp;&nbsp;&nbsp;一十七。）领县四、州四。州领八县。<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;睢阳，（下。倚郭。唐曰宋城，亦曰睢阳。金曰睢阳。宋曰宋城。元仍曰睢<br /><br />&nbsp;&nbsp;&nbsp;&nbsp;阳。）永城，（下。）下邑，（下。）宁陵。（下。）<br /><br />&nbsp;&nbsp;&nbsp;&nbsp;州四<br /><br />&nbsp;&nbsp;&nbsp;&nbsp;徐州，（下。）唐初为徐州，又改彭城郡，又升武宁军。宋因之。金属山东<br /><br />&nbsp;&nbsp;&nbsp;&nbsp;西路。金亡，宋复之。元初归附后，凡州县视民多少设官吏。至元二年，例降为<br /><br />&nbsp;&nbsp;&nbsp;&nbsp;下州。旧领彭城、萧、永固三县及录事司，至是永固并入萧县，彭城并录事司并<br /><br />&nbsp;&nbsp;&nbsp;&nbsp;入州。领一县：<br /><br />&nbsp;&nbsp;&nbsp;&nbsp;萧县。（下。至元二年，并入徐州，十二年复立。）<br /><br />&nbsp;&nbsp;&nbsp;&nbsp;宿州，（中。）唐置，宋升保静军，金置防御使。金亡，宋复之。元初隶归<br /><br />&nbsp;&nbsp;&nbsp;&nbsp;德府，领临涣、蕲、灵壁、符离四县并司候司。至元二年，以四县一司并入州。<br /><br />&nbsp;&nbsp;&nbsp;&nbsp;四年，以灵壁入泗州，十七年复来属。领一县：<br /><br />&nbsp;&nbsp;&nbsp;&nbsp;灵壁。（下。）<br /><br />&nbsp;&nbsp;&nbsp;&nbsp;邳州，（下。）唐初为邳州，后废属泗州，又属徐州。宋置淮阳军。金复为<br /><br />&nbsp;&nbsp;&nbsp;&nbsp;邳州。金亡，宋暂有之。元初以民少，并三县入州。至元八年，以州属归德府。<br /><br />&nbsp;&nbsp;&nbsp;&nbsp;十二年，复置睢宁、宿迁两县，属淮安。十五年，还来属。领三县：<br /><br />&nbsp;&nbsp;&nbsp;&nbsp;下邳，（下。州治所。）宿迁，（下。）睢宁。（下。）<br /><br />&nbsp;&nbsp;&nbsp;&nbsp;亳州，（下。）唐初为亳州，后改谯郡，又仍为亳州。宋升集庆军。金复为<br /><br />&nbsp;&nbsp;&nbsp;&nbsp;亳州。金亡，宋复之。元初领县六：谯、、鹿邑、城父、卫真、谷熟。后以民<br /><br />&nbsp;&nbsp;&nbsp;&nbsp;户少，并城父入谯，卫真入鹿邑，谷熟入睢阳，入永城，其睢阳、永城去隶归<br /><br />&nbsp;&nbsp;&nbsp;&nbsp;德。后复置城父。领三县：<br /><br />&nbsp;&nbsp;&nbsp;&nbsp;谯县，（下。）鹿邑。（下。此邑数有水患，历代民不宁居。）城父。（下。）<br /><br />&nbsp;&nbsp;&nbsp;&nbsp;襄阳路，唐初为襄州，后改襄阳郡。宋为襄阳府。元至元十年，兵破樊城，<br /><br />&nbsp;&nbsp;&nbsp;&nbsp;襄阳守臣吕文焕降，罢宋京西安抚司，立河南等路行中书省，更襄阳府为散府，<br /><br />&nbsp;&nbsp;&nbsp;&nbsp;未几罢省。十一年，改襄阳府为总管府，又立荆湖等路行枢密院。十二年，立荆<br /><br />&nbsp;&nbsp;&nbsp;&nbsp;湖行中书省，后复罢。本府领四县、一司，十九年割均、房二州，光化、枣阳二<br /><br />&nbsp;&nbsp;&nbsp;&nbsp;县来属。（抄籍户口数阙，至顺钱粮户数五千九十。）领司一、县六、州二。州<br /><br />&nbsp;&nbsp;&nbsp;&nbsp;领四县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县六<br /><br />&nbsp;&nbsp;&nbsp;&nbsp;襄阳，（下。倚郭。）南漳，（下。）宜城，（下。）谷城，（下。）光化，<br /><br />&nbsp;&nbsp;&nbsp;&nbsp;（至元十三年南伐，明年设官置县，属南阳，十九年来属。）枣阳。（至元十四<br /><br />&nbsp;&nbsp;&nbsp;&nbsp;年，属南阳，十九年来属。）<br /><br />&nbsp;&nbsp;&nbsp;&nbsp;州二<br /><br />&nbsp;&nbsp;&nbsp;&nbsp;均州，（下。）唐初为均州，又为武当郡。宋为武当军。元至元十二年，江<br /><br />&nbsp;&nbsp;&nbsp;&nbsp;陵归附，割隶湖北道宣慰司。十九年，还属襄阳。领二县：<br /><br />&nbsp;&nbsp;&nbsp;&nbsp;武当，（下。兵乱迁治无常，至元十四年复置。）郧县。（下。兵后侨治无<br /><br />&nbsp;&nbsp;&nbsp;&nbsp;常，至元十四年复置。）<br /><br />&nbsp;&nbsp;&nbsp;&nbsp;房州，（下。）唐初为迁州，后为房州，又改房陵郡。宋置保康军。德v中，<br /><br />&nbsp;&nbsp;&nbsp;&nbsp;知州黄思贤纳土，命千户镇守，仍令思贤领州事。至元十九年，隶襄阳路。领二<br /><br />&nbsp;&nbsp;&nbsp;&nbsp;县：<br /><br />&nbsp;&nbsp;&nbsp;&nbsp;房陵，（下。）竹山。（下。）<br /><br />&nbsp;&nbsp;&nbsp;&nbsp;蕲州路，（下。）唐初为蕲州，后改蕲春郡，又仍为蕲州。宋为防御州。至<br /><br />&nbsp;&nbsp;&nbsp;&nbsp;元十二年，立淮西宣抚司。十四年，改总管府，设录事司。户三万九千一百九十，<br /><br />&nbsp;&nbsp;&nbsp;&nbsp;口二十四万九千三百二十一。（自此以后至德安府，皆用至元二十七年数。）领<br /><br />&nbsp;&nbsp;&nbsp;&nbsp;司一、县五。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县五<br /><br />&nbsp;&nbsp;&nbsp;&nbsp;蕲春，（中。倚郭。）蕲水，（中。）广济，（中。宋嘉熙兵乱，徙治大江<br /><br />&nbsp;&nbsp;&nbsp;&nbsp;中洲，归附后复旧治。）黄梅，（中。嘉熙兵乱，侨治中洲，后复旧。）罗田。<br /><br />&nbsp;&nbsp;&nbsp;&nbsp;（下。兵乱县废，归附后始立。）<br /><br />&nbsp;&nbsp;&nbsp;&nbsp;黄州路，（下。）唐初为黄州，后改齐安郡，又仍为黄州。宋为团练军州。<br /><br />&nbsp;&nbsp;&nbsp;&nbsp;元至元十二年归附。十四年，立总管府。十八年，又为黄蕲州宣慰司治所。二十<br /><br />&nbsp;&nbsp;&nbsp;&nbsp;三年，罢宣慰司，直隶行省。户一万四千八百七十八，口三万六千八百七十九。<br /><br />&nbsp;&nbsp;&nbsp;&nbsp;领司一、县三。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县三<br /><br />&nbsp;&nbsp;&nbsp;&nbsp;黄冈，（中。州治所。）黄陂，（下。兵乱侨治鄂州青山矶，归附还旧治。）<br /><br />&nbsp;&nbsp;&nbsp;&nbsp;麻城。（下。兵乱徙治什子山，归附还旧治。）<br /><br />&nbsp;&nbsp;&nbsp;&nbsp;淮西江北道肃政廉访司<br /><br />&nbsp;&nbsp;&nbsp;&nbsp;庐州路，（上。）唐改庐江郡，又仍为庐州。宋为淮南西路。元至元十三年，<br /><br />&nbsp;&nbsp;&nbsp;&nbsp;设淮西总管府。明年，于本路立总管府，隶淮西道。二十八年，以六安军为县来<br /><br />&nbsp;&nbsp;&nbsp;&nbsp;属，后升六安县为州。户三万一千七百四十六，口二十二万九千四百五十七。领<br /><br />&nbsp;&nbsp;&nbsp;&nbsp;司一、县三、州三。州领八县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县三<br /><br />&nbsp;&nbsp;&nbsp;&nbsp;合肥，（上。倚郭。）梁县，（中。）舒城。（中。）<br /><br />&nbsp;&nbsp;&nbsp;&nbsp;州三<br /><br />&nbsp;&nbsp;&nbsp;&nbsp;和州，（中。）唐改历阳郡，后仍为和州。宋隶淮南西路。元至元十三年，<br /><br />&nbsp;&nbsp;&nbsp;&nbsp;置镇守万户府。明年，改立安抚司。又明年，升和州路。二十八年，降为州，隶<br /><br />&nbsp;&nbsp;&nbsp;&nbsp;庐州路。旧设录事司，后入州自治。领三县：<br /><br />&nbsp;&nbsp;&nbsp;&nbsp;历阳，（上。倚郭。）含山，（中。）乌江。（中。）<br /><br />&nbsp;&nbsp;&nbsp;&nbsp;无为州，（中。）唐初隶光州。宋始以城口镇置无为军，思与天下安于无事，<br /><br />&nbsp;&nbsp;&nbsp;&nbsp;取“无为而治”之意以名之。元至元十四年，升为路。二十八年，降为州，罢镇<br /><br />&nbsp;&nbsp;&nbsp;&nbsp;巢州为县以属焉。领三县：<br /><br />&nbsp;&nbsp;&nbsp;&nbsp;无为，（上。倚郭。）庐江，（中。）巢县。（下。）<br /><br />&nbsp;&nbsp;&nbsp;&nbsp;六安州，（下。）唐以霍山县置霍州，后州废仍为县。梁改山县。宋改六<br /><br />&nbsp;&nbsp;&nbsp;&nbsp;安军。元至元十二年归附，二十八年降为县，隶庐州路，后升为州。领二县：<br /><br />&nbsp;&nbsp;&nbsp;&nbsp;六安，（中。）英山。（中。）<br /><br />&nbsp;&nbsp;&nbsp;&nbsp;安丰路，（下。）唐初为寿州，后改寿春郡。宋为寿春府，又以安丰县为安<br /><br />&nbsp;&nbsp;&nbsp;&nbsp;丰军，继迁安丰军于寿春府。元至元十四年，改安丰路总管府。十五年，定为散<br /><br />&nbsp;&nbsp;&nbsp;&nbsp;府，领寿春、安丰、霍丘三县。二十八年，复升为路，以临濠府为濠州，与下蔡、<br /><br />&nbsp;&nbsp;&nbsp;&nbsp;蒙城俱来属。户一万七千九百九十二，口九万七千六百一十一。领司一、县五、<br /><br />&nbsp;&nbsp;&nbsp;&nbsp;州一。州领三县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县五<br /><br />&nbsp;&nbsp;&nbsp;&nbsp;寿春，（中。倚郭。）安丰，（下。至元二十一年，江淮行省言：“安丰之<br /><br />&nbsp;&nbsp;&nbsp;&nbsp;芍陂可溉田万顷，若立屯开耕，实为便益。”从之。于安丰县立万户府，屯户一<br /><br />&nbsp;&nbsp;&nbsp;&nbsp;万四千八百有奇。）霍丘，（下。）下蔡，（下。至元十三年，隶寿春府。二十<br /><br />&nbsp;&nbsp;&nbsp;&nbsp;八年罢府，与蒙城皆来属。）蒙城。（下。）<br /><br />&nbsp;&nbsp;&nbsp;&nbsp;州一<br /><br />&nbsp;&nbsp;&nbsp;&nbsp;濠州，（下。）唐初为濠州，后改钟离郡，又仍为濠州。阻淮带山，与寿阳<br /><br />&nbsp;&nbsp;&nbsp;&nbsp;俱为淮南之险郡，名初从豪，后加水为濠。南唐置定远军。宋为团练州，初隶淮<br /><br />&nbsp;&nbsp;&nbsp;&nbsp;南路，后隶淮南西路。元至元十三年归附，设濠州安抚司。十五年，定为临濠府。<br /><br />&nbsp;&nbsp;&nbsp;&nbsp;二十八年，复为濠州，革怀远为下县来属。领三县：<br /><br />&nbsp;&nbsp;&nbsp;&nbsp;钟离，（下。倚郭。）定远，（下。）怀远。（下。宋为怀远军，领荆山一<br /><br />&nbsp;&nbsp;&nbsp;&nbsp;县。至元二十八年，以军为县，隶濠州，省荆山入焉。）<br /><br />&nbsp;&nbsp;&nbsp;&nbsp;安庆路，（下。）唐初为东安州，又改舒州，又改同安郡，又复为舒州。宋<br /><br />&nbsp;&nbsp;&nbsp;&nbsp;为安庆府。元至元十三年，立安抚司。十四年，改安庆路总管府，属蕲黄宣慰司。<br /><br />&nbsp;&nbsp;&nbsp;&nbsp;二十三年，罢宣慰司，直隶行省。户三万五千一百六，口二十一万九千四百九十。<br /><br />&nbsp;&nbsp;&nbsp;&nbsp;领司一、县六。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县六<br /><br />&nbsp;&nbsp;&nbsp;&nbsp;怀宁，（中。）宿松，（中。）望江，（下。）太湖，（中。）桐城，（中。）<br /><br />&nbsp;&nbsp;&nbsp;&nbsp;山。（至治三年初立。）<br /><br />&nbsp;&nbsp;&nbsp;&nbsp;淮东道宣慰使司<br /><br />&nbsp;&nbsp;&nbsp;&nbsp;江北淮东道肃政廉访司<br /><br />&nbsp;&nbsp;&nbsp;&nbsp;扬州路，（上。）唐初改南兖州，又改邗州，又改广陵郡，又复为扬州。宋<br /><br />&nbsp;&nbsp;&nbsp;&nbsp;为淮南东路。元至元十三年，初建大都督府，置江淮等处行中书省。十四年，改<br /><br />&nbsp;&nbsp;&nbsp;&nbsp;为扬州路总管府。十五年，置淮东道宣慰司，本路属焉。十九年，省宣慰司，以<br /><br />&nbsp;&nbsp;&nbsp;&nbsp;本路总管府直隶行省。二十一年，行省移杭州，复立淮东道宣慰司，止统本路属<br /><br />&nbsp;&nbsp;&nbsp;&nbsp;淮安二郡，而本路领高邮府及真、滁、通、泰、崇明五州。二十二年，行省复迁，<br /><br />&nbsp;&nbsp;&nbsp;&nbsp;宣慰司遂废，所属如故。后改立河南江北等处行中书省，移治汴梁路，复立淮东<br /><br />&nbsp;&nbsp;&nbsp;&nbsp;道宣慰司，割出高邮府为散府，直隶宣慰司。户二十四万九千四百六十六，口一<br /><br />&nbsp;&nbsp;&nbsp;&nbsp;百四十七万一千一百九十四。领司一、县二、州五。州领九县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县二<br /><br />&nbsp;&nbsp;&nbsp;&nbsp;江都，（上。倚郭。）泰兴。（上。）<br /><br />&nbsp;&nbsp;&nbsp;&nbsp;州五<br /><br />&nbsp;&nbsp;&nbsp;&nbsp;真州，（中。）五代以前地属扬州，宋以迎銮镇置建安军，又升为真州。元<br /><br />&nbsp;&nbsp;&nbsp;&nbsp;至元十三年，初立真州安抚司。十四年，改真州路总管府。二十一年，复为州，<br /><br />&nbsp;&nbsp;&nbsp;&nbsp;隶扬州路。领二县：<br /><br />&nbsp;&nbsp;&nbsp;&nbsp;扬子，（上。倚郭。至元二十年，省录事司入焉。）六合。（下。）<br /><br />&nbsp;&nbsp;&nbsp;&nbsp;滁州，（下。）唐初析扬州地置，又改永阳郡，又复为滁州。元至元十五年，<br /><br />&nbsp;&nbsp;&nbsp;&nbsp;改滁州路总管府。二十年，仍为州，隶扬州路。领三县：<br /><br />&nbsp;&nbsp;&nbsp;&nbsp;清流，（中。至元十四年，省录事司入焉。）来安，（下。）全椒。（中。）<br /><br />&nbsp;&nbsp;&nbsp;&nbsp;泰州，（上。）唐更海陵县曰吴陵，置吴州，寻废。南唐升泰州。元至元十<br /><br />&nbsp;&nbsp;&nbsp;&nbsp;四年，立泰州路总管府。二十一年，改为州，隶扬州路。领二县：<br /><br />&nbsp;&nbsp;&nbsp;&nbsp;海陵，（上。倚郭。）如皋。（上。）<br /><br />&nbsp;&nbsp;&nbsp;&nbsp;通州，（中。）唐属扬州。南唐于海陵东境置静海镇。周平淮南，改为通州。<br /><br />&nbsp;&nbsp;&nbsp;&nbsp;宋改静海郡。元至元十五年，改通州路总管府。二十一年，复为州，隶扬州路。<br /><br />&nbsp;&nbsp;&nbsp;&nbsp;领二县：<br /><br />&nbsp;&nbsp;&nbsp;&nbsp;静海，（上。倚郭。）海门。（中。）<br /><br />&nbsp;&nbsp;&nbsp;&nbsp;崇明州，（下。）本通州海滨之沙洲，宋建炎间有升州句容县姚、刘姓者，<br /><br />&nbsp;&nbsp;&nbsp;&nbsp;因避兵于沙上，其后稍有人居焉，遂称姚刘沙。嘉定间置盐场，属淮东制司。元<br /><br />&nbsp;&nbsp;&nbsp;&nbsp;至元十四年，升为崇明州。<br /><br />&nbsp;&nbsp;&nbsp;&nbsp;淮安路，（上。）唐楚州，又改临淮郡，又仍为楚州。宋为淮安州。元至元<br /><br />&nbsp;&nbsp;&nbsp;&nbsp;十三年，行淮东安抚司。十四年，改立总管府，领山阳、盐城、淮安、淮阴、新<br /><br />&nbsp;&nbsp;&nbsp;&nbsp;城、清河、桃园七县，设录事司。二十年，升为淮安府路，并淮安、新城、淮阴<br /><br />&nbsp;&nbsp;&nbsp;&nbsp;三县入山阳，兼领临淮府、海宁、泗、安东四郡，其盱眙、天长、临淮、虹、五<br /><br />&nbsp;&nbsp;&nbsp;&nbsp;河、赣榆、朐山、沐阳各归所隶。二十七年，革临淮府，以盱眙、天长隶泗州。<br /><br />&nbsp;&nbsp;&nbsp;&nbsp;户九万一千二十二，口五十四万七千三百七十七。领司一、县四、州三。州领八<br /><br />&nbsp;&nbsp;&nbsp;&nbsp;县。（至元二十三年，于本路之白水塘、黄家疃等处立洪泽屯田万户村。）<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;山阳，（上。至元十二年，安东州归附，以本县马罗军寨作山阳县。十三年，<br /><br />&nbsp;&nbsp;&nbsp;&nbsp;淮安路归附，仍存淮安县。二十年，省淮安、新城入焉。）盐城，（上。）桃园，<br /><br />&nbsp;&nbsp;&nbsp;&nbsp;（下。）清河。（下。本泗州之清河口，宋立清河军，至元十五年为县。）<br /><br />&nbsp;&nbsp;&nbsp;&nbsp;州三<br /><br />&nbsp;&nbsp;&nbsp;&nbsp;海宁州，（下。）唐海州。宋隶淮南东路。元至元十五年，升为海州路总管<br /><br />&nbsp;&nbsp;&nbsp;&nbsp;府，复改为海宁府，未几降为州，隶淮安路。初设录事司，二十年，与东海县并<br /><br />&nbsp;&nbsp;&nbsp;&nbsp;入朐山。领三县：<br /><br />&nbsp;&nbsp;&nbsp;&nbsp;朐山，（中。）沐阳，（下。）赣榆。（下。）<br /><br />&nbsp;&nbsp;&nbsp;&nbsp;泗州，（下。）唐改临淮郡，后复为泗州。宋隶淮南东路。元至元十三年，<br /><br />&nbsp;&nbsp;&nbsp;&nbsp;降为下州。旧领临淮、淮平、虹、灵壁、睢宁五县。十六年，割睢宁属邳州。十<br /><br />&nbsp;&nbsp;&nbsp;&nbsp;七年，割灵壁入宿州，以五河县来属。二十一年，并淮平入临淮。二十七年，废<br /><br />&nbsp;&nbsp;&nbsp;&nbsp;临淮府，以盱眙、天长二县隶焉。领五县：<br /><br />&nbsp;&nbsp;&nbsp;&nbsp;临淮，（下。）虹县，（下。）五河，（下。元隶临淮府，十七年来属。）<br /><br />&nbsp;&nbsp;&nbsp;&nbsp;盱眙，（上。宋招信军。至元十三年，行招信军安抚司事，领盱眙、天长、招信、<br /><br />&nbsp;&nbsp;&nbsp;&nbsp;五河四县。明年，升招信路总管府。十五年，改为临淮府。十七年，以五河县在<br /><br />&nbsp;&nbsp;&nbsp;&nbsp;淮之北，改属泗州。二十年，并招信入盱眙。二十七年，废临淮府为盱眙县。）<br /><br />&nbsp;&nbsp;&nbsp;&nbsp;天长。（中。）<br /><br />&nbsp;&nbsp;&nbsp;&nbsp;安东州。（下。）<br /><br />&nbsp;&nbsp;&nbsp;&nbsp;高邮府，唐为县。宋升为军。元至元十四年，升为高邮路总管府，领录事司<br /><br />&nbsp;&nbsp;&nbsp;&nbsp;及高邮、兴化二县。二十年，废安宜府为宝应县来属，又并录事司，改高邮路为<br /><br />&nbsp;&nbsp;&nbsp;&nbsp;府，属扬州路。今隶宣慰司。（抄籍户口数阙，至顺钱粮户数五万九十有八。）<br /><br />&nbsp;&nbsp;&nbsp;&nbsp;领县三：<br /><br />&nbsp;&nbsp;&nbsp;&nbsp;高邮，（上。）兴化，（中。）宝应。（上。旧为宝应军，至元十六年为安<br /><br />&nbsp;&nbsp;&nbsp;&nbsp;宜府。二十年，废府为县，来属本府。）<br /><br />&nbsp;&nbsp;&nbsp;&nbsp;荆湖北道宣慰司<br /><br />&nbsp;&nbsp;&nbsp;&nbsp;山南江北道肃政廉访司<br /><br />&nbsp;&nbsp;&nbsp;&nbsp;中兴路，（上。）唐荆州，复为江陵府。宋为荆南府。元至元十三年，改上<br /><br />&nbsp;&nbsp;&nbsp;&nbsp;路总管府，设录事司。天历二年，以文宗潜藩，改为中兴路。户一十七万六百八<br /><br />&nbsp;&nbsp;&nbsp;&nbsp;十二，口五十九万九千二百二十四。领司一、县七。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县七<br /><br />&nbsp;&nbsp;&nbsp;&nbsp;江陵，（上。）公安，（中。）石首，（中。）松滋，（中。）枝江，（下。）<br /><br />&nbsp;&nbsp;&nbsp;&nbsp;潜江，（中。）监利。（中。宋末兵乱民散，收附后始复旧。）<br /><br />&nbsp;&nbsp;&nbsp;&nbsp;峡州路，（下。）唐改夷陵郡，又为峡州。宋隶荆湖北路，后徙治江南。元<br /><br />&nbsp;&nbsp;&nbsp;&nbsp;至元十三年归附，十七年升为峡州路。户三万七千二百九十一，口九万三千九百<br /><br />&nbsp;&nbsp;&nbsp;&nbsp;四十七。领县四：<br /><br />&nbsp;&nbsp;&nbsp;&nbsp;夷陵，（中。宋末随州迁治不常，归附后，复归江北旧治。）宜都，（下。）<br /><br />&nbsp;&nbsp;&nbsp;&nbsp;长阳，（下。）远安。（下。）<br /><br />&nbsp;&nbsp;&nbsp;&nbsp;安陆府，唐郢州，又改富水郡，又为郢州。宋隶京西南路。元至元十三年归<br /><br />&nbsp;&nbsp;&nbsp;&nbsp;附，十五年升为安陆府。户一万四千六百六十五，口三万三千五百五十四。领县<br /><br />&nbsp;&nbsp;&nbsp;&nbsp;二：<br /><br />&nbsp;&nbsp;&nbsp;&nbsp;长寿，（中。）京山。（中。兵乱移治汉滨，至元十三年还旧治。）<br /><br />&nbsp;&nbsp;&nbsp;&nbsp;沔阳府，唐复州，又改竟陵郡，又为复州。宋端平间，移州治于沔阳镇。至<br /><br />&nbsp;&nbsp;&nbsp;&nbsp;元十三年归附，改为复州路，十五年升为沔阳府。户一万七千七百六十六，口三<br /><br />&nbsp;&nbsp;&nbsp;&nbsp;万九百五十五。领县二：<br /><br />&nbsp;&nbsp;&nbsp;&nbsp;玉沙，（中。倚郭。）景陵。（中。兵乱徙治无常，归附后还旧治。）<br /><br />&nbsp;&nbsp;&nbsp;&nbsp;荆门州，（下。）唐为县。宋升为军，端平间移治当阳县。元至元十三年归<br /><br />&nbsp;&nbsp;&nbsp;&nbsp;附，十四年升为府，十五年迁府治于古城，降为州。户二万九千四百七十一，口<br /><br />&nbsp;&nbsp;&nbsp;&nbsp;一十六万五千四百三十五。领县二：<br /><br />&nbsp;&nbsp;&nbsp;&nbsp;长林，（上。）当阳。（中。）<br /><br />&nbsp;&nbsp;&nbsp;&nbsp;德安府，唐安州，又改安陆郡，又仍为安州。宋为德安府，咸淳间徙治汉阳。<br /><br />&nbsp;&nbsp;&nbsp;&nbsp;元至元十三年还旧治，隶湖北道宣慰司。十八年罢宣慰司，直隶鄂州行省，为散<br /><br />&nbsp;&nbsp;&nbsp;&nbsp;府，后割以来属。户一万九百二十三，口三万六千二百一十八。领县四、州一。<br /><br />&nbsp;&nbsp;&nbsp;&nbsp;州领二县。<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;安陆。（下。）孝感，（下。）应城，（中。）云梦。（下。）<br /><br />&nbsp;&nbsp;&nbsp;&nbsp;州一<br /><br />&nbsp;&nbsp;&nbsp;&nbsp;随州，（下。）唐初为随州，又改汉东郡，又复为随州。宋为崇信军，又为<br /><br />&nbsp;&nbsp;&nbsp;&nbsp;枣阳军，后因兵乱迁徙无常。元至元十二年归附。十三年，即黄仙洞为州治。户<br /><br />&nbsp;&nbsp;&nbsp;&nbsp;一万五千九百六十六，口五万二千六十四。领二县：<br /><br />&nbsp;&nbsp;&nbsp;&nbsp;随县，（下。）应山。（下。）</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,953397);">加入书签</a><a
                        href="953336.html">上一页</a>&larr;<a href="index.html">返回列表</a>&rarr;<a
                            href="953443.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "953336.html"; var next_page = "953443.html"; var index_page = "index.html"; var sortid = "9"; var article_id = "14699"; var chapter_id = "953397"; var articlename = "元史"; var chaptername = " 卷五十九 志第十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>