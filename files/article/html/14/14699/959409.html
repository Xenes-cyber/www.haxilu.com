<!DOCTYPE html>
<html>
<head>
<meta charset="gbk" />
<title>元史- 卷一百六十三 列传第五十-在线阅读-哈西文学网</title>
<meta name="keywords" content="宋濂，元史， 卷一百六十三 列传第五十全文， 卷一百六十三 列传第五十在线阅读 哈西文学网" />
<meta name="description" content="哈西文学网提供宋濂的元史  卷一百六十三 列传第五十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959409.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959409.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十三 列传第五十</h1>
            <div class="link xb">
                <a href="959383.html">上一页</a>&larr;<a href="index.html">返回列表</a>&rarr;<a
                    href="959437.html">下一页</a></div>			
            <div id="BookText">&nbsp;&nbsp;&nbsp;&nbsp;○李德辉<br /><br />&nbsp;&nbsp;&nbsp;&nbsp;李德辉，字仲实，通州潞县人。生五岁，父且卒，指德辉谓其家人曰：“吾<br /><br />&nbsp;&nbsp;&nbsp;&nbsp;为吏，治狱不任苛刻，人蒙吾力者众，天或报之，是儿其大吾门乎！”及卒，德<br /><br />&nbsp;&nbsp;&nbsp;&nbsp;辉号恸如成人。适岁凶，家储粟才五升，其母舂蓬稗、炊藜苋而食之。德辉天性<br /><br />&nbsp;&nbsp;&nbsp;&nbsp;孝悌，操履清慎，既就外傅，嗜读书，束于贫，无以自资，乃辍业。年十六，监<br /><br />&nbsp;&nbsp;&nbsp;&nbsp;酒丰州，禄食充足，甘旨有余，则市笔札录书，夜诵不休。已乃厌糟曲，叹曰：<br /><br />&nbsp;&nbsp;&nbsp;&nbsp;“志士顾安此耶！仕不足以匡君福民，隐不足以悦亲善身，天地之间，人寿几何，<br /><br />&nbsp;&nbsp;&nbsp;&nbsp;恶可无闻，同腐草木也！”乃谢绝所与游少年，求先生长者讲学，以卒其业。<br /><br />&nbsp;&nbsp;&nbsp;&nbsp;时世祖在潜藩，用刘秉忠荐，使侍裕宗讲读，乃与窦默等皆就辟。癸丑，宪<br /><br />&nbsp;&nbsp;&nbsp;&nbsp;宗封宗亲，割京兆隶世祖潜藩，择廷臣能理财赋者俾调军食，立从宜府，以德辉<br /><br />&nbsp;&nbsp;&nbsp;&nbsp;与孛得乃为使。时汪世显宿兵利州，扼四川衿喉，以规进取，数万之师仰哺德辉。<br /><br />&nbsp;&nbsp;&nbsp;&nbsp;乃募民入粟绵竹，散钱币，给盐券为直，陆挽兴元，水漕嘉陵，未期年而军储充<br /><br />&nbsp;&nbsp;&nbsp;&nbsp;羡，取蜀之本基于此矣。<br /><br />&nbsp;&nbsp;&nbsp;&nbsp;中统元年，为燕京宣抚使。燕多剧贼，造伪钞，结死党杀人。德辉悉捕诛之，<br /><br />&nbsp;&nbsp;&nbsp;&nbsp;令行禁止。然事多不白中书，由是忤平章王文统意，去位。三年，文统以反诛，<br /><br />&nbsp;&nbsp;&nbsp;&nbsp;德辉遂起为山西宣慰使。权势之家籍民为奴者，咸按而免之，复业近千人。<br /><br />&nbsp;&nbsp;&nbsp;&nbsp;至元元年，罢宣慰司，授太原路总管。时潜藩故傅相无有出为二千石者，帝<br /><br />&nbsp;&nbsp;&nbsp;&nbsp;以太原难治，故以德辉为守。至郡，崇学校，表孝节，劝耕桑，立社仓，一权度，<br /><br />&nbsp;&nbsp;&nbsp;&nbsp;凡可以阜民者无不为之。嘉禾瑞麦，六出其境。五年，征为右三部尚书。人有讼<br /><br />&nbsp;&nbsp;&nbsp;&nbsp;财而失其兄子者，德辉曰：“此叔杀之无疑。”遂竟其狱。权贵人为请者甚众，<br /><br />&nbsp;&nbsp;&nbsp;&nbsp;德辉不应，罪状既明，请者乃惭服。七年，帝以蝗旱为忧，命德辉录囚山西、河<br /><br />&nbsp;&nbsp;&nbsp;&nbsp;东。行至怀仁，民有魏氏发得木偶，持告其妻挟左道为厌胜，谋不利于己。移数<br /><br />&nbsp;&nbsp;&nbsp;&nbsp;狱，词皆具。德辉察其冤，知其有爱妾，疑妾所为，将构陷其妻也。召妾鞫之，<br /><br />&nbsp;&nbsp;&nbsp;&nbsp;不移时而服，遂杖其夫而论妾以死。<br /><br />&nbsp;&nbsp;&nbsp;&nbsp;皇子安西王镇关中，奏以德辉为辅，遂改安西王相。至则视濒泾营牧故地，<br /><br />&nbsp;&nbsp;&nbsp;&nbsp;可得数千顷，起庐舍，疏沟遥假牛、种、田具与贫民二千家，屯田其中，岁得<br /><br />&nbsp;&nbsp;&nbsp;&nbsp;粟麦刍藁万计。十二年，诏以王相抚蜀。时重庆犹城守不下，朝廷各置行枢密院<br /><br />&nbsp;&nbsp;&nbsp;&nbsp;于东、西川，合兵万人围之。德辉至成都，两府争遣使咨受兵食方略，德辉戒之<br /><br />&nbsp;&nbsp;&nbsp;&nbsp;曰：“宋已亡矣，重庆以弹丸之地，不降何归？政以公辈利其剽杀，民不得有子<br /><br />&nbsp;&nbsp;&nbsp;&nbsp;女，惧而不来耳。向日兵未尝战，中使奉玺书来赦，公辈既不能正言明告，严备<br /><br />&nbsp;&nbsp;&nbsp;&nbsp;止攻，以须其至，反购得军吏杖之，伪为得罪，使惧而叛去，水陆之师雷鼓继进，<br /><br />&nbsp;&nbsp;&nbsp;&nbsp;是坚其不下也。中使不谕诈计，竟以不奉明诏复命。如是者，非玩寇而何！况复<br /><br />&nbsp;&nbsp;&nbsp;&nbsp;军政不一，相訾纷纷，朝夕败矣，岂能成功哉！”德辉出，未至秦，泸州叛，而<br /><br />&nbsp;&nbsp;&nbsp;&nbsp;重庆围果溃，再退守泸州。十四年，诏以德辉为西川行枢密院副使，仍兼王相。<br /><br />&nbsp;&nbsp;&nbsp;&nbsp;诸军既发，德辉留成都给军食。是年，复泸州。十五年，再围重庆，逾月拔之，<br /><br />&nbsp;&nbsp;&nbsp;&nbsp;绍庆、南平、夔、施、思、播诸山壁水栅皆下。而东川枢府，犹故将也，惩前与<br /><br />&nbsp;&nbsp;&nbsp;&nbsp;西川相观望致败，恶相属，愿独军围合州。德辉乃出合俘系顺庆狱者纵之，使归<br /><br />&nbsp;&nbsp;&nbsp;&nbsp;语州将张珏，以天子威德远著，宋室既亡，三宫皆北，我朝含弘，录功忘过，能<br /><br />&nbsp;&nbsp;&nbsp;&nbsp;早自归，必取将相，与夏、吕比。又为书，以礼义祸福反复譬解之，以为：“汝<br /><br />&nbsp;&nbsp;&nbsp;&nbsp;之为臣，不亲于宋之子孙，合之为州，不大于宋之天下，彼子孙已举天下而归我，<br /><br />&nbsp;&nbsp;&nbsp;&nbsp;汝犹偃然负阻穷山，而曰吾忠于所事，不亦惑哉！且昔此州之人不自为谋者，以<br /><br />&nbsp;&nbsp;&nbsp;&nbsp;国有主，耻被不义之名，故尔得制其死命。主今亡矣，犹欲以是行之，则戏下盗<br /><br />&nbsp;&nbsp;&nbsp;&nbsp;遇君，窃君首以徼福一旦，不难也。”珏未及报，而德辉还王邸。既而合州遣李<br /><br />&nbsp;&nbsp;&nbsp;&nbsp;兴、张A十二人事成都，皆获之，释不杀，复为书纵归，使谕其将王立如谕<br /><br />&nbsp;&nbsp;&nbsp;&nbsp;珏者，而辞益剀切。立亦计夙与东府有深怨，惧诛，即使兴等导帅干杨獬怀蜡书，<br /><br />&nbsp;&nbsp;&nbsp;&nbsp;间至成都降。德辉从兵才数百人，赴之。东府害其来，皆曰：“公昔为书招珏，<br /><br />&nbsp;&nbsp;&nbsp;&nbsp;诚亦极矣，竟无功而还。今立，珏牙校也，习狙诈不信，特以计致公来。使与吾<br /><br />&nbsp;&nbsp;&nbsp;&nbsp;争垂成之功，延命晷刻耳，未必诚降。”德辉曰：“昔合以重庆存，故力可以同<br /><br />&nbsp;&nbsp;&nbsp;&nbsp;恶，今已孤绝，穷而来归，亦其势然。吾非攘人之功者，诚惧公等愤其后服，诬<br /><br />&nbsp;&nbsp;&nbsp;&nbsp;以尝抗跸先朝，利其剽夺，而快心于屠城也。吾为国活此民，岂计汝嫌怒为哉！”<br /><br />&nbsp;&nbsp;&nbsp;&nbsp;即单舸济江，薄城下，呼立出降。安集其民，而罢置其吏，合人自立而下，家绘<br /><br />&nbsp;&nbsp;&nbsp;&nbsp;事之。川蜀平，复以王相还邸。<br /><br />&nbsp;&nbsp;&nbsp;&nbsp;十七年，置行中书省，以德辉为安西行省左丞。是年，西南夷罗施鬼国既降<br /><br />&nbsp;&nbsp;&nbsp;&nbsp;复叛，诏云南、湖广、四川合兵三万人讨之。兵且压境，德辉适被命在播，乃遣<br /><br />&nbsp;&nbsp;&nbsp;&nbsp;安圭驰驿止三道兵勿进，复遣张孝思谕鬼国趣降。其酋阿察熟德辉名，曰：“是<br /><br />&nbsp;&nbsp;&nbsp;&nbsp;活合州李公耶，其言明信可恃。”即身至播州，泣且告曰：“吾属百万人，微公<br /><br />&nbsp;&nbsp;&nbsp;&nbsp;来，死且不降，今得所归，蔑有二矣。”德辉以其言上闻，乃改鬼国为顺元路，<br /><br />&nbsp;&nbsp;&nbsp;&nbsp;以其酋为宣抚使。其后有以受鬼国马千数谮德辉于朝者，帝曰：“是人朕所素知，<br /><br />&nbsp;&nbsp;&nbsp;&nbsp;虽一羊不妄受，宁有是耶！”<br /><br />&nbsp;&nbsp;&nbsp;&nbsp;德辉卒年六十三，蛮夷闻讣，哭之哀如私亲，为位而祭者动辄千百人。合州<br /><br />&nbsp;&nbsp;&nbsp;&nbsp;安抚使王立，衰率吏民拜哭，声震山谷，为发百人护丧兴元。播州安抚使何彦<br /><br />&nbsp;&nbsp;&nbsp;&nbsp;请率其民立庙祀之。<br /><br />&nbsp;&nbsp;&nbsp;&nbsp;○张雄飞<br /><br />&nbsp;&nbsp;&nbsp;&nbsp;张雄飞，字鹏举，琅琊临沂人，父琮，仕金，守盱眙。金人疑之，罢其兵柄，<br /><br />&nbsp;&nbsp;&nbsp;&nbsp;徙居许州。寻复命守河阴，仍留家人于许。雄飞幼失母，琮妾李氏养之。国兵屠<br /><br />&nbsp;&nbsp;&nbsp;&nbsp;许，惟工匠得免。有田姓者，琮故吏也，自称能为弓，且诈以雄飞及李氏为家人，<br /><br />&nbsp;&nbsp;&nbsp;&nbsp;由是获全，遂徙朔方，雄飞时方十岁。至霍州，李欲逃，恐其累己，雄飞知之，<br /><br />&nbsp;&nbsp;&nbsp;&nbsp;顷刻不去左右，李乃变服与俱还，寓潞州。雄飞既长，往师前进士王宝英于赵城。<br /><br />&nbsp;&nbsp;&nbsp;&nbsp;金亡，雄飞不知父所在，往来泽、潞，求之十余年，常客食僧舍。已而入关陕，<br /><br />&nbsp;&nbsp;&nbsp;&nbsp;历怀、孟、潼、华，终求其父弗得，遂入燕。居数岁，尽通国言及诸部语。<br /><br />&nbsp;&nbsp;&nbsp;&nbsp;至元二年，廉希宪荐之于世祖，召见，陈当世之务，世祖大悦。授同知平阳<br /><br />&nbsp;&nbsp;&nbsp;&nbsp;路转运司事，搜抉蠹弊，悉除之。帝问处士罗英，谁可大用者，对曰：“张雄飞<br /><br />&nbsp;&nbsp;&nbsp;&nbsp;真公辅器。”帝然之，命驿召雄飞至。问以方今所急，对曰：“太子天下本，愿<br /><br />&nbsp;&nbsp;&nbsp;&nbsp;早定以系人心。闾阎小人有升斗之储，尚知付托，天下至大，社稷至重，不早建<br /><br />&nbsp;&nbsp;&nbsp;&nbsp;储贰，非至计也。向使先帝知此，陛下能有今日乎？”帝方卧，矍然起，称善者<br /><br />&nbsp;&nbsp;&nbsp;&nbsp;久之。他日，与江孝卿召见，帝曰：“今任职者多非材，政事废弛，譬之大厦将<br /><br />&nbsp;&nbsp;&nbsp;&nbsp;倾，非良工不能扶，卿辈能任此乎？”孝卿谢不敢当。帝顾雄飞，雄飞对曰：<br /><br />&nbsp;&nbsp;&nbsp;&nbsp;“古有御史台，为天子耳目，凡政事得失，民间疾苦，皆得言；百官奸邪贪秽不<br /><br />&nbsp;&nbsp;&nbsp;&nbsp;职者，即纠劾之。如此，则纪纲举、天下治矣。”帝曰：“善。”乃立御史台，<br /><br />&nbsp;&nbsp;&nbsp;&nbsp;以前丞相塔察儿为御史大夫，雄飞为侍御史，且戒之曰：“卿等既为台官，职在<br /><br />&nbsp;&nbsp;&nbsp;&nbsp;直言，朕为汝君，苟所行未善，亦当极谏，况百官乎！汝宜知朕意。人虽嫉妒汝，<br /><br />&nbsp;&nbsp;&nbsp;&nbsp;朕能为汝地也。”雄飞益自感励，知无不言。参议枢密院事费正寅素狡，有<br /><br />&nbsp;&nbsp;&nbsp;&nbsp;告其罪者，诏丞相真等与雄飞杂治之。请托交至，雄飞无所顾，尽得其罪状<br /><br />&nbsp;&nbsp;&nbsp;&nbsp;以闻，正寅与其党管如仁等皆伏诛。会议立尚书省，雄飞力争于帝前，忤旨，左<br /><br />&nbsp;&nbsp;&nbsp;&nbsp;迁同知京兆总管府事。宗室公主有家奴逃渭南民间为赘婿。主适过临潼，识之，<br /><br />&nbsp;&nbsp;&nbsp;&nbsp;捕其奴与妻及妻之父母，皆械系之，尽没其家赀。雄飞与主争辨，辞色俱厉。主<br /><br />&nbsp;&nbsp;&nbsp;&nbsp;不得已，以奴妻及妻之父母、家赀还之，惟挟其奴以去。<br /><br />&nbsp;&nbsp;&nbsp;&nbsp;入为兵部尚书。平章阿合马在制国用司时，与亦麻都丁有隙，至是，罗织其<br /><br />&nbsp;&nbsp;&nbsp;&nbsp;罪，同僚争相附会，雄飞不可曰：“所犯在制国用时，平章独不预耶？”众无以<br /><br />&nbsp;&nbsp;&nbsp;&nbsp;答。秦长卿、刘仲泽亦以忤阿合马，皆下吏，欲杀之，雄飞亦持不可。阿合马使<br /><br />&nbsp;&nbsp;&nbsp;&nbsp;人啖之，曰：“诚能杀此三人，当以参政相处。”雄飞曰：“杀无罪以求大官，<br /><br />&nbsp;&nbsp;&nbsp;&nbsp;吾不为也。”阿合马怒，奏出雄飞为澧州安抚使，而三人竟死狱中。时澧州初下，<br /><br />&nbsp;&nbsp;&nbsp;&nbsp;民怀反侧，雄飞至，布宣德教以抚绥之，民遂安。有巨商二人犯匿税及殴人事，<br /><br />&nbsp;&nbsp;&nbsp;&nbsp;僚佐受赂，欲宽其罪，雄飞绳之益急。或曰：“此细事，何执之坚？”雄飞曰：<br /><br />&nbsp;&nbsp;&nbsp;&nbsp;“吾非治匿税殴人者，欲改宋弊政，惩不畏法者尔。”细民以乏食，群聚发富家<br /><br />&nbsp;&nbsp;&nbsp;&nbsp;廪，所司欲论以强盗，雄飞曰：“此盗食，欲救死，非强也。”宽其狱，全活者<br /><br />&nbsp;&nbsp;&nbsp;&nbsp;百余人。澧西南接溪洞，徭人乘间抄掠居民，雄飞遣杨应申等往谕以威德，诸徭<br /><br />&nbsp;&nbsp;&nbsp;&nbsp;悉感服。<br /><br />&nbsp;&nbsp;&nbsp;&nbsp;十四年，改安抚司为总管府，命雄飞为达鲁花赤，迁荆湖北道宣慰使。有告<br /><br />&nbsp;&nbsp;&nbsp;&nbsp;常德富民十余家与德山寺僧将为乱，众议以兵讨之。雄飞曰：“告者必其仇也。<br /><br />&nbsp;&nbsp;&nbsp;&nbsp;且新附之民，当以静镇之，兵不可遽用，苟有他，吾自任其责。”遂止，徐察之，<br /><br />&nbsp;&nbsp;&nbsp;&nbsp;果如所言。先是，荆湖行省阿里海牙以降民三千八百户没入为家奴，自置吏治之，<br /><br />&nbsp;&nbsp;&nbsp;&nbsp;岁责其租赋，有司莫敢言。雄飞言于阿里海牙，请归其民于有司，不从。雄飞入<br /><br />&nbsp;&nbsp;&nbsp;&nbsp;朝奏其事，诏还籍为民。<br /><br />&nbsp;&nbsp;&nbsp;&nbsp;十六年，拜御史中丞，行御史台事。阿合马以子忽辛为中书右丞，行省江淮，<br /><br />&nbsp;&nbsp;&nbsp;&nbsp;恐不为所容，奏留雄飞不遣，改陕西汉中道提刑按察使。未行，阿合马死，朝臣<br /><br />&nbsp;&nbsp;&nbsp;&nbsp;皆以罪去。拜参知政事。阿合马用事日久，卖官鬻狱，纪纲大坏，雄飞乃先自降<br /><br />&nbsp;&nbsp;&nbsp;&nbsp;一阶，于是侥幸超躐者皆降之。忽辛有罪，敕中贵人及中书杂问，忽辛历指宰执<br /><br />&nbsp;&nbsp;&nbsp;&nbsp;曰：“汝曾使我家钱物，何得问我！”雄飞曰：“我曾受汝家钱物否？”曰：<br /><br />&nbsp;&nbsp;&nbsp;&nbsp;“惟公独否。”雄飞曰：“如是，则我当问汝矣。”忽辛遂伏辜。二十一年春，<br /><br />&nbsp;&nbsp;&nbsp;&nbsp;册上尊号，议大赦天下，雄飞谏曰：“古人言：无赦之国，其刑必平。故赦者，<br /><br />&nbsp;&nbsp;&nbsp;&nbsp;不平之政也。圣明在上，岂宜数赦！”帝嘉纳之，语雄飞曰：“大猎而后见善射，<br /><br />&nbsp;&nbsp;&nbsp;&nbsp;集议而后知能言，汝所言者是，朕今从汝。”遂降轻刑之诏。<br /><br />&nbsp;&nbsp;&nbsp;&nbsp;雄飞刚直廉慎，始终不易其节。尝坐省中，诏趣召之，见于便殿，谓雄飞曰：<br /><br />&nbsp;&nbsp;&nbsp;&nbsp;“若卿可谓真廉者矣。闻卿贫甚，今特赐卿银二千五百两、钞二千五百贯。”雄<br /><br />&nbsp;&nbsp;&nbsp;&nbsp;飞拜谢，将出，又诏加赐金五十两及金酒器。雄飞受赐，封识藏于家。后阿合马<br /><br />&nbsp;&nbsp;&nbsp;&nbsp;之党以雄飞罢政，诣省乞追夺赐物，裕宗在东宫闻之，命参政温迪罕谕丞相安童<br /><br />&nbsp;&nbsp;&nbsp;&nbsp;曰：“上所以赐张雄飞者，旌其廉也，汝岂不知耶？毋为小人所诈。”塔即古阿<br /><br />&nbsp;&nbsp;&nbsp;&nbsp;散请检核前省钱谷，复用阿合马之党，竟矫诏追夺之。塔即古阿散等俄以罪诛，<br /><br />&nbsp;&nbsp;&nbsp;&nbsp;帝虑校核失当，命近臣伯颜阅之。中书左丞耶律老哥劝雄飞诣伯颜自辨，雄飞曰：<br /><br />&nbsp;&nbsp;&nbsp;&nbsp;“上以老臣廉，故赐臣，然臣未尝敢轻用，而封识以俟者，政虞今日耳，又可自<br /><br />&nbsp;&nbsp;&nbsp;&nbsp;辨乎？”二十一年，卢世荣以言利进用，雄飞与诸执政同日皆罢。二十三年，起<br /><br />&nbsp;&nbsp;&nbsp;&nbsp;为燕南河北道宣慰使，决壅滞，黜奸贪，政化大行。卒于官。<br /><br />&nbsp;&nbsp;&nbsp;&nbsp;子五人：师野，师谔，师白，师俨，师约。师野宿卫东宫时，荆湖行省平章<br /><br />&nbsp;&nbsp;&nbsp;&nbsp;政事阿里海牙入觐，言之宰相，欲白皇太子，请以师野为荆南总管，雄飞固止之。<br /><br />&nbsp;&nbsp;&nbsp;&nbsp;归谓师野曰：“今日欲有官汝者，汝宿卫日久，固应得官，然我方为执政，天下<br /><br />&nbsp;&nbsp;&nbsp;&nbsp;必我私汝，我一日不去此位，汝辈勿望有官也。”其介慎如此。<br /><br />&nbsp;&nbsp;&nbsp;&nbsp;○张德辉<br /><br />&nbsp;&nbsp;&nbsp;&nbsp;张德辉，字耀卿，冀宁交城人。少力学，数举于乡。金贞v间兵兴，家业殆<br /><br />&nbsp;&nbsp;&nbsp;&nbsp;尽。试掾史台，会盗杀卜者，有司纵迹之，获僧匿一妇人，s掠诬服，狱具，德<br /><br />&nbsp;&nbsp;&nbsp;&nbsp;辉疑其冤，其后果得盗。赵秉文、杨咸器其材。金亡，北渡，史天泽开府真<br /><br />&nbsp;&nbsp;&nbsp;&nbsp;定，辟为经历官。岁乙未，从天泽南征，筹画调发，多出德辉。天泽将诛逃兵，<br /><br />&nbsp;&nbsp;&nbsp;&nbsp;德辉救止，配令穴城。光州荜山农民为寨以自固，天泽议攻之，德辉请招之降，<br /><br />&nbsp;&nbsp;&nbsp;&nbsp;全活甚众。<br /><br />&nbsp;&nbsp;&nbsp;&nbsp;岁丁未，世祖在潜邸，召见，问曰：“孔子殁已久，今其性安在？”对曰：<br /><br />&nbsp;&nbsp;&nbsp;&nbsp;“圣人与天地终始，无往不在。殿下能行圣人之道，性即在是矣。”又问：“或<br /><br />&nbsp;&nbsp;&nbsp;&nbsp;云，辽以释废，金以儒亡，有诸？”对曰：“辽事臣未周知，金季乃所亲睹。宰<br /><br />&nbsp;&nbsp;&nbsp;&nbsp;执中虽用一二儒臣，余皆武弁世爵，及论军国大事，又不使预闻，大抵以儒进者<br /><br />&nbsp;&nbsp;&nbsp;&nbsp;三十之一，国之存亡，自有任其责者，儒何咎焉！”世祖然之。因问德辉曰：<br /><br />&nbsp;&nbsp;&nbsp;&nbsp;“祖宗法度具在，而未尽设施者甚多，将如之何？”德辉指银盘，喻曰：“创业<br /><br />&nbsp;&nbsp;&nbsp;&nbsp;之主，如制此器，精选白金良匠，规而成之，畀付后人，传之无穷。当求谨厚者<br /><br />&nbsp;&nbsp;&nbsp;&nbsp;司掌，乃永为宝用。否则不惟缺坏，亦恐有窃而去之者矣。”世祖良久曰：“此<br /><br />&nbsp;&nbsp;&nbsp;&nbsp;正吾心所不忘也。”又访中国人材，德辉举魏[、元裕、李冶等二十余人。又问：<br /><br />&nbsp;&nbsp;&nbsp;&nbsp;“农家作劳，何衣食之不赡？”德辉对曰：“农桑天下之本，衣食之所从出者也。<br /><br />&nbsp;&nbsp;&nbsp;&nbsp;男耕女织，终岁勤苦，择其精者输之官，余粗恶者将以仰事俯育。而亲民之吏复<br /><br />&nbsp;&nbsp;&nbsp;&nbsp;横敛以尽之，则民鲜有不冻馁者矣。”岁戊申春，释奠，致胙于世祖，世祖曰：<br /><br />&nbsp;&nbsp;&nbsp;&nbsp;“孔子庙食之礼何如？”对曰：“孔子为万代王者师，有国者尊之，则严其庙貌，<br /><br />&nbsp;&nbsp;&nbsp;&nbsp;修其时祀，其崇与否，于圣人无所损益，但以此见时君崇儒重道之意何如耳。”<br /><br />&nbsp;&nbsp;&nbsp;&nbsp;世祖曰：“今而后，此礼勿废。”世祖又问：“典兵与宰民者，为害孰甚？”对<br /><br />&nbsp;&nbsp;&nbsp;&nbsp;曰：“军无纪律，纵使残暴，害固非轻；若宰民者，头会箕敛以毒天下，使祖宗<br /><br />&nbsp;&nbsp;&nbsp;&nbsp;之民如蹈水火，为害尤甚。”世祖默然，曰：“然则奈何？”对曰：“莫若更遣<br /><br />&nbsp;&nbsp;&nbsp;&nbsp;族人之贤如口温不花者，使掌兵权，勋旧则如忽都虎者，使主民政，若此，则天<br /><br />&nbsp;&nbsp;&nbsp;&nbsp;下均受赐矣。”<br /><br />&nbsp;&nbsp;&nbsp;&nbsp;是年夏，德辉得告，将还，更荐白文举、郑显之、赵元德、李进之、高鸣、<br /><br />&nbsp;&nbsp;&nbsp;&nbsp;李盘、李涛数人。陛辞，又陈先务七事：敦孝友，择人才，察下情，贵兼听，亲<br /><br />&nbsp;&nbsp;&nbsp;&nbsp;君子，信赏罚，节财用。世祖以字呼之，赐坐，锡赉优渥。有顷，奉旨教胄子孛<br /><br />&nbsp;&nbsp;&nbsp;&nbsp;罗等。壬子，德辉与元裕北觐，请世祖为儒教大宗师，世祖悦而受之。因启：<br /><br />&nbsp;&nbsp;&nbsp;&nbsp;“累朝有旨蠲儒户兵赋，乞令有司遵行。”从之。仍命德辉提调真定学校。<br /><br />&nbsp;&nbsp;&nbsp;&nbsp;世祖即位，起德辉为河东南北路宣抚使，下车，击豪强，黜赃吏，均赋役。<br /><br />&nbsp;&nbsp;&nbsp;&nbsp;耆耋不远数千里来见，曰：“六十年不复见此太平官府矣。”戴之若神明。西川<br /><br />&nbsp;&nbsp;&nbsp;&nbsp;帅纽邻重取兵千余人，守吏畏其威，莫敢申理，隶凤翔屯田者八百余人，屯罢，<br /><br />&nbsp;&nbsp;&nbsp;&nbsp;兵不归籍；会签防戍兵，河中浮梁故有守卒，不以充数。悉条奏之，帝可其请。<br /><br />&nbsp;&nbsp;&nbsp;&nbsp;兵后孱民多依庇豪右，及有以身佣藉衣食，岁久掩为家奴，悉遣还之为民。<br /><br />&nbsp;&nbsp;&nbsp;&nbsp;二年，考绩为十路最。陛见，帝劳之，命疏所急务，条四事：一曰严保举以<br /><br />&nbsp;&nbsp;&nbsp;&nbsp;取人材；二曰给俸禄以养廉能；三曰易世官而迁都邑；四曰正刑罚而勿屡赦。帝<br /><br />&nbsp;&nbsp;&nbsp;&nbsp;嘉纳焉。迁东平路宣慰使。春旱，祷泰山而雨。东平赋夥狱繁，视河东相倍蓰，<br /><br />&nbsp;&nbsp;&nbsp;&nbsp;凡遇赃奸，悉穷之，不少贷。奏免远输豆粟二十万斛，和粜粟十万斛。宝合丁议<br /><br />&nbsp;&nbsp;&nbsp;&nbsp;赋茧丝，令民税而后输。德辉曰：“是诬上以毒下也，且后期之责孰任之！”遂<br /><br />&nbsp;&nbsp;&nbsp;&nbsp;罢其事。孀妇马氏，将鬻其女以代纳逋赋，分己俸代偿之，仍蠲其额。<br /><br />&nbsp;&nbsp;&nbsp;&nbsp;至元三年秋，参议中书省事。五年春，擢侍御史，辞不拜。有言沿边将校冒<br /><br />&nbsp;&nbsp;&nbsp;&nbsp;代军士、虚糜廪币者，敕按之，奏曰：“在昔将校，备尝艰阻，与士卒同甘苦，<br /><br />&nbsp;&nbsp;&nbsp;&nbsp;今年少子弟袭爵，或以微劳进用，岂知军旅之事乎！致使朝廷遣使覆按，此省院<br /><br />&nbsp;&nbsp;&nbsp;&nbsp;素失约束耳。痛绳之则人不自安，第易其部署，选武毅才略者任之，庶使军政自<br /><br />&nbsp;&nbsp;&nbsp;&nbsp;新。又时委司宪者体究，庶革其弊。”有旨命德辉议御史台条例，德辉奏曰：<br /><br />&nbsp;&nbsp;&nbsp;&nbsp;“御史，执法官。今法令未明，何据而行？此事行之不易，陛下宜慎思之。”有<br /><br />&nbsp;&nbsp;&nbsp;&nbsp;顷，复召曰：“朕虑之熟矣，卿当力行之。”对曰：“必欲行之，乞立宗正府以<br /><br />&nbsp;&nbsp;&nbsp;&nbsp;正皇族，外戚得以纠弹，女谒毋令奏事，诸局承应人皆得究治。”帝良久曰：<br /><br />&nbsp;&nbsp;&nbsp;&nbsp;“其徐行之。”德辉请老，命举任风宪者，疏乌古伦贞等二十人以闻。<br /><br />&nbsp;&nbsp;&nbsp;&nbsp;初，河东歉，请于朝，发常平贷之，并减其秋租有差。赋役不均，官吏并缘<br /><br />&nbsp;&nbsp;&nbsp;&nbsp;为奸，赋一征十年，不胜其困苦，民率流亡。德辉阅实户编，均其等第，出纳有<br /><br />&nbsp;&nbsp;&nbsp;&nbsp;法，数十年之弊一旦革去。<br /><br />&nbsp;&nbsp;&nbsp;&nbsp;德辉天资刚直，博学有经济器，毅然不可犯，望之知为端人，然性不喜嬉笑。<br /><br />&nbsp;&nbsp;&nbsp;&nbsp;与元裕、李冶游封龙山，时人号为龙山三老云。卒年八十。<br /><br />&nbsp;&nbsp;&nbsp;&nbsp;○马亨<br /><br />&nbsp;&nbsp;&nbsp;&nbsp;马亨，字大用，邢州南和人。世业农，以赀雄乡里。亨少孤，事母孝，金季<br /><br />&nbsp;&nbsp;&nbsp;&nbsp;习为吏。庚寅，太宗始建十路征收课税使，河北东西路使王晋辟亨为掾，以才干<br /><br />&nbsp;&nbsp;&nbsp;&nbsp;称。甲午，晋荐于中书令耶律楚材，授转运司知事，寻升经历，擢转运司副使。<br /><br />&nbsp;&nbsp;&nbsp;&nbsp;庚戌，太保刘秉忠荐亨于世祖，召见潜邸，甚器之。既而籍诸路户口，以亨副八<br /><br />&nbsp;&nbsp;&nbsp;&nbsp;春、忙哥抚谕西京、太原、平阳及陕西五路，俾民弗扰。既还，图山川形势以献，<br /><br />&nbsp;&nbsp;&nbsp;&nbsp;余使者多以贿败，惟亨等各赐衣九袭。癸丑，从世祖征云南，留亨为京兆榷课所<br /><br />&nbsp;&nbsp;&nbsp;&nbsp;长官。京兆，藩邸分地也，亨以宽简治之，不事掊克，凡五年，民安而课裕。丁<br /><br />&nbsp;&nbsp;&nbsp;&nbsp;巳，宪宗遣阿蓝答儿等核藩府钱谷，亨时辇岁办课银五百铤，输之藩府，道出平<br /><br />&nbsp;&nbsp;&nbsp;&nbsp;阳，适与之遇。亨策曰：“见之则银必拘留，不见则必以罪加我，与其银弗达王<br /><br />&nbsp;&nbsp;&nbsp;&nbsp;府，宁获罪焉。”避而过之，阿蓝答儿果怒，遣使逮之王府。世祖询亨曰：“汝<br /><br />&nbsp;&nbsp;&nbsp;&nbsp;往，得无摭汝罪耶？”对曰：“无害，愿一行。”乃慰遣亨。既至，拘系之，穷<br /><br />&nbsp;&nbsp;&nbsp;&nbsp;治百端，竟无所得，惟以支竹课分例钱充公用，及僦公廨辇运脚价为不应，勒偿<br /><br />&nbsp;&nbsp;&nbsp;&nbsp;其直而已。世祖知其诬，更赐银三十二铤。己未，从世祖攻鄂州，洎北还，遣亨<br /><br />&nbsp;&nbsp;&nbsp;&nbsp;驰驿往西京等处罢所签军，并抚谕山西、河东、陕右、汉中。既还，复遣转饷江<br /><br />&nbsp;&nbsp;&nbsp;&nbsp;上军实。<br /><br />&nbsp;&nbsp;&nbsp;&nbsp;中统元年，世祖即位，陕西、四川立宣抚司，诏亨议陕西宣抚司事。寻赐金<br /><br />&nbsp;&nbsp;&nbsp;&nbsp;符，迁陕西四川规措军储转运使。时阿蓝答儿等叛，亨与宣抚使廉希宪、商挺合<br /><br />&nbsp;&nbsp;&nbsp;&nbsp;谋，诛刘太平等，悉定关辅。寻建行省，命亨兼陕西行省左右司郎中。时兴元畜<br /><br />&nbsp;&nbsp;&nbsp;&nbsp;粮五万石，欲转饷大安军，计佣直万缗，众推亨往，时丁内艰，以摄省府事强起<br /><br />&nbsp;&nbsp;&nbsp;&nbsp;之。至则以兵官丁产均其役，不阅月而事集，无劳民伤财之叹。兴元判官费正寅<br /><br />&nbsp;&nbsp;&nbsp;&nbsp;狡悍不法，莫有能治之者。亨白省府，欲以法绳之，反诬构行省前保关中有异谋，<br /><br />&nbsp;&nbsp;&nbsp;&nbsp;诏右丞粘合圭谳之，亨力辨之，冤构释然。<br /><br />&nbsp;&nbsp;&nbsp;&nbsp;四年，迁陕西五路西蜀四川廉访都转运使。未几，朝廷以考课檄诸路转运司，<br /><br />&nbsp;&nbsp;&nbsp;&nbsp;至则并转运司入总管府，咸夺其制书，授亨工部侍郎、解盐副使。亨乃上言：<br /><br />&nbsp;&nbsp;&nbsp;&nbsp;“以考课定赏罚，其人甫集，而一切罢之，则是非安在？宜还其命书，俾仕者有<br /><br />&nbsp;&nbsp;&nbsp;&nbsp;所劝勉。”从之。亨复上便宜六事：“一曰东宫保傅当用正人，以固国本；二曰<br /><br />&nbsp;&nbsp;&nbsp;&nbsp;中书大政，择任儒臣，以立朝纲；三曰任相惟贤，官不必备，今宰相至十七员，<br /><br />&nbsp;&nbsp;&nbsp;&nbsp;宜加裁汰；四曰左右郎署毗赞大政，今用豪贵子弟，岂能赞襄；五曰六曹之职分<br /><br />&nbsp;&nbsp;&nbsp;&nbsp;理万机，今止设左右二部，事何由办；六曰建元以来，便民条画已多，有司往往<br /><br />&nbsp;&nbsp;&nbsp;&nbsp;视为文具，宜令宪司纠举，务在必行。”疏闻，帝即召见，有旨：“卿比安在，<br /><br />&nbsp;&nbsp;&nbsp;&nbsp;胡不早言？”亨对曰：“新自陕西来觐。”帝谕曰：“卿久著忠勤，自今不令卿<br /><br />&nbsp;&nbsp;&nbsp;&nbsp;远出矣。”<br /><br />&nbsp;&nbsp;&nbsp;&nbsp;至元三年，进嘉议大夫、左三部尚书，寻改户部尚书，金谷出纳，有条不紊。<br /><br />&nbsp;&nbsp;&nbsp;&nbsp;时有贾胡，恃制国用使阿合马，欲贸交钞本，私平准之利，以增岁课为辞。帝以<br /><br />&nbsp;&nbsp;&nbsp;&nbsp;问亨，对曰：“交钞可以权万货者，法使然也。法者，主上之柄，今使一贾擅之，<br /><br />&nbsp;&nbsp;&nbsp;&nbsp;废法从私，将何以令天下？”事遂寝。亨又建言立常平、义仓，谓备荒之具，宜<br /><br />&nbsp;&nbsp;&nbsp;&nbsp;及举行。而时以财用不足，止设义仓。七年，立尚书省，仍以亨为尚书，领左部。<br /><br />&nbsp;&nbsp;&nbsp;&nbsp;亨上言：“尚书省专领金谷百工之事，其铨选宜归中书，以示无滥。”寻为平章<br /><br />&nbsp;&nbsp;&nbsp;&nbsp;阿合马所忌，以诬免官。会国兵围襄、樊，廷议河南行省调发军饷，诏以阿里为<br /><br />&nbsp;&nbsp;&nbsp;&nbsp;右丞、姚枢为左丞、亨为佥省任其事，水陆供馈，未尝有阙，亨之力为多。十年，<br /><br />&nbsp;&nbsp;&nbsp;&nbsp;还京师，帝方欲柄用之，遽婴末疾。十四年，卒，年七十一。<br /><br />&nbsp;&nbsp;&nbsp;&nbsp;子绍庭，云南诸路肃政廉访司副使。<br /><br />&nbsp;&nbsp;&nbsp;&nbsp;○程思廉<br /><br />&nbsp;&nbsp;&nbsp;&nbsp;程思廉，字介甫，其先洛阳人，元魏时以豪右徙云中，遂家东胜州。父恒，<br /><br />&nbsp;&nbsp;&nbsp;&nbsp;国初佩金符，为沿边监榷规运使、解州盐使。思廉用太保刘秉忠荐，给事裕宗潜<br /><br />&nbsp;&nbsp;&nbsp;&nbsp;邸，以谨愿闻。命为枢密院监印，平章政事哈丹行省河南，署为都事。丞相史天<br /><br />&nbsp;&nbsp;&nbsp;&nbsp;泽尤器之。时方规取襄樊，使任转饷，筑城置仓以受粟，转输者与民争门，不时<br /><br />&nbsp;&nbsp;&nbsp;&nbsp;至，思廉令行者异路。粟至，多露积，一夕大雨，思廉安卧不起，省中召诘之，<br /><br />&nbsp;&nbsp;&nbsp;&nbsp;思廉曰：“此去敌近，中夜骚动，众必惊疑，或致他变。纵有漂湿，不过军中一<br /><br />&nbsp;&nbsp;&nbsp;&nbsp;日粮耳。”闻者韪之。<br /><br />&nbsp;&nbsp;&nbsp;&nbsp;至元十二年，调同知淇州，徙东平路判官，入为监察御史，以劾权臣阿合马<br /><br />&nbsp;&nbsp;&nbsp;&nbsp;系狱。其党巧为机阱，思廉居之泰然，卒不能害。累迁河北河南道按察副使。道<br /><br />&nbsp;&nbsp;&nbsp;&nbsp;过彰德，闻两河岁饥，而征租益急，欲止之。有司谓法当上请，思廉曰：“若然，<br /><br />&nbsp;&nbsp;&nbsp;&nbsp;民已不堪命矣。”即移文罢征，后果得请。二十年，河北复大饥，流民渡河求食，<br /><br />&nbsp;&nbsp;&nbsp;&nbsp;朝廷遣使者，集官属，绝河止之。思廉曰：“民急就食，岂得已哉！天下一家，<br /><br />&nbsp;&nbsp;&nbsp;&nbsp;河北、河南皆吾民也。”亟令纵之。且曰：“虽得罪死不恨。”章上，不之罪也。<br /><br />&nbsp;&nbsp;&nbsp;&nbsp;卫辉、怀孟大水，思廉临视赈贷，全活甚众。水及城不没者数板，即修堤防，露<br /><br />&nbsp;&nbsp;&nbsp;&nbsp;宿督役，水不为患，卫人德之。迁陕西汉中道按察使，以母老不赴。俄丁母忧。<br /><br />&nbsp;&nbsp;&nbsp;&nbsp;二十六年，立云南行御史台，起复思廉为御史中丞。始至，蛮夷酋长来贺，<br /><br />&nbsp;&nbsp;&nbsp;&nbsp;词若逊而意甚倨，思廉奉宣上意，绥怀远人，且明示祸福，使毋自外，闻者慑服。<br /><br />&nbsp;&nbsp;&nbsp;&nbsp;云南旧有学校，而礼教不兴，思廉力振起之，始有从学问礼者。<br /><br />&nbsp;&nbsp;&nbsp;&nbsp;成宗即位，除河东山西廉访使。太原岁饲诸王驼马一万四千余匹，思廉为请，<br /><br />&nbsp;&nbsp;&nbsp;&nbsp;止饲千匹。平阳诸郡岁输租税于北方，民甚苦之，思廉为请，得输河东近仓。旧<br /><br />&nbsp;&nbsp;&nbsp;&nbsp;法，决事咸有议答，权归曹吏，思廉自判牍尾，某当某罪，吏皆束手。<br /><br />&nbsp;&nbsp;&nbsp;&nbsp;思廉累任风宪，刚正疾恶，言事剀切，如请早建储贰、访求贤俊、辨车服、<br /><br />&nbsp;&nbsp;&nbsp;&nbsp;议封谥、养军力、定律令，皆急务也。与人交有终始，或有疾病死丧，问遗周恤，<br /><br />&nbsp;&nbsp;&nbsp;&nbsp;往返数百里不惮劳，仍为之经纪家事，抚视其子孙。其于家族，尤尽恩意。好荐<br /><br />&nbsp;&nbsp;&nbsp;&nbsp;达人物，或者以为好名，思廉曰：“若避好名之讥，人不复敢为善矣。”卒，年<br /><br />&nbsp;&nbsp;&nbsp;&nbsp;六十二，谥敬肃。<br /><br />&nbsp;&nbsp;&nbsp;&nbsp;○乌古孙泽<br /><br />&nbsp;&nbsp;&nbsp;&nbsp;乌古孙泽，字润甫，临潢人。其先女真乌古部，因以为氏。祖璧，仕金为明<br /><br />&nbsp;&nbsp;&nbsp;&nbsp;威将军、资用库使，从金主迁汴。汴城陷，转徙居大名。父仲，倜傥有奇节，遭<br /><br />&nbsp;&nbsp;&nbsp;&nbsp;金季世，愤无所施，用高言危行，亲交避之，遂纵酒阳狂以自晦，然教泽特严。<br /><br />&nbsp;&nbsp;&nbsp;&nbsp;泽性刚毅，读书举大略，一切求诸己，不事章句，才干过人。<br /><br />&nbsp;&nbsp;&nbsp;&nbsp;世祖将取江南，泽以选输钞至淮南饷军，丞相阿术见而奇之，补淮东大都督<br /><br />&nbsp;&nbsp;&nbsp;&nbsp;府掾。至元十四年，元帅唆都下兵闽、越，见泽，与语而合，即辟元帅府提控案<br /><br />&nbsp;&nbsp;&nbsp;&nbsp;牍。时宋广王据福州，改元炎兴，度我军且至，遂入于海，复聚兵甲子门。其将<br /><br />&nbsp;&nbsp;&nbsp;&nbsp;张世杰攻泉州，兴化守臣陈瓒举郡应之。文天祥置都督府于南剑州，守臣张清行<br /><br />&nbsp;&nbsp;&nbsp;&nbsp;都督府事，谋复建宁。闽中郡县往往复从宋，江东大扰。唆都时军浙东，建、信<br /><br />&nbsp;&nbsp;&nbsp;&nbsp;告急，唆都谋于众曰：“我军当何先？”泽曰：“彼据闽、广，而我往浙右，非<br /><br />&nbsp;&nbsp;&nbsp;&nbsp;策之善。譬之伐木，务除其根，当先向南。”会行省檄唆都，与左丞塔出会兵甲<br /><br />&nbsp;&nbsp;&nbsp;&nbsp;子门，遂度兵闽关，八战而至南剑，杀其守臣张清，宋师遂退。冬十月，收福州，<br /><br />&nbsp;&nbsp;&nbsp;&nbsp;进攻兴化，拔之。唆都怒其民反覆，下令屠城，泽屡谏不听，复前说曰：“世杰<br /><br />&nbsp;&nbsp;&nbsp;&nbsp;不虞我军遽至，方急攻泉州，谋固其植。我新得泉州，民志未固，旦暮且失守。<br /><br />&nbsp;&nbsp;&nbsp;&nbsp;比我定兴化，整兵而南，彼树植将日固矣。莫若开其遗民，使走泉南扇动之，世<br /><br />&nbsp;&nbsp;&nbsp;&nbsp;杰将胆落而走。是我不战而完泉州，捷于吾兵之驰救也。”唆都喜，开南门纵民<br /><br />&nbsp;&nbsp;&nbsp;&nbsp;去，因得脱死者甚众。世杰得逃民，知兴化已破，乃解泉州围去。唆都至泉州，<br /><br />&nbsp;&nbsp;&nbsp;&nbsp;部署别将，装大舰趣甲子门，自将下漳州，军于海丰，引精骑与塔出会。十二月，<br /><br />&nbsp;&nbsp;&nbsp;&nbsp;入广州。十五年春正月，还击潮州，守将马发备御甚固，泽曰：“潮人所以城守<br /><br />&nbsp;&nbsp;&nbsp;&nbsp;不下者，以外多壁垒，为之援应也。第翦其外应，潮必覆矣。”乃分兵攻其一大<br /><br />&nbsp;&nbsp;&nbsp;&nbsp;垒，破之，余垒尽散走，二旬而潮拔，马发死焉。既而文天祥军溃于江西，广王<br /><br />&nbsp;&nbsp;&nbsp;&nbsp;暨张世杰死于海中，唆都还军福建。<br /><br />&nbsp;&nbsp;&nbsp;&nbsp;夏五月，诏立行中书省于福建，以唆都行参知政事，泽行省都事，从朝京师，<br /><br />&nbsp;&nbsp;&nbsp;&nbsp;命知兴化军，赐金织衣，赏其善谋也。继改兴化军为路，授泽行总管府事，民歌<br /><br />&nbsp;&nbsp;&nbsp;&nbsp;舞迎候于道曰：“是吾民复生之父母也。”喜极而继以泣。郡新残于兵，白骨在<br /><br />&nbsp;&nbsp;&nbsp;&nbsp;野，首下令掩埋之；又衣食其流离之民，有弃子于道者，置慈幼曹籍而抚育之。<br /><br />&nbsp;&nbsp;&nbsp;&nbsp;郡中恶年少喜为不义，以资求窜名卒伍，冀后得计功版授。官吏恐激变，不敢诘，<br /><br />&nbsp;&nbsp;&nbsp;&nbsp;泽悉追毁所授，诛其尤无良者，贪暴始戢。始陈瓒以郡应张世杰，民多战死者，<br /><br />&nbsp;&nbsp;&nbsp;&nbsp;至是，吏援例将籍其产，泽语吏曰：“国家至仁，诛止陈瓒，从瓒者犹蒙宥，民<br /><br />&nbsp;&nbsp;&nbsp;&nbsp;奈何连坐！”亟为令曰：“民不幸诖误从陈瓒诛，及斗死无后者，其田庐赀产并<br /><br />&nbsp;&nbsp;&nbsp;&nbsp;给其族姻，有司无所与。”吏不能逆，乃止。当江南未定，盗贼所在有之，民自<br /><br />&nbsp;&nbsp;&nbsp;&nbsp;相什伍，保卫乡里。及时平，行省议籍为兵，上下汹汹，泽白行省曰：“国兵非<br /><br />&nbsp;&nbsp;&nbsp;&nbsp;少，今籍民以示少，非所以安反侧也。且当籍者众，民或有他心。”议遂格。泽<br /><br />&nbsp;&nbsp;&nbsp;&nbsp;又兴学校，召长老及诸生讲肄经义，行乡饮酒礼，旁郡闻而慕之。兴化故号多士，<br /><br />&nbsp;&nbsp;&nbsp;&nbsp;士咸知向慕，以泽与常衮、方仪并肖像祠于学官。<br /><br />&nbsp;&nbsp;&nbsp;&nbsp;至元二十一年，调永州路判官。湖广平章政事要束木贪纵淫虐，诛求无厌。<br /><br />&nbsp;&nbsp;&nbsp;&nbsp;或妄言初归附时，州县长吏及吏胥富人比屋敛银，将输之官，银已具而事遂中止。<br /><br />&nbsp;&nbsp;&nbsp;&nbsp;要束木即下令，责民自实，使者旁午，随地置狱，株连蔓引，备极惨酷，民以考<br /><br />&nbsp;&nbsp;&nbsp;&nbsp;掠瘐死者载道，所获不赀，要束木尽掩有之。有使至永，泽戒吏美供帐，丰酒食，<br /><br />&nbsp;&nbsp;&nbsp;&nbsp;务顺适其意。使者感愧，无所发其毒，因间以利害晓之，一郡由是获安，是岁，<br /><br />&nbsp;&nbsp;&nbsp;&nbsp;盗起宝庆、武岗，皆永旁郡也。行省遣泽讨平之，俘获五百余人，简出其诖误者<br /><br />&nbsp;&nbsp;&nbsp;&nbsp;百有五十人，上书言状，诛其首恶者三十一人，余得减死。二十六年，丞相桑哥<br /><br />&nbsp;&nbsp;&nbsp;&nbsp;建议考校钱谷，天下骚动。泽叹曰：“民不堪命矣。”即自上计行省。要束木怒<br /><br />&nbsp;&nbsp;&nbsp;&nbsp;曰：“郡国钱粮无不增羡，永州何为独不然！此直孙府判倚其才辨慢我，亟拘系<br /><br />&nbsp;&nbsp;&nbsp;&nbsp;之，非死不释也。”明年，桑哥败，要束木伏诛，泽始得释。<br /><br />&nbsp;&nbsp;&nbsp;&nbsp;二十九年，湖广平章政事阔里吉思荐泽才堪将帅，以行省员外郎从征海南黎。<br /><br />&nbsp;&nbsp;&nbsp;&nbsp;黎人平，军还，上功，授广南西道宣慰副使。秋七月，并左右两江道归广西宣慰<br /><br />&nbsp;&nbsp;&nbsp;&nbsp;司，置都元帅府，泽为广西两江道宣慰副使、佥都元帅府事。两江荒远瘴疠，与<br /><br />&nbsp;&nbsp;&nbsp;&nbsp;百夷接，不知礼法，泽作《司规》三十有二章，以渐为教，其民至今遵守之。又<br /><br />&nbsp;&nbsp;&nbsp;&nbsp;省厩置二十二所，以纾民力。岁饥，上言蠲其田租，发象州、贺州官粟三千五百<br /><br />&nbsp;&nbsp;&nbsp;&nbsp;石以赈饥者，既发，乃上其事。时行省平章哈剌哈孙察其心诚爱民，不以专擅罪<br /><br />&nbsp;&nbsp;&nbsp;&nbsp;之。邕管徼外蛮数为寇，泽循行并徼，得厄塞处，布画远迩，募民伉健者四千六<br /><br />&nbsp;&nbsp;&nbsp;&nbsp;百余户，置雷留那扶十屯，列营堡以守之。陂水垦田，筑八煲越阡笮梗得稻<br /><br />&nbsp;&nbsp;&nbsp;&nbsp;田若干亩，岁收谷若干石为军储，边民赖之。海北元帅薛赤干赃利事觉，行省檄<br /><br />&nbsp;&nbsp;&nbsp;&nbsp;泽验治。泽驰至雷州，尽发其奸赃，纵所掠男女四百八十二口、牛数千头，金银<br /><br />&nbsp;&nbsp;&nbsp;&nbsp;器物称是，海北之民欣忭相庆。<br /><br />&nbsp;&nbsp;&nbsp;&nbsp;御史台言：乌古孙泽奉使知大体，如汲长孺；为将计万全，如赵充国。可属<br /><br />&nbsp;&nbsp;&nbsp;&nbsp;大任。”诏擢为海北海南廉访使。故例，圭田至秋乃入租，后遂计月受之，泽视<br /><br />&nbsp;&nbsp;&nbsp;&nbsp;事三月，民输租计米五百石，泽曰：“夫子有言，事君者先其事，后其食。吾莅<br /><br />&nbsp;&nbsp;&nbsp;&nbsp;政日浅，而受禄四倍，非情所安。”量食而入，余悉委学官，给诸生以劝业。常<br /><br />&nbsp;&nbsp;&nbsp;&nbsp;曰：“士非俭无以养廉，非廉无以养德。”身一布袍数年，妻子朴素无华，人皆<br /><br />&nbsp;&nbsp;&nbsp;&nbsp;言之，泽不以为意也。<br /><br />&nbsp;&nbsp;&nbsp;&nbsp;雷州地近海，潮汐啮其东南，陂塘碱，农病焉。而西北广衍平袤，宜为陂塘，<br /><br />&nbsp;&nbsp;&nbsp;&nbsp;泽行视城阴，曰：“三溪徒走海，而不以灌溉，此史起所以薄西门豹也。”乃教<br /><br />&nbsp;&nbsp;&nbsp;&nbsp;民浚故湖，筑大堤，烊溪潴之，为斗门七，堤炝，以制其赢耗；酾为渠<br /><br />&nbsp;&nbsp;&nbsp;&nbsp;二十有四，以达其注输。渠皆支别为闸，设守视者，时其启闭，计得良田数千顷，<br /><br />&nbsp;&nbsp;&nbsp;&nbsp;濒海广啦⑽膏土。民歌之曰：“舄卤为田兮，孙父之教。渠之泱泱兮，长我粳<br /><br />&nbsp;&nbsp;&nbsp;&nbsp;稻。自今有年兮，无旱无涝。”<br /><br />&nbsp;&nbsp;&nbsp;&nbsp;至大元年，改福建廉访使。泽宿有德于闽，闽人安之。有芝五色产于宪司之<br /><br />&nbsp;&nbsp;&nbsp;&nbsp;澄清堂，士民以为泽之所致。以母年逾八十，求归养长沙。岁余，母丧，泽以哀<br /><br />&nbsp;&nbsp;&nbsp;&nbsp;毁卒。妻杜，以夫死，饮食不入口者十有三日，不死，乃复食。泽积官自承直郎<br /><br />&nbsp;&nbsp;&nbsp;&nbsp;至中大夫，谥正宪。<br /><br />&nbsp;&nbsp;&nbsp;&nbsp;子良祯，仕至中书右丞，以功名终。<br /><br />&nbsp;&nbsp;&nbsp;&nbsp;○赵炳<br /><br />&nbsp;&nbsp;&nbsp;&nbsp;赵炳，字彦明，惠州滦阳人。父弘，有勇略，国初为征行兵马都元帅，积阶<br /><br />&nbsp;&nbsp;&nbsp;&nbsp;奉国上将军。炳幼失怙恃，鞠于从兄。岁饥，往平州就食，遇盗，欲杀之，兄解<br /><br />&nbsp;&nbsp;&nbsp;&nbsp;衣就缚。炳年十二，泣请代兄，盗惊异，舍之而去。甫弱冠，以勋阀之子，侍世<br /><br />&nbsp;&nbsp;&nbsp;&nbsp;祖于潜邸，恪勤不怠，遂蒙眷遇。世祖次桓、抚间，以炳为抚州长，城邑规制，<br /><br />&nbsp;&nbsp;&nbsp;&nbsp;为之一新。己未，王师伐宋。未几，北方有警，括兵敛财，燕蓟骚动。王师北还，<br /><br />&nbsp;&nbsp;&nbsp;&nbsp;炳远迓中途，具以事闻，追所括兵及横敛财物，悉归于民，世祖嘉其忠。<br /><br />&nbsp;&nbsp;&nbsp;&nbsp;中统元年，命判北京宣抚司事。北京控制辽东，番夷杂处，号称难治。时参<br /><br />&nbsp;&nbsp;&nbsp;&nbsp;知政事杨果为宣抚使，闻炳至，喜曰：“吾属无忧矣。”三年，括北京鹰坊等户<br /><br />&nbsp;&nbsp;&nbsp;&nbsp;丁为兵，蠲其赋，令炳总之。时李f叛，据济南，炳请讨之。国兵围城，炳将<br /><br />&nbsp;&nbsp;&nbsp;&nbsp;千人独当北面，有所俘获，即纵遣去，曰：“胁从之徒，不足治也。”济南平，<br /><br />&nbsp;&nbsp;&nbsp;&nbsp;入为刑部侍郎，兼中书省断事官。时有携妓登龙舟者，即按之以法，未几，其人<br /><br />&nbsp;&nbsp;&nbsp;&nbsp;死，其子犯跸诉冤，诏让之，炳曰：“臣执法尊君，职当为也。”帝怒，命之出，<br /><br />&nbsp;&nbsp;&nbsp;&nbsp;既而谓侍臣曰：“炳用法太峻，然非循情者。”改枢密院断事官。济南妖民作乱，<br /><br />&nbsp;&nbsp;&nbsp;&nbsp;赐金虎符，加昭勇大将军、济南路总管。炳至，止罪首恶，余党解散。岁凶，发<br /><br />&nbsp;&nbsp;&nbsp;&nbsp;廪赈民，而后以闻，朝廷不之罪也。迁辽东提刑按察使，辽东闻其来，豪猾屏迹。<br /><br />&nbsp;&nbsp;&nbsp;&nbsp;至元九年，帝念关中重地，风俗强悍，思得刚鲠旧臣以临之，授炳京兆路总<br /><br />&nbsp;&nbsp;&nbsp;&nbsp;管，兼府尹。皇子安西王开府于秦，诏治宫室，悉听炳裁制。王府吏卒横暴扰民<br /><br />&nbsp;&nbsp;&nbsp;&nbsp;者，即建白，绳以法。王命之曰：“后有犯者，勿复启，请若自处之。”自是豪<br /><br />&nbsp;&nbsp;&nbsp;&nbsp;猾敛戢，秦民以安。有旨以解州盐赋给王府经费，岁久，积逋二十余万缗，有司<br /><br />&nbsp;&nbsp;&nbsp;&nbsp;追理，仅获三之一，民已不堪。炳密启王曰：“十年之逋，责偿一日，其孰能堪！<br /><br />&nbsp;&nbsp;&nbsp;&nbsp;与其裒敛病民，孰若惠泽加于民乎！”王善其言，遽命免征。会王北伐，诏以京<br /><br />&nbsp;&nbsp;&nbsp;&nbsp;兆一年之赋充军资，炳复请曰：“所征逋课，足佐军用，可贷岁赋，以苏民力。”<br /><br />&nbsp;&nbsp;&nbsp;&nbsp;令下，秦民大悦。十四年，加镇国上将军、安西王相。王府冬居京兆，夏徙六盘<br /><br />&nbsp;&nbsp;&nbsp;&nbsp;山，岁以为常。王既北伐，六盘守者构乱，炳自京兆率兵往捕，甫及再旬，元恶<br /><br />&nbsp;&nbsp;&nbsp;&nbsp;授首。十五年春，六盘再乱，复讨平之。王还自北，嘉赏战功，赉赐有加。是岁<br /><br />&nbsp;&nbsp;&nbsp;&nbsp;十一月，王薨。<br /><br />&nbsp;&nbsp;&nbsp;&nbsp;十六年秋，被旨入见便殿，帝劳之曰：“卿去数载，衰白若此，关中事烦可<br /><br />&nbsp;&nbsp;&nbsp;&nbsp;知已。”询及民间利病，炳悉陈之，因言王薨之后，运使郭琮、郎中郭叔云窃弄<br /><br />&nbsp;&nbsp;&nbsp;&nbsp;威柄，恣为不法。帝卧听，遽起曰：“闻卿斯言，使老者增健。”饮以上尊马潼。<br /><br />&nbsp;&nbsp;&nbsp;&nbsp;改中奉大夫、安西王相，兼陕西五路西蜀四川课程屯田事，余职如故，即令乘传<br /><br />&nbsp;&nbsp;&nbsp;&nbsp;偕敕使数人往按琮等。至则琮假嗣王旨，入炳罪，收炳妻孥囚之。时嗣王之六盘，<br /><br />&nbsp;&nbsp;&nbsp;&nbsp;徙炳等于平凉北崆峒山，囚闭益严。炳子仁荣诉于上，即诏近侍二人驰驿而西，<br /><br />&nbsp;&nbsp;&nbsp;&nbsp;脱炳，且械琮党偕来。琮等留使者，醉以酒，先遣人毒炳于平凉狱中。其夜星陨，<br /><br />&nbsp;&nbsp;&nbsp;&nbsp;有声如雷，年五十九，实十七年三月也。帝闻之，抚髀叹曰：“失我良臣！”俄<br /><br />&nbsp;&nbsp;&nbsp;&nbsp;械琮等百余人至，帝亲鞫问，尽得其情，既各伏辜，命仁荣手刃琮、叔云于东城，<br /><br />&nbsp;&nbsp;&nbsp;&nbsp;籍其家以付仁荣。仁荣曰：“不共戴天之人，所蓄之物，皆取于民，何忍受之！”<br /><br />&nbsp;&nbsp;&nbsp;&nbsp;帝善之，别赐钞二万二千五百缗，为治丧具。国朝旧制，无赙臣下礼，盖殊恩也。<br /><br />&nbsp;&nbsp;&nbsp;&nbsp;六月，诏雪炳冤，特赠中书左丞，谥忠愍。<br /><br />&nbsp;&nbsp;&nbsp;&nbsp;子六人：仁显，早亡。次仁表，仁荣，仁旭，仁举，仁轨。仁荣仕至中书平<br /><br />&nbsp;&nbsp;&nbsp;&nbsp;章政事；余俱登显仕。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959409);">加入书签</a><a
                        href="959383.html">上一页</a>&larr;<a href="index.html">返回列表</a>&rarr;<a
                            href="959437.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959383.html"; var next_page = "959437.html"; var index_page = "index.html"; var sortid = "9"; var article_id = "14699"; var chapter_id = "959409"; var articlename = "元史"; var chaptername = " 卷一百六十三 列传第五十"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>