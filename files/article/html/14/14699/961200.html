<!DOCTYPE html>
<html>
<head>
<meta charset="gbk" />
<title>元史- 卷一百九十四 列传第八十一-在线阅读-哈西文学网</title>
<meta name="keywords" content="宋濂，元史， 卷一百九十四 列传第八十一全文， 卷一百九十四 列传第八十一在线阅读 哈西文学网" />
<meta name="description" content="哈西文学网提供宋濂的元史  卷一百九十四 列传第八十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961200.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961200.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十四 列传第八十一</h1>
            <div class="link xb">
                <a href="961176.html">上一页</a>&larr;<a href="index.html">返回列表</a>&rarr;<a
                    href="961226.html">下一页</a></div>			
            <div id="BookText">&nbsp;&nbsp;&nbsp;&nbsp;◎忠义二<br /><br />&nbsp;&nbsp;&nbsp;&nbsp;张桓，字彦威，真定藁城人。父木，知汝宁府，因家焉。桓以国子生释褐，<br /><br />&nbsp;&nbsp;&nbsp;&nbsp;授滑之白马丞，入补中书掾，擢国子典簿。拜陕西行台监察御史，以言事不合去。<br /><br />&nbsp;&nbsp;&nbsp;&nbsp;未几，汝宁盗起，桓避之确山。贼久知桓名，袭获之，罗拜请为帅，弗听。囚六<br /><br />&nbsp;&nbsp;&nbsp;&nbsp;日，拥至渠魁前，桓直趋据榻坐，与之抗论逆顺。其徒刍钙鸸颍桓仰天大呼，<br /><br />&nbsp;&nbsp;&nbsp;&nbsp;詈叱弥厉，且屡唾贼面。贼犹不忍杀，谓桓曰：“汝但一揖，亦恕汝死。”桓_<br /><br />&nbsp;&nbsp;&nbsp;&nbsp;目曰：“吾恨不能手斩逆首，肯听汝诱胁而折腰哉！”贼知终不可屈，遂刺之。<br /><br />&nbsp;&nbsp;&nbsp;&nbsp;年四十八。贼后语人曰：“张御史真铁汉，害之可惜！”事闻，赠礼部尚书，谥<br /><br />&nbsp;&nbsp;&nbsp;&nbsp;忠洁。<br /><br />&nbsp;&nbsp;&nbsp;&nbsp;李黼，字子威，颍人也。工部尚书守中之子，守中性卞急，遇诸子极严，每<br /><br />&nbsp;&nbsp;&nbsp;&nbsp;一饮酒，辄半月醉不解，黼百计承顺，求宁亲心，终不可得，跪而自讼，往往达<br /><br />&nbsp;&nbsp;&nbsp;&nbsp;旦，无几微厌怠之意。初补国学生。泰定四年，遂以明经魁多士，授翰林修撰。<br /><br />&nbsp;&nbsp;&nbsp;&nbsp;明年，代祠西岳，省臣谓黼曰：“敕使每后我，今可易邪？”黼曰：“王人虽微，<br /><br />&nbsp;&nbsp;&nbsp;&nbsp;《春秋》序于诸侯之上，尊君也，奈何后乎！”省臣不敢对。改河南行省检校官，<br /><br />&nbsp;&nbsp;&nbsp;&nbsp;迁礼部主事，拜监察御史。首言：“^祠A尝，古今大祭，今太庙唯二祭，而<br /><br />&nbsp;&nbsp;&nbsp;&nbsp;日享佛祠、神御，非礼也，宜据经行之。成均，教化之基，不当隶集贤，宜属省<br /><br />&nbsp;&nbsp;&nbsp;&nbsp;臣兼领。诸侯王岁赐有定额，分封易代之际，陈请恩例，世系戚疏，无成书可考，<br /><br />&nbsp;&nbsp;&nbsp;&nbsp;宜仿先代，修正玉牒。”皆不报。转江西行省郎中，入为国子监丞，迁宣文阁监<br /><br />&nbsp;&nbsp;&nbsp;&nbsp;书博士，兼经筵官。数与劝讲，每以圣贤心法为帝言之。俄中书命黼巡视河渠，<br /><br />&nbsp;&nbsp;&nbsp;&nbsp;黼上言曰：“蔡河源出京西，宋以转输之故，平地作堤，今河底填淤，高出地面，<br /><br />&nbsp;&nbsp;&nbsp;&nbsp;秋霖一至，横溃为灾，宜按故迹修浚。他日东河或有不测之阻，江、淮运物，当<br /><br />&nbsp;&nbsp;&nbsp;&nbsp;由此分道达京，万世之利也。”亦不报。升秘书太监，拜礼部侍郎。奉旨详定中<br /><br />&nbsp;&nbsp;&nbsp;&nbsp;外所上封事。已而廷议内外官通调，授黼江州路总管。<br /><br />&nbsp;&nbsp;&nbsp;&nbsp;至正十一年夏五月，盗起河南，北据徐、蔡，南陷蕲、黄，焚掠数千里，造<br /><br />&nbsp;&nbsp;&nbsp;&nbsp;船北岸，锐意南攻。九江居下流，实江东、西襟喉之地，黼治城壕，修器械，募<br /><br />&nbsp;&nbsp;&nbsp;&nbsp;丁壮，分守要害，且上攻守之策于江西行省，请兵屯江北，以扼贼冲，庶几大江<br /><br />&nbsp;&nbsp;&nbsp;&nbsp;之险，贼不得共之，不报。黼叹曰：“吾不知死所矣。”乃独椎牛飨士，激忠义<br /><br />&nbsp;&nbsp;&nbsp;&nbsp;以作士气，数日之间，纪纲粗立。十二年正月己未，贼渡江，陷武昌，威顺王及<br /><br />&nbsp;&nbsp;&nbsp;&nbsp;省臣相继遁，舳舻蔽江而下，江西大震。贼乘胜破瑞昌，右丞孛罗帖木儿方军于<br /><br />&nbsp;&nbsp;&nbsp;&nbsp;江，闻之，遁。黼虽孤立，辞气愈奋厉。时黄梅县主簿也孙帖木儿，愿出击贼，<br /><br />&nbsp;&nbsp;&nbsp;&nbsp;黼大喜，向天沥酒与之誓。言始脱口，贼游兵已至境，急檄诸乡落聚木石于险塞<br /><br />&nbsp;&nbsp;&nbsp;&nbsp;处，遏贼归路。仓卒无号，乃墨士卒面，统之出战，黼身先士卒，大呼陷阵，也<br /><br />&nbsp;&nbsp;&nbsp;&nbsp;孙帖木儿继进，贼大败，逐北六十里。乡丁依险阻，乘高下木石，横尸蔽路，杀<br /><br />&nbsp;&nbsp;&nbsp;&nbsp;获二万余。黼还，谓左右曰：“贼不利于陆，必由水道以舟薄我，苟失备御，吾<br /><br />&nbsp;&nbsp;&nbsp;&nbsp;属无唯类矣。”乃以长木数千，冒铁椎于杪，暗植沿岸水中，逆刺贼舟，谓之七<br /><br />&nbsp;&nbsp;&nbsp;&nbsp;星桩。会西南风急，贼舟数千，果扬帆顺流鼓噪而至，舟遇桩不得动，进退无措，<br /><br />&nbsp;&nbsp;&nbsp;&nbsp;黼帅将士奋击，发火翎箭射之，焚溺死者无算，余舟散走。行省上黼功，请拜江<br /><br />&nbsp;&nbsp;&nbsp;&nbsp;西行省参政，行江州、南康等路军民都总管，便宜行事。已而贼势更炽，西自荆<br /><br />&nbsp;&nbsp;&nbsp;&nbsp;湖，东际淮甸，守臣往往弃城遁，黼守孤城，提孱旅，斩馘扶伤，无日不战，中<br /><br />&nbsp;&nbsp;&nbsp;&nbsp;外援绝。二月甲申，贼将薄城，分省平章政事秃坚不花自北门遁。黼引兵登陴，<br /><br />&nbsp;&nbsp;&nbsp;&nbsp;布战具，贼已至甘棠湖，焚西门，乃张弩箭射之。贼趑趄未敢进，转攻东门。黼<br /><br />&nbsp;&nbsp;&nbsp;&nbsp;救东门，贼已入，与之巷战，知力不敌，挥剑叱贼曰：“杀我！毋杀百姓！”贼<br /><br />&nbsp;&nbsp;&nbsp;&nbsp;自巷背来，刺黼堕马，黼与从子秉昭俱骂贼而死。郡民闻黼死，器声震天，相率<br /><br />&nbsp;&nbsp;&nbsp;&nbsp;具棺，葬于东门外。黼死逾月，参政之命始下，年五十五。<br /><br />&nbsp;&nbsp;&nbsp;&nbsp;黼兄冕居颍，亦死于贼。秉昭，冕季子也。事闻，赠黼摅忠秉义效节功臣、<br /><br />&nbsp;&nbsp;&nbsp;&nbsp;资德大夫、淮南江北等处行中书省左丞、上护军，追封陇西郡公，谥忠文。诏立<br /><br />&nbsp;&nbsp;&nbsp;&nbsp;庙江州，赐额曰崇烈。官其子秉方集贤待制。<br /><br />&nbsp;&nbsp;&nbsp;&nbsp;李齐，字公平，广平人。家甚贫，客于江南，工辞章。元统元年进士第一。<br /><br />&nbsp;&nbsp;&nbsp;&nbsp;历佥河南淮西廉访司事，移知高邮府，有政声。至正十年，盗突入府驿，取十二<br /><br />&nbsp;&nbsp;&nbsp;&nbsp;马去，齐躬追谢长等杀之。十一年，州人秦观保造兵仗，将图劫掠，复获而行诛。<br /><br />&nbsp;&nbsp;&nbsp;&nbsp;十三年，泰州白驹场亭民张士诚为乱，破泰州。河南行省遣齐往招降，被拘。久<br /><br />&nbsp;&nbsp;&nbsp;&nbsp;之，贼酋自相杀，始纵齐来归。泰州平，贼徒尚蜂聚，士诚复鼓变，杀参知政事<br /><br />&nbsp;&nbsp;&nbsp;&nbsp;赵琏，掠官库民财，走入得胜湖，俄陷兴化县。行省以左丞恼荏瀑勺谕跽蚋<br /><br />&nbsp;&nbsp;&nbsp;&nbsp;邮，使齐出守甓社湖。夏五月乙未，数贼入城，一噪呼而省宪官皆遁。齐急还救<br /><br />&nbsp;&nbsp;&nbsp;&nbsp;城，贼已闭门拒我，遂连兴化接得胜湖，舟舰四塞，蔓延入宝应县。已而有诏：<br /><br />&nbsp;&nbsp;&nbsp;&nbsp;凡叛逆者赦之。诏至高邮，不得入，贼绐曰：“请李知府来，乃受命。”行省强<br /><br />&nbsp;&nbsp;&nbsp;&nbsp;齐往，至则下齐狱中，齐益辩说，士诚本无降意，特迁延为缮饬计耳。官军谍知<br /><br />&nbsp;&nbsp;&nbsp;&nbsp;之，乃进攻城，士诚呼齐使跪，齐叱曰：“吾膝如铁，岂肯为贼屈！”士诚怒，<br /><br />&nbsp;&nbsp;&nbsp;&nbsp;扼之跪，齐立而诟之，乃曳倒，碎其膝而呙之。<br /><br />&nbsp;&nbsp;&nbsp;&nbsp;论者谓大科三魁，若泰不华没海上，李黼陨九江，洎齐之死，皆不负所学云。<br /><br />&nbsp;&nbsp;&nbsp;&nbsp;褚不华，字君实，隰州石楼人，沉默有器局。泰定初，补中瑞司译史，授海<br /><br />&nbsp;&nbsp;&nbsp;&nbsp;道副千户，转嘉兴路治中，连拜南台、西台监察御史，迁河西道廉访佥事，移淮<br /><br />&nbsp;&nbsp;&nbsp;&nbsp;东。未几，升副使。汝、颍盗发，势张甚。不华行郡至淮安，极力为守御计。贼<br /><br />&nbsp;&nbsp;&nbsp;&nbsp;至，多所斩获。且请知枢密院老章、判官刘甲守韩信城，相掎角为声援。复上章，<br /><br />&nbsp;&nbsp;&nbsp;&nbsp;劾总兵及诸将逗挠之罪。朝廷录其功，升廉访使，阶中奉大夫。甲有智勇，与贼<br /><br />&nbsp;&nbsp;&nbsp;&nbsp;战辄胜，贼惮之，号曰刘铁头，不华颇赖之。总兵者闻不华劾己，益恚嫉，乃檄<br /><br />&nbsp;&nbsp;&nbsp;&nbsp;甲别将兵击贼，冀以困不华。甲去，韩信城陷，贼乃掘堑相衔，b水寨以围我。<br /><br />&nbsp;&nbsp;&nbsp;&nbsp;既而天长青军叛，普颜帖木尔所统黄军复叛，贼皆挟之来攻不华知事危，退入哈<br /><br />&nbsp;&nbsp;&nbsp;&nbsp;剌章营。贼稍引去，乃出，抵杨村桥，贼奄至，杀廉访副使不达失里，啖其尸。<br /><br />&nbsp;&nbsp;&nbsp;&nbsp;不华以余兵入淮安。时城之东、西、南三面皆贼，惟北门通沭阳，阻赤鲤湖，指<br /><br />&nbsp;&nbsp;&nbsp;&nbsp;挥使魏岳、杨暹驻兵沭阳，淮安倚其刍饷，而赤鲤湖为贼据，沭阳之路又绝。贼<br /><br />&nbsp;&nbsp;&nbsp;&nbsp;计孤城可取，进栅南琐桥。不华与元帅张存义出大西门，会佥事忽都不花兵突贼<br /><br />&nbsp;&nbsp;&nbsp;&nbsp;栅，殊死战，贼败走，追北二十余里。城中食且绝，元帅吴德L运粮万斛入河，<br /><br />&nbsp;&nbsp;&nbsp;&nbsp;竟为贼所掠，德L仅以身免。贼与青军攻围，日益急，总兵者屯下邳，相去五百<br /><br />&nbsp;&nbsp;&nbsp;&nbsp;里，按兵不出，凡遣使十九辈告急，皆不听。城中饿者仆道上，即取啖之，一切<br /><br />&nbsp;&nbsp;&nbsp;&nbsp;草木、螺蛤、鱼蛙、燕乌，及靴皮、鞍]、革箱、败弓之筋皆尽，而后父子夫<br /><br />&nbsp;&nbsp;&nbsp;&nbsp;妇老稚更相食，撤屋为薪，人多露处，坊陌生荆棘。力既尽，城陷，不华犹据西<br /><br />&nbsp;&nbsp;&nbsp;&nbsp;门力斗，中伤见执，为贼所脔。次子伴哥，冒刃护之，亦见杀。时至正十六年十<br /><br />&nbsp;&nbsp;&nbsp;&nbsp;月乙丑也。<br /><br />&nbsp;&nbsp;&nbsp;&nbsp;不华守淮安五年，殆数十百战，精忠大节，人比之张巡云。朝廷闻之，赠翰<br /><br />&nbsp;&nbsp;&nbsp;&nbsp;林学士承旨、荣禄大夫、柱国，追封卫国公，谥曰忠肃，赙钞二百锭，以恤其家。<br /><br />&nbsp;&nbsp;&nbsp;&nbsp;郭嘉，字元礼，濮阳人。祖昂，父惠，俱以战功显。嘉慷慨有大志，始由国<br /><br />&nbsp;&nbsp;&nbsp;&nbsp;子生登泰定三年进士第，授彰德路林州判官，累迁翰林国史院编修官，除广东道<br /><br />&nbsp;&nbsp;&nbsp;&nbsp;宣慰使司都元帅府经历。未几，入为京畿漕运使司副使，寻拜监察御史。会朝廷<br /><br />&nbsp;&nbsp;&nbsp;&nbsp;以海寇起，欲于浙东温、台、庆元等路立水军万户镇之，众论纷纭莫定。擢嘉礼<br /><br />&nbsp;&nbsp;&nbsp;&nbsp;部员外郎，乘驿至庆元，与江浙行省会议可否。嘉至，首询父老，知其弗便，请<br /><br />&nbsp;&nbsp;&nbsp;&nbsp;罢之。会方择守令绥靖辽东，乃授嘉广宁路总管，兼诸奥鲁劝农防御。属盗起，<br /><br />&nbsp;&nbsp;&nbsp;&nbsp;军旅数兴，供饷无虚日。民苦和籴转输，而吏胥得因时为奸。嘉设法计其户口，<br /><br />&nbsp;&nbsp;&nbsp;&nbsp;第其甲乙，民甚便之。有诏团结义兵，嘉招集民数千，教以坐作进退，万、千、<br /><br />&nbsp;&nbsp;&nbsp;&nbsp;百夫各统以长，号令齐一，赏罚明信。故东方诸郡，钱粮之富，甲兵之精，称嘉<br /><br />&nbsp;&nbsp;&nbsp;&nbsp;为最。<br /><br />&nbsp;&nbsp;&nbsp;&nbsp;十八年，寇陷上京，嘉闻之，躬率义兵出御。既而辽阳陷，嘉将众巡逻，去<br /><br />&nbsp;&nbsp;&nbsp;&nbsp;城十五里，遇青号队伍百余人，始言官军，嘉疑其诈，俄果脱青衣变红。嘉出马<br /><br />&nbsp;&nbsp;&nbsp;&nbsp;射贼，分兵两队而夹攻之，生擒贼数百，死者无算。嘉见贼势日炽，孤城无援，<br /><br />&nbsp;&nbsp;&nbsp;&nbsp;乃集同官议攻守之计，众皆失措，嘉曰：“吾计决矣。”因竭家所有衣服财物犒<br /><br />&nbsp;&nbsp;&nbsp;&nbsp;义士，以励其勇敢，且曰：“自我祖宗，有勋王室，今之尽忠，吾分内事也。况<br /><br />&nbsp;&nbsp;&nbsp;&nbsp;身守此土，当生死以之，余不足恤矣。”顷之，贼至，围城亘数十里，有大呼者<br /><br />&nbsp;&nbsp;&nbsp;&nbsp;曰：“辽阳我得矣，何不出降！”嘉挽弓射呼者，中其左颊，堕马死，贼稍引退，<br /><br />&nbsp;&nbsp;&nbsp;&nbsp;嘉遂开西门逐之，贼大至，力战以死。事闻，赠崇化宣力效忠功臣、资善大夫、<br /><br />&nbsp;&nbsp;&nbsp;&nbsp;河南江北等处行省左丞、上护军，封太原郡公，谥忠烈。<br /><br />&nbsp;&nbsp;&nbsp;&nbsp;喜同，周姓，河西人。初为后宫卫士，众称其才，选充承徽寺经历，再调南<br /><br />&nbsp;&nbsp;&nbsp;&nbsp;阳县达鲁花赤。居二岁，妖贼起，陷邓州，人情汹汹。俄而贼锋抵南阳，南阳无<br /><br />&nbsp;&nbsp;&nbsp;&nbsp;城无兵，贼入之若虚邑。喜同以计获数贼，诘之，云贼将大至。悉斩之，以安众<br /><br />&nbsp;&nbsp;&nbsp;&nbsp;心，昼夜督丁壮巡逻守备。时大司农钱木尔，以兵驻于诸葛庵，为贼所袭，死之。<br /><br />&nbsp;&nbsp;&nbsp;&nbsp;贼遂乘锐取南阳。喜同守西门，望见贼势盛，即以死自许，与家人诀曰：“吾与<br /><br />&nbsp;&nbsp;&nbsp;&nbsp;汝等不能相顾矣，但各逃生，吾分死此，以报国也。”已而城中皆哭，喜同策厉<br /><br />&nbsp;&nbsp;&nbsp;&nbsp;义兵，奋力与贼搏，贼退去。明日复至，与战甚力，杀贼凡数百。贼知无后援，<br /><br />&nbsp;&nbsp;&nbsp;&nbsp;战愈急，南阳遂陷。喜同突围将自拔，贼横刺其马，马蹶，喜同鞭马跃而起，手<br /><br />&nbsp;&nbsp;&nbsp;&nbsp;斩刺马者。俄而为他贼所追，身被数创，不能斗，遂见执，为所杀。妻邢氏，闻<br /><br />&nbsp;&nbsp;&nbsp;&nbsp;喜同力战死，帅家僮数人出走，遇贼，夺贼刀斫之，且骂且前，亦见杀。一家死<br /><br />&nbsp;&nbsp;&nbsp;&nbsp;者二十余人。赠南阳路判官。<br /><br />&nbsp;&nbsp;&nbsp;&nbsp;时襄阳录事司达鲁花赤塔不台字彦晖者，元统元年进士。魏王军汝、毫，塔<br /><br />&nbsp;&nbsp;&nbsp;&nbsp;不台来供饷。王嗜酒，轻战备。一夕，贼劫王，王卧未能起，为所执。塔不台驰<br /><br />&nbsp;&nbsp;&nbsp;&nbsp;骑夺王，亦为贼所得。比明，见贼酋，王拜乞活，塔不台以足蹴王曰：“犹欲生<br /><br />&nbsp;&nbsp;&nbsp;&nbsp;乎！”贼复屈其拜，塔不台拒而诟之，且与缚者角，遂支解。<br /><br />&nbsp;&nbsp;&nbsp;&nbsp;韩因，字可宗，汴梁人。少习举子业，负气不群。盗据汝宁，官军讨之，久<br /><br />&nbsp;&nbsp;&nbsp;&nbsp;不下。会朝廷诏赦叛逆，募可持诏入贼者，即借以官。因应命，乃借因以唐州判<br /><br />&nbsp;&nbsp;&nbsp;&nbsp;官，使焉。贼渠恐其党心摇，导因止于外，纳诏不读，诘问再三，因答以“恩宥<br /><br />&nbsp;&nbsp;&nbsp;&nbsp;宽大，祸福所系”，甚切。不听，乃纵因归报。因出，乘马周贼屯，大言曰：<br /><br />&nbsp;&nbsp;&nbsp;&nbsp;“汝辈好百姓，何不出降归田里，而甘从逆贼驱使耶！”众愕眙相顾。或以告贼<br /><br />&nbsp;&nbsp;&nbsp;&nbsp;渠，渠追因，责其所言。因极口肆詈，贼怒，寸割因。<br /><br />&nbsp;&nbsp;&nbsp;&nbsp;卞琛，大名人。世为农夫，早游学京师，得补国子生，既而丁母忧，治农于<br /><br />&nbsp;&nbsp;&nbsp;&nbsp;家。至正十二年，邻郡盗起。未几，来剽掠，琛与从子小十、府史李仲亨等协谋，<br /><br />&nbsp;&nbsp;&nbsp;&nbsp;统丁壮数百人击贼。丁壮皆民兵，无弓矢之备，直以钩锄白铤当贼。贼矢雨集，<br /><br />&nbsp;&nbsp;&nbsp;&nbsp;琛众溃散，被擒。仲亨、小十皆死。贼素知琛，谕之曰：“汝从我，解汝缚；不<br /><br />&nbsp;&nbsp;&nbsp;&nbsp;从，杀汝。”琛唾骂曰：“我国子生也。视汝逆贼，真狗彘也。吾宁义死，不从<br /><br />&nbsp;&nbsp;&nbsp;&nbsp;贼生！”骂不止。贼屡胁不听，杀之。<br /><br />&nbsp;&nbsp;&nbsp;&nbsp;乔彝，字仲常，晋宁人。性高介有守，一时名称籍甚。至正十八年，贼由绛<br /><br />&nbsp;&nbsp;&nbsp;&nbsp;州垣曲县袭晋宁。城陷，城中死者十二三。彝整冠衣，聚妻子，家有大井，彝坐<br /><br />&nbsp;&nbsp;&nbsp;&nbsp;井上，令妻子婢辈循次投井中，而己随赴之。彝既死，贼首王士诚使人即彝家邀<br /><br />&nbsp;&nbsp;&nbsp;&nbsp;致之，至则彝已死矣。贼平，朝廷赠彝临汾县尹，赐谥纯洁。<br /><br />&nbsp;&nbsp;&nbsp;&nbsp;有张岩起、王佐者，皆士人也，并以不屈贼而死。岩起字傅霖，汾州人。累<br /><br />&nbsp;&nbsp;&nbsp;&nbsp;举不中，尝用荐者征为国子助教。居一岁，免归。盗既去晋宁，复陷汾州，岩起<br /><br />&nbsp;&nbsp;&nbsp;&nbsp;与妻赴井死。王佐字元辅，晋宁人。从父居上都，教授里巷，不与时俯仰。会贼<br /><br />&nbsp;&nbsp;&nbsp;&nbsp;至，仓卒不能避，为所获，欲降之。佐傲岸自如，诟贼不辍，因见害。又有吴德<br /><br />&nbsp;&nbsp;&nbsp;&nbsp;新者，字止善，建昌人。工医，留京师，久之，尝往宁夏。会盗至，德新见执，<br /><br />&nbsp;&nbsp;&nbsp;&nbsp;胁使降，德新厉声曰：“我生为皇元人，死作皇元鬼，誓不从尔贼！”贼乃缚其<br /><br />&nbsp;&nbsp;&nbsp;&nbsp;两手，加白刃颈上，迫其畏屈，德新骂不已。乃曳之井上，阳欲挤之。德新偶得<br /><br />&nbsp;&nbsp;&nbsp;&nbsp;宽，即自投井中，仰骂贼。贼下射，矢贯其顶，骂益力。贼怒，以长枪刺之。然<br /><br />&nbsp;&nbsp;&nbsp;&nbsp;亦壮其志，怜其死，曰：“此真丈夫也！”以土埋井而去。<br /><br />&nbsp;&nbsp;&nbsp;&nbsp;颜瑜，字德润，兖州曲阜人，兖国复圣公五十七代孙也。以行谊用举者，为<br /><br />&nbsp;&nbsp;&nbsp;&nbsp;邹及阳曲两县教谕。至正十八年，田丰起山东，瑜携家走郓城，道遇贼，以刃来<br /><br />&nbsp;&nbsp;&nbsp;&nbsp;胁瑜曰：“尔何人？”瑜曰：“我东鲁书生也。”贼执瑜曰：“尔书生，吾不尔<br /><br />&nbsp;&nbsp;&nbsp;&nbsp;杀，可从我见主帅。”瑜骂曰：“尔贼，何主帅邪！”贼怒，欲杀瑜，瑜无惧色。<br /><br />&nbsp;&nbsp;&nbsp;&nbsp;复使之写旗，瑜大诟曰：“尔大元百姓，天下乱，募尔为兵，而反为叛逆。我腕<br /><br />&nbsp;&nbsp;&nbsp;&nbsp;可断，岂能为尔写旗从逆乎！”贼以枪刺瑜，至死骂不绝口。其妻子皆为所害。<br /><br />&nbsp;&nbsp;&nbsp;&nbsp;又有曹彦可者，亳州人。会妖寇起里中，多田野无赖子，目不知书者。既破<br /><br />&nbsp;&nbsp;&nbsp;&nbsp;亳，揭帛于竿，皆群趋彦可家劫之，使写旗。彦可力辞，乃迫以刀斧。彦可唾之<br /><br />&nbsp;&nbsp;&nbsp;&nbsp;曰：“我儒者，知有君父，宁死耳，岂为汝写旗者耶！”贼怒，遂见害，年七十<br /><br />&nbsp;&nbsp;&nbsp;&nbsp;矣。其家素贫，又死于乱，藁殡其尸。贼既定，有司具以事闻，中书为给赀以葬，<br /><br />&nbsp;&nbsp;&nbsp;&nbsp;赐谥节愍。<br /><br />&nbsp;&nbsp;&nbsp;&nbsp;王士元，字尧佐，恩州人。泰定四年进士，由棣州判官累迁知磁州。值军兴，<br /><br />&nbsp;&nbsp;&nbsp;&nbsp;馈饷需索日繁，民不堪命。士元心念其民，力为区画，至为将士陵辱诃责，弗避<br /><br />&nbsp;&nbsp;&nbsp;&nbsp;也。改知浚州。州滨黄河，尝经盗贼，城堞不完，市井空荒，士元邑邑不得志，<br /><br />&nbsp;&nbsp;&nbsp;&nbsp;而临事未尝易其素。至正十七年，贼复迫浚州，州兵悉溃散，士元坐堂上，顾其<br /><br />&nbsp;&nbsp;&nbsp;&nbsp;子致微使避贼，曰：“吾守臣，居此，职也。若可逃生。”子侍立，不忍去。贼<br /><br />&nbsp;&nbsp;&nbsp;&nbsp;前问曰：“尔为谁？”士元叱曰：“我王知州也。强贼识我否？”贼欲缚士元，<br /><br />&nbsp;&nbsp;&nbsp;&nbsp;士元奋拳殴贼，贼怒，并其子杀之。<br /><br />&nbsp;&nbsp;&nbsp;&nbsp;杨朴，字文素，河南人。早以文学得推择为吏，任至滁州全椒县尹。滁界庐<br /><br />&nbsp;&nbsp;&nbsp;&nbsp;江，庐江陷于寇，滁人震动。行省参政也先总兵于滁，不理军事，唯纵饮，至暮，<br /><br />&nbsp;&nbsp;&nbsp;&nbsp;城门不钥，寇入纵火，犹张烛挥杯，急逾城出走。朴度必死，乃尽杀其妻女，朝<br /><br />&nbsp;&nbsp;&nbsp;&nbsp;服坐堂上。盗欲降之，朴指妻女示曰：“我已戕我属，政欲死官守耳，尚何云云！”<br /><br />&nbsp;&nbsp;&nbsp;&nbsp;乃连唾之。贼絷朴，倒悬树上，而割其肉至尽，犹大骂弗绝。<br /><br />&nbsp;&nbsp;&nbsp;&nbsp;赵琏，字伯器，宏伟之孙也。至治元年，登进士第，授嵩州判官。再调汴梁<br /><br />&nbsp;&nbsp;&nbsp;&nbsp;路祥符县尹。入为国子助教。累迁湖广行省左右司郎中。除杭州路总管。杭于东<br /><br />&nbsp;&nbsp;&nbsp;&nbsp;南为剧郡，地大民夥，长吏多不称其职。琏为人强毅开敏，精力绝人，吏莫不服<br /><br />&nbsp;&nbsp;&nbsp;&nbsp;其明决，而不敢欺。浙右病于徭役，民充坊里正者，皆破其家。朝廷令行省召八<br /><br />&nbsp;&nbsp;&nbsp;&nbsp;郡守集议便民之法，琏献议以属县坊正为雇役，里正用田赋以均之，民咸以为便。<br /><br />&nbsp;&nbsp;&nbsp;&nbsp;有盗诱其同恶，持刃出市，斫人以索金，市民乃户敛以予之，人无敢言者。琏曰：<br /><br />&nbsp;&nbsp;&nbsp;&nbsp;“此不可长也。”遣卒掩捕之，尽戮诸市。逾年，召拜吏部侍郎。杭人思之，刻<br /><br />&nbsp;&nbsp;&nbsp;&nbsp;其政绩于碑。历中书左司郎中，除礼部尚书。寻迁户部，拜参议中书省事。出为<br /><br />&nbsp;&nbsp;&nbsp;&nbsp;山北辽东道廉访使。是时河南兵起，湖广、荆襄皆陷，而两淮亦骚动。朝廷乃析<br /><br />&nbsp;&nbsp;&nbsp;&nbsp;河南地，立淮南江北行省于扬州，以琏参知政事。琏方病水肿，即舆疾而行。既<br /><br />&nbsp;&nbsp;&nbsp;&nbsp;至，分省镇淮安，又移镇真州。<br /><br />&nbsp;&nbsp;&nbsp;&nbsp;会张士诚为乱，突起海滨，陷泰州。兴化，行省遣兵讨之，不克。乃命高邮<br /><br />&nbsp;&nbsp;&nbsp;&nbsp;知府李齐往招谕之。士诚因请降，行省授以民职，且乞从征讨以自效。遂移琏镇<br /><br />&nbsp;&nbsp;&nbsp;&nbsp;泰州，琏乃趣士诚治戈船，趋濠、泗。士诚疑惮不肯发，又觇知琏无备，遂复反。<br /><br />&nbsp;&nbsp;&nbsp;&nbsp;夜四鼓，纵火登城。琏力疾扪佩刀上马，与贼斗市衢。贼围琏，邀至其船，琏诘<br /><br />&nbsp;&nbsp;&nbsp;&nbsp;之曰：“汝辈罪在不赦，今既宥尔诛戮，又锡以名爵，朝廷何负于汝，乃既降复<br /><br />&nbsp;&nbsp;&nbsp;&nbsp;反邪！汝弃信逆天，灭不旋踵。我执政大臣，岂为汝贼辈屈乎！”即驰骑奋击贼，<br /><br />&nbsp;&nbsp;&nbsp;&nbsp;贼以槊撞琏坠地，欲舁登其舟，琏_目大骂，遂死之。其仆扬儿以身蔽琏，亦<br /><br />&nbsp;&nbsp;&nbsp;&nbsp;俱死。及乱定，州民收其尸，归殡于真州。事闻，赙钞三百锭，仍官其子。<br /><br />&nbsp;&nbsp;&nbsp;&nbsp;弟琬，字仲德，仕至台州路总管。至正二十七年，方国瑛以舟挟琬至黄岩。<br /><br />&nbsp;&nbsp;&nbsp;&nbsp;琬潜登白龙奥，舍于民家，绝粒不食。人劝之食，辄瞑目却之，七日而死。<br /><br />&nbsp;&nbsp;&nbsp;&nbsp;孙郑字自谦，曹州人。至正二年进士，授济宁路录事。张士诚据高邮叛，<br /><br />&nbsp;&nbsp;&nbsp;&nbsp;或谓其有降意，朝廷择乌马儿为使，招谕士诚，而用指ㄐ小旨揖樱不知也。<br /><br />&nbsp;&nbsp;&nbsp;&nbsp;中书借旨贤待制，给驿，就其家起之。智啃械指哂剩士诚不迓诏使。值燃<br /><br />&nbsp;&nbsp;&nbsp;&nbsp;入城，反覆开谕，士诚等皆竦然以听。已而拘之他室，或日一馈食，或间日一馈<br /><br />&nbsp;&nbsp;&nbsp;&nbsp;食，欲以降郑治ㄚ赋舛已。乃令其党捶郑肆其陵辱，植恍粢病＜笆砍厢<br /><br />&nbsp;&nbsp;&nbsp;&nbsp;平江，钟胧砍喜拷张茂先谋，将炙授站马札子，遣壮士浦四、许诚赴镇南王<br /><br />&nbsp;&nbsp;&nbsp;&nbsp;府，约日进兵复高邮。谋泄，执盅段剩致钌不绝，竟为所害。后贼中见失节<br /><br />&nbsp;&nbsp;&nbsp;&nbsp;者，辄自相嗤曰：“此岂孙待制耶！”事闻，赠翰林侍读学士、中奉大夫、护军，<br /><br />&nbsp;&nbsp;&nbsp;&nbsp;追封曹南郡公，谥忠烈。赐田三顷恤其家。<br /><br />&nbsp;&nbsp;&nbsp;&nbsp;石普，字元周，徐州人。至正五年进士，授国史院编修官，改经正监经历。<br /><br />&nbsp;&nbsp;&nbsp;&nbsp;淮东、西盗起，朝廷方用兵，普以将略称，同佥枢密院事董钥尝荐其材，会丞相<br /><br />&nbsp;&nbsp;&nbsp;&nbsp;脱脱讨徐州，以普从行。徐平录功，迁兵部主事，寻升枢密院都事，从枢密院官<br /><br />&nbsp;&nbsp;&nbsp;&nbsp;守淮安。时张士诚据高邮，普诣丞相，面陈破贼之策，且曰：“高邮负重湖之险，<br /><br />&nbsp;&nbsp;&nbsp;&nbsp;地皆沮洳，骑兵卒莫能前，与普步兵三万，保取之。高邮既平，则濠、泗易破，<br /><br />&nbsp;&nbsp;&nbsp;&nbsp;普请先驱，为天下忠义倡。”丞相壮之，命权山东义兵万户府事，招民义万人以<br /><br />&nbsp;&nbsp;&nbsp;&nbsp;行。而汝中柏者方用事，阴沮之，减其军半。初令普便宜行事，及行，又使听淮<br /><br />&nbsp;&nbsp;&nbsp;&nbsp;南行省节制。普行次范水寨，日未夕，普令军中具食，夜漏三刻，下令衔枚趋宝<br /><br />&nbsp;&nbsp;&nbsp;&nbsp;应，其营中更鼓如平时。抵县，即登城，树帜城上，贼大惊溃，因抚安其民。由<br /><br />&nbsp;&nbsp;&nbsp;&nbsp;是诸将疾普功，水陆进兵，乘胜拔十余寨，斩贼数百。将抵高邮城，分兵三队：<br /><br />&nbsp;&nbsp;&nbsp;&nbsp;一趋城东，备水战；一为夺兵，虞后；一普自将，攻北门。遇贼与战，贼不能支，<br /><br />&nbsp;&nbsp;&nbsp;&nbsp;遁入城。普先士卒蹑之，纵火烧关门，贼惧，谋弃城走。而援军望之，按不进。<br /><br />&nbsp;&nbsp;&nbsp;&nbsp;且忌普成功，总兵者遣蒙古军千骑，突出普军前，欲收先入之功。而贼以死捍，<br /><br />&nbsp;&nbsp;&nbsp;&nbsp;蒙古军b怯，即驰回，普止之不可，遂为贼所蹂践，率坠水中。普军乱，贼乘<br /><br />&nbsp;&nbsp;&nbsp;&nbsp;之。普勒余兵，血战良久，仗剑大呼曰：“大丈夫当为国死，有不进前者，斩！”<br /><br />&nbsp;&nbsp;&nbsp;&nbsp;奋击，直入贼阵中，从者仅三十人。至日西，援绝，被创堕马，复步战数合。贼<br /><br />&nbsp;&nbsp;&nbsp;&nbsp;益至，贼指曰：“此必头目，不可使逸，须生致之。”普叱曰：“死贼奴，我即<br /><br />&nbsp;&nbsp;&nbsp;&nbsp;石都事，何云头目！”左胁为贼枪所中，犹手握其枪，斫贼死。贼众攒枪以刺普，<br /><br />&nbsp;&nbsp;&nbsp;&nbsp;普与从者皆力战，俱死之。<br /><br />&nbsp;&nbsp;&nbsp;&nbsp;盛昭，字克明，归德人。由儒学官累迁淮南行省照磨。会诏使往高邮，不得<br /><br />&nbsp;&nbsp;&nbsp;&nbsp;达而还，谬称贼已迎拜，但乞名爵耳。行省不虞其欺，乃遣昭入高邮，授所与士<br /><br />&nbsp;&nbsp;&nbsp;&nbsp;诚官。士诚拒不听，拘诸舟中。昭语所从吏曰：“吾之止此，有死而已。”既而<br /><br />&nbsp;&nbsp;&nbsp;&nbsp;官军逼高邮，士诚授昭以兵，使出拒官军，昭叱曰：“吾奉命招谕汝，汝拘留诏<br /><br />&nbsp;&nbsp;&nbsp;&nbsp;使，罪不容斩，又欲吾从汝为贼耶！”大骂不绝口。贼怒，先剜其臂肉，而后磔<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;杨乘，字文载，滨州渤海人。至正初，为介休县尹，民饥散为盗，乘立法招<br /><br />&nbsp;&nbsp;&nbsp;&nbsp;之，使自新，皆弃兵顿首，愿为良民。其后累官江浙行省左右司员外郎，坐海寇<br /><br />&nbsp;&nbsp;&nbsp;&nbsp;掠漕粮舟免官，寓居松江。张士诚入平江，其徒郭良弼、董绶言乘于士诚，士诚<br /><br />&nbsp;&nbsp;&nbsp;&nbsp;遣张经招乘，乘曰：“良弼、绶皆名臣，今已失节，顾欲引我，以济其恶邪！”<br /><br />&nbsp;&nbsp;&nbsp;&nbsp;且让经平日读书云何，经俯首不能对。乘日与客痛饮，竟日不言。客问：“盍行<br /><br />&nbsp;&nbsp;&nbsp;&nbsp;乎？”乘曰：“乘以一小吏致身显官，有死而已，尚何行之有！”经促其行愈急，<br /><br />&nbsp;&nbsp;&nbsp;&nbsp;乘乃整衣冠，自经死，年六十四。<br /><br />&nbsp;&nbsp;&nbsp;&nbsp;纳速剌丁，字士瞻，其父马合木，从征襄阳，以劳擢浚州达鲁花赤，因家大<br /><br />&nbsp;&nbsp;&nbsp;&nbsp;名。纳速剌丁起身乡贡进士，补淮东廉访司书吏。丁母忧，服阕，补两浙盐运司<br /><br />&nbsp;&nbsp;&nbsp;&nbsp;掾，复辟掾淮东宣慰司。<br /><br />&nbsp;&nbsp;&nbsp;&nbsp;至正十年，贼发真州，纳速剌丁以民兵往袭之，获贼四十二人。已而泰州贼<br /><br />&nbsp;&nbsp;&nbsp;&nbsp;大起，镇南王府宣慰司请参议军事，纳速剌丁建议筑四城，立外寨，b堤穿河，<br /><br />&nbsp;&nbsp;&nbsp;&nbsp;募兵与贼抗。行省檄其提战舰六十、海舟十四，上下巡捕，以固江面。且护蒙古<br /><br />&nbsp;&nbsp;&nbsp;&nbsp;军五百往江宁，道遇贼，斩击二百余级，生获十八人，遂抵龙潭而还。未几，出<br /><br />&nbsp;&nbsp;&nbsp;&nbsp;逻江上，贼突至，驰船来斗，纳速剌丁手射死三十贼，夺其放火小船二百，贼因<br /><br />&nbsp;&nbsp;&nbsp;&nbsp;遁走。俄复据龙潭口，又击走之，追斩三百余级。其子宝童擒首贼陈亚虎等及其<br /><br />&nbsp;&nbsp;&nbsp;&nbsp;号旗。捷闻，赏赉良渥，且召纳速剌丁还真州。而贼犯芜湖，南行台檄使来援，<br /><br />&nbsp;&nbsp;&nbsp;&nbsp;乃以兵赴。及至，贼船已薄岸，遂三分战舰，纵击之，贼奔溃，俘斩甚众。贼不<br /><br />&nbsp;&nbsp;&nbsp;&nbsp;得渡江者，多纳速剌丁之功也，因留守芜湖江口。泰州李二起，行省移之捍高邮<br /><br />&nbsp;&nbsp;&nbsp;&nbsp;得胜湖。贼船七十余柁，乘风而来，即前击之，焚其二十余船，贼溃去。李二失<br /><br />&nbsp;&nbsp;&nbsp;&nbsp;援，遂降。其党张士诚杀李二，复为乱，戕参政赵琏，入据兴化，而水陆袭高邮，<br /><br />&nbsp;&nbsp;&nbsp;&nbsp;屯兵东门。纳速剌丁以舟师会诸军讨之。距三垛镇，贼众猝至，纳速剌丁麾兵挫<br /><br />&nbsp;&nbsp;&nbsp;&nbsp;其锋。后贼鼓噪而前，乃发火筒火镞射之，死者蔽流而下。贼缭船于背，尽力来<br /><br />&nbsp;&nbsp;&nbsp;&nbsp;攻，而阿速卫军及真、滁万户府等官，见贼势炽，皆遁走。纳速剌丁顾必死，谓<br /><br />&nbsp;&nbsp;&nbsp;&nbsp;其三子宝童、海鲁丁、西山驴曰：“汝辈可脱走。”宝童等不肯去，遂皆死之。<br /><br />&nbsp;&nbsp;&nbsp;&nbsp;省宪为赙其家。事闻，赠纳速剌丁淮西元帅府经历。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961200);">加入书签</a><a
                        href="961176.html">上一页</a>&larr;<a href="index.html">返回列表</a>&rarr;<a
                            href="961226.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961176.html"; var next_page = "961226.html"; var index_page = "index.html"; var sortid = "9"; var article_id = "14699"; var chapter_id = "961200"; var articlename = "元史"; var chaptername = " 卷一百九十四 列传第八十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>