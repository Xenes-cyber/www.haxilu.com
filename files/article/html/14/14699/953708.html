<!DOCTYPE html>
<html>
<head>
<meta charset="gbk" />
<title>元史- 卷六十六 志第十七下-在线阅读-哈西文学网</title>
<meta name="keywords" content="宋濂，元史， 卷六十六 志第十七下全文， 卷六十六 志第十七下在线阅读 哈西文学网" />
<meta name="description" content="哈西文学网提供宋濂的元史  卷六十六 志第十七下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/953708.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/953708.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十六 志第十七下</h1>
            <div class="link xb">
                <a href="953670.html">上一页</a>&larr;<a href="index.html">返回列表</a>&rarr;<a
                    href="953758.html">下一页</a></div>			
            <div id="BookText">&nbsp;&nbsp;&nbsp;&nbsp;◎河渠三<br /><br />&nbsp;&nbsp;&nbsp;&nbsp;○黄河<br /><br />&nbsp;&nbsp;&nbsp;&nbsp;至正四年夏五月，大雨二十余日，黄河暴溢，水平地深二丈许，北决白茅堤。<br /><br />&nbsp;&nbsp;&nbsp;&nbsp;六月，又北决金堤，并河郡邑济宁、单州、虞城、砀山、金乡、鱼台、丰、沛、<br /><br />&nbsp;&nbsp;&nbsp;&nbsp;定陶、楚丘、武城，以至曹州、东明、钜野、郓城、嘉祥、汶上、任城等处皆罹<br /><br />&nbsp;&nbsp;&nbsp;&nbsp;水患，民老弱昏垫，壮者流离四方。水势北侵安山，沿入会通、运河，延袤济南、<br /><br />&nbsp;&nbsp;&nbsp;&nbsp;河间，将坏两漕司盐场，妨国计甚重。省臣以闻，朝廷患之，遣使体量，仍督大<br /><br />&nbsp;&nbsp;&nbsp;&nbsp;臣访求治河方略。<br /><br />&nbsp;&nbsp;&nbsp;&nbsp;九年冬，脱脱既复为丞相，慨然有志于事功，论及河决，即言于帝，请躬任<br /><br />&nbsp;&nbsp;&nbsp;&nbsp;其事，帝嘉纳之。乃命集群臣议廷中，而言人人殊，唯都漕运使贾鲁，昌言必当<br /><br />&nbsp;&nbsp;&nbsp;&nbsp;治。先是，鲁尝为山东道奉使宣抚首领官，循行被水郡邑，具得修捍成策；后又<br /><br />&nbsp;&nbsp;&nbsp;&nbsp;为都水使者，奉旨诣河上相视，验状为图，以二策进献：一议修筑北堤以制横溃，<br /><br />&nbsp;&nbsp;&nbsp;&nbsp;其用功省；一议疏塞并举，挽河使东行以复故道，其功费甚大。至是复以二策封，<br /><br />&nbsp;&nbsp;&nbsp;&nbsp;脱脱韪其后策。议定，乃荐鲁于帝，大称旨。<br /><br />&nbsp;&nbsp;&nbsp;&nbsp;十一年四月初四日，下诏中外，命鲁以工部尚书为总治河防使，进秩二品，<br /><br />&nbsp;&nbsp;&nbsp;&nbsp;授以银印。发汴梁、大名十有三路民十五万人，庐州等戍十有八翼军二万人供役，<br /><br />&nbsp;&nbsp;&nbsp;&nbsp;一切从事大小军民，咸禀节度，便宜兴缮。是月二十二日鸠工，七月疏凿成，八<br /><br />&nbsp;&nbsp;&nbsp;&nbsp;月决水故河，九月舟楫通行，十一月水土工毕，诸扫诸堤成。河乃复故道，南汇<br /><br />&nbsp;&nbsp;&nbsp;&nbsp;于淮，又东入于海。帝遣贵臣报祭河伯，召鲁还京师，论功超拜荣禄大夫、集贤<br /><br />&nbsp;&nbsp;&nbsp;&nbsp;大学士，其宣力诸臣迁赏有差，赐丞相脱脱世袭答剌罕之号，特命翰林学士承旨<br /><br />&nbsp;&nbsp;&nbsp;&nbsp;欧阳玄制河平碑文，以旌劳绩。<br /><br />&nbsp;&nbsp;&nbsp;&nbsp;玄既为河平之碑，又自以为司马迁、班固记河渠沟洫，仅载治水之道，不言<br /><br />&nbsp;&nbsp;&nbsp;&nbsp;其方，使后世任斯事者无所考则，乃从鲁访问方略，及询过客，质吏牍，作《至<br /><br />&nbsp;&nbsp;&nbsp;&nbsp;正河防记》，欲使来世罹河患者按而求之。其言曰：<br /><br />&nbsp;&nbsp;&nbsp;&nbsp;治河一也，有疏、有浚、有塞，三者异焉。酾河之流，因而导之，谓之疏。<br /><br />&nbsp;&nbsp;&nbsp;&nbsp;去河之淤，因而深之，谓之浚。抑河之暴，因而扼之，谓之塞。疏浚之别有四：<br /><br />&nbsp;&nbsp;&nbsp;&nbsp;曰生地，曰故道，曰河身，曰减水河。生地有直有纡，因直而凿之，可就故道。<br /><br />&nbsp;&nbsp;&nbsp;&nbsp;故道有高有卑，高者平之以趋卑，高卑相就，则高不壅，卑不潴，虑夫壅生溃，<br /><br />&nbsp;&nbsp;&nbsp;&nbsp;潴生堙也。河身者，水虽通行，身有广狭，狭难受水，水益悍，故狭者以计辟之；<br /><br />&nbsp;&nbsp;&nbsp;&nbsp;广难为岸，岸善崩，故广者以计御之。减水河者，水放旷则以制其狂，水隳突则<br /><br />&nbsp;&nbsp;&nbsp;&nbsp;以杀其怒。<br /><br />&nbsp;&nbsp;&nbsp;&nbsp;治堤一也，有创筑、修筑、补筑之名，有剌水堤，有截河堤，有护岸堤，有<br /><br />&nbsp;&nbsp;&nbsp;&nbsp;缕水堤，有石船堤。<br /><br />&nbsp;&nbsp;&nbsp;&nbsp;治扫一也，有岸扫、水扫，有龙尾、栏头、马头等扫。其为扫台及推卷、牵<br /><br />&nbsp;&nbsp;&nbsp;&nbsp;制、挂之法，有用土、用石、用铁、用草、用木、用p、用K之方。<br /><br />&nbsp;&nbsp;&nbsp;&nbsp;塞河一也，有缺口，有豁口，有龙口。缺口者，已成川。豁口者，旧常为水<br /><br />&nbsp;&nbsp;&nbsp;&nbsp;所豁，水退则口下于堤，水涨则溢出于口。龙口者，水之所会，自新河入故道之<br /><br />&nbsp;&nbsp;&nbsp;&nbsp;|也。<br /><br />&nbsp;&nbsp;&nbsp;&nbsp;此外不能悉书，因其用功之次第，而就述于其下焉。<br /><br />&nbsp;&nbsp;&nbsp;&nbsp;其浚故道，深广不等，通长二百八十里百五十四步而强。功始自白茅，长百<br /><br />&nbsp;&nbsp;&nbsp;&nbsp;八十二里。继自黄陵冈至南白茅，辟生地十里。口初受，广百八十步，深二丈有<br /><br />&nbsp;&nbsp;&nbsp;&nbsp;二尺，已下停广百步，高下不等，相折深二丈及泉。曰停、曰折者，用古算法，<br /><br />&nbsp;&nbsp;&nbsp;&nbsp;因此推彼，知其势之低昂，相准折而取匀停也。南白茅至刘庄村，接入故道十里，<br /><br />&nbsp;&nbsp;&nbsp;&nbsp;通折垦广八十步，深九尺。刘庄至专固，百有二里二百八十步，通折停广六十步，<br /><br />&nbsp;&nbsp;&nbsp;&nbsp;深五尺。专固至黄固，垦生地八里，面广百步，底广九十步，高下相折，深丈有<br /><br />&nbsp;&nbsp;&nbsp;&nbsp;五尺。黄固至哈只口，长五十一里八十步，相折停广垦六十步，深五尺。乃浚凹<br /><br />&nbsp;&nbsp;&nbsp;&nbsp;里减水河，通长九十八里百五十四步。凹里村缺河口生地，长三里四十步，面广<br /><br />&nbsp;&nbsp;&nbsp;&nbsp;六十步，底广四十步，深一丈四尺。自凹里生地以下旧河身至张赞店，长八十二<br /><br />&nbsp;&nbsp;&nbsp;&nbsp;里五十四步。上三十六里，垦广二十步，深五尺；中三十五里，垦广二十八步，<br /><br />&nbsp;&nbsp;&nbsp;&nbsp;深五尺；下十里二百四十步，垦广二十六步，深五尺。张赞店至杨青村，接入故<br /><br />&nbsp;&nbsp;&nbsp;&nbsp;道，垦生地十有三里六十步，面广六十步，底广四十步，深一丈四尺。<br /><br />&nbsp;&nbsp;&nbsp;&nbsp;其塞专固缺口，修堤三重，并补筑凹里减水河南岸豁口，通长二十里三百十<br /><br />&nbsp;&nbsp;&nbsp;&nbsp;有七步。其创筑河口前第一重西堤，南北长三百三十步，面广二十五步，底广三<br /><br />&nbsp;&nbsp;&nbsp;&nbsp;十三步，树置桩橛，实以土牛、草苇、杂梢相兼，高丈有三尺，堤前置龙尾大扫。<br /><br />&nbsp;&nbsp;&nbsp;&nbsp;言龙尾者，伐大树连梢系之堤旁，随水上下，以破啮岸浪者也。筑第二重正堤，<br /><br />&nbsp;&nbsp;&nbsp;&nbsp;并补两端旧堤，通长十有一里三百步。缺口正堤长四里，两堤相接旧堤，置桩堵<br /><br />&nbsp;&nbsp;&nbsp;&nbsp;闭河身，长百四十五步，用土牛、草苇、梢土相兼修筑，底广三十步，修高二丈。<br /><br />&nbsp;&nbsp;&nbsp;&nbsp;其岸上土工修筑者，长三里二百十有五步有奇，高广不等，通高一丈五尺。补筑<br /><br />&nbsp;&nbsp;&nbsp;&nbsp;旧堤者，长七里三百步，表里倍薄七步，增卑六尺，计高一丈。筑第三重东后堤，<br /><br />&nbsp;&nbsp;&nbsp;&nbsp;并接修旧堤，高广不等，通长八里。补筑凹里减水河南岸豁口四处，置桩木，草<br /><br />&nbsp;&nbsp;&nbsp;&nbsp;土相兼，长四十七步。<br /><br />&nbsp;&nbsp;&nbsp;&nbsp;于是塞黄陵全河，水中及岸上修堤长三十六里百三十六步。其修大堤刺水者<br /><br />&nbsp;&nbsp;&nbsp;&nbsp;二，长十有四里七十步。其西复作大堤刺水者一，长十有二里百三十步。内创筑<br /><br />&nbsp;&nbsp;&nbsp;&nbsp;岸上土堤，西北起李八宅西堤，东南至旧河岸，长十里百五十步，颠广四步，趾<br /><br />&nbsp;&nbsp;&nbsp;&nbsp;广三之，高丈有五尺。仍筑旧河岸至入水堤，长四百三十步，趾广三十步，颠杀<br /><br />&nbsp;&nbsp;&nbsp;&nbsp;其六之一，接修入水。<br /><br />&nbsp;&nbsp;&nbsp;&nbsp;两岸扫堤并行。作西扫者夏人水工，征自灵武；作东扫者汉人水工，征自近<br /><br />&nbsp;&nbsp;&nbsp;&nbsp;畿。其法以竹络实以小石，每扫不等，以蒲苇绵腰索径寸许者从铺，广可一二十<br /><br />&nbsp;&nbsp;&nbsp;&nbsp;步，长可二三十步。又以曳扫索T径三寸或四寸、长二百余尺者衡铺之。相间复<br /><br />&nbsp;&nbsp;&nbsp;&nbsp;以竹苇麻G大纤，长三百尺者为管心索，就系绵腰索之端于其上，以草数千束，<br /><br />&nbsp;&nbsp;&nbsp;&nbsp;多至万余，匀布厚铺于绵腰索之上，F而纳之，丁夫数千，以足蹈实，推卷稍高，<br /><br />&nbsp;&nbsp;&nbsp;&nbsp;即以水工二人立其上，而号于众，众声力举，用小大推梯，推卷成扫，高下长短<br /><br />&nbsp;&nbsp;&nbsp;&nbsp;不等，大者高二丈，小者不下丈余。又用大索或互为腰索，转致河滨，选健丁操<br /><br />&nbsp;&nbsp;&nbsp;&nbsp;管心索，顺扫台立踏，或挂之台中铁猫大橛之上，以渐缒之下水。扫后掘地为渠，<br /><br />&nbsp;&nbsp;&nbsp;&nbsp;陷管心索渠中，以散草厚覆，筑之以土，其上复以土牛、杂草、小扫梢土，多寡<br /><br />&nbsp;&nbsp;&nbsp;&nbsp;厚薄，先后随宜。修叠为扫台，务使牵制上下，缜密坚壮，互为掎角，扫不动摇。<br /><br />&nbsp;&nbsp;&nbsp;&nbsp;日力不足，火以继之。积累既毕，复施前法，卷扫以压先下之扫，量水浅深，制<br /><br />&nbsp;&nbsp;&nbsp;&nbsp;扫厚薄，叠之多至四扫而止。两扫之间置竹络，高二丈或三丈，围四丈五尺，实<br /><br />&nbsp;&nbsp;&nbsp;&nbsp;以小石、土牛。既满，系以竹缆，其两旁并扫，密下大桩，就以竹络上大竹腰索<br /><br />&nbsp;&nbsp;&nbsp;&nbsp;系于桩上。东西两扫及其中竹络之上，以草土等物筑为扫台，约长五十步或百步，<br /><br />&nbsp;&nbsp;&nbsp;&nbsp;再下扫，即以竹索或麻索长八百尺或五百尺者一二，杂厕其余管心索之间，俟扫<br /><br />&nbsp;&nbsp;&nbsp;&nbsp;入水之后，其余管心索如前挂，随以管心长索，远置五七十步之外，或铁猫，<br /><br />&nbsp;&nbsp;&nbsp;&nbsp;或大桩，曳而系之，通管束累日所下之扫，再以草土等物通修成堤，又以龙尾大<br /><br />&nbsp;&nbsp;&nbsp;&nbsp;扫密挂于护堤大桩，分析水势。其堤长二百七十步，北广四十二步，中广五十五<br /><br />&nbsp;&nbsp;&nbsp;&nbsp;步，南广四十二步，自颠至趾，通高三丈八尺。<br /><br />&nbsp;&nbsp;&nbsp;&nbsp;其截河大堤，高广不等，长十有九里百七十七步。其在黄陵北岸者，长十里<br /><br />&nbsp;&nbsp;&nbsp;&nbsp;四十一步。筑岸上土堤，西北起东西故堤，东南至河口，长七里九十七步，颠广<br /><br />&nbsp;&nbsp;&nbsp;&nbsp;六步，趾倍之而强二步，高丈有五尺，接修入水。施土牛、小扫梢草杂土，多寡<br /><br />&nbsp;&nbsp;&nbsp;&nbsp;厚薄随宜修叠，及下竹络，安大桩，系龙尾扫，如前两堤法。唯修叠扫台，增用<br /><br />&nbsp;&nbsp;&nbsp;&nbsp;白阑小石。并扫上及前几修扫堤一，长百余步，直抵龙口。稍北，栏头三扫并行，<br /><br />&nbsp;&nbsp;&nbsp;&nbsp;扫大堤广与刺水二堤不同，通前列四扫，间以竹络，成一大堤，长二百八十步，<br /><br />&nbsp;&nbsp;&nbsp;&nbsp;北广百一十步，其颠至水面高丈有五尺，水面至泽腹高二丈五尺，通高三丈五尺；<br /><br />&nbsp;&nbsp;&nbsp;&nbsp;中流广八十步，其颠至水面高丈有五尺，水面至泽腹高五丈五尺，通高七丈。并<br /><br />&nbsp;&nbsp;&nbsp;&nbsp;创筑缕水横堤一，东起北截河大堤，西抵西刺水大堤。又一堤东起中刺水大堤，<br /><br />&nbsp;&nbsp;&nbsp;&nbsp;西抵西刺水大堤，通长二里四十二步，亦颠广四步，趾三之，高丈有二尺。修黄<br /><br />&nbsp;&nbsp;&nbsp;&nbsp;陵南岸，长九里百六十步，内创岸土堤，东北起新补白茅故堤，西南至旧河口，<br /><br />&nbsp;&nbsp;&nbsp;&nbsp;高广不等，长八里二百五十步。<br /><br />&nbsp;&nbsp;&nbsp;&nbsp;乃入水作石船大堤，盖由是秋八月二十九日乙巳道故河流，先所修北岸西中<br /><br />&nbsp;&nbsp;&nbsp;&nbsp;刺水及截河三堤犹短，约水尚少，力未足恃。决河势大，南北广四百余步，中流<br /><br />&nbsp;&nbsp;&nbsp;&nbsp;深三丈余，益以秋涨，水多故河十之八。两河争流，近故河口，水刷岸北行，洄<br /><br />&nbsp;&nbsp;&nbsp;&nbsp;漩湍激，难以下扫。且扫行或迟，恐水尽涌入决河，因淤故河，前功遂隳。鲁乃<br /><br />&nbsp;&nbsp;&nbsp;&nbsp;精思障水入故河之方，以九月七日癸丑，逆流排大船二十七艘，前后连以大桅或<br /><br />&nbsp;&nbsp;&nbsp;&nbsp;长桩，用大麻索、竹K绞缚，缀为方舟。又用大麻索、竹K用船身缴绕上下，<br /><br />&nbsp;&nbsp;&nbsp;&nbsp;令牢不可破，乃以铁猫于上流<石垂>之水中。又以竹K绝长七八百尺者，系两岸<br /><br />&nbsp;&nbsp;&nbsp;&nbsp;大橛上，每K或<石垂>二舟或三舟，使不得下，船腹略铺散草，满贮小石，以合<br /><br />&nbsp;&nbsp;&nbsp;&nbsp;子板钉合之，复以扫密布合子板上，或二重，或三重，以大麻索缚之急，复缚横<br /><br />&nbsp;&nbsp;&nbsp;&nbsp;木三道于头桅，皆以索维之，用竹编笆，夹以草石，立之桅前，约长丈余，名曰<br /><br />&nbsp;&nbsp;&nbsp;&nbsp;水帘桅。复以木支拄，使帘不偃仆，然后选水工便捷者，每船各二人，执斧凿，<br /><br />&nbsp;&nbsp;&nbsp;&nbsp;立船首尾，岸上鼓为号，鼓鸣，一时齐凿，须臾舟穴，水入，舟沉，遏决河。<br /><br />&nbsp;&nbsp;&nbsp;&nbsp;水怒溢，故河水暴增，即重树水帘，令后复布小扫土牛白阑长梢，杂以草土等物，<br /><br />&nbsp;&nbsp;&nbsp;&nbsp;随以填垛以继之。石船下诣实地，出水基趾渐高，复卷大扫以压之。前船势略定，<br /><br />&nbsp;&nbsp;&nbsp;&nbsp;寻用前法，沉余船以竟后功。昏晓百刻，役夫分番甚劳，无少间断。船堤之后，<br /><br />&nbsp;&nbsp;&nbsp;&nbsp;草扫三道并举，中置竹络盛石，并扫置桩，系缆四扫及络，一如修北截水堤之法。<br /><br />&nbsp;&nbsp;&nbsp;&nbsp;第以中流水深数丈，用物之多，施功之大，数倍他堤。船堤距北岸才四五十步，<br /><br />&nbsp;&nbsp;&nbsp;&nbsp;势迫东河，流峻若自天降，深浅叵测。于是先卷下大扫约高二丈者，或四或五，<br /><br />&nbsp;&nbsp;&nbsp;&nbsp;始出水面。修至河口一二十步，用工尤艰。薄龙口，喧Y猛疾，势撼扫基，陷裂<br /><br />&nbsp;&nbsp;&nbsp;&nbsp;欹倾，俄远故所，观者股弁，众议腾沸，以为难合，然势不容已。鲁神色不动，<br /><br />&nbsp;&nbsp;&nbsp;&nbsp;机解捷出，进官吏工徒十余万人，日加奖谕，辞旨恳至，众皆感激赴功。十一月<br /><br />&nbsp;&nbsp;&nbsp;&nbsp;十一日丁巳，龙口遂合，决河绝流，故道复通。又于堤前通卷栏头扫各一道，多<br /><br />&nbsp;&nbsp;&nbsp;&nbsp;者或三或四，前扫出水，管心大索系前扫，<石垂>后阑头扫之后，后扫管心大索亦<br /><br />&nbsp;&nbsp;&nbsp;&nbsp;系小扫，<石垂>前阑头扫之前，后先羁縻，以锢其势。又于所交索上及两扫之间，<br /><br />&nbsp;&nbsp;&nbsp;&nbsp;压以小石白阑土牛，草土相半，厚薄多寡，相势措置。<br /><br />&nbsp;&nbsp;&nbsp;&nbsp;扫堤之后，自南岸复修一堤，抵已闭之龙口，长二百七十步。船堤四道成堤，<br /><br />&nbsp;&nbsp;&nbsp;&nbsp;用农家场圃之具曰辘轴者，穴石立木如比栉，前扫之旁，每步置一辘轴，以横<br /><br />&nbsp;&nbsp;&nbsp;&nbsp;木贯其后，又穴石，以径二寸余麻索贯之，系横木上，密挂龙尾大扫，使夏秋潦<br /><br />&nbsp;&nbsp;&nbsp;&nbsp;水、冬春凌o，不得肆力于岸。此堤接北岸截河大堤，长二百七十步，南广百二<br /><br />&nbsp;&nbsp;&nbsp;&nbsp;十步，颠至水面高丈有七尺，水面至泽腹高四丈二尺；中流广八十步，颠至水面<br /><br />&nbsp;&nbsp;&nbsp;&nbsp;高丈有五尺，水面至泽腹高五丈五尺；通高七丈。仍治南岸护堤扫一道，通长百<br /><br />&nbsp;&nbsp;&nbsp;&nbsp;三十步，南岸护岸马头扫三道，通长九十五步。修筑北岸堤防，高广不等，通长<br /><br />&nbsp;&nbsp;&nbsp;&nbsp;二百五十四里七十一步。白茅河口至板城，补筑旧堤，长二十五里二百八十五步。<br /><br />&nbsp;&nbsp;&nbsp;&nbsp;曹州板城至英贤村等处，高广不等，长一百三十三里二百步。梢冈至砀山县，增<br /><br />&nbsp;&nbsp;&nbsp;&nbsp;培旧堤，长八十五里二十步。归德府哈只口至徐州路三百余里，修完缺口一百七<br /><br />&nbsp;&nbsp;&nbsp;&nbsp;处，高广不等，积修计三里二百五十六步。亦思剌店缕水月堤，高广不等，长六<br /><br />&nbsp;&nbsp;&nbsp;&nbsp;里三十步。<br /><br />&nbsp;&nbsp;&nbsp;&nbsp;其用物之凡，桩木大者二万七千，榆柳杂梢六十六万六千，带梢连根株者三<br /><br />&nbsp;&nbsp;&nbsp;&nbsp;千六百，藁秸蒲苇杂草以束计者七百三十三万五千有奇，竹竿六十二万五千，苇<br /><br />&nbsp;&nbsp;&nbsp;&nbsp;席十有七万二千，小石二千艘，绳索小大不等五万七千，所沉大船百有二十，铁<br /><br />&nbsp;&nbsp;&nbsp;&nbsp;缆三十有二，铁猫三百三十有四，竹篾以斤计者十有五万，<石垂>石三千块，铁钻<br /><br />&nbsp;&nbsp;&nbsp;&nbsp;万四千二百有奇，大钉三万三千二百三十有二。其余若木龙、蚕椽木、麦M、<br /><br />&nbsp;&nbsp;&nbsp;&nbsp;扶桩、铁叉、铁吊、枝麻、搭火钩、汲水、贮水等具皆有成数。官吏俸给，军民<br /><br />&nbsp;&nbsp;&nbsp;&nbsp;衣粮工钱，医药、祭祀、赈恤、驿置马乘及运竹木、沉船、渡船、下桩等工，铁、<br /><br />&nbsp;&nbsp;&nbsp;&nbsp;石、竹、木、绳索等匠佣赀，兼以和买民地为河，并应用杂物等价，通计中统钞<br /><br />&nbsp;&nbsp;&nbsp;&nbsp;百八十四万五千六百三十六锭有奇。<br /><br />&nbsp;&nbsp;&nbsp;&nbsp;鲁尝有言：“水工之功，视土工之功为难；中流之功，视河滨之功为难；决<br /><br />&nbsp;&nbsp;&nbsp;&nbsp;河口视中流又难；北岸之功视南岸为难。用物之效，草虽至柔，柔能狎水，水渍<br /><br />&nbsp;&nbsp;&nbsp;&nbsp;之生泥，泥与草并，力重如碇。然维持夹辅，缆索之功实多。”盖由鲁习知河事，<br /><br />&nbsp;&nbsp;&nbsp;&nbsp;故其功之所就如此。<br /><br />&nbsp;&nbsp;&nbsp;&nbsp;玄之言曰：“是役也，朝廷不惜重费，不吝高爵，为民辟害。脱脱能体上意，<br /><br />&nbsp;&nbsp;&nbsp;&nbsp;不惮焦劳，不恤浮议，为国拯民。鲁能竭其心思智计之巧，乘其精神胆气之壮，<br /><br />&nbsp;&nbsp;&nbsp;&nbsp;不惜劬瘁，不畏讥评，以报君相知人之明。宜悉书之，使职史氏者有所考证也。”<br /><br />&nbsp;&nbsp;&nbsp;&nbsp;先是岁庚寅，河南北童谣云：“石人一只眼，挑动黄河天下反。”及鲁治河，<br /><br />&nbsp;&nbsp;&nbsp;&nbsp;果于黄陵冈得石人一眼，而汝、颍之妖寇乘时而起。议者往往以谓天下之乱，皆<br /><br />&nbsp;&nbsp;&nbsp;&nbsp;由贾鲁治河之役，劳民动众之所致。殊不知元之所以亡者，实基于上下因循，狃<br /><br />&nbsp;&nbsp;&nbsp;&nbsp;于宴安之习，纪纲废弛，风俗偷薄，其致乱之阶，非一朝一夕之故，所由来久矣。<br /><br />&nbsp;&nbsp;&nbsp;&nbsp;不此之察，乃独归咎于是役，是徒以成败论事，非通论也。设使贾鲁不兴是役，<br /><br />&nbsp;&nbsp;&nbsp;&nbsp;天下之乱，讵无从而起乎？今故具录玄所记，庶来者得以详焉。<br /><br />&nbsp;&nbsp;&nbsp;&nbsp;○蜀堰<br /><br />&nbsp;&nbsp;&nbsp;&nbsp;江水出蜀西南徼外，东至于岷山，而禹导之。秦昭王时，蜀太守李冰凿离堆，<br /><br />&nbsp;&nbsp;&nbsp;&nbsp;分其江以灌川蜀，民用以饶。历千数百年，所过冲薄荡啮，又大为民患。有司以<br /><br />&nbsp;&nbsp;&nbsp;&nbsp;故事，岁治堤防，凡一百三十有三所，役兵民多者万余人，少者千人，其下犹数<br /><br />&nbsp;&nbsp;&nbsp;&nbsp;百人。役凡七十日，不及七十日，虽事治，不得休息。不役者，日出三缗为庸钱。<br /><br />&nbsp;&nbsp;&nbsp;&nbsp;由是富者屈于赀，贫者屈于力，上下交病，会其费，岁不下七万缗。大抵出于民<br /><br />&nbsp;&nbsp;&nbsp;&nbsp;者，十九藏于吏，而利之所及，不足以偿其费矣。<br /><br />&nbsp;&nbsp;&nbsp;&nbsp;元统二年，佥四川肃政廉访司事吉当普巡行周视，得要害之处三十有二，余<br /><br />&nbsp;&nbsp;&nbsp;&nbsp;悉罢之。召灌州判官张弘，计曰：“若L之以石，则岁役可罢，民力可苏矣。”<br /><br />&nbsp;&nbsp;&nbsp;&nbsp;弘曰：“公虑及此，生民之福，国家之幸，万世之利也。”弘遂出私钱，试为小<br /><br />&nbsp;&nbsp;&nbsp;&nbsp;堰，堰成，水暴涨而堰不动。乃具文书，会行省及蒙古军七翼之长、郡县守宰，<br /><br />&nbsp;&nbsp;&nbsp;&nbsp;下及乡里之老，各陈利害，咸以为便。复祷于冰祠，卜之吉。于是征工发徒，以<br /><br />&nbsp;&nbsp;&nbsp;&nbsp;仍改至元元年十有一月朔日，肇事于都江堰，即禹凿之处，分水之源也。盐井关<br /><br />&nbsp;&nbsp;&nbsp;&nbsp;限其西北，水西关据其西南，江南北皆东行。北旧无江，冰凿以辟沫水之害，中<br /><br />&nbsp;&nbsp;&nbsp;&nbsp;为都江堰，少东为大、小钓鱼，又东跨二江为石门，以节北江之水，又东为利民<br /><br />&nbsp;&nbsp;&nbsp;&nbsp;台，台之东南为侍郎、杨柳二堰，其水自离堆分流入于南江。<br /><br />&nbsp;&nbsp;&nbsp;&nbsp;南江东至鹿角，又东至金马口，又东道大安桥，入于成都，俗称大皂江，江<br /><br />&nbsp;&nbsp;&nbsp;&nbsp;之正源也。北江少东为虎头山，为斗鸡台。台有水则，以尺画之，凡十有一。水<br /><br />&nbsp;&nbsp;&nbsp;&nbsp;及其九，其民喜，过则忧，没其则则困。又书“深淘滩，高作堰”六字其旁，为<br /><br />&nbsp;&nbsp;&nbsp;&nbsp;治水之法，皆冰所为也。又东为离堆，又东过凌虚、步云二桥，又东至三石洞，<br /><br />&nbsp;&nbsp;&nbsp;&nbsp;酾为二渠。其一自上马骑东流，过郫，入于成都，古谓之内江，今府江是也；其<br /><br />&nbsp;&nbsp;&nbsp;&nbsp;一自三石洞北流，过将军桥，又北过四石洞，折而东流，过新繁，入于成都，古<br /><br />&nbsp;&nbsp;&nbsp;&nbsp;谓之外江。此冰所穿二江也。<br /><br />&nbsp;&nbsp;&nbsp;&nbsp;南江自利民台有支流，东南出万工堰，又东为骆驼，又东为碓口，绕青城而<br /><br />&nbsp;&nbsp;&nbsp;&nbsp;东，鹿角之北涯，有渠曰马坝，东流至成都，入于南江。渠东行二十余里，水决<br /><br />&nbsp;&nbsp;&nbsp;&nbsp;其南涯四十有九，每岁疲民力以塞之。乃自其北涯凿二渠，与杨柳渠合，东行数<br /><br />&nbsp;&nbsp;&nbsp;&nbsp;十里，复与马坝渠会，而渠成安流。自金马口之西凿二渠，合金马渠，东南入于<br /><br />&nbsp;&nbsp;&nbsp;&nbsp;新津江，罢蓝淀、黄水、千金、白水、新兴至三利十二堰。<br /><br />&nbsp;&nbsp;&nbsp;&nbsp;北江三石洞之东为外应、颜上、五斗诸堰，外应、颜上之水皆东北流，入于<br /><br />&nbsp;&nbsp;&nbsp;&nbsp;外江。五斗之水，南入马坝渠，皆内江之支流也。外江东至崇宁，亦为万工堰。<br /><br />&nbsp;&nbsp;&nbsp;&nbsp;堰之支流，自北而东，为三十六洞，过清白堰东入于彭、汉之间。而清白堰水溃<br /><br />&nbsp;&nbsp;&nbsp;&nbsp;其南涯，延袤三里余，有司因溃以为堰。堰辄坏，乃疏其北涯旧渠，直流而东，<br /><br />&nbsp;&nbsp;&nbsp;&nbsp;罢其堰及三十六洞之役。<br /><br />&nbsp;&nbsp;&nbsp;&nbsp;嘉定之青神，有堰曰鸿化，则授成其长吏，应期而功毕。若成都之九里堤，<br /><br />&nbsp;&nbsp;&nbsp;&nbsp;崇宁之万工堰，彰之堋口、丰润、千江、石洞、济民、罗江、马脚诸堰，工未及<br /><br />&nbsp;&nbsp;&nbsp;&nbsp;施，则召长吏免谕，使及农隙为之。诸堰都江及利民台之役最大，侍郎、杨柳、<br /><br />&nbsp;&nbsp;&nbsp;&nbsp;外应、颜上、五斗次之，鹿角、万工、骆驼、碓口、三利又次之。而都江又居大<br /><br />&nbsp;&nbsp;&nbsp;&nbsp;江中流，故以铁万六千斤，铸为大龟，贯以铁柱，而镇其源，然后即工。<br /><br />&nbsp;&nbsp;&nbsp;&nbsp;诸堰皆L以石，范铁以关其中，取桐实之油，和石灰，杂麻丝，而捣之使熟，<br /><br />&nbsp;&nbsp;&nbsp;&nbsp;以苴罅漏。岸善崩者，密筑江石以护之，上植杨柳，旁种蔓荆，栉比鳞次，赖以<br /><br />&nbsp;&nbsp;&nbsp;&nbsp;为固，盖以数百万计。所至或疏旧渠以导其流，或凿新渠以杀其势。遇水之会，<br /><br />&nbsp;&nbsp;&nbsp;&nbsp;则为石门，以时启闭而泄蓄之，用以节民力而资民利，凡智力所及，无不为也。<br /><br />&nbsp;&nbsp;&nbsp;&nbsp;初，郡县及兵家共掌都江之政，延v七年，其兵官奏请独任郡县，民不堪其役‖<br /><br />&nbsp;&nbsp;&nbsp;&nbsp;至是复合焉。常岁获水之利仅数月，堰辄坏，至是，虽缘渠所置碓}纺绩之处以<br /><br />&nbsp;&nbsp;&nbsp;&nbsp;千万计，四时流转而无穷。<br /><br />&nbsp;&nbsp;&nbsp;&nbsp;其始至都江，水深广莫可测，忽有大洲涌出其西南，方可数里，人得用事其<br /><br />&nbsp;&nbsp;&nbsp;&nbsp;间。入山伐石，崩石已满，随取而足。蜀故多雨，自初役至工毕，无雨雪，故力<br /><br />&nbsp;&nbsp;&nbsp;&nbsp;省而功倍，若有相之者。五越月，功告成，而吉当普以监察御史召，省台上其功，<br /><br />&nbsp;&nbsp;&nbsp;&nbsp;诏揭扌奚斯制文立碑以旌之。<br /><br />&nbsp;&nbsp;&nbsp;&nbsp;是役也，凡石工、金工皆七百人，木工二百五十人，役徒三千九百人，而蒙<br /><br />&nbsp;&nbsp;&nbsp;&nbsp;古军居其二千。粮为石千有奇，石之材取于山者百万有奇，石之灰以斤计者六万<br /><br />&nbsp;&nbsp;&nbsp;&nbsp;有奇，油半之，铁六万五千斤，麻五千斤。撮其工之直、物之价，以缗计者四万<br /><br />&nbsp;&nbsp;&nbsp;&nbsp;九千有奇，皆出于民之庸，而在官之积者，尚余二十万一千八百缗，责灌守以贷<br /><br />&nbsp;&nbsp;&nbsp;&nbsp;于民，岁取其息，以备祭祀及淘滩修堰之费。仍蠲灌之兵民所常徭役，俾专其力<br /><br />&nbsp;&nbsp;&nbsp;&nbsp;于堰事。<br /><br />&nbsp;&nbsp;&nbsp;&nbsp;○泾渠<br /><br />&nbsp;&nbsp;&nbsp;&nbsp;泾渠者，在秦时韩使水工郑国说秦，凿泾水，自仲山西抵瓠口为渠，并北山，<br /><br />&nbsp;&nbsp;&nbsp;&nbsp;东注于洛三百余里以溉田，盖欲以罢秦之力，使无东伐。秦觉其谋，欲杀之，郑<br /><br />&nbsp;&nbsp;&nbsp;&nbsp;曰：“臣为韩延数年之命，而为秦建万世之利。”秦以为然，使迄成之，号郑渠。<br /><br />&nbsp;&nbsp;&nbsp;&nbsp;汉时有白公者，奏穿渠引泾水，起谷口，入栎阳，注渭中，袤二百里，溉田四千<br /><br />&nbsp;&nbsp;&nbsp;&nbsp;五百余顷，因名曰白渠。历代因之，皆享其利。至宋时，水冲啮，失其故迹。熙<br /><br />&nbsp;&nbsp;&nbsp;&nbsp;宁间，诏赐常平息钱，助民兴作，自仲山旁开凿石渠，从高泻水，名丰利渠。<br /><br />&nbsp;&nbsp;&nbsp;&nbsp;元至元间，立屯田府督治之。大统八年，泾水暴涨，毁堰塞渠，陕西行省命<br /><br />&nbsp;&nbsp;&nbsp;&nbsp;屯田府总管夹谷伯颜帖木儿及泾阳尹王琚疏道之，起泾阳、高陵、三原、栎阳用<br /><br />&nbsp;&nbsp;&nbsp;&nbsp;水人户及渭南、栎阳、泾阳三屯所人夫，共三千余人兴作，水通流如旧。其制编<br /><br />&nbsp;&nbsp;&nbsp;&nbsp;荆为囤，贮之以石，复填以草以土为堰，岁时葺理，未尝废止。<br /><br />&nbsp;&nbsp;&nbsp;&nbsp;至大元年，王琚为西台御史，建言于丰利渠上更开石渠五十一丈，阔一丈，<br /><br />&nbsp;&nbsp;&nbsp;&nbsp;深五尺，积一十五万三千工，每方一尺为一工。自延v元年兴工，至五年渠成。<br /><br />&nbsp;&nbsp;&nbsp;&nbsp;是年秋，改堰至新口。泰定间，言者谓石渠岁久，水流渐穿逾下，去岸益高。至<br /><br />&nbsp;&nbsp;&nbsp;&nbsp;正三年，御史宋秉亮相视其堰，谓渠积年坎取淤土，叠垒于岸，极为高崇，力难<br /><br />&nbsp;&nbsp;&nbsp;&nbsp;送土于上，因请就岸高处开通鹿巷，以便夫行，廷议允可。四年，屯田同知牙八<br /><br />&nbsp;&nbsp;&nbsp;&nbsp;胡、泾尹李克忠发丁夫开鹿巷八十四处，削平土垒四百五十余步。二十年，陕西<br /><br />&nbsp;&nbsp;&nbsp;&nbsp;行省左丞相帖里帖木儿遣都事杨钦修治，凡溉农田四万五千余顷。<br /><br />&nbsp;&nbsp;&nbsp;&nbsp;○金口河<br /><br />&nbsp;&nbsp;&nbsp;&nbsp;至正二年正月，中书参议孛罗帖木儿、都水傅佐建言，起自通州南高丽庄，<br /><br />&nbsp;&nbsp;&nbsp;&nbsp;直至西山石峡铁板开水古金口一百二十余里，创开新河一道，深五丈，广二十丈，<br /><br />&nbsp;&nbsp;&nbsp;&nbsp;放西山金口水东流至高丽庄，合御河，接引海运至大都城内输纳。是时，脱脱为<br /><br />&nbsp;&nbsp;&nbsp;&nbsp;中书右丞相，以其言奏而行之。廷臣多言其不可，而左丞许有壬言尤力，脱脱排<br /><br />&nbsp;&nbsp;&nbsp;&nbsp;群议不纳，务于必行。有壬因条陈其利害，略曰：<br /><br />&nbsp;&nbsp;&nbsp;&nbsp;大德二年，浑河水发为民害，大都路都水监将金口下闭闸板。五年间，浑河<br /><br />&nbsp;&nbsp;&nbsp;&nbsp;水势浩大，郭太史恐冲没田薛二村、南北二城，又将金口已上河身，用砂石杂土<br /><br />&nbsp;&nbsp;&nbsp;&nbsp;尽行堵闭。至顺元年，因行都水监郭道寿言，金口引水过京城至通州，其利无穷，<br /><br />&nbsp;&nbsp;&nbsp;&nbsp;工部官并河道提举司、大都路及合属官员耆老等相视议拟，水由二城中间窒碍。<br /><br />&nbsp;&nbsp;&nbsp;&nbsp;又卢沟河自桥至合流处，自来未尝有渔舟上下，此乃不可行船之明验也。且通州<br /><br />&nbsp;&nbsp;&nbsp;&nbsp;去京城四十里，卢沟止二十里，此时若可行船，当时何不于卢沟立马头，百事近<br /><br />&nbsp;&nbsp;&nbsp;&nbsp;便，却于四十里外通州为之？又西山水势高峻，亡金时，在都城之北流入郊野，<br /><br />&nbsp;&nbsp;&nbsp;&nbsp;纵有冲决，为害亦轻。今则在都城西南，与昔不同。此水性本湍急，若加以夏秋<br /><br />&nbsp;&nbsp;&nbsp;&nbsp;霖潦涨溢，则不敢必其无虞，宗庙社稷之所在，岂容侥幸于万一？若一时成功，<br /><br />&nbsp;&nbsp;&nbsp;&nbsp;亦不能保其永无冲决之患。且亡金时此河未必通行，今所有河道遗迹，安知非作<br /><br />&nbsp;&nbsp;&nbsp;&nbsp;而复辍之地乎？又地形高下不同，若不作闸，必致走水浅涩，若作闸以节之，则<br /><br />&nbsp;&nbsp;&nbsp;&nbsp;沙泥浑浊，必致淤塞，每年每月专人挑洗，盖无穷尽之时也。且郭太史初作通惠<br /><br />&nbsp;&nbsp;&nbsp;&nbsp;河时，何不用此水，而远取白浮之水，引入都城，以供闸坝之用？盖白浮之水澄<br /><br />&nbsp;&nbsp;&nbsp;&nbsp;清，而此水浑浊不可用也。此议方兴，传闻于外，万口一辞，以为不可。若以为<br /><br />&nbsp;&nbsp;&nbsp;&nbsp;成大功者不谋于众，人言不足听，则是商鞅、王安石之法，当今不宜有此。<br /><br />&nbsp;&nbsp;&nbsp;&nbsp;议既上，丞相终不从，遂以正月兴工，至四月功毕。起闸放金口水，流湍势<br /><br />&nbsp;&nbsp;&nbsp;&nbsp;急，沙泥壅塞，船不可行，而开挑之际，毁民庐舍坟茔，夫丁死伤甚众，又费用<br /><br />&nbsp;&nbsp;&nbsp;&nbsp;不赀，卒以无功。继而御史纠劾建言者，孛罗帖木儿、傅佐俱伏诛。今附载其事<br /><br />&nbsp;&nbsp;&nbsp;&nbsp;于此，用为妄言水利者之戒。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,953708);">加入书签</a><a
                        href="953670.html">上一页</a>&larr;<a href="index.html">返回列表</a>&rarr;<a
                            href="953758.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "953670.html"; var next_page = "953758.html"; var index_page = "index.html"; var sortid = "9"; var article_id = "14699"; var chapter_id = "953708"; var articlename = "元史"; var chaptername = " 卷六十六 志第十七下"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>