<!DOCTYPE html>
<html>
<head>
<meta charset="gbk" />
<title>元史- 卷一百八十六 列传第七十三-在线阅读-哈西文学网</title>
<meta name="keywords" content="宋濂，元史， 卷一百八十六 列传第七十三全文， 卷一百八十六 列传第七十三在线阅读 哈西文学网" />
<meta name="description" content="哈西文学网提供宋濂的元史  卷一百八十六 列传第七十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/960873.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/960873.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十六 列传第七十三</h1>
            <div class="link xb">
                <a href="960825.html">上一页</a>&larr;<a href="index.html">返回列表</a>&rarr;<a
                    href="960933.html">下一页</a></div>			
            <div id="BookText">&nbsp;&nbsp;&nbsp;&nbsp;○张桢<br /><br />&nbsp;&nbsp;&nbsp;&nbsp;张桢，字约中，汴人。幼刻苦读书，登元统元年进士第，授彰德路录事，辟<br /><br />&nbsp;&nbsp;&nbsp;&nbsp;河南行省掾。桢初娶祁氏，祁生贵富家，颇骄纵，见桢贫，不为礼。合卺逾月，<br /><br />&nbsp;&nbsp;&nbsp;&nbsp;即出之。祁之兄讼于官，且污桢以黯昧事，左右司官听之，桢因移疾不出，滞案<br /><br />&nbsp;&nbsp;&nbsp;&nbsp;俱积。平章政事月鲁帖木儿怒曰：“张桢，刚介士也，岂汝曹所当议耶！”郎中<br /><br />&nbsp;&nbsp;&nbsp;&nbsp;虎者秃谒而谢之，乃起。范孟为乱，矫杀月鲁帖木儿等，城中大扰，桢暮夜缒城<br /><br />&nbsp;&nbsp;&nbsp;&nbsp;出，得免。<br /><br />&nbsp;&nbsp;&nbsp;&nbsp;逾年，除高邮县尹，门无私谒。县民张提领，尚任侠，武断乡曲。一日，至<br /><br />&nbsp;&nbsp;&nbsp;&nbsp;县有所嘱，桢执之，尽得其罪状，里中受其抑者，咸来诉焉，乃杖而徒之，人以<br /><br />&nbsp;&nbsp;&nbsp;&nbsp;为快。守城千户狗儿妻崔氏，为其小妇所谮，虐死，其鬼凭七岁女诣县诉桢，备<br /><br />&nbsp;&nbsp;&nbsp;&nbsp;言死状，尸见瘗舍后。桢率吏卒即其所，发土得尸，拘狗儿及小妇，鞫之，皆伏<br /><br />&nbsp;&nbsp;&nbsp;&nbsp;辜，人以为神明焉。<br /><br />&nbsp;&nbsp;&nbsp;&nbsp;累除中政院判官，至正八年，拜监察御史，劾太尉阿乞剌欺罔之罪，并言：<br /><br />&nbsp;&nbsp;&nbsp;&nbsp;“明里董阿、也里牙、月鲁不花，皆陛下不共戴天之仇，伯颜贼杀宗室嘉王、郯<br /><br />&nbsp;&nbsp;&nbsp;&nbsp;王一十二口，稽之古法，当伏门诛，而其子兄弟尚仕于朝，宜急诛窜。别儿怯不<br /><br />&nbsp;&nbsp;&nbsp;&nbsp;花阿附权奸，亦宜远贬。今灾异迭见，盗贼蜂起，海寇敢于要君，阃帅敢于玩寇，<br /><br />&nbsp;&nbsp;&nbsp;&nbsp;若不振举，恐有唐末藩镇噬脐之祸。”不听。<br /><br />&nbsp;&nbsp;&nbsp;&nbsp;及毛贵陷山东，上疏陈十祸，根本之祸有六，征讨之祸有四，历数其弊：一<br /><br />&nbsp;&nbsp;&nbsp;&nbsp;曰轻大臣，二曰解权纲，三曰事安逸，四曰杜言路，五曰离人心，六曰滥刑狱，<br /><br />&nbsp;&nbsp;&nbsp;&nbsp;所谓根本之祸六也。其言事安逸之祸，略曰：“臣伏见陛下以盛年入纂大统，履<br /><br />&nbsp;&nbsp;&nbsp;&nbsp;艰难而登大宝，因循治安，不预防虑，宽仁恭俭，渐不如初。今天下可谓多事矣，<br /><br />&nbsp;&nbsp;&nbsp;&nbsp;海内可谓不宁矣，天道可谓变常矣，民情可谓难保矣，是陛下警省之时，战兢惕<br /><br />&nbsp;&nbsp;&nbsp;&nbsp;厉之日也。陛下宜卧薪尝胆，奋发悔过，思祖宗创业之难，而今日坠亡之易，于<br /><br />&nbsp;&nbsp;&nbsp;&nbsp;是而修实德，则可以答天意，推至诚，则可以回人心。凡土木之劳，声色之好，<br /><br />&nbsp;&nbsp;&nbsp;&nbsp;燕安鸩毒之戒，皆宜痛撤勇改。有不尽者，亦宜防微杜渐，而禁于未然，黜宫女，<br /><br />&nbsp;&nbsp;&nbsp;&nbsp;节浮费，畏天恤人。而陛下乃安焉处之，如天下太平无事时，此所谓根本之祸也。”<br /><br />&nbsp;&nbsp;&nbsp;&nbsp;至若不慎调度，不资群策，不明赏罚，不择将帅，所谓征讨之祸四也。其言不明<br /><br />&nbsp;&nbsp;&nbsp;&nbsp;赏罚之祸，略曰：“臣伏见调兵六年，初无纪律之法，又无激劝之宜，将帅因败<br /><br />&nbsp;&nbsp;&nbsp;&nbsp;为功，指虚为实，大小相谩，上下相依，其性情不一，而邀功求赏则同。是以有<br /><br />&nbsp;&nbsp;&nbsp;&nbsp;覆军之将，残民之将，怯懦之将，贪婪之将，曾无惩戒，所经之处，鸡犬一空，<br /><br />&nbsp;&nbsp;&nbsp;&nbsp;货财俱尽。及其面谀游说，反以克复受赏。今克复之地，悉为荒墟，河南提封三<br /><br />&nbsp;&nbsp;&nbsp;&nbsp;千余里，郡县星罗棋布，岁输钱谷数百万计，而今所存者，封丘、延津、登封、<br /><br />&nbsp;&nbsp;&nbsp;&nbsp;偃师三四县而已。两淮之北，大河之南，所在萧条。夫有土有人有财，然后可望<br /><br />&nbsp;&nbsp;&nbsp;&nbsp;军旅不乏，馈饷不竭。今寇敌已至之境，固不忍言，未至之处，尤可寒心，如此<br /><br />&nbsp;&nbsp;&nbsp;&nbsp;而望军旅不乏，馈饷不竭，使天雨粟，地涌金，朝夕存亡且不能保，况以地方有<br /><br />&nbsp;&nbsp;&nbsp;&nbsp;限之费，而供将帅无穷之欲哉！其为自启乱阶，亦已危矣。陛下事佛求福，饭僧<br /><br />&nbsp;&nbsp;&nbsp;&nbsp;消祸，以天寿节而禁屠宰，皆虚名也。今天下杀人矣，陛下泰然不理，而曰吾将<br /><br />&nbsp;&nbsp;&nbsp;&nbsp;以是求福，福何自而至哉？颍上之寇，始结白莲，以佛法诱众，终饰威权，以兵<br /><br />&nbsp;&nbsp;&nbsp;&nbsp;抗拒，视其所向，VV可畏，其势不至于亡吾社稷、烬吾国家不已也。堂堂天朝，<br /><br />&nbsp;&nbsp;&nbsp;&nbsp;不思靖乱，而反为阶乱，其祸至惨，其毒至深，其关系至大，有识者为之扼腕，<br /><br />&nbsp;&nbsp;&nbsp;&nbsp;有志者为之痛心，此征讨之祸也。”疏奏，不省。权臣恶其讦直。<br /><br />&nbsp;&nbsp;&nbsp;&nbsp;二十一年，除佥山南道肃政廉访司事，至则劾中书参知政事也先不花、枢密<br /><br />&nbsp;&nbsp;&nbsp;&nbsp;院副使脱脱木儿、治书侍御史奴奴弄权误国之罪，又不报。方是时，孛罗帖木儿<br /><br />&nbsp;&nbsp;&nbsp;&nbsp;驻兵大同，察罕帖木儿驻兵洛阳，而毛贵据山东，势逼京畿，二将玩寇不进，方<br /><br />&nbsp;&nbsp;&nbsp;&nbsp;以争晋、冀为事，构兵相攻，互有胜负。朝廷乃遣也先不花、脱脱木儿、奴奴往<br /><br />&nbsp;&nbsp;&nbsp;&nbsp;解之，既受命，不前进。桢又言其“贪懦庸鄙，苟怀自安之计，无忧国致身之忠。<br /><br />&nbsp;&nbsp;&nbsp;&nbsp;朝廷将使二家释憾，协心讨贼，此国之大事，谓宜风驰电走，而乃迂回退慑，枉<br /><br />&nbsp;&nbsp;&nbsp;&nbsp;道延安以西，绕曲数千里，迟迟而行，使两军日夜仇杀，黎庶肝脑涂地，实此三<br /><br />&nbsp;&nbsp;&nbsp;&nbsp;人之所致也，宜急殛之，以救时危。”亦不报。桢乃慨然叹曰：“天下事不可为<br /><br />&nbsp;&nbsp;&nbsp;&nbsp;矣。”即辞去，居河中安邑山谷间，结茅仅容膝。有访之者，不复言时事，但对<br /><br />&nbsp;&nbsp;&nbsp;&nbsp;之流涕而已。<br /><br />&nbsp;&nbsp;&nbsp;&nbsp;二十四年，孛罗帖木儿犯阙，皇太子出居冀宁，奏除赞善，又除翰林学士，<br /><br />&nbsp;&nbsp;&nbsp;&nbsp;皆不起。扩廓帖木儿将辅皇太子入讨孛罗帖木儿，遣使传皇太子旨，赐以上尊，<br /><br />&nbsp;&nbsp;&nbsp;&nbsp;且访时事，桢复书曰：“今燕赵齐鲁之境，大河内外，长淮南北，悉为丘墟，关<br /><br />&nbsp;&nbsp;&nbsp;&nbsp;陕之区，所存无几，江左日思荐食上国，湘汉荆楚川蜀，淫名c号，幸我有变，<br /><br />&nbsp;&nbsp;&nbsp;&nbsp;利我多虞。阁下国之右族，三世二王，得不思廉、蔺之于赵，寇、贾之于汉乎？<br /><br />&nbsp;&nbsp;&nbsp;&nbsp;京师一残，假有不逞之徒，崛起草泽，借名义，尊君父，倡其说于天下，阁下将<br /><br />&nbsp;&nbsp;&nbsp;&nbsp;何以处之乎！守京师者，能聚不能散，御外侮者，能进不能退，纷纷籍籍，神分<br /><br />&nbsp;&nbsp;&nbsp;&nbsp;志夺，国家之事，能不为阁下忧乎！《志》曰‘不备不虞，不可以为师’，仆之<br /><br />&nbsp;&nbsp;&nbsp;&nbsp;澄言者，献忠之道也。然为言大要有三：保君父，一也；扶社稷，二也；卫<br /><br />&nbsp;&nbsp;&nbsp;&nbsp;生灵，三也。请以近似者陈其一二：卫出公据国，至于不父其父；赵有沙丘之变，<br /><br />&nbsp;&nbsp;&nbsp;&nbsp;其臣成、兑平之，不可谓无功，而后至于不君其君；唐肃宗流播之中，怵于邪谋，<br /><br />&nbsp;&nbsp;&nbsp;&nbsp;遂成灵武之纂。千载之下，虽有智辩百出，不能为雪。呜呼！是岂可以不鉴之乎！<br /><br />&nbsp;&nbsp;&nbsp;&nbsp;然吾闻之，天之所废不骤也，骤其得志，肆其宠乐，使忘其觉悟之心，非安之也，<br /><br />&nbsp;&nbsp;&nbsp;&nbsp;厚其毒而降之罚也。天遂其欲，民厌其汰，而鬼神弗福也。其能久乎？阁下览观<br /><br />&nbsp;&nbsp;&nbsp;&nbsp;焉，谋出于万全，则善矣。询之舆议，急则其变不测，徐则其衅必起，通其往来<br /><br />&nbsp;&nbsp;&nbsp;&nbsp;之使，达其上下之情，得其情，则得其策矣。孔子曰：‘君君臣臣父父子子。’<br /><br />&nbsp;&nbsp;&nbsp;&nbsp;今九重在上者如寄，青宫在下者如寄，生民之忧，国家之忧也，可不深思而熟计<br /><br />&nbsp;&nbsp;&nbsp;&nbsp;之哉！”扩廓帖木儿深纳其说，是用事克有成。后三年，卒。<br /><br />&nbsp;&nbsp;&nbsp;&nbsp;○归D<br /><br />&nbsp;&nbsp;&nbsp;&nbsp;归，D字彦温，汴梁人。将生，其母杨氏梦朝日出东山上，有轻云来掩之，<br /><br />&nbsp;&nbsp;&nbsp;&nbsp;故名D。学无师传，而精敏过人。登至顺元年进士第，授同知颍州事，I奸击强，<br /><br />&nbsp;&nbsp;&nbsp;&nbsp;人不敢以年少易之。山东盐司遣奏差至颍，恃势为不法，D执以下狱。时州县奉<br /><br />&nbsp;&nbsp;&nbsp;&nbsp;盐司甚谨，颐指气使，辄奔走之，D独不为屈。转大都路儒学提举，未上。<br /><br />&nbsp;&nbsp;&nbsp;&nbsp;至元五年十一月，杞县人范孟谋不轨，诈为诏使，至河南省中，杀平章月鲁<br /><br />&nbsp;&nbsp;&nbsp;&nbsp;帖木儿、左丞劫烈、廉访使完者不花、总管撒里麻，召官属及去位者，署而用之，<br /><br />&nbsp;&nbsp;&nbsp;&nbsp;以段辅为左丞，使D北守黄河口。D力拒不从，贼怒，系于狱，众叵测所为，D<br /><br />&nbsp;&nbsp;&nbsp;&nbsp;无惧色。已而贼败，污贼者皆获罪，D独免。同里有吴炳者，尝以翰林待制征，<br /><br />&nbsp;&nbsp;&nbsp;&nbsp;不起。贼呼炳司卯酉历，炳不敢辞。时人为之语曰：“归D出角，吴炳无光。”<br /><br />&nbsp;&nbsp;&nbsp;&nbsp;D自此名誉赫然。明年，转国子博士，拜监察御史。及入谢，台臣奏曰：“此即<br /><br />&nbsp;&nbsp;&nbsp;&nbsp;河南抗贼者也。”帝曰：“好事卿宜数为之。”赐以上尊。已而辞官归，养亲汴<br /><br />&nbsp;&nbsp;&nbsp;&nbsp;上，亲既殁，家食久之。<br /><br />&nbsp;&nbsp;&nbsp;&nbsp;至正五年，除佥河南廉访司事，行部西京，以法绳赵王府官属之贪暴者，王<br /><br />&nbsp;&nbsp;&nbsp;&nbsp;三遣使请，不为动。宣宁县有杀人者，蔓引数十人，一谳得其情，尽释之。沁州<br /><br />&nbsp;&nbsp;&nbsp;&nbsp;民郭仲玉，为人所杀，有司以蒲察山儿当之，D察其诬，踪迹得其杀人者，山儿<br /><br />&nbsp;&nbsp;&nbsp;&nbsp;遂不死。六年，转佥淮东廉访司事，改宣文阁监书博士，兼经筵译文官。<br /><br />&nbsp;&nbsp;&nbsp;&nbsp;七年，迁右司都事。顺江酋长乐孙求内附，请立宣抚司，及置郡县一十三处，<br /><br />&nbsp;&nbsp;&nbsp;&nbsp;D曰：“古人有言：鞭虽长，不及马腹。使郡县果设，有事不救，则孤来附之意，<br /><br />&nbsp;&nbsp;&nbsp;&nbsp;救之，则罢中国而事外夷，所谓获虚名而受实祸也。”与左丞吕思诚抗辨甚力。<br /><br />&nbsp;&nbsp;&nbsp;&nbsp;丞相太平笑曰：“归都事善戆如此，何相抗乃尔邪！然其策果将焉出？”D曰：<br /><br />&nbsp;&nbsp;&nbsp;&nbsp;“其酋长可授宣抚，勿责其贡赋，使者赐以金帛，遣归足矣。”卒从D言。京师<br /><br />&nbsp;&nbsp;&nbsp;&nbsp;苦寒，有丐诉丞相马前，丞相索皮服予之，仍核在官所藏皮服之数，悉给贫民。<br /><br />&nbsp;&nbsp;&nbsp;&nbsp;D曰：“宰相当以广济天下为心，皮服能几何，而欲给之邪！莫若录寒饥者，稍<br /><br />&nbsp;&nbsp;&nbsp;&nbsp;赈之耳。”丞相悟而止。云南死可伐叛，诏以元帅述律遵道往喻之；未几，命平<br /><br />&nbsp;&nbsp;&nbsp;&nbsp;章政事亦都浑将兵讨之，事久无功。二人上疏纷纭，中书欲罪述律，D曰：“彼<br /><br />&nbsp;&nbsp;&nbsp;&nbsp;事未白，而专罪一人，岂法意乎？况一谕之而一讨之，彼将何所适从？然亦非使<br /><br />&nbsp;&nbsp;&nbsp;&nbsp;者之罪也。”湖广行省左丞沙班卒，其子沙的方为中书掾，请奔丧，丞相以沙的<br /><br />&nbsp;&nbsp;&nbsp;&nbsp;有兄弟，不许，D曰：“孝者，人子之同情，以其有兄弟而沮其请，非所以孝治<br /><br />&nbsp;&nbsp;&nbsp;&nbsp;天下也。”遂从之。广海r贼入寇，诏朵儿只班将思播杨元帅军以讨之，D曰：<br /><br />&nbsp;&nbsp;&nbsp;&nbsp;“易军而将不谙教令，恐不能决胜。若命杨就统其众，彼悦于恩命，必能自效，<br /><br />&nbsp;&nbsp;&nbsp;&nbsp;所谓以夷狄攻夷狄，中国之利也。”帝不从，后竟无功。<br /><br />&nbsp;&nbsp;&nbsp;&nbsp;八年，升左司员外郎。中书用D言，损河间余盐五万引以裕民。楮币壅不行，<br /><br />&nbsp;&nbsp;&nbsp;&nbsp;廷议出楮币五百万锭易银实内藏，D复持不可曰：“富商大贾，尽易其钞于私家，<br /><br />&nbsp;&nbsp;&nbsp;&nbsp;小民何利哉！”六月，迁参议枢密院事。时方国珍未附，诏江浙行省参知政事朵<br /><br />&nbsp;&nbsp;&nbsp;&nbsp;儿只班讨之，一军皆没，而朵儿只班被执，将罪之，D曰：“将之失利，其罪固<br /><br />&nbsp;&nbsp;&nbsp;&nbsp;当，然所部皆北方步骑，不习水战，是驱之死地耳。宜募海滨之民习水利者擒之。”<br /><br />&nbsp;&nbsp;&nbsp;&nbsp;既而国珍遣人从朵儿只班走京师请降，D曰：“国珍已败我王师，又拘我王臣，<br /><br />&nbsp;&nbsp;&nbsp;&nbsp;力屈而来，非真降也。必讨之以令四方。”时朝廷方事姑息，卒从其请，后果屡<br /><br />&nbsp;&nbsp;&nbsp;&nbsp;叛，如D言。迁御史台都事，俄复参议枢密院事，十二月，升枢密院判官。<br /><br />&nbsp;&nbsp;&nbsp;&nbsp;九年正月，转河西廉访使，未上，改礼部尚书。会开端本堂，皇太子就学，<br /><br />&nbsp;&nbsp;&nbsp;&nbsp;召D为赞善。未几，迁翰林直学士、同修国史，仍兼前职。D言：“师傅当与皇<br /><br />&nbsp;&nbsp;&nbsp;&nbsp;太子东西相向授书，其属亦以次列坐，虚其中座，以待至尊临幸，不然，则师道<br /><br />&nbsp;&nbsp;&nbsp;&nbsp;不立矣。”时众言人人殊，卒从D议。俄以疾辞，帝遣左司郎中赵琏赐白金文绮，<br /><br />&nbsp;&nbsp;&nbsp;&nbsp;不受。初，D在上都时，脱脱自甘州还，且入相，中书参议赵期颐、员外郎李稷<br /><br />&nbsp;&nbsp;&nbsp;&nbsp;谒D私第，致脱脱之命，属草诏，D辞曰：“丞相将为伊、周事业，入相之诏，<br /><br />&nbsp;&nbsp;&nbsp;&nbsp;当命词臣视草，今属笔于D，恐累丞相之贤也。”期颐曰：“若帝命为之，奈何？”<br /><br />&nbsp;&nbsp;&nbsp;&nbsp;D曰：“事理非顺，亦当固辞。”期颐知不可屈，乃已。十年正月，迁四川行省<br /><br />&nbsp;&nbsp;&nbsp;&nbsp;参知政事，十二年，除刑部尚书，十五年，再除刑部尚书，凡三迁，皆以疾辞。<br /><br />&nbsp;&nbsp;&nbsp;&nbsp;十七年，授集贤学士，兼国子祭酒，使者迫之，D舆疾至京师，卧于南城不起。<br /><br />&nbsp;&nbsp;&nbsp;&nbsp;时海内多故，D上三策：一曰振纪纲，二曰选将材，三曰审形势。数千言，<br /><br />&nbsp;&nbsp;&nbsp;&nbsp;时以为老生常谈，不能用。十一月，以集贤学士、资德大夫致仕，给半俸终身，<br /><br />&nbsp;&nbsp;&nbsp;&nbsp;辞不受。明年，乞骸骨，侨居弘州，徙蔚州，又徙宣德，皆间关避兵。寻抵大同。<br /><br />&nbsp;&nbsp;&nbsp;&nbsp;及关陕小宁，来居解之夏县。皇太子出冀宁，强起之，居数月，复还夏县。二十<br /><br />&nbsp;&nbsp;&nbsp;&nbsp;七年卒，年六十三。<br /><br />&nbsp;&nbsp;&nbsp;&nbsp;陈祖仁王逊志<br /><br />&nbsp;&nbsp;&nbsp;&nbsp;陈祖仁，字子山，汴人也。其父安国，仕为常州晋陵尹。祖仁性嗜学，早从<br /><br />&nbsp;&nbsp;&nbsp;&nbsp;师南方，有文名。<br /><br />&nbsp;&nbsp;&nbsp;&nbsp;至正元年，科举复行，祖仁以《春秋》中河南乡贡。明年会试，在前列，及<br /><br />&nbsp;&nbsp;&nbsp;&nbsp;对策大廷，遂魁多士，赐进士及第，授翰林修撰、同知制诰，兼国史院编修官。<br /><br />&nbsp;&nbsp;&nbsp;&nbsp;历太庙署令、太常博士，迁翰林待制，出佥山东肃政廉访司事，擢监察御史，复<br /><br />&nbsp;&nbsp;&nbsp;&nbsp;出为山北肃政廉访司副使，召拜翰林直学士，升侍讲学士，除参议中书省事。<br /><br />&nbsp;&nbsp;&nbsp;&nbsp;二十年五月，帝欲修上都宫阙，工役大兴，祖仁上疏，其略曰：“自古人君，<br /><br />&nbsp;&nbsp;&nbsp;&nbsp;不幸遇艰虞多难之时，孰不欲奋发有为，成不世之功，以光复祖宗之业。苟或上<br /><br />&nbsp;&nbsp;&nbsp;&nbsp;不奉于天道，下不顺于民心，缓急失宜，举措未当，虽以此道持盈守成，犹或致<br /><br />&nbsp;&nbsp;&nbsp;&nbsp;乱，而况欲拨乱世反之正乎！夫上都宫阙，创自先帝，修于累朝，自经兵火，焚<br /><br />&nbsp;&nbsp;&nbsp;&nbsp;毁殆尽，所不忍言，此陛下所为日夜痛心，所宜亟图兴复者也。然今四海未靖，<br /><br />&nbsp;&nbsp;&nbsp;&nbsp;疮痍未瘳，仓库告虚，财用将竭，乃欲驱疲民以供大役，废其耕耨，而荒其田亩，<br /><br />&nbsp;&nbsp;&nbsp;&nbsp;何异扼其吭而夺之食，以速其毙乎！陛下追惟祖宗宫阙，念兹在兹，然不思今日<br /><br />&nbsp;&nbsp;&nbsp;&nbsp;所当兴复，乃有大于此者。假令上都宫阙未复，固无妨于陛下之寝处，使因是而<br /><br />&nbsp;&nbsp;&nbsp;&nbsp;违天道，失人心，或致大业之隳废，则夫天下者亦祖宗之天下，生民者亦祖宗之<br /><br />&nbsp;&nbsp;&nbsp;&nbsp;生民，陛下亦安忍而轻弃之乎！愿陛下以生养民力为本，以恢复天下为务，信赏<br /><br />&nbsp;&nbsp;&nbsp;&nbsp;必罚，以驱策英雄，亲正人，远邪佞，以图谋治道。夫如是，则承平之观，不日<br /><br />&nbsp;&nbsp;&nbsp;&nbsp;咸复，讵止上都宫阙而已乎！”疏奏，帝嘉纳之。<br /><br />&nbsp;&nbsp;&nbsp;&nbsp;二十三年十二月，拜治书侍御史。时宦者资正使朴不花与宣政使橐O，内恃<br /><br />&nbsp;&nbsp;&nbsp;&nbsp;皇太子，外结丞相搠思监，骄恣不法，监察御史傅公让上章暴其过，忤皇太子意，<br /><br />&nbsp;&nbsp;&nbsp;&nbsp;左迁吐蕃宣慰司经历。它御史连章论谏，皆外除。祖仁上疏皇太子言：“御史纠<br /><br />&nbsp;&nbsp;&nbsp;&nbsp;劾橐O、不花奸邪等事，此非御史之私言，乃天下之公论，台臣审问尤悉，故以<br /><br />&nbsp;&nbsp;&nbsp;&nbsp;上启。今殿下未赐详察，辄加沮抑，摈斥御史，诘责台臣，使奸臣蠹政之情，不<br /><br />&nbsp;&nbsp;&nbsp;&nbsp;得达于君父，则亦过矣。夫天下者祖宗之天下，台谏者祖宗之所建立，以二竖之<br /><br />&nbsp;&nbsp;&nbsp;&nbsp;微，而于天下之重、台谏之言，一切不恤，独不念祖宗乎！且殿下职分，止于监<br /><br />&nbsp;&nbsp;&nbsp;&nbsp;国抚军、问安视膳而已，此外予夺赏罚之权，自在君父。今方毓德春宫，而使谏<br /><br />&nbsp;&nbsp;&nbsp;&nbsp;臣结舌，凶人肆志，岂惟君父徒拥虚器，而天下苍生，亦将奚望！”疏上，皇太<br /><br />&nbsp;&nbsp;&nbsp;&nbsp;子怒，令御史大夫老的沙谕祖仁，以谓“台臣所言虽是，但橐O等俱无是事，御<br /><br />&nbsp;&nbsp;&nbsp;&nbsp;史纠言不实，已与美除。昔裕宗为皇太子，兼中书令、枢密使，凡军国重事合奏<br /><br />&nbsp;&nbsp;&nbsp;&nbsp;闻者，乃许上闻，非独我今日如是也。”祖仁乃复上疏言：“御史所劾，得于田<br /><br />&nbsp;&nbsp;&nbsp;&nbsp;野之间，殿下所询，不出宫墙之外，所以全此二人者，止缘不见其奸。昔唐德宗<br /><br />&nbsp;&nbsp;&nbsp;&nbsp;云：‘人言卢杞奸邪，朕殊不觉。’使德宗早觉，杞安得相？是杞之奸邪，当时<br /><br />&nbsp;&nbsp;&nbsp;&nbsp;知之，独德宗不知尔。今此二人，亦皆奸邪，举朝知之，在野知之，天下知之，<br /><br />&nbsp;&nbsp;&nbsp;&nbsp;独殿下未知耳。且裕宗既领军国重事，理宜先阅其纲。若至台谏封章，自是御前<br /><br />&nbsp;&nbsp;&nbsp;&nbsp;开拆，假使必皆经由东宫，君父或有差失，谏臣有言，太子将使之闻奏乎，不使<br /><br />&nbsp;&nbsp;&nbsp;&nbsp;之闻奏乎？使之闻奏，则伤其父心，不使闻奏，则陷父于恶，殿下将安所处！如<br /><br />&nbsp;&nbsp;&nbsp;&nbsp;知此说，则今日纠劾之章，不宜阻矣，御史不宜斥矣。斥其人而美其除，不知御<br /><br />&nbsp;&nbsp;&nbsp;&nbsp;史所言，为天下国家乎，为一身官爵乎？斥者去，来者言，言者无穷，而美除有<br /><br />&nbsp;&nbsp;&nbsp;&nbsp;限，殿下又安所处？”祖仁疏既再上，即辞职，而御史下至吏卒皆辞闲。于是皇<br /><br />&nbsp;&nbsp;&nbsp;&nbsp;太子以其事闻，朴不花、橐O乃皆辞退。而天子令老的沙谕旨祖仁等，祖仁复上<br /><br />&nbsp;&nbsp;&nbsp;&nbsp;书天子曰：“祖宗以天下传之陛下，今乃坏乱不可救药，虽曰天运使然，亦陛下<br /><br />&nbsp;&nbsp;&nbsp;&nbsp;刑赏不明之所致也。且区区二竖，犹不能除，况于大者！愿陛下俯从台谏之言，<br /><br />&nbsp;&nbsp;&nbsp;&nbsp;摈斥此二人，不令其以辞退为名，成其奸计，使海内皆知陛下信赏必罚自二人始，<br /><br />&nbsp;&nbsp;&nbsp;&nbsp;则将士孰不效力。天下可全，而有以还祖宗之旧，若犹优柔不断，则臣宁有饿死<br /><br />&nbsp;&nbsp;&nbsp;&nbsp;于家，誓不与之同朝，牵联及祸，以待后世正人同罪。”书奏，天子大怒，而是<br /><br />&nbsp;&nbsp;&nbsp;&nbsp;时侍御史李国凤亦上疏，言此二人必当斥，于是台臣自老的沙以下皆左迁，而祖<br /><br />&nbsp;&nbsp;&nbsp;&nbsp;仁出为甘肃行省参知政事。时天极寒，衣单甚，以弱女托于其友朱毅，即日就道。<br /><br />&nbsp;&nbsp;&nbsp;&nbsp;明年七月，孛罗帖木儿入中书为丞相，除祖仁山北道肃政廉访使，召拜国子<br /><br />&nbsp;&nbsp;&nbsp;&nbsp;祭酒，迁枢密副使，累上疏言军政利害，不报，辞职。除翰林学士，遂拜中书参<br /><br />&nbsp;&nbsp;&nbsp;&nbsp;知政事。是时天下乱已甚，而祖仁性刚直，遇事与时宰论议数不合，乃超授其阶<br /><br />&nbsp;&nbsp;&nbsp;&nbsp;荣禄大夫，而仍还翰林为学士，寻迁太常礼仪院使。<br /><br />&nbsp;&nbsp;&nbsp;&nbsp;二十七年，大明兵已取山东，而朝廷方疑扩廓帖木儿有不臣之心，专立抚军<br /><br />&nbsp;&nbsp;&nbsp;&nbsp;院，总兵马以备之。祖仁乃与翰林学士承旨王时、待制黄c、编修黄肃伏阙上<br /><br />&nbsp;&nbsp;&nbsp;&nbsp;书言：“近者南军侵陷全齐，不逾月而逼畿甸，朝廷虽命丞相也速出师，军马数<br /><br />&nbsp;&nbsp;&nbsp;&nbsp;少，势力孤危，而中原诸军，左牵右掣，调度失宜，京城四面，茫无屏蔽，宗社<br /><br />&nbsp;&nbsp;&nbsp;&nbsp;安危，正在今日。臣愚等以为驭天下之势，当论其轻重强弱，远近先后，不宜胶<br /><br />&nbsp;&nbsp;&nbsp;&nbsp;于一偏，狃于故辙。前日南军僻在一方，而扩廓帖木儿近在肘腋，势将窃持国柄，<br /><br />&nbsp;&nbsp;&nbsp;&nbsp;故宜先于致讨，则南军远而轻，而扩廓帖木儿近而重也。今扩廓帖木儿势已穷蹙，<br /><br />&nbsp;&nbsp;&nbsp;&nbsp;而南军突至，势将不利于宗社，故宜先于救难，则扩廓帖木儿弱而轻，南军近而<br /><br />&nbsp;&nbsp;&nbsp;&nbsp;重也。陛下宽仁涵育，皇太子贤明英断，当此之时，宜审其轻重强弱，改弦更张，<br /><br />&nbsp;&nbsp;&nbsp;&nbsp;而抚军诸官，亦宜以公天下为心，审时制宜。今扩廓帖木儿党与离散，岂能复振，<br /><br />&nbsp;&nbsp;&nbsp;&nbsp;若止分拨一军逼袭，必就擒获，其余彼中见调一应军马，令其倍道东行，勤王赴<br /><br />&nbsp;&nbsp;&nbsp;&nbsp;难，与也速等声势相援，仍遣重臣，分道宣谕催督，庶几得宜。如复胶于前说，<br /><br />&nbsp;&nbsp;&nbsp;&nbsp;动以言者为扩廓帖木儿游说，而钳天下之口，不幸猝有意外之变，朝廷亦不得闻，<br /><br />&nbsp;&nbsp;&nbsp;&nbsp;而天下之事去矣。”书上，不报。十二月，祖仁又上书皇太子，言：“近日降诏，<br /><br />&nbsp;&nbsp;&nbsp;&nbsp;削河南军马之权，虽所当然，然此项军马，终为南军之所忌。设使其有悖逆之心，<br /><br />&nbsp;&nbsp;&nbsp;&nbsp;朝廷以忠臣待之，其心愧沮，将何所施。今未有所见，遽以此名加之，彼若甘心<br /><br />&nbsp;&nbsp;&nbsp;&nbsp;以就此名，其害有不可言者。朝廷苟善用之，岂无所助。然人皆知之而不敢言者，<br /><br />&nbsp;&nbsp;&nbsp;&nbsp;诚恐诬以受财游说罪名，无所昭雪也。况闻扩廓帖木儿屡上书疏，明其心曲，是<br /><br />&nbsp;&nbsp;&nbsp;&nbsp;其心未绝于朝廷，以待朝廷之开悟。当今为朝廷计者，不过战、守、迁三事。以<br /><br />&nbsp;&nbsp;&nbsp;&nbsp;言乎战，则资其掎角之势；以言乎守，则望其勤王之师；以言乎迁，则假其藩卫<br /><br />&nbsp;&nbsp;&nbsp;&nbsp;之力。极力勉厉使行，犹恐迟晚，岂可使数万之师，弃置于一方。当此危急之秋，<br /><br />&nbsp;&nbsp;&nbsp;&nbsp;宗社存亡，仅在旦夕，不幸一日有唐玄宗仓卒之出，则是以祖宗百年之宗社，朝<br /><br />&nbsp;&nbsp;&nbsp;&nbsp;廷委而弃之，此时虽欲碎首杀身，何济于事！故今不复避忌，惟以宗社存亡为重，<br /><br />&nbsp;&nbsp;&nbsp;&nbsp;奉疏以闻。”疏上，亦不报。<br /><br />&nbsp;&nbsp;&nbsp;&nbsp;二十八年秋，大明兵进压近郊，有旨命祖仁及同佥太常礼仪院事王逊志等载<br /><br />&nbsp;&nbsp;&nbsp;&nbsp;太庙神主，从皇太子北行。祖仁等乃奏曰：“天子有大事出，则载主以行，从皇<br /><br />&nbsp;&nbsp;&nbsp;&nbsp;太子，非礼也。”帝然之，还守太庙以俟命。俄而天子北奔，祖仁守神主，不果<br /><br />&nbsp;&nbsp;&nbsp;&nbsp;从。八月二日，京城破，将出健德门，为乱军所害，时年五十五。<br /><br />&nbsp;&nbsp;&nbsp;&nbsp;祖仁一目眇，貌寝，身短瘠，而语音清亮，议论伟然，负气刚正，似不可犯<br /><br />&nbsp;&nbsp;&nbsp;&nbsp;者。其学博而精，自天文、地理、律历、兵乘、术数、百家之说，皆通其要。为<br /><br />&nbsp;&nbsp;&nbsp;&nbsp;文简质，而诗清丽，世多称传之。<br /><br />&nbsp;&nbsp;&nbsp;&nbsp;王逊志，字文敏，林曾孙也。以荫授侍仪司通事舍人，历隰州判官、大宁<br /><br />&nbsp;&nbsp;&nbsp;&nbsp;县尹，擢陕西行台监察御史，累迁佥汉中、河西、山北三道肃政廉访司事，入为<br /><br />&nbsp;&nbsp;&nbsp;&nbsp;工部员外郎，迁礼部郎中，拜监察御史。劾詹事不兰奚、平章宜童皆逆臣子孙，<br /><br />&nbsp;&nbsp;&nbsp;&nbsp;当屏诸遐裔。除太府少监，出为江西廉访副使，召佥太常礼仪院事。京城不守，<br /><br />&nbsp;&nbsp;&nbsp;&nbsp;公卿争出降，逊志独家居，衣冠而坐。其友中政院判官王翼来告曰：“新朝宽大，<br /><br />&nbsp;&nbsp;&nbsp;&nbsp;不惟不死，且仍与官，盍出诣官自言状。”逊志艴然斥之曰：“君既自不忠，又<br /><br />&nbsp;&nbsp;&nbsp;&nbsp;诱人为不义耶！”因戒其子曰；“汝谨继吾宗。”即自投井中死。<br /><br />&nbsp;&nbsp;&nbsp;&nbsp;○成遵<br /><br />&nbsp;&nbsp;&nbsp;&nbsp;成遵，字谊叔，南阳穰县人也。幼敏悟，读书日记数千百言。年十五，丧父。<br /><br />&nbsp;&nbsp;&nbsp;&nbsp;家贫，勤苦不废学问。二十能文章。时郡中先辈无治进士业者，遵欲为，以不合<br /><br />&nbsp;&nbsp;&nbsp;&nbsp;程式为患。一日，愤然曰：“《四书》、《五经》，吾师也。文无逾于《史》、<br /><br />&nbsp;&nbsp;&nbsp;&nbsp;《汉》、韩、柳。区区科举之作，何难哉。”会杨惠初登第，来尹穰，遵乃书所<br /><br />&nbsp;&nbsp;&nbsp;&nbsp;作数十篇见之。惠抚卷大喜，语之曰：“以此取科第，如拾芥耳。”至顺辛未，<br /><br />&nbsp;&nbsp;&nbsp;&nbsp;至京师，受《春秋》业于夏镇，遂入成均为国子生。时陈旅为助教，喜其文，数<br /><br />&nbsp;&nbsp;&nbsp;&nbsp;以语于奎章阁侍书学士虞集，集亟欲见之，旅令以己马俾遵驰诣集。集方有目疾，<br /><br />&nbsp;&nbsp;&nbsp;&nbsp;见遵来，迫而视之，曰；“适观生文，今见生貌，公辅器也。吾老矣，恐不及见，<br /><br />&nbsp;&nbsp;&nbsp;&nbsp;生当自爱重也。”元统改元，中进士第，授将仕郎、翰林国史院编修官。明年，<br /><br />&nbsp;&nbsp;&nbsp;&nbsp;预修泰定、明宗、文宗三朝实录。后至元四年，升应奉翰林文字。五年，辟御史<br /><br />&nbsp;&nbsp;&nbsp;&nbsp;台掾。<br /><br />&nbsp;&nbsp;&nbsp;&nbsp;至正改元，擢太常博士。明年，转中书检校，寻拜监察御史。扈从至上京，<br /><br />&nbsp;&nbsp;&nbsp;&nbsp;上封事，言天子宜慎起居，节嗜欲，以保养圣躬，圣躬安则宗社安矣。言甚迫切，<br /><br />&nbsp;&nbsp;&nbsp;&nbsp;帝改容称善。又言台察四事：一曰差遣台臣，越职问事；二曰左迁御史，杜塞言<br /><br />&nbsp;&nbsp;&nbsp;&nbsp;路；三曰御史不思尽言，循叙求进；四曰体覆廉访声迹不实，贤否混淆。帝皆喜<br /><br />&nbsp;&nbsp;&nbsp;&nbsp;纳之，谕台臣曰：“遵所言甚善，皆世祖风纪旧规也。”特赐上尊旌其忠。遵又<br /><br />&nbsp;&nbsp;&nbsp;&nbsp;言江浙火灾当赈恤，及劾火鲁忽赤不法十事，皆从之。复上封事，言时务四事：<br /><br />&nbsp;&nbsp;&nbsp;&nbsp;一曰法祖宗，二曰节财用，三曰抑奔竞，四曰明激劝。奏入，帝称善久之，命中<br /><br />&nbsp;&nbsp;&nbsp;&nbsp;书速议以行。是岁，言事并举劾凡七十余事，皆指讦时弊，执政者恶之。三年，<br /><br />&nbsp;&nbsp;&nbsp;&nbsp;自刑部员外郎出为陕西行省员外郎，以母病辞归。五年，丁母忧。八年，擢佥淮<br /><br />&nbsp;&nbsp;&nbsp;&nbsp;东肃政廉访司事，改礼部郎中，奉使山东、淮北察守令贤否，得循良者九人，贪<br /><br />&nbsp;&nbsp;&nbsp;&nbsp;懦者二十一人，奏之。九人者，赐上尊币帛，仍加显擢；其二十一人悉黜之。九<br /><br />&nbsp;&nbsp;&nbsp;&nbsp;年，改刑部郎中，寻迁御史台都事。时台臣有嫉赃吏多以父母之忧免者，建论今<br /><br />&nbsp;&nbsp;&nbsp;&nbsp;后官吏，凡被案劾赃私，虽父母死，不许归葬，须竟其狱，庶恶人不获幸免。遵<br /><br />&nbsp;&nbsp;&nbsp;&nbsp;曰：“恶人固可怒，然与人伦孰重？且国家以孝治天下，宁失罪人千百，不可使<br /><br />&nbsp;&nbsp;&nbsp;&nbsp;天下有无亲之吏。”御史大夫是其言。升户部侍郎。<br /><br />&nbsp;&nbsp;&nbsp;&nbsp;十年，迁中书右司郎中。时刑部狱按久而不决者积数百，遵与其僚分阅之，<br /><br />&nbsp;&nbsp;&nbsp;&nbsp;共议其轻重，各当其罪，未几，无遗事。时有令输粟补官，有匿其奸罪而入粟得<br /><br />&nbsp;&nbsp;&nbsp;&nbsp;七品杂流者，为怨家所告，有司议输粟例，无有过不与之文，遵曰：“卖官鬻爵，<br /><br />&nbsp;&nbsp;&nbsp;&nbsp;已非盛典，况又卖官与奸淫之人，其将何以为治。必夺其敕，还其粟，著为令，<br /><br />&nbsp;&nbsp;&nbsp;&nbsp;乃可。”省臣从之。除工部尚书。先是，河决白茅，郓城、济宁皆为巨浸。或言<br /><br />&nbsp;&nbsp;&nbsp;&nbsp;当筑堤以遏水势，或言必疏南河故道以杀水势，而漕运使贾鲁言：“必疏南河，<br /><br />&nbsp;&nbsp;&nbsp;&nbsp;塞北河，使复故道。役不大兴，害不能已。”廷议莫能决。乃命遵偕大司农秃鲁<br /><br />&nbsp;&nbsp;&nbsp;&nbsp;行视河，议其疏塞之方以闻。十一年春，自济宁、曹、濮、汴梁、大名，行数千<br /><br />&nbsp;&nbsp;&nbsp;&nbsp;里，掘井以量地形之高下，测岸以究水势之浅深，遍阅史籍，博采舆论，以谓河<br /><br />&nbsp;&nbsp;&nbsp;&nbsp;之故道，不可得复，其议有八。而丞相脱脱已先入贾鲁之言，及遵与秃鲁至，力<br /><br />&nbsp;&nbsp;&nbsp;&nbsp;陈不可，且曰：“济宁、曹、郓，连岁饥馑，民不聊生，若聚二十万人于此地，<br /><br />&nbsp;&nbsp;&nbsp;&nbsp;恐后日之忧又有重于河患者。”脱脱怒曰：“汝谓民将反耶！”自辰至酉，辨论<br /><br />&nbsp;&nbsp;&nbsp;&nbsp;终不能入。明日，执政者谓遵曰：“修河之役，丞相意已定，且有人任其责矣，<br /><br />&nbsp;&nbsp;&nbsp;&nbsp;公其毋多言，幸为两可之议。”遵曰：“腕可断，议不可易也。”由是遂出为大<br /><br />&nbsp;&nbsp;&nbsp;&nbsp;都河间等处都转运盐使。初，汝、汴二郡多富商，运司赖之，是时，汝宁盗起，<br /><br />&nbsp;&nbsp;&nbsp;&nbsp;侵汴境，朝廷调兵往讨，括船运粮，以故舟楫不通，商贩遂绝。遵随事处宜，国<br /><br />&nbsp;&nbsp;&nbsp;&nbsp;课皆集。<br /><br />&nbsp;&nbsp;&nbsp;&nbsp;十四年，调武昌路总管。武昌自十二年为沔寇所残毁，民死于兵疫者十六七，<br /><br />&nbsp;&nbsp;&nbsp;&nbsp;而大江上下，皆剧盗阻绝，米直翔踊，民心遑遑。遵言于省臣，假军储钞万锭，<br /><br />&nbsp;&nbsp;&nbsp;&nbsp;募勇敢之士，具戈船，截兵境，且战且行，籴粟于太平、中兴，民赖以全活者众。<br /><br />&nbsp;&nbsp;&nbsp;&nbsp;会省臣出师，遵摄省事，于是省中府中，惟遵一人。乃远斥候，塞城门，籍民为<br /><br />&nbsp;&nbsp;&nbsp;&nbsp;兵，得五千余人，设万夫长四，配守四门，所以为防御之备甚至，号令严肃，赏<br /><br />&nbsp;&nbsp;&nbsp;&nbsp;罚明当。贼船往来江中，终不敢近岸，城赖以安。十五年，擢江南行台治书侍御<br /><br />&nbsp;&nbsp;&nbsp;&nbsp;史，召拜参议中书省事。时河南之贼，数渡河而北，焚掠郡县，上下视若常事。<br /><br />&nbsp;&nbsp;&nbsp;&nbsp;遵率左右司僚佐，持其牍诣丞相言曰：“今天下州县，丧乱过半，河北之民稍安<br /><br />&nbsp;&nbsp;&nbsp;&nbsp;者，以天堑黄河为之障，贼兵虽至，不能飞渡，所以剥肤椎髓以供军储而无深怨<br /><br />&nbsp;&nbsp;&nbsp;&nbsp;者，视河南之民，犹得保其室家故也。今贼北渡河而官军不御，是大河之险已不<br /><br />&nbsp;&nbsp;&nbsp;&nbsp;能守，河北之民复何所恃乎？河北民心一摇，国势将如之何！”语未毕，哽咽不<br /><br />&nbsp;&nbsp;&nbsp;&nbsp;能言，宰相已下皆为之挥涕，乃以入奏。帝诏即遣使罪守河将帅，而守御自是亦<br /><br />&nbsp;&nbsp;&nbsp;&nbsp;颇严。<br /><br />&nbsp;&nbsp;&nbsp;&nbsp;先是，湖广倪贼，质威顺王之子，而遣人请降，求为湖广行省平章，朝臣欲<br /><br />&nbsp;&nbsp;&nbsp;&nbsp;许者半，遵曰：“平章之职，亚宰相也。承平之时，虽德望汉人，抑而不与，今<br /><br />&nbsp;&nbsp;&nbsp;&nbsp;叛逆之贼，挟势要求，轻以与之，如纲纪何！”或曰：“王子，世皇嫡孙也，不<br /><br />&nbsp;&nbsp;&nbsp;&nbsp;许，是弃之与贼，非亲亲之道也。”遵曰：“项羽执太公，欲烹之以挟高祖，高<br /><br />&nbsp;&nbsp;&nbsp;&nbsp;祖乃以分羹答之，奈何今以王子之故，废天下大计乎！”众皆韪其论。除治书侍<br /><br />&nbsp;&nbsp;&nbsp;&nbsp;御史，俄复入中书为参知政事。离省仅六日，丞相每决大议，则曰“姑少缓之”，<br /><br />&nbsp;&nbsp;&nbsp;&nbsp;众莫晓其意，及遵拜执政，喜曰：“大政事今可决矣。”<br /><br />&nbsp;&nbsp;&nbsp;&nbsp;十七年，升中书左丞，阶资善大夫，分省彰德。是时，太平在相位，以事忤<br /><br />&nbsp;&nbsp;&nbsp;&nbsp;皇太子，皇太子深衔之，欲去之而未有以发，以为遵及参知政事赵中，皆太平党<br /><br />&nbsp;&nbsp;&nbsp;&nbsp;也，遵、中两人去，则太平之党孤。十九年，用事者承望风旨，嗾宝坻县尹邓守<br /><br />&nbsp;&nbsp;&nbsp;&nbsp;礼弟邓子初等，诬遵与参政赵中、参议萧庸等六人皆受赃，皇太子命御史台、大<br /><br />&nbsp;&nbsp;&nbsp;&nbsp;宗正府等官杂问之，锻炼使成狱，遵等竟皆杖死，中外冤之。二十四年，御史台<br /><br />&nbsp;&nbsp;&nbsp;&nbsp;臣辩明遵等皆诬枉，诏复给还其所授宣敕。<br /><br />&nbsp;&nbsp;&nbsp;&nbsp;○曹鉴<br /><br />&nbsp;&nbsp;&nbsp;&nbsp;曹鉴，字克明，宛平人。颖悟过人，举止异常儿，既冠，南游，具通《五经》<br /><br />&nbsp;&nbsp;&nbsp;&nbsp;大义。大德五年，用翰林侍讲学士郝彬荐，为镇江淮海书院山长。十一年，南行<br /><br />&nbsp;&nbsp;&nbsp;&nbsp;台中丞廉恒辟为掾史。丁内艰，复起，补掾史，除兴文署。命伴送安南使者，沿<br /><br />&nbsp;&nbsp;&nbsp;&nbsp;途问难倡和，应答如响，使者叹服，以为中国有人。至治二年，授江浙行省左右<br /><br />&nbsp;&nbsp;&nbsp;&nbsp;司员外郎。明年，奉旨括释氏白云宗田，稽检有方，不数月而事集，纤毫无扰。<br /><br />&nbsp;&nbsp;&nbsp;&nbsp;泰定七年，迁湖广行省左右司员外郎。时丞相忽剌歹怙势恣纵，妄为威福，僚属<br /><br />&nbsp;&nbsp;&nbsp;&nbsp;多畏避，鉴遇事徇理辄行，独不为回挠。湖北廉访司举鉴宜居风纪，不报。天历<br /><br />&nbsp;&nbsp;&nbsp;&nbsp;元年，调江浙财赋府副总管。属淮、浙大水，民以灾告，鉴损其赋什六七，势家<br /><br />&nbsp;&nbsp;&nbsp;&nbsp;因而诡免者，鉴核实，谕令首输。元统二年，升同佥太常礼仪院，鉴习典故，达<br /><br />&nbsp;&nbsp;&nbsp;&nbsp;今古，凡礼乐、度数、名物，罔不周知。因集议明宗皇后y庙事，援礼据经，辩<br /><br />&nbsp;&nbsp;&nbsp;&nbsp;析详明，君子多之。至元元年，以中大夫升礼部尚书，俄感疾而卒，年六十五。<br /><br />&nbsp;&nbsp;&nbsp;&nbsp;追封谯郡侯，谥文穆。<br /><br />&nbsp;&nbsp;&nbsp;&nbsp;鉴天性纯孝，亲族贫乏者，周恤恐后。历官三十余年，僦屋以居。殁之日，<br /><br />&nbsp;&nbsp;&nbsp;&nbsp;家无余赀，唯蓄书数千卷，皆鉴手较定。鉴为诗赋，尚《骚》、《雅》，作文法<br /><br />&nbsp;&nbsp;&nbsp;&nbsp;西汉，每篇成，学者争相传诵。有文集若干卷，藏于家。<br /><br />&nbsp;&nbsp;&nbsp;&nbsp;鉴任湖广员外时，有故掾顾渊伯，以辰砂一包馈鉴，鉴漫尔置箧笥中。半载<br /><br />&nbsp;&nbsp;&nbsp;&nbsp;后，因欲合药剂，命取视之，乃有黄金三两杂其中，鉴惊叹曰：“渊伯以我为何<br /><br />&nbsp;&nbsp;&nbsp;&nbsp;如人也！”渊伯已殁，鉴呼其子归之。其廉慎不欺如此。<br /><br />&nbsp;&nbsp;&nbsp;&nbsp;○张翥<br /><br />&nbsp;&nbsp;&nbsp;&nbsp;张翥，字仲举，晋宁人。其父为吏，从征江南，调饶州安仁县典史，又为杭<br /><br />&nbsp;&nbsp;&nbsp;&nbsp;州钞库副使。翥少时，负其才隽，豪放不羁，好蹴鞠，喜音乐，不以家业屑其意，<br /><br />&nbsp;&nbsp;&nbsp;&nbsp;其父以为忧。翥一旦翻然改曰：“大人勿忧，今请易业矣。”乃谢客，闭门读书，<br /><br />&nbsp;&nbsp;&nbsp;&nbsp;昼夜不暂辍，因受业于李存先生。存家安仁，江东大儒也，其学传于陆九渊氏，<br /><br />&nbsp;&nbsp;&nbsp;&nbsp;翥从之游，道德性命之说，多所研究。未几，留杭，又从仇远先生学。远于诗最<br /><br />&nbsp;&nbsp;&nbsp;&nbsp;高，翥学之，尽得其音律之奥，于是翥遂以诗文知名一时。已而薄游维扬，居久<br /><br />&nbsp;&nbsp;&nbsp;&nbsp;之，学者及门甚众。<br /><br />&nbsp;&nbsp;&nbsp;&nbsp;至元末，同郡傅岩起居中书，荐翥隐逸。至正初，召为国子助教，分教上都<br /><br />&nbsp;&nbsp;&nbsp;&nbsp;生。寻退居淮东。会朝廷修辽、金、宋三史，起为翰林国史院编修官。史成，历<br /><br />&nbsp;&nbsp;&nbsp;&nbsp;应奉、修撰，迁太常博士，升礼仪院判官，又迁翰林，历直学士、侍讲学士，乃<br /><br />&nbsp;&nbsp;&nbsp;&nbsp;以侍读兼祭酒。翥勤于诱掖后进，绝去崖岸，不徒以师道自尊，用是学者乐亲炙<br /><br />&nbsp;&nbsp;&nbsp;&nbsp;之。有以经义请问者，必历举众说，为之折衷，论辩之际，杂以谈笑，无不厌其<br /><br />&nbsp;&nbsp;&nbsp;&nbsp;所得而后已。尝奉旨诣中书，集议时政，众论蜂起，翥独默然。丞相搠思监曰：<br /><br />&nbsp;&nbsp;&nbsp;&nbsp;“张先生平日好论事，今一语不出何耶？”翥对曰：“诸人之议，皆是也。但事<br /><br />&nbsp;&nbsp;&nbsp;&nbsp;势有缓急，施行有先后，在丞相所决耳。”搠思监善之。明日，除集贤学士，俄<br /><br />&nbsp;&nbsp;&nbsp;&nbsp;以翰林学士承旨致仕，阶荣禄大夫。<br /><br />&nbsp;&nbsp;&nbsp;&nbsp;孛罗帖木儿之入京师也，命翥草诏，削夺扩廓帖木儿官爵，且发兵讨之，翥<br /><br />&nbsp;&nbsp;&nbsp;&nbsp;毅然不从。左右或劝之，翥曰：“吾臂可断，笔不能操也。”天子知其意不可夺，<br /><br />&nbsp;&nbsp;&nbsp;&nbsp;乃命他学士为之。孛罗帖木儿虽知之，亦不以为怨也。及孛罗帖木儿既诛，诏乃<br /><br />&nbsp;&nbsp;&nbsp;&nbsp;以翥为河南行省平章政事，仍翰林学士承旨致仕，给全俸终其身。二十八年三月<br /><br />&nbsp;&nbsp;&nbsp;&nbsp;卒，年八十二。<br /><br />&nbsp;&nbsp;&nbsp;&nbsp;翥长于诗，其近体、长短句尤工。文不如诗，而每以文自负。常语人曰：<br /><br />&nbsp;&nbsp;&nbsp;&nbsp;“吾于文已化矣，盖吾未尝构思，特任意属笔而已。”它日，翰林学士沙剌班示<br /><br />&nbsp;&nbsp;&nbsp;&nbsp;以所为文，请易置数字，苦思者移时，终不就。沙剌班曰：“先生于文，岂犹未<br /><br />&nbsp;&nbsp;&nbsp;&nbsp;化耶，何思之苦也？”翥因相视大笑。盖翥平日善谐谑，出谈吐语，辄令人失笑，<br /><br />&nbsp;&nbsp;&nbsp;&nbsp;一座尽倾，入其室，蔼然春风中也。所为诗文甚多。无丈夫子。及死，国遂亡，<br /><br />&nbsp;&nbsp;&nbsp;&nbsp;以故其遗稿不传。其传者，有律诗、乐府，仅三卷。翥尝集兵兴以来死节死事之<br /><br />&nbsp;&nbsp;&nbsp;&nbsp;人为书，曰《忠义录》，识者韪之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,960873);">加入书签</a><a
                        href="960825.html">上一页</a>&larr;<a href="index.html">返回列表</a>&rarr;<a
                            href="960933.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "960825.html"; var next_page = "960933.html"; var index_page = "index.html"; var sortid = "9"; var article_id = "14699"; var chapter_id = "960873"; var articlename = "元史"; var chaptername = " 卷一百八十六 列传第七十三"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>