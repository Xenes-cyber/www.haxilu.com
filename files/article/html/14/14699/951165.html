<!DOCTYPE html>
<html>
<head>
<meta charset="gbk" />
<title>元史- 卷十七 本纪第十七-在线阅读-哈西文学网</title>
<meta name="keywords" content="宋濂，元史， 卷十七 本纪第十七全文， 卷十七 本纪第十七在线阅读 哈西文学网" />
<meta name="description" content="哈西文学网提供宋濂的元史  卷十七 本纪第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/951165.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/951165.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 本纪第十七</h1>
            <div class="link xb">
                <a href="949715.html">上一页</a>&larr;<a href="index.html">返回列表</a>&rarr;<a
                    href="951223.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖十四<br /><br />&nbsp;&nbsp;&nbsp;&nbsp;二十九年春正月甲午朔，以日食免朝贺。日食时，左右有珥，上有抱气。丙<br /><br />&nbsp;&nbsp;&nbsp;&nbsp;申，云南行中书省言：“罗甸归附后改普定府，隶云南省三十余年。今创罗甸宣<br /><br />&nbsp;&nbsp;&nbsp;&nbsp;慰安抚司，隶湖南省，不便，乞罢之，仍以其地隶云南省。”制曰：“可。”戊<br /><br />&nbsp;&nbsp;&nbsp;&nbsp;戌，清州饥，就陵州发粟四万七千八百石赈之。己亥，命太史令郭守敬兼领都水<br /><br />&nbsp;&nbsp;&nbsp;&nbsp;监事，仍置都水监少监、丞、经历、知事凡八员。八作司官旧制六员，今分为左<br /><br />&nbsp;&nbsp;&nbsp;&nbsp;右二司，增官二员。庚子，江西行省左丞高兴言：“江西、福建汀、漳诸处连年<br /><br />&nbsp;&nbsp;&nbsp;&nbsp;盗起，百姓入山以避，乞降旨招谕复业。福建盐课既设运司，又设四盐使司，今<br /><br />&nbsp;&nbsp;&nbsp;&nbsp;若设提举司专领盐课，其酒税课悉归有司为便。福建银铁又各立提举司，亦为冗<br /><br />&nbsp;&nbsp;&nbsp;&nbsp;滥，请罢去。”诏皆从之。禁商贾私以金银航海。壬寅，以武平地震，全免去年<br /><br />&nbsp;&nbsp;&nbsp;&nbsp;税四千五百三十六锭，今年量输之，止征二千五百六十九锭。癸卯，命玉典赤阿<br /><br />&nbsp;&nbsp;&nbsp;&nbsp;里置司邕州以便粮饷，而以轻军逻思明州。以汉天师张宗演男与棣嗣其教。升利<br /><br />&nbsp;&nbsp;&nbsp;&nbsp;用监正三品。甲辰，诏：“江南州县学田，其岁入听其自掌，春秋释奠外，以廪<br /><br />&nbsp;&nbsp;&nbsp;&nbsp;师生及士之无告者。贡士庄田，则令核数入官。”乙巳，赐诸王失都儿金千两。<br /><br />&nbsp;&nbsp;&nbsp;&nbsp;丙午，河南、福建行中书省臣请诏用汉语，有旨以蒙古语谕河南，汉语谕福建。<br /><br />&nbsp;&nbsp;&nbsp;&nbsp;罢河南宣慰司，以汴梁、襄阳、河南、南阳、归德皆隶河南行省。复割湖广省之<br /><br />&nbsp;&nbsp;&nbsp;&nbsp;德安、汉阳、信阳隶荆湖北道，蕲黄隶淮西道，并淮东道三宣慰司咸隶河南省。<br /><br />&nbsp;&nbsp;&nbsp;&nbsp;其荆湖北道宣慰司旧领辰、沅、澧、靖、归、常德，直隶湖广省。从葛蛮军民安<br /><br />&nbsp;&nbsp;&nbsp;&nbsp;抚使宋子贤请，诏谕未附平伐、大瓮眼、紫江、皮陵、潭溪、九堡等处诸洞猫蛮。<br /><br />&nbsp;&nbsp;&nbsp;&nbsp;戊申，太阴犯岁及轩辕左角。己酉，兴州之兴安、宜兴两县饥，赈米五千石。罢<br /><br />&nbsp;&nbsp;&nbsp;&nbsp;南雄、韶州、惠州三路录事司。壬子，桓州至赤城站户告饥，给钞计口赈之。癸<br /><br />&nbsp;&nbsp;&nbsp;&nbsp;丑，罢四宾库，复会同馆，初置织造段匹提举司五。八番都元帅刘德禄言：“新<br /><br />&nbsp;&nbsp;&nbsp;&nbsp;附洞蛮十五寨，请置官府以统之。”诏设陈蒙、烂土军民安抚司。江西行省伯颜、<br /><br />&nbsp;&nbsp;&nbsp;&nbsp;阿老瓦丁言：“蒙山岁课银二万五千两。初制，炼银一两，免役夫田租五斗，今<br /><br />&nbsp;&nbsp;&nbsp;&nbsp;民力日困，每两拟免一石。”帝曰：“重困吾民，民何以生！”从之。丙辰，播<br /><br />&nbsp;&nbsp;&nbsp;&nbsp;州洞蛮因籍户怀疑窜匿，降诏招集之。以行播州军民安抚使杨汉英为绍庆珍州南<br /><br />&nbsp;&nbsp;&nbsp;&nbsp;平等处沿边宣慰使、行播州军民宣抚使、播州等处管军万户，仍佩虎符。壬戌，<br /><br />&nbsp;&nbsp;&nbsp;&nbsp;召嗣汉天师张与棣赴阙。<br /><br />&nbsp;&nbsp;&nbsp;&nbsp;二月甲子朔，金竹酋长骚驴贡马、毡各二十有七，从其请减所部贡马，降诏<br /><br />&nbsp;&nbsp;&nbsp;&nbsp;招谕之。赐新附黑蛮衣袄，遣回，命进所产朱砂、雄黄之精善者，无则止。遣使<br /><br />&nbsp;&nbsp;&nbsp;&nbsp;代祀岳渎、后土、四海。乙丑，给辉州龙山、里州和中等县饥民粮一月。丁卯，<br /><br />&nbsp;&nbsp;&nbsp;&nbsp;畋于近郊。命宿卫受月廪及蒙古军以艰食受粮者，宣徽院仍领之。己巳，太阴犯<br /><br />&nbsp;&nbsp;&nbsp;&nbsp;毕。发通州、河西务粟，赈东安、固安、蓟州、宝坻县饥民。申禁鞭背。庚午，<br /><br />&nbsp;&nbsp;&nbsp;&nbsp;斡罗思招附桑州生猫、罗甸国古州等峒酋长三十一，所部民十二万九千三百二十<br /><br />&nbsp;&nbsp;&nbsp;&nbsp;六户，诣阙贡献。壬申，敕遣使分行诸路，释死罪以下轻囚。泽州献嘉禾。乙亥，<br /><br />&nbsp;&nbsp;&nbsp;&nbsp;立总管高丽女直汉军万户府，颁银印，总军六千人。以泉府太卿亦黑迷失、邓州<br /><br />&nbsp;&nbsp;&nbsp;&nbsp;旧军万户史弼、福建行省右丞高兴并为福建行中书省平章政事，将兵征瓜哇，用<br /><br />&nbsp;&nbsp;&nbsp;&nbsp;海船大小五百艘、军士二万人。戊寅，立征行左、右军都元帅府，都元帅四、副<br /><br />&nbsp;&nbsp;&nbsp;&nbsp;都元帅二。上万户府达鲁花赤四、万户皆四、副万户八、镇抚四，各佩虎符。诏<br /><br />&nbsp;&nbsp;&nbsp;&nbsp;加高丽王王Q太保，仍锡功臣之号。诏从诸王阿秃作乱者，朵罗带以付阔里吉<br /><br />&nbsp;&nbsp;&nbsp;&nbsp;思，脱迭出以付阿里，抄儿赤以付月的迷失，合麦以付亦黑迷失，使从军自效。<br /><br />&nbsp;&nbsp;&nbsp;&nbsp;又诏诸王从合丹作乱者，纳答儿之镇南王所，聂怯来之合剌合孙答剌罕所，阿秃<br /><br />&nbsp;&nbsp;&nbsp;&nbsp;之云南王所，朵列秃之阿里所，八里带之月的迷失所，斡里罗、忽里带之东海。<br /><br />&nbsp;&nbsp;&nbsp;&nbsp;发义仓官仓粮，赈德州、齐河、清平、泰安州饥民。庚辰，月儿鲁等言：“纳速<br /><br />&nbsp;&nbsp;&nbsp;&nbsp;剌丁灭里、忻都、王巨济党比桑哥，恣为不法，楮币、铨选、盐课、酒税，无不<br /><br />&nbsp;&nbsp;&nbsp;&nbsp;更张变乱之。衔命江南理算者，皆严急输期，民至嫁妻卖女，祸及亲邻。维杨、<br /><br />&nbsp;&nbsp;&nbsp;&nbsp;钱塘，受害最惨，无故而陨其生五百余人。其初士民犹疑事出国家，今乃知天子<br /><br />&nbsp;&nbsp;&nbsp;&nbsp;仁爱元元，而使民至此极者，实桑哥及其凶党之为，莫不愿食其肉。臣等议，此<br /><br />&nbsp;&nbsp;&nbsp;&nbsp;三人既已伏辜，乞依条论坐以谢天下。”从之。牙亦迷失招无籍民千四百三十六<br /><br />&nbsp;&nbsp;&nbsp;&nbsp;户，请隶东宫，诏命之耕田。辛巳，从枢密院臣暗伯等请，就襄阳给曲先塔林合<br /><br />&nbsp;&nbsp;&nbsp;&nbsp;剌鲁六百三十七户田器种粟，俾耕而食。丁亥，以汪惟和为巩昌等二十四处便宜<br /><br />&nbsp;&nbsp;&nbsp;&nbsp;都总帅，兼巩昌府尹，仍佩虎符。御史台月儿鲁、崔等言：“冯子振、刘道元<br /><br />&nbsp;&nbsp;&nbsp;&nbsp;指陈桑哥同列罪恶，诏令省台臣及董文用、留梦炎等议。其一言：翰林诸臣撰<br /><br />&nbsp;&nbsp;&nbsp;&nbsp;《桑哥辅政碑》者，廉访使阎复近已免官，余请圣裁。”帝曰：“死者勿论，其<br /><br />&nbsp;&nbsp;&nbsp;&nbsp;存者罚不可恕也。”乞台不花等使缅国，诏令遥授左丞。廷议以尚书行使事，其<br /><br />&nbsp;&nbsp;&nbsp;&nbsp;副以郎中处之。制曰：“可。”戊子，禁杭州放鹰。己丑，岁星犯轩辕大星。庚<br /><br />&nbsp;&nbsp;&nbsp;&nbsp;寅，宣政院臣言，授诸路释教都总统辇真术纳思为太中大夫、土蕃等处宣慰使都<br /><br />&nbsp;&nbsp;&nbsp;&nbsp;元帅。敕畸零拔都儿三百四十七户佃益都闲田，给牛种农具，官为屋居之。壬辰，<br /><br />&nbsp;&nbsp;&nbsp;&nbsp;山东廉访司申：“棣州境内春旱且霜，夏复霖涝，饥民啖藜藿木叶，乞赈恤。”<br /><br />&nbsp;&nbsp;&nbsp;&nbsp;敕依东平例，发附近官廪，计口以给。<br /><br />&nbsp;&nbsp;&nbsp;&nbsp;三月甲午，诏遣脱忽思、侬独赤昔烈门至合敦奴孙界，与驸马阔里吉思议行<br /><br />&nbsp;&nbsp;&nbsp;&nbsp;屯田。己亥，枢密院臣言：“出征女直纳里哥，议于合思罕三千新附军内选拨千<br /><br />&nbsp;&nbsp;&nbsp;&nbsp;人。”诏先调五百人，行中书省具舟给粮，仍设征东招讨司。壬寅，御史大夫月<br /><br />&nbsp;&nbsp;&nbsp;&nbsp;儿鲁等奏：“比监察御史商琥举昔任词垣风宪，时望所属而在外者，如胡祗y、<br /><br />&nbsp;&nbsp;&nbsp;&nbsp;姚燧、王痢⒗子ァ⒊绿煜椤⒀罟к病⒏叩馈⒊涛暮！⒊沦病⒄跃有攀人，宜召<br /><br />&nbsp;&nbsp;&nbsp;&nbsp;置翰林，备顾问。”帝曰：“朕未深知，俟召至以闻。”丙午，中书省臣言：<br /><br />&nbsp;&nbsp;&nbsp;&nbsp;“京畿荐饥，宜免今岁田租。上都、隆兴、平滦、河间、保定五路供亿视他路为<br /><br />&nbsp;&nbsp;&nbsp;&nbsp;甚，宜免今岁公赋。汉地河泊隶宣徽院，除入太官外，宜弛其禁，便民取食。”<br /><br />&nbsp;&nbsp;&nbsp;&nbsp;并从之。丁未，纳速剌丁灭里以盗取官民钞一十三万余锭，忻都以征理逋负迫杀<br /><br />&nbsp;&nbsp;&nbsp;&nbsp;五百二十人，皆伏诛。王巨济虽无赃，帝以与忻都同恶，并诛之。中书省与御史<br /><br />&nbsp;&nbsp;&nbsp;&nbsp;台共定赃罪十三等，枉法者五，不枉法者八，罪入死者以闻。制曰：“可。”戊<br /><br />&nbsp;&nbsp;&nbsp;&nbsp;申，以威宁、昌等州民饥，给钞二千锭赈之。己酉，以大司农、同知宣徽院事兼<br /><br />&nbsp;&nbsp;&nbsp;&nbsp;领尚膳监事铁哥，翰林学士承旨、通政院使兼知尚乘寺事剌真，并为中书平章政<br /><br />&nbsp;&nbsp;&nbsp;&nbsp;事，兼领旧职。中书省臣言：“右丞何荣祖以疾，平章政事麦术丁以久居其任，<br /><br />&nbsp;&nbsp;&nbsp;&nbsp;乞令免署，惟食其禄，与议中书省事。”从之。以阿里为中书右丞，梁暗都剌为<br /><br />&nbsp;&nbsp;&nbsp;&nbsp;参知政事。中书省臣言：“亦奚不薛及八番罗甸既各设宣慰司，又复立都元帅府，<br /><br />&nbsp;&nbsp;&nbsp;&nbsp;其地甚狭而官府多，宜合二司帅府为一。”诏从之，且命亦奚不薛与思、播州同<br /><br />&nbsp;&nbsp;&nbsp;&nbsp;隶湖广省，罗甸还隶云南，以八番罗甸宣慰使斡罗思等并为八番顺元等处宣慰使<br /><br />&nbsp;&nbsp;&nbsp;&nbsp;都元帅，佩虎符。以安南国王陈益稷遥授湖广等处行中书省平章政事，佩虎符，<br /><br />&nbsp;&nbsp;&nbsp;&nbsp;居鄂州。庚戌，车驾幸上都。赐速哥、斡罗思、赛因不花蛮夷之长五十六人金纹<br /><br />&nbsp;&nbsp;&nbsp;&nbsp;绫绢各七十九匹，及弓矢、鞍辔。壬子，枢密院臣奏：“延安、凤翔、京兆三路<br /><br />&nbsp;&nbsp;&nbsp;&nbsp;籍军三千人，桑哥皆罢为民，今复其军籍，屯田六盘。”从之。敕都水监分视黄<br /><br />&nbsp;&nbsp;&nbsp;&nbsp;河堤堰，罢河渡司。庚申，免宝庆路邵阳县田租万三千七百九十三斛。壬戌，给<br /><br />&nbsp;&nbsp;&nbsp;&nbsp;还杨琏真加土田、人口之隶僧坊者。初，琏真加重赂桑哥，擅发宋诸陵，取其宝<br /><br />&nbsp;&nbsp;&nbsp;&nbsp;玉，凡发冢一百有一所，戕人命四，攘盗诈掠诸赃为钞十一万六千二百锭，田二<br /><br />&nbsp;&nbsp;&nbsp;&nbsp;万三千亩，金银、珠玉、宝器称是。省台诸臣乞正典刑以示天下，帝犹贷之死，<br /><br />&nbsp;&nbsp;&nbsp;&nbsp;而给还其人口、土田。隆兴府路饥，给钞二千锭，复发粟以赈之。<br /><br />&nbsp;&nbsp;&nbsp;&nbsp;夏四月丙子，太阴犯氐。己卯，复典瑞监三品。弛甘肃酒禁，榷其酤。辛巳，<br /><br />&nbsp;&nbsp;&nbsp;&nbsp;弛太原酒禁，仍榷酤。辛卯，设云南诸路学校，其教官以蜀士充。<br /><br />&nbsp;&nbsp;&nbsp;&nbsp;五月甲午，辽阳水达达、女直饥，诏忽都不花趣海运给之。丙午，敕：“云<br /><br />&nbsp;&nbsp;&nbsp;&nbsp;南边徼入朝，非初附者不听乘传，所进马不给刍豆。”丁未，中书省臣言：“妄<br /><br />&nbsp;&nbsp;&nbsp;&nbsp;人冯子振尝为诗誉桑哥，且涉大言，及桑哥败，即告词臣撰碑引谕失当，国史院<br /><br />&nbsp;&nbsp;&nbsp;&nbsp;编修官陈孚发其奸状，乞免所坐，遣还家。”帝曰：“词臣何罪！使以誉桑哥为<br /><br />&nbsp;&nbsp;&nbsp;&nbsp;罪，则在廷诸臣，谁不誉之！朕亦尝誉之矣。”诏以杨居宽、郭佑死非其罪，给<br /><br />&nbsp;&nbsp;&nbsp;&nbsp;还其家资。改思州安抚司为军民宣抚司，隶湖广省，诏谕其民因阅户惊逃者，各<br /><br />&nbsp;&nbsp;&nbsp;&nbsp;使安业。以陕西盐运司酒税等课已入州县，罢诸子盐司，并罢东平路河道提举司<br /><br />&nbsp;&nbsp;&nbsp;&nbsp;事入都水监。己未，龙兴路南昌、新建、进贤三县水，免田租四千四百六十八石。<br /><br />&nbsp;&nbsp;&nbsp;&nbsp;是月，真定之中山新乐、平山、获鹿、元氏、灵寿，河间之沧州无棣，景之阜城、<br /><br />&nbsp;&nbsp;&nbsp;&nbsp;东光，益都之H州北海县，有虫食桑叶尽，无蚕。<br /><br />&nbsp;&nbsp;&nbsp;&nbsp;六月甲子，平江、湖州、常州、镇江、嘉兴、松江、绍兴等路水，免至元二<br /><br />&nbsp;&nbsp;&nbsp;&nbsp;十八年田租十八万四千九百二十八石。戊辰，诏听僧食盐不输课。己巳，日本来<br /><br />&nbsp;&nbsp;&nbsp;&nbsp;互市，风坏三舟，惟一舟达庆元路。壬申，江西省臣言：“肇庆、德庆二路，封、<br /><br />&nbsp;&nbsp;&nbsp;&nbsp;连二州，宋时隶广东，今隶广西，不便，请复隶广东。”从之。铁旗城后察昔折<br /><br />&nbsp;&nbsp;&nbsp;&nbsp;一烈率其族类部曲三千余户来附。甲戌，设司籍库，秩从五品，隶太府监，储物<br /><br />&nbsp;&nbsp;&nbsp;&nbsp;之籍入者。丙子，太宁路惠州连年旱涝，加以役繁，民饥死者五百人，诏给钞二<br /><br />&nbsp;&nbsp;&nbsp;&nbsp;千锭及粮一月赈之，仍遣使责辽阳省臣阿散。壬午，敕以海南新附四州洞寨五百<br /><br />&nbsp;&nbsp;&nbsp;&nbsp;一十九、民二万余户，置会同、定安二县，隶琼州，免其田租二年。癸未，以征<br /><br />&nbsp;&nbsp;&nbsp;&nbsp;瓜哇，暂禁两浙、广东、福建商贾航海者，俟舟师已发后，从其便。丁亥，湖州、<br /><br />&nbsp;&nbsp;&nbsp;&nbsp;平江、嘉兴、镇江、杨州、宁国、太平七路大水，免田租百二十五万七千八百八<br /><br />&nbsp;&nbsp;&nbsp;&nbsp;十三石。己丑，太白犯岁星。铁木塔儿、薛^秃、捏古带、阔阔所部民饥，诏给<br /><br />&nbsp;&nbsp;&nbsp;&nbsp;米四千石付铁木塔儿、薛^秃，一千石付捏古带、阔阔，俾以赈之。<br /><br />&nbsp;&nbsp;&nbsp;&nbsp;闰六月辛卯朔，升上都兵马司四品，如大都。丁酉，辽阳、沈州、广宁、开<br /><br />&nbsp;&nbsp;&nbsp;&nbsp;元等路雹害稼，免田租七万七千九百八十八石。岳州华容县水，免田租四万九百<br /><br />&nbsp;&nbsp;&nbsp;&nbsp;六十二石。东昌路蝗。壬寅，以东安、海宁改隶淮安路。诏大都事繁，课税改隶<br /><br />&nbsp;&nbsp;&nbsp;&nbsp;转运司，通州造船毕，罢提举司。罢福建岁造象齿Q带。戊申，荧惑犯狗国。庚<br /><br />&nbsp;&nbsp;&nbsp;&nbsp;戌，回回人忽不木思售大珠，帝以无用却之。辛亥，河西务水，给米赈饥民。江<br /><br />&nbsp;&nbsp;&nbsp;&nbsp;北河南省既立，诏江北诸城悉隶其省。诏汉阳隶湖广省。左江总管黄坚言：“其<br /><br />&nbsp;&nbsp;&nbsp;&nbsp;管内黄胜许聚众二万据忠州，乞调军万人、土兵三千人，命刘国杰讨之。臣愿调<br /><br />&nbsp;&nbsp;&nbsp;&nbsp;军民万人以从。”诏许之。太平、宁国、平江、饶、常、湖六路民艰食，发粟赈<br /><br />&nbsp;&nbsp;&nbsp;&nbsp;之。高丽饥，其王遣使来请粟，诏赐米十万石。中书省臣言：“今岁江南海运粮<br /><br />&nbsp;&nbsp;&nbsp;&nbsp;至京师者一百五万石，至辽阳者十三万石，比往岁无耗折不足者。”甲寅，右江<br /><br />&nbsp;&nbsp;&nbsp;&nbsp;岑从毅降，从毅老疾，诏以其子斗荣袭，佩虎符，为镇安路军民总管。广南西路<br /><br />&nbsp;&nbsp;&nbsp;&nbsp;安抚副使赛甫丁等诽谤朝政，沙不丁复资给之，以风闻三十余事，妄告省官，帝<br /><br />&nbsp;&nbsp;&nbsp;&nbsp;以有伤政体，捕恶党下吏如法。乙卯，济南、般阳蝗。是月，诏谕廉访司巡行劝<br /><br />&nbsp;&nbsp;&nbsp;&nbsp;课农桑。礼部尚书张立道、郎中歪头使安南回，以其使臣阮代乏、何维岩至阙。<br /><br />&nbsp;&nbsp;&nbsp;&nbsp;陈日蟀荼砑悖修岁贡。<br /><br />&nbsp;&nbsp;&nbsp;&nbsp;秋七月庚申朔，诏以史弼代也黑迷失、高兴，将万人征瓜哇，仍召三人者至<br /><br />&nbsp;&nbsp;&nbsp;&nbsp;阙。遣使检核窜名鹰坊受粮者。辛酉，河北河南道廉访司还治汴梁。癸亥，完大<br /><br />&nbsp;&nbsp;&nbsp;&nbsp;都城。也里嵬里、沙沙尝签僧、道、儒、也里可温、答赤蛮为军，诏令止隶军籍。<br /><br />&nbsp;&nbsp;&nbsp;&nbsp;甲子，降诏申严牛马践稼之禁。乙丑，阿里愿自修船，同张存从征瓜哇军，往招<br /><br />&nbsp;&nbsp;&nbsp;&nbsp;占城、甘不察，诏授阿里三珠虎符，张存一珠虎符，仍蠲阿里父布伯所负斡脱钞<br /><br />&nbsp;&nbsp;&nbsp;&nbsp;三千锭。丙寅，罢徽州路录事司。免屯田租一万二千八百一十一石。辛未，太阴<br /><br />&nbsp;&nbsp;&nbsp;&nbsp;犯牛。壬申，建社稷和义门内，坛各方五丈，高五尺，白石为主，饰以五方色土，<br /><br />&nbsp;&nbsp;&nbsp;&nbsp;坛南植松一株，北墉瘗坎迷，悉仿古制，别为斋庐，门庑三十三楹。戊寅，黎<br /><br />&nbsp;&nbsp;&nbsp;&nbsp;兵百户邓志愿谋叛，伏诛。庚辰，敕云南省拟所辖州县官如福建、二广例，省台<br /><br />&nbsp;&nbsp;&nbsp;&nbsp;委官铨选以姓名闻，随给授宣敕。<br /><br />&nbsp;&nbsp;&nbsp;&nbsp;八月己丑朔，赛甫丁处死，余党杖而徙之，仍籍其家产。壬辰，敕礼乐户仍<br /><br />&nbsp;&nbsp;&nbsp;&nbsp;与军站、民户均输赋。丁酉，辰星犯右执法。己亥，太白犯房。辛丑，宁夏府屯<br /><br />&nbsp;&nbsp;&nbsp;&nbsp;田成功，升其官脱儿赤。壬寅，括唐兀秃鲁花所部阔彖赤及河西逃人入蛮地者。<br /><br />&nbsp;&nbsp;&nbsp;&nbsp;甲辰，车驾至自上都。讨浙东孟总把等贼，敕诸军之驻福建者，听平章政事^里<br /><br />&nbsp;&nbsp;&nbsp;&nbsp;节度。乙巳，岁星犯右执法。丙午，用郭守敬言，浚通州至大都漕河十有四，役<br /><br />&nbsp;&nbsp;&nbsp;&nbsp;军匠二万人，又凿六渠灌昌平诸水。以广济署屯田既蝗复水，免今年田租九千二<br /><br />&nbsp;&nbsp;&nbsp;&nbsp;百十八石。丁未，也黑迷失乞与高兴等同征瓜哇，帝曰：“也黑迷失惟熟海道，<br /><br />&nbsp;&nbsp;&nbsp;&nbsp;海中事当付之，其兵事则委之史弼可也。”以史弼为福建等处行中省平章政事，<br /><br />&nbsp;&nbsp;&nbsp;&nbsp;统领出征军马。庚戌，高苑县高希允以非所宜言，伏诛。壬子，诏塔剌赤、程鹏<br /><br />&nbsp;&nbsp;&nbsp;&nbsp;飞讨黄圣许，刘国杰驻马军戍守。戊午，福建行省参政魏天v献计，发民一万凿<br /><br />&nbsp;&nbsp;&nbsp;&nbsp;山炼银，岁得万五千两。天v赋民钞市银输官，而私其一百七十锭，台臣请追其<br /><br />&nbsp;&nbsp;&nbsp;&nbsp;赃而罢炼银事，从之。改燕南河北廉访司还治真定。高丽、女直界首双城告饥，<br /><br />&nbsp;&nbsp;&nbsp;&nbsp;敕高丽王于海运内以粟赈之。弛平滦州酒禁。诏不敦、忙兀鲁迷失以军征八百媳<br /><br />&nbsp;&nbsp;&nbsp;&nbsp;妇国。<br /><br />&nbsp;&nbsp;&nbsp;&nbsp;九月己未朔，治书侍御史裴居安言：“月的迷失遇盗起不即加兵，盗去乃延<br /><br />&nbsp;&nbsp;&nbsp;&nbsp;诛平民。”诏台院遣官按问之。辛酉，诏谕安南国陈日笫骨兹氤。选湖南道<br /><br />&nbsp;&nbsp;&nbsp;&nbsp;宣慰副使梁会，授吏部尚书，佩三珠虎符，翰林国史院编修官陈孚，授礼部郎中，<br /><br />&nbsp;&nbsp;&nbsp;&nbsp;佩金符，同使安南。山东东西道廉访司劾：“宣慰使乐实盗库钞百二十锭，买库<br /><br />&nbsp;&nbsp;&nbsp;&nbsp;银九百五十两，官局私造弓勒等物，受屯田钞百八十锭，乐实宜解职。”从之。<br /><br />&nbsp;&nbsp;&nbsp;&nbsp;丁卯，中书省臣言：“茆、十围、安化等新附洞蛮凡八万，宜设管军民司，以<br /><br />&nbsp;&nbsp;&nbsp;&nbsp;其土人蒙意、蒙世、莫仲文为长官，以吕天佑、塔不带为达鲁花赤。八番斡罗思<br /><br />&nbsp;&nbsp;&nbsp;&nbsp;招附光兰州洞蛮，宜置定远府，就用其所举秃干、高守文、黄世曾、燕只哥为达<br /><br />&nbsp;&nbsp;&nbsp;&nbsp;鲁花赤、知府、同知、判官。”制曰：“可。”癸酉，徙沔州治铎水县，废新得<br /><br />&nbsp;&nbsp;&nbsp;&nbsp;州置通江县，复汉州绵竹县。沙州、瓜州民徙甘州，诏于甘、肃两界，画地使耕，<br /><br />&nbsp;&nbsp;&nbsp;&nbsp;无力者则给以牛具农器。宁夏户口繁多，而土田半红花，诏令尽种谷麦，以补<br /><br />&nbsp;&nbsp;&nbsp;&nbsp;民食。丁丑，以平滦路大水且霜，免田租二万四千四十一石。辛巳，太白犯南斗。<br /><br />&nbsp;&nbsp;&nbsp;&nbsp;罢云南行台，徙置西川，设云南廉访司。壬午，水达达、女直民户由反地驱出者，<br /><br />&nbsp;&nbsp;&nbsp;&nbsp;押回本地，分置万夫、千夫、百夫内屯田。甲申，乌思藏宣慰司言：“由必里公<br /><br />&nbsp;&nbsp;&nbsp;&nbsp;反后，站驿遂绝，民贫无可供亿。”命给乌思藏五驿各马百、牛二百、羊五百，<br /><br />&nbsp;&nbsp;&nbsp;&nbsp;皆以银；军七百三十六户，户银百五十五。丁亥，从宣政院言，置乌思藏纳里速<br /><br />&nbsp;&nbsp;&nbsp;&nbsp;古儿孙等三路宣慰使司都元帅。<br /><br />&nbsp;&nbsp;&nbsp;&nbsp;冬十月戊子朔，诏福建廉访司知事张师道赴阙；师道至，乞汰内外官府之冗<br /><br />&nbsp;&nbsp;&nbsp;&nbsp;滥者。诏麦术丁、何荣祖、马绍、燕公楠等与师道同区别之。数月，授师道翰林<br /><br />&nbsp;&nbsp;&nbsp;&nbsp;直学士。日本舟至四明，求互市，舟中甲仗皆具，恐有异图，诏立都元帅府，令<br /><br />&nbsp;&nbsp;&nbsp;&nbsp;哈剌带将之，以防海道。诏浚浙西河道，导水入海。庚寅，两淮运使纳速剌丁坐<br /><br />&nbsp;&nbsp;&nbsp;&nbsp;受商贾贿，多给之盐，事觉，诏严加鞫问。癸巳，弛上都酒禁。燕公楠言：“岁<br /><br />&nbsp;&nbsp;&nbsp;&nbsp;终，各行省臣赴阙奏事，亦宜令行台臣赴阙，奏一岁举剌之数。”制曰：“可。”<br /><br />&nbsp;&nbsp;&nbsp;&nbsp;丙申，四川行省以洞蛮酋长向思聪等七人入朝。壬寅，从朱清、张u请，授高德<br /><br />&nbsp;&nbsp;&nbsp;&nbsp;诚管领海船万户，佩双珠虎符，复以殷实、陶大明副之，令将出征水手。甲辰，<br /><br />&nbsp;&nbsp;&nbsp;&nbsp;信合纳帖音国遣使入觐。广东道宣慰司遣人以暹国主所上金册诣京师。乙巳，太<br /><br />&nbsp;&nbsp;&nbsp;&nbsp;阴犯井。丁未，太阴犯鬼。己酉，枢密院臣言：“六卫内领汉军万户，见存者六<br /><br />&nbsp;&nbsp;&nbsp;&nbsp;千户，拨分为三：力足以备车马者二千五百户，每甲令备马十五匹、牛车二辆；<br /><br />&nbsp;&nbsp;&nbsp;&nbsp;力足以备车者五百户，每甲令备牛车三辆；其三千户，惟习战斗，不他役之。六<br /><br />&nbsp;&nbsp;&nbsp;&nbsp;千户外，则供他役。庶能各勤乃事，而兵亦精锐。”诏施行之。诏择囚徒罪轻者<br /><br />&nbsp;&nbsp;&nbsp;&nbsp;释之。癸丑，完泽等言：“凡赐诸人物有二十万锭者，为数既多，先赐者尽得之，<br /><br />&nbsp;&nbsp;&nbsp;&nbsp;及后将赐，或无可给，不均为甚。今计怯薛带、怯怜口、昔博赤、哈剌赤，凡近<br /><br />&nbsp;&nbsp;&nbsp;&nbsp;侍人，上等以二百户为率，次等半之，下等又半之，于下等择尤贫者岁加赏赐，<br /><br />&nbsp;&nbsp;&nbsp;&nbsp;则无不均之失矣。一岁天下所入，凡二百九十七万八千三百五锭，今岁已办者才<br /><br />&nbsp;&nbsp;&nbsp;&nbsp;一百八十九万三千九百九十三锭，其中有未至京师而在道者，有就给军旅及织造<br /><br />&nbsp;&nbsp;&nbsp;&nbsp;物料馆传俸禄者，自春至今，凡出三百六十三万八千五百四十三锭，出数已逾入<br /><br />&nbsp;&nbsp;&nbsp;&nbsp;数六十六万二百三十八锭矣。怀孟竹课，岁办千九十三锭，尚书省分赋于民，人<br /><br />&nbsp;&nbsp;&nbsp;&nbsp;实苦之，宜停其税。”帝皆嘉纳其言。命赵德泽、吴荣领逃奴无主者二百四十户，<br /><br />&nbsp;&nbsp;&nbsp;&nbsp;淘银耕田于广宁、沈州。乙卯，太阴犯氐。<br /><br />&nbsp;&nbsp;&nbsp;&nbsp;十一月庚申，岳州华容县水，发米二千一百二十五石赈饥民。壬戌，太阴犯<br /><br />&nbsp;&nbsp;&nbsp;&nbsp;垒壁阵。戊寅，枢密院奏：“一卫万人，尝调二千屯田，木八剌沙上都屯田二年<br /><br />&nbsp;&nbsp;&nbsp;&nbsp;有成，拟增军千人。”从之。己卯，太阴犯太微东垣上相。癸未，禁所在私渡，<br /><br />&nbsp;&nbsp;&nbsp;&nbsp;命关津讥察奸宄。丙戌，提省溪、锦州、铜人等洞酋长杨秀朝等六人入见，进方<br /><br />&nbsp;&nbsp;&nbsp;&nbsp;物。<br /><br />&nbsp;&nbsp;&nbsp;&nbsp;十二月庚寅，中书省臣言：“皇孙晋王甘麻剌昔镇云南，给梁王印，今进封<br /><br />&nbsp;&nbsp;&nbsp;&nbsp;晋王，请给晋王印。北安王府尉也里古带、司马荒兀，并为晋王中尉，仍命不只<br /><br />&nbsp;&nbsp;&nbsp;&nbsp;答鲁带、狄琮并为司马。金齿适当忙兀秃儿迷失出征军马之冲，资其刍粮，立为<br /><br />&nbsp;&nbsp;&nbsp;&nbsp;木来府。”敕应昌府给乞答带粮五百石，以赈饥民。癸巳，中书省臣言：“宁国<br /><br />&nbsp;&nbsp;&nbsp;&nbsp;路民六百户凿山冶银，岁额二千四百两，皆市银以输官，未尝采之山，乞罢之。”<br /><br />&nbsp;&nbsp;&nbsp;&nbsp;制曰：“可。”庚子，太阴犯井。甲辰，太阴犯太微西垣。己酉，故麓川路军民<br /><br />&nbsp;&nbsp;&nbsp;&nbsp;总管达鲁花赤阿散男布八同赵升等，招木忽鲁甸金齿土官忽鲁马男阿鲁来入见，<br /><br />&nbsp;&nbsp;&nbsp;&nbsp;贡方物。阿鲁言其地东南邻境未附者约二十万民，慕化愿附，请颁诏旨，命布八、<br /><br />&nbsp;&nbsp;&nbsp;&nbsp;赵升谕之，从之。壬子，敕中书省用乌思藏站例，给合里、忽必二站马牛羊，凡<br /><br />&nbsp;&nbsp;&nbsp;&nbsp;为银九千五百两。丁巳，敕都水监修治保定府沙塘河堤堰。是岁，赐皇子、皇孙、<br /><br />&nbsp;&nbsp;&nbsp;&nbsp;诸王、藩戚、禁卫、边庭将士等，钞四十六万六千七百十三锭。给军士畸零口粮<br /><br />&nbsp;&nbsp;&nbsp;&nbsp;五千五百二十三石，赈其乏者为钞三十六万八千四百二十八锭。命国师、诸僧、<br /><br />&nbsp;&nbsp;&nbsp;&nbsp;咒师修佛事七十二会。断死狱七十四。<br /><br />&nbsp;&nbsp;&nbsp;&nbsp;三十年春正月壬戌，诏遣使招谕漆头、金齿蛮。乙丑，敕福建毋进鹘。戊戌，<br /><br />&nbsp;&nbsp;&nbsp;&nbsp;和林汉军四百，留百人，余令耕屯杭海。丙寅，太阴犯毕。命中书汰冗员，凡省<br /><br />&nbsp;&nbsp;&nbsp;&nbsp;内外官府二百五十五所，总六百六十九员。丁卯，安西王请仍旧设常侍，不允。<br /><br />&nbsp;&nbsp;&nbsp;&nbsp;罢云南延庆司，以洛波、卜儿二蛮酋遥授知州，各赐玺书。戊辰，枢密院臣奏：<br /><br />&nbsp;&nbsp;&nbsp;&nbsp;“兀浑察部兀末鲁罕军，每岁运米六千四百二十六石以给之，计佣直为钞万二千<br /><br />&nbsp;&nbsp;&nbsp;&nbsp;八百五十二锭。”诏边境无事，令本军屯耕以食。庚午，验洞酋长杨总国等来朝。<br /><br />&nbsp;&nbsp;&nbsp;&nbsp;捏怯烈女直二百人以渔自给，有旨：“与其渔于水，曷若力田，其给牛价、农具<br /><br />&nbsp;&nbsp;&nbsp;&nbsp;使之耕。”甲戌，河南江北行省平章伯颜言：“扬州忙兀台所立屯田，为田四万<br /><br />&nbsp;&nbsp;&nbsp;&nbsp;余顷，官种外，宜听民耕垦，扬州盐转运一司设三重官府，宜削去盐司，止留管<br /><br />&nbsp;&nbsp;&nbsp;&nbsp;勾。襄阳旧食京兆盐，以水陆难易计之，莫若改食扬州盐。蔡州去汴梁地远，宜<br /><br />&nbsp;&nbsp;&nbsp;&nbsp;升散府，以颍、息、信阳、光州隶之。”诏皆从其议。升广州为上路总管府，罢<br /><br />&nbsp;&nbsp;&nbsp;&nbsp;纳速剌丁灭里所立鱼盐局，割江西兴国路隶湖广行省。乙亥，谥皇太子曰明孝。<br /><br />&nbsp;&nbsp;&nbsp;&nbsp;丙子，西番一甸蛮酋三人来觐，各授以蛮夷军民官，仍以招谕人张道明为达鲁花<br /><br />&nbsp;&nbsp;&nbsp;&nbsp;赤。丁丑，太阴犯氐。戊寅，诏旧隶乃颜、胜纳答儿女直户四百，虚縻廪食，令<br /><br />&nbsp;&nbsp;&nbsp;&nbsp;屯田扬州。庚辰，岁星犯左执法。立豪、懿州七驿。辛巳，置辽阳路庆云至合里<br /><br />&nbsp;&nbsp;&nbsp;&nbsp;宾二十八驿，驿给牛三十头、车七辆。壬午，淮西道宣慰使昂吉儿，敛军钞六百<br /><br />&nbsp;&nbsp;&nbsp;&nbsp;锭、银四百五十两、马二匹，敕省台及鲁火赤鞫问。丁亥，遣使代祀岳渎、东<br /><br />&nbsp;&nbsp;&nbsp;&nbsp;海及后土。<br /><br />&nbsp;&nbsp;&nbsp;&nbsp;二月己丑，从阿老瓦丁、燕公楠之请，以杨琏真加子宣政院使暗普为江浙行<br /><br />&nbsp;&nbsp;&nbsp;&nbsp;省左丞。诏：“上都管仓库者无资品俸秩，故为盗诈，宜于六品、七品内委用，<br /><br />&nbsp;&nbsp;&nbsp;&nbsp;以俸给之。”高丽国王王Q请易名曰Z，其签议府请升签议司，降二品印，<br /><br />&nbsp;&nbsp;&nbsp;&nbsp;从之。减河南、江浙海运米四十万石。中书省添设检校二员。免大都今岁公赋。<br /><br />&nbsp;&nbsp;&nbsp;&nbsp;益上都屯田军千人，给农具、牛价钞五千锭，以木八剌沙董之。诏以只速灭里与<br /><br />&nbsp;&nbsp;&nbsp;&nbsp;鬼蛮之民隶詹事院。壬辰，太阴犯毕。丙申，却江淮行枢密院官不怜吉带进鹰，<br /><br />&nbsp;&nbsp;&nbsp;&nbsp;仍敕自今禁戢军官无从禽扰民，违者论罪。丁酉，回回孛可马合谋沙等献大珠，<br /><br />&nbsp;&nbsp;&nbsp;&nbsp;邀价钞数万锭，帝曰：“珠何为！当留是钱以Q贫者。”敕海运米十万石给辽阳<br /><br />&nbsp;&nbsp;&nbsp;&nbsp;戍兵，仍谕其省官薛^干，令伯铁木部钦察等耕渔自养，粮不须给。甲辰，中书<br /><br />&nbsp;&nbsp;&nbsp;&nbsp;省臣言：“侍臣传旨予官者，先后七十人，臣今欲加汰择，不可用者不敢奉诏。”<br /><br />&nbsp;&nbsp;&nbsp;&nbsp;帝曰：“率非朕言，凡来奏者朕只令谕卿等，可用与否，卿等自处之。”又言：<br /><br />&nbsp;&nbsp;&nbsp;&nbsp;“今岁给饷上都、大都及甘州、西京，经费浩繁，自今赏赐悉宜姑止。”从之。<br /><br />&nbsp;&nbsp;&nbsp;&nbsp;乙巳，荧惑犯天街。丁未，车驾幸上都。以新附洞蛮吴动鳌为潭溪等处军民官，<br /><br />&nbsp;&nbsp;&nbsp;&nbsp;佩金符。给新附军三百人，人钞十锭，屯田真定。庚戌，太阴犯牛。辛亥，诏发<br /><br />&nbsp;&nbsp;&nbsp;&nbsp;总帅汪惟和所部军三千征土番，又发陕西、四川兵万人，以行枢密官明安答儿统<br /><br />&nbsp;&nbsp;&nbsp;&nbsp;之，征西番。敕以韶、赣相去地远，分赣州行院官一员镇韶州。复立云南行御史<br /><br />&nbsp;&nbsp;&nbsp;&nbsp;台。诏沿海置水驿，自耽罗至鸭渌江口凡十一所，令洪君祥董之。癸丑，太白犯<br /><br />&nbsp;&nbsp;&nbsp;&nbsp;垒壁阵。江西行院官月的迷失言：“江南豪右多庇匿盗贼，宜诛为首者，余徙内<br /><br />&nbsp;&nbsp;&nbsp;&nbsp;县。”从之。申严江南兵器之禁。<br /><br />&nbsp;&nbsp;&nbsp;&nbsp;三月庚申，以同知枢密院事散知枢密院事，以平章政事范文虎董疏漕河之<br /><br />&nbsp;&nbsp;&nbsp;&nbsp;役。平章政事李庭率诸军扈从上都。雨坏都城，诏发侍卫军三万人完之，仍命中<br /><br />&nbsp;&nbsp;&nbsp;&nbsp;书省给其佣直。甲子，括天下马十万匹。己巳，立行大司农司。洪泽、芍陂屯田<br /><br />&nbsp;&nbsp;&nbsp;&nbsp;旧委四处万户，诏存其二，立民屯二十。辛未，太阴犯氐。<br /><br />&nbsp;&nbsp;&nbsp;&nbsp;夏四月己亥，行大司农燕公楠、翰林学士承旨留梦炎言：“杭州、上海、澉<br /><br />&nbsp;&nbsp;&nbsp;&nbsp;浦、温州、庆元、广东、泉州置市舶司凡七所，唯泉州物货三十取一，余皆十五<br /><br />&nbsp;&nbsp;&nbsp;&nbsp;抽一，乞以泉州为定制。”从之。仍并温州舶司入庆元，杭州舶司入税务。江南<br /><br />&nbsp;&nbsp;&nbsp;&nbsp;行大司农司自平江徙扬州，兼管两淮农事。省八番重设州县官，罢徽州录事司。<br /><br />&nbsp;&nbsp;&nbsp;&nbsp;皇孙晋王位立内史府。诏诸二品官府自今与各部文移相关。巩昌二十四城，依旧<br /><br />&nbsp;&nbsp;&nbsp;&nbsp;例于总帅汪氏弟兄子侄内选用二人。壬寅，枢密院臣言：“去年征瓜哇军二万，<br /><br />&nbsp;&nbsp;&nbsp;&nbsp;各给钞二锭，其后只以五千人往，宜征元给钞三万锭入官。”帝曰：“非其人不<br /><br />&nbsp;&nbsp;&nbsp;&nbsp;行，乃朕中止之耳，勿征。”癸丑，太白犯填星。广东肃政廉访司复治广州。甲<br /><br />&nbsp;&nbsp;&nbsp;&nbsp;寅，诏遣使招谕暹国。斡罗思请以八番见户合思、播之民兼管，徙宣慰司治辰、<br /><br />&nbsp;&nbsp;&nbsp;&nbsp;沅、靖州，常赋外，岁输钞三千锭，不允。光州蛮人光龙等一十二人及邦崖王文<br /><br />&nbsp;&nbsp;&nbsp;&nbsp;显等二十八人、金竹府马麟等一十六人、大龙番秃卢忽等五十四人、永顺路彭世<br /><br />&nbsp;&nbsp;&nbsp;&nbsp;强等九十人、安化州吴再荣等一十三人、师壁散毛洞勾答什王等四人，各授蛮夷<br /><br />&nbsp;&nbsp;&nbsp;&nbsp;官，赐以玺书遣归。敕江南毁诸道观圣祖天尊祠。<br /><br />&nbsp;&nbsp;&nbsp;&nbsp;五月丙辰朔，给四部更番卫士马万匹，又给其必^赤四百匹。壬戌，定云洞<br /><br />&nbsp;&nbsp;&nbsp;&nbsp;蛮酋长来附。癸亥，括思、播等处亡宋涅手军。丙寅，诏委官与行省官阅核蛮夷<br /><br />&nbsp;&nbsp;&nbsp;&nbsp;军民官。以江南民怨杨琏真加，罢其子江浙行省左丞暗普。诏以浙西大水冒田为<br /><br />&nbsp;&nbsp;&nbsp;&nbsp;灾，令富家募佃人疏决水道。辛未，敕僧寺之邸店，商贾舍止，其物货依例收税。<br /><br />&nbsp;&nbsp;&nbsp;&nbsp;丁丑，中书省臣言：“上都工匠二千九百九十九户，岁縻官粮万五千二百余石，<br /><br />&nbsp;&nbsp;&nbsp;&nbsp;宜择其不切于用者，俾就食大都。”从之。甲申，真定路深州静安县大水，民饥，<br /><br />&nbsp;&nbsp;&nbsp;&nbsp;发义仓粮二千五百七十四石赈之。<br /><br />&nbsp;&nbsp;&nbsp;&nbsp;六月丙戌，敕选河西质子军精锐者八百，给以铠仗鞍勒、狐貉衣裘，遣赴皇<br /><br />&nbsp;&nbsp;&nbsp;&nbsp;孙阿难答所出征。己丑，岁星犯左执法。庚寅，诏云南旦当仍属西番宣慰司。改<br /><br />&nbsp;&nbsp;&nbsp;&nbsp;淮西蕲、黄等路隶河南江北行省。丙申，太阴犯斗。乙巳，以皇太子宝授皇孙铁<br /><br />&nbsp;&nbsp;&nbsp;&nbsp;穆耳，总兵北边。己酉，诏浚太湖。壬子，大兴县蝗；易州雨雹，大如鸡卵。<br /><br />&nbsp;&nbsp;&nbsp;&nbsp;秋七月丁巳，敕中书省官一员监修国史。己未，诏皇曾孙松山出镇云南，以<br /><br />&nbsp;&nbsp;&nbsp;&nbsp;皇孙梁王印赐之。诏免福建岁输皮货及泉州织作丝。庚申，命知鹤庆府昔宝赤<br /><br />&nbsp;&nbsp;&nbsp;&nbsp;赍玺书招谕农顺未附蛮寨。甲子，太阴犯建星。己巳，命刘国杰从诸王亦吉里督<br /><br />&nbsp;&nbsp;&nbsp;&nbsp;诸军征交趾。免云南屯田军逋租万石。壬申，以月失察儿知枢密院事。丁丑，赐<br /><br />&nbsp;&nbsp;&nbsp;&nbsp;新开漕河名曰通惠。壬申，以只儿合忽所汰乞儿吉思户七百，屯田合思合之地。<br /><br />&nbsp;&nbsp;&nbsp;&nbsp;辛巳，太阴犯鬼。<br /><br />&nbsp;&nbsp;&nbsp;&nbsp;八月丙戌，括所在荒田无主名者，令放良、漏籍等户屯田。庚寅，奉使安南<br /><br />&nbsp;&nbsp;&nbsp;&nbsp;国梁曾、陈孚以安南使人陶子奇、梁文藻偕来。敕福建行省放瓜哇出征军归其家。<br /><br />&nbsp;&nbsp;&nbsp;&nbsp;甲午，辰星犯太微西垣上将。戊戌，给安西王府断事官印。甲辰，太阴犯毕。丁<br /><br />&nbsp;&nbsp;&nbsp;&nbsp;未，湖广行省臣言海南、海北多旷土，可立屯田，诏设镇守黎蛮海北海南屯田万<br /><br />&nbsp;&nbsp;&nbsp;&nbsp;户府以董之。戊申，太阴犯鬼。营田提举司所辖屯田百七十七顷为水所没，免其<br /><br />&nbsp;&nbsp;&nbsp;&nbsp;租四千七百七十二石。<br /><br />&nbsp;&nbsp;&nbsp;&nbsp;九月癸丑朔，大驾至自上都。戊午，敕各路达鲁花赤、总管董驿事。己未，<br /><br />&nbsp;&nbsp;&nbsp;&nbsp;明安答儿率军万人征土蕃，近遣使来言，乞引茂州先附寨官赴阙，不允。乙丑，<br /><br />&nbsp;&nbsp;&nbsp;&nbsp;立海北海南博易提举司，税依市舶司例。丙寅，遣金齿人还归。丁卯，太阴犯毕。<br /><br />&nbsp;&nbsp;&nbsp;&nbsp;癸酉，敕以御史台赃罚钞五万锭，给卫士之贫者。辛巳，登州蝗，恩州水，百姓<br /><br />&nbsp;&nbsp;&nbsp;&nbsp;阙食，赈以义仓米五千九百余石。冬十月癸未朔，以侍卫亲军千户张邦瑞为万<br /><br />&nbsp;&nbsp;&nbsp;&nbsp;户，佩虎符，将六盘山军千人及皇子西平王等军共为万人，西征。赐冠城疏河<br /><br />&nbsp;&nbsp;&nbsp;&nbsp;董役军官衣各一袭；赐交趾陶子奇等十七人冬衣，荆南安置。戊子，诏修汴堤。<br /><br />&nbsp;&nbsp;&nbsp;&nbsp;己丑，遣兵部侍郎忽鲁秃花等使阁蓝、可儿纳答、信合纳帖音三国，仍赐信合纳<br /><br />&nbsp;&nbsp;&nbsp;&nbsp;帖音酋长三珠虎符。庚寅，飨于太庙。彗星入紫微垣，抵斗魁，光芒尺许，凡一<br /><br />&nbsp;&nbsp;&nbsp;&nbsp;月乃灭。丙申，荧惑犯亢。己亥，太阴犯天关。辛丑，太阴犯井。壬寅，敕减米<br /><br />&nbsp;&nbsp;&nbsp;&nbsp;直，粜京师饥民，其鳏寡孤独不能自存者给之。甲辰，赦天下。戊申，僧官总统<br /><br />&nbsp;&nbsp;&nbsp;&nbsp;以下有妻者罢之。以段贞董开河、修仓之役，加平章政事。庚戌，造象蹄掌甲。<br /><br />&nbsp;&nbsp;&nbsp;&nbsp;辛亥，禁江南州郡以乞养良家子转相贩鬻，及强将平民略卖者。平滦水，免田租<br /><br />&nbsp;&nbsp;&nbsp;&nbsp;万一千九百七十七石。广济署水，损屯田百六十五顷，免田租六千二百一十三石。<br /><br />&nbsp;&nbsp;&nbsp;&nbsp;十一月壬子朔，改德安府隶黄州路。丁巳，孙民献尝附桑哥，助要束木为恶，<br /><br />&nbsp;&nbsp;&nbsp;&nbsp;及同知上都留守司事，又受赃减诸从臣粮，诏籍其家赀、妻奴；复因潭州吕泽诉<br /><br />&nbsp;&nbsp;&nbsp;&nbsp;其刻虐，械送民献至湖广，如泽所诉穷治之。立海北海南道肃政廉访司，治雷州。<br /><br />&nbsp;&nbsp;&nbsp;&nbsp;庚申，敕中书省，凡出征军，毋以和顾和买烦其家。乙丑，太阴犯毕。乙卯，太<br /><br />&nbsp;&nbsp;&nbsp;&nbsp;阴犯井。戊辰，以金齿木朵甸户口增，立下路总管府，给其为长者双珠虎符。真<br /><br />&nbsp;&nbsp;&nbsp;&nbsp;定路达鲁花赤合散言：“廉访司官检责民官太苛，乞以民官复检责廉访司文卷。”<br /><br />&nbsp;&nbsp;&nbsp;&nbsp;从之。庚午，太阴犯鬼。免江南都作院军匠出征。丙子，荧惑犯钩钤。戊寅，岁<br /><br />&nbsp;&nbsp;&nbsp;&nbsp;星犯亢。己卯，河南江北行省平章伯颜入为中书省平章政事，位帖哥、剌真、不<br /><br />&nbsp;&nbsp;&nbsp;&nbsp;忽木上。<br /><br />&nbsp;&nbsp;&nbsp;&nbsp;十二月丁亥，禁汉军更番者毋鬻军器。辛卯，武平路达鲁花赤塔海言：“女<br /><br />&nbsp;&nbsp;&nbsp;&nbsp;直地至今未定，贼一人入境，百姓离散，臣愿往安集之。”诏以塔海为辽东道宣<br /><br />&nbsp;&nbsp;&nbsp;&nbsp;慰使。壬辰，中书左丞马绍疾，以詹事丞张九思代之。乙未，太阴犯井。遣使督<br /><br />&nbsp;&nbsp;&nbsp;&nbsp;思、播二州及镇远、黄平，发宋旧军八千人，从征安南。庚子，平章政事亦黑迷<br /><br />&nbsp;&nbsp;&nbsp;&nbsp;失、史弼、高兴等无功而还，各杖而耻之，仍没其家赀三之一。癸卯，敕以桑哥<br /><br />&nbsp;&nbsp;&nbsp;&nbsp;没入官田三百九十一顷八十余庙，给阿合兀阑所司匠户。丙午，以铁赤、脱脱木<br /><br />&nbsp;&nbsp;&nbsp;&nbsp;儿、咬住、拜延四人，并安西王傅。是岁，天下路、府、州、县等二千三十八：<br /><br />&nbsp;&nbsp;&nbsp;&nbsp;路一百六十九，府四十三，州三百九十八，县千一百六十五，宣抚司十五，安抚<br /><br />&nbsp;&nbsp;&nbsp;&nbsp;司一，寨十一，镇抚所一，堡一，各甸部管军民官七十三，长官司五十一，录事<br /><br />&nbsp;&nbsp;&nbsp;&nbsp;司百三，巡院三。官府大小二千七百三十三处，随朝二百二十一；员万六千四百<br /><br />&nbsp;&nbsp;&nbsp;&nbsp;二十五，随朝千六百八十四。户一千四百万二千七百六十。赐皇后、亲王、公主<br /><br />&nbsp;&nbsp;&nbsp;&nbsp;如岁例。赐诸臣羊马价，钞四十三万四千五百锭、币五万五千四百一十锭。周贫<br /><br />&nbsp;&nbsp;&nbsp;&nbsp;乏，钞三万七千五百二十锭。作佛事祈福五十一。真定、宁晋等处，被水、旱、<br /><br />&nbsp;&nbsp;&nbsp;&nbsp;蝗、雹为灾者二十九。断死罪四十。<br /><br />&nbsp;&nbsp;&nbsp;&nbsp;三十一年春正月壬子朔，帝不豫，免朝贺。癸亥，知枢密院事伯颜至自军中。<br /><br />&nbsp;&nbsp;&nbsp;&nbsp;庚午，帝大渐。癸酉，帝崩于紫檀殿。在位三十五年，寿八十。亲王、诸大臣发<br /><br />&nbsp;&nbsp;&nbsp;&nbsp;使告哀于皇孙。乙亥，灵驾发引，葬起辇谷，从诸帝陵。<br /><br />&nbsp;&nbsp;&nbsp;&nbsp;夏四月，皇孙至上都。甲午，即皇帝位。丙午，中书右丞相完泽及文武百官<br /><br />&nbsp;&nbsp;&nbsp;&nbsp;议上尊谥。壬寅，始为坛于都城南七里。甲辰，遣司徒兀都带、平章政事不忽木、<br /><br />&nbsp;&nbsp;&nbsp;&nbsp;左丞张九思，率百官请谥于南郊。<br /><br />&nbsp;&nbsp;&nbsp;&nbsp;五月戊午，遣摄太尉臣兀都带奉册上尊谥曰圣德神功文武皇帝，庙号世祖，<br /><br />&nbsp;&nbsp;&nbsp;&nbsp;国语尊称曰薛禅皇帝。是日，完泽等议同上先皇后弘吉剌氏尊谥曰昭睿顺圣皇后。<br /><br />&nbsp;&nbsp;&nbsp;&nbsp;世祖度量弘广，知人善任使，信用儒术，用能以夏变夷，立经陈纪，所以为<br /><br />&nbsp;&nbsp;&nbsp;&nbsp;一代之制者，规模宏远矣。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,951165);">加入书签</a><a
                        href="949715.html">上一页</a>&larr;<a href="index.html">返回列表</a>&rarr;<a
                            href="951223.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "949715.html"; var next_page = "951223.html"; var index_page = "index.html"; var sortid = "9"; var article_id = "14699"; var chapter_id = "951165"; var articlename = "元史"; var chaptername = " 卷十七 本纪第十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>