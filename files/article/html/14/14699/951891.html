<!DOCTYPE html>
<html>
<head>
<meta charset="gbk" />
<title>元史- 卷三十 本纪第三十-在线阅读-哈西文学网</title>
<meta name="keywords" content="宋濂，元史， 卷三十 本纪第三十全文， 卷三十 本纪第三十在线阅读 哈西文学网" />
<meta name="description" content="哈西文学网提供宋濂的元史  卷三十 本纪第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/951891.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/951891.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 本纪第三十</h1>
            <div class="link xb">
                <a href="951850.html">上一页</a>&larr;<a href="index.html">返回列表</a>&rarr;<a
                    href="951945.html">下一页</a></div>			
            <div id="BookText">&nbsp;&nbsp;&nbsp;&nbsp;◎泰定帝二<br /><br />&nbsp;&nbsp;&nbsp;&nbsp;三年春正月丙午朔，征东行省左丞相、高丽国王王章，遣使奉方物，贺正旦。<br /><br />&nbsp;&nbsp;&nbsp;&nbsp;播州宣慰使杨燕里不花招谕蛮酋黎平庆等来降。戊申，元江路总管普双叛，命云<br /><br />&nbsp;&nbsp;&nbsp;&nbsp;南行省招捕之。诸王薛彻秃、晃火帖木儿来朝，赐金、银、钞、币有差。壬子，<br /><br />&nbsp;&nbsp;&nbsp;&nbsp;封诸王宽彻不花为威顺王，镇湖广；买奴为宣靖王，镇益都；各赐钞三千锭。以<br /><br />&nbsp;&nbsp;&nbsp;&nbsp;山东、湖广官田赐民耕垦，人三顷，仍给牛具。诸王不赛因遣使献西马。征前翰<br /><br />&nbsp;&nbsp;&nbsp;&nbsp;林学士吴澄，不起。置都水庸田司于松江，掌江南河渠水利。己未，赐武平王帖<br /><br />&nbsp;&nbsp;&nbsp;&nbsp;古思不花部军民钞，人十五锭。以湘宁王八剌失里镇兀鲁思部。辛酉，太白犯外<br /><br />&nbsp;&nbsp;&nbsp;&nbsp;屏。癸亥，封朵列捏为国公，以知枢密院事撒忒迷失为岭北行中书省平章政事。<br /><br />&nbsp;&nbsp;&nbsp;&nbsp;戊辰，缅国乱，其主答里也伯遣使来乞师，献驯象方物。安南国阮叩寇思明路，<br /><br />&nbsp;&nbsp;&nbsp;&nbsp;命湖广行省督兵备之。大都路属县饥，赈粮六万石。恩州水，以粮赈之。<br /><br />&nbsp;&nbsp;&nbsp;&nbsp;二月丁丑，购能首告谋逆厌魅者给赏，立赏格，谕中外。庚辰，赈鲁王阿儿<br /><br />&nbsp;&nbsp;&nbsp;&nbsp;加失里部瓮吉剌贫民钞六万锭，命诸王鲁宾为大宗正。壬午，广西全茗州土官许<br /><br />&nbsp;&nbsp;&nbsp;&nbsp;文杰率诸徭以叛，寇茗盈州，杀知州事李德卿等，命湖广行省督兵捕之。以乃马<br /><br />&nbsp;&nbsp;&nbsp;&nbsp;台知枢密院事。甲申，祭太祖、太宗、睿宗御容于翰林国史院。丁亥，中书请罢<br /><br />&nbsp;&nbsp;&nbsp;&nbsp;征徭，敕斡耳朵罕等班师，其镇戍者如故。己丑，禁汴梁路酿酒。甲午，葺真定<br /><br />&nbsp;&nbsp;&nbsp;&nbsp;玉华宫。乙未，修佛事厌雷于崇天门。丙申，建显宗神御殿于卢师寺，赐额曰大<br /><br />&nbsp;&nbsp;&nbsp;&nbsp;天源延圣寺。敕以金书西番字《藏经》。甲戌，建殊祥寺于五台山，赐田三百顷。<br /><br />&nbsp;&nbsp;&nbsp;&nbsp;爪哇国遣使贡方物。庚子，以通政院使察乃为中书平章政事。甲辰，车驾幸上都。<br /><br />&nbsp;&nbsp;&nbsp;&nbsp;命诸王也忒古不花及中书省臣兀伯都剌、察乃、善僧、许师敬、朵朵居守。立典<br /><br />&nbsp;&nbsp;&nbsp;&nbsp;医署，秩从五品，隶詹事院。归德府属县河决，民饥，赈粮五万六千石。河间、<br /><br />&nbsp;&nbsp;&nbsp;&nbsp;保定、真定三路饥，赈粮四月。建昌路饥，赈粜米三万石。三月乙巳朔，帝以不<br /><br />&nbsp;&nbsp;&nbsp;&nbsp;雨自责，命审决重囚，遣使分祀五岳四渎、名山大川及京城寺观。安南国宫为龙<br /><br />&nbsp;&nbsp;&nbsp;&nbsp;州万户赵雄飞等所侵，乞谕还所掠，诏广西道遣官究之。丙午，填星犯井宿钺星。<br /><br />&nbsp;&nbsp;&nbsp;&nbsp;丁未，敕百官集议急务。中书省臣等请汰卫士，节滥赏，罢营缮，防徭寇，诸寺<br /><br />&nbsp;&nbsp;&nbsp;&nbsp;官署坑冶等事归中书，并从之。壬子，星于司天监。癸丑，八番岩霞洞蛮来降，<br /><br />&nbsp;&nbsp;&nbsp;&nbsp;愿岁输布二千五百匹，设蛮夷官镇抚之。乙卯，申禁民间金龙文织币。丁巳，遣<br /><br />&nbsp;&nbsp;&nbsp;&nbsp;诸王失剌镇北边。戊午，诏安抚缅国，赐其主金币。甲子，命功德使司简岁修佛<br /><br />&nbsp;&nbsp;&nbsp;&nbsp;事一百二十七。丙寅，翰林承旨阿怜帖木儿、许师敬译《帝训》成，更名曰《皇<br /><br />&nbsp;&nbsp;&nbsp;&nbsp;图大训》，敕授皇太子。考试国子生。遣僧修佛事于临洮、凤翔、星吉儿宗山等<br /><br />&nbsp;&nbsp;&nbsp;&nbsp;处。赐诸王孛罗铁木儿、阿剌忒纳各钞二千锭。戊辰，荧惑犯垒壁阵，填星犯井。<br /><br />&nbsp;&nbsp;&nbsp;&nbsp;庚午，填星、太白、岁星聚于井。辛未，泉州民阮凤子作乱，寇陷城邑，军民官<br /><br />&nbsp;&nbsp;&nbsp;&nbsp;以失讨坐罪。永平、卫辉、中山、顺德诸路饥，赈钞六万六千余锭。宁夏、奉元、<br /><br />&nbsp;&nbsp;&nbsp;&nbsp;建昌诸路饥，赈粮二月。大都、河间、保定、永平、济南、常德诸路饥，免其田<br /><br />&nbsp;&nbsp;&nbsp;&nbsp;租之半。<br /><br />&nbsp;&nbsp;&nbsp;&nbsp;四月丙戌，镇安路总管岑修广为弟修仁所攻，来告，命湖广行省辨治之。戊<br /><br />&nbsp;&nbsp;&nbsp;&nbsp;戌，太白犯鬼。壬寅，荧惑犯垒壁阵。容米洞蛮田先什用等结十二洞蛮寇长阳县，<br /><br />&nbsp;&nbsp;&nbsp;&nbsp;湖广行省遣九姓长官彭忽都不花招之，田先什用等五洞降，余发兵讨之。修夏津、<br /><br />&nbsp;&nbsp;&nbsp;&nbsp;武城河堤三十三所，役丁万七千五百人。五月甲辰朔，藩王怯别遣使来献豹。乙<br /><br />&nbsp;&nbsp;&nbsp;&nbsp;巳，修镇雷佛事三十一所。甘肃行省臣言：“赤斤储粟，军士度川远给不便，请<br /><br />&nbsp;&nbsp;&nbsp;&nbsp;复徙于曲尤之地。”从之。修上都复仁门。泾州饥，禁酿酒。罢造福建岁供蔗饧。<br /><br />&nbsp;&nbsp;&nbsp;&nbsp;以西僧驰驿扰民，禁之。甲寅，八百媳妇蛮招南道遣其子招三听奉方物来朝。乙<br /><br />&nbsp;&nbsp;&nbsp;&nbsp;卯，以帝师兄锁南藏卜领西番三道宣慰司事，尚公主，锡王爵。给寿宁公主印，<br /><br />&nbsp;&nbsp;&nbsp;&nbsp;仍赐田百顷、钞三万锭。甲子，中书会岁钞出纳之数，请节用以补不足，从之。<br /><br />&nbsp;&nbsp;&nbsp;&nbsp;监察御史劾宣抚使朵儿只班，学士李塔剌海、刘绍祖庸鄙不胜任。中书议：“三<br /><br />&nbsp;&nbsp;&nbsp;&nbsp;人皆勋旧子孙，罪无实状，乞复其职，仍敕宪台勿以空言妄劾。”从之。丁卯，<br /><br />&nbsp;&nbsp;&nbsp;&nbsp;岑世兴及镇安路岑修文合山獠、角蛮六万余人为寇，命湖广、云南行省招谕之。<br /><br />&nbsp;&nbsp;&nbsp;&nbsp;遣指挥使兀都蛮镌西番咒语于居庸关崖石。庚午，乞住招谕永明县五洞徭来降。<br /><br />&nbsp;&nbsp;&nbsp;&nbsp;河西加木笼赡部来降，以答儿麻班藏卜领卜剌麻沙<木朔>部，公哥班领古笼罗乌公<br /><br />&nbsp;&nbsp;&nbsp;&nbsp;远宗兰宗孛儿间沙加坚部，唆南监藏卜领兰宗古卜剌卜吉里昔吉林亦木石威石部，<br /><br />&nbsp;&nbsp;&nbsp;&nbsp;朵儿只本剌领笼答吃列八里阿卜鲁答思阿答藏部。雄州饥，太平、兴化属县水，<br /><br />&nbsp;&nbsp;&nbsp;&nbsp;并赈之。庐州、郁林州及洪泽屯田旱，扬州路属县财赋官田水，并免其租。六月<br /><br />&nbsp;&nbsp;&nbsp;&nbsp;癸酉朔，赐藩王怯别七宝束带。以秃哈帖木儿为四川行省平章政事；请终母丧，<br /><br />&nbsp;&nbsp;&nbsp;&nbsp;从之。癸未，播州蛮黎平爱复叛，合谢乌穷为寇，宣抚使杨燕礼不花招平爱出降。<br /><br />&nbsp;&nbsp;&nbsp;&nbsp;乌穷不附，命湖广行省讨之。丁亥，命湘宁王八剌失里出镇阿难答之地。戊子，<br /><br />&nbsp;&nbsp;&nbsp;&nbsp;诸王脱脱等来朝，赐金、银、钞、币有差。乙未，命梁王王禅及诸王彻彻秃镇抚<br /><br />&nbsp;&nbsp;&nbsp;&nbsp;北军，赐王禅钞五千锭、币帛各二百匹。丁酉，遣道士吴全节修醮事于龙虎、三<br /><br />&nbsp;&nbsp;&nbsp;&nbsp;茆、阁皂三山。戊戌，遣使祀解州盐池神。中书省臣言：“比郡县旱蝗，由臣等<br /><br />&nbsp;&nbsp;&nbsp;&nbsp;不能调燮，故灾异降戒。今当恐惧儆省，力行善政，亦冀陛下敬慎修德，悯恤生<br /><br />&nbsp;&nbsp;&nbsp;&nbsp;民。”帝嘉纳之。赈昌王八剌失里部钞四万锭，赐吴王泼皮钞万锭。己亥，纳皇<br /><br />&nbsp;&nbsp;&nbsp;&nbsp;姊寿宁公主女撒答八剌于中宫。道州路栎所源徭为寇，命乞住督兵捕之。奉元、<br /><br />&nbsp;&nbsp;&nbsp;&nbsp;巩昌属县大雨雹，峡州旱，东平属县蝗，大同属县大水，莱芜等处冶户饥，赈钞<br /><br />&nbsp;&nbsp;&nbsp;&nbsp;三万锭。光州水，中山安喜县雨雹伤稼，大昌屯河决，大宁、庐州、德安、梧州、<br /><br />&nbsp;&nbsp;&nbsp;&nbsp;中庆诸路属县水旱，并蠲其租。<br /><br />&nbsp;&nbsp;&nbsp;&nbsp;秋七月甲辰，车驾发上都，禁车骑践民禾。辽王脱脱请复太母月也伦宫守兵<br /><br />&nbsp;&nbsp;&nbsp;&nbsp;及女直屯户，不允。增给太祖四大斡耳朵岁赐银二百锭、钞八千锭。遣使祀海神<br /><br />&nbsp;&nbsp;&nbsp;&nbsp;天妃。造豢豹毡车三十辆。乙巳，怯怜口屯田霜，赈粮二月。丙午，享太庙。丁<br /><br />&nbsp;&nbsp;&nbsp;&nbsp;未，绍庆酉阳寨冉世昌及何惹洞蛮为寇。诏行宫驼马及宗戚将校驻冬北边者，毋<br /><br />&nbsp;&nbsp;&nbsp;&nbsp;辄至京师。辛亥，封阿都赤为绥宁王，赐钞四千锭，给金印。壬子，皇后受牙蛮<br /><br />&nbsp;&nbsp;&nbsp;&nbsp;答哥戒于水晶殿。甲寅，幸大乾元寺，敕铸五方佛铜像。乙卯，诏翰林侍讲学士<br /><br />&nbsp;&nbsp;&nbsp;&nbsp;阿鲁威、直学士燕赤译《世祖圣训》，以备经筵进讲。戊午，诸王不赛因献驼马。<br /><br />&nbsp;&nbsp;&nbsp;&nbsp;遣日本僧瑞兴等四十人还国。作别殿于潜邸。敕：“入粟拜官者，准致仕铨格。”<br /><br />&nbsp;&nbsp;&nbsp;&nbsp;己未，禁诸部王妃入京告饥。以月鲁帖木儿嗣齐王，给金印。八百媳妇蛮招南通<br /><br />&nbsp;&nbsp;&nbsp;&nbsp;遣使来献驯象方物。乙丑，发兵修野狐、色泽、桑乾三岭道。戊辰，太白经天。<br /><br />&nbsp;&nbsp;&nbsp;&nbsp;己巳，大理土官你囊来献方物。庚申，广西宣慰副使王瑞请益戍兵，及以土民屯<br /><br />&nbsp;&nbsp;&nbsp;&nbsp;田备蛮，仍置南宁安抚司。河决郑州、阳武县，漂民万六千五百余家，赈之。永<br /><br />&nbsp;&nbsp;&nbsp;&nbsp;平、大都诸属县水，大风，雨雹。龙兴、辰州二路火，大名、永平、奉元诸路属<br /><br />&nbsp;&nbsp;&nbsp;&nbsp;县旱，汴梁路水，大名、顺德、卫辉、淮安等路，睢、赵、涿、霸等州及诸位屯<br /><br />&nbsp;&nbsp;&nbsp;&nbsp;田蝗，大同浑源河溢，檀、顺等州两河决，温榆水溢，赈永平、奉元钞七万锭。<br /><br />&nbsp;&nbsp;&nbsp;&nbsp;赈粜濠州饥民麦三万九千余石。命瘗京城外弃骸，死状不白者，有司究之。<br /><br />&nbsp;&nbsp;&nbsp;&nbsp;八月甲戌，兀伯都剌、许师敬并以灾变饥歉乞解政柄，不允。乙亥，遣乃马<br /><br />&nbsp;&nbsp;&nbsp;&nbsp;台简阅边兵，赐钞千锭。大天源延圣寺神御殿成。戊寅，修澄清石闸。甲申，享<br /><br />&nbsp;&nbsp;&nbsp;&nbsp;太庙。长春宫道士蓝道元以罪被黜。诏：“道士有妻者，悉给徭役。”迁黄羊坡<br /><br />&nbsp;&nbsp;&nbsp;&nbsp;民二百五十户于鞑靼部。宁远州洞蛮刁用为寇，命云南行省备之。丁亥，遣梁王<br /><br />&nbsp;&nbsp;&nbsp;&nbsp;王禅整饬斡耳朵思边事。辛卯，云南行省丞相亦儿吉、廉访副使散只兀台，以<br /><br />&nbsp;&nbsp;&nbsp;&nbsp;使酒相诋，状闻，诏两释之。甲午，以灾变罢猎。赈河南探马赤军，籍其余丁。<br /><br />&nbsp;&nbsp;&nbsp;&nbsp;罢行宣政院及功德使司，免武备寺逋负兵器。丁酉，藩王不赛因遣使献玉及独峰<br /><br />&nbsp;&nbsp;&nbsp;&nbsp;驼。是夜，太白犯轩辕御女。以星变，下诏恤民。辛丑，次中都，畋于汪火察秃<br /><br />&nbsp;&nbsp;&nbsp;&nbsp;之地。赐太师按摊出钞二千八百锭。鹿顶殿成。罢甘肃札浑仓，徙其军储于汪古<br /><br />&nbsp;&nbsp;&nbsp;&nbsp;剌仓。户部尚书郭良坐赃免。作天妃宫于海津镇。西番土官撒加布来献方物，海<br /><br />&nbsp;&nbsp;&nbsp;&nbsp;寇黎三来附。诏谕廉州蜒户使复业。盐官州大风，海溢，坏堤防三十余里，遣使<br /><br />&nbsp;&nbsp;&nbsp;&nbsp;祭海神，不止，徙居民千二百五十家。大都昌平大风，坏民居九百家。龙庆路雨<br /><br />&nbsp;&nbsp;&nbsp;&nbsp;雹一尺，大风损稼。真定蠡州、奉元蒲城等县及无为州诸处水，河中府、永平、<br /><br />&nbsp;&nbsp;&nbsp;&nbsp;建昌印都、中庆、太平诸路及广西两江饥，并发粟赈之。扬州崇明州大风雨，海<br /><br />&nbsp;&nbsp;&nbsp;&nbsp;水溢，溺死者给棺敛之。杭州火，赈粮一月。九月丁未，增置上都留守判官一员，<br /><br />&nbsp;&nbsp;&nbsp;&nbsp;兼推官。辛亥，命帝师还京，修洒净佛事于大明、兴圣、隆福三宫。丁巳，弛大<br /><br />&nbsp;&nbsp;&nbsp;&nbsp;都、上都、兴和酒禁。庚申，车驾至大都。壬戌，以察乃领度支事。癸亥，太白<br /><br />&nbsp;&nbsp;&nbsp;&nbsp;犯太微垣右执法。赐大车里新附蛮官七十五人裘帽靴服。戊辰，命欢赤等使于诸<br /><br />&nbsp;&nbsp;&nbsp;&nbsp;王怯别、月思别、不赛因三部。赈潜邸贫民钞二十万锭。湖广行省太平路总管郭<br /><br />&nbsp;&nbsp;&nbsp;&nbsp;扶、云南行省威楚路秃剌寨长哀培、景东寨长阿只弄男阿吾、大阿哀寨主弟你刀、<br /><br />&nbsp;&nbsp;&nbsp;&nbsp;木罗寨长哀卜利、茫施路土官阿利、镇康路土官泥囊弟陀金客、木粘路土官丘罗、<br /><br />&nbsp;&nbsp;&nbsp;&nbsp;大车里昭哀侄哀用、孟隆甸土官吾仲，并奉方物来献。以昭哀地置木朵路一、木<br /><br />&nbsp;&nbsp;&nbsp;&nbsp;来州一、甸三，以吾仲地置孟隆路一、甸一，以哀培地置甸一，并降金符、铜印，<br /><br />&nbsp;&nbsp;&nbsp;&nbsp;仍赐币帛、鞍勒有差。中书省臣言：“今国用不继，陛下当法世祖之勤俭以为永<br /><br />&nbsp;&nbsp;&nbsp;&nbsp;图。臣等在职，苟有滥承恩赏者，必当回奏。”帝嘉纳之。扬州、宁国、建德诸<br /><br />&nbsp;&nbsp;&nbsp;&nbsp;属县水，南恩州旱，民饥，并赈之。汾州平遥县汾水溢，庐州、怀庆二路蝗。<br /><br />&nbsp;&nbsp;&nbsp;&nbsp;冬十月辛未朔，发卒四千治通州道，给钞千六百锭。甲戌，纽泽升右御史大<br /><br />&nbsp;&nbsp;&nbsp;&nbsp;夫。庚辰，享太庙。奉安显宗御容于大天源延圣寺。辛巳，太白犯进贤。天寿节，<br /><br />&nbsp;&nbsp;&nbsp;&nbsp;遣道士祠卫辉太一万寿宫。壬午，帝师以疾还撒思加之地，赐金、银、钞、币万<br /><br />&nbsp;&nbsp;&nbsp;&nbsp;计，敕中书省遣官从行，备供亿。癸酉，河水溢，汴梁路乐利堤坏，役丁夫六万<br /><br />&nbsp;&nbsp;&nbsp;&nbsp;四千人筑之。京师饥，发粟八十万石，减价粜之。赐大天源延圣寺钞二万锭，吉<br /><br />&nbsp;&nbsp;&nbsp;&nbsp;安、临江二路田千顷。中书省臣言：“养给军民，必藉地利。世祖建大宣文弘教<br /><br />&nbsp;&nbsp;&nbsp;&nbsp;等寺，赐永业，当时已号虚费，而成宗复构天寿万宁寺，较之世祖，用增倍半。<br /><br />&nbsp;&nbsp;&nbsp;&nbsp;若武宗之崇恩福元、仁宗之承华普庆，租榷所入，益又甚焉。英宗凿山开寺，损<br /><br />&nbsp;&nbsp;&nbsp;&nbsp;兵伤农，而卒无益。夫土地祖宗所有，子孙当共惜之。臣恐兹后藉为口实，妄兴<br /><br />&nbsp;&nbsp;&nbsp;&nbsp;工役，徼福利以逞私欲，惟陛下察之。”帝嘉纳焉。庚子，陕西行台中丞姚炜请<br /><br />&nbsp;&nbsp;&nbsp;&nbsp;集世祖嘉言善行，以时省览，从之。沈阳、辽阳、大宁等路及金、复州水，民饥，<br /><br />&nbsp;&nbsp;&nbsp;&nbsp;赈钞五万锭。怀庆修武县旱，免其租。宁夏路万户府、庆远安抚司饥，并赈之。<br /><br />&nbsp;&nbsp;&nbsp;&nbsp;弛宁夏路酒禁。宣抚使马合某、李让劾浙西廉访使完者不花受赂，簿对不服，诏<br /><br />&nbsp;&nbsp;&nbsp;&nbsp;遣刑部郎中唆住鞫其侵辱使者，笞之。藩王不赛因遣使来献虎。<br /><br />&nbsp;&nbsp;&nbsp;&nbsp;十一月癸卯，中书省臣言：“西僧每假元辰疏释重囚，有乖政典，请罢之。”<br /><br />&nbsp;&nbsp;&nbsp;&nbsp;有旨：“自今当释者，敕宗正府审覆。”乙巳，梁王王禅往北边，赐钞二千锭。<br /><br />&nbsp;&nbsp;&nbsp;&nbsp;己酉，作鹿顶棕楼。辛亥，追复前平章政事李孟官。赐湘宁王八剌失里钞三千锭。<br /><br />&nbsp;&nbsp;&nbsp;&nbsp;诸王不赛因遣使来献马。乙卯，太白犯键闭。广西透江团徭为寇，宣慰使买奴谕<br /><br />&nbsp;&nbsp;&nbsp;&nbsp;降之。扶灵、青溪、栎头等源蛮为寇，湖南道宣慰司遣使谕降之。戊午，造中统、<br /><br />&nbsp;&nbsp;&nbsp;&nbsp;至元钞各十万锭。封诸王铁木儿不花为镇南王，镇扬州。辛酉，加御史大夫纽泽<br /><br />&nbsp;&nbsp;&nbsp;&nbsp;开府仪同三司。加封庐陵江神曰显应。弛成都酒禁。播州蛮宋王保来降。己巳，<br /><br />&nbsp;&nbsp;&nbsp;&nbsp;徙上都清宁殿于伯亦儿行宫。弛永平路山泽之禁。阶州土蕃为寇，武靖王遣临洮<br /><br />&nbsp;&nbsp;&nbsp;&nbsp;路元帅盏盏谕降之。广宁路属县霖雨伤稼，赈钞三万锭。沔阳府旱，免其税。永<br /><br />&nbsp;&nbsp;&nbsp;&nbsp;平路大水，免其租，仍赈粮四月。汴梁、建康、太平、池州诸路及甘肃亦集乃路<br /><br />&nbsp;&nbsp;&nbsp;&nbsp;饥，并赈之。锦州水溢，坏田千顷，漂死者百人，人给钞一锭。崇明州海溢，漂<br /><br />&nbsp;&nbsp;&nbsp;&nbsp;民舍五百家，赈粮一月，给死者钞二十贯。<br /><br />&nbsp;&nbsp;&nbsp;&nbsp;十二月丁丑，诸王月思别献文豹，赐金、银、钞、币有差。御史哈剌那海请<br /><br />&nbsp;&nbsp;&nbsp;&nbsp;择正人傅太子，帝嘉纳之。壬午，御史贾请y武宗皇后于太庙，不报。敕以来<br /><br />&nbsp;&nbsp;&nbsp;&nbsp;年元夕构灯山于内廷，御史赵师鲁以水旱请罢其事，从之。甲申，师鲁又请亲祀<br /><br />&nbsp;&nbsp;&nbsp;&nbsp;郊庙，帝嘉纳之。丙戌，以回回阴阳家言天变，给钞二千锭，施有道行者及乞人，<br /><br />&nbsp;&nbsp;&nbsp;&nbsp;系囚，以禳之。丁亥，宁夏路地震，有声如雷，连震者四。庚寅，赦天下。召江<br /><br />&nbsp;&nbsp;&nbsp;&nbsp;浙行省右丞赵简为集贤大学士，领经筵事。壬辰，赐梁王王禅宴器金银。以皇子<br /><br />&nbsp;&nbsp;&nbsp;&nbsp;小薛夜啼，赐高年钞。癸巳，作鹿顶殿。己亥，命帝师修佛事，释重囚三人。置<br /><br />&nbsp;&nbsp;&nbsp;&nbsp;大承华普庆寺总管府，罢规运提点所。御史言：“比年营缮，以卫军供役，废武<br /><br />&nbsp;&nbsp;&nbsp;&nbsp;事不讲。请遵世祖旧制，教习五卫亲军，以备扈从。”不报。湖广屯戍千户只干<br /><br />&nbsp;&nbsp;&nbsp;&nbsp;不花招谕扶灵洞蛮刘季等来降。保定路饥，赈米八万一千五百石。怀庆路饥，赈<br /><br />&nbsp;&nbsp;&nbsp;&nbsp;钞四万锭。亳州河溢，漂民舍八百余家，坏田二千三百顷，免其租。广西静江、<br /><br />&nbsp;&nbsp;&nbsp;&nbsp;象州诸路及辽阳路饥，并赈之。大宁路大水，坏田五千五百顷，漂民舍八百余家，<br /><br />&nbsp;&nbsp;&nbsp;&nbsp;溺死者人给钞一锭。<br /><br />&nbsp;&nbsp;&nbsp;&nbsp;四年春正月甲辰，诸王买奴来朝，赐金一锭、银十锭、钞二千锭、币帛各四<br /><br />&nbsp;&nbsp;&nbsp;&nbsp;十匹。乙巳，御史台臣请亲祀郊庙，帝曰：“朕遵世祖旧制，其命大臣摄之。”<br /><br />&nbsp;&nbsp;&nbsp;&nbsp;己酉，太白犯牛。庚戌，置绍庆路石门十寨巡检司，御史辛钧言：“西商鬻宝，<br /><br />&nbsp;&nbsp;&nbsp;&nbsp;动以数十万锭，今水旱民贫，请节其费。”不报。壬子，以中政院金银铁冶归中<br /><br />&nbsp;&nbsp;&nbsp;&nbsp;书。靖安王阔不花出镇陕西，赐钞二千锭。癸丑，赐诸王阿剌忒纳失里等钞六千<br /><br />&nbsp;&nbsp;&nbsp;&nbsp;锭。甲寅，鹰师脱脱病，赐钞千锭。戊午，命市珠宝首饰。庚申，皇子允丹藏卜<br /><br />&nbsp;&nbsp;&nbsp;&nbsp;受佛戒于智泉寺。盐官州海水溢，坏捍海堤二千余步。甲子，武龙洞蛮寇武缘县<br /><br />&nbsp;&nbsp;&nbsp;&nbsp;诸堡。丁卯，燕南廉访司请立真定常平仓，不报。浚会通河，筑t州护仓堤，<br /><br />&nbsp;&nbsp;&nbsp;&nbsp;役丁夫三万人。初置云南行省检校官。辽阳行省诸郡饥，赈钞十八万锭。彰德、<br /><br />&nbsp;&nbsp;&nbsp;&nbsp;淮安、扬州诸路饥，并赈之。大宁路水，给溺死者人钞一锭。二月辛未，祀先农。<br /><br />&nbsp;&nbsp;&nbsp;&nbsp;甲戌，祭太祖、太宗、睿宗御容于大承华普庆寺，以翰林院官执事。乙亥，亲王<br /><br />&nbsp;&nbsp;&nbsp;&nbsp;也先铁木儿出镇北边，赐金一锭、银五锭、钞五百锭、币帛各十匹。丙子，命亦<br /><br />&nbsp;&nbsp;&nbsp;&nbsp;烈赤领仁宗神御殿事，大司徒亦怜真乞剌思为大承华普庆寺总管府达鲁花赤，仍<br /><br />&nbsp;&nbsp;&nbsp;&nbsp;大司徒。壬午，狩于t州。诸王火沙、河荣、答里出镇北边，赐金、银、钞、<br /><br />&nbsp;&nbsp;&nbsp;&nbsp;币有差。帝师参马亦思吉思卜长出亦思宅卜卒，命塔失铁木儿、纽泽监修佛事。<br /><br />&nbsp;&nbsp;&nbsp;&nbsp;丙戌，诏同佥枢密院事燕帖木儿教阅诸卫军。戊子，进袭封衍圣公孔思晦阶嘉议<br /><br />&nbsp;&nbsp;&nbsp;&nbsp;大夫。以马思忽为云南行省平章政事，提调乌蒙屯田。庚寅，八百媳妇蛮酋招南<br /><br />&nbsp;&nbsp;&nbsp;&nbsp;通来献方物。辛卯，白虹贯日，以尚供总管府及云需总管府隶上都留守司。奉元、<br /><br />&nbsp;&nbsp;&nbsp;&nbsp;庐州、淮安诸路及白登部饥，赈粮有差。永平路饥，赈钞三万锭、粮二月。<br /><br />&nbsp;&nbsp;&nbsp;&nbsp;三月辛丑，皇子允丹藏卜出镇北边。以那海赤为惠国公，商议内史府事。癸<br /><br />&nbsp;&nbsp;&nbsp;&nbsp;卯，和宁地震，有声如雷。丙午，廷试进士阿察赤、李黼等八十五人，赐进士及<br /><br />&nbsp;&nbsp;&nbsp;&nbsp;第、出身有差。命西僧作止风佛事。潮州路判官钱珍，挑推官梁楫妻刘氏，不从，<br /><br />&nbsp;&nbsp;&nbsp;&nbsp;诬楫下狱杀之。事觉，珍饮药死，诏戮尸传首。海北廉访副使刘安仁，坐受珍赂<br /><br />&nbsp;&nbsp;&nbsp;&nbsp;除名。辛亥，诸王槊思班、不赛亦等，以文豹、西马、佩刀、珠宝等物来献，赐<br /><br />&nbsp;&nbsp;&nbsp;&nbsp;金、钞万计。庚申，遣使往江南求奇花异果。辛酉，以太傅朵台为太师，太保秃<br /><br />&nbsp;&nbsp;&nbsp;&nbsp;忽鲁为太傅，也可鲁忽赤伯达沙为太保。敕前太师伯忽与议大事，食其俸终身。<br /><br />&nbsp;&nbsp;&nbsp;&nbsp;召翰林学士承旨蔡国公张、集贤大学士廉恂、太子宾客王毅，悉复旧职，陕西<br /><br />&nbsp;&nbsp;&nbsp;&nbsp;行台中丞敬俨为集贤大学士，并商议中书省事，仍预经筵事。赐诸王火沙部钞<br /><br />&nbsp;&nbsp;&nbsp;&nbsp;四千锭。郡王朵来、兀鲁兀等部畜牧灾，赈钞三万五千锭。中书省臣请酬哈散等<br /><br />&nbsp;&nbsp;&nbsp;&nbsp;累朝售宝价钞十万二千锭，从之。壬戌，车驾幸上都。复设武备寺同判六员。命<br /><br />&nbsp;&nbsp;&nbsp;&nbsp;亲王八剌失里出镇察罕脑儿。封宽彻为国公，以阿散火者知枢密院事。浑河决，<br /><br />&nbsp;&nbsp;&nbsp;&nbsp;发军民万人塞之。丁卯，荧惑犯井。复置卫候直都指挥使司，秩正四品。诸王不<br /><br />&nbsp;&nbsp;&nbsp;&nbsp;赛因遣使献文豹、狮子，赐钞八千锭。大宁、广平二路属县饥，赈钞二万八千锭。<br /><br />&nbsp;&nbsp;&nbsp;&nbsp;河南行省诸州县及建康属县饥，赈粮有差。<br /><br />&nbsp;&nbsp;&nbsp;&nbsp;夏四月辛未，盗入太庙，窃武宗金主及祭器。大理鹿甸酋阿你为寇。壬甲，<br /><br />&nbsp;&nbsp;&nbsp;&nbsp;作武宗主。甲戌，作棕毛鹿顶楼。己卯，道州永明县徭为寇。癸未，盐官州海水<br /><br />&nbsp;&nbsp;&nbsp;&nbsp;溢，侵地十九里，命都水少监张仲仁及行省官发工匠二万余人，以竹落木栅实石<br /><br />&nbsp;&nbsp;&nbsp;&nbsp;塞之，不止。癸巳，高州徭寇电白县，千户张额力战，死之，邑人立祠，敕赐额<br /><br />&nbsp;&nbsp;&nbsp;&nbsp;曰“旌义”。甲午，以西僧公哥列思巴冲纳思监藏班藏卜为帝师，赐玉印，仍诏<br /><br />&nbsp;&nbsp;&nbsp;&nbsp;谕天下僧。乙未，以武备寺卿阿昔儿答剌罕为御史大夫。星于回回司天台。湖<br /><br />&nbsp;&nbsp;&nbsp;&nbsp;广徭寇全州、义宁属县，命守将捕之。河南、奉元二路及通、顺、檀、蓟等州，<br /><br />&nbsp;&nbsp;&nbsp;&nbsp;渔阳、宝坻、香河等县饥，赐粮两月。河间、扬州、建康、太平、衢州、常州诸<br /><br />&nbsp;&nbsp;&nbsp;&nbsp;路属县及云南乌撒、武定二路饥，赐粮、钞有差。永平路饥，免其租，仍赈粮两<br /><br />&nbsp;&nbsp;&nbsp;&nbsp;月。<br /><br />&nbsp;&nbsp;&nbsp;&nbsp;五月辛丑，太尉丑驴卒。癸卯，以盐官州海溢，命天师张嗣成修醮禳之。乙<br /><br />&nbsp;&nbsp;&nbsp;&nbsp;巳，作成宗神御殿于天寿万宁寺。己未，占城国遣使贡方物。甲子，以典守宗庙<br /><br />&nbsp;&nbsp;&nbsp;&nbsp;不严，罢太常礼仪院官。丁卯，修佛事于贺兰山及诸行宫。罢诸王分地州县长官<br /><br />&nbsp;&nbsp;&nbsp;&nbsp;世袭，俾如常调官，以三载为考。元江路总管普双坐赃免，遂结蛮兵作乱，敕复<br /><br />&nbsp;&nbsp;&nbsp;&nbsp;其旧职。德庆路徭来降，归所掠男女，悉给其亲。河南、江陵属县饥，赈粮有差。<br /><br />&nbsp;&nbsp;&nbsp;&nbsp;汴梁属县饥，免其租。常州、淮安二路，宁海州大雨雹，睢州河溢，大都、南阳、<br /><br />&nbsp;&nbsp;&nbsp;&nbsp;汝宁、庐州等路属县旱蝗，卫辉路大风九日，木尽偃。河南路洛阳县有蝗可五亩，<br /><br />&nbsp;&nbsp;&nbsp;&nbsp;群乌食之既，数日蝗再集，又食之。六月辛未，翰林侍讲学士阿鲁威、直学士燕<br /><br />&nbsp;&nbsp;&nbsp;&nbsp;赤等进讲，仍命译《资治通鉴》以进。参知政事史惟良请解职归养，不允。丁丑，<br /><br />&nbsp;&nbsp;&nbsp;&nbsp;倒剌沙等以灾变乞罢，不允。罢两都营缮工役，录诸郡系囚。己卯，永兴屯被灾，<br /><br />&nbsp;&nbsp;&nbsp;&nbsp;免其租。辛巳，造象舆六乘。癸未，遣察乃、伯颜赴大都铨选。甲申，广西花角<br /><br />&nbsp;&nbsp;&nbsp;&nbsp;蛮为寇，命所部讨之。乙未，绍庆路四洞酋阿者等降，并命为蛮夷长官，仍设巡<br /><br />&nbsp;&nbsp;&nbsp;&nbsp;检司以抚之。发义仓粟，赈盐官州民。庐州路饥，赈粮七万九千石。镇江、兴国<br /><br />&nbsp;&nbsp;&nbsp;&nbsp;二路饥，赈粜有差。中山府雨雹，汴梁路河决，汝宁府旱，大都、河间、济南、<br /><br />&nbsp;&nbsp;&nbsp;&nbsp;大名、峡州属县蝗。<br /><br />&nbsp;&nbsp;&nbsp;&nbsp;秋七月丁酉，元江路普双复叛。戊戌，诸王燕只吉台袭位，遣使来朝。己亥，<br /><br />&nbsp;&nbsp;&nbsp;&nbsp;八儿忽部晃忽来献方物。御史台臣言，内郡、江南，旱、蝗荐至，非国细故，丞<br /><br />&nbsp;&nbsp;&nbsp;&nbsp;相塔失帖木儿、倒剌沙，参知政事不花、史惟良，参议买奴，并乞解职。有旨：<br /><br />&nbsp;&nbsp;&nbsp;&nbsp;“毋多辞，朕当自儆，卿等亦宜各钦厥职。”修大明殿。占城国献驯象二。建横<br /><br />&nbsp;&nbsp;&nbsp;&nbsp;渠书院于d县，祠宋儒张载。辛丑，赐齐王月月鲁帖木儿钞二万锭。甲辰，播州<br /><br />&nbsp;&nbsp;&nbsp;&nbsp;蛮谢乌穷来献方物。丙午，享太庙。丁未，敕：“经筵讲读官，非有代不得去职。”<br /><br />&nbsp;&nbsp;&nbsp;&nbsp;诏谕宗正府，决狱遵世祖旧制。戊戌，遣翰林侍读学士阿鲁威还大都，译《世祖<br /><br />&nbsp;&nbsp;&nbsp;&nbsp;圣训》。壬子，赐诸王火儿灰、月鲁帖木儿、八剌失里及驸马买住罕钞一万五千<br /><br />&nbsp;&nbsp;&nbsp;&nbsp;锭，金、银、币、帛有差。甲寅，遣使市旄牛于西域。丁巳，给齐王月鲁帖木儿<br /><br />&nbsp;&nbsp;&nbsp;&nbsp;印。伯颜察儿、兀伯都剌以疾乞解政，优诏谕之。戊午，谋粘路土官赛丘罗招谕<br /><br />&nbsp;&nbsp;&nbsp;&nbsp;八百媳妇蛮招三斤来降，银沙罗土官散怯遮杀赛丘罗，敕云南王遣人谕之。癸亥，<br /><br />&nbsp;&nbsp;&nbsp;&nbsp;赐寿宁公主钞五千锭。岐王锁南管卜诉荆王也速也不干侵其分地，命甘肃行省阅<br /><br />&nbsp;&nbsp;&nbsp;&nbsp;籍归之。乙丑，周王和世<王束>及诸王燕只哥台等来贡，赐金、银、钞、币有差。<br /><br />&nbsp;&nbsp;&nbsp;&nbsp;遣使祀海神天妃。丙寅，籍僧、道有妻者为民。塞保安镇渠，役民丁六千人。是<br /><br />&nbsp;&nbsp;&nbsp;&nbsp;月，籍田蝗，云州黑河水溢。衢州大雨水，发廪赈饥者，给漂死者棺。延安属县<br /><br />&nbsp;&nbsp;&nbsp;&nbsp;旱，免其租税。辽阳辽河、老撒加河溢，右卫率部饥，并赈之。<br /><br />&nbsp;&nbsp;&nbsp;&nbsp;八月戊辰，给累朝斡耳朵钞有差。癸酉，给别乞烈失宁国公印。度支监卿孛<br /><br />&nbsp;&nbsp;&nbsp;&nbsp;罗请辞职奉母，不允。赐皇后乳母钞千七百锭。滹沱河水溢，发丁浚治河以杀其<br /><br />&nbsp;&nbsp;&nbsp;&nbsp;势。奉元路治中单鹄言，令民采捕珍禽异兽不便，请罢之，敕：“应猎者其捕以<br /><br />&nbsp;&nbsp;&nbsp;&nbsp;进。”乙亥，赐公主不答昔你媵户钞四千锭。苗人祭伯秧寇李陀寨，命湖广行省<br /><br />&nbsp;&nbsp;&nbsp;&nbsp;捕之。庚辰，运粟十万石贮濒河诸仓，备内郡饥。田州洞徭为寇，遣湖广行省捕<br /><br />&nbsp;&nbsp;&nbsp;&nbsp;之。癸未，赐营王也先帖木儿钞三千锭。乙酉，伯亦斡耳朵作钦明殿成。壬辰，<br /><br />&nbsp;&nbsp;&nbsp;&nbsp;御史李昌言：“河南行省平章政事童童，世官河南，大为奸利，请徙他镇。”不<br /><br />&nbsp;&nbsp;&nbsp;&nbsp;报。癸巳，谥武宗皇后曰宣慈惠圣，英宗皇后曰庄静懿圣，升y太庙。发卫军八<br /><br />&nbsp;&nbsp;&nbsp;&nbsp;千，修白浮、瓮山河堤。是月，扬州路崇明州、海门县海水溢，汴梁路扶沟、兰<br /><br />&nbsp;&nbsp;&nbsp;&nbsp;阳县河溢，没民田庐，并赈之。建德、杭州、衢州属县水，真定、晋宁、延安、<br /><br />&nbsp;&nbsp;&nbsp;&nbsp;河南等路屯田旱，大都、河间、奉元、怀庆等路蝗，巩昌府通渭县山崩。碉门地<br /><br />&nbsp;&nbsp;&nbsp;&nbsp;震，有声如雷，昼晦。天全道山崩，飞石毙人。凤翔、兴元、成都、峡州、江陵<br /><br />&nbsp;&nbsp;&nbsp;&nbsp;同日地震。九月丙申朔，日有食之。阿察赤的斤献木绵大行帐。敕：“国子监仍<br /><br />&nbsp;&nbsp;&nbsp;&nbsp;旧制岁贡生员业成者六人。”禁僧道买民田，违者坐罪，没其直。壬寅，宁夏路<br /><br />&nbsp;&nbsp;&nbsp;&nbsp;地震。壬子，太白犯房。甲寅，湖广土官宋王保来献方物。壬戌，遣欢赤等使诸<br /><br />&nbsp;&nbsp;&nbsp;&nbsp;王怯别等部。甲子，御史言：“广海古流放之地，请以职官赃污者处之，以示惩<br /><br />&nbsp;&nbsp;&nbsp;&nbsp;戒。”从之。保定、真定二路饥，赈粮三万石、钞万五千锭。闰月丁卯，赐诸王<br /><br />&nbsp;&nbsp;&nbsp;&nbsp;彻彻秃、浑都帖木儿钞各五千锭。己巳，太白经天。车驾至大都。壬申，以灾变<br /><br />&nbsp;&nbsp;&nbsp;&nbsp;赦天下。广西两江徭为寇，命所部捕之。甲戌，命祀天地，享太庙，致祭五岳四<br /><br />&nbsp;&nbsp;&nbsp;&nbsp;渎、名山大川。甲午，八百媳妇蛮请官守，置蒙庆宣慰司都元帅府及木安、孟杰<br /><br />&nbsp;&nbsp;&nbsp;&nbsp;二府于其地，以同知乌撒宣慰司事你出公、土官招南通并为宣慰司都元帅，招谕<br /><br />&nbsp;&nbsp;&nbsp;&nbsp;人米德为同知宣慰司事副元帅，南通之子招三斤知木安府，侄混盆知孟杰府，仍<br /><br />&nbsp;&nbsp;&nbsp;&nbsp;赐钞、币各有差。建昌、赣州、惠州诸路饥，赈米四万四千石。土番阶州饥，赈<br /><br />&nbsp;&nbsp;&nbsp;&nbsp;钞千五百锭。奉元、庆远、延安诸路饥，赈粜有差。<br /><br />&nbsp;&nbsp;&nbsp;&nbsp;冬十月丙申，享太庙。戊戌，诸王脱别帖木儿、哈儿蛮等献玉及蒲萄酒，赐<br /><br />&nbsp;&nbsp;&nbsp;&nbsp;钞六千锭。己亥，御史德住请择东宫官。癸卯，命帝师作佛事于大天源延圣寺。<br /><br />&nbsp;&nbsp;&nbsp;&nbsp;甲辰，改封建德路乌龙山神曰忠显灵泽普佑孚惠王。乙巳，昼有流星。己酉，以<br /><br />&nbsp;&nbsp;&nbsp;&nbsp;治书侍御史王士熙为参知政事。辛亥，监察御史亦怯列台卜答言，都水庸田使司<br /><br />&nbsp;&nbsp;&nbsp;&nbsp;扰民，请罢之。癸丑，江浙行省左丞相脱欢答剌罕、平章政事高P，以海溢病民，<br /><br />&nbsp;&nbsp;&nbsp;&nbsp;请解职，不允。云南沙木寨土官马愚等来朝。丁巳，以御史中丞赵世延为中书右<br /><br />&nbsp;&nbsp;&nbsp;&nbsp;丞，以中书参议傅岩起为吏部尚书。御史韩镛言：“尚书三品秩，岩起由吏累官<br /><br />&nbsp;&nbsp;&nbsp;&nbsp;四品，于法不得升。”制可。安南遣使来献方物。戊午，辰星犯东咸。监察御史<br /><br />&nbsp;&nbsp;&nbsp;&nbsp;冯思忠请命太常纂修累朝礼仪。壬戌，开南州土官阿只弄率蛮兵为寇，云南行省<br /><br />&nbsp;&nbsp;&nbsp;&nbsp;招捕之。增置肃州、沙州、亦集乃三路推官。大都路诸州县霖雨，水溢，坏民田<br /><br />&nbsp;&nbsp;&nbsp;&nbsp;庐，赈粮二十四万九千石。卫辉获嘉等县饥，赈钞六千锭，仍蠲丁地税。龙兴路<br /><br />&nbsp;&nbsp;&nbsp;&nbsp;属县旱，免其租。大名、河间二路属县饥，并赈之。<br /><br />&nbsp;&nbsp;&nbsp;&nbsp;十一月庚午，禁晋宁路酿酒。减价粜京仓米十万石，以赈贫民。以思州土官<br /><br />&nbsp;&nbsp;&nbsp;&nbsp;田仁为思州宣慰使，召云南王帖木儿不花赴上都。癸酉，太白犯垒壁阵。乙亥，<br /><br />&nbsp;&nbsp;&nbsp;&nbsp;荧惑犯天江。丙子，赐公主不答昔你钞千锭。平乐府徭为寇，湖广行省督兵捕之。<br /><br />&nbsp;&nbsp;&nbsp;&nbsp;辛卯，以降蛮谢乌穷为蛮夷官。云南蒲蛮来附，置顺宁府、宝通州、庆甸县。缅<br /><br />&nbsp;&nbsp;&nbsp;&nbsp;国主答里必牙请复立行省于迷郎崇城，不允。孛斯来附。给伯亦斡耳朵驼、牛。<br /><br />&nbsp;&nbsp;&nbsp;&nbsp;以岁饥，开内郡山泽之禁。永平路水旱，民饥，蠲其赋三年。诸王塔思不花部卫<br /><br />&nbsp;&nbsp;&nbsp;&nbsp;士饥，赈粮千石。冀宁路阳曲县地震。<br /><br />&nbsp;&nbsp;&nbsp;&nbsp;十二月庚子，发米三十万石，赈京师饥。绛州太平县赵氏妇一产三子。定捕<br /><br />&nbsp;&nbsp;&nbsp;&nbsp;盗令，限内不获者，偿其赃。辛丑，敕塔失铁木儿、倒剌沙领内史府四斡耳朵事。<br /><br />&nbsp;&nbsp;&nbsp;&nbsp;癸卯，安南遣使来贡方物。甲辰，梧州徭为寇，湖广行省督兵捕之。戊申，诸王<br /><br />&nbsp;&nbsp;&nbsp;&nbsp;孛罗遣使贡L砂，赐钞二千锭。癸丑，命赵世延及中书参议韩让、左司郎中姚<br /><br />&nbsp;&nbsp;&nbsp;&nbsp;庸提调国子监。乙卯，爪哇遣使献金文豹、白猴、白鹦鹉各一。蔡国公张卒。<br /><br />&nbsp;&nbsp;&nbsp;&nbsp;植万岁山花木八百七十本。丙辰，赐诸王孛罗帖木儿等钞四千锭。己未，岁星退<br /><br />&nbsp;&nbsp;&nbsp;&nbsp;犯太微西垣上将。静江路徭兵为寇，湖广行省督兵捕之。右江诸寨土官岑世忠等<br /><br />&nbsp;&nbsp;&nbsp;&nbsp;来献方物。大都、保定、真定、东平、济南、怀庆诸路旱，免田租之半。河南、<br /><br />&nbsp;&nbsp;&nbsp;&nbsp;河间、延安、凤翔属县饥，并赈之。是岁，汴梁、延安、汝宁、峡州旱，济南、<br /><br />&nbsp;&nbsp;&nbsp;&nbsp;卫辉、济宁、南阳八路属县蝗。汴梁诸属县霖雨，河决。扬州路通州、崇明州大<br /><br />&nbsp;&nbsp;&nbsp;&nbsp;风，海溢。<br /><br />&nbsp;&nbsp;&nbsp;&nbsp;致和元年春正月乙丑朔，高丽王遣使来朝贺，献方物。甲戌，享太庙。命绘<br /><br />&nbsp;&nbsp;&nbsp;&nbsp;《蚕麦图》。乙亥，诏谕百司：“凡不赴任及擅离职者，夺其官；避差遣者，笞<br /><br />&nbsp;&nbsp;&nbsp;&nbsp;之。”御史邹惟亨言：“时享太庙，三献官旧皆勋戚大臣，而近以户部尚书为亚<br /><br />&nbsp;&nbsp;&nbsp;&nbsp;献，人既疏远，礼难严肃。请仍旧制，以省、台、枢密、宿卫重臣为之。”丁丑，<br /><br />&nbsp;&nbsp;&nbsp;&nbsp;颁《农桑旧制》十四条于天下，仍诏励有司以察勤惰。己卯，帝将畋柳林，御史<br /><br />&nbsp;&nbsp;&nbsp;&nbsp;王献等以岁饥谏，帝曰：“其禁卫士毋扰民家，命御史二人巡察之。诸王星吉班<br /><br />&nbsp;&nbsp;&nbsp;&nbsp;部饥，赈钞万锭、米五千石。占城遣使来贡方物，且言为交趾所侵，诏谕解之。<br /><br />&nbsp;&nbsp;&nbsp;&nbsp;禁僧、道匿商税，给宗仁卫蒙古子女粮六月。辛巳，静江徭寇灵川、临桂二县，<br /><br />&nbsp;&nbsp;&nbsp;&nbsp;命广西招捕之。甲申，遣使祀海神天妃。戊子，诏优护爪哇国主札牙纳哥，仍赐<br /><br />&nbsp;&nbsp;&nbsp;&nbsp;衣物弓矢。罢河南铁冶提举司，归有司。命帝师修佛事于禁中。免陕西捞盐一年，<br /><br />&nbsp;&nbsp;&nbsp;&nbsp;发卒修京城，罢益都诸属县食盐。加封幸渊龙神福应昭惠公。河间、真定、顺德<br /><br />&nbsp;&nbsp;&nbsp;&nbsp;诸路饥，赈钞万一千锭。大都路东安州、大名路白马县饥，并赈之。<br /><br />&nbsp;&nbsp;&nbsp;&nbsp;二月癸卯，弛汴梁路酒禁。乙卯，牙即遣使藏古来贡方物。庚申，诏天下改<br /><br />&nbsp;&nbsp;&nbsp;&nbsp;元致和。免河南自实田粮一年，被灾州郡税粮一年，流民复业者差税三年，疑狱<br /><br />&nbsp;&nbsp;&nbsp;&nbsp;系三岁不决者咸释之。赐辽王脱脱钞五千锭，梁王王禅钞二千锭。壬戌，太白昼<br /><br />&nbsp;&nbsp;&nbsp;&nbsp;见。癸亥，解州盐池黑龙堰坏，调番休盐丁修之。陕西诸路饥，赈钞五万锭。河<br /><br />&nbsp;&nbsp;&nbsp;&nbsp;间、汴梁二路属县及开城、乾州蒙古军饥，并赈之。<br /><br />&nbsp;&nbsp;&nbsp;&nbsp;三月庚午，阿速卫兵出戍者千人，人给钞四十锭；贫乏者六千一百人，人给<br /><br />&nbsp;&nbsp;&nbsp;&nbsp;米五石。云南安隆寨土官岑世忠与其兄世兴相攻，籍其民三万二千户来附，岁输<br /><br />&nbsp;&nbsp;&nbsp;&nbsp;布三千匹，请立宣抚司以总之，不允。置州一，以世兴知州事，置县二，听世忠<br /><br />&nbsp;&nbsp;&nbsp;&nbsp;举人用之，仍谕其兄弟共处。立万户府二，领征西红胖袄军。塔失帖木儿、倒剌<br /><br />&nbsp;&nbsp;&nbsp;&nbsp;沙言：“灾异未弭，由官吏以罪黜罢者怨诽所致，请量才叙用。”从之。辛未，<br /><br />&nbsp;&nbsp;&nbsp;&nbsp;大天源延圣寺显宗神御殿成，置总管府以司财赋。壬申，雨霾。甲戌，雅济国遣<br /><br />&nbsp;&nbsp;&nbsp;&nbsp;使献方物。乙卯，帝御兴圣殿受无量寿佛戒于帝师。庚辰，命僧千人修佛事于镇<br /><br />&nbsp;&nbsp;&nbsp;&nbsp;国寺。辛巳，赐寿宁公主盐价钞万引。甲申，遣户部尚书李家奴往盐官祀海神，<br /><br />&nbsp;&nbsp;&nbsp;&nbsp;仍集议修海岸。丙戌，诏帝师命僧修佛事于盐官州，仍造浮屠二百一十六，以厌<br /><br />&nbsp;&nbsp;&nbsp;&nbsp;海溢。戊子，车驾幸上都。己丑，以赵世延知经筵事，赵简预经筵事，阿鲁威同<br /><br />&nbsp;&nbsp;&nbsp;&nbsp;知经筵事，曹元用、吴秉道、虞集、段辅、马祖常、燕赤、孛术鲁并兼经筵官。<br /><br />&nbsp;&nbsp;&nbsp;&nbsp;云南土官撒加布降，奉方物来献，置州一，以撒加布知州事，隶罗罗宣慰司，征<br /><br />&nbsp;&nbsp;&nbsp;&nbsp;其租赋。壬辰，太平路当涂县杨氏妇一产三子。晋宁、卫辉二路及泰安州饥，赈<br /><br />&nbsp;&nbsp;&nbsp;&nbsp;钞四万八千三百锭。冀宁路平定州饥，赈粜米三万石。陕西、四川及河南府等处<br /><br />&nbsp;&nbsp;&nbsp;&nbsp;饥，并赈之。<br /><br />&nbsp;&nbsp;&nbsp;&nbsp;夏四月丙申，钦州徭黄焱等为寇，命湖广行省备之。己亥，塔失帖木儿、倒<br /><br />&nbsp;&nbsp;&nbsp;&nbsp;剌沙请凡蒙古、色目人效汉法丁忧者除其名，从之。壬寅，李家奴以作石囤捍海<br /><br />&nbsp;&nbsp;&nbsp;&nbsp;议闻。己酉，御史杨倬等以民饥，请分僧道储粟济之，不报。甲寅，改封蒙山神<br /><br />&nbsp;&nbsp;&nbsp;&nbsp;曰嘉惠昭应王，盐池神曰灵富公，洞庭庙神曰忠惠顺利灵济昭佑王，唐柳州刺史<br /><br />&nbsp;&nbsp;&nbsp;&nbsp;柳宗元曰文惠昭灵公。戊午，禁伪造金银器皿。大都、东昌、大宁、汴梁、怀庆<br /><br />&nbsp;&nbsp;&nbsp;&nbsp;之属州县饥，发粟赈之。保定、冠州、德州、般阳、彰德、济南属州县饥，发钞<br /><br />&nbsp;&nbsp;&nbsp;&nbsp;赈之。是月，灵州、浚州大雨雹。蓟州及岐山、石城二县蝗。广宁路大水，崇明<br /><br />&nbsp;&nbsp;&nbsp;&nbsp;州大风，海溢。<br /><br />&nbsp;&nbsp;&nbsp;&nbsp;五月甲子，遣官分护流民还乡，仍禁聚至千人者杖一百。丙寅，广西普宁县<br /><br />&nbsp;&nbsp;&nbsp;&nbsp;僧陈庆安作乱，c建国，改元。己巳，八百媳妇蛮遣子哀招献驯象。癸酉，籍在<br /><br />&nbsp;&nbsp;&nbsp;&nbsp;京流民废疾者，给粮遣还。大理怒江甸土官阿哀你寇乐辰诸寨，命云南行省督兵<br /><br />&nbsp;&nbsp;&nbsp;&nbsp;捕之。庚辰，有流星大如缶，其光烛地。甲申，安南国及八洞蛮酋遣使献方物。<br /><br />&nbsp;&nbsp;&nbsp;&nbsp;戊子，以岭北行省平章政事塔失帖木儿为中书平章政事。是月，燕南、山东东道<br /><br />&nbsp;&nbsp;&nbsp;&nbsp;及奉元、大同、河间、河南、东平、濮州等处饥，赈钞十四万三千余锭。峡州属<br /><br />&nbsp;&nbsp;&nbsp;&nbsp;县饥，赈粜粮五千石。冀宁、广平、真定诸路属县大雨雹，汝宁府颍州、卫辉路<br /><br />&nbsp;&nbsp;&nbsp;&nbsp;汲县蝗，泾州灵台县旱。六月，高丽世子完者秃诉取其印，遣平章政事买闾往谕<br /><br />&nbsp;&nbsp;&nbsp;&nbsp;高丽王，俾还之。丙午，遣使祀世祖神御殿。是月，诸王喃答失、彻彻秃、火沙、<br /><br />&nbsp;&nbsp;&nbsp;&nbsp;乃马台诸郡风雪毙畜牧，士卒饥，赈粮五万石、钞四十万锭。奉元、延安二路饥，<br /><br />&nbsp;&nbsp;&nbsp;&nbsp;赈钞四千八百九十锭。彰德属县大雨雹，南宁、开元、永平诸路水，江陵路属县<br /><br />&nbsp;&nbsp;&nbsp;&nbsp;旱，河南德安屯蠖食桑。<br /><br />&nbsp;&nbsp;&nbsp;&nbsp;秋七月辛酉朔，宁夏地震。庚午，帝崩，寿三十六，葬起辇谷。己卯，大宁<br /><br />&nbsp;&nbsp;&nbsp;&nbsp;路地震。癸未，修佛事于钦明殿。乙酉，皇后、皇太子降旨谕安百姓。丙戌，太<br /><br />&nbsp;&nbsp;&nbsp;&nbsp;白犯轩辕大星。<br /><br />&nbsp;&nbsp;&nbsp;&nbsp;九月，倒剌沙立皇太子为皇帝，改元天顺，诏天下。<br /><br />&nbsp;&nbsp;&nbsp;&nbsp;泰定之世，灾异数见，君臣之间，亦未见其引咎责躬之实，然能知守祖宗之<br /><br />&nbsp;&nbsp;&nbsp;&nbsp;法以行，天下无事，号称治平，兹其所以为足称也。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,951891);">加入书签</a><a
                        href="951850.html">上一页</a>&larr;<a href="index.html">返回列表</a>&rarr;<a
                            href="951945.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "951850.html"; var next_page = "951945.html"; var index_page = "index.html"; var sortid = "9"; var article_id = "14699"; var chapter_id = "951891"; var articlename = "元史"; var chaptername = " 卷三十 本纪第三十"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>