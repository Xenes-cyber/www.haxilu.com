<!DOCTYPE html>
<html>
<head>
<meta charset="gbk" />
<title>元史- 卷一百二十六 列传第十三-在线阅读-哈西文学网</title>
<meta name="keywords" content="宋濂，元史， 卷一百二十六 列传第十三全文， 卷一百二十六 列传第十三在线阅读 哈西文学网" />
<meta name="description" content="哈西文学网提供宋濂的元史  卷一百二十六 列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/956508.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/956508.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十六 列传第十三</h1>
            <div class="link xb">
                <a href="956469.html">上一页</a>&larr;<a href="index.html">返回列表</a>&rarr;<a
                    href="956659.html">下一页</a></div>			
            <div id="BookText">&nbsp;&nbsp;&nbsp;&nbsp;○安童<br /><br />&nbsp;&nbsp;&nbsp;&nbsp;安童，木华黎四世孙，霸突鲁长子也。中统初，世祖追录元勋，召入长宿卫，<br /><br />&nbsp;&nbsp;&nbsp;&nbsp;年方十三，位在百僚上。母弘吉剌氏，昭睿皇后之姊，通籍禁中。世祖一日见之，<br /><br />&nbsp;&nbsp;&nbsp;&nbsp;问及安童，对曰：“安童虽幼，公辅器也。”世祖曰：“何以知之？”对曰：<br /><br />&nbsp;&nbsp;&nbsp;&nbsp;“每退朝必与老成人语，未尝狎一年少，是以知之。”世祖悦。四年，执阿里不<br /><br />&nbsp;&nbsp;&nbsp;&nbsp;哥党千余，将置之法，安童侍侧，帝语之曰：“朕欲置此属于死地，何如？”对<br /><br />&nbsp;&nbsp;&nbsp;&nbsp;曰：“人各为其主，陛下甫定大难，遽以私憾杀人，将何以怀服未附。”帝惊曰：<br /><br />&nbsp;&nbsp;&nbsp;&nbsp;“卿年少，何从得老成语？此言正与朕意合。”由是深重之。<br /><br />&nbsp;&nbsp;&nbsp;&nbsp;至元二年秋八月，拜光禄大夫、中书右丞相，增食邑至四千户。辞曰：“今<br /><br />&nbsp;&nbsp;&nbsp;&nbsp;三方虽定，江南未附，臣以年少，谬膺重任，恐四方有轻朝廷心。”帝动容，有<br /><br />&nbsp;&nbsp;&nbsp;&nbsp;间曰：“朕思之熟矣，无以逾卿。”冬十月，召许衡至，传旨令衡入省议事，衡<br /><br />&nbsp;&nbsp;&nbsp;&nbsp;以疾辞。安童即亲候其馆，与语良久，既还，念之不释者累日。三年，帝谕衡曰：<br /><br />&nbsp;&nbsp;&nbsp;&nbsp;“安童尚幼，未更事，善辅导之。汝有嘉谟，当先告之以达朕，朕将择焉。”衡<br /><br />&nbsp;&nbsp;&nbsp;&nbsp;对曰：“安童聪敏，且有执守，告以古人所言，悉能领解，臣不敢不尽心。但虑<br /><br />&nbsp;&nbsp;&nbsp;&nbsp;中有人间之，则难行，外用势力纳人其中，则难行。臣入省之日浅，所见如此。”<br /><br />&nbsp;&nbsp;&nbsp;&nbsp;四年三月，安童奏：“内外官须用老成人，宜令儒臣姚枢等入省议事。”帝曰：<br /><br />&nbsp;&nbsp;&nbsp;&nbsp;“此辈虽闲，犹当优养，其令入省议事。”<br /><br />&nbsp;&nbsp;&nbsp;&nbsp;五年，廷臣密议立尚书省，以阿合马领之，乃先奏以安童宜位三公。事下诸<br /><br />&nbsp;&nbsp;&nbsp;&nbsp;儒议，商挺倡言曰：“安童，国之柱石，若为三公，是崇以虚名而实夺之权也，<br /><br />&nbsp;&nbsp;&nbsp;&nbsp;甚不可。”众曰然，事遂罢。七年四月，奏曰：“臣近言：‘尚书省、枢密院各<br /><br />&nbsp;&nbsp;&nbsp;&nbsp;令奏事，并如常制，其大政令，从臣等议定，然后上闻。’既得旨矣，今尚书一<br /><br />&nbsp;&nbsp;&nbsp;&nbsp;切径奏，似违前旨。”帝曰：“岂阿合马以朕颇信用之，故尔专权耶？不与卿议，<br /><br />&nbsp;&nbsp;&nbsp;&nbsp;非是。”敕如前旨。<br /><br />&nbsp;&nbsp;&nbsp;&nbsp;八年，陕西省臣也速迭儿建言，比因饥馑，盗贼滋横，若不显戮一二，无以<br /><br />&nbsp;&nbsp;&nbsp;&nbsp;示惩。敕中书详议，安童奏曰：“强、窃均死，恐非所宜，罪至死者，宜仍旧待<br /><br />&nbsp;&nbsp;&nbsp;&nbsp;报。”从之。十年春三月，奏以玉册玉宝上皇后弘吉剌氏，以玉册金宝立燕王为<br /><br />&nbsp;&nbsp;&nbsp;&nbsp;皇太子，兼中书令，判枢密院事。冬十月，帝谕安童及伯颜等曰：“近史天泽、<br /><br />&nbsp;&nbsp;&nbsp;&nbsp;姚枢纂定《新格》，朕已亲览，皆可行之典，汝等亦当一一留心参考，岂无一二<br /><br />&nbsp;&nbsp;&nbsp;&nbsp;可增减者。”各令纪录促议行之。时天下待报死囚五十人，安童奏其中十三人因<br /><br />&nbsp;&nbsp;&nbsp;&nbsp;斗殴杀人，余无可疑。于是诏以所奏十三人免死从军。十一年，奏阿合马蠹国害<br /><br />&nbsp;&nbsp;&nbsp;&nbsp;民数事；又奏各部与大都路官多非才，乞加黜汰。从之。<br /><br />&nbsp;&nbsp;&nbsp;&nbsp;十二年七月，诏以行中书省枢密院事，从太子北平王出镇极边，在边十年。<br /><br />&nbsp;&nbsp;&nbsp;&nbsp;二十一年三月，从王归，待罪阙下，帝即召见慰劳之，顿首谢曰：“臣奉使无状，<br /><br />&nbsp;&nbsp;&nbsp;&nbsp;有累圣德。”遂留寝殿，语至四鼓乃出。冬十一月，和礼霍孙罢，复拜中书右丞<br /><br />&nbsp;&nbsp;&nbsp;&nbsp;相，加金紫光禄大夫。二十二年，右丞卢世荣败，诏与诸儒条其所用人及所为事，<br /><br />&nbsp;&nbsp;&nbsp;&nbsp;悉罢之。二十三年夏，中书奏拟漕司诸官姓名，帝曰：“如平章、右丞等，朕当<br /><br />&nbsp;&nbsp;&nbsp;&nbsp;亲择，余皆卿等职也。”安童奏曰：“比闻圣意欲倚近侍为耳目，臣猥承任使，<br /><br />&nbsp;&nbsp;&nbsp;&nbsp;若所行非法，从其举奏，罪之轻重，惟陛下裁处。今近臣乃伺隙援引非类，曰某<br /><br />&nbsp;&nbsp;&nbsp;&nbsp;居某官、某居某职，以所署奏目付中书施行。臣谓铨选之法，自有定制，其尤无<br /><br />&nbsp;&nbsp;&nbsp;&nbsp;事例者，臣常废格不行，虑其党有短臣者，幸陛下详察。”帝曰：“卿言是也。<br /><br />&nbsp;&nbsp;&nbsp;&nbsp;今后若此者勿行，其妄奏者，即入言之。”奏征前吏部尚书李昶，不起；复奏赐<br /><br />&nbsp;&nbsp;&nbsp;&nbsp;田十顷。<br /><br />&nbsp;&nbsp;&nbsp;&nbsp;二十四年，宗王乃颜叛，世祖亲讨平之。宗室诖误者，命安童按问，多所平<br /><br />&nbsp;&nbsp;&nbsp;&nbsp;反。尝退朝，自左掖门出，诸免罪者争迎谢，或执辔扶上马，安童毅然不顾。有<br /><br />&nbsp;&nbsp;&nbsp;&nbsp;乘间言于帝曰：“诸王虽有罪，皆帝室近亲也，丞相虽尊，人臣也，何悖慢如此！”<br /><br />&nbsp;&nbsp;&nbsp;&nbsp;帝良久曰：“汝等小人，岂知安童所为？特辱之使改过耳。”是岁，复立尚书省，<br /><br />&nbsp;&nbsp;&nbsp;&nbsp;安童切谏曰：“臣力不能回天，乞不用桑哥，别相贤者，犹或不至虐民误国。”<br /><br />&nbsp;&nbsp;&nbsp;&nbsp;不听。二十五年，见天下大权尽归尚书，屡求退，不许。二十八年，罢相，仍领<br /><br />&nbsp;&nbsp;&nbsp;&nbsp;宿卫事。三十年春正月，以疾薨于京师乐安里第，年四十九。雨木冰三日。世祖<br /><br />&nbsp;&nbsp;&nbsp;&nbsp;震悼曰：“人言丞相病，朕固弗信，果丧予良弼。”诏大臣监护丧事。大德七年，<br /><br />&nbsp;&nbsp;&nbsp;&nbsp;成宗制赠推忠同德翊运功臣、太师、开府仪同三司、上柱国、东平忠宪王。碑曰<br /><br />&nbsp;&nbsp;&nbsp;&nbsp;《开国元勋命世大臣之碑》。子兀都带。<br /><br />&nbsp;&nbsp;&nbsp;&nbsp;兀都带器度宏远，世祖时袭长宿卫。父安童殁，凡R赙之物，一无所受，以<br /><br />&nbsp;&nbsp;&nbsp;&nbsp;素车朴马归葬只兰秃先茔。事母以孝闻。成宗即位，拜银青荣禄大夫、大司徒，<br /><br />&nbsp;&nbsp;&nbsp;&nbsp;领太常寺事。为请谥南郊，摄太尉，奉册上尊号、庙号、皇后尊号。常侍掖庭，<br /><br />&nbsp;&nbsp;&nbsp;&nbsp;赞画大政，帝及中宫咸以家人礼待之。大德六年正月薨，年三十一。至大二年，<br /><br />&nbsp;&nbsp;&nbsp;&nbsp;制赠输诚保德翊运功臣、太师、开府仪同三司、上柱国、东平王，谥忠简。子拜<br /><br />&nbsp;&nbsp;&nbsp;&nbsp;住，自有传。<br /><br />&nbsp;&nbsp;&nbsp;&nbsp;○廉希宪<br /><br />&nbsp;&nbsp;&nbsp;&nbsp;廉希宪，字善用，布鲁海牙子也。幼魁伟，举止异凡儿。九岁，家奴四人盗<br /><br />&nbsp;&nbsp;&nbsp;&nbsp;五马逃去，既获，时于法当死，父怒，将付有司，希宪泣谏止之，俱得免死。又<br /><br />&nbsp;&nbsp;&nbsp;&nbsp;尝侍母居中山，有二奴醉出恶言，希宪曰：“是以我为幼也。”即送系府狱，杖<br /><br />&nbsp;&nbsp;&nbsp;&nbsp;之。皆奇其有识。世祖为皇弟，希宪年十九，得入侍，见其容止议论，恩宠殊绝。<br /><br />&nbsp;&nbsp;&nbsp;&nbsp;希宪笃好经史，手不释卷。一日，方读《孟子》，闻召，急怀以进。世祖问其说，<br /><br />&nbsp;&nbsp;&nbsp;&nbsp;遂以性善义利仁暴之旨为对，世祖嘉之，目曰廉孟子，由是知名。尝与近臣校射<br /><br />&nbsp;&nbsp;&nbsp;&nbsp;世祖前，希宪腰插三矢，有欲取以射者，希宪曰：“汝以我为不能耶？但吾弓力<br /><br />&nbsp;&nbsp;&nbsp;&nbsp;稍弱耳。”左右授以劲弓，三发连中。众惊服曰：“真文武材也。”<br /><br />&nbsp;&nbsp;&nbsp;&nbsp;岁甲寅，世祖以京兆分地命希宪为宣抚使。京兆控制陇蜀，诸王贵藩分布左<br /><br />&nbsp;&nbsp;&nbsp;&nbsp;右，民杂羌戎，尤号难治。希宪讲求民病，抑强扶弱。暇日从名儒若许衡、姚枢<br /><br />&nbsp;&nbsp;&nbsp;&nbsp;辈谘访治道，首请用衡提举京兆学校，教育人材，为根本计。国制，为士者无隶<br /><br />&nbsp;&nbsp;&nbsp;&nbsp;奴籍，京兆多豪强，废令不行。希宪至，悉令著籍为儒。有民妻与卜者厌诅其夫，<br /><br />&nbsp;&nbsp;&nbsp;&nbsp;杀之，狱成，僚佐皆言方大旱，卜者宜减死，希宪议当伏法，已而大雨立应。<br /><br />&nbsp;&nbsp;&nbsp;&nbsp;初，世祖受命宪宗，经理河南关右，居数岁，谗者谓王府人多专擅不法，至<br /><br />&nbsp;&nbsp;&nbsp;&nbsp;是，命阿蓝答儿、刘太平检核所部，用酷吏分领其事，大开告讦。希宪曰：“宣<br /><br />&nbsp;&nbsp;&nbsp;&nbsp;抚司事由己出，有罪固当独任，僚属何预。”及事竟，卒无获罪者。己未，宪宗<br /><br />&nbsp;&nbsp;&nbsp;&nbsp;驻跸合州，世祖渡江取鄂州，命希宪入籍府库。希宪引儒生百余，拜伏军门，因<br /><br />&nbsp;&nbsp;&nbsp;&nbsp;言：“今王师渡江，凡军中俘获士人，宜官购遣还，以广异恩。”世祖嘉纳之。<br /><br />&nbsp;&nbsp;&nbsp;&nbsp;还者五百余人。<br /><br />&nbsp;&nbsp;&nbsp;&nbsp;宪宗崩，讣音至，希宪启曰：“殿下太祖嫡孙，先皇母弟，前征云南，克期<br /><br />&nbsp;&nbsp;&nbsp;&nbsp;抚定，及今南伐，率先渡江，天道可知。且殿下收召才杰，悉从人望，子惠黎庶，<br /><br />&nbsp;&nbsp;&nbsp;&nbsp;率土归心。今先皇奄弃万国，神器无主，愿速还京，正大位以安天下。”世祖然<br /><br />&nbsp;&nbsp;&nbsp;&nbsp;之，且命希宪先行，审察事变。对曰：“刘太平、霍鲁海在关右，浑都海在六盘，<br /><br />&nbsp;&nbsp;&nbsp;&nbsp;征南诸军散处秦蜀，太平要结诸将，其性险诈，素畏殿下英武，倘倚关中形胜，<br /><br />&nbsp;&nbsp;&nbsp;&nbsp;设有异谋，渐不可制，宜遣赵良弼往觇人情事宜。”从之。阿里不哥构乱北边，<br /><br />&nbsp;&nbsp;&nbsp;&nbsp;遣脱忽思发兵河朔，大肆凶暴。真定名士李盘尝奉庄圣太后命侍阿里不哥讲读，<br /><br />&nbsp;&nbsp;&nbsp;&nbsp;脱忽思怒盘不附己，械之，希宪访盘于狱，言于世祖而释之。世祖命希宪赐膳于<br /><br />&nbsp;&nbsp;&nbsp;&nbsp;宗王塔察儿，希宪即以己意白王，宜首建翊戴之谋，王然之，许以身任其事。归<br /><br />&nbsp;&nbsp;&nbsp;&nbsp;启其言，世祖曰：“若此重事，卿何不惧之甚耶！”庚申，至开平，宗室诸王劝<br /><br />&nbsp;&nbsp;&nbsp;&nbsp;进，谦让未允，希宪复以天时人事进言。且曰：“阿里不哥于殿下为母弟，居守<br /><br />&nbsp;&nbsp;&nbsp;&nbsp;朔方，专制有年，或觊望神器，事不可测，宜早定大计。”世祖然之。明日即位，<br /><br />&nbsp;&nbsp;&nbsp;&nbsp;建元中统。希宪上言：“高丽王子久留京师，今闻其父死，宜立为王，遣还<br /><br />&nbsp;&nbsp;&nbsp;&nbsp;国，以恩结之。”又言：“鄂兵未还，宜遣使与宋讲好，敕诸军北归。”帝皆从<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;赵良弼还自关右，奏刘太平、霍鲁海反状，皆如希宪言。初分汉地为十道，<br /><br />&nbsp;&nbsp;&nbsp;&nbsp;乃并京兆、四川为一道，以希宪为宣抚使。太平、霍鲁海闻之，乘驿急入京兆，<br /><br />&nbsp;&nbsp;&nbsp;&nbsp;密谋为变。后三日，希宪至，宣布诏旨，遣使安谕六盘。未几，断事官阔阔出遣<br /><br />&nbsp;&nbsp;&nbsp;&nbsp;使来告：浑都海已反，杀所遣使者朵罗台，遣人谕其党密里火者于成都、乞台不<br /><br />&nbsp;&nbsp;&nbsp;&nbsp;花于青居，使各以兵来援，又多与蒙古军奥鲁官兀奴忽等金帛，尽起新军，且约<br /><br />&nbsp;&nbsp;&nbsp;&nbsp;太平、霍鲁海同日俱发。希宪得报，召僚属谓曰：“上新即位，责任吾等，正为<br /><br />&nbsp;&nbsp;&nbsp;&nbsp;今日。不早为之计，殆将无及。”遣万户刘黑马、京兆治中高鹏霄、华州尹史广，<br /><br />&nbsp;&nbsp;&nbsp;&nbsp;掩捕太平、霍鲁海及其党，获之，尽得其奸谋，悉置于狱。复遣刘黑马诛密里火<br /><br />&nbsp;&nbsp;&nbsp;&nbsp;者，总帅汪惟正诛乞台不花，具以驿闻。时关中无兵备，命汪惟良将秦、巩诸军<br /><br />&nbsp;&nbsp;&nbsp;&nbsp;进六盘，惟良以未得上旨为辞，希宪即解所佩虎符银印授之曰：“此皆身承密旨，<br /><br />&nbsp;&nbsp;&nbsp;&nbsp;君但办吾事，制符已飞奏矣。”又付银一万五千两，以充功赏，出库币制军衣。<br /><br />&nbsp;&nbsp;&nbsp;&nbsp;惟良感激，遂行。又发蜀卒更戍及在家余丁，推节制诸军蒙古官八春将之，谓之<br /><br />&nbsp;&nbsp;&nbsp;&nbsp;曰：“君所将之众，未经训练，六盘兵精，勿与争锋，但张声势，使不得东，则<br /><br />&nbsp;&nbsp;&nbsp;&nbsp;大事济矣。”会有诏赦至，希宪命绞太平等于狱，尸于通衢，方出迎诏，人心遂<br /><br />&nbsp;&nbsp;&nbsp;&nbsp;安。乃遣使自劾停赦行刑、征调诸军、擅以惟良为帅等罪，帝深善之。曰：<br /><br />&nbsp;&nbsp;&nbsp;&nbsp;“《经》所谓行权，此其是也。”别赐金虎符，使节制诸军，且诏曰：“朕委卿<br /><br />&nbsp;&nbsp;&nbsp;&nbsp;以方面之权，事当从宜，毋拘常制，坐失事机。”<br /><br />&nbsp;&nbsp;&nbsp;&nbsp;西川将纽邻奥鲁官将举兵应浑都海，八春获之，系其党五十余人于乾州狱，<br /><br />&nbsp;&nbsp;&nbsp;&nbsp;送二人至京兆，请并杀之。二人自分必死，希宪谓海僚佐曰：“浑都海不能乘势<br /><br />&nbsp;&nbsp;&nbsp;&nbsp;东来，保无他虑。今众志未一，犹怀反侧，彼军见其将校执囚，或别生心，为害<br /><br />&nbsp;&nbsp;&nbsp;&nbsp;不细。今因其惧死，并加宽释，使之感恩效力，就发此军余丁，往隶八春，上策<br /><br />&nbsp;&nbsp;&nbsp;&nbsp;也。”初，八春既执诸校，其军疑惧，骇乱四出，莫可禁遏，及知诸校获全，纽<br /><br />&nbsp;&nbsp;&nbsp;&nbsp;邻奥鲁官得释，大喜过望。切谕其属出兵效力，人人感悦，八春亦释然开悟，果<br /><br />&nbsp;&nbsp;&nbsp;&nbsp;得精骑数千，将与俱西。诏以希宪为中书右丞，行秦蜀省事。浑都海闻京兆有备，<br /><br />&nbsp;&nbsp;&nbsp;&nbsp;遂西渡河，趋甘州，阿蓝答儿复自和林提兵与之合，分结陇、蜀诸将，又使纽邻<br /><br />&nbsp;&nbsp;&nbsp;&nbsp;兄宿敦为书招纽邻。于是成都帅百家奴，兴元忙古台，青居汪惟正、钦察，俱遣<br /><br />&nbsp;&nbsp;&nbsp;&nbsp;使言，人心危疑，事不可测。希宪遣使深谕戒之，两川诸将素惮希宪威名，按堵<br /><br />&nbsp;&nbsp;&nbsp;&nbsp;从命。浑都海、阿蓝答儿合军而东，诸将失利，河右大震，西土亲王执毕帖木儿<br /><br />&nbsp;&nbsp;&nbsp;&nbsp;辎重皆空，就食秦雍。朝议欲弃两川，退守兴元，希宪力言不可，乃止。会亲王<br /><br />&nbsp;&nbsp;&nbsp;&nbsp;合丹及汪惟良、八春等合兵复战西凉，大败之，俘斩略尽，得二叛首以送，枭之<br /><br />&nbsp;&nbsp;&nbsp;&nbsp;京兆市。事闻，帝大嘉之曰：“希宪真男子也。”进拜平章政事，赐宅一区。时<br /><br />&nbsp;&nbsp;&nbsp;&nbsp;希宪年三十矣。<br /><br />&nbsp;&nbsp;&nbsp;&nbsp;希宪奏：四川降民，皆散处山谷，宜申敕军吏，禁止俘掠，违者，千户以下<br /><br />&nbsp;&nbsp;&nbsp;&nbsp;与犯人同罪。又禁诸人无贩易生口。由是四川遂安，降者益众。又罢解盐户所摘<br /><br />&nbsp;&nbsp;&nbsp;&nbsp;军，及京兆诸处无籍户之戍灵州屯田者，以宽民力。钦察获宋臣张炳震、王政二<br /><br />&nbsp;&nbsp;&nbsp;&nbsp;人，俱以母老，愿赐矜放，希宪皆遣之还。因为书与宋四川制置余d，谕以天道<br /><br />&nbsp;&nbsp;&nbsp;&nbsp;人事，d得书，愧感自守，不敢复轻动。巩昌帅府言，镇戎州有谋为叛者，连引<br /><br />&nbsp;&nbsp;&nbsp;&nbsp;四百余人，希宪详推之，惟诛首恶五人。宋将刘整以泸州降，尽系前归宋者数百<br /><br />&nbsp;&nbsp;&nbsp;&nbsp;人待报。希宪奏释之，且致书宰臣，待整以恩，当得其死力。整后首建取襄阳之<br /><br />&nbsp;&nbsp;&nbsp;&nbsp;策，果立勋效。宋将家属之在北者，希宪岁给其粮，仕于宋者，子弟得越界省其<br /><br />&nbsp;&nbsp;&nbsp;&nbsp;亲，人皆感之。<br /><br />&nbsp;&nbsp;&nbsp;&nbsp;李f反山东，事连王文统，平章赵璧素忌希宪勋名，因言文统由张易、希<br /><br />&nbsp;&nbsp;&nbsp;&nbsp;宪荐引，遂至大用，且关中形胜之地，希宪得民习，有商挺、赵良弼为之辅，此<br /><br />&nbsp;&nbsp;&nbsp;&nbsp;事宜关圣虑。帝曰：“希宪自幼事朕，朕知其心，挺、良弼皆正士，何虑焉。”<br /><br />&nbsp;&nbsp;&nbsp;&nbsp;蜀降人费正寅以私怨谮希宪因李f叛，亦修城治兵，潜畜异志。帝因惑之，命<br /><br />&nbsp;&nbsp;&nbsp;&nbsp;中书右丞南合代希宪行省，且覆视所告事，卒无实状。诏希宪还京师。陛见，言<br /><br />&nbsp;&nbsp;&nbsp;&nbsp;曰：“方关陕叛乱，川蜀未宁，事急星火，臣随宜行事，不谋佐贰，如寅所言，<br /><br />&nbsp;&nbsp;&nbsp;&nbsp;罪止在臣，臣请逮系有司。”帝抚御床曰：“当时之言，天知之，朕知之，卿果<br /><br />&nbsp;&nbsp;&nbsp;&nbsp;何罪！”慰谕良久。进拜中书平章政事。一日夜半，召希宪入禁中，从容道藩邸<br /><br />&nbsp;&nbsp;&nbsp;&nbsp;时事，因及赵璧所言。希宪曰：“昔攻鄂时，贾似道作木栅环城，一夕而成，陛<br /><br />&nbsp;&nbsp;&nbsp;&nbsp;下顾扈从诸臣曰‘吾安得如似道者用之’。刘秉忠、张易进曰‘山东王文统，才<br /><br />&nbsp;&nbsp;&nbsp;&nbsp;智士也，今为李f幕僚’。诏问臣，臣对‘亦闻之，实未尝识其人也’。”帝<br /><br />&nbsp;&nbsp;&nbsp;&nbsp;曰：“朕亦记此。”<br /><br />&nbsp;&nbsp;&nbsp;&nbsp;希宪在中书，振举纲维，综劾名实，汰逐冗滥，裁抑侥幸，兴利除害，事无<br /><br />&nbsp;&nbsp;&nbsp;&nbsp;不便，当时翕然称治，典章文物，粲然可考。又建言：“国家自开创已来，凡纳<br /><br />&nbsp;&nbsp;&nbsp;&nbsp;土及始命之臣，咸令世守，至今将六十年，子孙皆奴视部下，都邑长吏，皆其皂<br /><br />&nbsp;&nbsp;&nbsp;&nbsp;隶僮使，前古所无，宜更张之，使考课黜陟。”始议行迁转法。<br /><br />&nbsp;&nbsp;&nbsp;&nbsp;至元元年，丁母忧，率亲族行古丧礼，勺饮不入口者三日，恸则呕血，不能<br /><br />&nbsp;&nbsp;&nbsp;&nbsp;起，寝卧草土，庐于墓傍。宰执以忧制未定，欲极力起之，相与诣庐，闻号痛声，<br /><br />&nbsp;&nbsp;&nbsp;&nbsp;竟不忍言。未几，有诏夺情起复，希宪虽不敢违旨，然出则素服从事，入必\。<br /><br />&nbsp;&nbsp;&nbsp;&nbsp;及丧父，亦如之。<br /><br />&nbsp;&nbsp;&nbsp;&nbsp;奸臣阿合马领左右部，专总财赋，会其党相攻击，帝命中书推覆，众畏其权，<br /><br />&nbsp;&nbsp;&nbsp;&nbsp;莫敢问。希宪穷治其事，以状闻，杖阿合马，罢所领归有司。帝谕希宪曰：“吏<br /><br />&nbsp;&nbsp;&nbsp;&nbsp;废法而贪，民失业而逃，工不给用，财不赡费，先朝患此久矣。自卿等为相，朕<br /><br />&nbsp;&nbsp;&nbsp;&nbsp;无此忧。”对曰：“陛下圣犹尧、舜，臣等未能以皋陶、稷、契之道赞辅治化，<br /><br />&nbsp;&nbsp;&nbsp;&nbsp;以致太平，怀愧多矣。今日小治，未足多也。”因论及魏征，对曰：“忠臣良臣，<br /><br />&nbsp;&nbsp;&nbsp;&nbsp;何代无之，顾人主用不用尔。”有内侍传旨入朝堂，言某事当尔，希宪曰：“此<br /><br />&nbsp;&nbsp;&nbsp;&nbsp;阉宦预政之渐，不可启也。”遂入奏，杖之。<br /><br />&nbsp;&nbsp;&nbsp;&nbsp;言者讼丞相史天泽亲党布列中外，威权日盛，渐不可制。诏罢天泽政事，使<br /><br />&nbsp;&nbsp;&nbsp;&nbsp;待鞫问。希宪进曰：“天泽事陛下久，知天泽深者，无如陛下。始自潜藩，多经<br /><br />&nbsp;&nbsp;&nbsp;&nbsp;任使，将兵牧民，悉有治效。陛下知其可付大事，用为辅相。小人一旦有言，陛<br /><br />&nbsp;&nbsp;&nbsp;&nbsp;下当熟察其心迹，果有肆横不臣者乎？今日信臣，故臣得预此旨，他日有讼臣者，<br /><br />&nbsp;&nbsp;&nbsp;&nbsp;臣亦遭疑矣。臣等备员政府，陛下之疑信若此，何敢自保。天泽既罢，亦当罢臣。”<br /><br />&nbsp;&nbsp;&nbsp;&nbsp;帝良久曰：“卿且退，朕思之。”明日，帝召希宪谕曰：“昨思之，天泽无对讼<br /><br />&nbsp;&nbsp;&nbsp;&nbsp;者。”事遂解。又有讼四川帅钦察者，帝敕中书急遣使诛之。明日，希宪覆奏，<br /><br />&nbsp;&nbsp;&nbsp;&nbsp;帝怒曰：“尚尔迟回耶！”对曰：“饮察大帅，以一小人言被诛，民心必骇，收<br /><br />&nbsp;&nbsp;&nbsp;&nbsp;系至此，与讼者廷对，然后明其罪于天下为宜。”诏遣能者按问。其后事竟无实，<br /><br />&nbsp;&nbsp;&nbsp;&nbsp;钦察得免。<br /><br />&nbsp;&nbsp;&nbsp;&nbsp;希宪每奏议帝前，论事激切，无少回惜。帝曰：“卿昔事朕王府，多所容受，<br /><br />&nbsp;&nbsp;&nbsp;&nbsp;今为天子臣，乃尔木强耶？”希宪对曰：“王府事轻，天下事重，一或面从，天<br /><br />&nbsp;&nbsp;&nbsp;&nbsp;下将受其害，臣非不自爱也。”方士请炼大丹，敕中书给所需，希宪具以秦、汉<br /><br />&nbsp;&nbsp;&nbsp;&nbsp;故事奏，且曰：“尧、舜得寿，不因大丹也。”帝曰：“然。”遂却之。时方尊<br /><br />&nbsp;&nbsp;&nbsp;&nbsp;礼国师，帝命希宪受戒，对曰：“臣受孔子戒矣。”帝曰：“孔子亦有戒耶？”<br /><br />&nbsp;&nbsp;&nbsp;&nbsp;对曰：“为臣当忠，为子当孝，孔子之戒，如是而已。”<br /><br />&nbsp;&nbsp;&nbsp;&nbsp;五年，始建御史台，继设各道提刑按察司。时阿合马专总财利，乃曰：“庶<br /><br />&nbsp;&nbsp;&nbsp;&nbsp;务责成诸路，钱谷付之转运，今绳治之如此，事何由办？”希宪曰：“立台察，<br /><br />&nbsp;&nbsp;&nbsp;&nbsp;古制也，内则弹劾奸邪，外则察视非常，访求民瘼，裨益国政，无大于此。若去<br /><br />&nbsp;&nbsp;&nbsp;&nbsp;之，使上下专恣贪暴，事岂可集耶！”阿合马不能对。<br /><br />&nbsp;&nbsp;&nbsp;&nbsp;七年，诏释京师系囚。西域人匿赞马丁，用事先朝，资累巨万，为怨家所告，<br /><br />&nbsp;&nbsp;&nbsp;&nbsp;系大都狱，既释之矣，时希宪在告，实不预其事。是秋，车驾还自上都，怨家诉<br /><br />&nbsp;&nbsp;&nbsp;&nbsp;于帝，希宪取堂判补署之，曰：“天威莫测，岂可幸其独不署以苟免耶！”希宪<br /><br />&nbsp;&nbsp;&nbsp;&nbsp;入见，以诏书为言，帝曰：“诏释囚耳，岂有诏释匿赞马丁耶？”对曰：“不释<br /><br />&nbsp;&nbsp;&nbsp;&nbsp;匿赞马丁，臣等亦未闻有此诏。”帝怒曰：“汝等号称读书，临事乃尔，宜得何<br /><br />&nbsp;&nbsp;&nbsp;&nbsp;罪？”对曰：“臣等忝为宰相，有罪当罢退。”帝曰：“但从汝言。”即与左丞<br /><br />&nbsp;&nbsp;&nbsp;&nbsp;相耶律铸同罢。一日，帝问侍臣，希宪居家何为，侍臣以读书对。帝曰：“读书<br /><br />&nbsp;&nbsp;&nbsp;&nbsp;固朕所教，然读之而不肯用，多读何为。”意责其罢政而不复求进也。阿合马因<br /><br />&nbsp;&nbsp;&nbsp;&nbsp;谗之曰：“希宪日与妻子宴乐尔。”帝变色曰：“希宪清贫，何从宴设！”希宪<br /><br />&nbsp;&nbsp;&nbsp;&nbsp;尝有疾，帝遣医三人诊视，医言须用沙糖作饮。时最艰得，家人求于外，阿合马<br /><br />&nbsp;&nbsp;&nbsp;&nbsp;与之二斤，且致密意。希宪却之曰：“使此物果能活人，吾终不以奸人所与求活<br /><br />&nbsp;&nbsp;&nbsp;&nbsp;也。”帝闻而遣赐之。<br /><br />&nbsp;&nbsp;&nbsp;&nbsp;嗣国王头辇哥行省镇辽阳，有言其扰民不便者。十一年，诏起希宪为北京行<br /><br />&nbsp;&nbsp;&nbsp;&nbsp;省平章政事。将行，肩舆入辞，赐坐，帝曰：“昔在先朝，卿深识事机，每以帝<br /><br />&nbsp;&nbsp;&nbsp;&nbsp;道启朕。及鄂汉班师，屡陈天命，朕心不忘，丞相卿实宜为，顾退托耳。辽I户<br /><br />&nbsp;&nbsp;&nbsp;&nbsp;不下数万，诸王、国婿分地所在，彼皆素知卿能，故命卿往镇，体朕此意。”辽<br /><br />&nbsp;&nbsp;&nbsp;&nbsp;东多亲王，使者传令旨，官吏立听，希宪至，始革正之。有西域人自称驸马，营<br /><br />&nbsp;&nbsp;&nbsp;&nbsp;于城外，系富民，诬其祖父尝贷息钱，索偿甚急，民诉之行省，希宪命收捕之。<br /><br />&nbsp;&nbsp;&nbsp;&nbsp;其人怒，乘马入省堂，坐榻上，希宪命巯鹿颍而问之曰：“法无私狱，汝何人，<br /><br />&nbsp;&nbsp;&nbsp;&nbsp;敢擅系民？”令械系之。其人惶惧求哀，国王亦为之请，乃稍宽，令待对，举营<br /><br />&nbsp;&nbsp;&nbsp;&nbsp;夜遁。俄诏国王归国，希宪独行省事。朝廷降钞买马六千五百，希宪遣买于东州，<br /><br />&nbsp;&nbsp;&nbsp;&nbsp;得羡余马千三百。希宪曰：“上之则若自f。”即与他郡之不及者，以其直还官。<br /><br />&nbsp;&nbsp;&nbsp;&nbsp;长公主及国婿入朝，纵猎郊原，扰民为甚，希宪面谕国婿，欲入奏之。国婿惊愕，<br /><br />&nbsp;&nbsp;&nbsp;&nbsp;入语公主，公主出，饮希宪酒曰：“从者扰民，吾不知也。请以钞万五千贯还敛<br /><br />&nbsp;&nbsp;&nbsp;&nbsp;民之直，幸勿遣使者。”自是贵人过者，皆莫敢纵。<br /><br />&nbsp;&nbsp;&nbsp;&nbsp;十二年，右丞阿里海牙下江陵，图地形上于朝，请命重臣开大府镇之。帝急<br /><br />&nbsp;&nbsp;&nbsp;&nbsp;召希宪还，使行省荆南，赐坐，谕曰：“荆南入我版籍，欲使新附者感恩、未来<br /><br />&nbsp;&nbsp;&nbsp;&nbsp;者向化，宋知我朝有臣如此，亦足以降其心。南土卑湿，于卿非宜，今以大事付<br /><br />&nbsp;&nbsp;&nbsp;&nbsp;托，度卿不辞。”赐田以养居者，马五十以给从者。希宪曰：“臣每惧才识浅近，<br /><br />&nbsp;&nbsp;&nbsp;&nbsp;不能胜负大任，何敢辞疾。然敢辞新赐。”复有诏，令希宪承制授三品以下官。<br /><br />&nbsp;&nbsp;&nbsp;&nbsp;希宪冒暑疾驱以进。至镇，阿里海牙率其属郊迎，望拜尘中，荆人大骇。即日禁<br /><br />&nbsp;&nbsp;&nbsp;&nbsp;剽夺，通商贩，兴利除害，兵民按堵。首录宋故宣抚、制置二司幕僚能任事者，<br /><br />&nbsp;&nbsp;&nbsp;&nbsp;以备采访，仍择二十余人，随材授职。左右难之，希宪曰：“今皆国家臣子也，<br /><br />&nbsp;&nbsp;&nbsp;&nbsp;何用致疑。”时宋故官礼谒大府，必广致珍玩，希宪拒之，且语之曰：“汝等身<br /><br />&nbsp;&nbsp;&nbsp;&nbsp;仍故官，或不次迁擢，当念圣恩，尽力报效。今所馈者，若皆己物，我取之为非<br /><br />&nbsp;&nbsp;&nbsp;&nbsp;义；一或系官，事同盗窃；若敛于民，不为无罪。宜戒慎之。”皆感激谢去。令<br /><br />&nbsp;&nbsp;&nbsp;&nbsp;凡俘获之人，敢杀者，以故杀平民论。为军士所虏，病而弃之者，许人收养；病<br /><br />&nbsp;&nbsp;&nbsp;&nbsp;愈，故主不得复有。立契券质卖妻子者，重其罪，仍没入其直。先时，江陵城外<br /><br />&nbsp;&nbsp;&nbsp;&nbsp;蓄水I御，希宪命决之，得良田数万亩，以为贫民之业。发沙市仓粟之不入官籍<br /><br />&nbsp;&nbsp;&nbsp;&nbsp;者二十万斛，以赈公安之饥。大纲既举，乃曰：“教不可缓也。”遂大兴学，选<br /><br />&nbsp;&nbsp;&nbsp;&nbsp;教官，置经籍，旦日亲诣讲舍，以厉诸生。西南溪洞，及思、播田、杨二氏，重<br /><br />&nbsp;&nbsp;&nbsp;&nbsp;庆制置赵定应，俱越境请降。事闻，帝曰：“先朝非用兵不可得地，今希宪能令<br /><br />&nbsp;&nbsp;&nbsp;&nbsp;数千百里外越境纳土，其治化可见也。”关吏得江陵人私书，不敢发，上之，枢<br /><br />&nbsp;&nbsp;&nbsp;&nbsp;密臣发之帝前，其中有曰：“归附之初，人不聊生。皇帝遣廉相出镇荆南，岂惟<br /><br />&nbsp;&nbsp;&nbsp;&nbsp;人渐德化，昆虫草木，咸被泽矣。”帝曰：“希宪不嗜杀人，故能尔也。”<br /><br />&nbsp;&nbsp;&nbsp;&nbsp;希宪疾久不愈，十四年春，近臣董文忠言：“江陵湿热，如希宪病何？”即<br /><br />&nbsp;&nbsp;&nbsp;&nbsp;召希宪还，江陵民号泣遮道留之不得，相与画像建祠。希宪还，囊橐萧然，琴书<br /><br />&nbsp;&nbsp;&nbsp;&nbsp;自随而已。帝知其贫，特赐白金五千两、钞万贯。五月，至上都，太常卿田忠良<br /><br />&nbsp;&nbsp;&nbsp;&nbsp;来问疾，希宪谓曰：“上都圣上龙飞之地，天下视为根本。近闻龙冈遗火，延烧<br /><br />&nbsp;&nbsp;&nbsp;&nbsp;民居，此常事耳，慎勿令妄谈地理者惑动上意。”未几，果有数辈以徙置都邑事<br /><br />&nbsp;&nbsp;&nbsp;&nbsp;奏，枢密副使张易、中书左丞张文谦与廷辨，力言不可，帝不悦。明日，召忠良<br /><br />&nbsp;&nbsp;&nbsp;&nbsp;质其事，忠良以希宪语对，帝曰：“希宪病甚，犹虑及此耶？”其议遂止。诏征<br /><br />&nbsp;&nbsp;&nbsp;&nbsp;扬州名医王仲明视希宪疾，既至，希宪服其药，能杖而起，帝喜谓希宪曰：“卿<br /><br />&nbsp;&nbsp;&nbsp;&nbsp;得良医，疾向愈矣。”对曰：“医持善药以疗臣疾，苟能戒慎，则诚如圣谕；设<br /><br />&nbsp;&nbsp;&nbsp;&nbsp;或肆惰，良医何益。”盖以医讽谏也。<br /><br />&nbsp;&nbsp;&nbsp;&nbsp;会议立门下省，帝曰：“侍中非希宪不可。”遣中使谕旨曰：“鞍马之任，<br /><br />&nbsp;&nbsp;&nbsp;&nbsp;不以劳卿，坐而论道，时至省中，事有必须执奏，肩舆以入可也。”希宪附奏曰：<br /><br />&nbsp;&nbsp;&nbsp;&nbsp;“臣疾何足恤。输忠效力，生平所愿。”皇太子亦遣人谕旨曰：“上命卿领门下<br /><br />&nbsp;&nbsp;&nbsp;&nbsp;省，无惮群小，吾为卿除之。”竟为阿合马所沮。<br /><br />&nbsp;&nbsp;&nbsp;&nbsp;十六年春，赐钞万贯，诏复入中书，希宪称疾笃。皇太子遣侍臣问疾，因问<br /><br />&nbsp;&nbsp;&nbsp;&nbsp;治道，希宪曰：“君天下在用人，用君子则治，用小人则乱。臣病虽剧，委之于<br /><br />&nbsp;&nbsp;&nbsp;&nbsp;天。所甚忧者，大奸专政，群小阿附，误国害民，病之大者。殿下宜开圣意，急<br /><br />&nbsp;&nbsp;&nbsp;&nbsp;为屏除，不然，日就沉，不可药矣。”戒其子曰：“丈夫见义勇为，祸福无<br /><br />&nbsp;&nbsp;&nbsp;&nbsp;预于己，谓皋、夔、稷、契、伊、傅、周、召为不可及，是自弃也。天下事苟无<br /><br />&nbsp;&nbsp;&nbsp;&nbsp;牵制，三代可复也。”又曰：“汝读《狄梁公传》乎？梁公有大节，为不肖子所<br /><br />&nbsp;&nbsp;&nbsp;&nbsp;坠，汝辈宜慎之！”<br /><br />&nbsp;&nbsp;&nbsp;&nbsp;十七年十一月十九夜，有大星陨于正寝之旁，流光照地，久之方灭。是夕，<br /><br />&nbsp;&nbsp;&nbsp;&nbsp;希宪卒，年五十。大德八年，赠忠清粹德功臣、太傅、开府仪同三司，追封魏国<br /><br />&nbsp;&nbsp;&nbsp;&nbsp;公，谥文正。加赠推忠佐理翊运功臣、太师、开府仪同三司、上柱国、恒阳王，<br /><br />&nbsp;&nbsp;&nbsp;&nbsp;谥如故。<br /><br />&nbsp;&nbsp;&nbsp;&nbsp;子六人：孚，佥辽阳等处行中书事；恪，台州路总管；恂，中书平章政事；<br /><br />&nbsp;&nbsp;&nbsp;&nbsp;忱，邵武路总管；恒，御史中丞；，江西等处行中书省参知政事。从弟希贤。<br /><br />&nbsp;&nbsp;&nbsp;&nbsp;希贤字达甫，一名中都海牙。伯父布鲁海牙尝曰：“是儿刚果，当大吾家。”<br /><br />&nbsp;&nbsp;&nbsp;&nbsp;年二十余，与从兄希宪同侍世祖，出入禁中，小心慎密。至元初，北部王拘杀使<br /><br />&nbsp;&nbsp;&nbsp;&nbsp;者，世祖选使往谕之，廷臣推希贤。至则布上意，辞旨条畅，王悔谢，为设宴，<br /><br />&nbsp;&nbsp;&nbsp;&nbsp;赠貂裘一袭、白金一笏。还奏，帝喜，赐以御膳。寻进中议大夫、兵部尚书。左<br /><br />&nbsp;&nbsp;&nbsp;&nbsp;丞相伯颜伐宋，既渡江，至元十二年春，授希贤礼部尚书，佩金虎符，与工部侍<br /><br />&nbsp;&nbsp;&nbsp;&nbsp;郎严中范、秘书丞柴紫芝持国书使宋。三月丙戌，至广德军独松关，守关者不知<br /><br />&nbsp;&nbsp;&nbsp;&nbsp;为使，袭而杀之。张濡以为己功，受赏，知广德军。明年宋亡，获张濡杀之，诏<br /><br />&nbsp;&nbsp;&nbsp;&nbsp;遣使护希贤丧归，后复籍濡家赀付其家。希贤死时，年二十九。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,956508);">加入书签</a><a
                        href="956469.html">上一页</a>&larr;<a href="index.html">返回列表</a>&rarr;<a
                            href="956659.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "956469.html"; var next_page = "956659.html"; var index_page = "index.html"; var sortid = "9"; var article_id = "14699"; var chapter_id = "956508"; var articlename = "元史"; var chaptername = " 卷一百二十六 列传第十三"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>