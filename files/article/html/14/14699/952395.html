<!DOCTYPE html>
<html>
<head>
<meta charset="gbk" />
<title>元史- 卷三十九 本纪第三十九-在线阅读-哈西文学网</title>
<meta name="keywords" content="宋濂，元史， 卷三十九 本纪第三十九全文， 卷三十九 本纪第三十九在线阅读 哈西文学网" />
<meta name="description" content="哈西文学网提供宋濂的元史  卷三十九 本纪第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/952395.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/952395.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十九 本纪第三十九</h1>
            <div class="link xb">
                <a href="952329.html">上一页</a>&larr;<a href="index.html">返回列表</a>&rarr;<a
                    href="952446.html">下一页</a></div>			
            <div id="BookText">&nbsp;&nbsp;&nbsp;&nbsp;◎顺帝二<br /><br />&nbsp;&nbsp;&nbsp;&nbsp;二年春正月壬戌，太阴犯右执法。甲子，太阴犯角宿。乙丑，宿松县地震，<br /><br />&nbsp;&nbsp;&nbsp;&nbsp;山裂。丁卯，太阴犯房宿。是月，置都水庸田使司于平江。<br /><br />&nbsp;&nbsp;&nbsp;&nbsp;二月戊寅朔，祭社稷。辛巳，太阴犯昴宿。甲申，太白经天。戊子，诏以世<br /><br />&nbsp;&nbsp;&nbsp;&nbsp;祖所赐王积翁田八十顷还其子都中。初，积翁赍诏谕日本，死于王事，尝受赐，<br /><br />&nbsp;&nbsp;&nbsp;&nbsp;后收入官，故复赐之。己丑，立穆陵关巡检司。壬辰，日赤如赭，乙未、丙申，<br /><br />&nbsp;&nbsp;&nbsp;&nbsp;复如之。丁酉，追尊帝生母迈来迪为贞裕徽圣皇后。庚子，分衡州路衡阳县，立<br /><br />&nbsp;&nbsp;&nbsp;&nbsp;新城县。进封宣靖王买奴为益王。甲辰，宗王也可札鲁忽赤添孙薨，赐钞一百锭<br /><br />&nbsp;&nbsp;&nbsp;&nbsp;以葬。乙巳，诏赏劳广海征徭将卒，有官者升散阶，殁于王事者优加褒赠，金山<br /><br />&nbsp;&nbsp;&nbsp;&nbsp;甘肃兵士在逃者，听复业，免其罪。<br /><br />&nbsp;&nbsp;&nbsp;&nbsp;三月戊申，以阿里海牙家藏书画赐伯颜。甲寅，以按灰为大宗正府也可札鲁<br /><br />&nbsp;&nbsp;&nbsp;&nbsp;忽赤，总掌天下奸盗诈伪。丁巳，以累朝御服朱衣、七宝项牌赐伯颜。庚申，日<br /><br />&nbsp;&nbsp;&nbsp;&nbsp;赤如赭，壬戌，复如之。赐征东元帅府军士冬衣及甲。诸军讨广西徭，久无功，<br /><br />&nbsp;&nbsp;&nbsp;&nbsp;敕行省、行台、廉访司官共督之。顺州民饥，以钞四千锭赈之。夜，太阴犯星宿。<br /><br />&nbsp;&nbsp;&nbsp;&nbsp;癸亥，日赤如赭。甲子，太阴犯箕宿。乙丑，太阴犯南斗。赐宗王火儿灰母答里<br /><br />&nbsp;&nbsp;&nbsp;&nbsp;钞一千锭。以撒敦上都居第赐太保定住，仍敕有司籍撒敦家财。甲戌，复四川盐<br /><br />&nbsp;&nbsp;&nbsp;&nbsp;井之禁。以按答木儿家人田宅赐太保定住。以汪家奴为宣政院使，加金紫光禄大<br /><br />&nbsp;&nbsp;&nbsp;&nbsp;夫。造武宗、英宗、明宗三朝皇后玉册、玉宝。是月，陕西暴风，旱，无麦。<br /><br />&nbsp;&nbsp;&nbsp;&nbsp;夏四月丁丑朔，日赤如赭。禁民间私造格例。戊寅，封驸马孛罗帖木儿为毓<br /><br />&nbsp;&nbsp;&nbsp;&nbsp;德王。丙戌，太阴犯角宿。丁亥，禁服麒麟、鸾凤、白兔、灵芝、双角五爪龙、<br /><br />&nbsp;&nbsp;&nbsp;&nbsp;八龙、九龙、万寿、福寿字、赭黄等服。庚寅，以知枢密院事帖木儿不华为中书<br /><br />&nbsp;&nbsp;&nbsp;&nbsp;平章政事，撒迪为御史大夫。甲午，遣使以香、币赐武当、龙虎二山。诏以太平<br /><br />&nbsp;&nbsp;&nbsp;&nbsp;路为郯王彻彻秃食邑；以集庆、庐州、饶州秃秃哈民户赐伯颜，仍于句容县设长<br /><br />&nbsp;&nbsp;&nbsp;&nbsp;官所领之。戊戌，车驾时巡上都。拜中书左丞耿焕为侍御史，王懋德为中书左丞。<br /><br />&nbsp;&nbsp;&nbsp;&nbsp;赐宗室灰里王金一锭、钞一千锭，毓德王孛罗帖木儿钞三千锭，公主八八钞二千<br /><br />&nbsp;&nbsp;&nbsp;&nbsp;锭。<br /><br />&nbsp;&nbsp;&nbsp;&nbsp;五月丙午朔，黄河复于故道。庚戌，太阴犯灵台。乙卯，南阳、邓州大霖雨，<br /><br />&nbsp;&nbsp;&nbsp;&nbsp;自是日至于六月甲申，湍河、白河大溢，水为灾。丙辰，太白昼见，丁巳，亦如<br /><br />&nbsp;&nbsp;&nbsp;&nbsp;之。壬申，秦州山崩。是月，婺州不雨，至于六月。<br /><br />&nbsp;&nbsp;&nbsp;&nbsp;六月丁丑，禁诸王、驸马从卫服只孙衣，系绦环。赠宗王忽都答儿为云安王，<br /><br />&nbsp;&nbsp;&nbsp;&nbsp;谥忠武；罗罗歹为保宁王，谥昭勇。庚辰，命中书平章政事阿吉剌知经筵事。戊<br /><br />&nbsp;&nbsp;&nbsp;&nbsp;子，以铁木儿补化为江浙行省左丞相。太白犯井宿。辛卯，以汴梁、大名诸路脱<br /><br />&nbsp;&nbsp;&nbsp;&nbsp;别台地土赐伯颜。礼部侍郎忽里台请复科举取士之制，不听。庚子，泾水溢。辛<br /><br />&nbsp;&nbsp;&nbsp;&nbsp;丑，以钞五千锭赐吴王搠失江。<br /><br />&nbsp;&nbsp;&nbsp;&nbsp;秋七月丙午，诏以公主奴伦引者思之地五千顷赐伯颜。以卫辉路赐卫王宽彻<br /><br />&nbsp;&nbsp;&nbsp;&nbsp;哥为食邑。己酉，太白犯鬼宿。庚戌，以定住、锁南参议中书省事。壬子，发阿<br /><br />&nbsp;&nbsp;&nbsp;&nbsp;鲁哈、不兰奚骆驼一百一十上供太皇太后乘舆之用。乙卯，太白犯荧惑。庚申，<br /><br />&nbsp;&nbsp;&nbsp;&nbsp;禁隔越中书口传敕旨，冒支钱粮。甲子，命有司以所籍撒敦宝器分赐伯颜及太保<br /><br />&nbsp;&nbsp;&nbsp;&nbsp;定住。乙丑，中书平章政事孛罗徙宅，赐金二锭、银十锭。庚午，敕赐上都孔子<br /><br />&nbsp;&nbsp;&nbsp;&nbsp;庙碑，载累朝尊崇之意。省诸王、公主、驸马从卫粮赐之数。癸酉，命宗王不兰<br /><br />&nbsp;&nbsp;&nbsp;&nbsp;奚，驸马月鲁不花、帖古思、教化镇薛连可、怯鲁连之地，各赐钞六百锭及银牌<br /><br />&nbsp;&nbsp;&nbsp;&nbsp;遣之。是月，黄州蝗，督民捕之，人日五斗。以钞二千锭赈新收阿速军扈从车驾<br /><br />&nbsp;&nbsp;&nbsp;&nbsp;者，每户钞二锭，死者人一锭。<br /><br />&nbsp;&nbsp;&nbsp;&nbsp;八月甲戌朔，日有食之。高邮大雨雹。诏：“云南、广海、八番及甘肃、四<br /><br />&nbsp;&nbsp;&nbsp;&nbsp;川边远官死而不能归葬者，有司给粮食舟车护送还乡。去乡远者，加钞二十锭；<br /><br />&nbsp;&nbsp;&nbsp;&nbsp;无亲属者，官为瘗之。”命威顺王宽彻不花还镇湖广。先是，伯颜矫制召之至京，<br /><br />&nbsp;&nbsp;&nbsp;&nbsp;至是帝遣归藩。戊寅，祭社稷。大都至通州霖雨，大水，敕军人修道。己卯，太<br /><br />&nbsp;&nbsp;&nbsp;&nbsp;阴犯心宿。辛巳，太阴犯箕宿。辛卯，以徽政院、中政院财赋府田租六万三千三<br /><br />&nbsp;&nbsp;&nbsp;&nbsp;百石补本年海运未敷之数，令有司归其直。壬辰，立屯卫于马札罕之地。庚子，<br /><br />&nbsp;&nbsp;&nbsp;&nbsp;诏：“强盗皆死，盗牛马者劓，盗驴骡者黥额，再犯劓，盗羊豕者墨项，再犯黥，<br /><br />&nbsp;&nbsp;&nbsp;&nbsp;三犯劓；劓后再犯者死。盗诸物者，照其数估价。省、院、台、五府官三年一次<br /><br />&nbsp;&nbsp;&nbsp;&nbsp;审决。著为令。”辛丑，减马湖路泥溪、平夷、蛮夷、夷都、沐川、雷坡六长官<br /><br />&nbsp;&nbsp;&nbsp;&nbsp;司，并为三。九月庚戌，荧惑犯太微垣。癸亥，弛巩昌总帅府汉人军器之禁。戊<br /><br />&nbsp;&nbsp;&nbsp;&nbsp;辰，车驾还自上都。海运粮至京，遣官致祭天妃。是月，台州路饥，发义仓、募<br /><br />&nbsp;&nbsp;&nbsp;&nbsp;富人出粟赈之。沅州路卢阳县饥，赈粜米六千石。<br /><br />&nbsp;&nbsp;&nbsp;&nbsp;冬十月丙子，荧惑犯左执法。己卯，享于太庙。丙申，命参知政事纳麟监绘<br /><br />&nbsp;&nbsp;&nbsp;&nbsp;明宗皇帝御容。丁酉，太阴犯昴宿。己亥，诏：“每日，右丞相伯颜，太保定住，<br /><br />&nbsp;&nbsp;&nbsp;&nbsp;中书平章政事孛罗、阿吉剌聚议于内廷。平章政事塔失海牙，右丞巩卜班，参知<br /><br />&nbsp;&nbsp;&nbsp;&nbsp;政事纳麟、许有壬等聚议于中书。”太阴犯进贤。是月，抚州、袁州、瑞州诸路<br /><br />&nbsp;&nbsp;&nbsp;&nbsp;饥，发米六万石赈粜之。<br /><br />&nbsp;&nbsp;&nbsp;&nbsp;十一月己酉，太阴犯垒壁阵。壬子，以那海为湖广行省平章政事，讨广西叛<br /><br />&nbsp;&nbsp;&nbsp;&nbsp;徭。武宗、英宗、明宗三朝皇后升y入庙，命官致祭。丁巳，遣河南行省平章政<br /><br />&nbsp;&nbsp;&nbsp;&nbsp;事h珞普华于西番为僧。己未，太阴犯垒壁阵。辛酉，赐宣让王帖木儿不花市<br /><br />&nbsp;&nbsp;&nbsp;&nbsp;宅钱四千锭，诏帖木儿不花王府官属，朝贺班次列于有司之右。壬戌，命同知枢<br /><br />&nbsp;&nbsp;&nbsp;&nbsp;密院事者燕不花兼宫相都总管府达鲁花赤，领隆镇卫、左阿速卫诸军。癸亥，安<br /><br />&nbsp;&nbsp;&nbsp;&nbsp;置宗王不兰奚于梧州。丁卯，太阴犯房宿。辛未，禁弹弓、弩箭、袖箭。壬申，<br /><br />&nbsp;&nbsp;&nbsp;&nbsp;国公买住卒，赐钞三百锭。印造至元三年钞本一百五十万锭。是月，松江府上海<br /><br />&nbsp;&nbsp;&nbsp;&nbsp;县饥，发义仓粮及募富人出粟赈之。安丰路饥，赈粜麦四万二千四百石。<br /><br />&nbsp;&nbsp;&nbsp;&nbsp;十二月甲戌，日赤如赭。丙子，命兴元府凤州留坝镇及晋宁路辽山县十八盘<br /><br />&nbsp;&nbsp;&nbsp;&nbsp;各立巡检司。宗王也孙帖木儿进西马三匹。赐文济王蛮子金印、驿券及从卫者衣<br /><br />&nbsp;&nbsp;&nbsp;&nbsp;并粮五千石。诏省、院、台、翰林、集贤、奎章阁、太常礼仪院、礼部官定议宁<br /><br />&nbsp;&nbsp;&nbsp;&nbsp;宗皇帝尊谥、庙号。是月，江州诸县饥，总管王大中贷富人粟以赈贫民，而免富<br /><br />&nbsp;&nbsp;&nbsp;&nbsp;人杂徭以为息，约年丰还之，民不病饥。庆元慈溪县饥，遣官赈之。是岁，诏整<br /><br />&nbsp;&nbsp;&nbsp;&nbsp;治驿传。以甘肃行省白城子屯田之地赐宗王喃忽里。以燕铁木儿居第赐灌顶国师<br /><br />&nbsp;&nbsp;&nbsp;&nbsp;曩哥星吉，号大觉海寺，塑千佛于其内。江浙旱，自春至于八月不雨，民大饥。<br /><br />&nbsp;&nbsp;&nbsp;&nbsp;三年春正月癸卯，广州增城县民朱光卿反，其党石昆山、钟大明率众从之，<br /><br />&nbsp;&nbsp;&nbsp;&nbsp;伪称大金国，改元赤符。命指挥狗札里、江西行省左丞沙的讨之。戊申，大都南<br /><br />&nbsp;&nbsp;&nbsp;&nbsp;北两城设赈粜米铺二十处。辛亥，升y懿U只班皇帝于庙，谥冲圣嗣孝皇帝，庙<br /><br />&nbsp;&nbsp;&nbsp;&nbsp;号宁宗。豫王阿剌忒纳失里买池州铜陵产银地一所，请用私财煅炼，输纳官课，<br /><br />&nbsp;&nbsp;&nbsp;&nbsp;从之。癸丑，立宣镇侍卫屯田万户府于宁夏。丙辰，月食。丁巳，日有交晕，左<br /><br />&nbsp;&nbsp;&nbsp;&nbsp;右珥上有白虹贯之。戊午，帝猎于柳林，凡三十五日。监察御史丑的、宋绍明进<br /><br />&nbsp;&nbsp;&nbsp;&nbsp;谏，帝嘉纳之，赐金、币。丑的等固辞，帝曰：“昔魏征进谏，唐太宗未尝不赏，<br /><br />&nbsp;&nbsp;&nbsp;&nbsp;汝其受之。”是月，临江路新淦州、新喻州，瑞州民饥，赈粜米二万石。封晋郭<br /><br />&nbsp;&nbsp;&nbsp;&nbsp;璞为灵应侯。<br /><br />&nbsp;&nbsp;&nbsp;&nbsp;二月壬申朔，日有食之。棒胡反于汝宁信阳州。棒胡本陈州人，名闰儿，以<br /><br />&nbsp;&nbsp;&nbsp;&nbsp;烧香惑众，妄造妖言作乱，破归德府鹿邑，焚陈州，屯营于杏冈，命河南行省左<br /><br />&nbsp;&nbsp;&nbsp;&nbsp;丞庆童领兵讨之。绍兴路大水。丙子，立船户提举司十处，提领二十处。定船户<br /><br />&nbsp;&nbsp;&nbsp;&nbsp;科差，船一千料之上者，岁纳钞六锭，以下递减。壬午，以上太皇太后玉册、玉<br /><br />&nbsp;&nbsp;&nbsp;&nbsp;宝，恭谢太庙。甲申，定服色、器皿、舆马之制。己丑，汝宁献所获棒胡弥勒佛、<br /><br />&nbsp;&nbsp;&nbsp;&nbsp;小旗、伪宣敕并紫金印、量天尺。辛卯，发钞四十万锭，赈江浙等处饥民四十万<br /><br />&nbsp;&nbsp;&nbsp;&nbsp;户，开所在山场、河泊之禁，听民樵采。广西徭贼复反，命湖广行省平章那海、<br /><br />&nbsp;&nbsp;&nbsp;&nbsp;江西行省平章秃儿迷失海牙总兵捕之。丙申，太保定住薨，给赐殡葬诸物。庚子，<br /><br />&nbsp;&nbsp;&nbsp;&nbsp;中书参知政事纳麟等请立采珠提举司。先是，常立提举司，泰定间以其烦扰罢去，<br /><br />&nbsp;&nbsp;&nbsp;&nbsp;至是纳麟请复立之，且以采珠户四万赐伯颜。是月，发义仓米赈蕲州及绍兴饥民。<br /><br />&nbsp;&nbsp;&nbsp;&nbsp;三月辛亥，太阴犯灵台。发钞一万锭，赈大都宝坻饥民。戊午，以玉宝、玉<br /><br />&nbsp;&nbsp;&nbsp;&nbsp;册立弘吉剌氏伯颜忽都为皇后，因雨辍贺。诏以完者帖木儿苏州之田二百顷赐郯<br /><br />&nbsp;&nbsp;&nbsp;&nbsp;王彻彻秃。己未，大都饥，命于南北两城赈粜糙米。癸亥，加封晋周处为英义武<br /><br />&nbsp;&nbsp;&nbsp;&nbsp;惠正应王。己丑，命宗王燕帖木儿为大宗正府札鲁忽赤。是月，天雨线。发义仓<br /><br />&nbsp;&nbsp;&nbsp;&nbsp;粮赈溧阳州饥民六万九千二百人。<br /><br />&nbsp;&nbsp;&nbsp;&nbsp;夏四月壬申，遣使降香于龙虎、三茅、阁皂诸山。癸酉，禁汉人、南人、高<br /><br />&nbsp;&nbsp;&nbsp;&nbsp;丽人不得执持军器，凡有马者拘入官。甲戌，有星孛于王良，至七月壬寅没于贯<br /><br />&nbsp;&nbsp;&nbsp;&nbsp;索。皇后以受玉册、玉宝，恭谢太庙。命伯颜领宣镇侍卫军，赐钞三千锭，建宣<br /><br />&nbsp;&nbsp;&nbsp;&nbsp;镇侍卫府。以太皇太后受册、宝诏天下。己卯，车驾时巡上都。壬午，高丽王阿<br /><br />&nbsp;&nbsp;&nbsp;&nbsp;剌忒纳失里朝贺还国，赐金一锭、钞二千锭，从官赐与有差。辛卯，合州大足县<br /><br />&nbsp;&nbsp;&nbsp;&nbsp;民韩法师反，自称南朝赵王。太阴犯垒壁阵。丁酉，谥唐杜甫为文贞。己亥，惠<br /><br />&nbsp;&nbsp;&nbsp;&nbsp;州归善县民聂秀卿、谭景山等造军器，拜戴甲为定光佛，与朱光卿相结为乱，命<br /><br />&nbsp;&nbsp;&nbsp;&nbsp;江西行省左丞沙的捕之。庚子，太白昼见。是月，诏：“省、院、台、部、宣慰<br /><br />&nbsp;&nbsp;&nbsp;&nbsp;司、廉访司及部府幕官之长，并用蒙古、色目人。禁汉人、南人不得习学蒙古、<br /><br />&nbsp;&nbsp;&nbsp;&nbsp;色目文字。”以米八千石、钞二千八百锭赈哈剌奴儿饥民。龙兴路南昌、新建县<br /><br />&nbsp;&nbsp;&nbsp;&nbsp;饥，太皇太后发徽政院粮三万六千七百七十石赈粜之。<br /><br />&nbsp;&nbsp;&nbsp;&nbsp;五月辛丑，民间讹言朝廷拘刷童男、童女，一时嫁娶殆尽。壬寅，太白犯鬼<br /><br />&nbsp;&nbsp;&nbsp;&nbsp;宿。癸卯，给平伐、都云定云二处安抚司达鲁花赤暗都剌等虎符。乙巳，以兴州、<br /><br />&nbsp;&nbsp;&nbsp;&nbsp;松州民饥，禁上都、兴和造酒。太阴犯轩辕。戊申，诏：“汝宁棒胡，广东朱光<br /><br />&nbsp;&nbsp;&nbsp;&nbsp;卿、聂秀卿等，皆系汉人。汉人有官于省、台、院及翰林、集贤者，可讲求诛捕<br /><br />&nbsp;&nbsp;&nbsp;&nbsp;之法以闻。”太白昼见。壬子，太阴犯心宿。甲寅，诏哈八儿秃及秃坚帖木儿为<br /><br />&nbsp;&nbsp;&nbsp;&nbsp;太尉，各设僚属幕官。西番贼起，杀镇西王子党兀班，立行宣政院，以也先帖木<br /><br />&nbsp;&nbsp;&nbsp;&nbsp;儿为院使，往讨之。戊午，太白昼见。己未，太阴犯垒壁阵。辛酉，太白昼见。<br /><br />&nbsp;&nbsp;&nbsp;&nbsp;壬戌，命四川行省参知政事举理等捕反贼韩法师。丁卯，彗星见于东北，大如天<br /><br />&nbsp;&nbsp;&nbsp;&nbsp;船星，色白，约长尺余，彗指西南，至八月庚午始灭。六月庚午，太白经天，辛<br /><br />&nbsp;&nbsp;&nbsp;&nbsp;未、甲戌，复如之。乙亥，太白犯灵台。戊寅，赠丞相安童推忠佐运开国元勋、<br /><br />&nbsp;&nbsp;&nbsp;&nbsp;东平忠宪王，于所封城内建立祠庙，官为致祭。己卯，太白经天。夜，太白犯太<br /><br />&nbsp;&nbsp;&nbsp;&nbsp;微垣。辛巳，大霖雨，自是日至癸巳不止。京师、河南、北水溢，御河、黄河、<br /><br />&nbsp;&nbsp;&nbsp;&nbsp;沁河、浑河水溢，没人畜、庐舍甚众。壬午，太白昼见，太阴犯斗宿。癸未，设<br /><br />&nbsp;&nbsp;&nbsp;&nbsp;醮长春宫。丁亥，太白犯太微垣。戊子，加封文始尹真人为无上太初博文文始真<br /><br />&nbsp;&nbsp;&nbsp;&nbsp;君，徐甲为垂玄感圣慈化应御真君，庚桑子洞灵感化超蹈混然真君，文子通玄光<br /><br />&nbsp;&nbsp;&nbsp;&nbsp;畅升元敏秀真君，列子冲虚至德遁世游乐真君，庄子南华至极雄文弘道真君。己<br /><br />&nbsp;&nbsp;&nbsp;&nbsp;丑，太白昼见，庚寅，复如之，至七月辛酉方息。壬辰，彰德大水，深一丈。立<br /><br />&nbsp;&nbsp;&nbsp;&nbsp;高密县H川乡景芝社巡检司。<br /><br />&nbsp;&nbsp;&nbsp;&nbsp;秋七月己亥，漳河泛溢至广平城下。赐巩卜班西平王印。癸卯，车驾出猎。<br /><br />&nbsp;&nbsp;&nbsp;&nbsp;太白经天。乙巳，复如之。丙午，车驾幸失剌斡耳朵。太白复经天。丁未，车驾<br /><br />&nbsp;&nbsp;&nbsp;&nbsp;幸龙冈，洒马乳以祭。戊申，召朵儿只国王入朝。庚戌，太白昼见。河南武陟县<br /><br />&nbsp;&nbsp;&nbsp;&nbsp;禾将熟，有蝗自东来，县尹张宽仰天祝曰：“宁杀县尹，毋伤百姓。”俄有鱼鹰<br /><br />&nbsp;&nbsp;&nbsp;&nbsp;群飞啄食之。壬子，车驾幸乾元寺。甲寅，太白经天。乙卯，怀庆水。庚申，诏：<br /><br />&nbsp;&nbsp;&nbsp;&nbsp;“除人命重事之外，凡盗贼诸罪，不须候五府官审录，有司依例决之。”辛酉，<br /><br />&nbsp;&nbsp;&nbsp;&nbsp;太白昼见。壬戌，赐宗王桑哥八剌七宝系腰。太白经天。癸亥、甲子，复如之。<br /><br />&nbsp;&nbsp;&nbsp;&nbsp;是月，狗札里、沙的擒朱光卿，寻追擒石昆山、钟大明。<br /><br />&nbsp;&nbsp;&nbsp;&nbsp;八月戊辰，祭社稷。遣使赈济南饥民九万户。庚午，彗星不见，自五月丁卯<br /><br />&nbsp;&nbsp;&nbsp;&nbsp;始见，至是凡六十三日，自昴至房，凡历一十五宿而灭。甲戌，太阴犯心宿。辛<br /><br />&nbsp;&nbsp;&nbsp;&nbsp;巳，京畿盗起。壬午，京师地大震，太庙梁柱裂，各室墙壁皆坏，压损仪物，文<br /><br />&nbsp;&nbsp;&nbsp;&nbsp;宗神主及御床尽碎；西湖寺神御殿壁仆，压损祭器。自是累震，至丁亥方止，所<br /><br />&nbsp;&nbsp;&nbsp;&nbsp;损人民甚众。癸未，日有交晕，左右珥白虹贯之。河南地震。弛高丽执持军器之<br /><br />&nbsp;&nbsp;&nbsp;&nbsp;禁，仍令乘马。戊子，汉人镇遏生番处，亦开军器之禁。修理文宗神主并庙中诸<br /><br />&nbsp;&nbsp;&nbsp;&nbsp;物。是月，车驾至自上都。九月己亥，荧惑犯斗宿。甲辰，太阴犯斗宿。丁未，<br /><br />&nbsp;&nbsp;&nbsp;&nbsp;太阴犯垒壁阵。己酉，立皮货所于宁夏，设提领使、副主之。立四川、湖广江西、<br /><br />&nbsp;&nbsp;&nbsp;&nbsp;江浙行枢密院。文宗新主、玉册及一切神御之物皆成，诏依典礼祭告。太阴犯垒<br /><br />&nbsp;&nbsp;&nbsp;&nbsp;壁阵。辛亥，太阴犯轩辕。丙寅，大都南北两城添设赈粜米铺五所。<br /><br />&nbsp;&nbsp;&nbsp;&nbsp;冬十月庚午，太白昼见。癸酉，日赤如赭。乙亥，命江浙行省丞相搠思监提<br /><br />&nbsp;&nbsp;&nbsp;&nbsp;调海运。丙子，太阴犯垒壁阵。壬午，太阴犯昴宿。丁亥，太白昼见，太阴犯鬼<br /><br />&nbsp;&nbsp;&nbsp;&nbsp;宿。庚寅，太白昼见，辛卯，亦如之，丙申，复如之。<br /><br />&nbsp;&nbsp;&nbsp;&nbsp;十一月丁酉，太白经天。戊戌，太白犯亢宿。己亥，太白经天。壬寅，太阴<br /><br />&nbsp;&nbsp;&nbsp;&nbsp;犯荧惑。癸卯，太阴犯垒壁阵。丙午，立屯田于雄州。丁未，填星犯键闭。辛亥，<br /><br />&nbsp;&nbsp;&nbsp;&nbsp;太阴犯五车。甲寅，太阴犯鬼宿。丙辰，太阴犯轩辕。丁巳，太白经天，太阴犯<br /><br />&nbsp;&nbsp;&nbsp;&nbsp;太微垣。诏脱脱木儿袭脱火赤荆王位，仍命其妃忽剌灰同治兀鲁思事。戊午，太<br /><br />&nbsp;&nbsp;&nbsp;&nbsp;白经天。癸亥，发钞万五千锭，赈宣德等处地震死伤者。太白经天。甲子、乙丑，<br /><br />&nbsp;&nbsp;&nbsp;&nbsp;复如之。<br /><br />&nbsp;&nbsp;&nbsp;&nbsp;十二月己巳，享于太庙。岁星退犯天樽，填星犯罚星。甲戌，荧惑犯垒壁阵，<br /><br />&nbsp;&nbsp;&nbsp;&nbsp;太白犯东咸。乙亥，吏部仍设考功郎中、员外郎、主事各一员。庚辰，命阿鲁图<br /><br />&nbsp;&nbsp;&nbsp;&nbsp;袭广平王爵。壬午，集贤大学士羊归等言：“太上皇、唐妃影堂在真定玉华宫，<br /><br />&nbsp;&nbsp;&nbsp;&nbsp;每年宜于正月二十日致祭。”从之。丙戌，命阿速卫探马赤军屯田。是月，以马<br /><br />&nbsp;&nbsp;&nbsp;&nbsp;札儿台为太保，分枢密院镇北边。是岁，诏赐孝子靳m碑。伯颜请杀张、王、刘、<br /><br />&nbsp;&nbsp;&nbsp;&nbsp;李、赵五姓汉人，帝不从。征西域僧伽剌麻至京师，号灌顶国师，赐玉印。<br /><br />&nbsp;&nbsp;&nbsp;&nbsp;四年春正月丙申，以地震，赦天下。诏：“内外廉能官，父母年七十无侍丁<br /><br />&nbsp;&nbsp;&nbsp;&nbsp;者，附近铨注，以便侍养。”以宣政院使不兰奚年七十致仕，授大司徒，给全俸<br /><br />&nbsp;&nbsp;&nbsp;&nbsp;终身。癸卯，太白犯建星，甲辰，复如之。丙午，太阴犯五车。辛亥，太阴犯轩<br /><br />&nbsp;&nbsp;&nbsp;&nbsp;辕。己未，填星犯东咸。江浙海运粮数不足，拨江西、河南五十万石补之。庚申，<br /><br />&nbsp;&nbsp;&nbsp;&nbsp;太阴入南斗，太白犯牛宿。辛酉，分命宗王乃马歹为知行枢密院事。癸亥，印造<br /><br />&nbsp;&nbsp;&nbsp;&nbsp;钞本百二十万锭。是月，诏修曲阜孔子庙。<br /><br />&nbsp;&nbsp;&nbsp;&nbsp;二月丁卯，罢河南、江浙、湖广江西、四川等处行枢密院。戊辰，祭社稷。<br /><br />&nbsp;&nbsp;&nbsp;&nbsp;庚午，车驾猎于柳林。戊寅，太阴犯轩辕。己卯，太阴犯灵台。乙酉，奉圣州地<br /><br />&nbsp;&nbsp;&nbsp;&nbsp;震。是月，赈京师、河南、北被水灾者。龙兴路南昌州饥，以江西海运粮赈粜之。<br /><br />&nbsp;&nbsp;&nbsp;&nbsp;三月戊申，填星退犯东咸。辛酉，命中书平章政事阿吉剌监修《至正条格》。<br /><br />&nbsp;&nbsp;&nbsp;&nbsp;告祭南郊。以国王朵儿只为辽阳行省左丞相，宗王玉里不花为知枢密院事，赐钞<br /><br />&nbsp;&nbsp;&nbsp;&nbsp;一千锭、金一锭、银十锭。<br /><br />&nbsp;&nbsp;&nbsp;&nbsp;夏四月辛未，京师天雨红沙，昼晦。以探马赤、只儿瓦歹为中书平章政事。<br /><br />&nbsp;&nbsp;&nbsp;&nbsp;癸酉，以脱脱为御史大夫。乙亥，命阿吉剌为奎章大学士兼知经筵事。己卯，车<br /><br />&nbsp;&nbsp;&nbsp;&nbsp;驾时巡上都。河南执棒胡至京师，诛之。癸巳，车驾薄暮至八里塘，雨雹，大如<br /><br />&nbsp;&nbsp;&nbsp;&nbsp;拳，其状有小儿、环i、狮、象、龟、卵之形。<br /><br />&nbsp;&nbsp;&nbsp;&nbsp;五月乙未，立五台山等处巡检司。庚戌，升两淮屯田打捕总管府为正三品。<br /><br />&nbsp;&nbsp;&nbsp;&nbsp;甲寅，赠湖广行省平章政事燕赤推诚翊戴安边制胜功臣、太傅、开府仪同三司、<br /><br />&nbsp;&nbsp;&nbsp;&nbsp;上柱国，追封永平王，谥忠襄。辛酉，诏：“土番宣慰司军士，许令乘马，执兵<br /><br />&nbsp;&nbsp;&nbsp;&nbsp;器。”湖广行省元领新化洞、古州、潭溪、龙里、洪州诸洞三百余处，洞民六万<br /><br />&nbsp;&nbsp;&nbsp;&nbsp;余户，分隶靖州，立叙南、横江巡检司。是月，命佛家闾为考功郎中，乔林为考<br /><br />&nbsp;&nbsp;&nbsp;&nbsp;功员外郎，魏宗道为考功主事，考较天下郡县官属功过。命阿剌吉复为中书平章<br /><br />&nbsp;&nbsp;&nbsp;&nbsp;政事。彰德献瑞麦，一茎三穗。临沂、费县水，发米三万石赈粜之。六月庚午，<br /><br />&nbsp;&nbsp;&nbsp;&nbsp;广东廉访司佥事恩莫绰言：“处决重囚，宜命五府官斟酌地里远近，预选官分行<br /><br />&nbsp;&nbsp;&nbsp;&nbsp;各道，比到秋分时毕事。”从之。辛巳，袁州民周子旺反，c称周王，伪改年号，<br /><br />&nbsp;&nbsp;&nbsp;&nbsp;寻擒获，伏诛。填星退犯键闭。壬午，立重庆路垫江县。己丑，邵武路大雨，水<br /><br />&nbsp;&nbsp;&nbsp;&nbsp;入城郭，平地二丈。是月，信州路灵山裂。漳州路南胜县民李志甫反，围漳城，<br /><br />&nbsp;&nbsp;&nbsp;&nbsp;守将搠思监与战，失利。诏江浙行省平章别不花，总浙闽、江西、广东军讨之。<br /><br />&nbsp;&nbsp;&nbsp;&nbsp;秋七月壬寅，诏以伯颜有功，立生祠于涿州、汴梁。己酉，奉圣州地大震，<br /><br />&nbsp;&nbsp;&nbsp;&nbsp;损坏人民庐舍。丙辰，巩昌府山崩，压死人民。戊午，为伯颜立打捕鹰房诸色人<br /><br />&nbsp;&nbsp;&nbsp;&nbsp;户总管府。<br /><br />&nbsp;&nbsp;&nbsp;&nbsp;八月癸亥朔，日有食之。戊辰，祭社稷。己巳，申取高丽女子及阉人之禁。<br /><br />&nbsp;&nbsp;&nbsp;&nbsp;赠伯颜察儿守诚佐治安惠世美功臣、太师、开府仪同三司、上柱国，追封奉元王，<br /><br />&nbsp;&nbsp;&nbsp;&nbsp;谥忠宣。辛未，宣德府地大震。癸酉，山东盐运司于济南历城立滨洛盐仓东西二<br /><br />&nbsp;&nbsp;&nbsp;&nbsp;场。丙子，京师地震，日二三次，至乙酉乃止。丁酉，白虹贯天。癸未，改宣德<br /><br />&nbsp;&nbsp;&nbsp;&nbsp;府为顺宁府，奉圣州为保安州。赠太保曲出推忠翊运保宁一德功臣、太师、开府<br /><br />&nbsp;&nbsp;&nbsp;&nbsp;仪同三司、上柱国，追封广阳王，谥忠惠。赠平章伯帖木儿宣忠济美协诚正德功<br /><br />&nbsp;&nbsp;&nbsp;&nbsp;臣、太傅、开府仪同三司、上柱国，追封文安王，谥忠宪。甲申，云南老告土官<br /><br />&nbsp;&nbsp;&nbsp;&nbsp;八那遣侄那赛赍象马来朝，为立老告军民总管府。是月，车驾还自上都。<br /><br />&nbsp;&nbsp;&nbsp;&nbsp;闰八月戊戌，日赤如赭，己亥，复如之。填星犯罚星，太阴犯斗宿。壬寅，<br /><br />&nbsp;&nbsp;&nbsp;&nbsp;日赤如赭。庚戌，太阴犯斗宿。乙卯，太阴犯鬼宿。<br /><br />&nbsp;&nbsp;&nbsp;&nbsp;九月丙寅，太阴犯斗宿。戊辰，太白犯东咸。癸酉，奔星如杯大，色白，起<br /><br />&nbsp;&nbsp;&nbsp;&nbsp;自右旗之下，西南行，没于近浊。甲申，太阴犯轩辕。乙酉，太阴犯灵台。庚寅，<br /><br />&nbsp;&nbsp;&nbsp;&nbsp;日赤如赭，太白犯斗宿。<br /><br />&nbsp;&nbsp;&nbsp;&nbsp;冬十月辛卯，享于太庙。辛亥，太阴犯酒旗。<br /><br />&nbsp;&nbsp;&nbsp;&nbsp;十一月丙寅，改英宗殿名昭融。丁卯，立绍熙府军民宣抚都总使司，命御史<br /><br />&nbsp;&nbsp;&nbsp;&nbsp;大夫脱脱兼都总使，治书侍御史吉当普为副都总使，世袭其职。本府元领六州、<br /><br />&nbsp;&nbsp;&nbsp;&nbsp;二十县、一百五十二镇，国初，以其地荒而废之；至是居民二十余万，故立府治<br /><br />&nbsp;&nbsp;&nbsp;&nbsp;之。乙巳，命平章政事孛罗领太常礼仪院使。荧惑犯氐宿。丁丑，太阴犯鬼宿。<br /><br />&nbsp;&nbsp;&nbsp;&nbsp;戊寅，太白犯垒壁阵。壬午，四川散毛洞蛮反，遣使赈被寇人民。<br /><br />&nbsp;&nbsp;&nbsp;&nbsp;十二月甲午，大都南城等处设米铺二十，每铺日粜米五十石，以济贫民，俟<br /><br />&nbsp;&nbsp;&nbsp;&nbsp;秋成乃罢。戊戌，立邦牙等处宣慰司都元帅府并总管府。先是，世祖既定缅地，<br /><br />&nbsp;&nbsp;&nbsp;&nbsp;以其处云南极边，就立其酋长为帅，令三年一入贡，至是来贡，故立官府。庚子，<br /><br />&nbsp;&nbsp;&nbsp;&nbsp;荧惑犯房宿。壬寅，以宣徽使别儿怯不花为御史大夫。癸卯，太白经天，己酉，<br /><br />&nbsp;&nbsp;&nbsp;&nbsp;复如之。庚戌，加荆王脱脱木儿元德上辅广中宣义正节振武佐运功臣之号。太白<br /><br />&nbsp;&nbsp;&nbsp;&nbsp;经天。辛亥，复如之。壬子，荧惑犯东咸。乙卯，太白犯外屏，太阴犯斗宿。丙<br /><br />&nbsp;&nbsp;&nbsp;&nbsp;辰，太白经天。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,952395);">加入书签</a><a
                        href="952329.html">上一页</a>&larr;<a href="index.html">返回列表</a>&rarr;<a
                            href="952446.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "952329.html"; var next_page = "952446.html"; var index_page = "index.html"; var sortid = "9"; var article_id = "14699"; var chapter_id = "952395"; var articlename = "元史"; var chaptername = " 卷三十九 本纪第三十九"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>