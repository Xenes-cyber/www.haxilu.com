<!DOCTYPE html>
<html>
<head>
<meta charset="gbk" />
<title>元史- 卷一百五十一 列传第三十八-在线阅读-哈西文学网</title>
<meta name="keywords" content="宋濂，元史， 卷一百五十一 列传第三十八全文， 卷一百五十一 列传第三十八在线阅读 哈西文学网" />
<meta name="description" content="哈西文学网提供宋濂的元史  卷一百五十一 列传第三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959172.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959172.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十一 列传第三十八</h1>
            <div class="link xb">
                <a href="959153.html">上一页</a>&larr;<a href="index.html">返回列表</a>&rarr;<a
                    href="959189.html">下一页</a></div>			
            <div id="BookText">&nbsp;&nbsp;&nbsp;&nbsp;○薛塔剌海<br /><br />&nbsp;&nbsp;&nbsp;&nbsp;薛塔剌海，燕人也，刚勇有志。岁甲戍，太祖引兵至北口，塔剌海帅所部三<br /><br />&nbsp;&nbsp;&nbsp;&nbsp;百余人来归，帝命佩金符，为炮水手元帅，屡有功，进金紫光禄大夫，佩虎符，<br /><br />&nbsp;&nbsp;&nbsp;&nbsp;为炮水手军民诸色人匠都元帅，便宜行事。从征回回、河西、钦察、畏吾儿、康<br /><br />&nbsp;&nbsp;&nbsp;&nbsp;里、乃蛮、阿鲁虎、忽缠、帖里麻、赛兰诸国，俱以炮立功。太宗三年，睿宗引<br /><br />&nbsp;&nbsp;&nbsp;&nbsp;兵自洛阳渡河，塔剌海由陇右假道金、商，遂会师于钧州三峰山，败金师。四年，<br /><br />&nbsp;&nbsp;&nbsp;&nbsp;破南京及唐、邓、钧、许诸州，取鄢陵、扶沟。四月卒。<br /><br />&nbsp;&nbsp;&nbsp;&nbsp;子夺失剌，袭为都元帅，南攻江淮，有功。岁庚戌，卒。弟军胜袭，宪宗八<br /><br />&nbsp;&nbsp;&nbsp;&nbsp;年，从世祖攻钓鱼山、苦竹崖、大良平、青居山。破重庆、马湖、天水，赐以白<br /><br />&nbsp;&nbsp;&nbsp;&nbsp;金、鞍马等物。中统三年，李f叛济南，又以炮破其城。至元五年，从围襄阳。<br /><br />&nbsp;&nbsp;&nbsp;&nbsp;三月卒。丞相阿术欲以千户刘添喜摄帅府事，子四家奴，年方十六，请从军自效，<br /><br />&nbsp;&nbsp;&nbsp;&nbsp;帝壮而许之。八年，始袭父爵。十年冬十二月，襄、樊未下，四家奴立炮攻之。<br /><br />&nbsp;&nbsp;&nbsp;&nbsp;明年正月，襄阳守吕文焕降。继从丞相伯颜南伐，十月，至郢州，先登。师既渡<br /><br />&nbsp;&nbsp;&nbsp;&nbsp;江，四家奴自郑州下沿海诸城堡，至建康。十二年，授武节将军。六月，与宋将<br /><br />&nbsp;&nbsp;&nbsp;&nbsp;夏贵战于峪溪口，夺其船二百余艘。十一月，屠常州。十二月，取苏州。十三年，<br /><br />&nbsp;&nbsp;&nbsp;&nbsp;攻镇巢。七月，围扬州，守臣李庭芝弃城走，追获之。九月，进阶怀远将军，将<br /><br />&nbsp;&nbsp;&nbsp;&nbsp;兵平浙东诸郡。从征福建滦江，与宋兵力战，破之，获战舰千余艘。十六年，进<br /><br />&nbsp;&nbsp;&nbsp;&nbsp;阶镇国将军，镇扬州。二十二年，改为万户。<br /><br />&nbsp;&nbsp;&nbsp;&nbsp;○高闹儿<br /><br />&nbsp;&nbsp;&nbsp;&nbsp;高闹儿，女直人。事太祖，从征西域。复从阔出太子、察罕那演，连岁出征，<br /><br />&nbsp;&nbsp;&nbsp;&nbsp;累有功。授金符，总管，管领山前十路匠军。岁己未，宪宗悯其老，命其子元长<br /><br />&nbsp;&nbsp;&nbsp;&nbsp;袭其职，从世祖渡江攻鄂，还镇随州。至元二年，移镇季阳。五年，从元帅阿术<br /><br />&nbsp;&nbsp;&nbsp;&nbsp;修立白河口、新城、鹿门山等处城堡，围襄樊。七年，充季阳军马总管。十年，<br /><br />&nbsp;&nbsp;&nbsp;&nbsp;从攻樊城，先登。十一年，从渡江，鼓战舰上流，与宋人战，杀三百余人，夺其<br /><br />&nbsp;&nbsp;&nbsp;&nbsp;船及铠仗，以功赐虎符，升宣武将军。进兵丁家洲，与宋臣孙虎臣等大战，杀五<br /><br />&nbsp;&nbsp;&nbsp;&nbsp;百余人，夺其船及铠仗无算；败夏贵于焦湖。从征常州，先登。又攻杭州。宋平，<br /><br />&nbsp;&nbsp;&nbsp;&nbsp;护送宋太后至京师。以功进怀远大将军、万户。二十一年，领军二千，从太子脱<br /><br />&nbsp;&nbsp;&nbsp;&nbsp;欢征交趾，追袭交趾世子于大海口，夺其战舰以还。二十二年，升安远大将军、<br /><br />&nbsp;&nbsp;&nbsp;&nbsp;季阳万户府万户。是年夏，复以兵追袭交趾世子于海之三叉口，与敌军合战，中<br /><br />&nbsp;&nbsp;&nbsp;&nbsp;毒矢而死。<br /><br />&nbsp;&nbsp;&nbsp;&nbsp;子灭里干，初直宿卫，袭父职，领兵镇广东，寻移戍惠州，平盗谭大獠、朱<br /><br />&nbsp;&nbsp;&nbsp;&nbsp;珍等。元贞元年，移戍袁州，盗陀头以众犯境，悉剿除之。寻广之南恩盗起，复<br /><br />&nbsp;&nbsp;&nbsp;&nbsp;领兵平之。还，没于袁州。赠怀远大将军、季阳万户府万户、轻车都尉、渤海郡<br /><br />&nbsp;&nbsp;&nbsp;&nbsp;侯。<br /><br />&nbsp;&nbsp;&nbsp;&nbsp;○王义<br /><br />&nbsp;&nbsp;&nbsp;&nbsp;王义，字宜之，真定宁晋人，家世业农。义有胆智，沉默寡言，读书知大义。<br /><br />&nbsp;&nbsp;&nbsp;&nbsp;金人迁汴，河朔盗起，县人聚而谋曰：“时事如此，吾侪欲保全家室，宜有所统<br /><br />&nbsp;&nbsp;&nbsp;&nbsp;属。”乃相与推义为长，摄行县事，寻号为都统。太师、国王木华黎兵至城下，<br /><br />&nbsp;&nbsp;&nbsp;&nbsp;义率众，以宁晋归焉。入觐太祖，赐骏马二匹，授宁晋令，兼赵州以南招抚使。<br /><br />&nbsp;&nbsp;&nbsp;&nbsp;是时兵乱，民废农耕，所在人相食，宁晋东有薮泽，周回百余里，中有小堡曰沥<br /><br />&nbsp;&nbsp;&nbsp;&nbsp;城，义曰：“沥城虽小而完，且有鱼藕菱芡之利，不可失也。”留偏将李直守宁<br /><br />&nbsp;&nbsp;&nbsp;&nbsp;晋，身率众保沥城，由是全活者众。岁乙亥，金将李伯祥据赵州，木华黎遣义捣<br /><br />&nbsp;&nbsp;&nbsp;&nbsp;其城。会天大风雨，义帅壮士，挟长梯，疾趋，夜四鼓，四面齐登，杀守埤者。<br /><br />&nbsp;&nbsp;&nbsp;&nbsp;城中乱，伯祥挺身走天坛寨，一州遂定。木华黎承制授义赵州太守、赵冀二州招<br /><br />&nbsp;&nbsp;&nbsp;&nbsp;抚使。丁丑，大军南取钜鹿、持荻城，还军至唐阳西九门，遇金监军纳兰率冀<br /><br />&nbsp;&nbsp;&nbsp;&nbsp;州节度使柴茂等，将兵万余北行。义伏兵桑林，先以百骑挑之，纳兰趋来迎战，<br /><br />&nbsp;&nbsp;&nbsp;&nbsp;因稍却，诱之近桑林，伏起，金兵大乱，奔还，获纳兰二弟及万户李虎。戊寅，<br /><br />&nbsp;&nbsp;&nbsp;&nbsp;拔束鹿，进攻深州，守帅以城降。顺天都元帅张柔上其功，升深州节度使、深冀<br /><br />&nbsp;&nbsp;&nbsp;&nbsp;赵三州招抚使。<br /><br />&nbsp;&nbsp;&nbsp;&nbsp;金将武仙以兵四万来攻束鹿，仙谕军士曰：“束鹿兵少无粮，城无楼橹，一<br /><br />&nbsp;&nbsp;&nbsp;&nbsp;日可拔也。”尽锐来攻，义随机应拒，积三十日不能下，大小数十战皆捷。一夕，<br /><br />&nbsp;&nbsp;&nbsp;&nbsp;义召将佐曰：“今城守虽有余，然外无援兵，粮食将尽，岂可坐而待毙。”椎牛<br /><br />&nbsp;&nbsp;&nbsp;&nbsp;飨士，率精锐三千，衔枚夜出，直捣仙营。仙军乱，乘暗攻之，杀数千人。仙率<br /><br />&nbsp;&nbsp;&nbsp;&nbsp;余众遁还真定，悉获其军资器仗。木华黎闻之，遣使送银牌十，命义赐有功者。<br /><br />&nbsp;&nbsp;&nbsp;&nbsp;庚辰，拔冀州，获柴茂，械送军前，木华黎、张柔复上其功，授龙虎卫上将军、<br /><br />&nbsp;&nbsp;&nbsp;&nbsp;安武军节度使，行深冀二州元帅府事，赐金虎符。辛巳，仙复遣其将卢秀、李伯<br /><br />&nbsp;&nbsp;&nbsp;&nbsp;祥，率兵谋袭赵州，并取沥城，率战舰数百艘，沿江而下。义具舟楫于纪家庄，<br /><br />&nbsp;&nbsp;&nbsp;&nbsp;截其下流，邀击之，义士卒皆水乡人，善水战，回旋开阖，往来如风雨，船接，<br /><br />&nbsp;&nbsp;&nbsp;&nbsp;则跃登彼船，奋戈疾击，敌莫能当，杀千余人，擒秀。伯祥退保沥城，义引兵拔<br /><br />&nbsp;&nbsp;&nbsp;&nbsp;之，伯祥西走，二子死焉。邢州盗号赵大王，聚众数千，据任县固城水寨，真定<br /><br />&nbsp;&nbsp;&nbsp;&nbsp;史天泽集诸道兵攻之不能下。甲午，义引兵薄其城，一鼓下之，获赵大王、侯县<br /><br />&nbsp;&nbsp;&nbsp;&nbsp;令等数人杀之，余党悉平。义乃布教令，招集散亡，劝率种艺，深、冀之间，遂<br /><br />&nbsp;&nbsp;&nbsp;&nbsp;为乐土云。<br /><br />&nbsp;&nbsp;&nbsp;&nbsp;○王玉（忱附）<br /><br />&nbsp;&nbsp;&nbsp;&nbsp;王玉，赵州宁晋人。长身骈胁，多力，金季为万户，镇赵州。太师、国王木<br /><br />&nbsp;&nbsp;&nbsp;&nbsp;华黎下中原，玉率众来附，领本部军，从攻邢、场⒋湃州，济南诸郡，号长汉<br /><br />&nbsp;&nbsp;&nbsp;&nbsp;万户。从攻泽、潞诸州，独潞州坚壁不下，玉力战，流矢中左目，竟拔其城。又<br /><br />&nbsp;&nbsp;&nbsp;&nbsp;破平阳，下太原、汾、代等州。师还，署元帅府监军，以赵州四十寨隶焉。先是，<br /><br />&nbsp;&nbsp;&nbsp;&nbsp;金将武仙既降复叛，杀元帅史天倪。宋将彭义斌在大名，阴与仙合，玉从笑乃带、<br /><br />&nbsp;&nbsp;&nbsp;&nbsp;史天泽，攻败武仙，生擒义斌，驻军宁晋东里寨。仙遣人赍诰命，诱玉妻，妻拒<br /><br />&nbsp;&nbsp;&nbsp;&nbsp;曰：“妾岂可使夫怀二心于国家耶！”仙围之数匝，杀其子宁寿。玉闻之，领数<br /><br />&nbsp;&nbsp;&nbsp;&nbsp;骑突其围，斩获数百人而还。仙遣人追之，不敢进，皆曰：“王将军胆气骁雄，<br /><br />&nbsp;&nbsp;&nbsp;&nbsp;我辈非敌也。”仙乃尽发玉先世二十七冢，弃骸满道。玉从史天泽诸将击仙于赵<br /><br />&nbsp;&nbsp;&nbsp;&nbsp;州，仙粮绝，走双门寨，围之。会大风，仙独脱走，斩其将四十三人，真定遂平。<br /><br />&nbsp;&nbsp;&nbsp;&nbsp;加定远将军，权真定五路万户，假赵州庆源军节度副使。有民负西域贾人银，倍<br /><br />&nbsp;&nbsp;&nbsp;&nbsp;其母，不能偿，玉出银五千两代偿之。又出家奴二百余口为良民。中统元年二月<br /><br />&nbsp;&nbsp;&nbsp;&nbsp;卒，年七十。子忱。<br /><br />&nbsp;&nbsp;&nbsp;&nbsp;忱字允中，幼读书，明敏有才识。平章赵璧引见裕宗潜邸，语称旨，命宿卫，<br /><br />&nbsp;&nbsp;&nbsp;&nbsp;掌钱谷计簿。授山北辽东道提刑按察司副使。驸马伯忽里数驰猎蹂民田，忱以法<br /><br />&nbsp;&nbsp;&nbsp;&nbsp;绳之。宪吏耿熙言征北京宣慰司积年逋负，计可得钞二十万锭。帝遣使核实，熙<br /><br />&nbsp;&nbsp;&nbsp;&nbsp;惧事露，擅增制语，有“并打算大小一切诸衙门等事”凡十二字，追系官吏至数<br /><br />&nbsp;&nbsp;&nbsp;&nbsp;百人。忱验问，知其诈，熙乃款伏。裕宗薨于潜邸，忱建言：“陛下春秋高，当<br /><br />&nbsp;&nbsp;&nbsp;&nbsp;早建储嗣。”平章不忽木以闻，帝嘉纳焉。改河北河南道提刑按察副使。忱以江<br /><br />&nbsp;&nbsp;&nbsp;&nbsp;南人鬻子北方，名为养子，实为奴也，乞禁之。又省部以正军余田出调发，忱言：<br /><br />&nbsp;&nbsp;&nbsp;&nbsp;“士卒冲冒寒暑，远涉江海，宜加优恤。”皆从之。颍州朱喜，尝俘于兵，既自<br /><br />&nbsp;&nbsp;&nbsp;&nbsp;赎，主家利其赀，复欲以为奴。又有诬息州汪清为奴，杀而夺其妻子及田宅者。<br /><br />&nbsp;&nbsp;&nbsp;&nbsp;狱久不决，忱皆正之。劾罢镇南帅唐兀台，唐兀台结援大臣，诬奏于帝，系忱至<br /><br />&nbsp;&nbsp;&nbsp;&nbsp;京师，得面陈其事，世祖大悟，抵唐兀台罪。按察司改廉访司，起忱为燕南河北<br /><br />&nbsp;&nbsp;&nbsp;&nbsp;道肃政廉访副使，累迁岭南广西、河东山西两道肃政廉访使，江陵、汴梁两路总<br /><br />&nbsp;&nbsp;&nbsp;&nbsp;管。至大元年，拜中奉大夫、云南行省参知政事，未行，卒。<br /><br />&nbsp;&nbsp;&nbsp;&nbsp;○赵迪<br /><br />&nbsp;&nbsp;&nbsp;&nbsp;赵迪，真定藁城人也。幼孤，事母孝，多力善骑射。金未为义军万户。郡将<br /><br />&nbsp;&nbsp;&nbsp;&nbsp;出六钧强弩，立赏募能挽者，迪能之，即署真定尉，迁藁城尉，升为丞。太祖兵<br /><br />&nbsp;&nbsp;&nbsp;&nbsp;至藁城，迪率众迎降。岁壬午，改藁城为永安州，以迪同知节度使事。尝从帝西<br /><br />&nbsp;&nbsp;&nbsp;&nbsp;征，他将校豪横俘掠，独迪治军严，所过无犯。先是，真定既破，迪亟入索藁城<br /><br />&nbsp;&nbsp;&nbsp;&nbsp;人在城中者，得男女千余人。诸将欲分取之，迪曰：“是皆我所掠，当以归我。”<br /><br />&nbsp;&nbsp;&nbsp;&nbsp;诸将许诺。迪乃召其人谓曰：“吾惧若属为他将所得，则分奴之矣，故索以归之<br /><br />&nbsp;&nbsp;&nbsp;&nbsp;我。今纵汝往，宜各遂生产，为良民。”众感泣而去。时兵荒之余，骸骨蔽野，<br /><br />&nbsp;&nbsp;&nbsp;&nbsp;迪为大冢收瘗。壬子岁卒，年七十。子七人，椿龄，真定路转运使。<br /><br />&nbsp;&nbsp;&nbsp;&nbsp;○邸顺<br /><br />&nbsp;&nbsp;&nbsp;&nbsp;邸顺，保定行唐人，占籍于曲阳县。金末盗起，顺会诸族，集乡人豪壮数百<br /><br />&nbsp;&nbsp;&nbsp;&nbsp;人，与其弟常筑两寨于石城、玄保，分据以守。岁甲戌，率众来归，太祖授行唐<br /><br />&nbsp;&nbsp;&nbsp;&nbsp;令。丙子，真定饥，群盗据城叛，民皆穴地以避之，盗发地而啖其人，顺擒数百<br /><br />&nbsp;&nbsp;&nbsp;&nbsp;人杀之。朝廷升曲阳为恒州，以顺为安抚使。金将武仙据真定，帅众来攻，顺与<br /><br />&nbsp;&nbsp;&nbsp;&nbsp;战，大败之，赐金虎符，加镇国上将军、恒州等处都元帅。庚辰，武仙屯兵于黄、<br /><br />&nbsp;&nbsp;&nbsp;&nbsp;尧两山，顺及弟常又击败之。时西京郝道章，阴结武仙，抄掠州县，顺擒道章杀<br /><br />&nbsp;&nbsp;&nbsp;&nbsp;之，仙退真定以自保。顺从木华黎攻之，败之于王柳口，仙遂弃真定南走。以功，<br /><br />&nbsp;&nbsp;&nbsp;&nbsp;赐顺名察纳合儿，升骠骑卫上将军，充山前都元帅；弟常，赐名金那合儿。辛卯<br /><br />&nbsp;&nbsp;&nbsp;&nbsp;春，从太宗攻河南诸郡，招降民十余万，以顺知中山府。己亥，佩金符，为行军<br /><br />&nbsp;&nbsp;&nbsp;&nbsp;万户，管领诸路元差军五千人。从大军破归德府，留顺戍之。丁未，驻师五河口，<br /><br />&nbsp;&nbsp;&nbsp;&nbsp;宋兵夜袭营，顺掩杀其众，生获十五人。癸丑，攻涟水。甲寅，举部属肖撤八、<br /><br />&nbsp;&nbsp;&nbsp;&nbsp;耨邻之功以奏，上赐肖撤八、耨邻金银符，仍隶麾下。丙辰春，顺卒，年七十四。<br /><br />&nbsp;&nbsp;&nbsp;&nbsp;子浃，袭职。己未，从世祖渡江，围鄂州，有战功。中统元年，世祖即位，<br /><br />&nbsp;&nbsp;&nbsp;&nbsp;浃以所部张宣等十二人奏闻于朝，遂以金银符赐之。三年，围李f，还守息州。<br /><br />&nbsp;&nbsp;&nbsp;&nbsp;至元十一年，赐虎符，授金州招讨副使，后又迁怀远大将军、金州万户。十三年，<br /><br />&nbsp;&nbsp;&nbsp;&nbsp;改襄阳管军万户。三月，以枢密院奏，行淮西总管万户府事，守庐州。十四年，<br /><br />&nbsp;&nbsp;&nbsp;&nbsp;移龙兴，仍管领本翼军人。十五年，复为管军万户，攻赣州崖石寨、太平岩贼有<br /><br />&nbsp;&nbsp;&nbsp;&nbsp;功。十七年，升镇国上将军、都元帅，镇龙兴诸路，兼管本万户府事，赐银印。<br /><br />&nbsp;&nbsp;&nbsp;&nbsp;吉、赣盗起，行省迁元帅府以镇之。二十一年，元帅府罢，复为万户。二十三年，<br /><br />&nbsp;&nbsp;&nbsp;&nbsp;佩元降虎符，为归德万户，镇守吉安。未几，统领江西各万户，集兵七千戍广东，<br /><br />&nbsp;&nbsp;&nbsp;&nbsp;凡二载。大德三年卒，年七十七。赠辅国上将军、北庭元帅府都元帅、护军，追<br /><br />&nbsp;&nbsp;&nbsp;&nbsp;封高阳郡公，谥襄敏。子荣仁，袭佩其虎符，为宣武将军、归德万户，镇广东惠<br /><br />&nbsp;&nbsp;&nbsp;&nbsp;州，感瘴疾，不任事。子贯袭。贯卒，子士忠袭。士忠卒，子文袭。<br /><br />&nbsp;&nbsp;&nbsp;&nbsp;顺族弟琮。琮，太祖时从族兄行唐元帅常来降。岁乙酉，金降将武仙复据真<br /><br />&nbsp;&nbsp;&nbsp;&nbsp;定叛，琮败之于黄台。癸巳，从元帅盏灭金于蔡，有功，真定五路万户选充<br /><br />&nbsp;&nbsp;&nbsp;&nbsp;总管府推官。寻奉旨，赐金符，授管军总押，管领七路兵马，镇徐州。宋兵入境，<br /><br />&nbsp;&nbsp;&nbsp;&nbsp;琮战却之。己亥，从大将察罕攻滁州，力战，流矢中脐，明年卒。子泽袭，移镇<br /><br />&nbsp;&nbsp;&nbsp;&nbsp;颍州。宋兵攻颍，泽战败之。至元四年，从元帅阿术克平塞寨及老鸦山。十一年，<br /><br />&nbsp;&nbsp;&nbsp;&nbsp;从沙洋夺六舰，皆论功受赏有差。十二年，授武德将军、管军总管，从攻潭州及<br /><br />&nbsp;&nbsp;&nbsp;&nbsp;静江，累官怀远大将军、管军万户、郴州路总管府达鲁花赤。二十二年，改授庐<br /><br />&nbsp;&nbsp;&nbsp;&nbsp;州蒙古汉军万户，寻迁颍州翼。会徽州绩溪县盗起，泽讨平之。二十八年，移镇<br /><br />&nbsp;&nbsp;&nbsp;&nbsp;杭州，卒。子元谦，袭为颍州万户。元谦卒，子祺袭。祺卒，子忠袭。<br /><br />&nbsp;&nbsp;&nbsp;&nbsp;○王善（子庆端附）<br /><br />&nbsp;&nbsp;&nbsp;&nbsp;王善，字子善，真定藁城人。父增，监本县酒务，以孝行称。善资仪雄伟，<br /><br />&nbsp;&nbsp;&nbsp;&nbsp;其音若钟，多智略，尤精骑射。金贞v播迁，田畴荒芜，人无所得食，善求食以<br /><br />&nbsp;&nbsp;&nbsp;&nbsp;奉母。乙亥，群盗蜂起，众推善为长。善约束有法，备御有方，盗不能犯，擢本<br /><br />&nbsp;&nbsp;&nbsp;&nbsp;县主簿。戊寅，权中山府治中。时武仙镇真定，阴蓄异志，忌善威名，密令知府<br /><br />&nbsp;&nbsp;&nbsp;&nbsp;李济、府判郭安图之。己卯秋，济、安张宴伏兵，召善计事。善觉，即还治众，<br /><br />&nbsp;&nbsp;&nbsp;&nbsp;仓卒得八十人，慷慨与盟，人争自奋，遂诛济、安。乃谕其党曰：“造衅者，李、<br /><br />&nbsp;&nbsp;&nbsp;&nbsp;郭耳，余无所问。”善夜卧北城上，戒麾下曰：“勿以我累汝家，当取吾首献帅<br /><br />&nbsp;&nbsp;&nbsp;&nbsp;府。”众曰：“公何为出此言，我辈惟有效死而已。”遂率众来归，授金符，同<br /><br />&nbsp;&nbsp;&nbsp;&nbsp;知中山府事。是年冬，以兵三百攻武仙，仙遣将率精锐二千拒战，善擒斩之。仙<br /><br />&nbsp;&nbsp;&nbsp;&nbsp;走获鹿，委其佐段琛城守，复战拔之，入据其城，军势大振，自中山以南，降州<br /><br />&nbsp;&nbsp;&nbsp;&nbsp;郡四十二。庚辰，迁中山真定等路招讨使，寻加右副元帅、骠骑大将军，屯藁城。<br /><br />&nbsp;&nbsp;&nbsp;&nbsp;壬午，升藁城为匡国军，以善行帅府事。癸未，进金吾卫大将军、左副元帅。仙<br /><br />&nbsp;&nbsp;&nbsp;&nbsp;穷迫请降，诏命复旧镇。善奏：“仙狼子野心，终必反覆，请修城隍备之。”未<br /><br />&nbsp;&nbsp;&nbsp;&nbsp;几，仙果叛，率众来攻。火及西门，善出战，却之。仙使其部下宋元俘老幼四千<br /><br />&nbsp;&nbsp;&nbsp;&nbsp;人南奔，善追夺之，俾复故业。仙自是不敢复入真定，其部曲多来降。丙戌，以<br /><br />&nbsp;&nbsp;&nbsp;&nbsp;功赐金虎符，仍行帅府事。壬辰，从征河南，至郑州。州将马伯坚素闻善名，登<br /><br />&nbsp;&nbsp;&nbsp;&nbsp;陴大呼曰：“藁城王元帅在军中否？愿以城降之。”善直前，免胄与语，伯坚果<br /><br />&nbsp;&nbsp;&nbsp;&nbsp;率众出降。善令军中秋毫无犯，民皆按堵，愿从善北渡者以万计，授之土田，以<br /><br />&nbsp;&nbsp;&nbsp;&nbsp;安集之。丙申，兼河北西路兵马副都总管。辛丑，授知中山府事。属县新乐，地<br /><br />&nbsp;&nbsp;&nbsp;&nbsp;居冲要，迎送供给，倍于他县，皆取于民。善均其劳逸，所征或未给，辄出家赀<br /><br />&nbsp;&nbsp;&nbsp;&nbsp;代输，民德之。又放家僮五百人为民，咸怀其恩。癸卯卒，年六十一。皇庆元年，<br /><br />&nbsp;&nbsp;&nbsp;&nbsp;赠银青荣禄大夫、司徒，追封冀国公，谥武靖。子庆渊，为行军千户，征淮南死；<br /><br />&nbsp;&nbsp;&nbsp;&nbsp;次庆端。<br /><br />&nbsp;&nbsp;&nbsp;&nbsp;庆端字正甫，初为郡`库，进水军提领，训练士卒，常如临敌。败李f于<br /><br />&nbsp;&nbsp;&nbsp;&nbsp;老僧口，以功佩金符，为千户。监筑大都城。移戍清口，宋兵来攻，守将战死，<br /><br />&nbsp;&nbsp;&nbsp;&nbsp;城欲陷，庆端拔刀誓众，裹创力战，城得以全。群盗四起，复击走之。进武节将<br /><br />&nbsp;&nbsp;&nbsp;&nbsp;军、管军总管，领左右中卫兵。从世祖北征，还，迁右卫亲军副都指挥使，进侍<br /><br />&nbsp;&nbsp;&nbsp;&nbsp;卫军都指挥使，建威武营，以处卫兵，经画田庐，使各安业。别立神锋军，亲教<br /><br />&nbsp;&nbsp;&nbsp;&nbsp;以蹶张弩技，作整暇堂、犀利局。浚渠构室，如治家事。至元十九年，改詹事丞。<br /><br />&nbsp;&nbsp;&nbsp;&nbsp;时有司欲就威武贷粟数万石，济饥民。裕宗在东宫，以问庆端，庆端对曰：“兵<br /><br />&nbsp;&nbsp;&nbsp;&nbsp;民等耳，何间焉！”即命与之。帝尝遣近侍夜出伺察，为逻卒所执，近侍以实告，<br /><br />&nbsp;&nbsp;&nbsp;&nbsp;卒曰：“军中惟知将军令，不知其他。”近侍以闻，帝赏以黑貂裘。及亲征乃颜，<br /><br />&nbsp;&nbsp;&nbsp;&nbsp;命庆端以所部从。时年六十余，与士卒同甘苦，昼则擐甲执兵迎敌，夜卧不解衣，<br /><br />&nbsp;&nbsp;&nbsp;&nbsp;暇则俾士卒为军市，自相懋迁。征东之功，庆端赞画居多。成宗即位，论翼戴功，<br /><br />&nbsp;&nbsp;&nbsp;&nbsp;拜金吾卫上将军、中书右丞，行徽政副使，兼隆福宫左都威卫使，进阶资德大夫。<br /><br />&nbsp;&nbsp;&nbsp;&nbsp;大德二年，加荣禄大夫、平章政事、佥书枢密院事，兼使如故。以疾卒。<br /><br />&nbsp;&nbsp;&nbsp;&nbsp;○杜丰<br /><br />&nbsp;&nbsp;&nbsp;&nbsp;杜丰，字唐臣，汾州西河人。父，以积德好施，乡称善人。丰少有大志，<br /><br />&nbsp;&nbsp;&nbsp;&nbsp;倜傥不群，通兵法。仕金，为平遥义军谋克，佩银符。太祖取太原，丰率所部来<br /><br />&nbsp;&nbsp;&nbsp;&nbsp;降。皇舅按赤那延授兵马都提控。从国王按察儿攻平阳，先登。克绛州、解州诸<br /><br />&nbsp;&nbsp;&nbsp;&nbsp;堡，招集流民三万余家。以功赐金虎符，升征行元帅左监军。金人南遁，遂以丰<br /><br />&nbsp;&nbsp;&nbsp;&nbsp;守河北。庚辰，上党公张开以万众寇汾州，丰率精骑五千败之。从国王阿察儿，<br /><br />&nbsp;&nbsp;&nbsp;&nbsp;下怀孟，破温谷、木涧等寨，辄先登。攻洪洞西山。斩首六百余级。攻松平山，<br /><br />&nbsp;&nbsp;&nbsp;&nbsp;破之，贼坠崖死以万计，获生口甚众。金将武仙等往来钞掠平阳、太原间，行路<br /><br />&nbsp;&nbsp;&nbsp;&nbsp;梗塞。壬午，授丰龙虎卫上将军、河东南北路兵马都元帅，便宜行事。遂破玉女、<br /><br />&nbsp;&nbsp;&nbsp;&nbsp;割渠等寨，俘获千余人。丙戌，从按赤那延攻益都，金守将突围出。丰战扼之，<br /><br />&nbsp;&nbsp;&nbsp;&nbsp;斩首千级，捕虏二十人，益都下，遂略地登、莱，降岛民万余。己丑，以本部取<br /><br />&nbsp;&nbsp;&nbsp;&nbsp;沁州，由是铜L、武乡、襄垣、绵上、沁源诸县皆下。辛卯，命丰抚定平阳、太<br /><br />&nbsp;&nbsp;&nbsp;&nbsp;原、真定及辽、沁未降山寨，皆平之。乙未，升沁州长官，长官者，国初高爵也。<br /><br />&nbsp;&nbsp;&nbsp;&nbsp;在沁十余年，宽徭薄赋，劝课农桑，民以富足。丁未，请老。丙辰，疾卒于家，<br /><br />&nbsp;&nbsp;&nbsp;&nbsp;年六十有七。沁人立祠，岁时祀焉。<br /><br />&nbsp;&nbsp;&nbsp;&nbsp;子三人：思明，思忠，思敬。思敬事世祖潜邸，由平阳路同知累迁治书侍御<br /><br />&nbsp;&nbsp;&nbsp;&nbsp;史。阿合马败，台臣皆罢去，思敬以帝所眷知，独留。出为安西路总管，佥陕西<br /><br />&nbsp;&nbsp;&nbsp;&nbsp;行省事，历汴梁总管，再入中台为侍御史。时桑哥以罪诛，风纪为之振肃。未几，<br /><br />&nbsp;&nbsp;&nbsp;&nbsp;拜参知政事，改四川行省左丞，不赴，升中书左丞。致仕，年八十六卒，谥文定。<br /><br />&nbsp;&nbsp;&nbsp;&nbsp;○石抹孛迭儿<br /><br />&nbsp;&nbsp;&nbsp;&nbsp;石抹孛迭儿，契丹人。父桃叶儿，徙霸州。孛迭儿仕金，为霸州平曲水寨管<br /><br />&nbsp;&nbsp;&nbsp;&nbsp;民官。太师、国王木华黎率师至霸州，孛迭儿迎降，木华黎察其智勇，奇之，擢<br /><br />&nbsp;&nbsp;&nbsp;&nbsp;为千户。岁甲戌，从木华黎觐太祖于雄州，佩以银符，充汉军都统。帝次牛阑山，<br /><br />&nbsp;&nbsp;&nbsp;&nbsp;欲尽戮汉军，木华黎以孛迭儿可用，奏释之，因请隶麾下，从平高州。乙亥，授<br /><br />&nbsp;&nbsp;&nbsp;&nbsp;左监军，佩金符，与北京都元帅吾也儿，分领锦州红罗山、北京东路汉军二万。<br /><br />&nbsp;&nbsp;&nbsp;&nbsp;又从夺忽阑^里必徇地山东、大名。比至持荩城守甚坚，师不得进，孛迭儿不<br /><br />&nbsp;&nbsp;&nbsp;&nbsp;避矢石，率众先登，遂拔之。丁丑，从平益都、沂、密、莱、淄。戊寅，从定太<br /><br />&nbsp;&nbsp;&nbsp;&nbsp;原、忻、代、平阳、吉、隰、岢岚、汾、石、绛州、河中、潞、泽、辽、沁。辛<br /><br />&nbsp;&nbsp;&nbsp;&nbsp;巳，木华黎承制升孛迭儿为龙虎卫上将军、霸州等路元帅，佩金虎符，以黑军镇<br /><br />&nbsp;&nbsp;&nbsp;&nbsp;守固安水寨。既至，令兵士屯田，且耕且战，披荆棘，立庐舍，数年之间，城市<br /><br />&nbsp;&nbsp;&nbsp;&nbsp;悉完，为燕京外蔽。庚寅，朝太宗于行在所，赐金符。辛卯，从国王塔思征河南。<br /><br />&nbsp;&nbsp;&nbsp;&nbsp;癸巳，从讨万奴于辽东，平之。孛迭儿始从征伐，及后为将，大小百战，所至有<br /><br />&nbsp;&nbsp;&nbsp;&nbsp;功，年七十，以疾卒于官。子j查剌、查茶剌。<br /><br />&nbsp;&nbsp;&nbsp;&nbsp;○贾塔剌浑<br /><br />&nbsp;&nbsp;&nbsp;&nbsp;贾塔剌浑，冀州人。太祖用兵中原，募能用炮者籍为兵，授塔剌浑四路总押，<br /><br />&nbsp;&nbsp;&nbsp;&nbsp;佩金符以将之。及攻益都，下之，加龙虎卫上将军、行元帅左监军，便宜行事。<br /><br />&nbsp;&nbsp;&nbsp;&nbsp;师还，驻谦。谦州，即古乌孙国也。岁己丑，将所部及契丹、女直、唐兀、汉兵，<br /><br />&nbsp;&nbsp;&nbsp;&nbsp;攻斡脱剌儿城。塔剌浑督诸军，穴城先入，破之，即军中拜元帅，改银青荣禄大<br /><br />&nbsp;&nbsp;&nbsp;&nbsp;夫。从睿宗入散关，略关外四州，经兴元，渡汉江，略唐、邓、申、裕诸州，鼓<br /><br />&nbsp;&nbsp;&nbsp;&nbsp;行而东，河南平。升金紫光禄大夫、总领都元帅。从大帅太赤攻徐、邳，平之。<br /><br />&nbsp;&nbsp;&nbsp;&nbsp;十六年，卒。<br /><br />&nbsp;&nbsp;&nbsp;&nbsp;子抄儿赤袭，从诸王也孙哥、塔察儿南征。戊午，卒于军。子冀驴袭，卒。<br /><br />&nbsp;&nbsp;&nbsp;&nbsp;弟六十八袭。至元五年，诸军围襄樊。九年，六十八帅所部戍骆驼岭一字城，立<br /><br />&nbsp;&nbsp;&nbsp;&nbsp;炮樊城南，不发，以怠敌心，俄帅锐卒突出，攻其城西，破之。以功赐银币、鞍<br /><br />&nbsp;&nbsp;&nbsp;&nbsp;马、弓矢。十一年，诸军南征，渡江。明年，加宣武将军。宋常州守臣姚醇崾<br /><br />&nbsp;&nbsp;&nbsp;&nbsp;不下，六十八发炮摧其城壁，以纳诸军。宋援兵突至，力战却之。常州既克，帅<br /><br />&nbsp;&nbsp;&nbsp;&nbsp;府令总新附炮手军。临安降，加怀远大将军，从诸军追宋二王至海，下三十余城。<br /><br />&nbsp;&nbsp;&nbsp;&nbsp;十四年，加昭勇大将军。十五年，领南军精锐者入卫，加辅国上将军。十八年，<br /><br />&nbsp;&nbsp;&nbsp;&nbsp;论功，授奉国上将军，管领炮手军都元帅。二十年，罢都元帅，更授炮手军匠万<br /><br />&nbsp;&nbsp;&nbsp;&nbsp;户，佩三珠虎符。二十六年，卒。<br /><br />&nbsp;&nbsp;&nbsp;&nbsp;○奥敦世英<br /><br />&nbsp;&nbsp;&nbsp;&nbsp;奥敦世英，女真人也。其先世仕金，为淄州剌史。岁癸酉，太祖兵下山东，<br /><br />&nbsp;&nbsp;&nbsp;&nbsp;淄州民奉世英及弟保和迎降，皆授以万户。世英倜傥有武略，由万户迁德兴府尹。<br /><br />&nbsp;&nbsp;&nbsp;&nbsp;时金经略使苗道润率众欲复山西，世英与战，克之，将尽杀所俘，其母责之曰：<br /><br />&nbsp;&nbsp;&nbsp;&nbsp;“汝华族也，畏死而降，此卒伍尔，驱之死战，何忍杀之耶！”遂止。世英从数<br /><br />&nbsp;&nbsp;&nbsp;&nbsp;骑巡部定襄，卒于军。<br /><br />&nbsp;&nbsp;&nbsp;&nbsp;保和由万户升昭勇大将军、德兴府元帅，锡虎符，改雄州总管。寻以元帅领<br /><br />&nbsp;&nbsp;&nbsp;&nbsp;真定、保定、顺德诸道农事，凡辟田二十余万亩。改真定路劝农事，兼领诸署，<br /><br />&nbsp;&nbsp;&nbsp;&nbsp;赐居第、戎器、裘马，给户，食其租。年五十六，致仕。保和四子：希恺，希元，<br /><br />&nbsp;&nbsp;&nbsp;&nbsp;希鲁，希尹。<br /><br />&nbsp;&nbsp;&nbsp;&nbsp;希恺袭劝农事，皇太后锡以锦服，曰：“无坠汝世业。”郡县有水旱，必力<br /><br />&nbsp;&nbsp;&nbsp;&nbsp;请蠲租调，民赖之。南征时，置军储仓于汴、卫，岁输河北诸路粟以实之，分冬<br /><br />&nbsp;&nbsp;&nbsp;&nbsp;月三限，失终限者死，吏征敛舞法，民甚苦之。希恺知其弊，蠲烦苛而民不扰。<br /><br />&nbsp;&nbsp;&nbsp;&nbsp;寻以劝农使兼知冀州。希恺至，为束约，健讼之俗为变。蒙古军取民田牧，久不<br /><br />&nbsp;&nbsp;&nbsp;&nbsp;归，希恺悉夺归之，军无怨言。至元二年，迁顺天治中。三月，改顺德。又逾月，<br /><br />&nbsp;&nbsp;&nbsp;&nbsp;升知河中府，秩满归调。时阿合马专政，官以贿成，希恺不往见之，降武德将军，<br /><br />&nbsp;&nbsp;&nbsp;&nbsp;知景州，数月卒。希元，彰德漕运使。希鲁，澧州路总管。希尹，中统三年，李<br /><br />&nbsp;&nbsp;&nbsp;&nbsp;f叛济南，世祖命丞相史天泽讨之。希尹谒天泽，面陈利害，愿击贼自效。试<br /><br />&nbsp;&nbsp;&nbsp;&nbsp;其骑射，壮之，命充真定路行军千户。与贼战，矢无虚发，贼败走入城中，诸王<br /><br />&nbsp;&nbsp;&nbsp;&nbsp;哈必赤赏银五十两。希尹请筑外城围之，深沟高垒，俟其粮绝，不战而坐待其困，<br /><br />&nbsp;&nbsp;&nbsp;&nbsp;天泽从之。f既就擒，至元十一年，枢密录其功，自右卫经历六迁至同知广东<br /><br />&nbsp;&nbsp;&nbsp;&nbsp;道宣慰司事，卒。<br /><br />&nbsp;&nbsp;&nbsp;&nbsp;○田雄<br /><br />&nbsp;&nbsp;&nbsp;&nbsp;田雄，字毅英，北京人也。幼孤，能树立，以骁勇善骑射知名，金末署军都<br /><br />&nbsp;&nbsp;&nbsp;&nbsp;统。岁辛未，太祖军至北京，雄率众出降。太祖以雄隶太师、国王木华黎麾下，<br /><br />&nbsp;&nbsp;&nbsp;&nbsp;从征兴中、广宁诸郡，定府州县二十有九，平锦州张鲸兄弟之乱，从攻柏乡、邢、<br /><br />&nbsp;&nbsp;&nbsp;&nbsp;相。辛巳，从攻~、坊、绥、葭诸州有功，木华黎承制授雄隰、吉州剌史，兼镇<br /><br />&nbsp;&nbsp;&nbsp;&nbsp;戎军节度使，行都元帅府事，平汾西霍山诸栅。壬午，以木华黎命，授河中帅，<br /><br />&nbsp;&nbsp;&nbsp;&nbsp;听石天应节制。太宗时，从攻西和、兴元诸州；又从攻夔、万诸州。论功尤最，<br /><br />&nbsp;&nbsp;&nbsp;&nbsp;赐金符，授行军千户，召为御前先锋。顷之，使攻破桢州雷家堡。奉旨招纳河南<br /><br />&nbsp;&nbsp;&nbsp;&nbsp;降附，得户十三万七千有奇，民皆按堵。而别部将校纵兵虏掠，民惶惧悔降，雄<br /><br />&nbsp;&nbsp;&nbsp;&nbsp;力为救护，至出己财与之，民得免于害。癸巳，授镇抚陕西总管京兆等路事。时<br /><br />&nbsp;&nbsp;&nbsp;&nbsp;关中苦于兵革，郡县萧然。雄披荆棘，立官府，开陈祸福，招徕四山堡寨之未降<br /><br />&nbsp;&nbsp;&nbsp;&nbsp;者，获其人，皆慰遣之，由是来附者日众。雄乃教民力田，京兆大治。事闻，赐<br /><br />&nbsp;&nbsp;&nbsp;&nbsp;金符。定宗时，入觐于和林。以疾卒，年五十八。后追封西秦王。<br /><br />&nbsp;&nbsp;&nbsp;&nbsp;子八人，大明袭职，知京兆等路都总管府事。<br /><br />&nbsp;&nbsp;&nbsp;&nbsp;○张拔都<br /><br />&nbsp;&nbsp;&nbsp;&nbsp;张拔都，昌平人。岁辛未，太祖南征，拔都率众来附，愿为前驱，遂留备宿<br /><br />&nbsp;&nbsp;&nbsp;&nbsp;卫。从近臣汉都虎西征回纥、河西诸蕃，道陇、蜀入洛，屡战，流矢中颊，不少<br /><br />&nbsp;&nbsp;&nbsp;&nbsp;却。帝闻而壮之，赐名拔都，自是汉都虎亦专任之。甲午，金亡，以汉都虎为炮<br /><br />&nbsp;&nbsp;&nbsp;&nbsp;手诸色军民人匠都元帅，守真定。汉都虎卒，无子，以拔都代之。及汉都虎兄子<br /><br />&nbsp;&nbsp;&nbsp;&nbsp;赡^少长，拔都请于朝，归其政而终老焉。<br /><br />&nbsp;&nbsp;&nbsp;&nbsp;子忙古台，从宪宗攻蜀钓鱼山、苦竹二垒，冒犯矢石，屡挫而不沮，遂以勇<br /><br />&nbsp;&nbsp;&nbsp;&nbsp;敢闻。中统元年，赐银符，预议炮手军府事。寻易金符，为行军千户，从征襄樊<br /><br />&nbsp;&nbsp;&nbsp;&nbsp;有功，卒。子世泽袭，从丞相伯颜南征，大小十余战，皆有功。又从平广西。明<br /><br />&nbsp;&nbsp;&nbsp;&nbsp;年，收琼、万诸州，拜宣武将军、行军总管。未几，迁副万户，加明威将军。从<br /><br />&nbsp;&nbsp;&nbsp;&nbsp;镇南王脱欢伐交趾，既还，及再举，将校旧尝往者，许留恤之。有脱欢者，当行，<br /><br />&nbsp;&nbsp;&nbsp;&nbsp;适病，不能起，世泽曰：“吾祖父以武勇称，吾蒙其余泽，荷国厚恩，当输忠王<br /><br />&nbsp;&nbsp;&nbsp;&nbsp;室，增光前人，岂可苟为自安计耶！”力请代之。凯还，人服其义云。<br /><br />&nbsp;&nbsp;&nbsp;&nbsp;○张荣<br /><br />&nbsp;&nbsp;&nbsp;&nbsp;张荣，清州人，后徙鄢陵。岁甲戌，从太保明安降，太祖赐虎符，授怀远大<br /><br />&nbsp;&nbsp;&nbsp;&nbsp;将军、元帅左都监。乙亥正月，奉旨略东平、益都诸郡。戊寅，领军匠，从太祖<br /><br />&nbsp;&nbsp;&nbsp;&nbsp;征西域诸国。庚辰八月，至西域莫兰河，不能涉。太祖召问济河之策，荣请造舟。<br /><br />&nbsp;&nbsp;&nbsp;&nbsp;太祖复问：“舟卒难成，济师当在何时？”荣请以一月为期。乃督工匠，造船百<br /><br />&nbsp;&nbsp;&nbsp;&nbsp;艘，遂济河。太祖嘉其能而赏其功，赐名兀速赤。癸未七月，升镇国上将军、炮<br /><br />&nbsp;&nbsp;&nbsp;&nbsp;水手元帅。甲申七月，从征河西。乙酉，从征关西五路。十月，攻凤翔，炮伤右<br /><br />&nbsp;&nbsp;&nbsp;&nbsp;髀，帝命赐银三十锭，养病于云内州。庚寅七月卒，年七十三。<br /><br />&nbsp;&nbsp;&nbsp;&nbsp;子奴婢，袭佩虎符、炮水手元帅，领诸色军匠。太宗伐金，命由关西小口附<br /><br />&nbsp;&nbsp;&nbsp;&nbsp;金昌州等郡。乙未，金亡。戊戌，授怀远大将军。癸卯三月，升辅国大将军。甲<br /><br />&nbsp;&nbsp;&nbsp;&nbsp;辰二月，领蒙古、汉军，守钧州。戊申九月，宋兵袭钧州，奴婢拒战，大败宋师。<br /><br />&nbsp;&nbsp;&nbsp;&nbsp;己酉十一月，复与宋兵战，流矢中右臂。中统三年卒，年七十五。子君佐，袭佩<br /><br />&nbsp;&nbsp;&nbsp;&nbsp;虎符、炮水手元帅，戍蔡州。五年，都元帅阿术命将炮手兵攻襄阳。至元八年，<br /><br />&nbsp;&nbsp;&nbsp;&nbsp;调守襄阳一字城、橐驼岭，攻南门牛角堡，破之。攻樊城，亲立炮摧其角楼，樊<br /><br />&nbsp;&nbsp;&nbsp;&nbsp;城破。十年，襄阳降。参政阿鲁海牙以宋降将吕文焕入朝，奉旨召蒙古、汉人万<br /><br />&nbsp;&nbsp;&nbsp;&nbsp;户凡二十人陛见，各以功受赐。帝亲谕之，令还镇。十一年，从军下汉江，至沙<br /><br />&nbsp;&nbsp;&nbsp;&nbsp;洋。丞相伯颜命率炮手军攻其北面。火炮焚城中民舍几尽，遂破之，赐以良马、<br /><br />&nbsp;&nbsp;&nbsp;&nbsp;金鞍、金段。又以火炮攻阳逻堡，破之。十二年，从大军与宋将孙虎臣战于丁家<br /><br />&nbsp;&nbsp;&nbsp;&nbsp;洲，复从丞相阿术攻扬州，是年冬，又从诸军破常州。十三年，升怀远大将军，<br /><br />&nbsp;&nbsp;&nbsp;&nbsp;仍炮水手元帅。秋，君佐屯军真、扬间，绝宋粮道。宋制置李庭芝、都统姜才弃<br /><br />&nbsp;&nbsp;&nbsp;&nbsp;城走，扬州平，以君佐为安庆府安抚司军民达鲁花赤。十四年春，安庆野人原及<br /><br />&nbsp;&nbsp;&nbsp;&nbsp;司空山天堂贼将攻安庆，君佐密察知之。时城中军仅数百人，君佐命~贼出没<br /><br />&nbsp;&nbsp;&nbsp;&nbsp;要道，贼不敢入，乃寇黄州。行省命君佐率众复黄州，因以为黄州达鲁花赤。十<br /><br />&nbsp;&nbsp;&nbsp;&nbsp;五年，加镇国上将军，仍炮水手元帅。十九年，命率新附汉军万人，修胶西闸坝，<br /><br />&nbsp;&nbsp;&nbsp;&nbsp;以通漕运。二十一年，兼海道运粮事，是年卒。<br /><br />&nbsp;&nbsp;&nbsp;&nbsp;○赵天锡贲亨<br /><br />&nbsp;&nbsp;&nbsp;&nbsp;赵天锡，字受之，冠氏人。属金季兵起，其祖以财雄乡里，为众所归。贞v<br /><br />&nbsp;&nbsp;&nbsp;&nbsp;之乱，父林保冠氏有功，授冠氏丞，俄升为令。大安末，天锡入粟佐军，补修武<br /><br />&nbsp;&nbsp;&nbsp;&nbsp;校尉，监乘县酒。太祖遣兵南下，防御使苏政以为冠氏令，乃挈县人壁桃源、<br /><br />&nbsp;&nbsp;&nbsp;&nbsp;天平诸山。岁辛巳春，归行台东平严实。实素知天锡名，遂擢隶帐下，从征上党，<br /><br />&nbsp;&nbsp;&nbsp;&nbsp;以功授冠氏令，俄迁元帅左都监，兼令如故。甲申，宋将彭义斌据大名，冠氏元<br /><br />&nbsp;&nbsp;&nbsp;&nbsp;帅李全降之，人心颇摇。天锡令众姑少避其锋，以图后举，乃率将佐往依大将孛<br /><br />&nbsp;&nbsp;&nbsp;&nbsp;里海军。未几，破义斌于真定，授左副元帅、同知大名路兵马都总管事。李全在<br /><br />&nbsp;&nbsp;&nbsp;&nbsp;大名，结其帅苏椿，纳金河南从宜郑倜，日以取冠氏为事。天锡每战辄胜。一日，<br /><br />&nbsp;&nbsp;&nbsp;&nbsp;倜自将万人来攻，天锡率死士乘城，力战三昼夜，倜度不能下，乘风霾遁去。己<br /><br />&nbsp;&nbsp;&nbsp;&nbsp;丑，朝行在所，上便民事，优诏从之。戊戌，征宋，驻兵蕲、黄间，被病还，卒<br /><br />&nbsp;&nbsp;&nbsp;&nbsp;于冠氏，年五十。子六人，贲亨嗣。<br /><br />&nbsp;&nbsp;&nbsp;&nbsp;贲亨字文甫，袭行军千户。己未，从国兵渡江攻鄂，有功。至元五年，总管<br /><br />&nbsp;&nbsp;&nbsp;&nbsp;山东诸翼军，征宋，攻襄樊。贲亨出抄蕲、黄，以五百人拔野人原写山寨，修白<br /><br />&nbsp;&nbsp;&nbsp;&nbsp;河新城。七年，偕元帅刘整朝京师，命为征行千户，赐金符及衣带鞍马。攻樊城，<br /><br />&nbsp;&nbsp;&nbsp;&nbsp;冒矢石，拥盾先登，破之。十一年，修东、西正阳城。三月，败夏贵于淮，益以<br /><br />&nbsp;&nbsp;&nbsp;&nbsp;济南、汴梁二路新军。十二年正月，从攻镇江，与宋将孙虎臣、张世杰大战于焦<br /><br />&nbsp;&nbsp;&nbsp;&nbsp;山，杀掠甚众。十三年，江南平，以功升宣武将军。十四年，授虎符、怀远大将<br /><br />&nbsp;&nbsp;&nbsp;&nbsp;军、处州路总管府达鲁花赤。未行，适盗发澉浦，行省檄为招讨使，率兵平之。<br /><br />&nbsp;&nbsp;&nbsp;&nbsp;未几，处州青田县季文龙、章焱杀赵知府以叛，贲亨获其党，始知七县俱反，季<br /><br />&nbsp;&nbsp;&nbsp;&nbsp;文龙自署为两浙安抚使，据处州天庆观。贲亨率众围之，将骑士三百阵于下河门。<br /><br />&nbsp;&nbsp;&nbsp;&nbsp;贼出战，以精骑蹂之，遂弃城突围散走，斩首三级。贲亨入城，乃招散亡，立官<br /><br />&nbsp;&nbsp;&nbsp;&nbsp;府。章焱复合二万众来攻，阵恶溪南。贲亨分兵拒守，自将精锐乱流冲击，属万<br /><br />&nbsp;&nbsp;&nbsp;&nbsp;户忽都台以援兵至，自巳至亥，贼方退，文龙溺死。忽都台以处即乱山为州，无<br /><br />&nbsp;&nbsp;&nbsp;&nbsp;城壁可恃，且反侧，欲屠之，贲亨曰：“我受命来监此郡，贼固可杀，良民何辜！”<br /><br />&nbsp;&nbsp;&nbsp;&nbsp;不从。将士虏掠子女金帛，贲亨捕得倡率者杖之，仍各求所失还之，州民悦服。<br /><br />&nbsp;&nbsp;&nbsp;&nbsp;十五年，龙泉县张三八合众二万，杀庆元县达鲁花赤也速台儿，且屠其家。贲亨<br /><br />&nbsp;&nbsp;&nbsp;&nbsp;将骑士五百往讨，与贼将郑先锋、陈寿山三千余人战于浮云乡，斩首三百余级。<br /><br />&nbsp;&nbsp;&nbsp;&nbsp;三八军于县西，贼三战俱败。军还，贼众水陆俱设伏，贲亨择步卒骁悍者使前，<br /><br />&nbsp;&nbsp;&nbsp;&nbsp;贼不敢近。既而衢州贼陈千二聚二万人，遂昌叶丙六亦聚三千人助之，贲亨前后<br /><br />&nbsp;&nbsp;&nbsp;&nbsp;斩首三千余级，悉平之。十七年，改处州路管军万户。二十二年，还冠氏，卒，<br /><br />&nbsp;&nbsp;&nbsp;&nbsp;年五十七。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959172);">加入书签</a><a
                        href="959153.html">上一页</a>&larr;<a href="index.html">返回列表</a>&rarr;<a
                            href="959189.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959153.html"; var next_page = "959189.html"; var index_page = "index.html"; var sortid = "9"; var article_id = "14699"; var chapter_id = "959172"; var articlename = "元史"; var chaptername = " 卷一百五十一 列传第三十八"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>