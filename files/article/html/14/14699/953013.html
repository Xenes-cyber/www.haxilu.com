<!DOCTYPE html>
<html>
<head>
<meta charset="gbk" />
<title>元史- 卷五十二 志第四-在线阅读-哈西文学网</title>
<meta name="keywords" content="宋濂，元史， 卷五十二 志第四全文， 卷五十二 志第四在线阅读 哈西文学网" />
<meta name="description" content="哈西文学网提供宋濂的元史  卷五十二 志第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/953013.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/953013.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十二 志第四</h1>
            <div class="link xb">
                <a href="952957.html">上一页</a>&larr;<a href="index.html">返回列表</a>&rarr;<a
                    href="953072.html">下一页</a></div>			
            <div id="BookText">&nbsp;&nbsp;&nbsp;&nbsp;◎历一<br /><br />&nbsp;&nbsp;&nbsp;&nbsp;夫明时治历，自黄帝、尧、舜与三代之盛王，莫不重之，其文备见于传记矣。<br /><br />&nbsp;&nbsp;&nbsp;&nbsp;虽去古既远，其法不详，然原其要，不过随时考验，以合于天而已。汉刘歆作<br /><br />&nbsp;&nbsp;&nbsp;&nbsp;《三统历》，始立积年日法，以为推步之准。后世因之，历唐而宋，其更元改法<br /><br />&nbsp;&nbsp;&nbsp;&nbsp;者，凡数十家，岂故相为乖异哉？盖天有不齐之运，而历为一定之法，所以既久<br /><br />&nbsp;&nbsp;&nbsp;&nbsp;而不能不差，既差则不可不改也。<br /><br />&nbsp;&nbsp;&nbsp;&nbsp;元初承用金《大明历》，庚辰岁，太祖西征，五月望，月蚀不效；二月、五<br /><br />&nbsp;&nbsp;&nbsp;&nbsp;月朔，微月见于西南。中书令耶律楚材以《大明历》后天，乃损节气之分，减周<br /><br />&nbsp;&nbsp;&nbsp;&nbsp;天之秒，去交终之率，治月转之余，课两曜之后先，调五行之出没，以正《大明<br /><br />&nbsp;&nbsp;&nbsp;&nbsp;历》之失。且以中元庚午岁，国兵南伐，而天下略定，推上元庚午岁天正十一月<br /><br />&nbsp;&nbsp;&nbsp;&nbsp;壬戌朔，子正冬至，日月合璧，五星联珠，同会虚宿六度，以应太祖受命之符。<br /><br />&nbsp;&nbsp;&nbsp;&nbsp;又以西域、中原地里殊远，创为里差以增损之，虽东西万里，不复差忒。遂题其<br /><br />&nbsp;&nbsp;&nbsp;&nbsp;名曰《西征庚午元历》，表上之，然不果颁用。<br /><br />&nbsp;&nbsp;&nbsp;&nbsp;至元四年，西域札马鲁丁撰进《万年历》，世祖稍颁行之。十三年，平宋，<br /><br />&nbsp;&nbsp;&nbsp;&nbsp;遂诏前中书左丞许衡、太子赞善王恂、都水少监郭守敬改治新历。衡等以为金虽<br /><br />&nbsp;&nbsp;&nbsp;&nbsp;改历，止以宋《纪元历》微加增益，实未尝测验于天，乃与南北日官陈鼎臣、邓<br /><br />&nbsp;&nbsp;&nbsp;&nbsp;元麟、毛鹏翼、刘巨渊、王素、岳铉、高敬等参考累代历法，复测候日月星辰消<br /><br />&nbsp;&nbsp;&nbsp;&nbsp;息运行之变，参别同异，酌取中数，以为历本。十七年冬至，历成，诏赐名曰<br /><br />&nbsp;&nbsp;&nbsp;&nbsp;《授时历》。十八年，颁行天下。二十年，诏太子谕德李谦为《历议》，发明新<br /><br />&nbsp;&nbsp;&nbsp;&nbsp;历顺天求合之微，考证前代人为附会之失，诚可以贻之永久，自古及今，其推验<br /><br />&nbsp;&nbsp;&nbsp;&nbsp;之精，盖未有出于此者也。今衡、恂、守敬等所撰《历经》及谦《历议》故存，<br /><br />&nbsp;&nbsp;&nbsp;&nbsp;皆可考据，是用具著于篇。惟《万年历》不复传，而《庚午元历》虽未尝颁用，<br /><br />&nbsp;&nbsp;&nbsp;&nbsp;其为书犹在，因附著于后，使来者有考焉。作《历志》。<br /><br />&nbsp;&nbsp;&nbsp;&nbsp;授时历议上<br /><br />&nbsp;&nbsp;&nbsp;&nbsp;验气<br /><br />&nbsp;&nbsp;&nbsp;&nbsp;天道运行，如环无端，治历者必就阴消阳息之际，以为立法之始。阴阳消息<br /><br />&nbsp;&nbsp;&nbsp;&nbsp;之机，何从而见之？惟候其日晷进退，则其机将无所遁。候之之法，不过植表测<br /><br />&nbsp;&nbsp;&nbsp;&nbsp;景，以究其气至之始。智作能述，前代诸人为法略备，苟能精思密索，心与理会，<br /><br />&nbsp;&nbsp;&nbsp;&nbsp;则前人述作之外，未必无所增益。<br /><br />&nbsp;&nbsp;&nbsp;&nbsp;旧法择地平衍，设水准绳墨，植表其中，以度其中晷。然表短促，尺寸之下<br /><br />&nbsp;&nbsp;&nbsp;&nbsp;所为分秒太、半、少之数，未易分别。表长，则分寸稍长，所不便者，景虚而淡，<br /><br />&nbsp;&nbsp;&nbsp;&nbsp;难得实景。前人欲就虚景之中考求真实，或设望筒，或置小表，或以木为规，皆<br /><br />&nbsp;&nbsp;&nbsp;&nbsp;取表端日光下彻圭面。今以铜为表，高三十六尺，端挟以二龙，举一横梁，下至<br /><br />&nbsp;&nbsp;&nbsp;&nbsp;圭面，共四十尺，是为八尺之表五。圭表刻为尺寸，旧寸一，今申而为五，厘毫<br /><br />&nbsp;&nbsp;&nbsp;&nbsp;差易分。别创为景符，以取实景。其制以铜叶，博二寸，长加博之二，中穿一窍，<br /><br />&nbsp;&nbsp;&nbsp;&nbsp;若针芥然，以方为趺，一端设为机轴，令可开阖，u其一端，使其势斜倚，<br /><br />&nbsp;&nbsp;&nbsp;&nbsp;北高南下，往来迁就于虚景之中，窍达日光，仅如米许，隐然见横梁于其中。旧<br /><br />&nbsp;&nbsp;&nbsp;&nbsp;法以表端测晷，所得者日体上边之景，今以横梁取之，实得中景，不容有毫末之<br /><br />&nbsp;&nbsp;&nbsp;&nbsp;差。<br /><br />&nbsp;&nbsp;&nbsp;&nbsp;地中八尺表景，冬至长一丈三尺有奇，夏至尺有五寸。今京师长表，冬至之<br /><br />&nbsp;&nbsp;&nbsp;&nbsp;景七丈九尺八寸有奇，在八尺表则一丈五尺九寸六分；夏至之景一丈一尺七寸有<br /><br />&nbsp;&nbsp;&nbsp;&nbsp;奇，在八尺表则二尺三寸四分。虽晷景长短所在不同，而其景长为冬至，景短为<br /><br />&nbsp;&nbsp;&nbsp;&nbsp;夏至，则一也。惟是气至时刻考求不易，盖至日气正，则一岁气节从而正矣。刘<br /><br />&nbsp;&nbsp;&nbsp;&nbsp;宋祖冲之尝取至前后二十三四日间晷景，折取其中，定为冬至，且以日差比课，<br /><br />&nbsp;&nbsp;&nbsp;&nbsp;推定时刻。宋皇v间，周琮则取立冬、立春二日之景，以为去至既远，日差颇多，<br /><br />&nbsp;&nbsp;&nbsp;&nbsp;易为推考。《纪元》以后诸历，为法加详，大抵不出冲之之法。新历积日累月，<br /><br />&nbsp;&nbsp;&nbsp;&nbsp;实测中晷，自远日以及近日，取前后日率相埒者，参考同异，初非偏取一二日之<br /><br />&nbsp;&nbsp;&nbsp;&nbsp;景，以取数多者为定，实减《大明历》一十九刻二十分。仍以累岁实测中晷日差<br /><br />&nbsp;&nbsp;&nbsp;&nbsp;分寸，定拟二至时刻于后。<br /><br />&nbsp;&nbsp;&nbsp;&nbsp;推至元十四年丁丑岁冬至<br /><br />&nbsp;&nbsp;&nbsp;&nbsp;其年十一月十四日己亥，景长七丈九尺四寸八分五厘五毫；至二十一日丙午，<br /><br />&nbsp;&nbsp;&nbsp;&nbsp;景长七丈九尺五寸四分一厘；二十二日丁未，景长七丈九尺四寸五分五厘。以己<br /><br />&nbsp;&nbsp;&nbsp;&nbsp;亥、丁未二日之景相校，余三分五毫为晷差，进二位；以丙午、丁未二日之景相<br /><br />&nbsp;&nbsp;&nbsp;&nbsp;校，余八分六厘为法；除之，得三十五刻；用减相距日八百刻，余七百六十五刻；<br /><br />&nbsp;&nbsp;&nbsp;&nbsp;折取其中，加半日刻，共为四百三十二刻半；百约为日，得四日；余以十二乘之，<br /><br />&nbsp;&nbsp;&nbsp;&nbsp;百约为时，得三时，满五十又作一时，共得四时；余以十二收之，得三刻；命初<br /><br />&nbsp;&nbsp;&nbsp;&nbsp;起距日己亥算外，得癸卯日辰初三刻为丁丑岁冬至。此取至前后四日景。<br /><br />&nbsp;&nbsp;&nbsp;&nbsp;十一月初九日甲午，景七丈八尺六寸三分五厘五毫；至二十六日辛亥，景七<br /><br />&nbsp;&nbsp;&nbsp;&nbsp;丈八尺七寸九分三厘五毫；二十七日壬子，景七丈八尺五寸五分。以甲午、壬子<br /><br />&nbsp;&nbsp;&nbsp;&nbsp;景相减，复以辛亥、壬子景相减，准前法求之，亦得癸卯日辰初三刻。至二十八<br /><br />&nbsp;&nbsp;&nbsp;&nbsp;日癸丑，景七丈八尺三寸四厘五毫，用壬子、癸丑二日之景与甲午景，准前法求<br /><br />&nbsp;&nbsp;&nbsp;&nbsp;之，亦合。此取至前后八九日景。<br /><br />&nbsp;&nbsp;&nbsp;&nbsp;十一月丙戌朔，景七丈五尺九寸八分六厘五毫；二日丁亥，景七丈六尺三寸<br /><br />&nbsp;&nbsp;&nbsp;&nbsp;七分七厘；至十二月初六日庚申，景七丈五尺八寸五分一厘。准前法求之，亦在<br /><br />&nbsp;&nbsp;&nbsp;&nbsp;辰初三刻。此取至前后一十七日景。<br /><br />&nbsp;&nbsp;&nbsp;&nbsp;十月二十一日丙子，景七丈九寸七分一厘；至十二月十六日庚午，景七丈七<br /><br />&nbsp;&nbsp;&nbsp;&nbsp;寸六分；十七日辛未，景七丈一寸五分六厘五毫。准前法求之，亦得辰初三刻。<br /><br />&nbsp;&nbsp;&nbsp;&nbsp;此取至前后二十七日景。<br /><br />&nbsp;&nbsp;&nbsp;&nbsp;六月初五日癸亥，景一丈三尺八分；距十五年五月癸未朔，景一丈三尺三分<br /><br />&nbsp;&nbsp;&nbsp;&nbsp;八厘五毫；初二日甲申，景一丈二尺九寸二分五毫。准前法求之，亦合。此取至<br /><br />&nbsp;&nbsp;&nbsp;&nbsp;前后一百六十日景。<br /><br />&nbsp;&nbsp;&nbsp;&nbsp;推十五年戊寅岁夏至<br /><br />&nbsp;&nbsp;&nbsp;&nbsp;五月十九日辛丑，景一丈一尺七分七厘五毫；距二十八日庚戌，景一丈一尺<br /><br />&nbsp;&nbsp;&nbsp;&nbsp;七寸八分；二十九日辛亥，景一丈一尺八寸五厘五毫。用辛丑、庚戌二日之景相<br /><br />&nbsp;&nbsp;&nbsp;&nbsp;减，余二厘五毫，进二位为实；复用庚戌、辛亥景相减，余二分五厘五毫为法；<br /><br />&nbsp;&nbsp;&nbsp;&nbsp;除之，得九刻，用减相距日九百刻，余八百九十一刻；半之，加半日刻，百约，<br /><br />&nbsp;&nbsp;&nbsp;&nbsp;得四日；余以十二乘之，百约，得十一时；余以十二收为刻，得三刻；命初起距<br /><br />&nbsp;&nbsp;&nbsp;&nbsp;日辛丑算外，得乙巳日亥正三刻夏至。此取至前后四日景。<br /><br />&nbsp;&nbsp;&nbsp;&nbsp;十四年十二月十五日己巳，景七丈一尺三寸四分三厘；距十五年十一月初二<br /><br />&nbsp;&nbsp;&nbsp;&nbsp;日辛巳，景七丈七寸五分九厘五毫；初三日壬午，景七丈一尺四寸六厘。用己巳、<br /><br />&nbsp;&nbsp;&nbsp;&nbsp;壬午景相减，以辛巳、壬午景相减除之，亦合。此用至前后一百五十六日景。<br /><br />&nbsp;&nbsp;&nbsp;&nbsp;十四年十二月十二日丙寅，景七丈二尺九寸七分二厘五毫；十三日丁卯，景<br /><br />&nbsp;&nbsp;&nbsp;&nbsp;七丈二尺四寸五分四厘五毫；十四日戊辰，景七丈一尺九寸九厘；距十五年十一<br /><br />&nbsp;&nbsp;&nbsp;&nbsp;月初四日癸未，景七丈一尺九寸五分七厘五毫；初五日甲申，景七丈二尺五寸五<br /><br />&nbsp;&nbsp;&nbsp;&nbsp;厘；初六日乙酉，景七丈三尺三分三厘五毫。前后互取，所得时刻皆合。此取至<br /><br />&nbsp;&nbsp;&nbsp;&nbsp;前后一百五十八九日景。<br /><br />&nbsp;&nbsp;&nbsp;&nbsp;十四年十二月初七日辛酉，景七丈五尺四寸一分七厘；初八日壬戌，景七丈<br /><br />&nbsp;&nbsp;&nbsp;&nbsp;四尺九寸五分九厘五毫；初九日癸亥，景七丈四尺四寸八分六厘；距十五年十一<br /><br />&nbsp;&nbsp;&nbsp;&nbsp;月初九日戊子，景七丈四尺五寸二分五毫；初十日己丑，景七丈五尺三厘五毫；<br /><br />&nbsp;&nbsp;&nbsp;&nbsp;十一日庚寅，景七丈五尺四寸四分九厘五毫。以壬戌、己丑景相减为实，以辛酉、<br /><br />&nbsp;&nbsp;&nbsp;&nbsp;壬戌景相减为法，除之；或以壬戌、癸亥景相减，或以戊子、己丑景相减，若己<br /><br />&nbsp;&nbsp;&nbsp;&nbsp;丑、庚寅景相减，推前法求之，皆合。此取至前后一百六十三四日景。<br /><br />&nbsp;&nbsp;&nbsp;&nbsp;推十五年戊寅岁冬至<br /><br />&nbsp;&nbsp;&nbsp;&nbsp;其年十一月十九日戊戌，景七丈八尺三寸一分八厘五毫；距闰十一月初九日<br /><br />&nbsp;&nbsp;&nbsp;&nbsp;戊午，景七丈八尺三寸六分三厘五毫；初十日己未，景七丈八尺八分二厘五毫。<br /><br />&nbsp;&nbsp;&nbsp;&nbsp;用戊戌、戊午二日景相减，余四分五厘为晷差，进二位，以戊午、己未景相减，<br /><br />&nbsp;&nbsp;&nbsp;&nbsp;余二寸八分一厘为法，除之，得一十六刻，加相距日二千刻，半之，加半日刻，<br /><br />&nbsp;&nbsp;&nbsp;&nbsp;百约，得十日；余以十二乘之，百约为时，满五十又进一时，共得七时；余以十<br /><br />&nbsp;&nbsp;&nbsp;&nbsp;二收为刻；命初起距日己亥算外，得戊申日未初三刻为戊寅岁冬至。此取至前后<br /><br />&nbsp;&nbsp;&nbsp;&nbsp;十日景。<br /><br />&nbsp;&nbsp;&nbsp;&nbsp;十一月十二日辛卯，景七丈五尺八寸八分一厘五毫；十三日壬辰，景七丈六<br /><br />&nbsp;&nbsp;&nbsp;&nbsp;尺三寸一厘五毫；闰十一月十五日甲子，景七丈六尺三寸六分六厘五毫；十六日<br /><br />&nbsp;&nbsp;&nbsp;&nbsp;乙丑，景七丈五尺九寸五分三厘；十七日丙寅，景七丈五尺五寸四厘五毫。用壬<br /><br />&nbsp;&nbsp;&nbsp;&nbsp;辰、甲子景相减为实，以辛卯、壬辰景相减为法，除之，亦得戊申日未初三刻。<br /><br />&nbsp;&nbsp;&nbsp;&nbsp;或用甲子、乙丑景相减，推之，亦合。若用辛卯、乙丑景相减为实，用乙丑、丙<br /><br />&nbsp;&nbsp;&nbsp;&nbsp;寅景相减，除之，并同。此取至前后十六七日景。<br /><br />&nbsp;&nbsp;&nbsp;&nbsp;十一月初八日丁亥，景七丈四尺三分七厘五毫；闰十一月二十日己巳，景七<br /><br />&nbsp;&nbsp;&nbsp;&nbsp;丈四尺一寸二分；二十一日庚午，景七丈三尺六寸一分四厘五毫。用丁亥、己巳<br /><br />&nbsp;&nbsp;&nbsp;&nbsp;景相减为实，以己巳、庚午景相减，除之，亦同。此取至前后二十一日景。<br /><br />&nbsp;&nbsp;&nbsp;&nbsp;六月二十六日戊寅，景一丈四尺四寸五分二厘五毫；二十七日己卯，景一丈<br /><br />&nbsp;&nbsp;&nbsp;&nbsp;四尺六寸三分八厘；至十六年四月二日戊寅，景一丈四尺四寸八分一厘。以二戊<br /><br />&nbsp;&nbsp;&nbsp;&nbsp;寅景相减，用后戊寅、己卯景相减，推之，亦同。此取至前后一百五十日景。<br /><br />&nbsp;&nbsp;&nbsp;&nbsp;五月二十八日庚戌，景一丈一尺七寸八分；至十六年四月二十九日乙巳，景<br /><br />&nbsp;&nbsp;&nbsp;&nbsp;一丈一尺八寸六分三厘；三十日丙午，景一丈一尺七寸八分三厘。用庚戌、丙午<br /><br />&nbsp;&nbsp;&nbsp;&nbsp;景相减，以乙巳、丙午景相减，推之，亦同。此取至前后百七十八日景。<br /><br />&nbsp;&nbsp;&nbsp;&nbsp;推十六年己卯岁夏至<br /><br />&nbsp;&nbsp;&nbsp;&nbsp;四月十九日乙未，景一丈二尺三寸六分九厘五毫；二十日丙申，景一丈二尺<br /><br />&nbsp;&nbsp;&nbsp;&nbsp;二寸九分三厘五毫；至五月十九日乙丑，景一丈二尺二寸六分四厘。以丙申、乙<br /><br />&nbsp;&nbsp;&nbsp;&nbsp;丑景相减，余二分九厘五毫为晷差，进二位；以乙未、丙申景相减，得七分六厘<br /><br />&nbsp;&nbsp;&nbsp;&nbsp;为法；除之，得三十八刻；加相距日二千九百刻，半之，加半日刻，百约，得十<br /><br />&nbsp;&nbsp;&nbsp;&nbsp;五日；余以十二乘之，百约，得二时；余以十二收之，得二刻；命初起距日丙申<br /><br />&nbsp;&nbsp;&nbsp;&nbsp;算外，得辛亥日寅正二刻为夏至。此取至前后十五日景。<br /><br />&nbsp;&nbsp;&nbsp;&nbsp;三月二十一日戊辰，景一丈六尺三寸九分五毫；六月十六日壬辰，景一丈六<br /><br />&nbsp;&nbsp;&nbsp;&nbsp;尺九分九厘五毫；十七日癸巳，景一丈六尺三寸一分一厘。用戊辰、癸巳景相减，<br /><br />&nbsp;&nbsp;&nbsp;&nbsp;以壬辰、癸巳景相减，准前法推之，亦合。此取至前后四十二日景。<br /><br />&nbsp;&nbsp;&nbsp;&nbsp;三月初二日己酉，景二丈一尺三寸五厘；至七月初七日壬子，景二丈一尺一<br /><br />&nbsp;&nbsp;&nbsp;&nbsp;寸九分五厘五毫；初八日癸丑，景二丈一尺四寸八分六厘五毫。用己酉、壬子景<br /><br />&nbsp;&nbsp;&nbsp;&nbsp;相减，以壬子、癸丑景相减，如前法推之，亦合。此取至前后六十一二日景。<br /><br />&nbsp;&nbsp;&nbsp;&nbsp;三月戊申朔，景二丈一尺六寸一分一厘；至七月初八日癸丑，景二丈一尺四<br /><br />&nbsp;&nbsp;&nbsp;&nbsp;寸八分六厘五毫；初九日甲寅，景二丈一尺九寸一分五厘五毫。用戊申、癸丑景<br /><br />&nbsp;&nbsp;&nbsp;&nbsp;相减，以癸丑、甲寅景相减，准前法推之，亦同。此取至前后六十二三日景。<br /><br />&nbsp;&nbsp;&nbsp;&nbsp;二月十八日乙未，景二丈六尺三分四厘五毫；至七月二十一日丙寅，景二丈<br /><br />&nbsp;&nbsp;&nbsp;&nbsp;五尺八寸九分九厘；二十二日丁卯，景二丈六尺二寸五分九厘。用乙未、丙寅景<br /><br />&nbsp;&nbsp;&nbsp;&nbsp;相减，以丙寅、丁卯景相减，如前法推之，亦同。此取至前后七十五六日景。<br /><br />&nbsp;&nbsp;&nbsp;&nbsp;二月三日庚辰，景三丈二尺一寸九分五厘五毫；至八月初五日庚辰，景三丈<br /><br />&nbsp;&nbsp;&nbsp;&nbsp;一尺五寸九分六厘五毫；初六日辛巳，景三丈二尺二分六厘五毫。用前庚辰与辛<br /><br />&nbsp;&nbsp;&nbsp;&nbsp;巳景相减，以后庚辰、辛巳景相减，如前推之，亦同。此取至前后九十日景。<br /><br />&nbsp;&nbsp;&nbsp;&nbsp;正月十九日丁卯，景三丈八尺五寸一厘五毫；至八月十八日癸巳，景三丈七<br /><br />&nbsp;&nbsp;&nbsp;&nbsp;尺八寸二分三厘；十九日甲午，景三丈八尺三寸一分五毫。用丁卯、甲午景相减，<br /><br />&nbsp;&nbsp;&nbsp;&nbsp;以癸巳、甲午景相校，如前推之，亦同。此取至前后一百三四日景。<br /><br />&nbsp;&nbsp;&nbsp;&nbsp;推十六年己卯岁冬至<br /><br />&nbsp;&nbsp;&nbsp;&nbsp;十月二十四日戊戌，景七丈六尺七寸四分；至十一月二十五日己巳，景七丈<br /><br />&nbsp;&nbsp;&nbsp;&nbsp;六尺五寸八分；二十六日庚午，景七丈六尺一寸四分二厘五毫。用戊戌、己巳景<br /><br />&nbsp;&nbsp;&nbsp;&nbsp;相减，余一寸六分为晷差，进二位；以己巳、庚午景相减，余四寸三分七厘五毫<br /><br />&nbsp;&nbsp;&nbsp;&nbsp;为法；除之，得三十六刻；以相减距日三千一百刻，余三千六十四刻；半之，加<br /><br />&nbsp;&nbsp;&nbsp;&nbsp;五十刻，百约，得一十五日；余以十二乘之，百约为时，满五十，又进一时，共<br /><br />&nbsp;&nbsp;&nbsp;&nbsp;得十时；余以十二收之为刻，得二刻；命初起距日戊戌算外，得癸丑日戌初二刻<br /><br />&nbsp;&nbsp;&nbsp;&nbsp;冬至。此取至前后十五六日景。<br /><br />&nbsp;&nbsp;&nbsp;&nbsp;十月十八日壬辰，景七丈四尺五分二厘五毫；十九日癸巳，景七丈四尺五寸<br /><br />&nbsp;&nbsp;&nbsp;&nbsp;四分五厘；二十日甲午，景七丈五尺二分五厘；至十一月二十八日壬申，景七丈<br /><br />&nbsp;&nbsp;&nbsp;&nbsp;五尺三寸二分；二十九日癸酉，景七丈四尺八寸五分二厘五毫；十二月甲戌朔，<br /><br />&nbsp;&nbsp;&nbsp;&nbsp;景七丈四尺三寸六分五厘；初二日乙亥，景七丈三尺八寸七分一厘五毫。用甲午、<br /><br />&nbsp;&nbsp;&nbsp;&nbsp;癸酉景相减，癸巳、甲午景相减，如前推之，亦同。若以壬申、癸酉景相减为法，<br /><br />&nbsp;&nbsp;&nbsp;&nbsp;推之亦同。此取至前后十八九日景。<br /><br />&nbsp;&nbsp;&nbsp;&nbsp;若用癸巳与甲戌景相减，以壬辰、癸巳景相减，推之，或癸巳、甲午景相减，<br /><br />&nbsp;&nbsp;&nbsp;&nbsp;推之，或用甲戌、癸酉景相减，推之，或甲戌、乙亥景相减，推之，或以壬辰、<br /><br />&nbsp;&nbsp;&nbsp;&nbsp;乙亥景相减，用壬辰、癸巳景相减，推之并同。此取至前后二十日景。<br /><br />&nbsp;&nbsp;&nbsp;&nbsp;十月十六日庚寅，景七丈三尺一分五厘；十二月初三日丙子，景七丈三尺三<br /><br />&nbsp;&nbsp;&nbsp;&nbsp;寸二分；初四日丁丑，景七丈二尺八寸四分二厘五毫。用庚寅、丁丑景相减，以<br /><br />&nbsp;&nbsp;&nbsp;&nbsp;丙子、丁丑景相减，推之亦同。此取至前后二十三日景。<br /><br />&nbsp;&nbsp;&nbsp;&nbsp;十月十四日戊子，景七丈一尺九寸二分二厘五毫；十五日己丑，景七丈二尺<br /><br />&nbsp;&nbsp;&nbsp;&nbsp;四寸六分九厘；十二月初五日戊寅，景七丈二尺二寸七分二厘五毫。用己丑、戊<br /><br />&nbsp;&nbsp;&nbsp;&nbsp;寅景相减，以戊子、己丑景相减，推之，或用己丑、庚寅相减，推之亦同。此取<br /><br />&nbsp;&nbsp;&nbsp;&nbsp;至前后二十四日景。<br /><br />&nbsp;&nbsp;&nbsp;&nbsp;十月初七日辛巳，景六丈七尺七寸四分五厘；初八日壬午，景六丈八尺三寸<br /><br />&nbsp;&nbsp;&nbsp;&nbsp;七分二厘五毫；初九日癸未，景六丈八尺九寸七分七厘五毫；十二月十二日乙酉，<br /><br />&nbsp;&nbsp;&nbsp;&nbsp;景六丈八尺一寸四分五厘。用壬午、乙酉景相减，以辛巳、壬午相减，推之，壬<br /><br />&nbsp;&nbsp;&nbsp;&nbsp;午、癸未景相减，推之亦同。此取至前后三十一二日景。<br /><br />&nbsp;&nbsp;&nbsp;&nbsp;十月乙亥朔，景六丈三尺八寸七分；十二月十八日辛卯，景六丈四尺二寸九<br /><br />&nbsp;&nbsp;&nbsp;&nbsp;分七厘五毫；十九日壬辰，景六丈三尺六寸二分五厘。用乙亥、壬辰景相减，以<br /><br />&nbsp;&nbsp;&nbsp;&nbsp;辛卯、壬辰景相减，推之亦同。此取至前后三十八日景。<br /><br />&nbsp;&nbsp;&nbsp;&nbsp;九月二十二日丙寅，景五丈七尺八寸二分五厘；十二月二十八日辛丑，景五<br /><br />&nbsp;&nbsp;&nbsp;&nbsp;丈七尺五寸八分；二十九日壬寅，景五丈六尺九寸一分五厘。用丙寅、辛丑景相<br /><br />&nbsp;&nbsp;&nbsp;&nbsp;减，以辛丑、壬寅景相减，推之亦同。此取至前后四十七八日景。<br /><br />&nbsp;&nbsp;&nbsp;&nbsp;九月二十日甲子，景五丈六尺四寸九分二厘五毫；至十二月二十九日壬寅，<br /><br />&nbsp;&nbsp;&nbsp;&nbsp;景五丈六尺九寸一分五厘；至十七年正月癸卯朔，景五丈六尺二寸五分。用甲子、<br /><br />&nbsp;&nbsp;&nbsp;&nbsp;癸卯相减，壬寅、癸卯景相减，推之亦同。此取至前后五十日景。<br /><br />&nbsp;&nbsp;&nbsp;&nbsp;右以累年推测到冬夏二至时刻为准，定拟至元十八年辛巳岁前冬至，当在己<br /><br />&nbsp;&nbsp;&nbsp;&nbsp;未日夜半后六刻，即丑初一刻。<br /><br />&nbsp;&nbsp;&nbsp;&nbsp;岁余岁差<br /><br />&nbsp;&nbsp;&nbsp;&nbsp;周天之度，周岁之日，皆三百六十有五。全策之外，又有奇分，大率皆四分<br /><br />&nbsp;&nbsp;&nbsp;&nbsp;之一。自今岁冬至距来岁冬至，历三百六十五日，而日行一周，凡四周，历千四<br /><br />&nbsp;&nbsp;&nbsp;&nbsp;百六十，则余一日，析而四之，则四分之一也。然天之分常有余，岁之分常不足，<br /><br />&nbsp;&nbsp;&nbsp;&nbsp;其数有不能齐者，惟其所差至微，前人初未觉知。迨汉末刘洪，始觉冬至后天，<br /><br />&nbsp;&nbsp;&nbsp;&nbsp;谓岁周余分太强，乃作《乾象历》，减岁余分二千五百为二千四百六十二。至晋<br /><br />&nbsp;&nbsp;&nbsp;&nbsp;虞喜，宋何承天、祖冲之，谓岁当有差，因立岁差之法。其法损岁余，益天周，<br /><br />&nbsp;&nbsp;&nbsp;&nbsp;使岁余浸弱，天周浸强，强弱相减，因得日躔岁退之差。岁余、天周，二者实相<br /><br />&nbsp;&nbsp;&nbsp;&nbsp;为用，岁差由斯而立，日躔由斯而得，一或损益失当，讵能与天叶哉？<br /><br />&nbsp;&nbsp;&nbsp;&nbsp;今自刘宋大明壬寅以来，凡测景验气得冬至时刻真数者有六，取相距积日时<br /><br />&nbsp;&nbsp;&nbsp;&nbsp;刻，以相距之年除之，各得其时所用岁余。复自大明壬寅距至元戊寅积日时刻，<br /><br />&nbsp;&nbsp;&nbsp;&nbsp;以相距之年除之，得每岁三百六十五日二十四分二十五秒，比《大明历》减去一<br /><br />&nbsp;&nbsp;&nbsp;&nbsp;十一秒，定为方今所用岁余。余七十五秒，用益所谓四分之一，共为三百六十五<br /><br />&nbsp;&nbsp;&nbsp;&nbsp;度二十五分七十五秒，定为天周。余分强弱相减，余一分五十秒，用除全度，得<br /><br />&nbsp;&nbsp;&nbsp;&nbsp;六十六年有奇，日却一度，以六十六年除全度，适得一分五十秒，定为岁差。<br /><br />&nbsp;&nbsp;&nbsp;&nbsp;复以《尧典》中星考之，其时冬至日在女、虚之交。及考之前史，汉元和二<br /><br />&nbsp;&nbsp;&nbsp;&nbsp;年，冬至日在斗二十一度；晋太元九年，退在斗十七度；宋元嘉十年，在斗十四<br /><br />&nbsp;&nbsp;&nbsp;&nbsp;度末；梁大同十年，在斗十二度；隋开皇十八年，犹在斗十二度；唐开元十二年，<br /><br />&nbsp;&nbsp;&nbsp;&nbsp;在斗九度半；今退在箕十度。取其距今之年、距今之度较之，多者七十余年，少<br /><br />&nbsp;&nbsp;&nbsp;&nbsp;者不下五十年，辄差一度。宋庆元间，改《统天历》，取大衍岁差率八十二年及<br /><br />&nbsp;&nbsp;&nbsp;&nbsp;开元所距之差五十五年，折取其中，得六十七年，为日却行一度之差。施之今日，<br /><br />&nbsp;&nbsp;&nbsp;&nbsp;质诸天道，实为密近。<br /><br />&nbsp;&nbsp;&nbsp;&nbsp;然古今历法，合于今必不能通于古，密于古必不能验于今。今《授时历》，<br /><br />&nbsp;&nbsp;&nbsp;&nbsp;以之考古，则增岁余而损岁差；以之推来，则增岁差而损岁余；上推春秋以来冬<br /><br />&nbsp;&nbsp;&nbsp;&nbsp;至，往往皆合；下求方来，可以永久而无弊；非止密于今日而已。仍以《大衍》<br /><br />&nbsp;&nbsp;&nbsp;&nbsp;等六历，考验春秋以来冬至疏密，凡四十九事，具列如后。<br /><br />&nbsp;&nbsp;&nbsp;&nbsp;○冬至刻<br /><br />&nbsp;&nbsp;&nbsp;&nbsp;《大衍》《宣明》《纪元》《天》《大明》《授时》<br /><br />&nbsp;&nbsp;&nbsp;&nbsp;献公十五年戊寅岁，正月甲寅朔旦冬至。<br /><br />&nbsp;&nbsp;&nbsp;&nbsp;丙辰（22）乙卯（88）丁巳（33）乙卯（2）丁巳（35）甲寅（99）<br /><br />&nbsp;&nbsp;&nbsp;&nbsp;僖公五年丙寅岁，正月辛亥朔旦冬至。<br /><br />&nbsp;&nbsp;&nbsp;&nbsp;辛亥（94）辛亥（66）壬子（74）辛亥（27）壬子（89）辛亥（14）<br /><br />&nbsp;&nbsp;&nbsp;&nbsp;昭公二十年己卯岁，正月己丑朔旦冬至。<br /><br />&nbsp;&nbsp;&nbsp;&nbsp;己丑（45）己丑（2）庚寅（25）戊子（92）庚寅（29）戊子（83）<br /><br />&nbsp;&nbsp;&nbsp;&nbsp;宋元嘉十二年乙亥岁，十一月十五日戊辰景长。<br /><br />&nbsp;&nbsp;&nbsp;&nbsp;戊辰（35）戊辰（32）戊辰（39）戊辰（51）戊辰（41）戊辰（47）<br /><br />&nbsp;&nbsp;&nbsp;&nbsp;元嘉十三年丙子岁，十一月二十六日甲戌景长。<br /><br />&nbsp;&nbsp;&nbsp;&nbsp;癸酉（59）癸酉（57）癸酉（63）癸酉（75）癸酉（65）癸酉（71）<br /><br />&nbsp;&nbsp;&nbsp;&nbsp;元嘉十五年戊寅岁，十一月十八日甲申景长。<br /><br />&nbsp;&nbsp;&nbsp;&nbsp;甲申（8）甲申（6）甲申（十2）甲申（24）甲申（14）甲申（19）<br /><br />&nbsp;&nbsp;&nbsp;&nbsp;元嘉十六年己卯岁，十月二十九日己丑景长。<br /><br />&nbsp;&nbsp;&nbsp;&nbsp;己丑（33）己丑（3）己丑（37）己丑（48）己丑（37）己丑（44）<br /><br />&nbsp;&nbsp;&nbsp;&nbsp;元嘉十七年庚辰岁，十一月初十日甲午景长。<br /><br />&nbsp;&nbsp;&nbsp;&nbsp;甲午（57）甲午（55）甲午（61）甲午（72）甲午（63）甲午（68）<br /><br />&nbsp;&nbsp;&nbsp;&nbsp;元嘉十八年辛巳岁，十一月二十一日己亥景长。<br /><br />&nbsp;&nbsp;&nbsp;&nbsp;己亥（82）己亥（79）己亥（85）己亥（97）己亥（87）己亥（93）<br /><br />&nbsp;&nbsp;&nbsp;&nbsp;元嘉十九年壬午岁，十一月初三日乙巳景长。<br /><br />&nbsp;&nbsp;&nbsp;&nbsp;乙巳（6）乙巳（4）乙巳（十）乙巳（21）乙巳（11）乙巳（17）<br /><br />&nbsp;&nbsp;&nbsp;&nbsp;大明五年辛丑岁，十一月乙酉冬至。<br /><br />&nbsp;&nbsp;&nbsp;&nbsp;甲申（7）甲申（68）甲申（73）甲申（89）甲申（74）甲申（79）<br /><br />&nbsp;&nbsp;&nbsp;&nbsp;陈天嘉六年乙酉岁，十一月庚寅景长。<br /><br />&nbsp;&nbsp;&nbsp;&nbsp;庚寅（12）庚寅（13）庚寅（5）庚寅（24）庚寅（8）庚寅（17）<br /><br />&nbsp;&nbsp;&nbsp;&nbsp;光大二年戊子岁，十一月乙巳景长。<br /><br />&nbsp;&nbsp;&nbsp;&nbsp;乙巳（8）乙巳（86）乙巳（79）乙巳（97）乙巳（81）乙巳（9）<br /><br />&nbsp;&nbsp;&nbsp;&nbsp;太建四年壬辰岁，十一月二十九日丁卯景长。<br /><br />&nbsp;&nbsp;&nbsp;&nbsp;丙寅（83）丙寅（78）丙寅（77）丙寅（95）丙寅（98）丙寅（87）<br /><br />&nbsp;&nbsp;&nbsp;&nbsp;太建六年甲午岁，十一月二十日丁丑景长。<br /><br />&nbsp;&nbsp;&nbsp;&nbsp;丁丑（32）丁丑（33）丁丑（25）丁丑（43）丁丑（27）丁丑（36）<br /><br />&nbsp;&nbsp;&nbsp;&nbsp;太建九年丁酉岁，十一月二十三日壬辰景长。<br /><br />&nbsp;&nbsp;&nbsp;&nbsp;癸巳（4）癸巳（6）壬辰（99）癸巳（16）癸巳（空）癸巳（8）<br /><br />&nbsp;&nbsp;&nbsp;&nbsp;太建十年戊戌岁，十一月五日戊戌景长。<br /><br />&nbsp;&nbsp;&nbsp;&nbsp;戊戌（3）戊戌（3）戊戌（23）戊戌（4）戊戌（24）戊戌（33）<br /><br />&nbsp;&nbsp;&nbsp;&nbsp;隋开皇四年甲辰岁，十一月十一日己巳景长。<br /><br />&nbsp;&nbsp;&nbsp;&nbsp;己巳（77）己巳（78）己巳（69）己巳（86）己巳（71）己巳（86）<br /><br />&nbsp;&nbsp;&nbsp;&nbsp;开皇五年乙巳岁，十一月二十二日乙亥景长。<br /><br />&nbsp;&nbsp;&nbsp;&nbsp;乙亥（1）乙亥（2）甲戌（92）乙亥（11）甲戌（55）乙亥（10）<br /><br />&nbsp;&nbsp;&nbsp;&nbsp;开皇六年丙午岁，十一月三日庚辰景长。<br /><br />&nbsp;&nbsp;&nbsp;&nbsp;庚辰（25）庚辰（26）庚辰（18）庚辰（34）庚辰（19）庚辰（34）<br /><br />&nbsp;&nbsp;&nbsp;&nbsp;开皇七年丁未岁，十一月十四日乙酉景长。<br /><br />&nbsp;&nbsp;&nbsp;&nbsp;乙酉（5）乙酉（51）乙酉（42）乙酉（59）乙酉（44）乙酉（59）<br /><br />&nbsp;&nbsp;&nbsp;&nbsp;开皇十一年辛亥岁，十一月二十八日丙午景长。<br /><br />&nbsp;&nbsp;&nbsp;&nbsp;丙午（48）丙午（49）丙午（43）丙午（57）丙午（41）丙午（56）<br /><br />&nbsp;&nbsp;&nbsp;&nbsp;开皇十四年甲寅岁，十一月辛酉朔旦冬至。<br /><br />&nbsp;&nbsp;&nbsp;&nbsp;壬戌（21）壬戌（22）壬戌（13）壬戌（3）壬戌（14）壬戌（29）<br /><br />&nbsp;&nbsp;&nbsp;&nbsp;唐贞观十八年甲辰岁，十一月乙酉景长。<br /><br />&nbsp;&nbsp;&nbsp;&nbsp;甲申（43）甲申（45）甲申（31）甲申（5）甲申（32）甲申（44）<br /><br />&nbsp;&nbsp;&nbsp;&nbsp;贞观二十三年己酉岁，十一月辛亥景长。<br /><br />&nbsp;&nbsp;&nbsp;&nbsp;庚戌（65）庚戌（68）庚戌（53）庚戌（72）庚戌（54）庚戌（66）<br /><br />&nbsp;&nbsp;&nbsp;&nbsp;龙朔二年壬戌岁，十一月四日己未至戊午景长。<br /><br />&nbsp;&nbsp;&nbsp;&nbsp;戊午（83）戊午（86）戊午（69）戊午（88）戊午（71）戊午（82）<br /><br />&nbsp;&nbsp;&nbsp;&nbsp;仪凤元年丙子岁，十一月壬申景长。<br /><br />&nbsp;&nbsp;&nbsp;&nbsp;壬申（25）壬申（28）壬申（10）壬申（28）壬申（12）壬申（22）<br /><br />&nbsp;&nbsp;&nbsp;&nbsp;永淳元年壬午岁，十一月癸卯景长。<br /><br />&nbsp;&nbsp;&nbsp;&nbsp;癸卯（72）癸卯（75）癸卯（57）癸卯（76）癸卯（58）癸卯（68）<br /><br />&nbsp;&nbsp;&nbsp;&nbsp;开元十年壬戌岁，十一月癸酉景长。<br /><br />&nbsp;&nbsp;&nbsp;&nbsp;癸酉（49）癸酉（54）癸酉（31）癸酉（5）癸酉（32）癸酉（46）<br /><br />&nbsp;&nbsp;&nbsp;&nbsp;开元十一年癸亥岁，十一月戊寅景长。<br /><br />&nbsp;&nbsp;&nbsp;&nbsp;戊寅（74）戊寅（77）戊寅（55）戊寅（74）戊寅（56）戊寅（7）<br /><br />&nbsp;&nbsp;&nbsp;&nbsp;开元十二年甲子岁，十一月癸未冬至。<br /><br />&nbsp;&nbsp;&nbsp;&nbsp;癸未（98）甲申（3）癸未（8）癸未（99）癸未（81）癸未（95）<br /><br />&nbsp;&nbsp;&nbsp;&nbsp;宋景德四年丁未岁，十一月戊辰日南至。<br /><br />&nbsp;&nbsp;&nbsp;&nbsp;戊辰（15）戊辰（26）丁卯（74）丁卯（82）丁卯（74）丁卯（8）<br /><br />&nbsp;&nbsp;&nbsp;&nbsp;皇v二年庚寅岁，十一月三十日癸丑景长。<br /><br />&nbsp;&nbsp;&nbsp;&nbsp;癸丑（65）癸丑（79）癸丑（22）癸丑（25）癸丑（22）癸丑（23）<br /><br />&nbsp;&nbsp;&nbsp;&nbsp;元丰六年癸亥岁，十一月丙午景长。<br /><br />&nbsp;&nbsp;&nbsp;&nbsp;丙午（73）丙午（85）丙午（26）丙午（27）丙午（26）丙午（26）<br /><br />&nbsp;&nbsp;&nbsp;&nbsp;元丰七年甲子岁，十一月辛亥景长。<br /><br />&nbsp;&nbsp;&nbsp;&nbsp;辛亥（97）壬子（10）辛亥（5）辛亥（51）辛亥（5）辛亥（51）<br /><br />&nbsp;&nbsp;&nbsp;&nbsp;元v三年戊辰岁，十一月壬申景长。<br /><br />&nbsp;&nbsp;&nbsp;&nbsp;壬申（94）癸酉（8）壬申（48）壬申（48）壬申（48）壬申（48）<br /><br />&nbsp;&nbsp;&nbsp;&nbsp;元v四年己巳岁，十一月丁丑景长。<br /><br />&nbsp;&nbsp;&nbsp;&nbsp;戊寅（19）戊寅（32）丁丑（72）丁丑（72）丁丑（72）丁丑（72）<br /><br />&nbsp;&nbsp;&nbsp;&nbsp;元v五年庚午岁，十一月壬午冬至。<br /><br />&nbsp;&nbsp;&nbsp;&nbsp;癸未（44）癸未（56）壬午（96）壬午（97）壬午（96）壬午（96）<br /><br />&nbsp;&nbsp;&nbsp;&nbsp;元v七年壬申岁，十一月癸巳冬至。<br /><br />&nbsp;&nbsp;&nbsp;&nbsp;癸巳（92）甲午（5）癸巳（45）癸巳（45）癸巳（45）癸巳（45）<br /><br />&nbsp;&nbsp;&nbsp;&nbsp;元符元年戊寅岁，十一月甲子冬至。<br /><br />&nbsp;&nbsp;&nbsp;&nbsp;乙丑（39）乙丑（52）甲子（91）甲子（91）甲子（91）甲子（91）<br /><br />&nbsp;&nbsp;&nbsp;&nbsp;崇宁三年甲申岁，十一月丙申冬至。<br /><br />&nbsp;&nbsp;&nbsp;&nbsp;丙申（86）丙申（99）丙申（37）丙申（36）丙申（37）丙申（37）<br /><br />&nbsp;&nbsp;&nbsp;&nbsp;绍熙二年辛亥岁，十一月壬申冬至。<br /><br />&nbsp;&nbsp;&nbsp;&nbsp;癸酉（12）癸酉（27）壬申（57）壬申（47）壬申（57）壬申（46）<br /><br />&nbsp;&nbsp;&nbsp;&nbsp;庆元三年丁巳岁，十一月癸卯日南至。<br /><br />&nbsp;&nbsp;&nbsp;&nbsp;甲辰（59）甲辰（74）甲辰（3）癸卯（92）甲辰（3）癸卯（92）<br /><br />&nbsp;&nbsp;&nbsp;&nbsp;嘉泰三年癸亥岁，十一月甲戌日南至。<br /><br />&nbsp;&nbsp;&nbsp;&nbsp;丙子（5）丙子（21）乙亥（49）乙亥（37）乙亥（49）乙亥（37）<br /><br />&nbsp;&nbsp;&nbsp;&nbsp;嘉定五年壬申岁，十一月壬戌日南至。<br /><br />&nbsp;&nbsp;&nbsp;&nbsp;癸亥（25）癸亥（41）壬戌（69）壬戌（56）壬戌（68）壬戌（56）<br /><br />&nbsp;&nbsp;&nbsp;&nbsp;绍定三年庚寅岁，十一月丙申日南至。<br /><br />&nbsp;&nbsp;&nbsp;&nbsp;丁酉（65）丁酉（83）丁酉（7）丙申（63）丁酉（7）丙申（92）<br /><br />&nbsp;&nbsp;&nbsp;&nbsp;淳v十年庚戌岁，十一月辛巳日南至。<br /><br />&nbsp;&nbsp;&nbsp;&nbsp;壬午（94）壬午（71）辛巳（96）辛巳（77）辛巳（94）辛巳（78）<br /><br />&nbsp;&nbsp;&nbsp;&nbsp;本朝至元十七年庚辰岁，十一月己未夜半后六刻冬至。<br /><br />&nbsp;&nbsp;&nbsp;&nbsp;己未（87）庚申（5）己未（25）己未（4）己未（24）己未（6）<br /><br />&nbsp;&nbsp;&nbsp;&nbsp;右自春秋献公以来，凡二千一百六十余年，用《大衍》、《宣明》、《纪元》、<br /><br />&nbsp;&nbsp;&nbsp;&nbsp;《统天》、《大明》、《授时》六历推算冬至，凡四十九事。《大衍历》合者三<br /><br />&nbsp;&nbsp;&nbsp;&nbsp;十二，不合者十七；《宣明历》合者二十六，不合者二十三；《纪元历》合者三<br /><br />&nbsp;&nbsp;&nbsp;&nbsp;十五，不合者十四；《统天历》合者三十八，不合者十一；《大明历》合者三十<br /><br />&nbsp;&nbsp;&nbsp;&nbsp;四，不合者十五；《授时历》合者三十九，不合者十事。<br /><br />&nbsp;&nbsp;&nbsp;&nbsp;今按献公十五年戊寅岁正月甲寅朔旦冬至，《授时历》得甲寅，《统天历》<br /><br />&nbsp;&nbsp;&nbsp;&nbsp;得乙卯，后天一日；至僖公五年丙寅岁正月辛亥朔旦冬至，《授时》、《统天》<br /><br />&nbsp;&nbsp;&nbsp;&nbsp;皆得辛亥，与天合；下至昭公二十年己卯岁正月己丑朔旦冬至，《授时》、《统<br /><br />&nbsp;&nbsp;&nbsp;&nbsp;天》皆得戊子，并先一日，若曲变其法以从之，则献公、僖公皆不合矣。以此知<br /><br />&nbsp;&nbsp;&nbsp;&nbsp;《春秋》所书昭公冬至，乃日度失行之验。一也。《大衍历》考古冬至，谓刘宋<br /><br />&nbsp;&nbsp;&nbsp;&nbsp;元嘉十三年丙子岁十一月甲戌日南至，《大衍》与《皇极》、《麟德》三历皆得<br /><br />&nbsp;&nbsp;&nbsp;&nbsp;癸酉，各先一日，乃日度失行，非三历之差。今以《授时历》考之，亦得癸酉。<br /><br />&nbsp;&nbsp;&nbsp;&nbsp;二也。大明五年辛丑岁十一月乙酉冬至，诸历皆得甲申，殆亦日度之差。三也。<br /><br />&nbsp;&nbsp;&nbsp;&nbsp;陈太建四年壬辰岁十一月丁卯景长，《大衍》、《授时》皆得丙寅，是先一日；<br /><br />&nbsp;&nbsp;&nbsp;&nbsp;太建九年丁酉岁十一月壬辰景长，《大衍》、《授时》皆得癸巳，是后一日；一<br /><br />&nbsp;&nbsp;&nbsp;&nbsp;失之先，一失之后，若合于壬辰，则差于丁酉，合于丁酉，则差于壬辰，亦日度<br /><br />&nbsp;&nbsp;&nbsp;&nbsp;失行之验。五也。开皇十一年辛亥岁十一月丙午景长，《大衍》、《统天》、<br /><br />&nbsp;&nbsp;&nbsp;&nbsp;《授时》皆得丙午，与天合；至开皇十四年甲寅岁十一月辛酉冬至，而《大衍》、<br /><br />&nbsp;&nbsp;&nbsp;&nbsp;《统天》、《授时》皆得壬戌，若合于辛亥，则失于甲寅，合于甲寅，则失于辛<br /><br />&nbsp;&nbsp;&nbsp;&nbsp;亥，其开皇十四年甲寅岁冬至，亦日度失行。六也。唐贞观十八年甲辰岁十一月<br /><br />&nbsp;&nbsp;&nbsp;&nbsp;乙酉景长，诸历得甲申，贞观二十三年己酉岁十一月辛亥景长，诸历皆得庚戌，<br /><br />&nbsp;&nbsp;&nbsp;&nbsp;《大衍历议》以永淳、开元冬至推之，知前二冬至乃史官依时历以书，必非候景<br /><br />&nbsp;&nbsp;&nbsp;&nbsp;所得，所以不合，今以《授时历》考之亦然。八也。自前宋以来，测景验气者凡<br /><br />&nbsp;&nbsp;&nbsp;&nbsp;十七事，其景德丁未岁戊辰日南至，《统天》、《授时》皆得丁卯，是先一日；<br /><br />&nbsp;&nbsp;&nbsp;&nbsp;嘉泰癸亥岁甲戌日南至，《统天》、《授时》皆得乙亥，是后一日；一失之先，<br /><br />&nbsp;&nbsp;&nbsp;&nbsp;一失之后，若曲变其数以从景德，则其余十六事多后天，从嘉泰，则其余十六事<br /><br />&nbsp;&nbsp;&nbsp;&nbsp;多先天，亦日度失行之验。十也。<br /><br />&nbsp;&nbsp;&nbsp;&nbsp;前十事皆《授时历》所不合，以此理推之，非不合矣，盖类其同则知其中，<br /><br />&nbsp;&nbsp;&nbsp;&nbsp;辨其异则知其变。今于冬至略其日度失行及史官依时历书之者凡十事，则《授时<br /><br />&nbsp;&nbsp;&nbsp;&nbsp;历》三十九事皆中，《统天历》与今历不合者仅有献公一事，《大衍历》推献公<br /><br />&nbsp;&nbsp;&nbsp;&nbsp;冬至后天二日，《大明》后天三日，《授时历》与天合。下推至元庚辰冬至，<br /><br />&nbsp;&nbsp;&nbsp;&nbsp;《大衍》后天八十一刻，《大明》后天一十九刻，《统天历》先天一刻，《授时<br /><br />&nbsp;&nbsp;&nbsp;&nbsp;历》与天合。以前代诸历校之，《授时》为密，庶几千岁之日至，可坐而致云。<br /><br />&nbsp;&nbsp;&nbsp;&nbsp;古今历参校疏密<br /><br />&nbsp;&nbsp;&nbsp;&nbsp;《授时历》与古历相校，疏密自见，盖上能合于数百载之前，则下可行之永<br /><br />&nbsp;&nbsp;&nbsp;&nbsp;久，此前人定说。古称善治历者，若宋何承天，隋刘焯，唐傅仁均、僧一行之流，<br /><br />&nbsp;&nbsp;&nbsp;&nbsp;最为杰出。今以其历与至元庚辰冬至气应相校，未有不舛戾者，而以新历上推往<br /><br />&nbsp;&nbsp;&nbsp;&nbsp;古，无不吻合，则其疏密从可知已。<br /><br />&nbsp;&nbsp;&nbsp;&nbsp;宋文帝元嘉十九年壬午岁十一月乙巳日十一刻冬至，距本朝至元十七年庚辰<br /><br />&nbsp;&nbsp;&nbsp;&nbsp;岁，计八百三十八年。其年十一月，气应己未六刻冬至，《元嘉历》推之，得辛<br /><br />&nbsp;&nbsp;&nbsp;&nbsp;酉，后《授时》二日，《授时》上考元嘉壬午岁冬至，得乙巳，与元嘉合。<br /><br />&nbsp;&nbsp;&nbsp;&nbsp;隋大业三年丁卯岁十一月庚午日五十二刻冬至，距至元十七年庚辰岁，计六<br /><br />&nbsp;&nbsp;&nbsp;&nbsp;百七十三年。《皇极历》推之，得庚申冬至，后《授时》一日；《授时》上考大<br /><br />&nbsp;&nbsp;&nbsp;&nbsp;业丁卯岁冬至，得庚午，与《皇极》合。<br /><br />&nbsp;&nbsp;&nbsp;&nbsp;唐武德元年戊寅岁十一月戊辰日六十四刻冬至，距至元十七年庚辰岁，计六<br /><br />&nbsp;&nbsp;&nbsp;&nbsp;百六十二年。《戊寅历》推之，得庚申冬至，后《授时》一日；《授时历》上考<br /><br />&nbsp;&nbsp;&nbsp;&nbsp;武德戊寅岁，得戊辰冬至，与《戊寅历》合。<br /><br />&nbsp;&nbsp;&nbsp;&nbsp;开元十五年丁卯岁十一月己亥日七十二刻冬至，距至元十七年庚辰岁，计五<br /><br />&nbsp;&nbsp;&nbsp;&nbsp;百五十三年。《大衍历》推之，得己未冬至，后《授时》八十一刻；《授时历》<br /><br />&nbsp;&nbsp;&nbsp;&nbsp;上考开元丁卯岁，得己亥冬至，与《大衍历》合，先四刻。<br /><br />&nbsp;&nbsp;&nbsp;&nbsp;长庆元年辛丑岁十一月壬子日七十六刻冬至，距至元十七年庚辰岁，计四百<br /><br />&nbsp;&nbsp;&nbsp;&nbsp;五十九年。《宣明历》推之，得庚申冬至，后《授时》一日；《授时历》上考长<br /><br />&nbsp;&nbsp;&nbsp;&nbsp;庆辛丑岁，得壬子冬至，与《宣明历》合。<br /><br />&nbsp;&nbsp;&nbsp;&nbsp;宋太平兴国五年庚辰岁十一月丙午日六十三刻冬至，距至元十七年庚辰岁，<br /><br />&nbsp;&nbsp;&nbsp;&nbsp;计三百年。《乾元历》推之，得庚申冬至，后《授时》一日；《授时历》上考太<br /><br />&nbsp;&nbsp;&nbsp;&nbsp;平兴国庚辰岁，得丙午冬至，与《乾元》合。<br /><br />&nbsp;&nbsp;&nbsp;&nbsp;咸平三年庚子岁十一月辛卯日五十三刻冬至，距至元十七年庚辰岁，计二百<br /><br />&nbsp;&nbsp;&nbsp;&nbsp;八十年。《仪天历》推之，得庚申冬至，后《授时》一日；《授时》上考咸平庚<br /><br />&nbsp;&nbsp;&nbsp;&nbsp;子岁，得辛卯冬至，与《仪天》合。<br /><br />&nbsp;&nbsp;&nbsp;&nbsp;崇宁四年乙酉岁十一月辛丑日六十二刻冬至，距至元十七年庚辰岁，计一百<br /><br />&nbsp;&nbsp;&nbsp;&nbsp;七十五年。《纪元历》推之，得己未日冬至，后《授时》十九刻；《授时历》上<br /><br />&nbsp;&nbsp;&nbsp;&nbsp;考崇宁乙酉岁，得辛丑日冬至，与《纪元历》合，先二刻。<br /><br />&nbsp;&nbsp;&nbsp;&nbsp;金大定十九年己亥岁十一月己巳日六十四刻冬至，距至元十七年庚辰岁，计<br /><br />&nbsp;&nbsp;&nbsp;&nbsp;一百一年。《大明历》推之，得己未冬至，后《授时》一十九刻；《授时历》上<br /><br />&nbsp;&nbsp;&nbsp;&nbsp;考大定己亥岁，己巳冬至，与《大明历》合，先九刻。（《大明》冬至盖测验未<br /><br />&nbsp;&nbsp;&nbsp;&nbsp;密故也。）<br /><br />&nbsp;&nbsp;&nbsp;&nbsp;庆元四年戊午岁十一月己酉日一十七刻冬至，距至元十七年庚辰岁，计八十<br /><br />&nbsp;&nbsp;&nbsp;&nbsp;二年。《统天历》推之，得己未冬至，先《授时》一刻；《授时历》上考庆元戊<br /><br />&nbsp;&nbsp;&nbsp;&nbsp;午岁，得己酉日冬至，与《统天历》合。<br /><br />&nbsp;&nbsp;&nbsp;&nbsp;周天列宿度<br /><br />&nbsp;&nbsp;&nbsp;&nbsp;列宿著于天，为舍二十有八，为度三百六十五有奇。非日躔无以校其度，非<br /><br />&nbsp;&nbsp;&nbsp;&nbsp;列舍无以纪其度，周天之度，因二者以得之。天体浑圆，当二极南北之中，络以<br /><br />&nbsp;&nbsp;&nbsp;&nbsp;赤道，日月五星之行，常出入于比。天左旋，日月五星溯而右转，昔人历象日月<br /><br />&nbsp;&nbsp;&nbsp;&nbsp;星辰，谓此也。然列舍相距度数，历代所测不同，非微有动移，则前人所测或有<br /><br />&nbsp;&nbsp;&nbsp;&nbsp;未密。古用窥管，今新制浑仪，测用二线，所测度数分秒与前代不同者，今列于<br /><br />&nbsp;&nbsp;&nbsp;&nbsp;左。<br /><br />&nbsp;&nbsp;&nbsp;&nbsp;（表略）<br /><br />&nbsp;&nbsp;&nbsp;&nbsp;日躔<br /><br />&nbsp;&nbsp;&nbsp;&nbsp;日之丽天，县象最著，大明一生，列宿俱熄。古人欲测躔度所在，必以昏旦<br /><br />&nbsp;&nbsp;&nbsp;&nbsp;夜半中星衡考其所距，从考其所当；然昏旦夜半时刻未易得真，时刻一差，则所<br /><br />&nbsp;&nbsp;&nbsp;&nbsp;距、所当，不容无舛。晋姜岌首以月食冲检，知日度所在；《纪元历》复以太白<br /><br />&nbsp;&nbsp;&nbsp;&nbsp;志其相距远近，于昏后明前验定星度，因得日躔。今用至元丁丑四月癸酉望月食<br /><br />&nbsp;&nbsp;&nbsp;&nbsp;既，推求得冬至日躔赤道箕宿十度，黄道九度有奇。仍自其年正月至己卯岁终，<br /><br />&nbsp;&nbsp;&nbsp;&nbsp;三年之间，日测太阴所离宿次及岁星、太白相距度，定验参考，共得一百三十四<br /><br />&nbsp;&nbsp;&nbsp;&nbsp;事，皆躔箕宿，适与月食所冲允合。以金赵知微所修《大明历法》推之，冬至犹<br /><br />&nbsp;&nbsp;&nbsp;&nbsp;躔斗初度三十六分六十四秒，比新测实差七十六分六十四秒。<br /><br />&nbsp;&nbsp;&nbsp;&nbsp;日行盈缩<br /><br />&nbsp;&nbsp;&nbsp;&nbsp;日月之行，有冬有夏，言日月行度，冬夏各不同也。人徒知日行一度，一岁<br /><br />&nbsp;&nbsp;&nbsp;&nbsp;一周天，曾不知盈缩损益，四序有不同者。北齐张子信积候合蚀加时，觉日行有<br /><br />&nbsp;&nbsp;&nbsp;&nbsp;入气差，然损益未得其正。赵道严复准晷景长短，定日行进退，更造盈缩以求亏<br /><br />&nbsp;&nbsp;&nbsp;&nbsp;食。至刘焯立躔度，与四序升降，虽损益不同，后代祖述用之。<br /><br />&nbsp;&nbsp;&nbsp;&nbsp;夫阴阳往来，驯积而变，冬至日行一度强，出赤道二十四度弱，自此日轨渐<br /><br />&nbsp;&nbsp;&nbsp;&nbsp;北，积八十八日九十一分，当春分前三日，交在赤道，实行九十一度三十一分而<br /><br />&nbsp;&nbsp;&nbsp;&nbsp;适平。自后其盈日损，复行九十三日七十一分，当夏至之日，入赤道内二十四度<br /><br />&nbsp;&nbsp;&nbsp;&nbsp;弱，实行九十一度三十一分，日行一度弱，向之盈分尽损而无余。自此日轨渐南，<br /><br />&nbsp;&nbsp;&nbsp;&nbsp;积九十三日七十一分，当秋分后三日，交在赤道，实行九十一度三十一分而复平。<br /><br />&nbsp;&nbsp;&nbsp;&nbsp;自后其缩日损，行八十八日九十一分，出赤道外二十四度弱，实行九十一度三十<br /><br />&nbsp;&nbsp;&nbsp;&nbsp;一分，复当冬至，向之缩分尽损而无余。盈缩均有损益，初为益，末为损。自冬<br /><br />&nbsp;&nbsp;&nbsp;&nbsp;至以及春分，春分以及夏至，日躔自北陆转而西，西而南，于盈为益，益极而损，<br /><br />&nbsp;&nbsp;&nbsp;&nbsp;损至于无余而缩。自夏至以及秋分，秋分以及冬至，日躔自南陆转而东，东而北，<br /><br />&nbsp;&nbsp;&nbsp;&nbsp;于缩为益，益极而损，损至于无余而复盈。盈初缩末，俱八十八日九十一分而行<br /><br />&nbsp;&nbsp;&nbsp;&nbsp;一象；缩初盈末，俱九十三日七十一分而行一象；盈缩极差，皆二度四十分。由<br /><br />&nbsp;&nbsp;&nbsp;&nbsp;实测晷景而得，仍以算术推考，与所测允合。<br /><br />&nbsp;&nbsp;&nbsp;&nbsp;月行迟疾<br /><br />&nbsp;&nbsp;&nbsp;&nbsp;古历谓月平行十三度十九分度之七。汉耿寿昌以为日月行至牵牛、东井，日<br /><br />&nbsp;&nbsp;&nbsp;&nbsp;过度，月行十五度，至娄、角，始平行，赤道使然。贾逵以为今合朔、弦、望、<br /><br />&nbsp;&nbsp;&nbsp;&nbsp;月食加时，所以不中者，盖不知月行迟疾意。李梵、苏统皆以月行当有迟疾，不<br /><br />&nbsp;&nbsp;&nbsp;&nbsp;必在牵牛、东井、娄、角之间，乃由行道有远近出入所生。刘洪作《乾象历》，<br /><br />&nbsp;&nbsp;&nbsp;&nbsp;精思二十余年，始悟其理，列为差率，以囿进退损益之数。后之作历者，咸因之。<br /><br />&nbsp;&nbsp;&nbsp;&nbsp;至唐一行，考九道委蛇曲折之数，得月行疾徐之理。<br /><br />&nbsp;&nbsp;&nbsp;&nbsp;先儒谓月与五星，皆近日而疾，远日而迟。历家立法，以入转一周之日，为<br /><br />&nbsp;&nbsp;&nbsp;&nbsp;迟疾二历，各立初末二限，初为益，末为损。在疾初迟末，其行度率过于平行；<br /><br />&nbsp;&nbsp;&nbsp;&nbsp;迟初疾末，率不及于平行。自入转初日行十四度半强，从是渐杀，历七日，适及<br /><br />&nbsp;&nbsp;&nbsp;&nbsp;平行度，谓之疾初限，其积度比平行余五度四十二分。自是其疾日损，又历七日，<br /><br />&nbsp;&nbsp;&nbsp;&nbsp;行十二度微强，向之益者尽损而无余，谓之疾末限。自是复行迟度，又历七日，<br /><br />&nbsp;&nbsp;&nbsp;&nbsp;适及平行度，谓之迟初限，其积度比平行不及五度四十二分。自此其迟日损，行<br /><br />&nbsp;&nbsp;&nbsp;&nbsp;度渐增，又历七日，复行十四度半强，向之益者亦损而无余，谓之迟末限。入转<br /><br />&nbsp;&nbsp;&nbsp;&nbsp;一周，实二十七日五十五刻四十六分，迟疾极差皆五度四十二分。旧历日为一限，<br /><br />&nbsp;&nbsp;&nbsp;&nbsp;皆用二十八限。今定验得转分进退时各不同，今分日为十二，共三百三十六限，<br /><br />&nbsp;&nbsp;&nbsp;&nbsp;半之为半周限，析而四之为象限。<br /><br />&nbsp;&nbsp;&nbsp;&nbsp;白道交周<br /><br />&nbsp;&nbsp;&nbsp;&nbsp;当二极南北之中，横络天体以纪宿度者，赤道也。出入赤道，为日行之轨者，<br /><br />&nbsp;&nbsp;&nbsp;&nbsp;黄道也。所谓白道，与黄道交贯，月行之所由也。古人随方立名，分为八行，与<br /><br />&nbsp;&nbsp;&nbsp;&nbsp;黄道而九，究而言之，其实一也。惟其随交迁徙，变动不居，故强以方色名之。<br /><br />&nbsp;&nbsp;&nbsp;&nbsp;月道出入日道，两相交值，当朔则日为月所掩，当望则月为日所冲，故皆有<br /><br />&nbsp;&nbsp;&nbsp;&nbsp;食。然涉交有远近，食分有深浅，皆可以数推之。所谓交周者，月道出入日道一<br /><br />&nbsp;&nbsp;&nbsp;&nbsp;周之日也。日道距赤道之远，为度二十有四。月道出入日道，不逾六度；其距赤<br /><br />&nbsp;&nbsp;&nbsp;&nbsp;道也，远不过三十度，近不下十八度。出黄道外为阳，入黄道内为阴，阴阳一周，<br /><br />&nbsp;&nbsp;&nbsp;&nbsp;分为四象。月当黄道为正交，出黄道外六度为半交，复当黄道为中交，入黄道内<br /><br />&nbsp;&nbsp;&nbsp;&nbsp;六度为半交，是为四象。象别七日，各行九十一度，四象周历，是谓一交之终，<br /><br />&nbsp;&nbsp;&nbsp;&nbsp;以日计之，得二十七日二十一刻二十二分二十四秒。每一交，退天一度二百分度<br /><br />&nbsp;&nbsp;&nbsp;&nbsp;之九十三，凡二百四十九交，退天一周有奇，终而复始。正交在春正，半交出黄<br /><br />&nbsp;&nbsp;&nbsp;&nbsp;道外六度，在赤道内十八度。正交在秋正，半交出黄道外六度，在赤道外三十度。<br /><br />&nbsp;&nbsp;&nbsp;&nbsp;中交在春正，半交入黄道内六度，在赤道内三十度。中交在秋正，半交入黄道内<br /><br />&nbsp;&nbsp;&nbsp;&nbsp;六度，在赤道外十八度。月道与赤道正交，距春秋二正黄赤道正交宿度，东西不<br /><br />&nbsp;&nbsp;&nbsp;&nbsp;及十四度三分度之二。夏至在阴历内，冬至在阳历外，月道与赤道所差者多；夏<br /><br />&nbsp;&nbsp;&nbsp;&nbsp;至在阳历外，冬至在阴历内，月道与赤道所差者少。盖白道二交，有斜有直，阴<br /><br />&nbsp;&nbsp;&nbsp;&nbsp;阳二历，有内有外，直者密而狭，斜者疏而阔，其差亦从而异。今立象置法求之，<br /><br />&nbsp;&nbsp;&nbsp;&nbsp;差数多者不过三度五十分，少者不下一度三十分，是为月道与赤道多少之差。<br /><br />&nbsp;&nbsp;&nbsp;&nbsp;昼夜刻<br /><br />&nbsp;&nbsp;&nbsp;&nbsp;日出为昼，日入为夜，昼夜一周，共为百刻。以十二辰分之，每辰得八刻三<br /><br />&nbsp;&nbsp;&nbsp;&nbsp;分刻之一。无间南北，所在皆同。昼短则夜长，夜短则昼长，此自然之理也。春<br /><br />&nbsp;&nbsp;&nbsp;&nbsp;秋二分，日当赤道出入，昼夜正等，各五十刻。自春分以及夏至，日入赤道内，<br /><br />&nbsp;&nbsp;&nbsp;&nbsp;去极浸近，夜短而昼长。自秋分以及冬至，日出赤道外，去极浸远，昼短而夜长。<br /><br />&nbsp;&nbsp;&nbsp;&nbsp;以地中揆之，长不过六十刻，短不过四十刻。地中以南，夏至去日出入之所为远，<br /><br />&nbsp;&nbsp;&nbsp;&nbsp;其长有不及六十刻者；冬至去日出入之所为近，其短有不止四十刻者。地中以北，<br /><br />&nbsp;&nbsp;&nbsp;&nbsp;夏至去日出入之所为近，其长有不止六十刻者；冬至去日出入之所为远，其短有<br /><br />&nbsp;&nbsp;&nbsp;&nbsp;不及四十刻者。今京师冬至日出辰初二刻，日入申正二刻，故昼刻三十八，夜刻<br /><br />&nbsp;&nbsp;&nbsp;&nbsp;六十二；夏至日出寅正二刻，日入戌初二刻，故昼刻六十二，夜刻三十八。盖地<br /><br />&nbsp;&nbsp;&nbsp;&nbsp;有南北，极有高下，日出入有早晏，所以不同耳。今《授时历》昼夜刻，一以京<br /><br />&nbsp;&nbsp;&nbsp;&nbsp;师为正，其各所实测北极高下，具见《天文志》。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,953013);">加入书签</a><a
                        href="952957.html">上一页</a>&larr;<a href="index.html">返回列表</a>&rarr;<a
                            href="953072.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "952957.html"; var next_page = "953072.html"; var index_page = "index.html"; var sortid = "9"; var article_id = "14699"; var chapter_id = "953013"; var articlename = "元史"; var chaptername = " 卷五十二 志第四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>