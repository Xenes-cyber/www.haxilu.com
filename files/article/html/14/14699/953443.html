<!DOCTYPE html>
<html>
<head>
<meta charset="gbk" />
<title>元史- 卷六十 志第十二-在线阅读-哈西文学网</title>
<meta name="keywords" content="宋濂，元史， 卷六十 志第十二全文， 卷六十 志第十二在线阅读 哈西文学网" />
<meta name="description" content="哈西文学网提供宋濂的元史  卷六十 志第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/953443.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/953443.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 志第十二</h1>
            <div class="link xb">
                <a href="953397.html">上一页</a>&larr;<a href="index.html">返回列表</a>&rarr;<a
                    href="953482.html">下一页</a></div>			
            <div id="BookText">&nbsp;&nbsp;&nbsp;&nbsp;◎地理三<br /><br />&nbsp;&nbsp;&nbsp;&nbsp;○陕西诸道行御史台<br /><br />&nbsp;&nbsp;&nbsp;&nbsp;陕西等处行中书省，为路四、府五、州二十七，属州十二，属县八十八。（<br /><br />&nbsp;&nbsp;&nbsp;&nbsp;本省陆站八十处，水站一处。）<br /><br />&nbsp;&nbsp;&nbsp;&nbsp;奉元路，（上。）唐初为雍州，后改关内道，又改京兆府，又以京城为西京，<br /><br />&nbsp;&nbsp;&nbsp;&nbsp;又曰中京，又改上都。宋分陕西永兴、秦凤、熙河、泾原、环庆、~延为六路。<br /><br />&nbsp;&nbsp;&nbsp;&nbsp;金并陕西为四路。元中统三年，立陕西四川行省，治京兆。至元初，并云阳县入<br /><br />&nbsp;&nbsp;&nbsp;&nbsp;泾阳，栎阳县入临潼，终南县入T啡。十六年，改京兆为安西路总管府。二十三<br /><br />&nbsp;&nbsp;&nbsp;&nbsp;年，四川置行省，改此省为陕西等处行中书省。大德元年，移云南行台于此，为<br /><br />&nbsp;&nbsp;&nbsp;&nbsp;陕西行台。皇庆元年，改安西为奉元路。户三万三千九百三十五，口二十七万一<br /><br />&nbsp;&nbsp;&nbsp;&nbsp;千三百九十九。（壬子年数。）领司一、县十一、州五。州领十五县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县十一<br /><br />&nbsp;&nbsp;&nbsp;&nbsp;咸宁，（下。）长安，（下。）咸阳，（下。）兴平，（下。）临潼，（下。<br /><br />&nbsp;&nbsp;&nbsp;&nbsp;屯田一千二十顷有奇。）蓝田，（下。）泾阳，（下。至元二年，并入高陵县。<br /><br />&nbsp;&nbsp;&nbsp;&nbsp;三年复立。屯田一千三十顷有奇。）高陵，（下。）县，（下。）T啡，（下。<br /><br />&nbsp;&nbsp;&nbsp;&nbsp;屯田九百四十三顷有奇。）d县。（下。旧为d州，添置柿林县。至元元年，省<br /><br />&nbsp;&nbsp;&nbsp;&nbsp;d州为d县，废柿林。）<br /><br />&nbsp;&nbsp;&nbsp;&nbsp;州五<br /><br />&nbsp;&nbsp;&nbsp;&nbsp;同州，（下。）唐初为同州，又改冯翊郡，又复为同州。宋为定国军。金因<br /><br />&nbsp;&nbsp;&nbsp;&nbsp;之。元仍为同州。领五县：<br /><br />&nbsp;&nbsp;&nbsp;&nbsp;朝邑，（下。）白水，（下。）A阳，（下。）澄城，（下。）韩城。（下。<br /><br />&nbsp;&nbsp;&nbsp;&nbsp;唐、宋为韩城县，金曰桢州。至元元年，州废。二年再立。六年，州又废，止设<br /><br />&nbsp;&nbsp;&nbsp;&nbsp;县。）<br /><br />&nbsp;&nbsp;&nbsp;&nbsp;华州，（下。）唐改镇国军。宋改镇潼军。金改金安军。元复为华州。（西<br /><br />&nbsp;&nbsp;&nbsp;&nbsp;岳华山在焉。）领三县：<br /><br />&nbsp;&nbsp;&nbsp;&nbsp;华阴，（下。）蒲城，（下。）渭南。（下。屯田一千二百二十二顷有奇。）<br /><br />&nbsp;&nbsp;&nbsp;&nbsp;耀州，（下。）唐初立宜州，后为华原县，后又为耀州。宋为感义军，又改<br /><br />&nbsp;&nbsp;&nbsp;&nbsp;感德军，又为耀州如故。金因之。元至元元年，并华原县入州，又并美原入富平。<br /><br />&nbsp;&nbsp;&nbsp;&nbsp;领三县：<br /><br />&nbsp;&nbsp;&nbsp;&nbsp;三原，（下。）富平，（下。）同官。（下。）<br /><br />&nbsp;&nbsp;&nbsp;&nbsp;乾州，（下。）唐以高宗乾陵所在，改醴泉县为奉天，又升为乾州。宋改醴<br /><br />&nbsp;&nbsp;&nbsp;&nbsp;州。金复改乾州。元至元元年，并奉天县入州。五年，复置奉天，省好入焉，<br /><br />&nbsp;&nbsp;&nbsp;&nbsp;又割永寿来属，后又改奉天为醴泉。领三县：<br /><br />&nbsp;&nbsp;&nbsp;&nbsp;醴泉，（下。）武功，（下。）永寿。（下。宋、金属州。至元十五年，<br /><br />&nbsp;&nbsp;&nbsp;&nbsp;徙县治于麻亭。）<br /><br />&nbsp;&nbsp;&nbsp;&nbsp;商州，（下。）唐初为商州，又改上洛郡，又复为商州。宋及元皆因之。领<br /><br />&nbsp;&nbsp;&nbsp;&nbsp;一县：<br /><br />&nbsp;&nbsp;&nbsp;&nbsp;洛南。（下。）<br /><br />&nbsp;&nbsp;&nbsp;&nbsp;延安路，（下。）唐初为延州，又改延安郡，又为延州。宋为延安府。金为<br /><br />&nbsp;&nbsp;&nbsp;&nbsp;~延路。元改延安路。户六千五百三十九，口九万四千六百四十一。（壬子年数。）<br /><br />&nbsp;&nbsp;&nbsp;&nbsp;领县八、州三。州领八县。（本路屯田四百八十余顷。）<br /><br />&nbsp;&nbsp;&nbsp;&nbsp;县八<br /><br />&nbsp;&nbsp;&nbsp;&nbsp;肤施，（下。）甘泉，（下。）宜川，（下。元初置司候司。至元六年，省<br /><br />&nbsp;&nbsp;&nbsp;&nbsp;入宜川。）延长，（下。）延川，（下。）安定，（下。本宋旧堡，元壬子年升<br /><br />&nbsp;&nbsp;&nbsp;&nbsp;为安定县。至元元年，析置丹头县。四年，并丹头入本县。）安塞，（下。本金<br /><br />&nbsp;&nbsp;&nbsp;&nbsp;旧堡，壬子年升为县。）保安。（下。金为保安州，至元六年，降为县。）<br /><br />&nbsp;&nbsp;&nbsp;&nbsp;州三<br /><br />&nbsp;&nbsp;&nbsp;&nbsp;~州，（下。）唐初为~州，又改洛交郡，又复为~州。宋、金因之。旧领<br /><br />&nbsp;&nbsp;&nbsp;&nbsp;洛交、洛川、~城、直罗四县。元至元四年，并~城入洛川，又并洛交、直罗入<br /><br />&nbsp;&nbsp;&nbsp;&nbsp;州。六年，废坊州，以中部、宜君二县来属。领三县：<br /><br />&nbsp;&nbsp;&nbsp;&nbsp;洛川，（下。）中部，（下。）宜君。（下。）<br /><br />&nbsp;&nbsp;&nbsp;&nbsp;绥德州，（下。）唐绥州，又改上郡，又为绥州。宋为绥德军。金为州，领<br /><br />&nbsp;&nbsp;&nbsp;&nbsp;八县。归附后，并嗣武入米脂，绥平入怀宁。至元四年，并定戎入米脂，怀宁入<br /><br />&nbsp;&nbsp;&nbsp;&nbsp;青涧，又并义合、绥德入本州。领二县：<br /><br />&nbsp;&nbsp;&nbsp;&nbsp;青涧，（下。）米脂。（下。）<br /><br />&nbsp;&nbsp;&nbsp;&nbsp;葭州，（下。）唐银州。宋为晋宁军。金改为葭州。元至元六年，并通秦、<br /><br />&nbsp;&nbsp;&nbsp;&nbsp;弥川、葭卢入州，并太和入神木，建宁入府谷。领三县：<br /><br />&nbsp;&nbsp;&nbsp;&nbsp;神木，（下。元初创立云州于古麟州之神木寨。至元六年，废州为县。）吴<br /><br />&nbsp;&nbsp;&nbsp;&nbsp;堡，（下。）府谷。（下。后唐为府州。元初建州治。至元六年，废为县。）<br /><br />&nbsp;&nbsp;&nbsp;&nbsp;兴元路，（下。）唐为梁州，又改汉中郡，又为兴元府。宋仍旧名。元立兴<br /><br />&nbsp;&nbsp;&nbsp;&nbsp;元路总管府，久之，以凤、金、洋三州隶焉。宋时领南郑、西县、褒城、廉水、<br /><br />&nbsp;&nbsp;&nbsp;&nbsp;城固五县，后废廉水入南郑。元初割出西县属沔州，以洋州西乡县来属。户二千<br /><br />&nbsp;&nbsp;&nbsp;&nbsp;一百四十九，口一万九千三百七十八。（至元二十七年数。）领县四、州三。<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;南郑，（下。）城固，（下。）褒城，（下。）西乡，（下。）<br /><br />&nbsp;&nbsp;&nbsp;&nbsp;州三<br /><br />&nbsp;&nbsp;&nbsp;&nbsp;凤州，（下。）唐初为凤州，后升节度府。宋为团练州。至元五年，以在郭<br /><br />&nbsp;&nbsp;&nbsp;&nbsp;梁泉县并入州，隶兴元路。<br /><br />&nbsp;&nbsp;&nbsp;&nbsp;洋州，（下。）唐改洋川郡，又复为洋州，后更革不常。宋复为洋州。元至<br /><br />&nbsp;&nbsp;&nbsp;&nbsp;元二年，省兴道、真符二县入州。<br /><br />&nbsp;&nbsp;&nbsp;&nbsp;金州，（下。）唐改西城郡为金州。宋升为金房开达四州路。元为散州。<br /><br />&nbsp;&nbsp;&nbsp;&nbsp;陕西汉中道肃政廉访司<br /><br />&nbsp;&nbsp;&nbsp;&nbsp;凤翔府，唐为扶风郡，又为凤翔府，号西京。宋、金因其名。元初割平凉府、<br /><br />&nbsp;&nbsp;&nbsp;&nbsp;秦、陇、德顺、西宁、镇原州隶巩昌路，废恒州，以所领T啡县隶安西府路，寻<br /><br />&nbsp;&nbsp;&nbsp;&nbsp;立凤翔路总管府。至元九年，更为散府。户二千八十一，口一万四千九百八。（<br /><br />&nbsp;&nbsp;&nbsp;&nbsp;壬子年数。）领县五：<br /><br />&nbsp;&nbsp;&nbsp;&nbsp;凤翔，（下。屯田九十顷有奇。）扶风，（下。）岐山，（下。）宝鸡，（<br /><br />&nbsp;&nbsp;&nbsp;&nbsp;下。）麟游。（下。）<br /><br />&nbsp;&nbsp;&nbsp;&nbsp;州，（下。）唐豳州，以字类幽，改为。宋、金以来皆因之。领县二：<br /><br />&nbsp;&nbsp;&nbsp;&nbsp;新平，（下。）淳化。（下。至元七年，并三水入本县。）<br /><br />&nbsp;&nbsp;&nbsp;&nbsp;泾州，（下。）唐改安定郡，后仍为泾州。宋改彰化军。旧领保定、长武、<br /><br />&nbsp;&nbsp;&nbsp;&nbsp;灵台、良原四县。金改保定县为泾川。元初以隶都元帅府，立总司辖州，后属<br /><br />&nbsp;&nbsp;&nbsp;&nbsp;巩昌都总帅府，或隶平凉府、陕西省，所隶不一，今直隶省。领县二：<br /><br />&nbsp;&nbsp;&nbsp;&nbsp;泾川，（下。泾州治此，即保定。）灵台。（下。至元七年，并归泾川。十<br /><br />&nbsp;&nbsp;&nbsp;&nbsp;一年复立，以良原并入，而长武仍并于泾川。）<br /><br />&nbsp;&nbsp;&nbsp;&nbsp;开成州，（下。）唐原州。宋为镇戎军。金升镇戎州。元初仍为原州。至元<br /><br />&nbsp;&nbsp;&nbsp;&nbsp;十年，皇子安西王分治秦、蜀，遂立开成府，仍视上都，号为上路。至治三年，<br /><br />&nbsp;&nbsp;&nbsp;&nbsp;降为州。领县一、州一。<br /><br />&nbsp;&nbsp;&nbsp;&nbsp;县一<br /><br />&nbsp;&nbsp;&nbsp;&nbsp;开成。<br /><br />&nbsp;&nbsp;&nbsp;&nbsp;州一<br /><br />&nbsp;&nbsp;&nbsp;&nbsp;广安州。（本镇戎地，金升为县，隶镇戎州，经乱荒废。元至元十年，安西<br /><br />&nbsp;&nbsp;&nbsp;&nbsp;王封守西土，既立开成路，遂改为广安县，募民居止，未几户口繁夥。十五年升<br /><br />&nbsp;&nbsp;&nbsp;&nbsp;为州，仍隶本路。）<br /><br />&nbsp;&nbsp;&nbsp;&nbsp;庄浪州。（下。沿革阙。成宗大德八年二月，降庄浪路为州。）<br /><br />&nbsp;&nbsp;&nbsp;&nbsp;巩昌等处总帅府<br /><br />&nbsp;&nbsp;&nbsp;&nbsp;巩昌府，唐初置渭州，后曰陇西郡，寻陷入吐蕃。宋复得其地，置巩州。金<br /><br />&nbsp;&nbsp;&nbsp;&nbsp;为巩昌府。元初改巩昌路便宜都总帅府，统巩昌、平凉、临洮、庆阳、隆庆五府<br /><br />&nbsp;&nbsp;&nbsp;&nbsp;及秦、陇、会、环、金、德顺、徽、金洋、安西、河、洮、岷、利、巴、沔、龙、<br /><br />&nbsp;&nbsp;&nbsp;&nbsp;大安、褒、泾、、宁、定西、镇原、阶、成、西和、兰二十七州，又于成州行<br /><br />&nbsp;&nbsp;&nbsp;&nbsp;金洋州事。至元五年，割安西州属脱思麻路总管府。六年，以河州属吐蕃宣慰司<br /><br />&nbsp;&nbsp;&nbsp;&nbsp;都元帅府。七年，并洮州入安西州。八年，割岷州属脱思麻路。十三年，立巩昌<br /><br />&nbsp;&nbsp;&nbsp;&nbsp;路总管府。十四年，复行便宜都总帅府事，其年割隆庆府，利、巴、大安、褒、<br /><br />&nbsp;&nbsp;&nbsp;&nbsp;沔、龙等州隶广元路。二十一年，又以泾、二州隶陕西汉中道宣慰司，而帅府<br /><br />&nbsp;&nbsp;&nbsp;&nbsp;所统者，巩昌、平凉、临洮、庆阳，府凡四；秦、陇、宁、定西、镇原、阶、成、<br /><br />&nbsp;&nbsp;&nbsp;&nbsp;西和、兰、会、环、金、德顺、徽、金洋，州凡十有五。户四万五千一百三十五，<br /><br />&nbsp;&nbsp;&nbsp;&nbsp;口三十六万九千二百七十二。（壬子年数。）领司一、县五。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县五<br /><br />&nbsp;&nbsp;&nbsp;&nbsp;陇西，（下。）宁远，（下。）伏羌，（下。本旧寨，至元十三年升县。）<br /><br />&nbsp;&nbsp;&nbsp;&nbsp;通渭，（下。）鄣县。（下。宋名盐川寨，金为镇，至元十七年，置今县。）<br /><br />&nbsp;&nbsp;&nbsp;&nbsp;平凉府，唐为马监，隶原州。宋为泾原路，升平凉军。金立平凉府。元初并<br /><br />&nbsp;&nbsp;&nbsp;&nbsp;潘原县入平凉，化平入华亭，隶巩昌帅府。领县三：<br /><br />&nbsp;&nbsp;&nbsp;&nbsp;平凉，（下。屯田一百一十五顷。）崇信，（下。）华亭。（下。）<br /><br />&nbsp;&nbsp;&nbsp;&nbsp;临洮府，唐临洮军。宋为镇洮军，又为熙州。金为临洮府。元至元十三年，<br /><br />&nbsp;&nbsp;&nbsp;&nbsp;复以渭源堡升为县。领县二：<br /><br />&nbsp;&nbsp;&nbsp;&nbsp;狄道，（下。）渭源，（下。）<br /><br />&nbsp;&nbsp;&nbsp;&nbsp;庆阳府，唐庆州。宋环庆路，改庆阳军，又升府。金为庆原路。元初改为庆<br /><br />&nbsp;&nbsp;&nbsp;&nbsp;阳散府，至元七年，并安化、彭原入焉。领县一：<br /><br />&nbsp;&nbsp;&nbsp;&nbsp;合水。（下。）<br /><br />&nbsp;&nbsp;&nbsp;&nbsp;秦州，（中。）唐初为秦州。宋为天水郡。金为秦州。旧领六县。元至元七<br /><br />&nbsp;&nbsp;&nbsp;&nbsp;年，并鸡川、陇城入秦安，治坊入清水。领县三：<br /><br />&nbsp;&nbsp;&nbsp;&nbsp;成纪，（中。）清水，（中。）秦安。（下。）<br /><br />&nbsp;&nbsp;&nbsp;&nbsp;陇州，（中。）唐改F阳郡，复为陇州。宋、金置防御使。旧领四县。元至<br /><br />&nbsp;&nbsp;&nbsp;&nbsp;元七年，省吴山、陇安入F源，十三年，罢防御使为散郡。（有吴山为西镇。）<br /><br />&nbsp;&nbsp;&nbsp;&nbsp;领县二：<br /><br />&nbsp;&nbsp;&nbsp;&nbsp;F源，（中。）F阳。（下。）<br /><br />&nbsp;&nbsp;&nbsp;&nbsp;宁州，（下。）唐初改北地郡为宁州。宋、金因之。元至元七年，并襄乐、<br /><br />&nbsp;&nbsp;&nbsp;&nbsp;安定、定平入州。领县一：<br /><br />&nbsp;&nbsp;&nbsp;&nbsp;真宁。（下。）<br /><br />&nbsp;&nbsp;&nbsp;&nbsp;定西州，（下。）本唐渭州西市，五代沦于先零。宋置定西城。金改定西县，<br /><br />&nbsp;&nbsp;&nbsp;&nbsp;复升为州，仍置安西县，倚郭，通西二寨，并置县来属。元至元三年，并三县入<br /><br />&nbsp;&nbsp;&nbsp;&nbsp;本州。（屯田四百六十七顷。）<br /><br />&nbsp;&nbsp;&nbsp;&nbsp;镇原州，（下。）唐原州，又为平凉郡。宋、金因之。元改镇原州，以镇戎<br /><br />&nbsp;&nbsp;&nbsp;&nbsp;州之东山、三川二县来属。至元七年，例并州县，遂以临泾、彭阳及东山、三川<br /><br />&nbsp;&nbsp;&nbsp;&nbsp;四县入本州。（屯田四百二十六顷有奇。）<br /><br />&nbsp;&nbsp;&nbsp;&nbsp;西和州，（下。）唐岷州，又改和政郡，又仍为岷州。宋改曰西和。旧领县<br /><br />&nbsp;&nbsp;&nbsp;&nbsp;三，大潭、v川军兴久废，惟有长道一县，元至元七年，亦并入本州。<br /><br />&nbsp;&nbsp;&nbsp;&nbsp;环州，（下。）唐改威州。宋复为环州，后与庆州定为环庆路。金隶庆阳府。<br /><br />&nbsp;&nbsp;&nbsp;&nbsp;元初为散郡。旧领通远一县，元至元七年并入本州。<br /><br />&nbsp;&nbsp;&nbsp;&nbsp;金州，（下。）本兰州龛谷寨，金升寨为县，以龛谷为金州治所。元至元七<br /><br />&nbsp;&nbsp;&nbsp;&nbsp;年，并县入州。<br /><br />&nbsp;&nbsp;&nbsp;&nbsp;静宁州，（下。）宋庆历中，以渭州陇干城置德顺军，复置陇干县。金升为<br /><br />&nbsp;&nbsp;&nbsp;&nbsp;州。元初并治平、水洛入陇干，后复省陇干，改为静宁州。领县一：<br /><br />&nbsp;&nbsp;&nbsp;&nbsp;隆德。（下。）<br /><br />&nbsp;&nbsp;&nbsp;&nbsp;兰州，（下。）唐初置，后改金城郡，又仍为兰州。宋、金因之。元初领阿<br /><br />&nbsp;&nbsp;&nbsp;&nbsp;干一县及司候司，至元七年并司县入本州。<br /><br />&nbsp;&nbsp;&nbsp;&nbsp;会州，（下。）唐初改西会州，又为粟州，又为会宁郡，又为会州。宋置敷<br /><br />&nbsp;&nbsp;&nbsp;&nbsp;川县。金置保川县，陷于河西，侨治州西南百里会川城，名新会州。元初弃新会<br /><br />&nbsp;&nbsp;&nbsp;&nbsp;州，迁于所隶西宁县。至元七年，并县入州。<br /><br />&nbsp;&nbsp;&nbsp;&nbsp;徽州，（下。）元兵入蜀，凤州二县首降，以凤州仍治梁泉，别置南凤州治<br /><br />&nbsp;&nbsp;&nbsp;&nbsp;于河池。后又升永宁乡为县，与两当同为属邑。至元元年，改为徽州。七年，并<br /><br />&nbsp;&nbsp;&nbsp;&nbsp;河池、永宁二县入州。领县一：<br /><br />&nbsp;&nbsp;&nbsp;&nbsp;两当。（下。）<br /><br />&nbsp;&nbsp;&nbsp;&nbsp;阶州，（下。）唐初置武州，又改武都郡，又更名阶州。宋因之。今州治在<br /><br />&nbsp;&nbsp;&nbsp;&nbsp;柳树城，距旧城东八十里。旧领福津、将利二县，至元七年并入本州。<br /><br />&nbsp;&nbsp;&nbsp;&nbsp;成州，（下。）唐初为成州，又改同谷郡，后仍为成州。宋因之。旧领同谷、<br /><br />&nbsp;&nbsp;&nbsp;&nbsp;栗亭二县。元初岁壬寅，以田世显挈成都府归附，今迁于栗亭，行栗亭管民司事，<br /><br />&nbsp;&nbsp;&nbsp;&nbsp;不隶成州，割天水县来属。至元七年，并同谷、天水二县入州。<br /><br />&nbsp;&nbsp;&nbsp;&nbsp;金洋州，本隶兴元路，戊戌岁，有雷、李二将挈民户归附，令迁至成州，自<br /><br />&nbsp;&nbsp;&nbsp;&nbsp;行金洋州事。<br /><br />&nbsp;&nbsp;&nbsp;&nbsp;土蕃等处宣慰司都元帅府（至元九年，于土蕃西川界立宁河站。）<br /><br />&nbsp;&nbsp;&nbsp;&nbsp;河州路。（下。）领县三：<br /><br />&nbsp;&nbsp;&nbsp;&nbsp;定羌，（下。）宁河，（下。）安乡，（下。）<br /><br />&nbsp;&nbsp;&nbsp;&nbsp;雅州。（下。宪宗戊午岁，攻破雅州，石泉守将赵顺以城降。）领县五：<br /><br />&nbsp;&nbsp;&nbsp;&nbsp;名山。（下。）泸山，（下。）百丈，（下。）荣经，（下。）严道。（下。）<br /><br />&nbsp;&nbsp;&nbsp;&nbsp;黎州。（下。至元十八年，给黎、雅州民千一百五十四户、钞二千三百八锭，<br /><br />&nbsp;&nbsp;&nbsp;&nbsp;以资牛具种实。）领县一：<br /><br />&nbsp;&nbsp;&nbsp;&nbsp;汉源。（下。）<br /><br />&nbsp;&nbsp;&nbsp;&nbsp;洮州。（下。）领县一：<br /><br />&nbsp;&nbsp;&nbsp;&nbsp;可当。（下。）<br /><br />&nbsp;&nbsp;&nbsp;&nbsp;贵德州。（下。）<br /><br />&nbsp;&nbsp;&nbsp;&nbsp;茂州。（下。）领县二：<br /><br />&nbsp;&nbsp;&nbsp;&nbsp;汶山，（下。）汶川。（下。）<br /><br />&nbsp;&nbsp;&nbsp;&nbsp;脱思麻路。<br /><br />&nbsp;&nbsp;&nbsp;&nbsp;岷州。（下。）<br /><br />&nbsp;&nbsp;&nbsp;&nbsp;铁州。（下。）<br /><br />&nbsp;&nbsp;&nbsp;&nbsp;碉门鱼通黎雅长河西宁远等处宣抚司，（至元二年，授雅州碉门安抚使高保<br /><br />&nbsp;&nbsp;&nbsp;&nbsp;四虎符，高保四言：“碉门旧有城邑，中统初为宋人所废，众依山为栅，去碉门<br /><br />&nbsp;&nbsp;&nbsp;&nbsp;半舍，欲复戍故城，便于守佃。”敕秦蜀行省：“彼中缓急，卿等相度，顺得其<br /><br />&nbsp;&nbsp;&nbsp;&nbsp;宜，城如可复，当助成之。”三年，谕四川行枢密院，遣人于碉门、岩州西南沿<br /><br />&nbsp;&nbsp;&nbsp;&nbsp;边，丁宁告谕官吏军民，有愿来归者，方便接纳，用意存恤，百姓贫者赈之，愿<br /><br />&nbsp;&nbsp;&nbsp;&nbsp;徙近里城邑者以屋舍给之。）<br /><br />&nbsp;&nbsp;&nbsp;&nbsp;礼店文州蒙古汉儿军民元帅府（自河州以下至此多阙，其余如朵甘思、乌思<br /><br />&nbsp;&nbsp;&nbsp;&nbsp;藏、积石州之类尚多，载籍疏略，莫能详录也。）<br /><br />&nbsp;&nbsp;&nbsp;&nbsp;四川等处行中书省，为路九、府三，属府二，属州三十六，军一，属县八十<br /><br />&nbsp;&nbsp;&nbsp;&nbsp;一。蛮夷种落，不在其数。（本省陆站四十八处，水站八十四处。盐场十二处，<br /><br />&nbsp;&nbsp;&nbsp;&nbsp;俱盐井所出。井凡九十五眼，在成都、夔府、重庆、叙南、嘉定、顺庆、广元、<br /><br />&nbsp;&nbsp;&nbsp;&nbsp;潼川、绍庆等路所管州县万山之间。）<br /><br />&nbsp;&nbsp;&nbsp;&nbsp;西蜀四川道肃政廉访司<br /><br />&nbsp;&nbsp;&nbsp;&nbsp;成都路，（上。）唐改蜀郡为益州，又改成都府。宋为益州路，又为成都府<br /><br />&nbsp;&nbsp;&nbsp;&nbsp;路。元初抚定，立总管府，设录事司。至元十三年，领成都、嘉定、崇庆三府，<br /><br />&nbsp;&nbsp;&nbsp;&nbsp;眉、邛、隆、黎、雅、威、茂、简、汉、彭、绵十一州，后嘉定自为一路，以眉、<br /><br />&nbsp;&nbsp;&nbsp;&nbsp;雅、黎、邛隶之。二十年，又割黎、雅属吐蕃招讨司，降崇庆为州，隆州并入仁<br /><br />&nbsp;&nbsp;&nbsp;&nbsp;寿县，隶本府。户三万二千九百一十二，口二十一万五千八百八十八。（至元二<br /><br />&nbsp;&nbsp;&nbsp;&nbsp;十七年数。）领司一、县九、州七。州领十一县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县九<br /><br />&nbsp;&nbsp;&nbsp;&nbsp;成都，（下。唐、宋为成都府治所。至元十三年，以本县元管大城内西北隅<br /><br />&nbsp;&nbsp;&nbsp;&nbsp;并入录事司。）华阳，（下。）新都，（下。）郫县，（下。）温江，（下。）<br /><br />&nbsp;&nbsp;&nbsp;&nbsp;双流，（下。）新繁，（下。）仁寿，（下。唐为陵州。宋为隆州。元至元二十<br /><br />&nbsp;&nbsp;&nbsp;&nbsp;年，以此州地荒民散，并为仁寿县，隶成都府路。）金堂。（下。宋属怀安军。<br /><br />&nbsp;&nbsp;&nbsp;&nbsp;元初升为怀州，而县属如故。至元二十年，并州入金堂县，隶成都府路。）<br /><br />&nbsp;&nbsp;&nbsp;&nbsp;州七<br /><br />&nbsp;&nbsp;&nbsp;&nbsp;彭州，（下。）唐置蒙州，又为彭州。宋及元因之。领二县：<br /><br />&nbsp;&nbsp;&nbsp;&nbsp;蒙阳，（下。）崇宁。（下。）<br /><br />&nbsp;&nbsp;&nbsp;&nbsp;汉州，（下。）唐为德阳郡，又为汉州。自唐至宋，苦于兵革，民不聊生。<br /><br />&nbsp;&nbsp;&nbsp;&nbsp;元中统元年，复立汉州。领三县：<br /><br />&nbsp;&nbsp;&nbsp;&nbsp;什邡，（下。）德阳，（下。至元八年，升为德州。十三年，仍为县，隶成<br /><br />&nbsp;&nbsp;&nbsp;&nbsp;都路。十八年，复来属。）绵竹。（下。至元十三年，以户少并入州，后复置。）<br /><br />&nbsp;&nbsp;&nbsp;&nbsp;安州，（下。）唐置石泉县。宋升为军。元中统五年，升为安州。领一县：<br /><br />&nbsp;&nbsp;&nbsp;&nbsp;石泉。（下。）<br /><br />&nbsp;&nbsp;&nbsp;&nbsp;灌州，（下。）唐导江县。五代为灌州。宋为永康军，后废为灌口寨。元初<br /><br />&nbsp;&nbsp;&nbsp;&nbsp;复立灌州。至元十三年，以导江、青城二县户少，省入州。（青城陶坝立屯田万<br /><br />&nbsp;&nbsp;&nbsp;&nbsp;户府。）<br /><br />&nbsp;&nbsp;&nbsp;&nbsp;崇庆州，（下。）唐为唐安郡，又为蜀州。宋为崇庆军。元至元十二年，立<br /><br />&nbsp;&nbsp;&nbsp;&nbsp;总管府。二十年，改为崇庆州，并江原县入州。（本州有屯田万户府。）领二县：<br /><br />&nbsp;&nbsp;&nbsp;&nbsp;晋原，（下。）新津。（下。）<br /><br />&nbsp;&nbsp;&nbsp;&nbsp;威州，（下。）唐维州。宋改威州，领保宁、通化二县。元至元十九年，并<br /><br />&nbsp;&nbsp;&nbsp;&nbsp;保宁入州。领一县：<br /><br />&nbsp;&nbsp;&nbsp;&nbsp;通化。（下。）<br /><br />&nbsp;&nbsp;&nbsp;&nbsp;简州，（下。）唐析益州置。宋因之。元至元二十年，并附郭阳安县入州。<br /><br />&nbsp;&nbsp;&nbsp;&nbsp;二十二年，并成都府所属灵泉县来隶。而本州有平泉，以地荒，竟废之。<br /><br />&nbsp;&nbsp;&nbsp;&nbsp;嘉定府路，（下。）唐初为嘉州，又改犍为郡，又仍为嘉州。宋升嘉定府。<br /><br />&nbsp;&nbsp;&nbsp;&nbsp;元至元十三年，立总管府。旧领龙游、夹江、峨眉、犍为、洪雅五县。二十年，<br /><br />&nbsp;&nbsp;&nbsp;&nbsp;并洪雅入夹江。领司一、县四、州二。州领三县。（户口数阙。）<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;龙游，（下。）夹江，（下。）峨眉，（下。）犍为。（下。）<br /><br />&nbsp;&nbsp;&nbsp;&nbsp;州二<br /><br />&nbsp;&nbsp;&nbsp;&nbsp;眉州，（下。）唐改嘉州，又仍为眉州。元至元十四年，隶嘉定路。领二县：<br /><br />&nbsp;&nbsp;&nbsp;&nbsp;彭山，（下。）青神。（下。）<br /><br />&nbsp;&nbsp;&nbsp;&nbsp;邛州，唐初置邛州，又改临邛郡，又仍为邛州。元至元十四年，立安抚司，<br /><br />&nbsp;&nbsp;&nbsp;&nbsp;兼行州事。二十一年，并临邛、依政、蒲江三县入州。领一县：<br /><br />&nbsp;&nbsp;&nbsp;&nbsp;大邑。（下。）<br /><br />&nbsp;&nbsp;&nbsp;&nbsp;广元路，（下。）唐初为利州，又改益昌郡，又复为利州。宋为利州路，端<br /><br />&nbsp;&nbsp;&nbsp;&nbsp;平后兵乱无宁岁，地荒民散者十有七年，元宪宗三年，立利州治，设都元帅府。<br /><br />&nbsp;&nbsp;&nbsp;&nbsp;至元十四年，罢帅府，改为广元路。户一万六千四百四十二，口九万六千四百六。<br /><br />&nbsp;&nbsp;&nbsp;&nbsp;（至元二十七年数。）领县二、府一、州四。府领三县，州领七县。（本路屯田<br /><br />&nbsp;&nbsp;&nbsp;&nbsp;九顷有奇。）<br /><br />&nbsp;&nbsp;&nbsp;&nbsp;县二<br /><br />&nbsp;&nbsp;&nbsp;&nbsp;绵谷，（下。）昭化。（下。元初并葭萌入焉。）<br /><br />&nbsp;&nbsp;&nbsp;&nbsp;府一<br /><br />&nbsp;&nbsp;&nbsp;&nbsp;保宁府，（下。）唐隆州，又改阆州，又为阆中郡。后唐为保宁军。元初立<br /><br />&nbsp;&nbsp;&nbsp;&nbsp;东川路元帅府。至元十三年，升保宁府。二十年，罢元帅府，改保宁路。初领新<br /><br />&nbsp;&nbsp;&nbsp;&nbsp;得、小宁二州，后并入阆中县，又并奉国入苍溪县，新井、新政、西水总入南部<br /><br />&nbsp;&nbsp;&nbsp;&nbsp;县，仍改为府，隶广元路。（本府屯田一百一十八顷有奇。）领三县：<br /><br />&nbsp;&nbsp;&nbsp;&nbsp;阆中，（下。倚郭。）苍溪，（下。）南部。（下。）<br /><br />&nbsp;&nbsp;&nbsp;&nbsp;州四<br /><br />&nbsp;&nbsp;&nbsp;&nbsp;剑州，（下。）唐为始州，后改剑州。宋升普安军，又为隆庆府。元至元二<br /><br />&nbsp;&nbsp;&nbsp;&nbsp;十年，改剑州。领二县：<br /><br />&nbsp;&nbsp;&nbsp;&nbsp;普安，（下。至元二十年，并普城、剑门入焉。）梓潼。（下。）<br /><br />&nbsp;&nbsp;&nbsp;&nbsp;龙州，（下。）唐初为龙门郡，又改龙州，又改江油郡，又改应灵郡。宋改<br /><br />&nbsp;&nbsp;&nbsp;&nbsp;政州，继复旧。元宪宗岁戊午，宋守将王知府以城降。至元二十二年，并江油、<br /><br />&nbsp;&nbsp;&nbsp;&nbsp;清川二县入焉。<br /><br />&nbsp;&nbsp;&nbsp;&nbsp;巴州，（下。）唐初改巴州，又改清化郡，又为巴州。宋领化城、难江、恩<br /><br />&nbsp;&nbsp;&nbsp;&nbsp;阳、曾口、上通江、下通江六县。元至元二十年，并难江、恩阳二县入化城，上、<br /><br />&nbsp;&nbsp;&nbsp;&nbsp;下通江二县入曾口。领二县：<br /><br />&nbsp;&nbsp;&nbsp;&nbsp;化城，（下。）曾口。（下。）<br /><br />&nbsp;&nbsp;&nbsp;&nbsp;沔州，（下。）唐初为兴州，又为顺政郡，又改兴州。宋改沔州。元至元十<br /><br />&nbsp;&nbsp;&nbsp;&nbsp;四年，隶广元路。二十年，废褒州，止设铎水县，迁沔州而治焉。领三县：<br /><br />&nbsp;&nbsp;&nbsp;&nbsp;铎水，（下。倚郭。）大安，（下。本大安州，至元二十年，降为县以来属。）<br /><br />&nbsp;&nbsp;&nbsp;&nbsp;略阳。（下。至元二十年，并长举及西县入焉。）<br /><br />&nbsp;&nbsp;&nbsp;&nbsp;顺庆路，（下。）唐为南充郡，又改梁州，又改充州。宋升顺庆府。元中统<br /><br />&nbsp;&nbsp;&nbsp;&nbsp;元年，立征南都元帅府。至元四年，置东川路统军司，后改东川府。十五年，复<br /><br />&nbsp;&nbsp;&nbsp;&nbsp;为顺庆。二十年，升为路，设录事司。户二千八百二十一，口九万五千一百五十<br /><br />&nbsp;&nbsp;&nbsp;&nbsp;六。（至元二十七年数。）领司一、县二、府一、州二。府领二县，州领五县。<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县二<br /><br />&nbsp;&nbsp;&nbsp;&nbsp;南充，（下。至元二十年，并汉初入焉。）西充。（下。至元二十年，并流<br /><br />&nbsp;&nbsp;&nbsp;&nbsp;溪旧县入焉。）<br /><br />&nbsp;&nbsp;&nbsp;&nbsp;府一<br /><br />&nbsp;&nbsp;&nbsp;&nbsp;广安府，唐属宕渠、巴西、洛陵三郡。宋置广安军，又改宁西军。元至元十<br /><br />&nbsp;&nbsp;&nbsp;&nbsp;五年，废宁西军。二十年，升为广安府。旧领渠江、岳池、和溪、新明四县，后<br /><br />&nbsp;&nbsp;&nbsp;&nbsp;并和溪、新明入岳池。领二县：<br /><br />&nbsp;&nbsp;&nbsp;&nbsp;渠江，（下。倚郭。）岳池。（下。）<br /><br />&nbsp;&nbsp;&nbsp;&nbsp;州二<br /><br />&nbsp;&nbsp;&nbsp;&nbsp;蓬州，（下。）唐改蓬山郡，又仍为蓬州。元初立宣抚都元帅府，后罢。至<br /><br />&nbsp;&nbsp;&nbsp;&nbsp;元二十年，立蓬州路总管府，后复为蓬州。领三县：<br /><br />&nbsp;&nbsp;&nbsp;&nbsp;相如，（至元二十年，以金城寨入焉。）营山，（下。至元二十年，并良山<br /><br />&nbsp;&nbsp;&nbsp;&nbsp;入焉。）仪陇。（下。至元二十年，并蓬池、伏虞入焉。）<br /><br />&nbsp;&nbsp;&nbsp;&nbsp;渠州，（下。）唐初为渠州，又改迳娇ぃ又为渠州。宋属潼川府。元至元<br /><br />&nbsp;&nbsp;&nbsp;&nbsp;十一年，立渠州安抚司。二十年，罢安抚司，以渠州为散郡。领二县：<br /><br />&nbsp;&nbsp;&nbsp;&nbsp;流江，（下。）大竹。（下。至元二十年，并邻山、邻水入焉。）<br /><br />&nbsp;&nbsp;&nbsp;&nbsp;潼川府，唐梓州，又改梓潼郡，又为梓州。宋改静戎军，又改静安军，又升<br /><br />&nbsp;&nbsp;&nbsp;&nbsp;潼川府。兵后地荒，元初复立府治。至元二十年，并涪城及录事司入V县，通<br /><br />&nbsp;&nbsp;&nbsp;&nbsp;泉入射洪，东关入盐亭，铜山入中江。领县四、州二。（户口阙。）<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;V县，（下。倚郭。）中江，（下。）射洪，（下。）盐亭。（下。）<br /><br />&nbsp;&nbsp;&nbsp;&nbsp;州二<br /><br />&nbsp;&nbsp;&nbsp;&nbsp;遂宁州，（下。）唐遂州，又改遂宁郡。宋为遂宁府。元初因之。至元十九<br /><br />&nbsp;&nbsp;&nbsp;&nbsp;年，并遂宁、青石二县入小溪，长江入蓬溪，后复改为州。领二县：<br /><br />&nbsp;&nbsp;&nbsp;&nbsp;小溪，（下。）蓬溪。（下。）<br /><br />&nbsp;&nbsp;&nbsp;&nbsp;绵州，（下。）唐更改不常。元初隶成都路。元至元二十年，并魏城入本州，<br /><br />&nbsp;&nbsp;&nbsp;&nbsp;改隶潼川路。领二县：<br /><br />&nbsp;&nbsp;&nbsp;&nbsp;彰明，（下。）罗江。（下。）<br /><br />&nbsp;&nbsp;&nbsp;&nbsp;永宁路。（下。阙。）领州一。<br /><br />&nbsp;&nbsp;&nbsp;&nbsp;筠连州。（下。阙。至元十七年，枢密院言：“四川行省参政行诸蛮夷部宣<br /><br />&nbsp;&nbsp;&nbsp;&nbsp;慰司昝顺言，先是奉旨以高州，筠连州腾川县隶安抚郭汉杰立站，今汉杰已并蛮<br /><br />&nbsp;&nbsp;&nbsp;&nbsp;洞五十六。有旨昝顺所陈，卿等与中书议，臣等以为宜遣使行视之。”帝曰：<br /><br />&nbsp;&nbsp;&nbsp;&nbsp;“此五十六洞如旧隶高州、筠连，则与郭汉杰立站，否则还之昝顺。”）领一县：<br /><br />&nbsp;&nbsp;&nbsp;&nbsp;腾川。（下。）<br /><br />&nbsp;&nbsp;&nbsp;&nbsp;四川南道宣慰司（至元十六年立。）<br /><br />&nbsp;&nbsp;&nbsp;&nbsp;重庆路，（上。）唐渝州。宋更名恭州，又升重庆府。元至元十六年，立重<br /><br />&nbsp;&nbsp;&nbsp;&nbsp;庆路总管府。二十一年，升为上路，割忠、涪二州为属郡。二十二年，又割泸、<br /><br />&nbsp;&nbsp;&nbsp;&nbsp;合来属，省壁山入巴县，废南平军入南川县为属邑，置录事司。户二万二千三百<br /><br />&nbsp;&nbsp;&nbsp;&nbsp;九十五，口九万三千五百三十五。（至元二十七年数。）领司一、县三、州四。<br /><br />&nbsp;&nbsp;&nbsp;&nbsp;州领十县。（本路三堆、中妗⒄允械却ν吞锼陌俣十顷。）<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县三<br /><br />&nbsp;&nbsp;&nbsp;&nbsp;巴县，（下。倚郭。）江津，（下。至元十六年，赐四川行省参政昝顺田民<br /><br />&nbsp;&nbsp;&nbsp;&nbsp;百八十户于江津县。）南川。（下。）<br /><br />&nbsp;&nbsp;&nbsp;&nbsp;州四<br /><br />&nbsp;&nbsp;&nbsp;&nbsp;泸州，（下。）唐改泸川郡为泸州。宋为泸川军。元至元二十年，并泸川县<br /><br />&nbsp;&nbsp;&nbsp;&nbsp;入焉。二十二年，隶重庆路。领三县：<br /><br />&nbsp;&nbsp;&nbsp;&nbsp;江安，（下。）纳溪，（下。）合江。（下。）<br /><br />&nbsp;&nbsp;&nbsp;&nbsp;忠州，（下。）唐改为南宾郡，又为忠州。宋升咸淳府。元仍为忠州。领三<br /><br />&nbsp;&nbsp;&nbsp;&nbsp;县：<br /><br />&nbsp;&nbsp;&nbsp;&nbsp;临江，（下。）南宾，（下。）丰都。（下。）<br /><br />&nbsp;&nbsp;&nbsp;&nbsp;合州，（下。）唐为合州，又改巴川郡，又仍为合州。宋因之。元至元十五<br /><br />&nbsp;&nbsp;&nbsp;&nbsp;年，宋安抚使王立以城降。二十年，为散郡，并录事司、赤水入石照县。二十二<br /><br />&nbsp;&nbsp;&nbsp;&nbsp;年，改为州，隶重庆路。领三县：<br /><br />&nbsp;&nbsp;&nbsp;&nbsp;铜梁，（下。元初并巴川入焉。）定远，（下。本宋地，名女菁平。元至元<br /><br />&nbsp;&nbsp;&nbsp;&nbsp;四年，便宜都总帅部兵创为武胜军，后为定远州。二十四年，降为县。）石照。<br /><br />&nbsp;&nbsp;&nbsp;&nbsp;（下。）<br /><br />&nbsp;&nbsp;&nbsp;&nbsp;涪州，（下。）唐改为涪陵郡，又改涪州。宋因之。元至元二十年，并涪陵、<br /><br />&nbsp;&nbsp;&nbsp;&nbsp;乐温二县入焉。领一县：<br /><br />&nbsp;&nbsp;&nbsp;&nbsp;武龙。（下。）<br /><br />&nbsp;&nbsp;&nbsp;&nbsp;绍庆府，（下。）唐黔州，又黔中郡。宋升为绍庆府。元至元二十年，仍置<br /><br />&nbsp;&nbsp;&nbsp;&nbsp;府。户三千九百四十四，口一万五千一百八十九。（至元二十七年数。）领县二：<br /><br />&nbsp;&nbsp;&nbsp;&nbsp;彭水，（下。）黔江。（下。）<br /><br />&nbsp;&nbsp;&nbsp;&nbsp;怀德府。领州四。（阙。）<br /><br />&nbsp;&nbsp;&nbsp;&nbsp;来宁州，（下。）柔远州，（下。）酉阳州，（下。）服州。（下。皆阙。）<br /><br />&nbsp;&nbsp;&nbsp;&nbsp;夔路，（下。）唐初为信州，又为夔州，又为云安郡，又仍为夔州。宋升为<br /><br />&nbsp;&nbsp;&nbsp;&nbsp;帅府。元至元十五年，立夔州路总管府，以施、云安、万、大宁四州隶焉。二十<br /><br />&nbsp;&nbsp;&nbsp;&nbsp;二年，又以开、达、梁山三州来属。户二万二十四，口九万九千五百九十八。（<br /><br />&nbsp;&nbsp;&nbsp;&nbsp;至元二十七年数。）领司一、县二、州七。州领五县。（本路屯田五十六顷。）<br /><br />&nbsp;&nbsp;&nbsp;&nbsp;录事司。<br /><br />&nbsp;&nbsp;&nbsp;&nbsp;县二<br /><br />&nbsp;&nbsp;&nbsp;&nbsp;奉节，（下。）巫山。（下。）<br /><br />&nbsp;&nbsp;&nbsp;&nbsp;州七<br /><br />&nbsp;&nbsp;&nbsp;&nbsp;施州，（下。）唐改清江郡，又改清化郡，又复为施州。宋因之。旧领清江、<br /><br />&nbsp;&nbsp;&nbsp;&nbsp;建始二县。元至元二十二年，并清江入州。领一县：<br /><br />&nbsp;&nbsp;&nbsp;&nbsp;建始。（下。）<br /><br />&nbsp;&nbsp;&nbsp;&nbsp;达州，（下。）唐为通州，又改通川郡，又仍为通州。宋更名达州。元至元<br /><br />&nbsp;&nbsp;&nbsp;&nbsp;十五年，隶四川东道宣慰司。二十二年，改隶夔路。领二县：<br /><br />&nbsp;&nbsp;&nbsp;&nbsp;通川，（下。）新宁。（下。）<br /><br />&nbsp;&nbsp;&nbsp;&nbsp;梁山州，（下。）本梁山县，宋升梁山军。元至元二十年，升为州。领一县：<br /><br />&nbsp;&nbsp;&nbsp;&nbsp;梁山。（下。）<br /><br />&nbsp;&nbsp;&nbsp;&nbsp;万州，（下。）唐改浦州为万州，又改南浦郡。宋为浦州，元至元二十年，<br /><br />&nbsp;&nbsp;&nbsp;&nbsp;以南浦为万州。领一县：<br /><br />&nbsp;&nbsp;&nbsp;&nbsp;武宁。<br /><br />&nbsp;&nbsp;&nbsp;&nbsp;云阳州，（下。）唐云安监。宋置安义县，后复为监。元至元十五年，立云<br /><br />&nbsp;&nbsp;&nbsp;&nbsp;安军。二十年，升云阳州，并云阳县入焉。<br /><br />&nbsp;&nbsp;&nbsp;&nbsp;大宁州，（下。）旧大昌县，宋置监。元至元二十年，升为州，并大昌县入<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;开州，（下。）唐改为盛山郡，又复为开州。宋及元皆因之。<br /><br />&nbsp;&nbsp;&nbsp;&nbsp;叙南等处蛮夷宣抚司<br /><br />&nbsp;&nbsp;&nbsp;&nbsp;叙州路，古k国，唐戎州。贞观初徙治k道，在蜀江之西三江口。宋升为上<br /><br />&nbsp;&nbsp;&nbsp;&nbsp;州，属东川路，后易名叙州，咸淳中城登高山为治所。元至元十二年，郭汉杰挈<br /><br />&nbsp;&nbsp;&nbsp;&nbsp;城归附。十三年，立安抚司。未几，毁山城，复徙治三江口，罢安抚司，立叙州。<br /><br />&nbsp;&nbsp;&nbsp;&nbsp;十八年，复升为路，隶诸部蛮夷宣抚司。领县四、州二。<br /><br />&nbsp;&nbsp;&nbsp;&nbsp;县四<br /><br />&nbsp;&nbsp;&nbsp;&nbsp;宜宾，（下。）庆符，（下。）南溪，（下。）宣化。（下。元贞二年，于<br /><br />&nbsp;&nbsp;&nbsp;&nbsp;本县置万户府，领军屯田四十余顷。）<br /><br />&nbsp;&nbsp;&nbsp;&nbsp;州二<br /><br />&nbsp;&nbsp;&nbsp;&nbsp;富顺州，（下。）唐富义县。宋富义监，后改富顺县。元至元十二年，改立<br /><br />&nbsp;&nbsp;&nbsp;&nbsp;富顺监安抚司。二十年，罢安抚司，升富顺州。<br /><br />&nbsp;&nbsp;&nbsp;&nbsp;高州，（下。）古夜郎之属境，邻乌蛮，与长宁军地相接，均为西南羌族，<br /><br />&nbsp;&nbsp;&nbsp;&nbsp;前代以为化外，置而不论。唐开拓边地，于本部立高州。宋设长宁军，十州族姓<br /><br />&nbsp;&nbsp;&nbsp;&nbsp;俱效顺。元至元十五年，云南行省遣官招谕内附。十七年，知州郭安复行州事，<br /><br />&nbsp;&nbsp;&nbsp;&nbsp;蛮人散居村囤，无县邑乡镇。<br /><br />&nbsp;&nbsp;&nbsp;&nbsp;马湖路，（下。）古属地，汉、唐以下名马湖部。宋时蛮主屯湖内。元<br /><br />&nbsp;&nbsp;&nbsp;&nbsp;至元十三年内附后，立总管府，迁于夷部溪口，濒马湖之南岸创府治。其民散居<br /><br />&nbsp;&nbsp;&nbsp;&nbsp;山箐，无县邑乡镇。领军一、州一。（初，马湖蛮来朝，尝以独本葱为献，由是<br /><br />&nbsp;&nbsp;&nbsp;&nbsp;岁至，郡县疲于递送，元贞二年敕罢之。）<br /><br />&nbsp;&nbsp;&nbsp;&nbsp;军一<br /><br />&nbsp;&nbsp;&nbsp;&nbsp;长宁军，唐置长宁等羁縻十四州、五十六县，并隶泸州都督府。宋以长宁地<br /><br />&nbsp;&nbsp;&nbsp;&nbsp;当冲要，升为长宁军，立安宁县。元至元十二年，郡守黄立挈城效顺。二十二年，<br /><br />&nbsp;&nbsp;&nbsp;&nbsp;设录事司，后与安宁县俱省入本军。<br /><br />&nbsp;&nbsp;&nbsp;&nbsp;州一<br /><br />&nbsp;&nbsp;&nbsp;&nbsp;戎州，（下。）本夜郎国西南蛮种，号大坝都掌，分族十有九，前代以化外，<br /><br />&nbsp;&nbsp;&nbsp;&nbsp;置而弗论。唐武后时，恢拓蛮徼，设十四州、五团、二十九县，于本部置晏州。<br /><br />&nbsp;&nbsp;&nbsp;&nbsp;元至元十三年，以昝顺为蛮夷部宣抚司，遣官招谕。十七年，本部官得兰纽来见，<br /><br />&nbsp;&nbsp;&nbsp;&nbsp;授以大坝都总管。二十二年，升为戎州。叛服不常，州治在箐前。所领俱村囤，<br /><br />&nbsp;&nbsp;&nbsp;&nbsp;无县邑乡镇。<br /><br />&nbsp;&nbsp;&nbsp;&nbsp;上罗计长官司，领蛮地罗计、罗星，乃古夜郎境，为西南种族，前代置之化<br /><br />&nbsp;&nbsp;&nbsp;&nbsp;外。宋设长宁军，十州族姓俱效顺，各命之官。其后分姓他居，遂有上、下罗计<br /><br />&nbsp;&nbsp;&nbsp;&nbsp;之分，盖亦如唐羁縻之，以为西蜀后户屏蔽。元至元十三年，蛮夷部宣抚昝顺引<br /><br />&nbsp;&nbsp;&nbsp;&nbsp;本部夷酋得赖阿当归顺。十五年，授得赖阿当千户。十八年，黎州同知李奇以武<br /><br />&nbsp;&nbsp;&nbsp;&nbsp;恩将军来充罗星长官。二十二年，夷人叛，诱[上罗星夷，行枢密院讨平之。<br /><br />&nbsp;&nbsp;&nbsp;&nbsp;其民人散居村箐，无县邑乡镇。<br /><br />&nbsp;&nbsp;&nbsp;&nbsp;下罗计长官司，领蛮地。其境近乌蛮，与叙州、长宁军相接，均为西南夷族，<br /><br />&nbsp;&nbsp;&nbsp;&nbsp;与上罗计同。至元十二年，长宁知军率先内附。十三年，昝顺引本部夷酋得颜个<br /><br />&nbsp;&nbsp;&nbsp;&nbsp;诣行枢密院降，奏充下罗计蛮夷千户。二十二年，诸蛮皆叛，惟本部无异志。<br /><br />&nbsp;&nbsp;&nbsp;&nbsp;四十六囤蛮夷千户所，领豕蛾夷地，在庆符向南抵定川，古夜郎之属，唐羁<br /><br />&nbsp;&nbsp;&nbsp;&nbsp;縻定州之支江县也。至元十三年收附，于庆符县侨置千户所，领四十六囤：<br /><br />&nbsp;&nbsp;&nbsp;&nbsp;黄水口上下落骨，山落牟许满吴，麽落财，麽落贤，腾息奴，屯莫面，落搔，<br /><br />&nbsp;&nbsp;&nbsp;&nbsp;麽落梅，麽得幸，上落松，麽得会，麽得恶，落魂，落昧下村，落岛，麽得享，<br /><br />&nbsp;&nbsp;&nbsp;&nbsp;落燕，落得虑，麽得了，麽腾斛，许宿，麽九色，落搔屯右，麽得晏，落能，山<br /><br />&nbsp;&nbsp;&nbsp;&nbsp;落寡，水落寡，落得擂，麽得具，麽得渊，腾日，落昧上村，赖扇，许焰，<br /><br />&nbsp;&nbsp;&nbsp;&nbsp;腾郎，周头，卖落炎，落女，爱答落，爱答速，麽得奸，阿郎头，下得辛，上得<br /><br />&nbsp;&nbsp;&nbsp;&nbsp;辛，爱得娄，落鸥。<br /><br />&nbsp;&nbsp;&nbsp;&nbsp;诸部蛮夷：<br /><br />&nbsp;&nbsp;&nbsp;&nbsp;秦加大散等洞。（以下各设蛮夷官。）<br /><br />&nbsp;&nbsp;&nbsp;&nbsp;叙崖冒朱等洞。<br /><br />&nbsp;&nbsp;&nbsp;&nbsp;陇堤纣皮等洞。<br /><br />&nbsp;&nbsp;&nbsp;&nbsp;石耶洞。<br /><br />&nbsp;&nbsp;&nbsp;&nbsp;散毛洞。<br /><br />&nbsp;&nbsp;&nbsp;&nbsp;彭家洞。<br /><br />&nbsp;&nbsp;&nbsp;&nbsp;黑土石等处。<br /><br />&nbsp;&nbsp;&nbsp;&nbsp;市备洞。<br /><br />&nbsp;&nbsp;&nbsp;&nbsp;乐化兀都剌布白享罗等处。<br /><br />&nbsp;&nbsp;&nbsp;&nbsp;洪望册德等族。<br /><br />&nbsp;&nbsp;&nbsp;&nbsp;大江九姓罗氏。<br /><br />&nbsp;&nbsp;&nbsp;&nbsp;水西。<br /><br />&nbsp;&nbsp;&nbsp;&nbsp;鹿朝。<br /><br />&nbsp;&nbsp;&nbsp;&nbsp;阿永蛮部。（至元二十一年，酋长阿泥入觐，自言阿永邻境乌蒙等蛮悉隶皇<br /><br />&nbsp;&nbsp;&nbsp;&nbsp;太子位，愿依例附属。诏从其请，以阿永蛮隶宫府。）<br /><br />&nbsp;&nbsp;&nbsp;&nbsp;师壁洞安抚司。<br /><br />&nbsp;&nbsp;&nbsp;&nbsp;永顺等处军民安抚司。<br /><br />&nbsp;&nbsp;&nbsp;&nbsp;阿者洞。（以下各设蛮夷官。）<br /><br />&nbsp;&nbsp;&nbsp;&nbsp;谢甲洞。<br /><br />&nbsp;&nbsp;&nbsp;&nbsp;上安下坝。<br /><br />&nbsp;&nbsp;&nbsp;&nbsp;阿渠洞。<br /><br />&nbsp;&nbsp;&nbsp;&nbsp;下役洞。<br /><br />&nbsp;&nbsp;&nbsp;&nbsp;驴虚洞。<br /><br />&nbsp;&nbsp;&nbsp;&nbsp;钱满等处。<br /><br />&nbsp;&nbsp;&nbsp;&nbsp;水洞下曲等寨。<br /><br />&nbsp;&nbsp;&nbsp;&nbsp;必藏等处。<br /><br />&nbsp;&nbsp;&nbsp;&nbsp;酌宜等处。<br /><br />&nbsp;&nbsp;&nbsp;&nbsp;雍邦等寨。<br /><br />&nbsp;&nbsp;&nbsp;&nbsp;崖笋等寨。<br /><br />&nbsp;&nbsp;&nbsp;&nbsp;冒朱洞。<br /><br />&nbsp;&nbsp;&nbsp;&nbsp;麻峡柘歌等寨。<br /><br />&nbsp;&nbsp;&nbsp;&nbsp;新附嵬罗金井。<br /><br />&nbsp;&nbsp;&nbsp;&nbsp;沙溪等处。<br /><br />&nbsp;&nbsp;&nbsp;&nbsp;宙窄洞。<br /><br />&nbsp;&nbsp;&nbsp;&nbsp;新容米洞。<br /><br />&nbsp;&nbsp;&nbsp;&nbsp;甘肃等处行中书省，为路七、州二，属州五。（本省马站六处。）<br /><br />&nbsp;&nbsp;&nbsp;&nbsp;河西陇北道肃政廉访司<br /><br />&nbsp;&nbsp;&nbsp;&nbsp;甘州路，（上。）唐为甘州，又为张掖郡，宋初为西夏所据，改镇夷郡，又<br /><br />&nbsp;&nbsp;&nbsp;&nbsp;立宣化府。元初仍称甘州。至元元年，置甘肃路总管府。八年，改甘州路总管府。<br /><br />&nbsp;&nbsp;&nbsp;&nbsp;十八年，立行中书省，以控制河西诸郡。户一千五百五十，口二万三千九百八十<br /><br />&nbsp;&nbsp;&nbsp;&nbsp;七。（至元二十七年数。本路黑山、满峪、泉水渠、鸭子翅等处屯田，计一千一<br /><br />&nbsp;&nbsp;&nbsp;&nbsp;百六十余顷。）<br /><br />&nbsp;&nbsp;&nbsp;&nbsp;永昌路，（下。）唐凉州。宋初为西凉府，景德中陷入西夏。元初仍为西凉<br /><br />&nbsp;&nbsp;&nbsp;&nbsp;府。至元十五年，以永昌王宫殿所在，立永昌路，降西凉府为州隶焉。<br /><br />&nbsp;&nbsp;&nbsp;&nbsp;西凉州。（下。）<br /><br />&nbsp;&nbsp;&nbsp;&nbsp;肃州路，（下。）唐为肃州，又为酒泉郡。宋初为西夏所据。元太祖二十一<br /><br />&nbsp;&nbsp;&nbsp;&nbsp;年，西征，攻肃州下之。世祖至元七年，置肃州路总管府。户一千二百六十二，<br /><br />&nbsp;&nbsp;&nbsp;&nbsp;口八千六百七十九。（至元二十七年数。）<br /><br />&nbsp;&nbsp;&nbsp;&nbsp;沙州路，（下。）唐为沙州，又为敦煌郡。宋仍为沙州，景v初，西夏陷瓜、<br /><br />&nbsp;&nbsp;&nbsp;&nbsp;沙、肃三州，尽得河西故地。金因之。元太祖二十二年，破其城以隶八都大王。<br /><br />&nbsp;&nbsp;&nbsp;&nbsp;至元十四年，复立州。十七年，升为沙州路总管府，瓜州隶焉。（沙州去肃州千<br /><br />&nbsp;&nbsp;&nbsp;&nbsp;五百里，内附贫民欲乞粮沙州，必须白之肃州，然后给与，朝廷以其不便，故升<br /><br />&nbsp;&nbsp;&nbsp;&nbsp;沙州为路。）<br /><br />&nbsp;&nbsp;&nbsp;&nbsp;瓜州，（下。）唐改为晋昌郡，复为瓜州。宋初陷于西夏。夏亡，州废。元<br /><br />&nbsp;&nbsp;&nbsp;&nbsp;至元十四年复立。二十八年徙居民于肃州，但名存而已。<br /><br />&nbsp;&nbsp;&nbsp;&nbsp;亦集乃路，（下。）在甘州北一千五百里，城东北有大泽，西北俱接沙碛，<br /><br />&nbsp;&nbsp;&nbsp;&nbsp;乃汉之西海郡居延故城，夏国尝立威福军。元太祖二十一年内附。至元二十三年，<br /><br />&nbsp;&nbsp;&nbsp;&nbsp;立总管府。（二十三年，亦集乃总管忽都鲁言：“所部有田可以耕作，乞以新军<br /><br />&nbsp;&nbsp;&nbsp;&nbsp;二百人凿合即渠于亦集乃地，并以傍近民西僧余户助其力。”从之。计屯田九十<br /><br />&nbsp;&nbsp;&nbsp;&nbsp;余顷。）<br /><br />&nbsp;&nbsp;&nbsp;&nbsp;宁夏府路，（下。）唐属灵州。宋初废为镇，领番部。自唐末有拓拔思恭者<br /><br />&nbsp;&nbsp;&nbsp;&nbsp;镇夏州，世有银、夏、绥、宥、静五州之地。宋天禧间，传至其孙德明，城怀远<br /><br />&nbsp;&nbsp;&nbsp;&nbsp;镇为兴州以居，后升兴庆府，又改中兴府。元至元二十五年，置宁夏路总管府。<br /><br />&nbsp;&nbsp;&nbsp;&nbsp;（至元八年，立西夏中兴等路行尚书省。元贞元年，革宁夏路行中书省，并其事<br /><br />&nbsp;&nbsp;&nbsp;&nbsp;于甘肃行省。）领州三。（本路枣园、纳怜站等处屯田一千八百顷。）<br /><br />&nbsp;&nbsp;&nbsp;&nbsp;灵州，（下。）唐为灵州，又为灵武郡。宋初陷于夏国，改为翔庆军。<br /><br />&nbsp;&nbsp;&nbsp;&nbsp;鸣沙州，（下。）隋置环州，立鸣沙县。唐革州以县隶灵州。宋没于夏国，<br /><br />&nbsp;&nbsp;&nbsp;&nbsp;仍旧名。元初立鸣沙州。（屯田四百四十余顷。）<br /><br />&nbsp;&nbsp;&nbsp;&nbsp;应理州，（下。）与兰州接境，东阻大河，西据沙山。考之图志，乃唐灵武<br /><br />&nbsp;&nbsp;&nbsp;&nbsp;郡地。其州城未详建立之始，元初仍立州。<br /><br />&nbsp;&nbsp;&nbsp;&nbsp;山丹州，（下。）唐为删丹县，隶甘州。宋初为夏国所有，置甘肃军。元初<br /><br />&nbsp;&nbsp;&nbsp;&nbsp;为阿只吉大王分地。至元六年，行山丹城事，删讹为山。二十二年，升为州，隶<br /><br />&nbsp;&nbsp;&nbsp;&nbsp;甘肃行省。<br /><br />&nbsp;&nbsp;&nbsp;&nbsp;西宁州，（下。）唐置鄯州，理湟水县，上元间没于土蕃，号青唐城。宋改<br /><br />&nbsp;&nbsp;&nbsp;&nbsp;为西宁州。元初为章吉驸马分地。至元二十三年，立西宁州等处拘榷课程所。二<br /><br />&nbsp;&nbsp;&nbsp;&nbsp;十四年，封章吉为宁濮郡王，以镇其地。<br /><br />&nbsp;&nbsp;&nbsp;&nbsp;兀剌海路。（阙。太祖四年，由黑水城北兀剌海西关口入河西，获西夏将高<br /><br />&nbsp;&nbsp;&nbsp;&nbsp;令公，克兀剌海城。）</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,953443);">加入书签</a><a
                        href="953397.html">上一页</a>&larr;<a href="index.html">返回列表</a>&rarr;<a
                            href="953482.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "953397.html"; var next_page = "953482.html"; var index_page = "index.html"; var sortid = "9"; var article_id = "14699"; var chapter_id = "953443"; var articlename = "元史"; var chaptername = " 卷六十 志第十二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>