<!DOCTYPE html>
<html>
<head>
<meta charset="gbk" />
<title>元史- 卷四十六 本纪第四十六-在线阅读-哈西文学网</title>
<meta name="keywords" content="宋濂，元史， 卷四十六 本纪第四十六全文， 卷四十六 本纪第四十六在线阅读 哈西文学网" />
<meta name="description" content="哈西文学网提供宋濂的元史  卷四十六 本纪第四十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/952724.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/952724.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 本纪第四十六</h1>
            <div class="link xb">
                <a href="952680.html">上一页</a>&larr;<a href="index.html">返回列表</a>&rarr;<a
                    href="952791.html">下一页</a></div>			
            <div id="BookText">&nbsp;&nbsp;&nbsp;&nbsp;◎顺帝九<br /><br />&nbsp;&nbsp;&nbsp;&nbsp;二十一年春正月癸丑朔，诏赦天下。命中书参知政事七十往谕孛罗帖木儿罢<br /><br />&nbsp;&nbsp;&nbsp;&nbsp;兵还镇，复遣使往谕察罕帖木儿，亦令罢兵。孛罗帖木儿纵兵掠冀宁等处，察罕<br /><br />&nbsp;&nbsp;&nbsp;&nbsp;帖木儿以兵拒之，故有是命。庚申，太阴犯岁星。乙丑，河南贼犯杞县，察罕帖<br /><br />&nbsp;&nbsp;&nbsp;&nbsp;木儿讨平之。丁卯，李思齐进兵平伏羌县等处。癸酉，石州大风拔木，六畜俱鸣，<br /><br />&nbsp;&nbsp;&nbsp;&nbsp;民所持枪，忽生火焰，抹之即无，摇之即有。<br /><br />&nbsp;&nbsp;&nbsp;&nbsp;二月癸未朔，填星退犯太微垣。甲申，同佥枢密院事迭里帖木儿复永平、滦<br /><br />&nbsp;&nbsp;&nbsp;&nbsp;州等处。己丑，察罕帖木儿驻兵霍州，攻孛罗帖木儿。壬寅，太阴犯天江。是月，<br /><br />&nbsp;&nbsp;&nbsp;&nbsp;江南行台侍御史八撒剌不花杀广东廉访使完者笃、副使李思诚、佥事迭麦赤，以<br /><br />&nbsp;&nbsp;&nbsp;&nbsp;兵自卫，据广州。时八撒剌不花以廉访使久居广东，专恣自用，诏乃以完者笃等<br /><br />&nbsp;&nbsp;&nbsp;&nbsp;为廉访司官，而除八撒剌不花侍御史。八撒剌不花不受命，怒完者笃等代己，即<br /><br />&nbsp;&nbsp;&nbsp;&nbsp;诬以罪，尽杀之，惟廉访使董钥哀请得免。<br /><br />&nbsp;&nbsp;&nbsp;&nbsp;三月丙辰，太阴犯井宿。癸酉，察罕帖木儿调兵讨永城县，又驻兵宿州，擒<br /><br />&nbsp;&nbsp;&nbsp;&nbsp;贼将梁绵住。庚辰，荧惑犯鬼宿。是月，张士诚海运粮一十一万石至京师。孛罗<br /><br />&nbsp;&nbsp;&nbsp;&nbsp;帖木儿罢兵还，遣脱列伯等引兵据延安，以谋入陕。张良弼出南山义谷，驻蓝田，<br /><br />&nbsp;&nbsp;&nbsp;&nbsp;受节制于察罕帖木儿。良弼又阴结陕西行省平章政事定住，听丞相帖里帖木儿调<br /><br />&nbsp;&nbsp;&nbsp;&nbsp;遣，营于鹿台。<br /><br />&nbsp;&nbsp;&nbsp;&nbsp;夏四月辛巳朔，日有食之。是月，以张良弼为陕西行省参知政事。察罕帖木<br /><br />&nbsp;&nbsp;&nbsp;&nbsp;儿遣其子副詹事扩廓帖木儿贡粮至京师，皇太子亲与定约，遂不复疑。<br /><br />&nbsp;&nbsp;&nbsp;&nbsp;五月癸丑，四川明玉珍陷嘉定等路，李思齐遣兵击败之。壬戌，太阴犯房宿。<br /><br />&nbsp;&nbsp;&nbsp;&nbsp;癸酉，太白犯轩辕。甲戌，荧惑犯太白。乙亥，察罕帖木儿以兵侵孛罗帖木儿所<br /><br />&nbsp;&nbsp;&nbsp;&nbsp;守之地。是月，李思齐受李武、崔德等降。六月乙未，荧惑、岁星、太白聚于翼<br /><br />&nbsp;&nbsp;&nbsp;&nbsp;宿。丙申，察罕帖木儿总兵讨山东，发晋军，下井陉，出邯郸，过磁、相、怀、<br /><br />&nbsp;&nbsp;&nbsp;&nbsp;卫，逾白马津，发其军之在汴梁者继之，水陆并进。戊戌，太阴犯云雨。甲辰，<br /><br />&nbsp;&nbsp;&nbsp;&nbsp;太白昼见。<br /><br />&nbsp;&nbsp;&nbsp;&nbsp;秋七月辛亥，察罕帖木儿平东昌。己巳，沂州西北有赤气蔽天如血。<br /><br />&nbsp;&nbsp;&nbsp;&nbsp;是月，察罕帖木儿进兵复冠州。八月乙酉，大同路北方夜有赤气蔽天，移时<br /><br />&nbsp;&nbsp;&nbsp;&nbsp;方散。庚子，以福建行省平章政事普化帖木儿为江南行台御史大夫。癸卯，大明<br /><br />&nbsp;&nbsp;&nbsp;&nbsp;兵取江州路。时伪汉陈友谅据江州为都，至是退都武昌。是月，察罕帖木儿遣其<br /><br />&nbsp;&nbsp;&nbsp;&nbsp;子扩廓帖木儿、阎思孝等，会关保、虎林赤等，将兵由东河造浮桥以济，贼以二<br /><br />&nbsp;&nbsp;&nbsp;&nbsp;万余众夺之，关保、虎林赤且战且渡，拔长清，讨东平，东平伪丞相田丰遣崔世<br /><br />&nbsp;&nbsp;&nbsp;&nbsp;英等出战，大破之。乃遣使招谕田丰，丰降，东平平，令丰为前锋，从大军东讨。<br /><br />&nbsp;&nbsp;&nbsp;&nbsp;棣州俞宝降，东平王士诚、东昌杨诚等皆降，鲁地悉定。进兵济南，刘降，遂<br /><br />&nbsp;&nbsp;&nbsp;&nbsp;围益都。九月戊午，阳翟王阿鲁辉帖木儿伏诛。阿鲁辉帖木儿以宗亲，见天下盗<br /><br />&nbsp;&nbsp;&nbsp;&nbsp;贼并起，遂乘间隙，肆为异图，诏少保、知枢密院事老章率诸军讨之。老章遂败<br /><br />&nbsp;&nbsp;&nbsp;&nbsp;其众，寻为部将同知太常礼仪院事脱欢所擒，送阙下，诏诛之。于是诏加老章太<br /><br />&nbsp;&nbsp;&nbsp;&nbsp;傅、和宁王，以阿鲁辉帖木儿之弟忽都帖木儿袭封阳翟王。宗王囊加、玉枢虎儿<br /><br />&nbsp;&nbsp;&nbsp;&nbsp;吐华与脱欢悉议加封。壬戌，四川贼兵陷东川郡县，李思齐调兵击之。壬申，命<br /><br />&nbsp;&nbsp;&nbsp;&nbsp;孛罗帖木儿于保定以东，河间以南，从便屯种。是月，命兵部尚书彻彻不花、侍<br /><br />&nbsp;&nbsp;&nbsp;&nbsp;郎韩祺征海运粮于张士诚。大明取建昌、饶州二路。<br /><br />&nbsp;&nbsp;&nbsp;&nbsp;冬十月癸巳，绛州有赤气见北方如火。以察罕帖木儿为中书平章政事，兼知<br /><br />&nbsp;&nbsp;&nbsp;&nbsp;河南、山东等处行枢密院事、陕西行御史台中丞。察罕帖木儿调参知政事陈秉直、<br /><br />&nbsp;&nbsp;&nbsp;&nbsp;刘等守御河南。<br /><br />&nbsp;&nbsp;&nbsp;&nbsp;十一月戊申朔，温州乐清县雷。庚戌，太阴犯建星。癸亥，太阴犯井宿。戊<br /><br />&nbsp;&nbsp;&nbsp;&nbsp;辰，黄河自平陆三门碛下至孟津，五百余里皆清，凡七日。命秘书少监程徐祀之。<br /><br />&nbsp;&nbsp;&nbsp;&nbsp;壬申，太阴犯氐宿。是月，察罕帖木儿、李思齐遣兵围鹿台，攻张良弼，诏和解<br /><br />&nbsp;&nbsp;&nbsp;&nbsp;之，俾各还信地，兵乃解。是岁，京师大饥，屯田成，收粮四十万石。赐司农丞<br /><br />&nbsp;&nbsp;&nbsp;&nbsp;胡秉彝尚尊、金币，以旌其功。<br /><br />&nbsp;&nbsp;&nbsp;&nbsp;二十二年春正月戊申朔，太白犯建星。甲寅，诏李思齐讨四川，张良弼平襄<br /><br />&nbsp;&nbsp;&nbsp;&nbsp;汉。时两军不和，故有是命。乙卯，填星退犯左执法。庚申，大明取江西龙兴诸<br /><br />&nbsp;&nbsp;&nbsp;&nbsp;路。时江西诸路皆陈友谅所据。丁卯，诏以太尉完者帖木儿为陕西行省左丞相。<br /><br />&nbsp;&nbsp;&nbsp;&nbsp;仍命察罕帖木儿屯种于陕西。申谕李思齐、张良弼等各以兵自效。以也先不花为<br /><br />&nbsp;&nbsp;&nbsp;&nbsp;中书右丞。<br /><br />&nbsp;&nbsp;&nbsp;&nbsp;二月丁丑朔，盗杀陕西行省右丞塔不歹。己卯，太白犯垒壁阵。乙酉，彗星<br /><br />&nbsp;&nbsp;&nbsp;&nbsp;见于危宿，光芒长丈余，色青白。丁酉，彗星犯离宫西星，至二月终，光芒长二<br /><br />&nbsp;&nbsp;&nbsp;&nbsp;丈余。是月，知枢密院事秃坚帖木儿奉诏谕李思齐讨四川。时思齐退保凤翔，使<br /><br />&nbsp;&nbsp;&nbsp;&nbsp;至，思齐进兵益门镇；使还，思齐复归凤翔。<br /><br />&nbsp;&nbsp;&nbsp;&nbsp;三月戊申，彗星不见星形，惟有白气，形曲竟天，西指扫大角。壬子，彗星<br /><br />&nbsp;&nbsp;&nbsp;&nbsp;行过太阳前，惟有星形，无芒，在昴宿，至戊午始灭。甲寅，四川明玉珍陷云南<br /><br />&nbsp;&nbsp;&nbsp;&nbsp;省治，屯金马山，陕西行省参知政事车力帖木儿等击败之，擒明玉珍弟明二。己<br /><br />&nbsp;&nbsp;&nbsp;&nbsp;未，御史大夫老的沙辞职，不许。是月，命孛罗帖木儿为中书平章政事，位第一，<br /><br />&nbsp;&nbsp;&nbsp;&nbsp;加太尉。张良弼受节制于孛罗帖木儿。李思齐遣兵攻良弼，至于武功，良弼以伏<br /><br />&nbsp;&nbsp;&nbsp;&nbsp;兵大破之。<br /><br />&nbsp;&nbsp;&nbsp;&nbsp;夏四月丙子朔，长星见，其形如练，长数十丈，在虚、危之间，后四十余日<br /><br />&nbsp;&nbsp;&nbsp;&nbsp;乃灭。丁亥，荧惑离太阳三十九度，不见，当出不出。己丑，诏诸王、驸马、御<br /><br />&nbsp;&nbsp;&nbsp;&nbsp;史台各衙门，不许占匿人民不当差役。乙未，贼新桥张陷安州，孛罗帖木儿来请<br /><br />&nbsp;&nbsp;&nbsp;&nbsp;援兵。是月，绍兴路大疫。<br /><br />&nbsp;&nbsp;&nbsp;&nbsp;五月乙巳朔，泉州赛甫丁据福州路，福建行省平章政事燕只不花击败之，余<br /><br />&nbsp;&nbsp;&nbsp;&nbsp;众航海还据泉州。福建行省参知政事陈有定复汀州路。己未，中书参知政事陈祖<br /><br />&nbsp;&nbsp;&nbsp;&nbsp;仁上章，乞罢修上都宫阙。辛酉，太阴犯建星。辛未，明玉珍据成都，自称陇蜀<br /><br />&nbsp;&nbsp;&nbsp;&nbsp;王，遣伪将杨尚书守重庆，分兵寇龙州、青州，犯兴元、巩昌等路。是月，张士<br /><br />&nbsp;&nbsp;&nbsp;&nbsp;诚海运粮一十三万石至京师。六月辛巳，彗星见紫微垣，光芒长尺余，东南指，<br /><br />&nbsp;&nbsp;&nbsp;&nbsp;西南行。戊子，彗星光芒扫上宰。田丰及王士诚刺杀察罕帖木儿，遂走入益都城，<br /><br />&nbsp;&nbsp;&nbsp;&nbsp;众乃推察罕帖木儿之子扩廓帖木儿为总兵官，复围益都。诏赠察罕帖木儿推诚定<br /><br />&nbsp;&nbsp;&nbsp;&nbsp;远宣忠亮节功臣、开府仪同三司、上柱国、河南行省左丞相，追封忠襄王，谥献<br /><br />&nbsp;&nbsp;&nbsp;&nbsp;武，食邑沈丘县；令河南、山东等处立庙，长吏岁时致祭。其父司徒阿都温赐良<br /><br />&nbsp;&nbsp;&nbsp;&nbsp;田二百顷；其子扩廓帖木儿授光禄大夫、中书平章政事，兼知河南山东等处行枢<br /><br />&nbsp;&nbsp;&nbsp;&nbsp;密院事、同知詹事院事，一应军马，并听节制。仍诏谕其将士曰：“凡尔将佐，<br /><br />&nbsp;&nbsp;&nbsp;&nbsp;久为察罕帖木儿从事，惟恩与义，实同骨肉，视彼逆党，不共戴天，当力图报复，<br /><br />&nbsp;&nbsp;&nbsp;&nbsp;以伸大义。”己亥，益都贼兵出战，扩廓帖木儿生擒六百余人，斩首八百余级。<br /><br />&nbsp;&nbsp;&nbsp;&nbsp;秋七月乙卯，彗星灭迹。丙辰，荧惑见西方，须臾，成白气如长蛇，光炯有<br /><br />&nbsp;&nbsp;&nbsp;&nbsp;文，横亘中天，移时乃灭。是月，河决范阳县，漂民居。八月己亥，扩廓帖木儿<br /><br />&nbsp;&nbsp;&nbsp;&nbsp;言：“孛罗帖木儿、张良弼据延安，掠黄河上下，欲东渡以夺晋宁，乞赐诏谕。”<br /><br />&nbsp;&nbsp;&nbsp;&nbsp;癸巳，太阴犯毕宿。九月癸卯朔，刘福通以兵援田丰，至火星埠，扩廓帖木儿遣<br /><br />&nbsp;&nbsp;&nbsp;&nbsp;关保邀击，大破之。甲辰，以山北廉访司权置于惠州。丁未，太白犯亢宿。己酉，<br /><br />&nbsp;&nbsp;&nbsp;&nbsp;太阴犯斗宿。癸亥，岁星犯轩辕。丙寅，荧惑犯鬼宿。戊辰，以也速为辽阳行省<br /><br />&nbsp;&nbsp;&nbsp;&nbsp;左丞相，依前总兵，抚安迤东郡县。己巳，有流星如酒杯，色青白，光明烛地。<br /><br />&nbsp;&nbsp;&nbsp;&nbsp;荧惑犯鬼宿积尸气。<br /><br />&nbsp;&nbsp;&nbsp;&nbsp;冬十月壬申朔，江西行省平章朵列不花移檄讨八撒剌不花。时朵列不花分省<br /><br />&nbsp;&nbsp;&nbsp;&nbsp;广州，适邵宗愚陷广州，执八撒剌不花，杀之。甲戌，孛罗帖木儿南侵扩廓帖木<br /><br />&nbsp;&nbsp;&nbsp;&nbsp;儿所守之地，遂据真定路。己卯，太阴犯牛宿。丁亥，辰星犯亢宿。戊子，太阴<br /><br />&nbsp;&nbsp;&nbsp;&nbsp;犯毕宿。<br /><br />&nbsp;&nbsp;&nbsp;&nbsp;十一月乙巳，扩廓帖木儿复益都，田丰等伏诛。自扩廓帖木儿既袭父职，身<br /><br />&nbsp;&nbsp;&nbsp;&nbsp;率将士，誓必复仇，人心亦思自奋，围城益急。贼悉力拒守，乃以壮士穴地通道<br /><br />&nbsp;&nbsp;&nbsp;&nbsp;而入，遂克之，尽诛其党，取田丰、王士诚之心以祭察罕帖木儿。庚戌，扩廓帖<br /><br />&nbsp;&nbsp;&nbsp;&nbsp;木儿遣关保复莒州，山东悉平。庚申，诏授扩廓帖木儿太尉、银青荣禄大夫、中<br /><br />&nbsp;&nbsp;&nbsp;&nbsp;书平章政事、知枢密院事、太子詹事，便宜行事，袭总其父兵；将校、士卒，论<br /><br />&nbsp;&nbsp;&nbsp;&nbsp;赏有差；察罕帖木儿父阿鲁温进封汝阳王，察罕帖木儿改赠宣忠兴运弘仁效节功<br /><br />&nbsp;&nbsp;&nbsp;&nbsp;臣，追封颍川王，改谥忠襄。癸亥，四川贼兵陷清州。<br /><br />&nbsp;&nbsp;&nbsp;&nbsp;十二月壬辰，太阴犯角宿。庚子，以中书平章政事佛家奴为御史大夫。是岁，<br /><br />&nbsp;&nbsp;&nbsp;&nbsp;枢密副使李士瞻上疏极言时政，凡二十条：一曰悔己过，以诏天下；二曰罢造作，<br /><br />&nbsp;&nbsp;&nbsp;&nbsp;以快人心；三曰御经筵，以讲圣学；四曰延老成，以询治道；五曰去姑息，以振<br /><br />&nbsp;&nbsp;&nbsp;&nbsp;乾刚；六曰开言路，以求得失；七曰明赏罚，以厉百司；八曰公选举，以息奔竞；<br /><br />&nbsp;&nbsp;&nbsp;&nbsp;九曰察近幸，以杜奸弊；十曰严宿卫，以备非常；十一曰省佛事，以节浮费；十<br /><br />&nbsp;&nbsp;&nbsp;&nbsp;二曰绝滥赏，以足国用；十三曰罢各宫屯种，俾有司经理；十四曰减常岁计置，<br /><br />&nbsp;&nbsp;&nbsp;&nbsp;为诸宫用度；十五曰招集散亡，以实八卫之兵；十六曰广给牛具，以备屯田之用；<br /><br />&nbsp;&nbsp;&nbsp;&nbsp;十七曰奖励守令，以劝农务本；十八曰开诚布公，以礼待藩镇；十九曰分遣大将，<br /><br />&nbsp;&nbsp;&nbsp;&nbsp;急保山东；二十曰依唐广宁故事，分道进取。先是蓟国公脱火赤上言乞罢三宫造<br /><br />&nbsp;&nbsp;&nbsp;&nbsp;作，帝为减军匠之半，还隶宿卫，而造作如故，故士瞻疏首及之。皇太子尝坐清<br /><br />&nbsp;&nbsp;&nbsp;&nbsp;宁殿，分布长席，列坐西番、高丽诸僧。皇太子曰：“李好文先生教我儒书多年，<br /><br />&nbsp;&nbsp;&nbsp;&nbsp;尚不省其义。今听佛法，一夜即能晓焉。”于是颇崇尚佛学。帝以谗废高丽王伯<br /><br />&nbsp;&nbsp;&nbsp;&nbsp;颜帖木儿，立塔思帖木儿为王。国人上书言旧王不当废、新王不当立之故。初，<br /><br />&nbsp;&nbsp;&nbsp;&nbsp;皇后奇氏宗族在高丽，恃宠骄横，伯颜帖木儿屡戒饬不悛，高丽王遂尽杀奇氏族。<br /><br />&nbsp;&nbsp;&nbsp;&nbsp;皇后谓太子曰：“尔年已长，何不为我报仇！”时高丽王昆弟有留京师者，乃议<br /><br />&nbsp;&nbsp;&nbsp;&nbsp;立塔思帖木儿为王，而以奇族子三宝奴为元子，以将作同知崔帖木儿为丞相，以<br /><br />&nbsp;&nbsp;&nbsp;&nbsp;兵万人送之国，至鸭绿江，为高丽兵所败，仅余十七骑还京师。诏加封唐抚州刺<br /><br />&nbsp;&nbsp;&nbsp;&nbsp;史南庭王危全讽为南庭忠烈灵惠王。<br /><br />&nbsp;&nbsp;&nbsp;&nbsp;二十三年春正月壬寅朔，四川明玉珍c称皇帝，建国号曰大夏，纪元曰天统。<br /><br />&nbsp;&nbsp;&nbsp;&nbsp;乙巳，大宁陷。庚戌，岁星犯轩辕。<br /><br />&nbsp;&nbsp;&nbsp;&nbsp;二月戊戌，太白昼见。庚子，亦如之。是月，扩廓帖木儿自益都领兵还河南，<br /><br />&nbsp;&nbsp;&nbsp;&nbsp;留锁住以兵守益都，以山东州县立屯田万户府。<br /><br />&nbsp;&nbsp;&nbsp;&nbsp;三月辛丑朔，彗星见东方，经月乃灭。诏中书平章政事爱不花分省冀宁，扩<br /><br />&nbsp;&nbsp;&nbsp;&nbsp;廓帖木儿遣兵据之。丙午，大赦天下。丁未，亲试进士六十二人，赐宝宝、杨<br /><br />&nbsp;&nbsp;&nbsp;&nbsp;进士及第，余出身有差。丙辰，太阴犯氐宿。壬戌，大同路夜有赤气亘天，中侵<br /><br />&nbsp;&nbsp;&nbsp;&nbsp;北斗。是月，立广西行中书省，以廉访使也儿吉尼为平章政事。时南方郡县多陷<br /><br />&nbsp;&nbsp;&nbsp;&nbsp;没，惟也儿吉尼独保广西者十五年。立胶东行中书省及行枢密院，总制东方事。<br /><br />&nbsp;&nbsp;&nbsp;&nbsp;以袁宏为参知政事。是春，关先生余党复自高丽还寇上都，孛罗帖木儿击降之。<br /><br />&nbsp;&nbsp;&nbsp;&nbsp;夏四月辛丑，荧惑犯岁星。孛罗帖木儿、李思齐互相交兵。庚申，岁星犯轩<br /><br />&nbsp;&nbsp;&nbsp;&nbsp;辕。是月，扩廓帖木儿遣貊高等以兵击张良弼。<br /><br />&nbsp;&nbsp;&nbsp;&nbsp;五月己巳朔，张士诚海运粮十三万石至京师。壬午，太白昼见。甲午，亦如<br /><br />&nbsp;&nbsp;&nbsp;&nbsp;之。乙未，荧惑犯右执法。是月，爪哇遣使淡蒙加加殿进金表，贡方物。六月戊<br /><br />&nbsp;&nbsp;&nbsp;&nbsp;戌朔，孛罗帖木儿遣方脱脱迎匡福于彰德，扩廓帖木儿遣兵追之，败还。匡福遂<br /><br />&nbsp;&nbsp;&nbsp;&nbsp;据保定路。己亥，扩廓帖木儿部将歹驴等驻兵蓝田、七盘，李思齐攻围兴平，遂<br /><br />&nbsp;&nbsp;&nbsp;&nbsp;据T。孛罗帖木儿时奉诏进讨襄汉，而歹驴阻道于前，思齐踵袭于后，乃请催<br /><br />&nbsp;&nbsp;&nbsp;&nbsp;督扩廓帖木儿东出潼关，道路既通，即便南讨。戊申，孛罗帖木儿遣竹贞等入陕<br /><br />&nbsp;&nbsp;&nbsp;&nbsp;西，据其省治。时陕西行省右丞答失铁木儿与行台有隙，且恐陕西为扩廓帖木儿<br /><br />&nbsp;&nbsp;&nbsp;&nbsp;所据，阴结于孛罗帖木儿，请竹贞入城，劫御史大夫完者帖木儿及监察御史张可<br /><br />&nbsp;&nbsp;&nbsp;&nbsp;遵等印。其后屡使召完者帖木儿，贞拘留不遣。扩廓帖木儿遣部将貊高与李思齐<br /><br />&nbsp;&nbsp;&nbsp;&nbsp;合兵攻之，竹贞出降，遂从扩廓帖木儿。庚戌，星陨于济南龙山，入地五尺。甲<br /><br />&nbsp;&nbsp;&nbsp;&nbsp;寅，诏授江南下第及后期举人为路、府、州儒学教授。乙卯，太白犯井宿。丁巳，<br /><br />&nbsp;&nbsp;&nbsp;&nbsp;绛州有白虹二道，冲斗牛间。庚申，平阳路有白气三道，一贯北极，一贯北斗，<br /><br />&nbsp;&nbsp;&nbsp;&nbsp;一贯天汉，至夜分乃灭。壬戌，太白昼见，夜犯井宿。<br /><br />&nbsp;&nbsp;&nbsp;&nbsp;秋七月戊辰朔，京师大雹，伤禾稼。丁丑，以马良为中书参知政事。乙酉，<br /><br />&nbsp;&nbsp;&nbsp;&nbsp;太白昼见。有星坠于庆元路西北，声如雷，光芒数十丈，久之乃灭。<br /><br />&nbsp;&nbsp;&nbsp;&nbsp;八月丁酉朔，倭人寇蓬州，守将刘暹击败之。自十八年以来，倭人连寇濒海<br /><br />&nbsp;&nbsp;&nbsp;&nbsp;郡县，至是海隅遂安。辛丑，扩廓帖木儿遣兵侵孛罗帖木儿所守之境。壬寅，太<br /><br />&nbsp;&nbsp;&nbsp;&nbsp;白犯轩辕。乙巳，太阴犯建星。丁未，太白犯轩辕。己酉，太白昼见。丙辰，太<br /><br />&nbsp;&nbsp;&nbsp;&nbsp;阴犯毕宿。沂州有赤气亘天，中有白色如蛇形，徐徐西行，至夜分乃灭。戊午，<br /><br />&nbsp;&nbsp;&nbsp;&nbsp;孛罗帖木儿言：“扩廓帖木儿踵袭父恶，有不臣之罪，乞赐处置。”己未，太白<br /><br />&nbsp;&nbsp;&nbsp;&nbsp;昼见。辛酉，太白犯岁星。乙丑，太白犯右执法。是月，大明兵与伪汉兵大战于<br /><br />&nbsp;&nbsp;&nbsp;&nbsp;鄱阳湖，陈友谅败绩而死。其子理自立，仍据武昌为都，改元德寿，大明兵遂进<br /><br />&nbsp;&nbsp;&nbsp;&nbsp;围武昌。九月丁卯朔，遣爪哇使淡蒙加加殿还国，诏赐其国主三珠金虎符及织金<br /><br />&nbsp;&nbsp;&nbsp;&nbsp;纹币。辛未，太白犯左执法。乙亥，岁星犯右执法。丁丑，辰星犯填星，丁亥，<br /><br />&nbsp;&nbsp;&nbsp;&nbsp;太白犯填星。辰星犯亢宿。是月，张士诚自称吴王，来请命，不报。遣户部侍郎<br /><br />&nbsp;&nbsp;&nbsp;&nbsp;博罗帖木儿等征海运于张士诚，士诚不与。<br /><br />&nbsp;&nbsp;&nbsp;&nbsp;冬十月丙申朔，青齐一方赤气千里。癸卯，太白犯氐宿。甲辰，湖广伪姚平<br /><br />&nbsp;&nbsp;&nbsp;&nbsp;章、张知院阴遣人言于扩廓帖木儿，设计擒杀伪汉主陈理及伪夏主明玉珍，不果。<br /><br />&nbsp;&nbsp;&nbsp;&nbsp;己酉，监察御史米只儿海牙劾奏太傅太平罪状，诏安置太平于陕西之西，仍拘收<br /><br />&nbsp;&nbsp;&nbsp;&nbsp;宣命并御赐等物。戊午，太白犯房宿。是月，扩廓帖木儿遣佥枢密院事任亮复安<br /><br />&nbsp;&nbsp;&nbsp;&nbsp;陆府。孛罗帖木儿遣兵攻冀宁，至石岭关，扩廓帖木儿大破走之，擒其将乌马儿、<br /><br />&nbsp;&nbsp;&nbsp;&nbsp;殷兴祖。孛罗帖木儿军由是不振。<br /><br />&nbsp;&nbsp;&nbsp;&nbsp;十一月壬申，御史台臣言：“故右丞相脱脱有大臣之体，向在中书，政务修<br /><br />&nbsp;&nbsp;&nbsp;&nbsp;举，深惧满盈，自求引退，加封郑王，固辞不受。再秉钧轴，克济艰危，统军进<br /><br />&nbsp;&nbsp;&nbsp;&nbsp;征，平徐州，收六合，大功垂成，浮言构难，奉诏谢兵，就贬以没。已蒙录用其<br /><br />&nbsp;&nbsp;&nbsp;&nbsp;子，还所籍田宅，更乞悯其勋旧，还其所授宣命。”从之。癸未，太阴犯轩辕，<br /><br />&nbsp;&nbsp;&nbsp;&nbsp;岁星犯左执法。是岁，御史大夫老的沙与知枢密院事秃坚帖木儿，得罪于皇太子，<br /><br />&nbsp;&nbsp;&nbsp;&nbsp;皆奔大同，孛罗帖木儿匿之营中。<br /><br />&nbsp;&nbsp;&nbsp;&nbsp;二十四年春正月戊寅，太阴犯轩辕。庚辰，保德州民家产猪一头两身。<br /><br />&nbsp;&nbsp;&nbsp;&nbsp;二月壬子，岁星犯右执法。癸丑，太阴犯西咸池。是月，大明灭伪汉，其所<br /><br />&nbsp;&nbsp;&nbsp;&nbsp;据湖南北、江西诸郡皆降于大明。<br /><br />&nbsp;&nbsp;&nbsp;&nbsp;三月乙亥，监察御史王朵列秃、崔卜颜帖木儿等谏皇太子勿亲征。辛卯，诏<br /><br />&nbsp;&nbsp;&nbsp;&nbsp;以孛罗帖木儿匿老的沙，谋为悖逆，解其兵权，削其官爵，候道路开通，许还四<br /><br />&nbsp;&nbsp;&nbsp;&nbsp;川田里。孛罗帖木儿拒命不受。<br /><br />&nbsp;&nbsp;&nbsp;&nbsp;夏四月甲午朔，命扩廓帖木儿讨孛罗帖木儿。乙未，太阴犯西咸池。孛罗帖<br /><br />&nbsp;&nbsp;&nbsp;&nbsp;木儿悉知诏令调遣之事非出帝意，皆右丞相搠思监所为，遂令秃坚帖木儿举兵向<br /><br />&nbsp;&nbsp;&nbsp;&nbsp;阙。壬寅，秃坚帖木儿兵入居庸关。癸卯，知枢密院事也速、詹事不兰奚迎战于<br /><br />&nbsp;&nbsp;&nbsp;&nbsp;皇后店。不兰奚力战，也速不援而退，不兰奚几为所获，脱身东走。甲辰，皇太<br /><br />&nbsp;&nbsp;&nbsp;&nbsp;子率侍卫兵出光熙门，东走古北口，趋兴、松。乙巳，秃坚帖木儿兵至清河列营。<br /><br />&nbsp;&nbsp;&nbsp;&nbsp;时都城无备，城中大震，令百官吏卒分守京城，使达达国师至其军问故，以必得<br /><br />&nbsp;&nbsp;&nbsp;&nbsp;搠思监及宦官朴不花为对，诏慰解之，不听。丁未，诏屏搠思监于岭北，窜朴不<br /><br />&nbsp;&nbsp;&nbsp;&nbsp;花于甘肃，执而与之。复孛罗帖木儿前官，仍总兵。以也速为左丞相。庚戌，秃<br /><br />&nbsp;&nbsp;&nbsp;&nbsp;坚帖木儿陈兵自健德门入，觐帝于延春阁，恸哭请罪，帝就宴赉之。加孛罗帖木<br /><br />&nbsp;&nbsp;&nbsp;&nbsp;儿太保，依前守御大同，秃坚帖木儿为中书平章政事。辛亥，秃坚帖木儿军还。<br /><br />&nbsp;&nbsp;&nbsp;&nbsp;皇太子至路儿岭。诏追及之，还宫。癸丑，太白犯井宿。<br /><br />&nbsp;&nbsp;&nbsp;&nbsp;五月甲子朔，黄河清。戊辰，扩廓帖木儿奉命讨孛罗帖木儿，屯兵冀宁，其<br /><br />&nbsp;&nbsp;&nbsp;&nbsp;东道以白锁住领兵三万，守御京师，中道以貊高、竹贞领兵四万，西道以关保领<br /><br />&nbsp;&nbsp;&nbsp;&nbsp;军五万，合击之。关保等兵逼大同，孛罗帖木儿留兵守大同，而自率兵与秃坚帖<br /><br />&nbsp;&nbsp;&nbsp;&nbsp;木儿、老的沙复大举向阙。甲戌，太白犯鬼宿。乙亥，又犯积尸气，岁星犯右执<br /><br />&nbsp;&nbsp;&nbsp;&nbsp;法。六月癸卯，三星昼见，白气横突其中。甲辰，河南府有大星夜见南方，光如<br /><br />&nbsp;&nbsp;&nbsp;&nbsp;昼。丁未，大星陨，照夜如昼，及旦，黑气晦暗如夜。甲寅，白锁住以兵至京师，<br /><br />&nbsp;&nbsp;&nbsp;&nbsp;请皇太子西行。丁巳，太白犯右执法。是月，保德州黄龙见井中。<br /><br />&nbsp;&nbsp;&nbsp;&nbsp;秋七月癸亥，太白与岁星合于翼宿。甲子，岁星犯左执法。丙戌，孛罗帖木<br /><br />&nbsp;&nbsp;&nbsp;&nbsp;儿前锋军入居庸关，皇太子亲率军御于清河，也速军于昌平，军士皆无斗志。皇<br /><br />&nbsp;&nbsp;&nbsp;&nbsp;太子驰还都城，白锁住引兵入平则门。丁亥，白锁住扈从皇太子出顺承门，由雄、<br /><br />&nbsp;&nbsp;&nbsp;&nbsp;霸、河间，取道往冀宁。戊子，孛罗帖木儿驻兵健德门外，与秃坚帖木儿、老的<br /><br />&nbsp;&nbsp;&nbsp;&nbsp;沙入见帝于宣文阁，诉其非罪，皆泣，帝亦泣，乃赐宴。孛罗帖木儿欲追袭皇太<br /><br />&nbsp;&nbsp;&nbsp;&nbsp;子，老的沙止之。庚寅，诏以孛罗帖木儿为中书左丞相，老的沙为中书平章政事，<br /><br />&nbsp;&nbsp;&nbsp;&nbsp;秃坚帖木儿为御史大夫，其部属布列省台百司。以也速知枢密院事。诏谕：“孛<br /><br />&nbsp;&nbsp;&nbsp;&nbsp;罗帖木儿、扩廓帖木儿俱朕股肱，视同心膂，自今各弃宿忿，弼成大勋。”是月，<br /><br />&nbsp;&nbsp;&nbsp;&nbsp;大明兵取庐州路。<br /><br />&nbsp;&nbsp;&nbsp;&nbsp;八月壬辰朔，日有食之。乙未，荧惑犯鬼宿。壬寅，诏以孛罗帖木儿为中书<br /><br />&nbsp;&nbsp;&nbsp;&nbsp;右丞相、监修国史，节制天下军马。乙巳，皇太子至冀宁。乙卯，张士诚自以其<br /><br />&nbsp;&nbsp;&nbsp;&nbsp;弟士信代达识帖睦迩为江浙行省左丞相。是月，孛罗帖木儿请诛狎臣秃鲁帖木儿、<br /><br />&nbsp;&nbsp;&nbsp;&nbsp;波迪哇儿l，罢三宫不急造作，沙汰宦官，减省钱粮，禁止西番僧人好事。九月<br /><br />&nbsp;&nbsp;&nbsp;&nbsp;辛酉朔，宦官思龙宜潜送宫女伯忽都出自顺承门，以达于皇太子。乙丑，太白昼<br /><br />&nbsp;&nbsp;&nbsp;&nbsp;见。癸酉，夜，天西北有红光，至东而散。甲申，太阴犯轩辕。是月，大明兵取<br /><br />&nbsp;&nbsp;&nbsp;&nbsp;中兴及归、峡、潭、衡等路。<br /><br />&nbsp;&nbsp;&nbsp;&nbsp;冬十月丙午，太阴犯毕宿。己酉，太阴犯井宿。己未，诏皇太子还京师。命<br /><br />&nbsp;&nbsp;&nbsp;&nbsp;也速、老的沙分道总兵。<br /><br />&nbsp;&nbsp;&nbsp;&nbsp;十二月乙卯，太阴犯太白。<br /><br />&nbsp;&nbsp;&nbsp;&nbsp;二十五年春正月癸亥，封李思齐为许国公。丙寅，太白昼见。戊辰，亦如之。<br /><br />&nbsp;&nbsp;&nbsp;&nbsp;己巳，大明兵取宝庆路，守将唐隆道遁走。伪汉守将熊天瑞以赣州及韶州、南雄<br /><br />&nbsp;&nbsp;&nbsp;&nbsp;降于大明。甲戌，太白犯建星。壬午，监察御史孛罗帖木儿、贾彬等辩明哈麻、<br /><br />&nbsp;&nbsp;&nbsp;&nbsp;雪雪之罪。<br /><br />&nbsp;&nbsp;&nbsp;&nbsp;二月辛丑，汴梁路见日傍有一月一星。丙午，太阴犯填星。戊午，皇太子在<br /><br />&nbsp;&nbsp;&nbsp;&nbsp;冀宁，命甘肃行省平章政事朵儿只班以岐王阿剌乞儿军马，会平章政事臧卜、李<br /><br />&nbsp;&nbsp;&nbsp;&nbsp;思齐，各以兵守宁夏。<br /><br />&nbsp;&nbsp;&nbsp;&nbsp;三月庚申，皇太子下令于扩廓帖木儿军中曰：“孛罗帖木儿袭据京师，余既<br /><br />&nbsp;&nbsp;&nbsp;&nbsp;受命总督天下诸军，恭行显罚，少保、中书平章政事扩廓帖木儿，躬勒将士，分<br /><br />&nbsp;&nbsp;&nbsp;&nbsp;道进兵，诸王、驸马及陕西平章政事李思齐等，各统军马，尚其奋义戮力，克期<br /><br />&nbsp;&nbsp;&nbsp;&nbsp;恢复。”丙寅，孛罗帖木儿幽置皇后奇氏于诸色总管府。丁卯，命老的沙、别帖<br /><br />&nbsp;&nbsp;&nbsp;&nbsp;木儿并为御史大夫。戊辰，太白犯垒壁阵。<br /><br />&nbsp;&nbsp;&nbsp;&nbsp;夏四月庚寅，孛罗帖木儿至诸色总管府见皇后奇氏，令还宫取印章，作书遗<br /><br />&nbsp;&nbsp;&nbsp;&nbsp;皇太子，遣内侍官完者秃持往冀宁，复出皇后，幽之。乙巳，关保等兵进围大同。<br /><br />&nbsp;&nbsp;&nbsp;&nbsp;壬子，荧惑犯灵台。乙卯，关保入大同。<br /><br />&nbsp;&nbsp;&nbsp;&nbsp;五月辛酉，荧惑犯太微垣。甲子，京师天雨樱长尺许，或言于帝曰：“龙<br /><br />&nbsp;&nbsp;&nbsp;&nbsp;丝也。”命拾而祀之。乙亥，大明兵破安陆府，守将任亮迎战，被执。己卯，大<br /><br />&nbsp;&nbsp;&nbsp;&nbsp;明兵破襄阳路。是月，侯卜延答失奉威顺王自云南经蜀转战而出，至成州，欲之<br /><br />&nbsp;&nbsp;&nbsp;&nbsp;京师，李思齐俾屯田于成州。六月戊子朔，以黎安道为中书参知政事。辛丑，湖<br /><br />&nbsp;&nbsp;&nbsp;&nbsp;广行省左丞周文贵复宝庆路。乙巳，皇后奇氏自幽所还宫。乙卯，以太尉火你赤<br /><br />&nbsp;&nbsp;&nbsp;&nbsp;为御史大夫。是月，皇太子加李思齐银青荣禄大夫、国公、中书平章政事、皇<br /><br />&nbsp;&nbsp;&nbsp;&nbsp;太子詹事，兼四川行枢密院事、虎符招讨使。分中书四部。<br /><br />&nbsp;&nbsp;&nbsp;&nbsp;秋七月丁丑，填星、岁星、荧惑聚于角、亢。己卯，太阴犯毕宿。乙酉，孛<br /><br />&nbsp;&nbsp;&nbsp;&nbsp;罗帖木儿伏诛，秃坚帖木儿、老的沙皆遁走。丙戌，遣使函孛罗帖木儿首往冀宁，<br /><br />&nbsp;&nbsp;&nbsp;&nbsp;召皇太子还京师。大赦天下。黎安道、方脱脱、雷一声皆伏诛。是月，京师大水。<br /><br />&nbsp;&nbsp;&nbsp;&nbsp;河决小流口，达于清河。八月丁亥朔，京城门至是不开者三日。竹贞、貊高军至<br /><br />&nbsp;&nbsp;&nbsp;&nbsp;城外，命军士缘城而上，碎平则门键，悉以军入，占民居，夺民财。乙未，太阴<br /><br />&nbsp;&nbsp;&nbsp;&nbsp;犯建星。己亥，太阴犯垒壁阵。癸卯，诏命皇太子分调将帅，戡定未复郡邑，即<br /><br />&nbsp;&nbsp;&nbsp;&nbsp;还京师，行事之际，承制用人，并准正授。丁未，皇后弘吉剌氏崩。壬子，以洪<br /><br />&nbsp;&nbsp;&nbsp;&nbsp;宝宝、帖古思不花、捏烈秃并为中书平章政事。九月，扩廓帖木儿扈从皇太子至<br /><br />&nbsp;&nbsp;&nbsp;&nbsp;京师。丁丑，太阴犯井宿。壬午，诏以伯撒里为太师、中书右丞相、监修国史；<br /><br />&nbsp;&nbsp;&nbsp;&nbsp;扩廓帖木儿为太尉、中书左丞相、录军国重事、同监修国史、知枢密院事，兼太<br /><br />&nbsp;&nbsp;&nbsp;&nbsp;子詹事。是月，以方国珍为淮南行省左丞相，分省庆元。<br /><br />&nbsp;&nbsp;&nbsp;&nbsp;冬十月辛卯，荧惑犯天江。壬寅，以哈剌章为知枢密院事。丁未，益王浑都<br /><br />&nbsp;&nbsp;&nbsp;&nbsp;帖木儿、枢密副使观音奴擒老的沙，诛之。秃坚帖木儿以余兵往八儿思之地，命<br /><br />&nbsp;&nbsp;&nbsp;&nbsp;岭北行省左丞相山僧及知枢密院事魏赛因不花同讨之。戊申，以资政院使秃鲁为<br /><br />&nbsp;&nbsp;&nbsp;&nbsp;御史大夫。己酉，荧惑犯斗宿。太阴犯右执法。庚戌，太阴犯太微垣。闰月庚申，<br /><br />&nbsp;&nbsp;&nbsp;&nbsp;以宾国公五十八为知枢密院事。诏张良弼、俞宝、孔兴等悉听调于扩廓帖木儿。<br /><br />&nbsp;&nbsp;&nbsp;&nbsp;戊辰，太白、辰星、荧惑聚于斗宿。太阴犯毕宿。辛未，诏封扩廓帖木儿河南王，<br /><br />&nbsp;&nbsp;&nbsp;&nbsp;代皇太子亲征，总制关陕、晋冀、山东等处并迤南一应军马，诸王各爱马应该总<br /><br />&nbsp;&nbsp;&nbsp;&nbsp;兵、统兵、领兵等官，凡军民一切机务、钱粮、名爵、黜陟、予夺，悉听便宜行<br /><br />&nbsp;&nbsp;&nbsp;&nbsp;事。壬申，太白犯辰星。辛巳，以脱脱木儿为中书右丞，达识帖木儿为参知政事。<br /><br />&nbsp;&nbsp;&nbsp;&nbsp;十一月己丑，太白犯荧惑，太阴犯垒壁阵。丙申，太阴犯毕宿。癸卯，太阴<br /><br />&nbsp;&nbsp;&nbsp;&nbsp;犯太微垣。是月，大明兵取泰州。时泰州、通州、高邮、淮安、徐州、宿州、泗<br /><br />&nbsp;&nbsp;&nbsp;&nbsp;州、濠州、安丰诸郡，皆张士诚所据。<br /><br />&nbsp;&nbsp;&nbsp;&nbsp;十二月乙卯，诏立次皇后奇氏为皇后，改奇氏为肃良合氏，诏天下，仍封奇<br /><br />&nbsp;&nbsp;&nbsp;&nbsp;氏父以上三世皆为王爵。癸亥，太阴犯毕宿。以帖林沙为中书参知政事。庚午，<br /><br />&nbsp;&nbsp;&nbsp;&nbsp;岁星掩房宿。辛未，太阴犯右执法。是月，秃坚帖木儿伏诛。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,952724);">加入书签</a><a
                        href="952680.html">上一页</a>&larr;<a href="index.html">返回列表</a>&rarr;<a
                            href="952791.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "952680.html"; var next_page = "952791.html"; var index_page = "index.html"; var sortid = "9"; var article_id = "14699"; var chapter_id = "952724"; var articlename = "元史"; var chaptername = " 卷四十六 本纪第四十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>