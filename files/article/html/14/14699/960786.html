<!DOCTYPE html>
<html>
<head>
<meta charset="gbk" />
<title>元史- 卷一百八十四 列传第七十一-在线阅读-哈西文学网</title>
<meta name="keywords" content="宋濂，元史， 卷一百八十四 列传第七十一全文， 卷一百八十四 列传第七十一在线阅读 哈西文学网" />
<meta name="description" content="哈西文学网提供宋濂的元史  卷一百八十四 列传第七十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/960786.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/960786.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十四 列传第七十一</h1>
            <div class="link xb">
                <a href="960745.html">上一页</a>&larr;<a href="index.html">返回列表</a>&rarr;<a
                    href="960825.html">下一页</a></div>			
            <div id="BookText">&nbsp;&nbsp;&nbsp;&nbsp;○王都中<br /><br />&nbsp;&nbsp;&nbsp;&nbsp;王都中，字元俞，福之福宁州人。父积翁，仕宋为宝章阁学士、福建制置使。<br /><br />&nbsp;&nbsp;&nbsp;&nbsp;至元十三年，宋主纳土，乃以全闽八郡图籍来，入觐世祖于上京，降金虎符，授<br /><br />&nbsp;&nbsp;&nbsp;&nbsp;中奉大夫、刑部尚书、福建道宣慰使，兼提刑按察使，寻除参知政事，行省江西。<br /><br />&nbsp;&nbsp;&nbsp;&nbsp;俄以为国信使，宣谕日本，至其境，遇害于海上。都中生三岁，即以恩授从仕郎、<br /><br />&nbsp;&nbsp;&nbsp;&nbsp;南剑路顺昌县尹。七岁，从其母叶诉阙下，世祖闵焉，给驿券，俾南还，赐平江<br /><br />&nbsp;&nbsp;&nbsp;&nbsp;田八千亩、宅一区。已而世祖追念其父功不置，特授都中少中大夫、平江路总管<br /><br />&nbsp;&nbsp;&nbsp;&nbsp;府治中，时年甫十七。僚吏见其年少，颇易视之。都中遇事剖析，动中肯綮，皆<br /><br />&nbsp;&nbsp;&nbsp;&nbsp;<目@>眙不敢欺。昆山有诡易官田者，事觉，而八年不决，都中为披故牍，洞见底<br /><br />&nbsp;&nbsp;&nbsp;&nbsp;里，其人乃伏辜。吴江有违拒有司筑堤护田之令而归过于众人者，都中询知其故，<br /><br />&nbsp;&nbsp;&nbsp;&nbsp;皆置不问，其人乃无所逃罪。学舍久坏不治，而郡守缺，都中曰：“圣人之道，<br /><br />&nbsp;&nbsp;&nbsp;&nbsp;人所共由，何独守得为乎？”乃首募大家，合钱新其礼殿。秩满，除浙东道宣慰<br /><br />&nbsp;&nbsp;&nbsp;&nbsp;副使。金华有殴杀人者，吏受赇，以为病死。都中摘属吏覆按，得其情。狱具，<br /><br />&nbsp;&nbsp;&nbsp;&nbsp;县长吏而下，皆以赃败。余姚有豪民张甲，居海滨，为不法，擅制一方，吏无敢<br /><br />&nbsp;&nbsp;&nbsp;&nbsp;涉其境。都中捕系之，痛绳以法。迁荆湖北道宣慰副使。适岁昆，都中躬履山谷，<br /><br />&nbsp;&nbsp;&nbsp;&nbsp;以拯其饥，民赖以全活者数十万。武宗诏更钞法，行铜钱，以都中为通才，除江<br /><br />&nbsp;&nbsp;&nbsp;&nbsp;淮泉货监。凡天下为监者六，惟江淮所铸钱号最精。<br /><br />&nbsp;&nbsp;&nbsp;&nbsp;改郴州路总管。郴居楚上流，溪洞徭獠往来民间，惮其强猾，莫敢与相贸易。<br /><br />&nbsp;&nbsp;&nbsp;&nbsp;都中煦之以恩，慑之以威，乃皆悦服。郴民染于蛮俗，喜斗争，都中乃大治学舍，<br /><br />&nbsp;&nbsp;&nbsp;&nbsp;作笾豆簋、笙磬琴瑟之属，使其民识先王礼乐之器，延宿儒教学其中，以义理<br /><br />&nbsp;&nbsp;&nbsp;&nbsp;开晓之，俗为之变。邻州茶陵富民覃乙死，无子，惟一小妻，及其赘婿，妻诬其<br /><br />&nbsp;&nbsp;&nbsp;&nbsp;婿拜尸成婚，藏隐玉杯夜明珠，株连八百余人，奉使宣抚移其狱，诿之都中，穷<br /><br />&nbsp;&nbsp;&nbsp;&nbsp;治，悉得其情，而正其罪。州长吏而下，计其赃至十一万五千余缗，人以为神明。<br /><br />&nbsp;&nbsp;&nbsp;&nbsp;迁饶州路总管。年饥，米价翔踊，都中以官仓之米，定其价为三等，言于行省，<br /><br />&nbsp;&nbsp;&nbsp;&nbsp;以为须粜以下等价，民乃可得食，未报。又于下等价减十之二，使民就籴。时宰<br /><br />&nbsp;&nbsp;&nbsp;&nbsp;怒其专擅，都中曰：“饶去杭几二千里，比议定往还，非半月不可。人七日不食<br /><br />&nbsp;&nbsp;&nbsp;&nbsp;则死，安能忍死以待乎！”其民亦相与言曰：“公为我辈减米价，公果得罪，我<br /><br />&nbsp;&nbsp;&nbsp;&nbsp;辈当鬻妻子以代公偿。”时宰闻之乃罢。郡岁贡金，而金户贫富不常，都中考得<br /><br />&nbsp;&nbsp;&nbsp;&nbsp;其实，乃更定之。包银之法，户不过二两，而州县征之加十倍，都中责之，一以<br /><br />&nbsp;&nbsp;&nbsp;&nbsp;诏书从事。父老或以两岐之麦、六穗之禾为献，都中曰：“此圣主之嘉瑞，非臣<br /><br />&nbsp;&nbsp;&nbsp;&nbsp;下所敢当。”遂以闻于朝。以内忧去郡，民生为立祠。<br /><br />&nbsp;&nbsp;&nbsp;&nbsp;服阕，除两浙都转运盐使，未上，擢海北海南道肃政廉访使。中书省臣奏国<br /><br />&nbsp;&nbsp;&nbsp;&nbsp;计莫重于盐策。乃如前除盐亭灶户，三年一比附推排，世祖旧制也。任事者恐敛<br /><br />&nbsp;&nbsp;&nbsp;&nbsp;怨，久不举行。都中曰：“为臣子者，使皆避谪，何以集事？”乃请于行省，遍<br /><br />&nbsp;&nbsp;&nbsp;&nbsp;历三十四场，验其物力高下以损益之。役既平而课亦足，公私便之。擢福建闽海<br /><br />&nbsp;&nbsp;&nbsp;&nbsp;道肃政廉访使，俄迁福建道宣慰使都元帅，又改浙东道宣慰使都元帅。天历初，<br /><br />&nbsp;&nbsp;&nbsp;&nbsp;被省檄，整点七路军马，境内晏然。徙广东道宣慰使都元帅，三易镇，皆佩元降<br /><br />&nbsp;&nbsp;&nbsp;&nbsp;金虎符。元统初，朝廷以两淮盐法久坏，诏命都中以正奉大夫、行户部尚书、两<br /><br />&nbsp;&nbsp;&nbsp;&nbsp;淮都转运盐使，仍赐袭衣法酒。都中既至，参酌前所行于两浙者，次第施行之，<br /><br />&nbsp;&nbsp;&nbsp;&nbsp;盐法遂修。寻拜河南行省参知政事，中道以疾作南归。于是天子闵其老，诏即其<br /><br />&nbsp;&nbsp;&nbsp;&nbsp;家拜江浙行省参知政事。至正元年卒。赠昭文馆大学士，谥清献。<br /><br />&nbsp;&nbsp;&nbsp;&nbsp;都中历仕四十余年，所至政誉辄暴著，而治郡之绩，虽古循吏无以尚之。当<br /><br />&nbsp;&nbsp;&nbsp;&nbsp;世南人以政事之名闻天下，而位登省宪者，惟都中而已。又其清白之操，得于家<br /><br />&nbsp;&nbsp;&nbsp;&nbsp;传，所赐田宅之外，不增一疃，不易一椽，廪禄悉以给族姻之贫者，人尤以是多<br /><br />&nbsp;&nbsp;&nbsp;&nbsp;之。幼留京师，及拜许衡，即知所趋向。中年尤致力于根本之学，自号曰本斋。<br /><br />&nbsp;&nbsp;&nbsp;&nbsp;有诗集三卷。<br /><br />&nbsp;&nbsp;&nbsp;&nbsp;○王克敬<br /><br />&nbsp;&nbsp;&nbsp;&nbsp;王克敬，字叔能，大宁人。幼奇颖，尝戏道旁，丞相完泽见之，谓左右曰：<br /><br />&nbsp;&nbsp;&nbsp;&nbsp;“是儿资貌秀伟，异日必令器也。”大宁朔土，习尚少文，而克敬独孜孜为儒者<br /><br />&nbsp;&nbsp;&nbsp;&nbsp;事。既仕，累迁江浙行省照磨，寻升检校。徽州民汪俊上变，诬富人反，省臣遣<br /><br />&nbsp;&nbsp;&nbsp;&nbsp;克敬往验之。克敬察其言不实，中道数为开陈祸福，俊悔，将对簿，竟仰药以死。<br /><br />&nbsp;&nbsp;&nbsp;&nbsp;调奉议大夫、知顺州，以内外艰不上。除江浙行省左右司都事。延v四年，往四<br /><br />&nbsp;&nbsp;&nbsp;&nbsp;明监倭人互市。先是，往监者惧外夷情叵测，必严兵自卫，如待大敌。克敬至，<br /><br />&nbsp;&nbsp;&nbsp;&nbsp;悉去之，抚以恩意，皆帖然无敢哗。有吴人从军征日本陷于倭者，至是从至中国，<br /><br />&nbsp;&nbsp;&nbsp;&nbsp;诉于克敬，愿还本乡。或恐为祸阶，克敬曰：“岂有军士怀恩德来归而不之纳邪！<br /><br />&nbsp;&nbsp;&nbsp;&nbsp;脱有衅，吾当坐。”事闻，朝廷嘉之。番阳大饥，总管王都中出廪粟赈之，行省<br /><br />&nbsp;&nbsp;&nbsp;&nbsp;欲罪其擅发，克敬曰：“番阳距此千里，比待命，民且死，彼为仁，而吾属顾为<br /><br />&nbsp;&nbsp;&nbsp;&nbsp;不仁乎！”都中因得免。<br /><br />&nbsp;&nbsp;&nbsp;&nbsp;拜监察御史，用故事监吏部选。有履历当升者，吏故抑之，问故，吏曰：<br /><br />&nbsp;&nbsp;&nbsp;&nbsp;“有过。”克敬曰：“法，笞四十七以上不升，今不至是。”吏曰：“责轻罪重。”<br /><br />&nbsp;&nbsp;&nbsp;&nbsp;曰：“失出在刑部，铨曹安知其罪重！”卒升之。治书侍御史张伯高曰：“往者<br /><br />&nbsp;&nbsp;&nbsp;&nbsp;监选以减驳为能，今王御史乃论增品级，可为世道贺矣。”寻迁左司都事。时英<br /><br />&nbsp;&nbsp;&nbsp;&nbsp;宗厉精图治，丞相拜住请更前政不便者，会议中书堂，克敬首言：“江南包银，<br /><br />&nbsp;&nbsp;&nbsp;&nbsp;民贫有不能输者，有司以责之役户，甚无谓也，当罢之。两浙煎盐户牢盆之役，<br /><br />&nbsp;&nbsp;&nbsp;&nbsp;其重者尤害民，当免其它役。”议定以闻，悉从之。<br /><br />&nbsp;&nbsp;&nbsp;&nbsp;泰定初，出为绍兴路总管，郡中计口受盐，民困于诛求，乃上言乞减盐五千<br /><br />&nbsp;&nbsp;&nbsp;&nbsp;引。运司弗从，因叹曰：“使我为运使，当令越民少苏矣。”行省檄克敬抽分舶<br /><br />&nbsp;&nbsp;&nbsp;&nbsp;货，拗蕃者例籍其货，商人以风水为解，有司不听。克敬曰：“某货出某国，地<br /><br />&nbsp;&nbsp;&nbsp;&nbsp;有远近，货有轻重，冒重险，出万死，舍近而趋远，弃重而取轻，岂人情邪！”<br /><br />&nbsp;&nbsp;&nbsp;&nbsp;具以上闻，众不能夺，商人德之。擢江西道廉访司副使，转两浙盐运司使，首减<br /><br />&nbsp;&nbsp;&nbsp;&nbsp;绍兴民食盐五千引。温州逮犯私盐者，以一妇人至，怒曰：“岂有逮妇人千百里<br /><br />&nbsp;&nbsp;&nbsp;&nbsp;外，与吏卒杂处者，污教甚矣！自今毋得逮妇人。”建议著为令。明年，擢湖南<br /><br />&nbsp;&nbsp;&nbsp;&nbsp;道廉访使，调海道都漕运万户。是岁，当天历之变，海漕舟有后至直沽者，不果<br /><br />&nbsp;&nbsp;&nbsp;&nbsp;输，复漕而南还，行省欲坐罪督运者，勒其还趋直沽。克敬以谓：“脱其常年而<br /><br />&nbsp;&nbsp;&nbsp;&nbsp;往返若是，信可罪。今蹈万死，完所漕而还，岂得已哉！”乃请令其计石数，附<br /><br />&nbsp;&nbsp;&nbsp;&nbsp;次年所漕舟达京师，省臣从之。<br /><br />&nbsp;&nbsp;&nbsp;&nbsp;召为参议中书省事。有以飞语中大臣者，下其事，克敬持古八议之法，谓勋<br /><br />&nbsp;&nbsp;&nbsp;&nbsp;贵可以不议，且罪状不明而轻罪大臣，何以白天下。宰相传旨大长公主为皇外姑，<br /><br />&nbsp;&nbsp;&nbsp;&nbsp;赐钱若干；平云南军还，赐钱若干；英后入觐，赐钱若干。克敬乞覆奏，宰相怒<br /><br />&nbsp;&nbsp;&nbsp;&nbsp;曰：“参议乃敢格诏命邪！”克敬曰：“用财宜有道，大长公主供馈素优，今赐<br /><br />&nbsp;&nbsp;&nbsp;&nbsp;钱出无名，不当也。自诸军征讨以来，赏格未下，平云南省独先受赏，是不均也。<br /><br />&nbsp;&nbsp;&nbsp;&nbsp;英后远还，徒御众多，非大锡赉，恩意不能洽，今赐物鲜少，是不周也。”宰相<br /><br />&nbsp;&nbsp;&nbsp;&nbsp;以闻，帝可其议。拜中奉大夫、参知政事，行省辽阳。俄除江南行台治书侍御史，<br /><br />&nbsp;&nbsp;&nbsp;&nbsp;又迁淮东廉访使，以正纲纪为己任，不纵贪墨，不阿宗戚，声誉益著。入为吏部<br /><br />&nbsp;&nbsp;&nbsp;&nbsp;尚书，乘传至淮安，坠马，居吴中养疾。<br /><br />&nbsp;&nbsp;&nbsp;&nbsp;元统初，起为江浙行省参知政事，请罢富民承佃江淮田，从之。松江大姓，<br /><br />&nbsp;&nbsp;&nbsp;&nbsp;有岁漕米万石献京师者，其人既死，子孙贫且行乞，有司仍岁征，弗足则杂置松<br /><br />&nbsp;&nbsp;&nbsp;&nbsp;江田赋中，令民包纳。克敬曰：“匹夫妄献米，徼名爵以荣一身，今身死家破，<br /><br />&nbsp;&nbsp;&nbsp;&nbsp;又已夺其爵，不可使一郡之人均受其害，国用宁乏此耶！”具论免之。江浙大旱，<br /><br />&nbsp;&nbsp;&nbsp;&nbsp;诸民田减租，唯长宁寺田不减，遂移牍中书，以谓不可忽天变而毒疲民。岭海徭<br /><br />&nbsp;&nbsp;&nbsp;&nbsp;贼窃发，朝廷调戍兵之在行省者往讨之，会提调军马官缺，故事，汉人不得与军<br /><br />&nbsp;&nbsp;&nbsp;&nbsp;政，众莫知所为，克敬抗言：“行省任方面之寄，假令万一有重于此者，亦将拘<br /><br />&nbsp;&nbsp;&nbsp;&nbsp;法坐视邪！”乃调兵往捕之，军行给粮有差。事闻于朝，即令江西、湖广二省给<br /><br />&nbsp;&nbsp;&nbsp;&nbsp;粮亦如之。视事五月，请老，年甫五十九。谓人曰：“穴趾而峻墉，必危；再实<br /><br />&nbsp;&nbsp;&nbsp;&nbsp;之木，必伤其根。无功德而忝富贵，何以异此？故常怀止足之分也。”又曰：<br /><br />&nbsp;&nbsp;&nbsp;&nbsp;“世俗喜言勿认真，此非名言。临事不认真，岂尽忠之道乎？”故其历官所至，<br /><br />&nbsp;&nbsp;&nbsp;&nbsp;俱有政绩可纪，时称名卿。<br /><br />&nbsp;&nbsp;&nbsp;&nbsp;克敬喜读书，其有所得者，辄抄为书。又有所著诗文奏议传于世。元统三年<br /><br />&nbsp;&nbsp;&nbsp;&nbsp;卒，年六十一。赠中奉大夫、陕西等处行省参知政事，追封梁郡公，谥文肃。<br /><br />&nbsp;&nbsp;&nbsp;&nbsp;子时，以文学显，历仕中书参知政事，至左丞，以翰林学士承旨致仕。<br /><br />&nbsp;&nbsp;&nbsp;&nbsp;○任速哥<br /><br />&nbsp;&nbsp;&nbsp;&nbsp;任速哥，渤海人。自幼事父母以孝称。性倜傥，尤峭直，疏财而尚气，不尚<br /><br />&nbsp;&nbsp;&nbsp;&nbsp;势利。义之所在，必亟为之，有古侠士风。而家居恂恂，儒者不能过。初袭父官，<br /><br />&nbsp;&nbsp;&nbsp;&nbsp;为右卫千户。公卿以其贤，荐于朝。英宗召见，与语奇之。由是出入禁闼，待以<br /><br />&nbsp;&nbsp;&nbsp;&nbsp;心腹，将择重职处之。未几，铁失与倒剌沙构谋，英宗遇弑，遂引去。自是不复<br /><br />&nbsp;&nbsp;&nbsp;&nbsp;出仕，居常扼腕，或醉归，恸哭过市，时人目以为狂，莫知其意也。<br /><br />&nbsp;&nbsp;&nbsp;&nbsp;泰定中，倒剌沙用事，天变数见。速哥乃密与平章政事速速谋曰：“先帝之<br /><br />&nbsp;&nbsp;&nbsp;&nbsp;仇，孤臣朝夕痛心而不能报者，以未有善策也。今吾思之，武宗有子二人，长子<br /><br />&nbsp;&nbsp;&nbsp;&nbsp;周王，正统所属，然远居朔方，难以达意。次子怀王，人望所归，而近在金陵，<br /><br />&nbsp;&nbsp;&nbsp;&nbsp;易于传命。若能同心推戴，以图大计，则先帝之仇可雪也。”速速深然之。时燕<br /><br />&nbsp;&nbsp;&nbsp;&nbsp;帖木儿方佥枢密院事，实握兵柄，二人深结纳之。冬，乃告以所谋，燕帖木儿初<br /><br />&nbsp;&nbsp;&nbsp;&nbsp;闻之矍然。因徐说之曰：“天下之事，惟顺逆两途，以顺讨逆，何患不克。况公<br /><br />&nbsp;&nbsp;&nbsp;&nbsp;国家世臣，与国同休戚，今国难不恤，他日有先我而谋者，祸必及矣。”于是燕<br /><br />&nbsp;&nbsp;&nbsp;&nbsp;帖木儿许之。致和元年，怀王自金陵迁江陵，俄而泰定帝崩，倒剌沙逾月不立君，<br /><br />&nbsp;&nbsp;&nbsp;&nbsp;物情汹汹，速哥乃与速速从燕帖木儿奉豫王令，率诸豪杰，乘时奋义，以八月四<br /><br />&nbsp;&nbsp;&nbsp;&nbsp;日执居守省臣，发兵塞居庸诸关，召文武百僚集阙下，谕以翊戴大义，遣使迎怀<br /><br />&nbsp;&nbsp;&nbsp;&nbsp;王于江陵。怀王至京师，群臣请正大统，遂即皇帝位，是为文宗。论功行赏，擢<br /><br />&nbsp;&nbsp;&nbsp;&nbsp;速哥为礼部尚书，速哥辞曰：“臣曩备宿卫，南坡之变，不能勇效一死，以报国<br /><br />&nbsp;&nbsp;&nbsp;&nbsp;士之知。今日之举，皆诸将相之力，在臣未足赎罪，又曷敢言功乎！”文宗慰勉<br /><br />&nbsp;&nbsp;&nbsp;&nbsp;之，乃拜命。而其他赏赉，一无所受。寻迁长宁寺卿，继出为安丰路总管，又入<br /><br />&nbsp;&nbsp;&nbsp;&nbsp;为寿福府总管，又为都水使者，居官恂恂，无几微自伐之意。人或询以翊戴之事，<br /><br />&nbsp;&nbsp;&nbsp;&nbsp;往往逊谢，终无所言，君子尤以是多之。<br /><br />&nbsp;&nbsp;&nbsp;&nbsp;○陈思谦<br /><br />&nbsp;&nbsp;&nbsp;&nbsp;陈思谦，字景让，其家世见祖v传中。思谦少孤，警敏好学，凡名物度数、<br /><br />&nbsp;&nbsp;&nbsp;&nbsp;纲纪本末，考订详究，尤深于邵子《皇极经世书》。文宗天历初政，收揽贤能，<br /><br />&nbsp;&nbsp;&nbsp;&nbsp;丞相高昌王亦都护举思谦，时年四十矣。召见兴圣宫。明年二月，授典宝监经历。<br /><br />&nbsp;&nbsp;&nbsp;&nbsp;十一月，改礼部主事，首言：“教坊、仪凤二司，请并入宣徽，以清礼部之选。<br /><br />&nbsp;&nbsp;&nbsp;&nbsp;其官属不当与文武臣并列朝会，宜置百官之后、大乐之前。”诏从之。而二司隶<br /><br />&nbsp;&nbsp;&nbsp;&nbsp;礼部如故。至顺元年，拜西行台监察御史，建明八事：一曰正君道，二曰结人心，<br /><br />&nbsp;&nbsp;&nbsp;&nbsp;三曰崇礼让，四曰正纲纪，五曰审铨衡，六曰励孝行，七曰纾民力，八曰修军政。<br /><br />&nbsp;&nbsp;&nbsp;&nbsp;先是，关陕大饥，民多鬻产流徙，及来归，皆无地可耕，思谦言：“听民倍直赎<br /><br />&nbsp;&nbsp;&nbsp;&nbsp;之，使富者收兼入之利，贫者获已弃之业。”从之。监察御史李扩行部甘肃，金<br /><br />&nbsp;&nbsp;&nbsp;&nbsp;州民刘海延都，其男元元，自称流民王延禄，非海延都之子，告海延都掠其财。<br /><br />&nbsp;&nbsp;&nbsp;&nbsp;扩听之，以酷法抑其父。思谦劾扩逆父子之天，坏朝廷之法，遂抵扩罪。<br /><br />&nbsp;&nbsp;&nbsp;&nbsp;明年二月，迁太禧宗院都事。九月，拜监察御史，首陈四事，言：“上有<br /><br />&nbsp;&nbsp;&nbsp;&nbsp;宗庙社稷之重，下有四海A民之生，前有祖宗垂创之艰，后有子孙长久之计。中<br /><br />&nbsp;&nbsp;&nbsp;&nbsp;论秦、汉以来，上下三千余年，天直一统者，六百余年而已。我朝开国，百有余<br /><br />&nbsp;&nbsp;&nbsp;&nbsp;年，混一六十余年，土宇人民，三代、汉、唐所未有也。民有千金之产，犹谨守<br /><br />&nbsp;&nbsp;&nbsp;&nbsp;之，以为先人所营，况君临天下，承祖宗艰难之业，而传祚万世者乎！臣愚以兴<br /><br />&nbsp;&nbsp;&nbsp;&nbsp;亡恳恳言者，诚以皇上有元之圣主，今日乃皇上盛时图治之机，兹不可失也。”<br /><br />&nbsp;&nbsp;&nbsp;&nbsp;又言：“户部赐田，诸怯薛支请，海青狮豹肉食，及局院工粮，好事布施，一切<br /><br />&nbsp;&nbsp;&nbsp;&nbsp;泛支，以至元三十年以前较之，动增数十倍。至顺经费，缺二百三十九万余锭。<br /><br />&nbsp;&nbsp;&nbsp;&nbsp;宜节无益不急之费，以备军国之用，苟能三分损一以惠民，夫岂小哉！”又言：<br /><br />&nbsp;&nbsp;&nbsp;&nbsp;“军站消乏，签补则无殷实之户，接济则无羡余之财，倘有征行，必括民间之马，<br /><br />&nbsp;&nbsp;&nbsp;&nbsp;苟能修马政，亦其一助也。方今西越流沙，北际沙漠，东及辽海，地气高寒，水<br /><br />&nbsp;&nbsp;&nbsp;&nbsp;甘草美，无非牧养之地，宜设置群牧使司，统领十监，专治马政，并畜牛羊，数<br /><br />&nbsp;&nbsp;&nbsp;&nbsp;年之后，马实蕃盛，或给军以收兵威，或给站以优民力，牛羊之富，又足以给国<br /><br />&nbsp;&nbsp;&nbsp;&nbsp;用，非小补也。”又言：“铨衡之弊，入仕之门太多，黜陟之法太简，州郡之任<br /><br />&nbsp;&nbsp;&nbsp;&nbsp;太淹，朝省之除太速，欲设三策，以救四弊。一曰，至元三十年以后增设衙门，<br /><br />&nbsp;&nbsp;&nbsp;&nbsp;冗滥不急者，从实减并，其外有选法者，并入中书。二曰，宜参酌古制，设辟举<br /><br />&nbsp;&nbsp;&nbsp;&nbsp;之科，令三品以下，各举所知，得才则受赏，失实则受罚。三曰，古者刺史入为<br /><br />&nbsp;&nbsp;&nbsp;&nbsp;三公，郎官出宰百里，盖使外职识朝廷治体，内官知民间利病。今后历县尹有能<br /><br />&nbsp;&nbsp;&nbsp;&nbsp;声善政者受郎官御史，历郡守有奇才异绩者任宪使尚书，其余各验资品通迁，在<br /><br />&nbsp;&nbsp;&nbsp;&nbsp;内者不得三考连任京官，在外者须历两任，乃迁内职。绩非出类、守不败官者，<br /><br />&nbsp;&nbsp;&nbsp;&nbsp;则循以年劳，处以常调。凡朝缺官员，须二十月之上，方许迁除。”帝可其奏，<br /><br />&nbsp;&nbsp;&nbsp;&nbsp;命中书议行之。时有官居丧者，往往夺情起复，思谦言：“三年之丧，谓之达礼，<br /><br />&nbsp;&nbsp;&nbsp;&nbsp;自非金革，不可从权。”遂著于令。有诏起报严寺。思谦曰：“兵荒之余，当罢<br /><br />&nbsp;&nbsp;&nbsp;&nbsp;土木，以纾民力。”帝嘉之曰：“此正得祖宗立台宪之意。继此事有当言者，无<br /><br />&nbsp;&nbsp;&nbsp;&nbsp;隐。”赐缣绮旌之。未几，迁右司都事。元统二年五月，转兵部郎中。十一月，<br /><br />&nbsp;&nbsp;&nbsp;&nbsp;改御史台都事。重纪至元元年五月，出为淮西道廉访副使，至淮未期月，引疾归。<br /><br />&nbsp;&nbsp;&nbsp;&nbsp;六月，召为中书省员外郎，上言：“强盗但伤事主者，皆得死罪，而故杀从而加<br /><br />&nbsp;&nbsp;&nbsp;&nbsp;功之人，与斗而杀人者，例杖一百七下，得不死，与私宰牛马之罪无异，是视人<br /><br />&nbsp;&nbsp;&nbsp;&nbsp;与牛马等也，法应加重。因奸杀夫，所奸妻妾同罪，律有明文，今止坐所犯，似<br /><br />&nbsp;&nbsp;&nbsp;&nbsp;失推明。”遂令法曹议，著为定制。<br /><br />&nbsp;&nbsp;&nbsp;&nbsp;至正元年，转兵部侍郎。俄丁内艰，服除，召为右司郎中。岁凶，盗贼蜂起，<br /><br />&nbsp;&nbsp;&nbsp;&nbsp;剽掠州邑，思谦力言于执政，当竭府库以赈贫民，分兵镇抚中夏，以防后患。五<br /><br />&nbsp;&nbsp;&nbsp;&nbsp;年，参议中书省事。转刑部尚书，改湖南廉访使。八年，迁淮东宣慰司都元帅。<br /><br />&nbsp;&nbsp;&nbsp;&nbsp;九年，迁浙西廉访使、湖广行中书省参知政事，辞。十一年，改淮西廉访使。庐<br /><br />&nbsp;&nbsp;&nbsp;&nbsp;州盗起，思谦亟命庐州路总管杭州不花领弓兵捕之，而贼已不可扑灭矣。言于宣<br /><br />&nbsp;&nbsp;&nbsp;&nbsp;让王帖木儿不花曰：“承平日久，民不知兵，王以帝室之胄，镇抚淮甸，岂得坐<br /><br />&nbsp;&nbsp;&nbsp;&nbsp;视！思谦愿与王戮力殄灭。且王府属怯薛人等，数亦不少，必有能摧锋陷阵者，<br /><br />&nbsp;&nbsp;&nbsp;&nbsp;惟王图之。”王曰：“此吾责也，但鞍马器械未备，何能御敌？”思谦括官民马，<br /><br />&nbsp;&nbsp;&nbsp;&nbsp;置兵甲，不日而集，分道并进，遂禽渠贼，庐州平。既而颍寇将渡淮，又言于王<br /><br />&nbsp;&nbsp;&nbsp;&nbsp;曰：“颍寇东侵，亟调芍陂屯卒用之。”王曰：“非奉诏，不敢调。”思谦言：<br /><br />&nbsp;&nbsp;&nbsp;&nbsp;“非常之变，理宜从权，擅发之罪，思谦坐之。”王感其言，从之。其侄立本为<br /><br />&nbsp;&nbsp;&nbsp;&nbsp;屯田万户，召语曰：“吾祖宗以忠义传家，汝之职，乃我先人力战所致，今国家<br /><br />&nbsp;&nbsp;&nbsp;&nbsp;有难，汝当身先士卒，以图报效，庶无负朝廷也。”<br /><br />&nbsp;&nbsp;&nbsp;&nbsp;寻召入，为集贤侍讲学士，修定国律。十二年，拜治书侍御史。明年，升中<br /><br />&nbsp;&nbsp;&nbsp;&nbsp;丞，年近七十，上章乞老，不允，特旨进一品，授荣禄大夫，仍御史中丞。入谢，<br /><br />&nbsp;&nbsp;&nbsp;&nbsp;感疾，及命下，强拜受命，明日卒。赠宣猷秉宪佐治功臣、翰林学士承旨、荣禄<br /><br />&nbsp;&nbsp;&nbsp;&nbsp;大夫、柱国，追封鲁国公，谥通敏。<br /><br />&nbsp;&nbsp;&nbsp;&nbsp;○韩元善<br /><br />&nbsp;&nbsp;&nbsp;&nbsp;韩元善，字大雅，汴梁之太康人。唐检校司空赠司徒充，以宣武军节度使兼<br /><br />&nbsp;&nbsp;&nbsp;&nbsp;统义成军，留镇汴，子孙遂为太康韩氏。父克昌，至大间仕为监察御史，以论事<br /><br />&nbsp;&nbsp;&nbsp;&nbsp;有名声。元善由国子监生积分中程，释褐，除新州判官，累擢江南行台监察御史，<br /><br />&nbsp;&nbsp;&nbsp;&nbsp;历中书左司郎中、吏部侍郎、吏部尚书、佥枢密院事。至正三年，拜中书参知政<br /><br />&nbsp;&nbsp;&nbsp;&nbsp;事。五年，迁大司农卿，寻出为江南行御史台中丞、燕南肃政廉访使。九年，召<br /><br />&nbsp;&nbsp;&nbsp;&nbsp;拜中书左丞、同知经筵事。十一年，丞相脱脱奏事内廷，以事关兵机，而元善及<br /><br />&nbsp;&nbsp;&nbsp;&nbsp;参知政事韩镛皆汉人，使退避，勿与俱，由是遂与右丞玉枢虎儿吐华同分省彰德<br /><br />&nbsp;&nbsp;&nbsp;&nbsp;以给馈饷。十二年，御史大夫也先帖木儿总兵讨汝宁，元善至卫辉，以病卒。<br /><br />&nbsp;&nbsp;&nbsp;&nbsp;元善性纯正，明达政体，扬历台阁三十余年，遂跻丞辖，以文学治才，羽翼<br /><br />&nbsp;&nbsp;&nbsp;&nbsp;庙谟，论议之际，秉义陈法，不料缟瞎伲国是所在，倚之以为重。尝以谒告<br /><br />&nbsp;&nbsp;&nbsp;&nbsp;侍亲居家，效范文正公遗规，置田百亩为义庄，以周贫族。至正交钞初行，赐近<br /><br />&nbsp;&nbsp;&nbsp;&nbsp;臣各三百锭，元善复以买田六百亩，为义塾，延名士，以教族人子弟云。<br /><br />&nbsp;&nbsp;&nbsp;&nbsp;○崔敬<br /><br />&nbsp;&nbsp;&nbsp;&nbsp;崔敬，字伯恭，大宁之惠州人。通刑名法律之学。淮东、山南廉访司皆辟书<br /><br />&nbsp;&nbsp;&nbsp;&nbsp;吏。天历初，辟御史台察院书吏，历刑部令史、徽政院掾史，遂升中书掾。至元<br /><br />&nbsp;&nbsp;&nbsp;&nbsp;五年，用累考及格，授刑部主事。六年，迁枢密院都事，拜监察御史。时既毁文<br /><br />&nbsp;&nbsp;&nbsp;&nbsp;宗庙主，削文宗后皇太后之号，徙东安州，而皇弟燕帖古思，文宗子也，又放之<br /><br />&nbsp;&nbsp;&nbsp;&nbsp;高丽。敬上疏，略曰：“文皇获不轨之愆，已彻庙祀；叔母有阶祸之罪，亦削洪<br /><br />&nbsp;&nbsp;&nbsp;&nbsp;名。尽孝正名，斯亦足矣。惟念皇弟燕帖古思太子，年方在幼，罹此播迁，天理<br /><br />&nbsp;&nbsp;&nbsp;&nbsp;人情，有所不忍。明皇当上宾之日，太子在襁褓之间，尚未有知，义当矜悯。盖<br /><br />&nbsp;&nbsp;&nbsp;&nbsp;武宗视明、文二帝，皆亲子也，陛下与太子，皆嫡孙也。以武皇之心为心，则皆<br /><br />&nbsp;&nbsp;&nbsp;&nbsp;子孙，固无亲疏；以陛下之心为心，未免有彼此之论。臣请以世俗喻之：常人有<br /><br />&nbsp;&nbsp;&nbsp;&nbsp;百金之产，尚置义田，宗族困厄者，为之教养，不使失所。况皇上贵为天子，富<br /><br />&nbsp;&nbsp;&nbsp;&nbsp;有四海，子育黎元，当使一夫一妇无不得其所，今乃以同气之人，置之度外，适<br /><br />&nbsp;&nbsp;&nbsp;&nbsp;足贻笑边邦，取辱外国。况蛮夷之心，不可测度，倘生他变，关系非轻。兴言至<br /><br />&nbsp;&nbsp;&nbsp;&nbsp;此，良为寒心！臣愿杀身以赎太子之罪，望陛下遣近臣迎归太后、太子，以全母<br /><br />&nbsp;&nbsp;&nbsp;&nbsp;子之情，尽骨肉之义，天意回，人心悦，则宗社幸甚！”不报。又上疏，谏天子<br /><br />&nbsp;&nbsp;&nbsp;&nbsp;巡幸上都，宜御内殿。其略曰：“世祖以上都为清暑之地，车驾行幸，岁以为常，<br /><br />&nbsp;&nbsp;&nbsp;&nbsp;阁有大安，殿有鸿禧、睿思，所以保养圣躬，适起居之宜，存畏敬之心也。今失<br /><br />&nbsp;&nbsp;&nbsp;&nbsp;剌斡耳朵思，乃先皇所以备宴游，非常时临御之所。今陛下方以孝治天下，屡降<br /><br />&nbsp;&nbsp;&nbsp;&nbsp;德音，祗行宗庙亲祀之礼，虽动植无知，罔不欢悦，而国家多故，天道变更，臣<br /><br />&nbsp;&nbsp;&nbsp;&nbsp;备员风纪，以言为职，愿大驾还大内，居深宫，严宿卫，与宰臣谋治道。万机之<br /><br />&nbsp;&nbsp;&nbsp;&nbsp;暇，则命经筵进讲，究古今盛衰之由，缉熙圣学，乃宗社之福也。”时帝数以历<br /><br />&nbsp;&nbsp;&nbsp;&nbsp;代珍宝分赐近侍，敬又上疏曰：“臣闻世皇时，大臣有功，所赐不过革，重惜<br /><br />&nbsp;&nbsp;&nbsp;&nbsp;天物，为后世虑至远也。今山东大饥，燕南亢旱，海潮为灾，天文示儆，地道失<br /><br />&nbsp;&nbsp;&nbsp;&nbsp;宁，京畿南北，蝗飞蔽天，正当圣主恤民之日。近侍之臣，不知虑此，奏禀承请，<br /><br />&nbsp;&nbsp;&nbsp;&nbsp;殆无虚日，甚至以府库百年所积之宝物，遍赐仆御阍寺之流、乳稚童孩之子。帑<br /><br />&nbsp;&nbsp;&nbsp;&nbsp;藏或空，万一国有大事，人有大功，又将何以为赐乎！乞追回所赐，以示恩不可<br /><br />&nbsp;&nbsp;&nbsp;&nbsp;滥，庶允公论。”<br /><br />&nbsp;&nbsp;&nbsp;&nbsp;是年，出佥山北廉访司事，按部全宁。狱有李秀，以坐造伪钞，连数十人，<br /><br />&nbsp;&nbsp;&nbsp;&nbsp;而皆与秀不相识，敬疑而谳之。秀曰：“吾以训童子为业，居村落间，有司至秀<br /><br />&nbsp;&nbsp;&nbsp;&nbsp;舍，谓秀为伪造钞者，捶楚之下，不敢不诬服耳。”敬询知始谋者，乃大同王浊，<br /><br />&nbsp;&nbsp;&nbsp;&nbsp;十余年事不泄，而有司误以李秀为王浊也。移文至大同，果得王浊为真造伪钞者。<br /><br />&nbsp;&nbsp;&nbsp;&nbsp;至正初，迁河南，又迁江东。所至抑豪强，惠下穷，洗冤滞，兴学劝农，百废具<br /><br />&nbsp;&nbsp;&nbsp;&nbsp;举。除江西行省左右司郎中，入为诸路宝钞提举，改工部侍郎。十一年，迁同知<br /><br />&nbsp;&nbsp;&nbsp;&nbsp;大都路总管府事。直沽河淤数年，中书省委敬浚治之，给钞数万锭，募工万人，<br /><br />&nbsp;&nbsp;&nbsp;&nbsp;不三月告成，咸服其能。除刑部侍郎，迁中书左司郎中。十二年，历兵部尚书，<br /><br />&nbsp;&nbsp;&nbsp;&nbsp;为枢密院判官。十四年，迁刑部尚书。广东府宪仇杀，以沙加班处大逆，敬详宪<br /><br />&nbsp;&nbsp;&nbsp;&nbsp;府以私相害，致有是变，杀人者自有典章，得坐一人，大逆非谋反，则不科得坐<br /><br />&nbsp;&nbsp;&nbsp;&nbsp;一家，敬立论舍重而就轻，朝廷咸以为然。十五年，复为枢密院判官，寻拜参知<br /><br />&nbsp;&nbsp;&nbsp;&nbsp;政事，行省河南，复为兵部尚书，兼济宁军民屯田使。朝廷给以钞十万锭，散于<br /><br />&nbsp;&nbsp;&nbsp;&nbsp;有司，招致居民、军士，立营屯种，岁收得百万斛，以给边防。居岁余，其法井<br /><br />&nbsp;&nbsp;&nbsp;&nbsp;井。<br /><br />&nbsp;&nbsp;&nbsp;&nbsp;十有七年，召为大司农少卿，遂拜中书参知政事。盗据齐鲁，敬与平章政事<br /><br />&nbsp;&nbsp;&nbsp;&nbsp;答兰、参知政事俺普，分省陵州。陵州乃南北要冲，无城郭，而居民散处，敬兼<br /><br />&nbsp;&nbsp;&nbsp;&nbsp;领兵、刑、户、工四部事，供给诸军，事无不集。丞相以其能上闻，赐之上尊，<br /><br />&nbsp;&nbsp;&nbsp;&nbsp;仍命其便宜行事。敬与俺普密议曰：“我军强且胜，彼将败而降，如得仗义之士，<br /><br />&nbsp;&nbsp;&nbsp;&nbsp;直抵其巢穴而招安之，亦方面之幸也。”有国子生王恪等，愿请往，敬以便宜授<br /><br />&nbsp;&nbsp;&nbsp;&nbsp;以官，俾之行，至郓城，见李秉彝、田丰等，谕以逆顺祸福之理，丰与秉彝皆悔<br /><br />&nbsp;&nbsp;&nbsp;&nbsp;过自新。山东郡邑之复，敬之策居多。敬以军马供给浩繁，而民力日疲，乃请行<br /><br />&nbsp;&nbsp;&nbsp;&nbsp;纳粟补官之令，中书以其言闻，诏从之。河北燕南士民踵蹑而至，积粟百万石、<br /><br />&nbsp;&nbsp;&nbsp;&nbsp;绮段万匹，用以给军费，民获少苏。十八年，除山东行枢密院副使，俄迁江浙行<br /><br />&nbsp;&nbsp;&nbsp;&nbsp;省左丞。卒，年六十七。赠资善大夫，江浙行省左丞如故，谥曰忠敏。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,960786);">加入书签</a><a
                        href="960745.html">上一页</a>&larr;<a href="index.html">返回列表</a>&rarr;<a
                            href="960825.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "960745.html"; var next_page = "960825.html"; var index_page = "index.html"; var sortid = "9"; var article_id = "14699"; var chapter_id = "960786"; var articlename = "元史"; var chaptername = " 卷一百八十四 列传第七十一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>