<!DOCTYPE html>
<html>
<head>
<meta charset="gbk" />
<title>元史- 卷三十五 本纪第三十五-在线阅读-哈西文学网</title>
<meta name="keywords" content="宋濂，元史， 卷三十五 本纪第三十五全文， 卷三十五 本纪第三十五在线阅读 哈西文学网" />
<meta name="description" content="哈西文学网提供宋濂的元史  卷三十五 本纪第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/952154.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/952154.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十五 本纪第三十五</h1>
            <div class="link xb">
                <a href="952113.html">上一页</a>&larr;<a href="index.html">返回列表</a>&rarr;<a
                    href="952198.html">下一页</a></div>			
            <div id="BookText">&nbsp;&nbsp;&nbsp;&nbsp;◎文宗四<br /><br />&nbsp;&nbsp;&nbsp;&nbsp;二年春正月己卯，御制《奎章阁记》。行枢密臣言：“十一月，仁德府权达<br /><br />&nbsp;&nbsp;&nbsp;&nbsp;鲁花赤曲术，纠集兵众以讨云南，首败伯忽贼兵于马龙州，以是月十一日杀伯忽<br /><br />&nbsp;&nbsp;&nbsp;&nbsp;弟拜延，献馘于豫王。十三日。战于马金山，获伯忽及其弟伯颜察儿、其党拜不<br /><br />&nbsp;&nbsp;&nbsp;&nbsp;花、卜颜帖木儿等十余人，诛之，余兵皆溃，独禄余犹据金沙江。”有旨趣进兵<br /><br />&nbsp;&nbsp;&nbsp;&nbsp;讨之。庚辰，住持大承天护圣寺僧宝峰加司徒。辛巳，大名魏县民曹革输粟赈陕<br /><br />&nbsp;&nbsp;&nbsp;&nbsp;西饥，旌其门。癸未，立侍正府以总近侍，秩从二品。乙酉，时享太庙。丙戌，<br /><br />&nbsp;&nbsp;&nbsp;&nbsp;伯颜、月鲁帖木儿、h璐不花、阿卜海牙等十四人，并以本官兼侍正。旌大都<br /><br />&nbsp;&nbsp;&nbsp;&nbsp;大兴县郭仲安妻李氏贞节。丁亥，以寿安山英宗所建寺未成，诏中书省给钞十万<br /><br />&nbsp;&nbsp;&nbsp;&nbsp;锭供其费，仍命燕铁木儿、撒迪等总督其工役。命后卫指挥使史埙往四川行省调<br /><br />&nbsp;&nbsp;&nbsp;&nbsp;军官选。戊子，命奴都赤阿里火者按行北边牧地。以晋邸部民刘元良等二万四千<br /><br />&nbsp;&nbsp;&nbsp;&nbsp;余户隶寿安山大昭孝寺为永业户。中书省臣言：“四川省臣塔出、脱帖木儿等讨<br /><br />&nbsp;&nbsp;&nbsp;&nbsp;云南，以十一月九日领兵至乌撒周泥驿。明日，禄余、阿奴、阿答等贼兵万余，<br /><br />&nbsp;&nbsp;&nbsp;&nbsp;自山后间道潜出。塔出、脱帖木儿等进击，屡战败之。十五日，又战七星关，六<br /><br />&nbsp;&nbsp;&nbsp;&nbsp;日凡十七战，贼大败溃去。”诏遣使以银、币赏塔出、脱帖木儿等。造岁额钞本<br /><br />&nbsp;&nbsp;&nbsp;&nbsp;至元钞八十九万五十锭，中统钞五千锭。给钞五千锭，赈宁海州饥民。罢益都等<br /><br />&nbsp;&nbsp;&nbsp;&nbsp;处广农提举司，改立田赋总管府，秩从三品，仍令隆祥总管府统之。命兴和路建<br /><br />&nbsp;&nbsp;&nbsp;&nbsp;燕铁木儿鹰棚。枢密院臣言：“四川行省地邻乌撒，而云南未平，今戍卒单少，<br /><br />&nbsp;&nbsp;&nbsp;&nbsp;宜增兵防遏。请调夔路怯怜口户丁七百、重庆河东五路两营兵三百，同往戍之。<br /><br />&nbsp;&nbsp;&nbsp;&nbsp;俟征进军还日，悉罢遣。”从之。庚寅，改东路蒙古军万户府为东路蒙古侍卫亲<br /><br />&nbsp;&nbsp;&nbsp;&nbsp;军指挥使司。诸王哈儿蛮遣使来贡蒲萄酒。国制，累朝行帐设卫士、给事如在位<br /><br />&nbsp;&nbsp;&nbsp;&nbsp;时。近尝汰其冗滥，武宗、仁宗两朝，各定为八百人，英宗七百人。中书省臣言，<br /><br />&nbsp;&nbsp;&nbsp;&nbsp;旧给事人有失职者，诏复其百人。辛卯，皇太子阿剌忒纳答剌薨。壬辰，命宫相<br /><br />&nbsp;&nbsp;&nbsp;&nbsp;法里及给事者五十八人护灵舆北y葬于山陵，仍令法里等守之。御史台臣劾奏：<br /><br />&nbsp;&nbsp;&nbsp;&nbsp;“福建宣慰副使哈只，前为广东廉访副使，贪污狼籍，宜罢黜。”从之。己亥，<br /><br />&nbsp;&nbsp;&nbsp;&nbsp;遣吏部尚书撒里瓦，佩虎符，礼部郎中赵期颐，佩金符，赍即位诏告安南国，且<br /><br />&nbsp;&nbsp;&nbsp;&nbsp;赐以《授时历》。赐武宁王彻彻秃金百两、银五百两，以淮安路之海宁州为其食<br /><br />&nbsp;&nbsp;&nbsp;&nbsp;邑。癸卯，以皇子古纳答剌疹疾愈，赐燕铁木儿及公主察吉儿各金百两、银五百<br /><br />&nbsp;&nbsp;&nbsp;&nbsp;两、钞二千锭，撒敦等金、银、钞各有差；又赐医巫、乳媪、宦官、卫士六百人<br /><br />&nbsp;&nbsp;&nbsp;&nbsp;金三百五十两、银三千四百两、钞五千三百四十锭。甲辰，敕每岁四祭五福太一<br /><br />&nbsp;&nbsp;&nbsp;&nbsp;星。建孔子庙于后卫。至元末，讨诸王乃颜之叛，获其部蒙古军，分置河南、江<br /><br />&nbsp;&nbsp;&nbsp;&nbsp;浙、湖广、江西诸省，命枢密院遣使括其数，得二千六百人。乙巳，封蒙古巫者<br /><br />&nbsp;&nbsp;&nbsp;&nbsp;所奉神为灵感昭应护国忠顺王，号其庙曰灵v。给卫士万人岁例钞，人八十锭，<br /><br />&nbsp;&nbsp;&nbsp;&nbsp;内以他物及粟折五之一。镇西武靖王搠思班、豫王阿剌忒纳失里及行省、行院官<br /><br />&nbsp;&nbsp;&nbsp;&nbsp;同讨云南，兵十余万，以去年十一月十一日，搠思班师次罗罗斯，期跃里铁木儿<br /><br />&nbsp;&nbsp;&nbsp;&nbsp;俱至三泊郎，仍趣小云失会于曲靖马龙等州，同进兵。跃里铁木儿倍道兼进，夺<br /><br />&nbsp;&nbsp;&nbsp;&nbsp;金沙江。十二月十七日，大兵与阿禾蒙古军相值，战败之，阿禾伪降，明日，率<br /><br />&nbsp;&nbsp;&nbsp;&nbsp;其兵三千为三队来袭我营，搠思班、跃里铁木儿等分十三队又击败之，阿禾窜走，<br /><br />&nbsp;&nbsp;&nbsp;&nbsp;大兵直趋中庆。二十六日，遇贼党蒙古军于安宁州，与再战，又大败之。二十八<br /><br />&nbsp;&nbsp;&nbsp;&nbsp;日，阿禾来逆战，遂就禽，斩于军前。三十日，将抵中庆，贼兵七千犹拒战于伽<br /><br />&nbsp;&nbsp;&nbsp;&nbsp;桥、古壁口，兵交，跃里铁木儿左颊中流矢，洞耳后，拔矢复与战，大捷，遂复<br /><br />&nbsp;&nbsp;&nbsp;&nbsp;行省治。诸军皆会，驻于城中，分兵追捕残贼于嵩明州。枢密院臣以捷闻，诏总<br /><br />&nbsp;&nbsp;&nbsp;&nbsp;兵官量度缓急，从宜区处。新添安抚司壅河寨主，诉他部徭、獠蹂其禾，民饥，<br /><br />&nbsp;&nbsp;&nbsp;&nbsp;命湖广行省发钞二千锭，市米赈之。<br /><br />&nbsp;&nbsp;&nbsp;&nbsp;二月丙戌，以上都留守乃马台行岭北行枢密院事，太禧宗使谨只儿、答邻<br /><br />&nbsp;&nbsp;&nbsp;&nbsp;答里、马烈捏四人并知院事，遥授平章政事。戊申，立广教总管府，以掌僧尼之<br /><br />&nbsp;&nbsp;&nbsp;&nbsp;政，凡十六所：曰京畿山后道，曰河东山右道，曰辽东山北道，曰河南荆北道，<br /><br />&nbsp;&nbsp;&nbsp;&nbsp;曰两淮江北道，曰湖北湖南道，曰浙西江东道，曰浙东福建道，曰江西广东道，<br /><br />&nbsp;&nbsp;&nbsp;&nbsp;曰广西两海道，曰燕南诸路，曰山东诸路，曰陕西诸路，曰甘肃诸路，曰四川诸<br /><br />&nbsp;&nbsp;&nbsp;&nbsp;路，曰云南诸路。秩正三品，府设达鲁花赤、总管、同知府事、判官各一员，宣<br /><br />&nbsp;&nbsp;&nbsp;&nbsp;政院选流内官拟注以闻，总管则僧为之。四川行省招谕怀德府驴谷什用等四洞及<br /><br />&nbsp;&nbsp;&nbsp;&nbsp;生蛮十二洞，皆内附，诏升怀德府为宣抚司以镇之。诸洞各设长官司及巡检司，<br /><br />&nbsp;&nbsp;&nbsp;&nbsp;且命各还所掠生口。湖广参政彻里帖木儿与速速、班丹俱坐出怨言，鞫问得实，<br /><br />&nbsp;&nbsp;&nbsp;&nbsp;刑部议当彻里帖木儿、班丹杖一百七，速速处死，会赦，彻里帖木儿流广东，班<br /><br />&nbsp;&nbsp;&nbsp;&nbsp;丹广西，速速徙海南，皆置荒僻州郡。有旨：“此辈怨望于朕，向非赦原，俱当<br /><br />&nbsp;&nbsp;&nbsp;&nbsp;置之极刑，可俱籍其家，速速禁锢终身。”己酉，白虹贯日。旌巩昌金州民杜祖<br /><br />&nbsp;&nbsp;&nbsp;&nbsp;隆妻张氏志节。枢密院臣言：“彻里铁木儿、孛罗以正月戊寅败乌撒蛮兵，射中<br /><br />&nbsp;&nbsp;&nbsp;&nbsp;禄余，降其民，乌蒙、东川、易良州蛮兵、夷獠等俱款附。镇西武靖王搠思班等<br /><br />&nbsp;&nbsp;&nbsp;&nbsp;驻中庆，复行省事；豫王阿剌忒纳失里等至当当驿，安辑其人民。”又言：“<br /><br />&nbsp;&nbsp;&nbsp;&nbsp;江路蛮官郡容报贼古剌忽及秃坚之弟必剌都迷失等伪降于豫王而反围之，至易龙<br /><br />&nbsp;&nbsp;&nbsp;&nbsp;驿，古剌忽等兵掩袭官军。四川行省平章塔出顿兵不进，平章乞住妻子孳畜为贼<br /><br />&nbsp;&nbsp;&nbsp;&nbsp;所掠。谍知秃坚方修城堡，布兵拒守，无出降意。”诏速进兵讨之。敕探马赤军<br /><br />&nbsp;&nbsp;&nbsp;&nbsp;士岁以五月十日迁处山后诸州。辛亥，建燕铁木儿居第于兴圣宫之西南，诏撒迪<br /><br />&nbsp;&nbsp;&nbsp;&nbsp;及留守司董其役。壬子，太白昼见。中书平章政事亦列赤兼沈阳等路安抚使，燕<br /><br />&nbsp;&nbsp;&nbsp;&nbsp;王宫相伯撒里为中书平章政事，陕西行台中丞朵儿只班为中书参知政事，户部尚<br /><br />&nbsp;&nbsp;&nbsp;&nbsp;书高履亨、两淮都转运盐使许有壬并参议中书省事。甲寅，燕铁木儿言：“赛因<br /><br />&nbsp;&nbsp;&nbsp;&nbsp;怯列木丁，英宗时尝献宝货于昭献元圣太后，议给价钞十二万锭，故相拜住奏酬<br /><br />&nbsp;&nbsp;&nbsp;&nbsp;七万锭，未给，泰定间以盐引万六百六十道折钞给之，今有司以诏书夺之还官。<br /><br />&nbsp;&nbsp;&nbsp;&nbsp;臣等议，以为宝货太后既已用之，以盐引还之为宜。”从之。燕铁木儿又言：<br /><br />&nbsp;&nbsp;&nbsp;&nbsp;“安庆万户锁住，坐令家人杀人系狱，久未款伏，宜若无罪，乞释之。”制曰：<br /><br />&nbsp;&nbsp;&nbsp;&nbsp;“可。”乙卯，太白犯昴。祀太祖、太宗、睿宗御容。云南统兵官来报捷，诸蛮<br /><br />&nbsp;&nbsp;&nbsp;&nbsp;悉降，唯禄余追捕未获。命番休各卫汉军，十之二以三月一日放遣。丁巳，驸马<br /><br />&nbsp;&nbsp;&nbsp;&nbsp;不颜帖木儿自北边从武宁王彻彻秃来朝。己未，命西僧为皇子古纳答剌作佛事一<br /><br />&nbsp;&nbsp;&nbsp;&nbsp;周岁。壬戌，改封武宁王彻彻秃为郯王，赐以金印。甲子，中书省臣言：“国家<br /><br />&nbsp;&nbsp;&nbsp;&nbsp;钱谷，岁入有额，而所费浩繁，是以不足。天历二年，尝以盐赋十分之一折银纳<br /><br />&nbsp;&nbsp;&nbsp;&nbsp;之，凡得银二千余锭。今请以银易官帑钞本，给宿卫士卒。”又言：“陛下不用<br /><br />&nbsp;&nbsp;&nbsp;&nbsp;经费，不劳人民，创建大承天护圣寺。臣等愿上向所易钞本十万锭、银六百锭助<br /><br />&nbsp;&nbsp;&nbsp;&nbsp;建寺之需。”从之。丙寅，以太祖四大行帐世留朔方不迁者，其马驼孳畜多死损，<br /><br />&nbsp;&nbsp;&nbsp;&nbsp;发钞万锭，命内史府市以给之。行枢密院都事阿里火者来报云南之捷。庚午，给<br /><br />&nbsp;&nbsp;&nbsp;&nbsp;宿卫士岁例钞，诏毋出定额万人之外。占城国遣其臣高暗都剌来朝贡。创建五福<br /><br />&nbsp;&nbsp;&nbsp;&nbsp;太一宫于京城乾隅，修上都洪禧、崇寿等殿。诸王彻彻秃、沙哥坐妄言不道，诏<br /><br />&nbsp;&nbsp;&nbsp;&nbsp;安置彻彻秃广州，沙哥雷州。壬申，命辽阳行省发粟赈国王朵儿只及纳忽答儿等<br /><br />&nbsp;&nbsp;&nbsp;&nbsp;六部蒙古军民万五千户。旌大都民刘德仁妻王氏贞节。甲戌，给宣让王王傅印。<br /><br />&nbsp;&nbsp;&nbsp;&nbsp;荆王也速也不干贡优！Ｃ田赋总管府税矿银输大承天护圣寺。命兴和路为<br /><br />&nbsp;&nbsp;&nbsp;&nbsp;h璐不花作鹰棚。云南景东甸蛮官阿只弄遣子罕旺来朝，献驯象，乞升甸为景<br /><br />&nbsp;&nbsp;&nbsp;&nbsp;东军民府，阿只弄知府事，罕旺为千户，常赋外岁增输金五千两、银七百两，许<br /><br />&nbsp;&nbsp;&nbsp;&nbsp;之。以山东盐课钞万锭，赈胶州饥。命龙翊卫以屯田岁入粟赡卫卒孤贫者。是月，<br /><br />&nbsp;&nbsp;&nbsp;&nbsp;深、冀二州有虫食桑为灾。<br /><br />&nbsp;&nbsp;&nbsp;&nbsp;三月丙子朔，荧惑犯鬼宿。辛巳，御史台臣劾奏：“燕南廉访使卜咱儿，前<br /><br />&nbsp;&nbsp;&nbsp;&nbsp;为闽海廉访使，受赃计钞二万二千余锭、金五百余两、银三千余两、男女生口二<br /><br />&nbsp;&nbsp;&nbsp;&nbsp;十二人及它宝货无算，难遇赦原，乞追夺制命，籍没流窜。”诏如所言，仍暴其<br /><br />&nbsp;&nbsp;&nbsp;&nbsp;罪示天下。壬午，赐南郊侍祠文武官金、币有差。特令沙津爱护持必剌忒纳失里<br /><br />&nbsp;&nbsp;&nbsp;&nbsp;为三藏国师，赐玉印。以陕西盐课钞万锭，赈察罕脑儿蒙古饥民。癸未，割外府<br /><br />&nbsp;&nbsp;&nbsp;&nbsp;币、帛各千匹输之中宫，以供需用。甲申，绘皇太子真容，奉安庆寿寺之东鹿顶<br /><br />&nbsp;&nbsp;&nbsp;&nbsp;殿，祀之如累朝神御殿仪。鞫宦者拜住侍皇太子疹疾，饮食不时进，以酥拭其眼<br /><br />&nbsp;&nbsp;&nbsp;&nbsp;鼻，又为禳咒，杖一百七，斥出京城。冠州有虫食桑四十余万株。御史台臣言：<br /><br />&nbsp;&nbsp;&nbsp;&nbsp;“奎章阁参书雅琥，阿媚奸臣，所为不法，宜罢其职。”从之。丙戌，雨土，霾。<br /><br />&nbsp;&nbsp;&nbsp;&nbsp;伯撒里辞所兼储政使，不允。伯颜娶诸王女，赐金二百两、银千两。赐上都死事<br /><br />&nbsp;&nbsp;&nbsp;&nbsp;者不颜帖木儿等十一家钞各百锭，分赐燕铁木儿鹰坊百人。中书省臣言：“宣课<br /><br />&nbsp;&nbsp;&nbsp;&nbsp;提举司岁榷商税，为钞十万余锭，比岁数不登，乞凡僧道为商者，仍征其税。”<br /><br />&nbsp;&nbsp;&nbsp;&nbsp;有旨：“诚为僧者，其仍免之。”司徒香山言：“陶弘景《胡笳曲》，有‘负<br /><br />&nbsp;&nbsp;&nbsp;&nbsp;飞天历，终是甲辰君’之语，今陛下生年、纪号，实与之合，此实受命之符，乞<br /><br />&nbsp;&nbsp;&nbsp;&nbsp;录付史馆，颁告中外。”诏令翰林、集贤、奎章、礼部杂议之。翰林诸臣议以谓：<br /><br />&nbsp;&nbsp;&nbsp;&nbsp;“唐开无间，太子宾客薛让进武后鼎铭云‘上玄降鉴，方建隆基’，为玄宗受命<br /><br />&nbsp;&nbsp;&nbsp;&nbsp;之符。姚崇表贺，请宣示史官，颁告中外。而宋儒司马光斥其采偶合之文以为符<br /><br />&nbsp;&nbsp;&nbsp;&nbsp;瑞，乃小臣之谄，而宰相实之，是侮其君也。今弘景之曲，杂于生年、纪号若偶<br /><br />&nbsp;&nbsp;&nbsp;&nbsp;合者，然陛下应天顺人，绍隆正统，于今四年，薄海内外，罔不归心，固无待于<br /><br />&nbsp;&nbsp;&nbsp;&nbsp;旁引曲说以为符命。从其所言，恐启谶纬之端，非所以定民志。”事遂寝。赵王<br /><br />&nbsp;&nbsp;&nbsp;&nbsp;不鲁纳食邑沙、净、德宁等处蒙古部民万六千余户饥，命河东宣慰发近仓粮万石<br /><br />&nbsp;&nbsp;&nbsp;&nbsp;赈之。又发山东盐课钞、朱王仓粟赈登、莱饥民，兴和仓粟赈保昌饥民。戊子，<br /><br />&nbsp;&nbsp;&nbsp;&nbsp;以西僧旭你迭八答剌班的为三藏国师，赐金印。以龙庆州之流杯园池、水}、土<br /><br />&nbsp;&nbsp;&nbsp;&nbsp;田赐燕铁木儿。命诸王阿鲁出镇陕西行省。以籍入速速、班丹、彻理帖木儿赀产<br /><br />&nbsp;&nbsp;&nbsp;&nbsp;赐大承天护圣寺为永业。浙西诸路比岁水旱，饥民八十五万余户，中书省臣请令<br /><br />&nbsp;&nbsp;&nbsp;&nbsp;官私、儒学、寺观诸田佃民，从其主假贷钱谷自赈，余则劝分富家及入粟补官，<br /><br />&nbsp;&nbsp;&nbsp;&nbsp;仍益以本省钞十万锭，并给僧道度牒一万道，从之。旌同知大都府事忙兀秃鲁迷<br /><br />&nbsp;&nbsp;&nbsp;&nbsp;失妻海迷失贞节。己丑，赈云内州饥民及察忽凉楼戍兵共七千户。庚寅，命威顺<br /><br />&nbsp;&nbsp;&nbsp;&nbsp;王宽彻不花还镇湖广。癸巳，诏累朝神御殿之在诸寺者，各制名以冠之：世祖曰<br /><br />&nbsp;&nbsp;&nbsp;&nbsp;元寿，昭睿顺圣皇后曰睿寿，南必皇后曰懿寿，裕宗曰明寿，成宗曰广寿，顺宗<br /><br />&nbsp;&nbsp;&nbsp;&nbsp;曰衍寿，武宗曰仁寿，文献昭圣皇后曰昭寿，仁宗曰文寿，英宗曰宣寿，明宗曰<br /><br />&nbsp;&nbsp;&nbsp;&nbsp;景寿。召亳州太清宫道士马道逸、汴梁朝天宫道士李若讷、河南嵩山道士赵亦然，<br /><br />&nbsp;&nbsp;&nbsp;&nbsp;各率其徒赴阙，修普天大醮。赈浙西盐丁五千余户。命h璐不花作佛事于德兴<br /><br />&nbsp;&nbsp;&nbsp;&nbsp;府。监察御史劾江浙行省平章童童荒u宴安，才非辅佐，诏免其官。豫王阿剌忒<br /><br />&nbsp;&nbsp;&nbsp;&nbsp;纳失里、镇西武靖王搠思班等禽云南诸贼也木干、罗罗、脱脱木儿、板不、阿居、<br /><br />&nbsp;&nbsp;&nbsp;&nbsp;江路总管罗罗不花、伯忽之叔怯得该、伪署万户哈剌答儿及诸将校，悉斩之，<br /><br />&nbsp;&nbsp;&nbsp;&nbsp;磔尸以徇。赈辽阳境内蒙古饥民万四千余户。旌山丹州郝荣妻李闰贞节。陕州诸<br /><br />&nbsp;&nbsp;&nbsp;&nbsp;县蝗。八番军从征云南者俱屯贵州，枢密院臣请遣使发粟给之。己亥，御史台臣<br /><br />&nbsp;&nbsp;&nbsp;&nbsp;劾奏：“大都总管刘原仁称疾，久不视事，及迁同知储政院事，即就职，侥幸巧<br /><br />&nbsp;&nbsp;&nbsp;&nbsp;官，避难就易。”有旨罢之。庚子，以将幸上都，命西僧作佛事于乘舆次舍之所。<br /><br />&nbsp;&nbsp;&nbsp;&nbsp;壬寅，以钦察卫军士增多，析为左右二卫。给云南行省钞十万锭，以备军资民食。<br /><br />&nbsp;&nbsp;&nbsp;&nbsp;癸卯，御史台臣劾奏工部尚书苏炳性行贪邪，诏罢之。大同路累岁水旱，民大饥。<br /><br />&nbsp;&nbsp;&nbsp;&nbsp;裁节卫士马刍粟，自四月一日始。寿王脱里出、阳翟王帖木儿赤、西平王管不八、<br /><br />&nbsp;&nbsp;&nbsp;&nbsp;昌王八剌失里等七部之民居辽阳境者万四千五百余户告饥，命辽阳行省发近境仓<br /><br />&nbsp;&nbsp;&nbsp;&nbsp;粮赈两月。命宣靖王买奴置王傅等官。立宫相都总管府，秩正三品，给银印。以<br /><br />&nbsp;&nbsp;&nbsp;&nbsp;儒学教授在选数多，凡仕由内郡、江淮者，注江西、江浙、湖广；由陕西、两广<br /><br />&nbsp;&nbsp;&nbsp;&nbsp;者，注福建；由甘肃、四川、云南、福建者，注两广。敕河南行省右丞那海提督<br /><br />&nbsp;&nbsp;&nbsp;&nbsp;境内屯田。中书省臣言：“嘉兴、平江、松江、江阴芦场、荡山、沙涂、沙田等<br /><br />&nbsp;&nbsp;&nbsp;&nbsp;地之籍于官者，尝赐他人，今请改赐燕铁木儿。”有旨：“燕铁木儿非他臣比，<br /><br />&nbsp;&nbsp;&nbsp;&nbsp;其令所在有司如数给付。”发通州官粮赈檀、顺、昌平等处饥民九万余户，以山<br /><br />&nbsp;&nbsp;&nbsp;&nbsp;东盐课钞三千五百锭赈益都三万余户。是月，陕西行省遣官分给复业饥民七万余<br /><br />&nbsp;&nbsp;&nbsp;&nbsp;口行粮，赈诸王伯颜也不干部内蒙古饥民千余口。真定、汴梁二路，恩、冠、晋、<br /><br />&nbsp;&nbsp;&nbsp;&nbsp;冀、深、蠡、景、献等八州，俱有虫食桑为灾。旌故户部主事赵野妻柳氏贞节。<br /><br />&nbsp;&nbsp;&nbsp;&nbsp;夏四月丙午朔，全宁民王脱欢献银矿。诏设银场提举司，隶中政院。中书、<br /><br />&nbsp;&nbsp;&nbsp;&nbsp;枢密臣言：“天历兵兴，诸领军与敌战者，宜定功赏。臣等议，诸王各金百两、<br /><br />&nbsp;&nbsp;&nbsp;&nbsp;银五百两、金腰带一、织金等币各十八匹，诸臣四战以上者同，三战及一战者各<br /><br />&nbsp;&nbsp;&nbsp;&nbsp;有差。”有旨：“赏格具如卿等议。燕铁木儿首倡大义，躬擐甲胄，伯颜在河南<br /><br />&nbsp;&nbsp;&nbsp;&nbsp;先诛携贰，使朕道路无虞，两人功无与比，其赏不可与众同，其赐燕铁木儿七宝<br /><br />&nbsp;&nbsp;&nbsp;&nbsp;腰带一、金四百两、银九百两，伯颜金腰带一、金二百两、银七百两。”受赏者<br /><br />&nbsp;&nbsp;&nbsp;&nbsp;凡九十六人，用金二千四百两、银万五千六百两、金腰带九十一副、币帛千三百<br /><br />&nbsp;&nbsp;&nbsp;&nbsp;余匹。命西僧于五台及雾灵山作佛事各一月，为皇太子古纳答剌祈福。以粮五万<br /><br />&nbsp;&nbsp;&nbsp;&nbsp;石赈粜京师贫民。戊申，皇姑鲁国大长公主薨。以宫中高丽女子不颜帖你赐燕铁<br /><br />&nbsp;&nbsp;&nbsp;&nbsp;木儿，高丽国王请割国中田为资送，诏遣使往受之。发卫卒三千助大承天护圣寺<br /><br />&nbsp;&nbsp;&nbsp;&nbsp;工役。庚戌，诏建燕铁木儿生祠于红桥南，树碑以纪其勋。御史台臣言：“平章<br /><br />&nbsp;&nbsp;&nbsp;&nbsp;政事曹立，累任江浙，今虽闲废，犹与富民交纳，宜遣还其本籍大同路。又，监<br /><br />&nbsp;&nbsp;&nbsp;&nbsp;察御史万家闾尝荐中丞和尚，脱脱尝举廉访使卜咱儿，今和尚、卜咱儿俱以赃罪<br /><br />&nbsp;&nbsp;&nbsp;&nbsp;除名，万家闾、脱脱难任台省之职。”并从之。真定武陟县地震，逾月不止。壬<br /><br />&nbsp;&nbsp;&nbsp;&nbsp;子，命燕铁木儿总制宫相都总管府事，也不伦、伯撒里俱以本官兼宫相都总管府<br /><br />&nbsp;&nbsp;&nbsp;&nbsp;都达鲁花赤。诸王哈儿蛮遣使来朝贡。甲寅，改宣忠扈卫亲军都万户府为宣忠斡<br /><br />&nbsp;&nbsp;&nbsp;&nbsp;罗思扈卫亲军诸指挥使司，赐银印。中书省臣言：“越王秃剌在武宗时以绍兴路<br /><br />&nbsp;&nbsp;&nbsp;&nbsp;为食邑，岁割赐本路租赋钞四万锭，今其子阿剌忒纳失里袭王号，宜岁给其半。”<br /><br />&nbsp;&nbsp;&nbsp;&nbsp;从之。乙卯，时享太庙。镇西武靖王搠思班等已平云南，各遣使来报捷。诸王朵<br /><br />&nbsp;&nbsp;&nbsp;&nbsp;列捏镇云南品甸，自以赀力给军，协力讨贼，诏以袭衣赐之。丙辰，葺太祖所御<br /><br />&nbsp;&nbsp;&nbsp;&nbsp;大行帐。戊午，以集庆路玄妙观为大元兴崇寿宫。命兴和建屋居海青，上都建屋<br /><br />&nbsp;&nbsp;&nbsp;&nbsp;居鹰鹘。庚申，特命河南儒士吴炳为艺文监典簿，仍予对品阶。宁国路泾县民张<br /><br />&nbsp;&nbsp;&nbsp;&nbsp;道杀人为盗，道弟吉从而不加功，居囚七年不决。吉母老，无他子孙，中书省臣<br /><br />&nbsp;&nbsp;&nbsp;&nbsp;以闻，敕免死，杖而黜之，俾养其母。辛酉，以山东盐课钞五千锭赈博兴州饥民<br /><br />&nbsp;&nbsp;&nbsp;&nbsp;九千户，一千锭赈信阳等场盐丁。御史台臣言：“储政使哈撒儿不花侍陛下潜邸<br /><br />&nbsp;&nbsp;&nbsp;&nbsp;时，受马七十九匹，又盗用官库物。天历初，领兵芦沟桥，迎敌即逃，擅闭城门，<br /><br />&nbsp;&nbsp;&nbsp;&nbsp;惊惑民庶。度支卿纳哈出尝匿官马，又矫增制命，又受诸王斡即七宝带一、钞百<br /><br />&nbsp;&nbsp;&nbsp;&nbsp;六十锭。臣等议，其罪宜杖一百七，除名，斥还乡里。”从之。壬戌，枢密院臣<br /><br />&nbsp;&nbsp;&nbsp;&nbsp;言：“云南事已平，镇西武靖王搠思班言，蒙古军及哈剌章、罗罗斯诸种人叛者，<br /><br />&nbsp;&nbsp;&nbsp;&nbsp;或诛或降，虽已略定，其余党逃窜山谷，不能必其不反侧，今请留荆王也速也不<br /><br />&nbsp;&nbsp;&nbsp;&nbsp;干及诸王锁南等各领所部屯驻一二岁，以示威重。”从之。仍命豫王阿剌忒纳失<br /><br />&nbsp;&nbsp;&nbsp;&nbsp;里分兵，给探马赤三百、乞赤伯三百，共守一岁，以镇辑之，余军皆遣还所部，<br /><br />&nbsp;&nbsp;&nbsp;&nbsp;统兵官召赴阙。时已命探马赤为云南行省平章政事，遂命总制境内军事。潞州潞<br /><br />&nbsp;&nbsp;&nbsp;&nbsp;城县大水。癸亥，诸王完者也不干所部蒙古民二百八十余户告饥，命河东宣慰司<br /><br />&nbsp;&nbsp;&nbsp;&nbsp;发官粟赈之。甲子，陕西行省言终南屯田去年大水，损禾稼四十余顷，诏蠲其租。<br /><br />&nbsp;&nbsp;&nbsp;&nbsp;镇宁王那海部曲二百，以风雪损孳畜，命岭北行省赈粮两月。钦察台以名园为献，<br /><br />&nbsp;&nbsp;&nbsp;&nbsp;命御史台给赃罚钞千锭酬其直。诸王乞八言：“臣每岁扈从时巡，为费甚广，臣<br /><br />&nbsp;&nbsp;&nbsp;&nbsp;兄豫王阿剌忒纳失里、弟亦失班，岁给钞五百锭、币帛各五千匹。敢视其例以请。”<br /><br />&nbsp;&nbsp;&nbsp;&nbsp;制可。诏：“故尚书省丞相脱脱，可视三宝奴例，以所籍家赀还其家。”御史台<br /><br />&nbsp;&nbsp;&nbsp;&nbsp;臣言：“同佥中政院事殷仲容，奸贪邪佞，冒哀居官。”诏黜之。杨州泰兴县饥<br /><br />&nbsp;&nbsp;&nbsp;&nbsp;民万三千余户，河南行省先赈以粮一月后以闻，许之。命辽阳行省发粟赈孛罗部<br /><br />&nbsp;&nbsp;&nbsp;&nbsp;内蒙古饥民。戊辰，奎章阁以纂修《经世大典》，请从翰林国史院取《脱卜赤颜》<br /><br />&nbsp;&nbsp;&nbsp;&nbsp;一书以纪太祖以来事迹，绍以命翰林学士承旨押不花、塔失海牙。押不花言：<br /><br />&nbsp;&nbsp;&nbsp;&nbsp;“《脱卜赤颜》事关秘禁，非可令外人传写，臣等不敢奉诏。”从之。增置拱卫<br /><br />&nbsp;&nbsp;&nbsp;&nbsp;司仪仗。命武备寺诸匠官避元籍。遣使召赵世延于集庆。诏以泥金畏兀字书《无<br /><br />&nbsp;&nbsp;&nbsp;&nbsp;量寿佛经》千部。壬申，散遣宣忠扈卫新籍军士六百人还乡里，期以七月一日还<br /><br />&nbsp;&nbsp;&nbsp;&nbsp;营。衡州路属县比岁旱蝗，仍大水，民食草木殆尽，又疫疠，死者十九，湖南道<br /><br />&nbsp;&nbsp;&nbsp;&nbsp;宣慰司请赈粮米万石，从之。河中府蝗，晋宁、冀宁、大同、河间诸路属县，皆<br /><br />&nbsp;&nbsp;&nbsp;&nbsp;以旱不能种告饥。甘州阿儿思兰免古妻忽都的斤以贞节旌其门。<br /><br />&nbsp;&nbsp;&nbsp;&nbsp;五月丙子，皇太子影殿造祭器如裕宗故事。敕建宫相都总管府公廨。丁丑，<br /><br />&nbsp;&nbsp;&nbsp;&nbsp;荧惑犯轩辕左角。赐宫相都总管府给驿玺书。调卫兵浚金水河。己卯，安南世子<br /><br />&nbsp;&nbsp;&nbsp;&nbsp;陈日阜遣其臣段子贞来朝贡。安庆之望江县、淮安之山阳县去岁皆水灾，免其<br /><br />&nbsp;&nbsp;&nbsp;&nbsp;田租。丙戌，太禧宗院臣言：“累朝所建大万安等十二寺，旧额僧三千一百五<br /><br />&nbsp;&nbsp;&nbsp;&nbsp;十人，岁例给粮，今其徒猥多，请汰去九百四十三人。”制可。常德府桃源州去<br /><br />&nbsp;&nbsp;&nbsp;&nbsp;岁水灾，免其租。丁亥，复立怯怜口提举司，仍隶中政院。命枢密院调军士修京<br /><br />&nbsp;&nbsp;&nbsp;&nbsp;城。己丑，置云南等处宣慰司都元帅府，以土官昭练为宣慰使都元帅。又置临安<br /><br />&nbsp;&nbsp;&nbsp;&nbsp;元江等处宣慰司兼管军万户府。孟定路、孟Z路并为军民总管府，秩从三品。者<br /><br />&nbsp;&nbsp;&nbsp;&nbsp;线、蒙庆甸、银沙罗等甸并为军民府，秩从四品。孟并、孟广、者样等甸并设军<br /><br />&nbsp;&nbsp;&nbsp;&nbsp;民长官司，秩从五品。益都路宋德让、赵仁各输米三百石赈胶州饥民九千户，中<br /><br />&nbsp;&nbsp;&nbsp;&nbsp;书省臣请依输粟补官例予官，从之。赈驻冬卫士二万一千五百户粮四月。庚寅，<br /><br />&nbsp;&nbsp;&nbsp;&nbsp;立云南省芦传路军民总管府，以土官为之，制授者各给金符。癸巳，云南威楚路<br /><br />&nbsp;&nbsp;&nbsp;&nbsp;之蒲蛮猛吾来朝贡，愿入银为岁赋，诏为置散府一及土官三十三所，皆赐金银符。<br /><br />&nbsp;&nbsp;&nbsp;&nbsp;甲午，太白犯毕宿。封宣政使脱因为蓟国公。以平江官田五百顷立稻田提举司，<br /><br />&nbsp;&nbsp;&nbsp;&nbsp;隶宫相都总管府。乙未，以陕西行台御史大夫脱别台知枢密院事。御史大夫h<br /><br />&nbsp;&nbsp;&nbsp;&nbsp;璐不花累辞职，江西行省平章朵儿只以疾辞新任，并许之。脱忽思娘子继主明宗<br /><br />&nbsp;&nbsp;&nbsp;&nbsp;幄殿，诏赐湘潭州民户四万为汤沐。奎章阁学士院纂修《皇朝经世大典》成。诏<br /><br />&nbsp;&nbsp;&nbsp;&nbsp;以泥金书佛经一藏。丙申，大驾幸上都。四川行省平章汪寿昌辞职，不允。敕在<br /><br />&nbsp;&nbsp;&nbsp;&nbsp;京百司日集公署，自晨及暮毋废事。赈滦阳、桓州、李陵台、昔宝赤、失八儿秃<br /><br />&nbsp;&nbsp;&nbsp;&nbsp;五驿钞各二百锭。桓州民以所种麦献，诏赐币帛二匹，慰遣之。戊戌，次红桥，<br /><br />&nbsp;&nbsp;&nbsp;&nbsp;临视燕铁木儿生祠。以太禧宗院所隶昭孝营缮司隶崇禧总管府。赈辽阳东路蒙<br /><br />&nbsp;&nbsp;&nbsp;&nbsp;古万户府饥民三千五百户粮两月。己亥，也儿吉尼知行枢密院事。八番西蛮官阿<br /><br />&nbsp;&nbsp;&nbsp;&nbsp;马路奉方物入贡。高邮、宝应等县去岁水，免其租。庚子，太阴犯太白。辛丑，<br /><br />&nbsp;&nbsp;&nbsp;&nbsp;太白经天。改阿速万户府为宣毅万户府，赐银印，命伯颜领之。旌济南章丘县马<br /><br />&nbsp;&nbsp;&nbsp;&nbsp;万妻晋氏志节。癸卯，加也儿吉尼太尉，赐银印。以河间盐课钞四千锭赈河间属<br /><br />&nbsp;&nbsp;&nbsp;&nbsp;县饥民四千一百户。甲辰，诏通政院整治内外水陆驿传。宣政院臣言：“旧制，<br /><br />&nbsp;&nbsp;&nbsp;&nbsp;列圣神御殿及诸寺所作佛事，每岁计二百十六，今汰其十六为定式。”制可。东<br /><br />&nbsp;&nbsp;&nbsp;&nbsp;昌、保定二路，濮、唐二州，有虫食桑。宁夏、绍庆、保定、德安、河间诸路属<br /><br />&nbsp;&nbsp;&nbsp;&nbsp;县大水。六月乙巳朔，征储政院钞三万锭，给中宫道路之用。敕河南行省立阿不<br /><br />&nbsp;&nbsp;&nbsp;&nbsp;海牙政迹碑。监察御史韩元善言：“历代国学皆盛，独本朝国学生仅四百员，又<br /><br />&nbsp;&nbsp;&nbsp;&nbsp;复分辨蒙古、色目、汉人之额。请凡蒙古、色目、汉人，不限员额，皆得入学。”<br /><br />&nbsp;&nbsp;&nbsp;&nbsp;又监察御史陈守中言：“请凡仕者亲老，别无侍丁奉养，不限地方名次，宜从优<br /><br />&nbsp;&nbsp;&nbsp;&nbsp;附近迁调，庶广忠孝之道。”皆不报。发米五千石赈兴和属县饥民。丁未，太白<br /><br />&nbsp;&nbsp;&nbsp;&nbsp;昼见。乙卯，监察御史陈良劾浙东廉访使脱脱赤颜阿附权奸倒剌沙，其生母何氏<br /><br />&nbsp;&nbsp;&nbsp;&nbsp;本父之妾，而兄妻之，欺诳朝廷，封温国夫人，请黜罢宪职，追还赠恩为宜。御<br /><br />&nbsp;&nbsp;&nbsp;&nbsp;史台臣以闻，从之。旌大都右警巡院胡德妻曹氏贞节。壬戌，以钞万五千锭赈国<br /><br />&nbsp;&nbsp;&nbsp;&nbsp;王朵儿只等九部蒙古饥民三万三百六十二户。癸亥，诏：“诸官吏在职役或守代<br /><br />&nbsp;&nbsp;&nbsp;&nbsp;未任，为人行赇关说，即有所取者，官如十二章论赃，吏罢不叙终其身；虽无所<br /><br />&nbsp;&nbsp;&nbsp;&nbsp;取，讼起灭由己者，罪加常人一等。”甲子，太府监颁宫嫔、阉宦及宿卫士行帐<br /><br />&nbsp;&nbsp;&nbsp;&nbsp;资装。免控鹤卫士当驿户。丙寅，云南出征军悉还，乌撒罗罗蛮复杀戍军黄海潮<br /><br />&nbsp;&nbsp;&nbsp;&nbsp;等，撒加伯又杀掠良民为乱，命云南行省及行枢密院：“凡境上诸关戍兵，未可<br /><br />&nbsp;&nbsp;&nbsp;&nbsp;轻撤，宜视缓急以制其变。”丁卯，太阴犯毕，太白犯井。庚午，以扬州泰兴、<br /><br />&nbsp;&nbsp;&nbsp;&nbsp;江都二县去岁雨害稼，免今年租。枢密院臣言：“征西万户府军七百人，自泰定<br /><br />&nbsp;&nbsp;&nbsp;&nbsp;以来，累经优恤，放还者四百五十人，今边防军少，例当追使还营。”从之。是<br /><br />&nbsp;&nbsp;&nbsp;&nbsp;月，晋宁、亦集乃二路旱，济宁路虫食桑，河南、晋宁二路诸属县蝗，大都、保<br /><br />&nbsp;&nbsp;&nbsp;&nbsp;定、真定、河间、东昌诸路属州县及诸屯水，彰德路临漳县漳水决。<br /><br />&nbsp;&nbsp;&nbsp;&nbsp;秋七月甲戌朔，赐野马川等处驻冬卫士衣。艺文少监欧阳玄言：“先圣五十<br /><br />&nbsp;&nbsp;&nbsp;&nbsp;四代孙袭封衍圣公，爵最五等，秩登三品，而用四品铜印，于爵秩不称。”诏铸<br /><br />&nbsp;&nbsp;&nbsp;&nbsp;从三品印给之。德安府去年水，免今年田租。旌德安应山县高可焘孝行。己卯，<br /><br />&nbsp;&nbsp;&nbsp;&nbsp;以云南既平，惟禄余等惧罪窜伏，降诏曲赦之。辛巳，只儿哈答儿坐罪当流远，<br /><br />&nbsp;&nbsp;&nbsp;&nbsp;以唐其势舅氏故释之。壬午，祀太祖、太宗、睿宗御容于翰林国史院。监察御史<br /><br />&nbsp;&nbsp;&nbsp;&nbsp;张益等言：“钦察台在英宗朝，阴与中政使咬住造谋，诬告脱欢察儿将构异图，<br /><br />&nbsp;&nbsp;&nbsp;&nbsp;辞连潜邸，致出居海南。及天历初，倒剌沙据上都，遣钦察台以兵拒命，倒剌沙<br /><br />&nbsp;&nbsp;&nbsp;&nbsp;疑其有异志，复禽以归，即追言昔日咬住之谋以自解。皇上即位，不念旧恶，擢<br /><br />&nbsp;&nbsp;&nbsp;&nbsp;居中书，而又自贻厥咎，以致夺官籍产。旋复释宥，以为四川平章。今云南未平，<br /><br />&nbsp;&nbsp;&nbsp;&nbsp;与蜀接境，其人反覆，不可信任，宜削官远窜，仍没入其家产。”台臣以闻，诏<br /><br />&nbsp;&nbsp;&nbsp;&nbsp;夺其制命、金符，同妻孥禁锢于广东，毋籍其家。仍诏谕御史：“凡人如钦<br /><br />&nbsp;&nbsp;&nbsp;&nbsp;察台者，其极言之，毋隐。”铁木儿补化辞御史大夫职，不允。乙酉，遣使代祀<br /><br />&nbsp;&nbsp;&nbsp;&nbsp;护国庇民广济福惠明著天妃。命西僧于大都万岁山悯忠阁作佛事，起八月八日，<br /><br />&nbsp;&nbsp;&nbsp;&nbsp;至车驾还大都日止。丁亥，海南黎贼作乱，诏江西、湖广两省合兵捕之。诸王搠<br /><br />&nbsp;&nbsp;&nbsp;&nbsp;思吉亦儿甘卜、哈儿蛮，驸马完者帖木儿遣使来献蒲萄酒。壬辰，以知枢密院事<br /><br />&nbsp;&nbsp;&nbsp;&nbsp;脱别台为御史大夫。癸巳，辰州、兴国二路虫伤稼，免今年租。甲午，归德府雨<br /><br />&nbsp;&nbsp;&nbsp;&nbsp;伤稼，免今年租。给诸卫士及蒙古户粮四月。乙未，立闵子书院于济南。杭州火，<br /><br />&nbsp;&nbsp;&nbsp;&nbsp;赈被灾民百九十户。丁酉，调甘州兵千人、撒里畏兀兵五百人守参卜郎，以防土<br /><br />&nbsp;&nbsp;&nbsp;&nbsp;番。戊戌，封伯颜为浚宁王，赐金印，仍前太保、知枢密院事。高邮府去岁水灾，<br /><br />&nbsp;&nbsp;&nbsp;&nbsp;免今年租。湖州安吉县大水暴涨，漂死百九十人，人给钞二十贯瘗之，存者赈粮<br /><br />&nbsp;&nbsp;&nbsp;&nbsp;两月。庚子，广西徭贼平，召诸王云都思帖木儿还。辛丑，怀德府洞蛮二十一洞<br /><br />&nbsp;&nbsp;&nbsp;&nbsp;田先什用等以方物来贡，还所虏生口八百余人给其家。癸卯，知行枢密院事彻里<br /><br />&nbsp;&nbsp;&nbsp;&nbsp;帖木儿以兵讨叛蛮锁力哈迷失，戮其党七百余人。是月，河南、奉元属县蝗，大<br /><br />&nbsp;&nbsp;&nbsp;&nbsp;都、河间、汉阳属县水，冀宁属县雨雹伤稼，庐州去年水，宁夏霜为灾，并免今<br /><br />&nbsp;&nbsp;&nbsp;&nbsp;年田租，赈宁夏鸣沙、兰山二驿户二百九十，定西州新军户千二百，应理州民户<br /><br />&nbsp;&nbsp;&nbsp;&nbsp;千三百粮各一月，又赈龙兴路饥民九百户粮一月。大宁和众县何千妻柏都赛儿，<br /><br />&nbsp;&nbsp;&nbsp;&nbsp;夫亡以身殉葬，旌其门。<br /><br />&nbsp;&nbsp;&nbsp;&nbsp;八月甲辰朔，日有食之。封脱怜忽秃鲁为靖恭王，沙蓝朵儿只为懿德王，并<br /><br />&nbsp;&nbsp;&nbsp;&nbsp;给以涂金银印。西域诸王卜赛因遣使忽都不丁来朝。滦阳驿户增置马牛各一，免<br /><br />&nbsp;&nbsp;&nbsp;&nbsp;其和市杂役。赐上都孔子庙碑。御史台臣劾奏：“宣徽副使桑哥，比奉旨给宿卫<br /><br />&nbsp;&nbsp;&nbsp;&nbsp;士钱粮，稽缓九日，玩法欺公，罪当黜罢。”从之。己酉，以银符二十八赐拱卫<br /><br />&nbsp;&nbsp;&nbsp;&nbsp;直百户，命燕铁木儿以钞万锭分赐蒙古孤寡者。辛亥，大驾南还大都。壬子，西<br /><br />&nbsp;&nbsp;&nbsp;&nbsp;域诸王答儿麻失里袭朵列帖木儿之位，遣诸王孛儿只吉台等来朝贡。甲寅，雪别<br /><br />&nbsp;&nbsp;&nbsp;&nbsp;台之孙月鲁帖木儿、买闾也先来献失剌奴，赐以金百两、银千五百两、钞五百锭、<br /><br />&nbsp;&nbsp;&nbsp;&nbsp;金带一。命宣课提举司毋收燕铁木儿邸舍商货税。斡儿朵思之地频年灾，畜牧多<br /><br />&nbsp;&nbsp;&nbsp;&nbsp;死，民户万七千一百六十，命内史府给钞二万锭赈之。乙卯，太白犯轩辕大星。<br /><br />&nbsp;&nbsp;&nbsp;&nbsp;丙辰，封内史怯列该为丰国公。以星变，令群臣议赦。丁巳，命王不颜帖木儿<br /><br />&nbsp;&nbsp;&nbsp;&nbsp;围猎于抚州。己未，立镇宁王总管府于抚州。公主脱脱灰来朝。以汴梁路尉氏县<br /><br />&nbsp;&nbsp;&nbsp;&nbsp;赐伯颜为食邑。诏刑部鞫内侍撒里不花巫蛊事，凡当死者杖一百七，流广东、西。<br /><br />&nbsp;&nbsp;&nbsp;&nbsp;中书省臣言：“明年海运粮二百四十万石，已令江浙运二百二十万，河南二十万。<br /><br />&nbsp;&nbsp;&nbsp;&nbsp;今请令江浙复增二十万，本省参政杜贞督领。”从之。复命赈粜米五万石济京城<br /><br />&nbsp;&nbsp;&nbsp;&nbsp;贫民。旌济宁路魏铎孝行、扬州路吕天麟妻韦氏贞节。庚申，太白犯轩辕左角。<br /><br />&nbsp;&nbsp;&nbsp;&nbsp;中书、枢密臣言：“西域诸王不赛因，其臣怯列木丁矫王命来朝，不赛因遣使来<br /><br />&nbsp;&nbsp;&nbsp;&nbsp;言，请执以归。臣等议，宗藩之国，行人往来，执以付之，不可，宜令乘驿归国<br /><br />&nbsp;&nbsp;&nbsp;&nbsp;以自辨。”制可。壬申，升侍正府秩正二品。是月，江浙诸路水潦害稼，计田十<br /><br />&nbsp;&nbsp;&nbsp;&nbsp;八万八千七百三十八顷。景州自六月至是月不雨。澧州、泗州等县去年水，免今<br /><br />&nbsp;&nbsp;&nbsp;&nbsp;年租。沅州饥，赈粜米二千石。金州及西和州频年旱灾，民饥，赈以陕西盐课钞<br /><br />&nbsp;&nbsp;&nbsp;&nbsp;五千锭。九月癸酉朔，市阿鲁浑撒里宅，命燕铁木儿奉皇子古纳答剌居之。中书<br /><br />&nbsp;&nbsp;&nbsp;&nbsp;省臣言：“今岁当饲马驼十四万八千四百匹，京城饲六万匹，余令外郡分饲，每<br /><br />&nbsp;&nbsp;&nbsp;&nbsp;匹给刍粟价钞四锭。”从之。乙亥，命留守司发军士筑驻跸台于大承天护圣寺东。<br /><br />&nbsp;&nbsp;&nbsp;&nbsp;御史台臣劾奏：“四川行省参政马F，发粮六千石饷云南军，中道辄还，预借俸<br /><br />&nbsp;&nbsp;&nbsp;&nbsp;钞一十九锭以娶妾，又诟骂平章汪寿昌，罪虽蒙宥，难任宰辅。”帝曰：“纲常<br /><br />&nbsp;&nbsp;&nbsp;&nbsp;之理，尊卑之分，懵无所知，其何以居上而临下！亟罢之。”丙子，太白犯填星。<br /><br />&nbsp;&nbsp;&nbsp;&nbsp;枢密院臣言：“云南东川路总管普折兄那具，会禄余兵，杀乌撒宣慰使月鲁、东<br /><br />&nbsp;&nbsp;&nbsp;&nbsp;川路府判教化的二十余人；又会伯忽侄阿福，领蒙古兵将击罗罗斯。臣等与燕铁<br /><br />&nbsp;&nbsp;&nbsp;&nbsp;木儿议，遣西域指挥使锁住等发陕西都万户府兵，直抵罗罗斯，发碉门安抚司兵，<br /><br />&nbsp;&nbsp;&nbsp;&nbsp;绝大渡河，直抵邛部州，巡守关隘。”诏宣政院亦遣使同往督之。海南贼王周纠<br /><br />&nbsp;&nbsp;&nbsp;&nbsp;率十九洞黎蛮二万余人作乱，命调广东、福建兵，隶湖广行省左丞移剌四奴统领<br /><br />&nbsp;&nbsp;&nbsp;&nbsp;讨捕之。阿速及斡罗思新戍边者，命辽阳行省给其牛具粮食。己卯，发粟五千石<br /><br />&nbsp;&nbsp;&nbsp;&nbsp;赈兴和路鹰坊。庚辰，枢密院臣言：“六月中，行枢密院官以兵与乌撒贼兵五战，<br /><br />&nbsp;&nbsp;&nbsp;&nbsp;破之，惟禄余窜伏未获。”命四川行省给其军饷。赈兴和宝昌州饥民米二千石。<br /><br />&nbsp;&nbsp;&nbsp;&nbsp;御史台臣言：“大圣寿万安寺坛主司徒严吉祥，盗公物，畜妻孥，宜免其司徒、<br /><br />&nbsp;&nbsp;&nbsp;&nbsp;坛主之职。”从之。禁诸驿毋畜窜行马，免控鹤户杂役。湖州安吉县久雨，太湖<br /><br />&nbsp;&nbsp;&nbsp;&nbsp;溢，漂民居二千八百九十户，溺死男女百五十七人，命江浙行省赈恤之。丁亥，<br /><br />&nbsp;&nbsp;&nbsp;&nbsp;御史台臣言：“江西行省参政李允中，乃故内侍李邦宁养子，器质庸下，误叨重<br /><br />&nbsp;&nbsp;&nbsp;&nbsp;选，宜黜罢。”从之。庚寅，幸大承天护圣寺。以钞五万锭及预贷四川明年盐课<br /><br />&nbsp;&nbsp;&nbsp;&nbsp;钞五万锭，给行枢密院军需。禄余寇顺元路。癸巳，罢供需府覆实司，置广谊司，<br /><br />&nbsp;&nbsp;&nbsp;&nbsp;秩正三品，以右丞撒迪领其务。御史台臣劾太禧宗使童童淫侈不洁，不可以奉<br /><br />&nbsp;&nbsp;&nbsp;&nbsp;明；又，奎章阁监书博士柯九思，性非纯良，行极矫谲，挟其末技，趋附权门，<br /><br />&nbsp;&nbsp;&nbsp;&nbsp;请罢黜之。乙未，以金虎符赐中书平章政事亦列赤。思州镇远府饥，赈米五百石。<br /><br />&nbsp;&nbsp;&nbsp;&nbsp;丁酉，云南行省遣都事那海、镇抚栾智等奉诏往谕禄余及授以参政制命，至撒家<br /><br />&nbsp;&nbsp;&nbsp;&nbsp;关，禄余拒不受，俄而贼大至，那海因与力战，贼乃退。及晚，乌撒兵入顺元境，<br /><br />&nbsp;&nbsp;&nbsp;&nbsp;左丞帖木儿不花御战，那海复就阵宣诏招之，遂遇害，帖木儿不花等敛兵还。壬<br /><br />&nbsp;&nbsp;&nbsp;&nbsp;寅，改隆祥总管府为隆祥使司，秩从二品。<br /><br />&nbsp;&nbsp;&nbsp;&nbsp;冬十月甲辰，遣秘书太监王等代祀岳镇、海渎、后土。乙巳，召行枢密院<br /><br />&nbsp;&nbsp;&nbsp;&nbsp;彻里铁木儿、小云失还朝。以前东川路总管普折子安乐袭其父职。己酉，时享于<br /><br />&nbsp;&nbsp;&nbsp;&nbsp;太庙。为皇子古纳答剌作佛事，释在京囚，死罪者二人，杖罪者四十七人。辛亥，<br /><br />&nbsp;&nbsp;&nbsp;&nbsp;召江南行台御史大夫阿儿思兰海牙赴阙。癸丑，幸大承天护圣寺。蒙古都元帅怯<br /><br />&nbsp;&nbsp;&nbsp;&nbsp;烈引兵击阿禾贼党于江路海中山，为云梯登山，破其栅，杀贼五百余人。秃坚<br /><br />&nbsp;&nbsp;&nbsp;&nbsp;之弟必剌都古彖失举家赴海死。又获秃坚弟二人、子三人，诛之。甲寅，杭州火，<br /><br />&nbsp;&nbsp;&nbsp;&nbsp;命江浙行省赈其不能自存者。丁巳，中书省臣言：“江浙平江、湖州等路水伤稼，<br /><br />&nbsp;&nbsp;&nbsp;&nbsp;明年海漕米二百六十万石，恐不足，若令运百九十万，而命河南发三十万，江西<br /><br />&nbsp;&nbsp;&nbsp;&nbsp;发十万为宜。又，遣官赍钞十万锭、盐引三万五千道，于通、t、陵、沧四州，<br /><br />&nbsp;&nbsp;&nbsp;&nbsp;优价和籴米三十万石。又，以钞二万五千锭、盐引万五千道，于通、t二州，<br /><br />&nbsp;&nbsp;&nbsp;&nbsp;和籴粟豆十五万石；以钞三十万锭，往辽阳懿、锦二州，和籴粟豆十万石。”并<br /><br />&nbsp;&nbsp;&nbsp;&nbsp;从之。烧在京积年还倒昏钞二百七十余万锭。戊午，诏还平江路大玉清昭应宫田<br /><br />&nbsp;&nbsp;&nbsp;&nbsp;百顷，官勿征其租。己未，给宿卫士有官者刍豆。诸王卜赛因使者还西域，诏酬<br /><br />&nbsp;&nbsp;&nbsp;&nbsp;其所贡药物价直。辛酉，命西僧作佛事于兴圣宫，十有五日乃罢。吴江州大风雨，<br /><br />&nbsp;&nbsp;&nbsp;&nbsp;太湖溢，漂没庐舍孳畜千九百七十家，命江浙行省给钞千五百锭赈之。乙丑，立<br /><br />&nbsp;&nbsp;&nbsp;&nbsp;昭功万户都总使府，伯颜、铁木儿补化并兼昭功万户都总使。丙寅，命大都路定<br /><br />&nbsp;&nbsp;&nbsp;&nbsp;时估，每月朔望送广谊司，以酬物价。燕铁木儿取优Ｎ迩в谖饔蚶聪住<br /><br />&nbsp;&nbsp;&nbsp;&nbsp;十一月壬申朔，日有食之。云南行省言：“亦乞不薛之地所牧国马，岁给盐，<br /><br />&nbsp;&nbsp;&nbsp;&nbsp;以每月上寅日啖之，则马健无病。比因伯忽叛乱，去南盐不可到，马多病死。”<br /><br />&nbsp;&nbsp;&nbsp;&nbsp;诏令四川行省以盐给之。乙亥，李彦通、萧不兰奚等谋反，伏诛。丙子，封诸王<br /><br />&nbsp;&nbsp;&nbsp;&nbsp;斡即为保宁王，赐以印，以其先所受印赐诸王浑秃帖木儿之子庚兀台。诏给移剌<br /><br />&nbsp;&nbsp;&nbsp;&nbsp;四奴分行省印。丁丑，兴和路鹰坊及蒙古民万一千一百余户，大雪畜牧冻死，赈<br /><br />&nbsp;&nbsp;&nbsp;&nbsp;米五千石。戊寅，枢密院臣言：“天历兵兴，以扬州重镇，尝假淮东宣慰司以兵<br /><br />&nbsp;&nbsp;&nbsp;&nbsp;权，今事已宁，宜以所部兵复隶河南行省。又，征西元帅府自泰定初调兵四千一<br /><br />&nbsp;&nbsp;&nbsp;&nbsp;百人戍龙剌、亦集乃，期以五年为代，今已十年，逃亡者众，宜加优恤，期以来<br /><br />&nbsp;&nbsp;&nbsp;&nbsp;岁五月代还。”并从之。己卯，封蘸班为豳国公。庚辰，左、右钦察卫军士千四<br /><br />&nbsp;&nbsp;&nbsp;&nbsp;百九十户饥，命上都留守司赈之。辛巳，以户部尚书耿焕为中书参知政事。癸未，<br /><br />&nbsp;&nbsp;&nbsp;&nbsp;诏养燕铁木儿之子塔剌海为子，赐居第及所籍李彦通赀产。荆王也速也不干献<br /><br />&nbsp;&nbsp;&nbsp;&nbsp;优Ｋ陌佟Ｚ：“每岁枢密院、宗正府遣官，与辽阳行省官巡历诸郡，毋令诸王<br /><br />&nbsp;&nbsp;&nbsp;&nbsp;所部扰民。”隆祥司使晃忽儿不花言：“海南所建大兴龙普明寺，工费浩穰，黎<br /><br />&nbsp;&nbsp;&nbsp;&nbsp;人不胜其扰，以故为乱。”诏湖广行省臣h璐不花及宣慰、宣抚二司领其役，<br /><br />&nbsp;&nbsp;&nbsp;&nbsp;仍命廉访司莅之。辛卯，诸王撒儿蛮遣使者七十四人来。赈左钦察卫撒敦等翼顶<br /><br />&nbsp;&nbsp;&nbsp;&nbsp;也儿古驻冬军千五百八十户。诸盐课钞以十分之一折收银，银每锭五十两，折钞<br /><br />&nbsp;&nbsp;&nbsp;&nbsp;二十五锭。乙未，敕宫相都总管府勿隶昭功都总使府。丁酉，以南阳府之嵩州，<br /><br />&nbsp;&nbsp;&nbsp;&nbsp;更赐伯颜为食邑。<br /><br />&nbsp;&nbsp;&nbsp;&nbsp;十二月戊申，陕西行台御史捏古伯、高坦等劾奏：“本台监察御史陈良，恃<br /><br />&nbsp;&nbsp;&nbsp;&nbsp;势肆毒，徇私破法，请罢职籍赃，还归田里。”有旨：“虽会赦，其准风宪例，<br /><br />&nbsp;&nbsp;&nbsp;&nbsp;追夺敕命，余如所奏。”以黄金符镌文曰“翊忠徇义迪节同勋”，赐西域亲军副<br /><br />&nbsp;&nbsp;&nbsp;&nbsp;都指挥使钦察，以旌其天历初红桥战功。壬子，复命诸王忽剌出还镇云南。癸丑，<br /><br />&nbsp;&nbsp;&nbsp;&nbsp;撒敦献斡罗思十六户，酬以银百七锭、钞五千锭。以河间路清池、南皮县牧地赐<br /><br />&nbsp;&nbsp;&nbsp;&nbsp;斡罗思驻冬，仍以忽里所牧官羊给之。河南河北道廉访副使僧家奴言：“自古求<br /><br />&nbsp;&nbsp;&nbsp;&nbsp;忠臣必于孝子之门。今官于朝者，十年不省觐者有之，非无思亲之心，实由朝廷<br /><br />&nbsp;&nbsp;&nbsp;&nbsp;无给假省亲之制，而有擅离官次之禁。古律，诸职官父母在三百里，于三年听一<br /><br />&nbsp;&nbsp;&nbsp;&nbsp;给定省假二十日；无父母者，五年听一给拜墓假十日。以此推之，父母在三百里<br /><br />&nbsp;&nbsp;&nbsp;&nbsp;以至万里，宜计道里远近，定立假期，其应省觐匿而不省觐者，坐以罪。若诈冒<br /><br />&nbsp;&nbsp;&nbsp;&nbsp;假期，规避以掩其罪，与诈奔丧者同科。”御史台臣以闻，命中书省、礼部、刑<br /><br />&nbsp;&nbsp;&nbsp;&nbsp;部及翰林、集贤、奎章阁议之。丁巳，雨木冰。戊午，西域诸王秃列帖木儿遣使<br /><br />&nbsp;&nbsp;&nbsp;&nbsp;献西马及蒲萄酒。预给四宿卫及诸潜邸卫士岁赐钞，人二十锭。庚申，遣集贤直<br /><br />&nbsp;&nbsp;&nbsp;&nbsp;学士答失蛮诣真定玉华宫，祀睿宗及显懿庄圣皇后神御殿。辛酉，遣兵部尚书也<br /><br />&nbsp;&nbsp;&nbsp;&nbsp;速不花、同佥通政院事忽纳不花迎帝师。诏中书省、御史台遣官诣各道，同廉访<br /><br />&nbsp;&nbsp;&nbsp;&nbsp;司录囚。癸亥，雨木冰。给征东元帅府兵仗。丁卯，御史台臣言：“甘肃行省平<br /><br />&nbsp;&nbsp;&nbsp;&nbsp;章月鲁帖木儿，既非蒙古族姓，且暗于事机，使总兵柄，恐非所宜。”诏枢密院<br /><br />&nbsp;&nbsp;&nbsp;&nbsp;勿令提调军马。己巳，御史台臣言：“河东道廉访副使忽哥儿不花，佥燕南道廉<br /><br />&nbsp;&nbsp;&nbsp;&nbsp;访司事不颜忽都、王士元、郝志善，宪纲不振，宜免官。”从之。旌宁海州崔惟<br /><br />&nbsp;&nbsp;&nbsp;&nbsp;孝孝行。是岁，真定路属州水，冀宁、河南二路旱，大饥。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,952154);">加入书签</a><a
                        href="952113.html">上一页</a>&larr;<a href="index.html">返回列表</a>&rarr;<a
                            href="952198.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "952113.html"; var next_page = "952198.html"; var index_page = "index.html"; var sortid = "9"; var article_id = "14699"; var chapter_id = "952154"; var articlename = "元史"; var chaptername = " 卷三十五 本纪第三十五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>