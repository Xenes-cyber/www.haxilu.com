<!DOCTYPE html>
<html>
<head>
<meta charset="gbk" />
<title>元史- 卷五十三 志第五-在线阅读-哈西文学网</title>
<meta name="keywords" content="宋濂，元史， 卷五十三 志第五全文， 卷五十三 志第五在线阅读 哈西文学网" />
<meta name="description" content="哈西文学网提供宋濂的元史  卷五十三 志第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/953072.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/953072.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 志第五</h1>
            <div class="link xb">
                <a href="953013.html">上一页</a>&larr;<a href="index.html">返回列表</a>&rarr;<a
                    href="953112.html">下一页</a></div>			
            <div id="BookText">&nbsp;&nbsp;&nbsp;&nbsp;◎历二<br /><br />&nbsp;&nbsp;&nbsp;&nbsp;○授时历议下<br /><br />&nbsp;&nbsp;&nbsp;&nbsp;交食<br /><br />&nbsp;&nbsp;&nbsp;&nbsp;历法疏密，验在交食，然推步之术难得其密，加时有早晚，食分有浅深，取<br /><br />&nbsp;&nbsp;&nbsp;&nbsp;其密合，不容偶然。推演加时，必本于躔离IH；考求食分，必本于距交远近；<br /><br />&nbsp;&nbsp;&nbsp;&nbsp;苟入气盈缩、入转迟疾未得其正，则合朔不失之先，必失之后。合朔失之先后，<br /><br />&nbsp;&nbsp;&nbsp;&nbsp;则亏食时刻，其能密乎？日月俱东行，而日迟月疾，月追及日，是为一会。交值<br /><br />&nbsp;&nbsp;&nbsp;&nbsp;之道，有阳历阴历；交会之期，有中前中后；加以地形南北东西之不同，人目高<br /><br />&nbsp;&nbsp;&nbsp;&nbsp;下邪直之各异，此食分多寡，理不得一者也。今合朔既正，则加时无早晚之差；<br /><br />&nbsp;&nbsp;&nbsp;&nbsp;气刻适中，则食分无强弱之失；推而上之，自《诗》、《书》、《春秋》及三国<br /><br />&nbsp;&nbsp;&nbsp;&nbsp;以来所载亏食，无不合焉者。合于既往，则行之悠久，自可无弊矣。<br /><br />&nbsp;&nbsp;&nbsp;&nbsp;《诗》、《书》所载日食二事<br /><br />&nbsp;&nbsp;&nbsp;&nbsp;《书・胤征》：“惟仲康肇位四海。乃季秋月朔，辰弗集于房。”<br /><br />&nbsp;&nbsp;&nbsp;&nbsp;今按《大衍历》作仲康即位之五年癸巳，距辛巳三千四百八年，九月庚戌朔，<br /><br />&nbsp;&nbsp;&nbsp;&nbsp;泛交二十六日五千四百二十一分入食限。<br /><br />&nbsp;&nbsp;&nbsp;&nbsp;《诗・小雅・十月之交》，大夫刺幽王也。“十月之交，朔日辛卯，日有食<br /><br />&nbsp;&nbsp;&nbsp;&nbsp;之，亦孔之丑。”<br /><br />&nbsp;&nbsp;&nbsp;&nbsp;今按梁太史令虞s云：十月辛卯朔，在幽王六年乙丑朔。《大衍》亦以为然。<br /><br />&nbsp;&nbsp;&nbsp;&nbsp;以《授时历》推之，是岁十月辛卯朔，泛交十四日五千七百九分入食限。<br /><br />&nbsp;&nbsp;&nbsp;&nbsp;《春秋》日食三十七事<br /><br />&nbsp;&nbsp;&nbsp;&nbsp;隐公三年辛酉岁，春王二月己巳，日有食之。<br /><br />&nbsp;&nbsp;&nbsp;&nbsp;杜预云：“不书朔，史官失之。”《公羊》云：“日食或言朔或不言朔，或<br /><br />&nbsp;&nbsp;&nbsp;&nbsp;日或不日，或失之前或失之后，失之前者朔在前也，失之后者朔在后也。”《谷<br /><br />&nbsp;&nbsp;&nbsp;&nbsp;梁》云：“言日不言朔，食晦日也。”姜岌校《春秋》日食云：“是岁二月己亥<br /><br />&nbsp;&nbsp;&nbsp;&nbsp;朔，无己巳，似失一闰。<br /><br />&nbsp;&nbsp;&nbsp;&nbsp;三月己巳朔，去交分入食限。”《大衍》与姜岌合。今《授时历》推之，是<br /><br />&nbsp;&nbsp;&nbsp;&nbsp;岁三月己巳朔，加时在昼，去交分二十六日六千六百三十一入食限。<br /><br />&nbsp;&nbsp;&nbsp;&nbsp;桓公三年壬申岁，七月壬辰朔，日有食之。<br /><br />&nbsp;&nbsp;&nbsp;&nbsp;姜岌以为是岁七月癸亥朔，无壬辰，亦失闰。其八月壬辰朔，去交分入食限。<br /><br />&nbsp;&nbsp;&nbsp;&nbsp;《大衍》与姜岌合。以今历推之，是岁八月壬辰朔，加时在昼，食六分一十四秒。<br /><br />&nbsp;&nbsp;&nbsp;&nbsp;桓公十七年丙戌岁，冬十月朔，日有食之。<br /><br />&nbsp;&nbsp;&nbsp;&nbsp;《左氏》云：“不书日，史官失之。”《大衍》推得在十一月交分入食限，<br /><br />&nbsp;&nbsp;&nbsp;&nbsp;失闰也。以今历推之，是岁十一月加时在昼，交分二十六日八千五百六十入食限。<br /><br />&nbsp;&nbsp;&nbsp;&nbsp;庄公十八年乙巳岁，春王三月，日有食之。<br /><br />&nbsp;&nbsp;&nbsp;&nbsp;《谷梁》云：“不言日，不言朔，夜食也。”《大衍》推是岁五月朔，交分<br /><br />&nbsp;&nbsp;&nbsp;&nbsp;入食限，三月不应食。以今历推之，是岁三月朔，不入食限。五月壬子朔，加时<br /><br />&nbsp;&nbsp;&nbsp;&nbsp;在昼，交分入食限，盖误五为三。<br /><br />&nbsp;&nbsp;&nbsp;&nbsp;庄公二十五年壬子岁，六月辛未朔，日有食之。<br /><br />&nbsp;&nbsp;&nbsp;&nbsp;《大衍》推之，七月辛未朔，交分入食限。以今历推之，是岁七月辛未朔，<br /><br />&nbsp;&nbsp;&nbsp;&nbsp;加时在昼，交分二十七日四百八十九入食限，失闰也。<br /><br />&nbsp;&nbsp;&nbsp;&nbsp;庄公二十六年癸丑岁，冬十有二月癸亥朔，日有食之。<br /><br />&nbsp;&nbsp;&nbsp;&nbsp;今历推之，是岁十二月癸亥朔，加时在昼，交分十四日三千五百五十一入食<br /><br />&nbsp;&nbsp;&nbsp;&nbsp;限。<br /><br />&nbsp;&nbsp;&nbsp;&nbsp;庄公三十年丁巳岁，九月庚午朔，日有食之。<br /><br />&nbsp;&nbsp;&nbsp;&nbsp;今历推之，是岁十月庚午朔，加时在昼，去交分十四日四千六百九十六入食<br /><br />&nbsp;&nbsp;&nbsp;&nbsp;限，失闰也。《大衍》同。<br /><br />&nbsp;&nbsp;&nbsp;&nbsp;僖公十二年癸酉岁，春王三月庚午朔，日有食之。<br /><br />&nbsp;&nbsp;&nbsp;&nbsp;姜氏云：“三月朔，交不应食，在误条；其五月庚午朔，去交分入食限。”<br /><br />&nbsp;&nbsp;&nbsp;&nbsp;《大衍》同。今历推之，是岁五月庚午朔，加时在昼，去交分二十六日五千一百<br /><br />&nbsp;&nbsp;&nbsp;&nbsp;九十二入食限，盖五误为三。<br /><br />&nbsp;&nbsp;&nbsp;&nbsp;僖公十五年丙子岁，夏五月，日有食之。<br /><br />&nbsp;&nbsp;&nbsp;&nbsp;《左氏》云：“不书朔与日，史官失之也。”《大衍》推四月癸丑朔，去交<br /><br />&nbsp;&nbsp;&nbsp;&nbsp;分入食限，差一闰。今历推之，是岁四月癸丑朔，去交分一日一千三百一十六入<br /><br />&nbsp;&nbsp;&nbsp;&nbsp;食限。<br /><br />&nbsp;&nbsp;&nbsp;&nbsp;文公元年乙未岁，二月癸亥朔，日有食之。<br /><br />&nbsp;&nbsp;&nbsp;&nbsp;姜氏云：“二月甲午朔，无癸亥。三月癸亥朔，入食限。”《大衍》亦以为<br /><br />&nbsp;&nbsp;&nbsp;&nbsp;然。今历推之，是岁三月癸亥朔，加时在昼，去交分二十六日五千九百十七分入<br /><br />&nbsp;&nbsp;&nbsp;&nbsp;食限，失闰也。<br /><br />&nbsp;&nbsp;&nbsp;&nbsp;文公十五年己酉岁，六月辛丑朔，日有食之。<br /><br />&nbsp;&nbsp;&nbsp;&nbsp;今历推之，是岁六月辛丑朔，加时在昼，交分二十六日四千四百七十三分入<br /><br />&nbsp;&nbsp;&nbsp;&nbsp;食限。<br /><br />&nbsp;&nbsp;&nbsp;&nbsp;宣公八年庚申岁，秋七月甲子，日有食之。<br /><br />&nbsp;&nbsp;&nbsp;&nbsp;杜预以七月甲子晦食。姜氏云：“十月甲子朔，食。”《大衍》同。今历推<br /><br />&nbsp;&nbsp;&nbsp;&nbsp;之，是岁十月甲子朔，加时在昼，食九分八十一秒，盖十误为七。<br /><br />&nbsp;&nbsp;&nbsp;&nbsp;宣公十年壬戌岁，夏四月丙辰，日有食之。<br /><br />&nbsp;&nbsp;&nbsp;&nbsp;今历推之，是月丙辰朔，加时在昼，交分十四日九百六十八分入食限。<br /><br />&nbsp;&nbsp;&nbsp;&nbsp;宣公十七年己巳岁，六月癸卯，日有食之。<br /><br />&nbsp;&nbsp;&nbsp;&nbsp;姜氏云：“六月甲辰朔，不应食。”《大衍》云：“是年五月在交限，六月<br /><br />&nbsp;&nbsp;&nbsp;&nbsp;甲辰朔，交分已过食限，盖误。”今历推之，是岁五月乙亥朔，入食限。六月甲<br /><br />&nbsp;&nbsp;&nbsp;&nbsp;辰朔，泛交二日已过食限，《大衍》为是。<br /><br />&nbsp;&nbsp;&nbsp;&nbsp;成公十六年丙戌岁，六月丙寅朔，日有食之。<br /><br />&nbsp;&nbsp;&nbsp;&nbsp;今历推之，是岁六月丙寅朔，加时在昼，去交分二十六日九千八百三十五分<br /><br />&nbsp;&nbsp;&nbsp;&nbsp;入食限。<br /><br />&nbsp;&nbsp;&nbsp;&nbsp;成公十七年丁亥岁，十有二月丁巳朔，日有食之。<br /><br />&nbsp;&nbsp;&nbsp;&nbsp;姜氏云：“十二月戊子朔，无丁巳，似失闰。”《大衍》推十一月丁巳朔，<br /><br />&nbsp;&nbsp;&nbsp;&nbsp;交分入食限。今历推之，是岁十一月丁巳朔，加时在昼，交分十四日二千八百九<br /><br />&nbsp;&nbsp;&nbsp;&nbsp;十七分入食限，与《大衍》同。<br /><br />&nbsp;&nbsp;&nbsp;&nbsp;襄公十四年壬寅岁，二月乙未朔，日有食之。<br /><br />&nbsp;&nbsp;&nbsp;&nbsp;今历推之，是岁二月乙未朔，加时在昼，交分十四日一千三百九十三分入食<br /><br />&nbsp;&nbsp;&nbsp;&nbsp;限也。<br /><br />&nbsp;&nbsp;&nbsp;&nbsp;襄公十五年癸卯岁，秋八月丁巳朔，日有食之。<br /><br />&nbsp;&nbsp;&nbsp;&nbsp;姜氏云：“七月丁巳朔，食，失闰也。”《大衍》同。今历推之，是岁七月<br /><br />&nbsp;&nbsp;&nbsp;&nbsp;丁巳朔，加时在昼，去交分二十六日三千三百九十四分入食限。<br /><br />&nbsp;&nbsp;&nbsp;&nbsp;襄公二十年戊申岁，冬十月丙辰朔，日有食之。<br /><br />&nbsp;&nbsp;&nbsp;&nbsp;今历推之，是岁十月丙辰朔，加时在昼，交分十三日七千六百分入食限。<br /><br />&nbsp;&nbsp;&nbsp;&nbsp;襄公二十一年己酉岁，秋七月庚戌朔，日有食之。<br /><br />&nbsp;&nbsp;&nbsp;&nbsp;今历推之，是月庚戌朔，加时在昼，交分十四日三千六百八十二分入食限。<br /><br />&nbsp;&nbsp;&nbsp;&nbsp;冬十月庚辰朔，日有食之。<br /><br />&nbsp;&nbsp;&nbsp;&nbsp;姜氏云：“比月而食，宜在误条。”《大衍》亦以为然。今历推之，十月已<br /><br />&nbsp;&nbsp;&nbsp;&nbsp;过交限，不应频食，姜说为是。<br /><br />&nbsp;&nbsp;&nbsp;&nbsp;襄公二十三年辛亥岁，春王二月癸酉朔，日有食之。<br /><br />&nbsp;&nbsp;&nbsp;&nbsp;今历推之，是月癸酉朔，加时在昼，交分二十六日五千七百三分入食限。<br /><br />&nbsp;&nbsp;&nbsp;&nbsp;襄公二十四年壬子岁，秋七月甲子朔，日有食之，既。<br /><br />&nbsp;&nbsp;&nbsp;&nbsp;今历推之，是月甲子朔，加时在昼，日食九分六秒。<br /><br />&nbsp;&nbsp;&nbsp;&nbsp;八月癸巳朔，日有食之。<br /><br />&nbsp;&nbsp;&nbsp;&nbsp;《汉志》：“董仲舒以为比食又既。”《大衍》云：“不应频食，在误条。”<br /><br />&nbsp;&nbsp;&nbsp;&nbsp;今历推之，立分不叶，不应食，《大衍》说是。<br /><br />&nbsp;&nbsp;&nbsp;&nbsp;襄公二十七年乙卯岁，冬十有二月乙亥朔，日有食之。<br /><br />&nbsp;&nbsp;&nbsp;&nbsp;姜氏云：“十一月乙亥朔，交分入限，应食。”《大衍》同。今历推之，是<br /><br />&nbsp;&nbsp;&nbsp;&nbsp;岁十一月乙亥朔，加时在昼，交分初日八百二十五分入食限。<br /><br />&nbsp;&nbsp;&nbsp;&nbsp;昭公七年丙寅岁，夏四月甲辰朔，日有食之。<br /><br />&nbsp;&nbsp;&nbsp;&nbsp;今历推之，是月甲辰朔，加时在昼，交分二十七日二百九十八分入食限。<br /><br />&nbsp;&nbsp;&nbsp;&nbsp;昭公十五年甲戌岁，六月丁巳朔，日有食之。<br /><br />&nbsp;&nbsp;&nbsp;&nbsp;《大衍》推五月丁巳朔，食，失一闰。今历推之，是岁五月丁巳朔，加时在<br /><br />&nbsp;&nbsp;&nbsp;&nbsp;昼，交分十三日九千五百六十七分入食限。<br /><br />&nbsp;&nbsp;&nbsp;&nbsp;昭公十七年丙子岁，夏六月甲戌朔，日有食之。<br /><br />&nbsp;&nbsp;&nbsp;&nbsp;姜氏云：“六月乙巳朔，交分不叶，不应食，当误。”《大衍》云：“当在<br /><br />&nbsp;&nbsp;&nbsp;&nbsp;九月朔，六月不应食，姜氏是也。”今历推之，是岁九月甲戌朔，加时在昼，交<br /><br />&nbsp;&nbsp;&nbsp;&nbsp;分二十六日七千六百五十分入食限。<br /><br />&nbsp;&nbsp;&nbsp;&nbsp;昭公二十一年庚辰岁，七月壬午朔，日有食之。<br /><br />&nbsp;&nbsp;&nbsp;&nbsp;今历推之，是月壬午朔，加时在昼，交分二十六日八千七百九十四分入食限。<br /><br />&nbsp;&nbsp;&nbsp;&nbsp;昭公二十二年辛巳岁，冬十有二月癸酉朔，日有食之。<br /><br />&nbsp;&nbsp;&nbsp;&nbsp;今历推之，是月癸酉朔，交分十四日一千八百入食限。杜预以长历推之，当<br /><br />&nbsp;&nbsp;&nbsp;&nbsp;为癸卯，非是。<br /><br />&nbsp;&nbsp;&nbsp;&nbsp;昭公二十四年癸未岁，夏五月乙未朔，日有食之。<br /><br />&nbsp;&nbsp;&nbsp;&nbsp;今历推之，是月乙未朔，加时在昼，交分二十六日三千八百三十九分入食限。<br /><br />&nbsp;&nbsp;&nbsp;&nbsp;昭公三十一年庚寅岁，十有二月辛亥朔，日有食之。<br /><br />&nbsp;&nbsp;&nbsp;&nbsp;今历推之，是月辛亥朔，加时在昼，交分二十六日六千一百二十八分入食限。<br /><br />&nbsp;&nbsp;&nbsp;&nbsp;定公五年丙申岁，春三月辛亥朔，日有食之。<br /><br />&nbsp;&nbsp;&nbsp;&nbsp;今历推之，三月辛卯朔，加时在昼，交分十四日三百三十四分入食限。<br /><br />&nbsp;&nbsp;&nbsp;&nbsp;定公十二年癸卯岁，十一月丙寅朔，日有食之。<br /><br />&nbsp;&nbsp;&nbsp;&nbsp;今历推之，是岁十月丙寅朔，加时在昼，交分十四日二千六百二十二分入食<br /><br />&nbsp;&nbsp;&nbsp;&nbsp;限，盖失一闰。<br /><br />&nbsp;&nbsp;&nbsp;&nbsp;定公十五年丙午岁，八月庚辰朔，日有食之。<br /><br />&nbsp;&nbsp;&nbsp;&nbsp;今历推之，是月庚辰朔，加时在昼，交分十三日七千六百八十五分入食限。<br /><br />&nbsp;&nbsp;&nbsp;&nbsp;哀公十四年庚申岁，夏五月庚申朔，日有食之。<br /><br />&nbsp;&nbsp;&nbsp;&nbsp;今历推之，是月庚申朔，加时在昼，交分二十六日九千二百一分入食限。<br /><br />&nbsp;&nbsp;&nbsp;&nbsp;右《诗》、《书》所载日食二事，《春秋》二百四十二年间，凡三十有七事，<br /><br />&nbsp;&nbsp;&nbsp;&nbsp;以《授时历》推之，惟襄公二十一年十月庚辰朔及二十四年八月癸巳朔不入食限，<br /><br />&nbsp;&nbsp;&nbsp;&nbsp;盖自有历以来，无比月而食之理。其三十五食，食皆在朔，《经》或不书日，不<br /><br />&nbsp;&nbsp;&nbsp;&nbsp;书朔，《公羊》、《谷梁》以为食晦，二者非；《左氏》以为史官失之者，得之。<br /><br />&nbsp;&nbsp;&nbsp;&nbsp;其间或差一日二日者，盖由古历疏阔，置闰失当之弊，姜岌、一行已有定说。孔<br /><br />&nbsp;&nbsp;&nbsp;&nbsp;子作书，但因时历以书，非大义所关，故不必致详也。<br /><br />&nbsp;&nbsp;&nbsp;&nbsp;三国以来日食<br /><br />&nbsp;&nbsp;&nbsp;&nbsp;蜀章武元年辛丑，六月戊辰晦，时加未。<br /><br />&nbsp;&nbsp;&nbsp;&nbsp;《授时历》，食甚未五刻。<br /><br />&nbsp;&nbsp;&nbsp;&nbsp;《大明历》，食甚未五刻。<br /><br />&nbsp;&nbsp;&nbsp;&nbsp;右皆亲。二历推戊辰皆七月朔。<br /><br />&nbsp;&nbsp;&nbsp;&nbsp;魏黄初三年壬寅，十一月庚申晦食，时加西南维。<br /><br />&nbsp;&nbsp;&nbsp;&nbsp;《授时历》，食甚申二刻。<br /><br />&nbsp;&nbsp;&nbsp;&nbsp;《大明历》，食甚申三刻。<br /><br />&nbsp;&nbsp;&nbsp;&nbsp;右《授时》亲，《大明》次亲。二历推庚申皆十二月朔。<br /><br />&nbsp;&nbsp;&nbsp;&nbsp;梁中大通五年癸丑，四月己未朔食，在丙。<br /><br />&nbsp;&nbsp;&nbsp;&nbsp;《授时历》，亏初午四刻。<br /><br />&nbsp;&nbsp;&nbsp;&nbsp;《大明历》，亏初午四刻。<br /><br />&nbsp;&nbsp;&nbsp;&nbsp;右皆亲。<br /><br />&nbsp;&nbsp;&nbsp;&nbsp;太清元年丁卯，正月己亥朔食，时加申。<br /><br />&nbsp;&nbsp;&nbsp;&nbsp;《授时历》，食甚申一刻。<br /><br />&nbsp;&nbsp;&nbsp;&nbsp;《大明历》，食甚申三刻。<br /><br />&nbsp;&nbsp;&nbsp;&nbsp;右《授时》次亲，《大明》亲。<br /><br />&nbsp;&nbsp;&nbsp;&nbsp;陈太建八年丙申，六月戊申朔食，于卯甲间。<br /><br />&nbsp;&nbsp;&nbsp;&nbsp;《授时历》，食甚卯二刻。<br /><br />&nbsp;&nbsp;&nbsp;&nbsp;《大明历》，食甚卯四刻。<br /><br />&nbsp;&nbsp;&nbsp;&nbsp;右《授时》次亲，《大明》疏远。<br /><br />&nbsp;&nbsp;&nbsp;&nbsp;唐永隆元年庚辰，十一月壬申朔食，巳四刻甚。<br /><br />&nbsp;&nbsp;&nbsp;&nbsp;《授时历》，食甚巳七刻。<br /><br />&nbsp;&nbsp;&nbsp;&nbsp;《大明历》，食甚巳五刻。<br /><br />&nbsp;&nbsp;&nbsp;&nbsp;右《授时》疏，《大明》亲。<br /><br />&nbsp;&nbsp;&nbsp;&nbsp;开耀元年辛巳，十月丙寅朔食，巳初甚。<br /><br />&nbsp;&nbsp;&nbsp;&nbsp;《授时历》，食甚辰正三刻。<br /><br />&nbsp;&nbsp;&nbsp;&nbsp;《大明历》，食甚辰正一刻。<br /><br />&nbsp;&nbsp;&nbsp;&nbsp;右《授时》亲，《大明》疏。<br /><br />&nbsp;&nbsp;&nbsp;&nbsp;嗣圣八年辛卯，四月壬寅朔食，卯二刻甚。<br /><br />&nbsp;&nbsp;&nbsp;&nbsp;《授时历》，食甚寅八刻。<br /><br />&nbsp;&nbsp;&nbsp;&nbsp;《大明历》，食甚卯初刻。<br /><br />&nbsp;&nbsp;&nbsp;&nbsp;右皆次亲。<br /><br />&nbsp;&nbsp;&nbsp;&nbsp;十七年庚子，五月己酉朔食，申初甚。<br /><br />&nbsp;&nbsp;&nbsp;&nbsp;《授时历》，食甚申初二刻。<br /><br />&nbsp;&nbsp;&nbsp;&nbsp;《大明历》，食甚申正初刻。<br /><br />&nbsp;&nbsp;&nbsp;&nbsp;右《授时》次亲，《大明》疏远。<br /><br />&nbsp;&nbsp;&nbsp;&nbsp;十九年壬寅，九月乙丑朔食，申三刻甚。<br /><br />&nbsp;&nbsp;&nbsp;&nbsp;《授时历》，食甚申一刻。<br /><br />&nbsp;&nbsp;&nbsp;&nbsp;《大明历》，食甚申四刻。<br /><br />&nbsp;&nbsp;&nbsp;&nbsp;右《授时》次亲，《大明》亲。<br /><br />&nbsp;&nbsp;&nbsp;&nbsp;景龙元年丁未，六月丁卯朔食，午正甚。<br /><br />&nbsp;&nbsp;&nbsp;&nbsp;《授时历》，食甚午正二刻。<br /><br />&nbsp;&nbsp;&nbsp;&nbsp;《大明历》，食甚未初初刻。<br /><br />&nbsp;&nbsp;&nbsp;&nbsp;右《授时》次亲，《大明》疏远。<br /><br />&nbsp;&nbsp;&nbsp;&nbsp;开元九年辛酉，九月乙巳朔食，午正后三刻甚。<br /><br />&nbsp;&nbsp;&nbsp;&nbsp;《授时历》，食甚午正一刻。<br /><br />&nbsp;&nbsp;&nbsp;&nbsp;《大明历》，食甚午正二刻。<br /><br />&nbsp;&nbsp;&nbsp;&nbsp;右《授时》次亲，《大明》亲。<br /><br />&nbsp;&nbsp;&nbsp;&nbsp;宋庆历六年丙戌，三月辛巳朔食，申正三刻复满。<br /><br />&nbsp;&nbsp;&nbsp;&nbsp;《授时历》，复满申正三刻。<br /><br />&nbsp;&nbsp;&nbsp;&nbsp;《大明历》，复满申正一刻。<br /><br />&nbsp;&nbsp;&nbsp;&nbsp;右《授时》密合，《大明》次亲。<br /><br />&nbsp;&nbsp;&nbsp;&nbsp;皇v元年己丑，正月甲午朔食，午正甚。<br /><br />&nbsp;&nbsp;&nbsp;&nbsp;《授时历》，食甚午初三刻。<br /><br />&nbsp;&nbsp;&nbsp;&nbsp;《大明历》，食甚午正初刻。<br /><br />&nbsp;&nbsp;&nbsp;&nbsp;右《授时》亲，《大明》密合。<br /><br />&nbsp;&nbsp;&nbsp;&nbsp;五年癸巳岁，十月丙申朔食，未一刻甚。<br /><br />&nbsp;&nbsp;&nbsp;&nbsp;《授时历》，食甚未三刻。<br /><br />&nbsp;&nbsp;&nbsp;&nbsp;《大明历》，食甚未初刻。<br /><br />&nbsp;&nbsp;&nbsp;&nbsp;右《授时》次亲，《大明》亲。<br /><br />&nbsp;&nbsp;&nbsp;&nbsp;至和元年甲午，四月甲午朔食，申正一刻甚。<br /><br />&nbsp;&nbsp;&nbsp;&nbsp;《授时历》，食甚申正一刻。<br /><br />&nbsp;&nbsp;&nbsp;&nbsp;《大明历》，食甚申正二刻。<br /><br />&nbsp;&nbsp;&nbsp;&nbsp;右《授时》密合，《大明》亲。<br /><br />&nbsp;&nbsp;&nbsp;&nbsp;嘉v四年己亥，正月丙申朔食，未三刻复满。<br /><br />&nbsp;&nbsp;&nbsp;&nbsp;《授时历》，复满未初二刻。<br /><br />&nbsp;&nbsp;&nbsp;&nbsp;《大明历》，复满未初二刻。<br /><br />&nbsp;&nbsp;&nbsp;&nbsp;右皆亲。<br /><br />&nbsp;&nbsp;&nbsp;&nbsp;六年辛丑，六月壬子朔食，未初亏初。<br /><br />&nbsp;&nbsp;&nbsp;&nbsp;《授时历》，亏初未初刻。<br /><br />&nbsp;&nbsp;&nbsp;&nbsp;《大明历》，亏初未一刻。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;治平三年丙午，九月壬子朔食，未二刻甚。<br /><br />&nbsp;&nbsp;&nbsp;&nbsp;《授时历》，食甚未三刻。<br /><br />&nbsp;&nbsp;&nbsp;&nbsp;《大明历》，食甚未四刻。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;熙宁二年己酉，七月乙丑朔食，辰三刻甚。<br /><br />&nbsp;&nbsp;&nbsp;&nbsp;《授时历》，食甚辰五刻。<br /><br />&nbsp;&nbsp;&nbsp;&nbsp;《大明历》，食甚辰四刻。<br /><br />&nbsp;&nbsp;&nbsp;&nbsp;右《授时》次亲，《大明》亲。<br /><br />&nbsp;&nbsp;&nbsp;&nbsp;元丰三年庚申，十一月己丑朔食，巳六刻甚。<br /><br />&nbsp;&nbsp;&nbsp;&nbsp;《授时历》，食甚巳五刻。<br /><br />&nbsp;&nbsp;&nbsp;&nbsp;《大明历》，食甚巳二刻。<br /><br />&nbsp;&nbsp;&nbsp;&nbsp;右《授时》亲，《大明》疏远。<br /><br />&nbsp;&nbsp;&nbsp;&nbsp;绍圣元年甲戌，三月壬申朔食，未六刻甚。<br /><br />&nbsp;&nbsp;&nbsp;&nbsp;《授时历》，食甚未五刻。<br /><br />&nbsp;&nbsp;&nbsp;&nbsp;《大明历》，食甚未五刻。<br /><br />&nbsp;&nbsp;&nbsp;&nbsp;右皆亲。<br /><br />&nbsp;&nbsp;&nbsp;&nbsp;大观元年丁亥，十一月壬子朔食，未二刻亏初，未八刻甚，申六刻复满。<br /><br />&nbsp;&nbsp;&nbsp;&nbsp;《授时历》，亏初未三刻，食甚申初刻，复满申六刻。<br /><br />&nbsp;&nbsp;&nbsp;&nbsp;《大明历》，亏初未初刻，食甚未七刻，复满申五刻。<br /><br />&nbsp;&nbsp;&nbsp;&nbsp;右《授时历》亏初、食甚皆亲，复满密合；《大明》亏初次亲，食甚、复满<br /><br />&nbsp;&nbsp;&nbsp;&nbsp;皆亲。<br /><br />&nbsp;&nbsp;&nbsp;&nbsp;绍兴三十二年壬午，正月戊辰朔食，申初亏初。<br /><br />&nbsp;&nbsp;&nbsp;&nbsp;《授时历》，亏初申一刻。<br /><br />&nbsp;&nbsp;&nbsp;&nbsp;《大明历》，亏初未七刻。<br /><br />&nbsp;&nbsp;&nbsp;&nbsp;右皆亲。<br /><br />&nbsp;&nbsp;&nbsp;&nbsp;淳熙十年癸卯，十一月壬戌朔食，巳正二刻甚。<br /><br />&nbsp;&nbsp;&nbsp;&nbsp;《授时历》，食甚巳正二刻。<br /><br />&nbsp;&nbsp;&nbsp;&nbsp;《大明历》，食甚巳正一刻。<br /><br />&nbsp;&nbsp;&nbsp;&nbsp;右《授时》密合，《大明》亲。<br /><br />&nbsp;&nbsp;&nbsp;&nbsp;庆元元年乙卯，三月丙戌朔食，午初二刻亏初。<br /><br />&nbsp;&nbsp;&nbsp;&nbsp;《授时历》，亏初午初一刻。<br /><br />&nbsp;&nbsp;&nbsp;&nbsp;《大明历》，亏初午初二刻。<br /><br />&nbsp;&nbsp;&nbsp;&nbsp;右《授时》亏初亲，《大明》亏初密合。<br /><br />&nbsp;&nbsp;&nbsp;&nbsp;嘉泰二年壬戌，五月甲辰朔食，午初一刻亏初。<br /><br />&nbsp;&nbsp;&nbsp;&nbsp;《授时历》，亏初巳正三刻。<br /><br />&nbsp;&nbsp;&nbsp;&nbsp;《大明历》，亏初午初三刻。<br /><br />&nbsp;&nbsp;&nbsp;&nbsp;右皆亲。<br /><br />&nbsp;&nbsp;&nbsp;&nbsp;嘉定九年丙子，二月甲申朔食，申正四刻甚。<br /><br />&nbsp;&nbsp;&nbsp;&nbsp;《授时历》，食甚申正三刻。<br /><br />&nbsp;&nbsp;&nbsp;&nbsp;《大明历》，食甚申正二刻。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;淳v三年癸卯，三月丁丑朔食，巳初二刻甚。<br /><br />&nbsp;&nbsp;&nbsp;&nbsp;《授时历》，食甚巳初一刻。<br /><br />&nbsp;&nbsp;&nbsp;&nbsp;《大明历》，食甚巳初初刻。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;本朝中统元年庚申，三月戊辰朔食，申正二刻甚。<br /><br />&nbsp;&nbsp;&nbsp;&nbsp;《授时历》，食甚申正一刻。<br /><br />&nbsp;&nbsp;&nbsp;&nbsp;《大明历》，食甚申初三刻。<br /><br />&nbsp;&nbsp;&nbsp;&nbsp;右《授时》亲，《大明》疏。<br /><br />&nbsp;&nbsp;&nbsp;&nbsp;至元十四年丁丑，十月丙辰朔食，午正初刻亏初，未初一刻食甚，未正二刻<br /><br />&nbsp;&nbsp;&nbsp;&nbsp;复满。<br /><br />&nbsp;&nbsp;&nbsp;&nbsp;《授时历》，亏初午正初刻，食甚未初一刻，复满未正一刻。<br /><br />&nbsp;&nbsp;&nbsp;&nbsp;《大明历》，亏初午正三刻，食甚未正一刻，复满申初二刻。<br /><br />&nbsp;&nbsp;&nbsp;&nbsp;右《授时》亏初、食甚皆密合，复满亲；《大明》亏初疏，食甚、复满皆疏<br /><br />&nbsp;&nbsp;&nbsp;&nbsp;远。<br /><br />&nbsp;&nbsp;&nbsp;&nbsp;前代考古交食，同刻者为密合，相较一刻为亲，二刻为次亲，三刻为疏，四<br /><br />&nbsp;&nbsp;&nbsp;&nbsp;刻为疏远。今《授时》、《大明》校古日食，上自后汉章武元年，下讫本朝，计<br /><br />&nbsp;&nbsp;&nbsp;&nbsp;三十五事。密合者，《授时》七，《大明》二。亲者，《授时》十有七，《大明》<br /><br />&nbsp;&nbsp;&nbsp;&nbsp;十有六。次亲者，《授时》十，《大明》八。疏者，《授时》一，《大明》三。<br /><br />&nbsp;&nbsp;&nbsp;&nbsp;疏远者，《授时》无，《大明》六。<br /><br />&nbsp;&nbsp;&nbsp;&nbsp;前代月食<br /><br />&nbsp;&nbsp;&nbsp;&nbsp;宋元嘉十一年甲戌，七月丙子望食，四更二唱亏初，四更四唱食既。<br /><br />&nbsp;&nbsp;&nbsp;&nbsp;《授时历》，亏初四更三点，食既在四更四点。<br /><br />&nbsp;&nbsp;&nbsp;&nbsp;《大明历》，亏初在四更二点，食既在四更五点。<br /><br />&nbsp;&nbsp;&nbsp;&nbsp;右《授时》亏初亲，食既密合；《大明》亏初密合，食既亲。<br /><br />&nbsp;&nbsp;&nbsp;&nbsp;十三年丙子，十二月癸巳望食，一更三唱食既。<br /><br />&nbsp;&nbsp;&nbsp;&nbsp;《授时历》，食既在一更三点。<br /><br />&nbsp;&nbsp;&nbsp;&nbsp;《大明历》，食既在一更四点。<br /><br />&nbsp;&nbsp;&nbsp;&nbsp;右《授时》密合，《大明》亲。<br /><br />&nbsp;&nbsp;&nbsp;&nbsp;十四年丁丑，十一月丁亥望食，二更四唱亏初，三更一唱食既。<br /><br />&nbsp;&nbsp;&nbsp;&nbsp;《授时历》，亏初在二更五点，食既在三更二点。<br /><br />&nbsp;&nbsp;&nbsp;&nbsp;《大明历》，亏初在二更四点，食既在三更二点。<br /><br />&nbsp;&nbsp;&nbsp;&nbsp;右《授时》亏初、食既皆亲；《大明》亏初密合，食既亲。<br /><br />&nbsp;&nbsp;&nbsp;&nbsp;梁中大通二年庚戌，五月庚寅望月食，在子。<br /><br />&nbsp;&nbsp;&nbsp;&nbsp;《授时历》，食甚在子正初刻。<br /><br />&nbsp;&nbsp;&nbsp;&nbsp;《大明历》，食甚在子正初刻。<br /><br />&nbsp;&nbsp;&nbsp;&nbsp;右皆密合。<br /><br />&nbsp;&nbsp;&nbsp;&nbsp;大同九年癸亥，三月乙巳望食，三更三唱亏初。<br /><br />&nbsp;&nbsp;&nbsp;&nbsp;《授时历》，亏初三更一点。<br /><br />&nbsp;&nbsp;&nbsp;&nbsp;《大明历》，亏初三更三点。<br /><br />&nbsp;&nbsp;&nbsp;&nbsp;右《授时》次亲，《大明》密合。<br /><br />&nbsp;&nbsp;&nbsp;&nbsp;隋开皇十二年壬子，七月己未望食，一更三唱亏初。<br /><br />&nbsp;&nbsp;&nbsp;&nbsp;《授时历》，亏初在一更四点。<br /><br />&nbsp;&nbsp;&nbsp;&nbsp;《大明历》，亏初在一更五点。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;十五年乙卯，十一月庚午望食，一更四点亏初，二更三点食甚，三更一点复<br /><br />&nbsp;&nbsp;&nbsp;&nbsp;满。<br /><br />&nbsp;&nbsp;&nbsp;&nbsp;《授时历》，亏初在一更三点，食甚在二更二点，复满在二更五点。<br /><br />&nbsp;&nbsp;&nbsp;&nbsp;《大明历》，亏初在一更五点，食甚在二更三点，复满在二更五点。<br /><br />&nbsp;&nbsp;&nbsp;&nbsp;右《授时》亏初、食甚、复满皆亲；《大明》亏初、复满皆亲，食甚密合。<br /><br />&nbsp;&nbsp;&nbsp;&nbsp;十六年丙辰，十一月甲子望食，四更三筹复满。<br /><br />&nbsp;&nbsp;&nbsp;&nbsp;《授时历》，复满在四更四点。<br /><br />&nbsp;&nbsp;&nbsp;&nbsp;《大明历》，复满在四更五点。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;后汉天福十二年丁未，十二月乙未望食，四更四点亏初。<br /><br />&nbsp;&nbsp;&nbsp;&nbsp;《授时历》，亏初四更五点。<br /><br />&nbsp;&nbsp;&nbsp;&nbsp;《大明历》，亏初四更一点。<br /><br />&nbsp;&nbsp;&nbsp;&nbsp;右《授时》亲，《大明》次亲。<br /><br />&nbsp;&nbsp;&nbsp;&nbsp;宋皇v四年壬辰，十一月丙辰望食，寅四刻亏初。<br /><br />&nbsp;&nbsp;&nbsp;&nbsp;《授时历》，亏初在寅二刻。<br /><br />&nbsp;&nbsp;&nbsp;&nbsp;《大明历》，亏初在寅一刻。<br /><br />&nbsp;&nbsp;&nbsp;&nbsp;右《授时》次亲，《大明》疏。<br /><br />&nbsp;&nbsp;&nbsp;&nbsp;嘉v八年癸卯，十月癸未望食，卯七刻甚。<br /><br />&nbsp;&nbsp;&nbsp;&nbsp;《授时历》，食甚在辰初刻。<br /><br />&nbsp;&nbsp;&nbsp;&nbsp;《大明历》，食甚在辰初刻。<br /><br />&nbsp;&nbsp;&nbsp;&nbsp;右皆亲。<br /><br />&nbsp;&nbsp;&nbsp;&nbsp;熙宁二年己酉，闰十一月丁未望食，亥六刻亏初，子五刻食甚，丑四刻复满。<br /><br />&nbsp;&nbsp;&nbsp;&nbsp;《授时历》，亏初在亥六刻，食甚在子五刻，复满在丑三刻。<br /><br />&nbsp;&nbsp;&nbsp;&nbsp;《大明历》，亏初在子初刻，食甚在子六刻，复满在丑四刻。<br /><br />&nbsp;&nbsp;&nbsp;&nbsp;右《授时》亏初、食甚密合，复满亲；《大明》亏初次亲，食甚亲，复满密<br /><br />&nbsp;&nbsp;&nbsp;&nbsp;合。<br /><br />&nbsp;&nbsp;&nbsp;&nbsp;四年辛亥，十一月丙申望食，卯二刻亏初，卯六刻甚。<br /><br />&nbsp;&nbsp;&nbsp;&nbsp;《授时历》，亏初在卯初刻，食甚在卯五刻。<br /><br />&nbsp;&nbsp;&nbsp;&nbsp;《大明历》，亏初在卯四刻，食甚在卯七刻。<br /><br />&nbsp;&nbsp;&nbsp;&nbsp;右亏初皆次亲，食甚皆亲。<br /><br />&nbsp;&nbsp;&nbsp;&nbsp;六年癸丑，三月戊午望食，亥一刻亏初，亥六刻甚，子四刻复满。<br /><br />&nbsp;&nbsp;&nbsp;&nbsp;《授时历》，亏初在戌七刻，食甚在亥五刻，复满在子三刻。<br /><br />&nbsp;&nbsp;&nbsp;&nbsp;《大明历》，亏初在亥二刻，食甚在亥七刻，复满在子四刻。<br /><br />&nbsp;&nbsp;&nbsp;&nbsp;右《授时》亏初次亲，食甚、复满皆亲；《大明》亏初、食甚皆亲，复满密<br /><br />&nbsp;&nbsp;&nbsp;&nbsp;合。<br /><br />&nbsp;&nbsp;&nbsp;&nbsp;七年甲寅，九月己酉望食，四更五点亏初，五更三点食既。<br /><br />&nbsp;&nbsp;&nbsp;&nbsp;《授时历》，亏初在四更五点，食既在五更三点。<br /><br />&nbsp;&nbsp;&nbsp;&nbsp;《大明历》，亏初在四更三点，食既在五更二点。<br /><br />&nbsp;&nbsp;&nbsp;&nbsp;右《授时》亏初、食既皆密合；《大明》亏初次亲，食既亲。<br /><br />&nbsp;&nbsp;&nbsp;&nbsp;崇宁四年乙酉，十二月戊寅望食，酉三刻甚，戌初刻复满。<br /><br />&nbsp;&nbsp;&nbsp;&nbsp;《授时历》，食甚在酉一刻，复满在酉七刻。<br /><br />&nbsp;&nbsp;&nbsp;&nbsp;《大明历》，食甚在酉三刻，复满在戌二刻。<br /><br />&nbsp;&nbsp;&nbsp;&nbsp;右《授时》食甚、复满皆次亲；《大明》食甚密合，复满次亲。<br /><br />&nbsp;&nbsp;&nbsp;&nbsp;本朝至元七年庚午，三月乙卯望食，丑三刻亏初，寅初刻食甚，寅六刻复满。<br /><br />&nbsp;&nbsp;&nbsp;&nbsp;《授时历》，亏初在丑二刻，食甚在寅初刻，复满在寅六刻。<br /><br />&nbsp;&nbsp;&nbsp;&nbsp;《大明历》，亏初在丑四刻，食甚在寅一刻，复满在寅七刻。<br /><br />&nbsp;&nbsp;&nbsp;&nbsp;右《授时》亏初亲，食甚、复满密合；《大明》亏初、食甚、复满皆亲。<br /><br />&nbsp;&nbsp;&nbsp;&nbsp;九年壬申，七月辛未望食，丑初刻亏初，丑六刻食甚，寅三刻复满。<br /><br />&nbsp;&nbsp;&nbsp;&nbsp;《授时历》，亏初在子七刻，食甚在丑四刻，复满在寅一刻。<br /><br />&nbsp;&nbsp;&nbsp;&nbsp;《大明历》，亏初在丑二刻，食甚在丑六刻，复满在寅二刻。<br /><br />&nbsp;&nbsp;&nbsp;&nbsp;右《授时》亏初亲，食甚、复满皆次亲；《大明》亏初次亲，食甚密合，复<br /><br />&nbsp;&nbsp;&nbsp;&nbsp;满亲。<br /><br />&nbsp;&nbsp;&nbsp;&nbsp;十四年丁丑，四月癸酉望食，子六刻亏初，丑三刻食既，丑五刻甚，丑七刻<br /><br />&nbsp;&nbsp;&nbsp;&nbsp;生光，寅四刻复满。<br /><br />&nbsp;&nbsp;&nbsp;&nbsp;《授时历》，亏初在子六刻，食既在丑四刻，食甚在丑五刻，生光丑六刻，<br /><br />&nbsp;&nbsp;&nbsp;&nbsp;复满寅四刻。<br /><br />&nbsp;&nbsp;&nbsp;&nbsp;《大明历》，亏初在丑初刻，食既丑七刻，食甚在丑七刻，生光在丑八刻，<br /><br />&nbsp;&nbsp;&nbsp;&nbsp;复满寅六刻。<br /><br />&nbsp;&nbsp;&nbsp;&nbsp;右《授时》亏初、食甚、复满皆密合，食既、生光皆亲；《大明》亏初、食<br /><br />&nbsp;&nbsp;&nbsp;&nbsp;甚、复满皆次亲，食既疏远，生光亲。<br /><br />&nbsp;&nbsp;&nbsp;&nbsp;十六年己卯，二月癸酉望食，子五刻亏初，丑二刻甚，丑七刻复满。<br /><br />&nbsp;&nbsp;&nbsp;&nbsp;《授时历》，亏初在子五刻，食甚在丑二刻，复满在丑七刻。<br /><br />&nbsp;&nbsp;&nbsp;&nbsp;《大明历》，亏初在子七刻，食甚在丑三刻，复满在丑七刻。<br /><br />&nbsp;&nbsp;&nbsp;&nbsp;右《授时》亏初、食甚、复满皆密合；《大明》亏初次亲，食甚亲，复满密<br /><br />&nbsp;&nbsp;&nbsp;&nbsp;合。<br /><br />&nbsp;&nbsp;&nbsp;&nbsp;八月己丑望食，丑五刻亏初，寅初刻甚，寅四刻复满。<br /><br />&nbsp;&nbsp;&nbsp;&nbsp;《授时历》，亏初在丑三刻，食甚在寅初刻，复满在寅四刻。<br /><br />&nbsp;&nbsp;&nbsp;&nbsp;《大明历》，亏初在丑七刻，食甚在寅二刻，复满在寅四刻。<br /><br />&nbsp;&nbsp;&nbsp;&nbsp;右《授时》亏初次亲，食甚、复满皆密合；《大明》亏初、食甚皆次亲，复<br /><br />&nbsp;&nbsp;&nbsp;&nbsp;满密合。<br /><br />&nbsp;&nbsp;&nbsp;&nbsp;十七年庚辰，八月甲申望食，在昼，戌一刻复满。<br /><br />&nbsp;&nbsp;&nbsp;&nbsp;《授时历》，复满在戌一刻。<br /><br />&nbsp;&nbsp;&nbsp;&nbsp;《大明历》，复满在戌四刻。<br /><br />&nbsp;&nbsp;&nbsp;&nbsp;右《授时》密合，《大明》疏。<br /><br />&nbsp;&nbsp;&nbsp;&nbsp;已上四十五事，密合者，《授时》十有八，《大明》十有一；亲者，《授时》<br /><br />&nbsp;&nbsp;&nbsp;&nbsp;十有八，《大明》十有七；次亲者，《授时》九，《大明》十有四；疏者，《授<br /><br />&nbsp;&nbsp;&nbsp;&nbsp;时》无，《大明》二；疏远者，《授时》无，《大明》一。<br /><br />&nbsp;&nbsp;&nbsp;&nbsp;定朔<br /><br />&nbsp;&nbsp;&nbsp;&nbsp;日平行一度，月平行十三度十九分度之七，一昼夜之间，月先日十二度有奇，<br /><br />&nbsp;&nbsp;&nbsp;&nbsp;历二十九日五十三刻，复追及日，与之同度，是谓经朔。经朔云者，谓合朔大量<br /><br />&nbsp;&nbsp;&nbsp;&nbsp;不出此也。日有盈缩，月有迟疾，以盈缩迟疾之数损益之，始为定朔。<br /><br />&nbsp;&nbsp;&nbsp;&nbsp;古人立法，简而未密，初用平朔，一大一小，故日食有在朔二，月食有在望<br /><br />&nbsp;&nbsp;&nbsp;&nbsp;前后者。汉张衡以月行迟疾，分为九道；宋何承天以日行盈缩，推定小余；故月<br /><br />&nbsp;&nbsp;&nbsp;&nbsp;有三大二小。隋刘孝孙、刘焯欲遵用其法，时议排抵，以为迂怪，卒不能行。唐<br /><br />&nbsp;&nbsp;&nbsp;&nbsp;傅仁均始采用之，至贞观十九年九月后，四月频大，复用平朔。讫麟德元年，始<br /><br />&nbsp;&nbsp;&nbsp;&nbsp;用李淳风《甲子元历》，定朔之法遂行。淳风又以晦月频见，故立进朔之法，谓<br /><br />&nbsp;&nbsp;&nbsp;&nbsp;朔日小余在日法四分之三已上者，虚进一日，后代皆循用之。然虞s尝曰：“朔<br /><br />&nbsp;&nbsp;&nbsp;&nbsp;在会同，苟躔次既合，何疑于频大；日月相离，何拘于间小。”一行亦曰：“天<br /><br />&nbsp;&nbsp;&nbsp;&nbsp;事诚密，虽四大三小，庸何伤。”今但取辰集时刻所在之日以为定朔，朔虽小余<br /><br />&nbsp;&nbsp;&nbsp;&nbsp;在进限，亦不之进，甚矣，人之安于故习也。<br /><br />&nbsp;&nbsp;&nbsp;&nbsp;初历法用平朔，止知一大一小，为法之不可易，初闻三大二小之说，皆不以<br /><br />&nbsp;&nbsp;&nbsp;&nbsp;为然。自有历以来，下讫麟德，而定朔始行，四大三小，理数自然，唐人弗克若<br /><br />&nbsp;&nbsp;&nbsp;&nbsp;天，而止用平朔。迨本朝至元，而常议方革。至如进朔之意，止欲避晦日月见，<br /><br />&nbsp;&nbsp;&nbsp;&nbsp;殊不思合朔在酉戌亥，距前日之卯十八九辰矣，若进一日，则晦不见月，此论诚<br /><br />&nbsp;&nbsp;&nbsp;&nbsp;然。苟合朔在辰申之间，法不当进，距前日之卯已逾十四五度，则月见于晦，庸<br /><br />&nbsp;&nbsp;&nbsp;&nbsp;得免乎？且月之隐见，本天道之自然，朔之进退，出入为之牵强，孰若废人用天，<br /><br />&nbsp;&nbsp;&nbsp;&nbsp;不复虚进，为得其实哉。至理所在，奚恤乎人言，可为知者道也。<br /><br />&nbsp;&nbsp;&nbsp;&nbsp;不用积年日法<br /><br />&nbsp;&nbsp;&nbsp;&nbsp;历法之作，所以步日月之躔离，候气朔之盈虚，不揆其端，无以测知天道，<br /><br />&nbsp;&nbsp;&nbsp;&nbsp;而与之吻合；然日月之行迟速不同，气朔之运参差不一，昔人立法，必推求往古<br /><br />&nbsp;&nbsp;&nbsp;&nbsp;生数之始，谓之演纪上元。当斯之际，日月五星同度，如合璧连珠然。惟其世代<br /><br />&nbsp;&nbsp;&nbsp;&nbsp;绵远，驯积其数至逾亿万，后人厌其布算繁多，互相推考，断截其数而增损日法，<br /><br />&nbsp;&nbsp;&nbsp;&nbsp;以为得改宪之术，此历代积年日法所以不能相同者也。然行之未远，浸复差失，<br /><br />&nbsp;&nbsp;&nbsp;&nbsp;盖天道自然，岂人为附会所能苟合哉？夫七政运行于天，进退自有常度，苟原始<br /><br />&nbsp;&nbsp;&nbsp;&nbsp;要终，候验周匝，则象数昭著，有不容隐者，又何必舍目前简易之法，而求亿万<br /><br />&nbsp;&nbsp;&nbsp;&nbsp;年宏阔之术哉？<br /><br />&nbsp;&nbsp;&nbsp;&nbsp;今《授时历》以至元辛巳为元，所用之数，一本诸天，秒而分，分而刻，刻<br /><br />&nbsp;&nbsp;&nbsp;&nbsp;而日，皆以百为率，比之他历积年日法，推演附会，出于人为者，为得自然。<br /><br />&nbsp;&nbsp;&nbsp;&nbsp;或曰：“昔人谓建历之本，必先立元，元正然后定日法，法定然后度周天以<br /><br />&nbsp;&nbsp;&nbsp;&nbsp;定分至，然则历之有积年日法尚矣。自黄帝以来，诸历转相祖述，殆七八十家，<br /><br />&nbsp;&nbsp;&nbsp;&nbsp;未闻舍此而能成者。今一切削去，无乃昧于本原，而考求未得其方欤？”是殆不<br /><br />&nbsp;&nbsp;&nbsp;&nbsp;然。晋杜预有云：“治历者，当顺天以求合，非为合以验天。”前代演积之法，<br /><br />&nbsp;&nbsp;&nbsp;&nbsp;不过为合验天耳。今以旧历颇疏，乃命厘正，法之不密，在所必更，奚暇踵故习<br /><br />&nbsp;&nbsp;&nbsp;&nbsp;哉。遂取汉以来诸历积年日法及行用年数，具列于后，仍附演积数法，以释或者<br /><br />&nbsp;&nbsp;&nbsp;&nbsp;之疑。<br /><br />&nbsp;&nbsp;&nbsp;&nbsp;《三统历》（西汉太初元年丁丑邓平造，行一百八十八年，至东汉元和乙酉，<br /><br />&nbsp;&nbsp;&nbsp;&nbsp;后天七十八刻。）<br /><br />&nbsp;&nbsp;&nbsp;&nbsp;积年，十一四万四千五百一十一。<br /><br />&nbsp;&nbsp;&nbsp;&nbsp;日法，八十一。<br /><br />&nbsp;&nbsp;&nbsp;&nbsp;《四分历》，（东汉元和二年乙酉编）造，行一百二十一年，至建安丙戌，<br /><br />&nbsp;&nbsp;&nbsp;&nbsp;后天七刻。）<br /><br />&nbsp;&nbsp;&nbsp;&nbsp;积年，一万五百六十一。<br /><br />&nbsp;&nbsp;&nbsp;&nbsp;日法，四。<br /><br />&nbsp;&nbsp;&nbsp;&nbsp;《乾象历》（建安十一年丙戌刘洪造，行三十一年，魏景初丁巳，后天七刻。）<br /><br />&nbsp;&nbsp;&nbsp;&nbsp;积年，八千四百五十二。<br /><br />&nbsp;&nbsp;&nbsp;&nbsp;日法，一千四百五十七。<br /><br />&nbsp;&nbsp;&nbsp;&nbsp;《景初历》（魏景初元年丁巳杨伟造，行二百六年，至宋元嘉癸未，先天五<br /><br />&nbsp;&nbsp;&nbsp;&nbsp;十刻。）<br /><br />&nbsp;&nbsp;&nbsp;&nbsp;积年，五千八十九。<br /><br />&nbsp;&nbsp;&nbsp;&nbsp;日法，四千五百五十九。<br /><br />&nbsp;&nbsp;&nbsp;&nbsp;《元嘉历》（宋元嘉二十年癸未何承天造，行二十年，至大明七年癸卯，先<br /><br />&nbsp;&nbsp;&nbsp;&nbsp;天五十刻。）<br /><br />&nbsp;&nbsp;&nbsp;&nbsp;积年，六千五百四十一。<br /><br />&nbsp;&nbsp;&nbsp;&nbsp;日法，七百五十二。<br /><br />&nbsp;&nbsp;&nbsp;&nbsp;《大明历》（宋大明七年癸卯宋祖冲之造，行五十八年，至魏正光辛丑，后<br /><br />&nbsp;&nbsp;&nbsp;&nbsp;天二十九刻。）<br /><br />&nbsp;&nbsp;&nbsp;&nbsp;积年，五万二千七百五十七。<br /><br />&nbsp;&nbsp;&nbsp;&nbsp;日法，三千九百三十九。<br /><br />&nbsp;&nbsp;&nbsp;&nbsp;《正光历》（后魏正光二年辛丑李业兴造，行一十九年，至兴和庚申，先天<br /><br />&nbsp;&nbsp;&nbsp;&nbsp;十三刻。）<br /><br />&nbsp;&nbsp;&nbsp;&nbsp;积年，一十六万八千五百九。<br /><br />&nbsp;&nbsp;&nbsp;&nbsp;日法，七万四千九百五十二。<br /><br />&nbsp;&nbsp;&nbsp;&nbsp;《兴和历》（兴和二年庚申李业兴造，行一十年，至齐天保庚午，先天九十<br /><br />&nbsp;&nbsp;&nbsp;&nbsp;九刻。）<br /><br />&nbsp;&nbsp;&nbsp;&nbsp;积年，二十万四千七百三十七。<br /><br />&nbsp;&nbsp;&nbsp;&nbsp;日法，二十万八千五百三十。<br /><br />&nbsp;&nbsp;&nbsp;&nbsp;《天保历》（北齐天保元年庚午宋景业造，行一十七年，至周天和丙戌，后<br /><br />&nbsp;&nbsp;&nbsp;&nbsp;天一日八十七刻。）<br /><br />&nbsp;&nbsp;&nbsp;&nbsp;积年，一十一万一千二百五十七。<br /><br />&nbsp;&nbsp;&nbsp;&nbsp;日法，二万三千六百六十。<br /><br />&nbsp;&nbsp;&nbsp;&nbsp;《天和历》（后周天和元年丙戌甄鸾造，行一十三年，至大象己亥，先天四<br /><br />&nbsp;&nbsp;&nbsp;&nbsp;十刻。）<br /><br />&nbsp;&nbsp;&nbsp;&nbsp;积年，八十七万六千五百七。<br /><br />&nbsp;&nbsp;&nbsp;&nbsp;日法，二万三千四百六十。<br /><br />&nbsp;&nbsp;&nbsp;&nbsp;《大象历》（大象元年己亥马显造，行五年，至隋开皇甲辰，后天十刻。）<br /><br />&nbsp;&nbsp;&nbsp;&nbsp;积年，四万二千二百五十五。<br /><br />&nbsp;&nbsp;&nbsp;&nbsp;日法，一万二千九百九十二。<br /><br />&nbsp;&nbsp;&nbsp;&nbsp;《开皇历》（隋开皇四年甲辰张宾造，行二十四年，至大业戊辰，后天七刻。）<br /><br />&nbsp;&nbsp;&nbsp;&nbsp;积年，四百一十二万九千六百九十七。<br /><br />&nbsp;&nbsp;&nbsp;&nbsp;日法，一十万二千九百六十。<br /><br />&nbsp;&nbsp;&nbsp;&nbsp;《大业历》（大业四年戊辰张胄玄造，行一十一年，至唐武德己卯，后天七<br /><br />&nbsp;&nbsp;&nbsp;&nbsp;刻。）<br /><br />&nbsp;&nbsp;&nbsp;&nbsp;积年，一百四十二万八千三百一十七。<br /><br />&nbsp;&nbsp;&nbsp;&nbsp;日法，一千一百四十四。<br /><br />&nbsp;&nbsp;&nbsp;&nbsp;《戊寅历》（唐武德二年己卯道士傅仁均造，行四十六年，至麟德乙丑，后<br /><br />&nbsp;&nbsp;&nbsp;&nbsp;天四十七刻。）<br /><br />&nbsp;&nbsp;&nbsp;&nbsp;积年，一十六万五千三。<br /><br />&nbsp;&nbsp;&nbsp;&nbsp;日法，一万三千六。<br /><br />&nbsp;&nbsp;&nbsp;&nbsp;《麟德历》（麟德二年乙丑李淳风造，行六十三年，至开元戊辰，后天一十<br /><br />&nbsp;&nbsp;&nbsp;&nbsp;二刻。）<br /><br />&nbsp;&nbsp;&nbsp;&nbsp;积年，二十七万四百九十七。<br /><br />&nbsp;&nbsp;&nbsp;&nbsp;日法，一千三百四十。<br /><br />&nbsp;&nbsp;&nbsp;&nbsp;《大衍历》（开元十六年戊辰僧一行造，行三十四年，至宝应壬寅，先天一<br /><br />&nbsp;&nbsp;&nbsp;&nbsp;十三刻。）<br /><br />&nbsp;&nbsp;&nbsp;&nbsp;积年，九千六百九十六万二千二百九十七。<br /><br />&nbsp;&nbsp;&nbsp;&nbsp;日法，三千四十。<br /><br />&nbsp;&nbsp;&nbsp;&nbsp;《五纪历》（宝应元年壬寅郭献之造，行二十三年，至贞元乙丑，后天二十<br /><br />&nbsp;&nbsp;&nbsp;&nbsp;四刻。）<br /><br />&nbsp;&nbsp;&nbsp;&nbsp;积年，二十七万四百九十七。<br /><br />&nbsp;&nbsp;&nbsp;&nbsp;日法，一千三百四十。<br /><br />&nbsp;&nbsp;&nbsp;&nbsp;《贞元历》（贞元元年乙丑徐承嗣造，行三十七年，至长庆壬寅，先天十五<br /><br />&nbsp;&nbsp;&nbsp;&nbsp;刻。）<br /><br />&nbsp;&nbsp;&nbsp;&nbsp;积年，四十万三千三百九十七。<br /><br />&nbsp;&nbsp;&nbsp;&nbsp;日法，一千九十五。<br /><br />&nbsp;&nbsp;&nbsp;&nbsp;《宣明历》（长庆二年壬寅徐昂造，行七十一年，至景福癸丑，先天四刻。）<br /><br />&nbsp;&nbsp;&nbsp;&nbsp;积年，七百七万五百九十七。<br /><br />&nbsp;&nbsp;&nbsp;&nbsp;日法，八千四百。<br /><br />&nbsp;&nbsp;&nbsp;&nbsp;《崇玄历》（景福二年癸丑边冈造，行十四年，后六十三年，至周显德丙辰，<br /><br />&nbsp;&nbsp;&nbsp;&nbsp;先天四刻。）<br /><br />&nbsp;&nbsp;&nbsp;&nbsp;积年，五千三百九十四万七千六百九十七。<br /><br />&nbsp;&nbsp;&nbsp;&nbsp;日法，一万三千五百。<br /><br />&nbsp;&nbsp;&nbsp;&nbsp;《钦天历》（五代周显德三年丙辰王朴造，行五年，至宋建隆庚申，先天二<br /><br />&nbsp;&nbsp;&nbsp;&nbsp;刻。）<br /><br />&nbsp;&nbsp;&nbsp;&nbsp;积年，七千二百六十九万八千七百七十七。<br /><br />&nbsp;&nbsp;&nbsp;&nbsp;日法，七千二百。<br /><br />&nbsp;&nbsp;&nbsp;&nbsp;《应天历》（宋建隆元年庚申王处讷造，行二十一年，至太平兴国辛巳，后<br /><br />&nbsp;&nbsp;&nbsp;&nbsp;天二刻。）<br /><br />&nbsp;&nbsp;&nbsp;&nbsp;积年，四百八十二万五千八百七十七。<br /><br />&nbsp;&nbsp;&nbsp;&nbsp;日法，一万单二。<br /><br />&nbsp;&nbsp;&nbsp;&nbsp;《乾元历》（太平兴国六年辛巳吴昭素造，行二十年，至咸平辛丑，合。）<br /><br />&nbsp;&nbsp;&nbsp;&nbsp;积年，三千五十四万四千二百七十七。<br /><br />&nbsp;&nbsp;&nbsp;&nbsp;日法，二千九百四十。<br /><br />&nbsp;&nbsp;&nbsp;&nbsp;《仪天历》（咸平四年辛丑史序造，行二十三年，至天圣甲子，合。）<br /><br />&nbsp;&nbsp;&nbsp;&nbsp;积年，七十一万六千七百七十七。<br /><br />&nbsp;&nbsp;&nbsp;&nbsp;日法，一万一百。<br /><br />&nbsp;&nbsp;&nbsp;&nbsp;《崇天历》（天圣二年甲子宋行古造，行四十年，至治平甲辰，后天五十四<br /><br />&nbsp;&nbsp;&nbsp;&nbsp;刻。）<br /><br />&nbsp;&nbsp;&nbsp;&nbsp;积年，九千七百五十五万六千五百九十七。<br /><br />&nbsp;&nbsp;&nbsp;&nbsp;日法，一万五百九十。<br /><br />&nbsp;&nbsp;&nbsp;&nbsp;《明天历》（治平元年甲辰周琮造，行一十年，至熙宁甲寅，合。）<br /><br />&nbsp;&nbsp;&nbsp;&nbsp;积年，七十一万一千九百七十七。<br /><br />&nbsp;&nbsp;&nbsp;&nbsp;日法，三万九千。<br /><br />&nbsp;&nbsp;&nbsp;&nbsp;《奉元历》（熙宁七年甲寅卫朴造，行十八年，至元v壬申，后天七刻。）<br /><br />&nbsp;&nbsp;&nbsp;&nbsp;积年，八千三百一十八万五千二百七十七。<br /><br />&nbsp;&nbsp;&nbsp;&nbsp;日法，二万三千七百。<br /><br />&nbsp;&nbsp;&nbsp;&nbsp;《观天历》（元v七年壬申皇居卿造，行一十一年，至崇宁癸未，先天六刻。）<br /><br />&nbsp;&nbsp;&nbsp;&nbsp;积年，五百九十四万四千九百九十七。<br /><br />&nbsp;&nbsp;&nbsp;&nbsp;日法，一万二千三十。<br /><br />&nbsp;&nbsp;&nbsp;&nbsp;《占天历》（崇宁二年癸未姚舜辅造，行三年，至丙戌，后天四刻。）<br /><br />&nbsp;&nbsp;&nbsp;&nbsp;积年，二千五百五十万一千九百三十七。<br /><br />&nbsp;&nbsp;&nbsp;&nbsp;日法，二万八千八十。<br /><br />&nbsp;&nbsp;&nbsp;&nbsp;《纪元历》（崇宁五年丙戌姚舜辅造，行二十一年，至金天会丁未，合。）<br /><br />&nbsp;&nbsp;&nbsp;&nbsp;积年，二千八百六十一万三千四百六十七。<br /><br />&nbsp;&nbsp;&nbsp;&nbsp;日法，七千二百九十。<br /><br />&nbsp;&nbsp;&nbsp;&nbsp;《大明历》（金天会五年丁未杨级造，行五十三年，至大定庚子，合。）<br /><br />&nbsp;&nbsp;&nbsp;&nbsp;积年，三亿八千三百七十六万八千六百五十七。<br /><br />&nbsp;&nbsp;&nbsp;&nbsp;日法，五千二百三十。<br /><br />&nbsp;&nbsp;&nbsp;&nbsp;《重修大明历》（大定二十年庚子赵知微重修，行一百一年，至元朝至元辛<br /><br />&nbsp;&nbsp;&nbsp;&nbsp;巳，后天一十九刻。）<br /><br />&nbsp;&nbsp;&nbsp;&nbsp;积年，八千八百六十三万九千七百五十七。<br /><br />&nbsp;&nbsp;&nbsp;&nbsp;日法，五千二百三十。<br /><br />&nbsp;&nbsp;&nbsp;&nbsp;《统元历》（后宋绍兴五年乙卯陈得一造，行三十二年，至乾道丁亥，合。）<br /><br />&nbsp;&nbsp;&nbsp;&nbsp;积年，九千四百二十五万一千七百三十七。<br /><br />&nbsp;&nbsp;&nbsp;&nbsp;日法，六千九百三十。<br /><br />&nbsp;&nbsp;&nbsp;&nbsp;《乾道历》（乾道三年丁亥刘孝荣造，行九年，至淳熙丙申，后天一刻。）<br /><br />&nbsp;&nbsp;&nbsp;&nbsp;积年，九千一百六十四万五千九百三十七。<br /><br />&nbsp;&nbsp;&nbsp;&nbsp;日法，三万。<br /><br />&nbsp;&nbsp;&nbsp;&nbsp;《淳熙历》（淳熙三年丙申刘孝荣造，行一十五年，至绍熙辛亥，合。）<br /><br />&nbsp;&nbsp;&nbsp;&nbsp;积年，五千二百四十二万二千七十七。<br /><br />&nbsp;&nbsp;&nbsp;&nbsp;日法，五千六百四十。<br /><br />&nbsp;&nbsp;&nbsp;&nbsp;《会元历》（绍熙二年辛亥刘孝荣造，行八年，至庆元己未，后天一十刻。）<br /><br />&nbsp;&nbsp;&nbsp;&nbsp;积年，二千五百四十九万四千八百五十七。<br /><br />&nbsp;&nbsp;&nbsp;&nbsp;日法，三万八千七百。<br /><br />&nbsp;&nbsp;&nbsp;&nbsp;《统天历》（庆元五年己未杨忠辅造，行八年，至开禧丁卯，先天六刻。）<br /><br />&nbsp;&nbsp;&nbsp;&nbsp;积年，三千九百一十七。<br /><br />&nbsp;&nbsp;&nbsp;&nbsp;日法，一万二千。<br /><br />&nbsp;&nbsp;&nbsp;&nbsp;《开禧历》（开禧三年丁卯鲍浣之造，行四十四年，至淳v辛亥，后天七刻。）<br /><br />&nbsp;&nbsp;&nbsp;&nbsp;积年，七百八十四万八千二百五十七。<br /><br />&nbsp;&nbsp;&nbsp;&nbsp;日法，一万六千九百。<br /><br />&nbsp;&nbsp;&nbsp;&nbsp;《淳v历》（淳v十年庚戌李德卿造，行一年，至壬子，合。）<br /><br />&nbsp;&nbsp;&nbsp;&nbsp;积年，一亿二千二十六万七千六百七十七。<br /><br />&nbsp;&nbsp;&nbsp;&nbsp;日法，三千五百三十。<br /><br />&nbsp;&nbsp;&nbsp;&nbsp;《会天历》（宝v元年癸丑谭玉造，行十八年，至咸淳辛未，后天一刻。）<br /><br />&nbsp;&nbsp;&nbsp;&nbsp;积年，一千一百三十五万六千一百五十七。<br /><br />&nbsp;&nbsp;&nbsp;&nbsp;日法，九千七百四十。<br /><br />&nbsp;&nbsp;&nbsp;&nbsp;《成天历》（咸淳七年辛未陈鼎造，行四年，至至元辛巳，后天一刻。）<br /><br />&nbsp;&nbsp;&nbsp;&nbsp;积年，七千一百七十五万八千一百五十七。<br /><br />&nbsp;&nbsp;&nbsp;&nbsp;日法，七千四百二十。<br /><br />&nbsp;&nbsp;&nbsp;&nbsp;此下不曾行用，见于典籍经进者二历。<br /><br />&nbsp;&nbsp;&nbsp;&nbsp;《皇极历》（大业间刘焯造，阻难不行，至唐武德二年己卯，先天四十三刻。）<br /><br />&nbsp;&nbsp;&nbsp;&nbsp;积年，一百万九千五百一十七。<br /><br />&nbsp;&nbsp;&nbsp;&nbsp;日法，一千二百四十二。<br /><br />&nbsp;&nbsp;&nbsp;&nbsp;《乙未历》（大定二十年庚子耶律履造，不曾行用，至辛巳，后天一十九刻。）<br /><br />&nbsp;&nbsp;&nbsp;&nbsp;积年，四千四十五万三千一百二十六。<br /><br />&nbsp;&nbsp;&nbsp;&nbsp;日法，二万六百九十。<br /><br />&nbsp;&nbsp;&nbsp;&nbsp;《授时历》（元至元十八年辛巳为元。）<br /><br />&nbsp;&nbsp;&nbsp;&nbsp;积年、日法不用。<br /><br />&nbsp;&nbsp;&nbsp;&nbsp;实测到至元十八年辛巳岁。<br /><br />&nbsp;&nbsp;&nbsp;&nbsp;气应，五十五日六百分。<br /><br />&nbsp;&nbsp;&nbsp;&nbsp;闰应，二十日一千八百五十分。<br /><br />&nbsp;&nbsp;&nbsp;&nbsp;经朔，三十四日八千七百五十分。<br /><br />&nbsp;&nbsp;&nbsp;&nbsp;日法，二千一百九十，演纪上元己亥，距至元辛巳九千八百二十五万一千四<br /><br />&nbsp;&nbsp;&nbsp;&nbsp;百二十二算。<br /><br />&nbsp;&nbsp;&nbsp;&nbsp;气应，五十五日六百二分。<br /><br />&nbsp;&nbsp;&nbsp;&nbsp;闰应，二十日一千八百五十三分。<br /><br />&nbsp;&nbsp;&nbsp;&nbsp;经朔，三十四日八千七百四十九分。<br /><br />&nbsp;&nbsp;&nbsp;&nbsp;日法，八千二百七十，演纪上元甲子，距辛巳五百六十七万五百五十七算，<br /><br />&nbsp;&nbsp;&nbsp;&nbsp;日命甲子。<br /><br />&nbsp;&nbsp;&nbsp;&nbsp;气应，五十五日五百三十三分。<br /><br />&nbsp;&nbsp;&nbsp;&nbsp;闰应，二十日一千八百八分。<br /><br />&nbsp;&nbsp;&nbsp;&nbsp;经朔，三十四日八千七百二十五分。<br /><br />&nbsp;&nbsp;&nbsp;&nbsp;日法，六千五百七十，寅纪上元甲子，距辛巳三千九百七十五万二千五百三<br /><br />&nbsp;&nbsp;&nbsp;&nbsp;十七算。<br /><br />&nbsp;&nbsp;&nbsp;&nbsp;气应，五十五日六百三十一分。<br /><br />&nbsp;&nbsp;&nbsp;&nbsp;闰应，二十日一千九百一十九分。<br /><br />&nbsp;&nbsp;&nbsp;&nbsp;经朔，三十四日八千七百一十二分。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,953072);">加入书签</a><a
                        href="953013.html">上一页</a>&larr;<a href="index.html">返回列表</a>&rarr;<a
                            href="953112.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "953013.html"; var next_page = "953112.html"; var index_page = "index.html"; var sortid = "9"; var article_id = "14699"; var chapter_id = "953072"; var articlename = "元史"; var chaptername = " 卷五十三 志第五"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>