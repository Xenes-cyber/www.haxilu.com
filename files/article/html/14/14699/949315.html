<!DOCTYPE html>
<html>
<head>
<meta charset="gbk" />
<title>元史- 卷六 本纪第六-在线阅读-哈西文学网</title>
<meta name="keywords" content="宋濂，元史， 卷六 本纪第六全文， 卷六 本纪第六在线阅读 哈西文学网" />
<meta name="description" content="哈西文学网提供宋濂的元史  卷六 本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/949315.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/949315.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 本纪第六</h1>
            <div class="link xb">
                <a href="948618.html">上一页</a>&larr;<a href="index.html">返回列表</a>&rarr;<a
                    href="949354.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖三<br /><br />&nbsp;&nbsp;&nbsp;&nbsp;二年春正月辛未朔，日有食之。癸酉，山东廉访使言：“真定路总管张宏，<br /><br />&nbsp;&nbsp;&nbsp;&nbsp;前在济南，乘变盗用官物。”诏以宏尝告李f反，免宏死罪，罢其职，征赃物<br /><br />&nbsp;&nbsp;&nbsp;&nbsp;偿官。邳州万户张邦直等违制贩马，并处死。敕徙镇海、百八里、谦谦州诸色匠<br /><br />&nbsp;&nbsp;&nbsp;&nbsp;户于中都，给银万五千两为行费。又徙奴怀、忒木带儿炮手人匠八百名赴中都，<br /><br />&nbsp;&nbsp;&nbsp;&nbsp;造船运粮。己卯，北京路行省给札剌赤户东徙行粮万石。以邓州监战讷怀、新旧<br /><br />&nbsp;&nbsp;&nbsp;&nbsp;军万户董文炳并为河南副统军。甲申，诏申严越界贩马之禁，违者处死。乙酉，<br /><br />&nbsp;&nbsp;&nbsp;&nbsp;以河南北荒田分给蒙古军耕种。戊子，诸王塔察儿使臣阔阔出至北京花道驿，手<br /><br />&nbsp;&nbsp;&nbsp;&nbsp;杀驿吏郝用、郭和尚，有旨征钞十锭给其主赎死。庚寅，城西番匣答路。癸巳，<br /><br />&nbsp;&nbsp;&nbsp;&nbsp;八东乞儿部牙西来朝，贡银鼠皮二千，赐金、素币各九、帛十有八。武城县王氏<br /><br />&nbsp;&nbsp;&nbsp;&nbsp;妻崔一产三男。丁酉，给亲王玉龙答失部民粮二千石。高丽国王王遣其弟广<br /><br />&nbsp;&nbsp;&nbsp;&nbsp;平公恂奉表来贡。<br /><br />&nbsp;&nbsp;&nbsp;&nbsp;二月辛丑朔，元帅按东与宋兵战于钓鱼山，败之，获战舰百四十六艘。甲辰，<br /><br />&nbsp;&nbsp;&nbsp;&nbsp;初立宫闱局。戊申，赐亲王兀鲁带河间王印，给所部米千石。丁巳，车驾幸上都。<br /><br />&nbsp;&nbsp;&nbsp;&nbsp;癸亥，并六部为四，以麦术丁为吏礼部尚书，马亨户部尚书，严忠范兵刑部尚书，<br /><br />&nbsp;&nbsp;&nbsp;&nbsp;别鲁丁工部尚书。禁山东东路私煎硝碱。甲子，以蒙古人充各路达鲁花赤，汉人<br /><br />&nbsp;&nbsp;&nbsp;&nbsp;充总管，回回人充同知，永为定制。以同知东平路宣慰使宝合丁为平章政事，山<br /><br />&nbsp;&nbsp;&nbsp;&nbsp;东廉访使王晋为参知政事。廉希宪、商挺罢。诏并诸王只必帖木儿所设管民官属。<br /><br />&nbsp;&nbsp;&nbsp;&nbsp;诏谕总统所：“僧人通五大部经者为中选，以有德业者为州郡僧录、判、正副都<br /><br />&nbsp;&nbsp;&nbsp;&nbsp;纲等官，仍于各路设三学讲、三禅会。”<br /><br />&nbsp;&nbsp;&nbsp;&nbsp;三月癸酉，骨嵬国人袭杀吉里迷部兵，敕以官粟及弓甲给之。丁亥，敕边军<br /><br />&nbsp;&nbsp;&nbsp;&nbsp;习水战、屯田。诛宋谍李富住。乙未，罢南北互市，括民间南货，官给其直。辽<br /><br />&nbsp;&nbsp;&nbsp;&nbsp;东饥，发粟万石、钞百锭赈之。<br /><br />&nbsp;&nbsp;&nbsp;&nbsp;夏四月戊午，赐诸王合必赤、亦怯烈金、素币各四，拜行金币一。<br /><br />&nbsp;&nbsp;&nbsp;&nbsp;五月壬午，赏万户晃里答儿所部征吐蕃功银四百五十两。戊子，禁北京、平<br /><br />&nbsp;&nbsp;&nbsp;&nbsp;滦等处人捕猎。庚寅，令：“军中犯法，不得擅自诛戮，罪轻断遣，重者闻奏。”<br /><br />&nbsp;&nbsp;&nbsp;&nbsp;敕上都商税、酒醋诸课毋征，其榷盐仍旧；诸人自愿徙居永业者，复其家。诏西<br /><br />&nbsp;&nbsp;&nbsp;&nbsp;川、山东、南京等路戍边军屯田。<br /><br />&nbsp;&nbsp;&nbsp;&nbsp;闰五月癸卯，升县为景州。辛亥，检核诸王兀鲁带部民贫无孳畜者三万七<br /><br />&nbsp;&nbsp;&nbsp;&nbsp;百二十四人，人月给米二斗五升，四阅月而止。丙辰，雅州碉门宣抚使请复碉门<br /><br />&nbsp;&nbsp;&nbsp;&nbsp;城邑，诏相度之。癸亥，移秦蜀行省于兴元。丙寅，命四川行院分兵屯田。丁卯，<br /><br />&nbsp;&nbsp;&nbsp;&nbsp;分四亲王南京属州，郑州隶合丹，钧州隶明里，睢州隶孛罗赤，蔡州隶海都，他<br /><br />&nbsp;&nbsp;&nbsp;&nbsp;属县复还朝廷。以平章政事赵璧行省于南京、河南府、大名、顺德、炒拧⒄玫隆<br /><br />&nbsp;&nbsp;&nbsp;&nbsp;怀孟等路，平章政事廉希宪行省事于东平、济南、益都、淄莱等路，中书左丞姚<br /><br />&nbsp;&nbsp;&nbsp;&nbsp;枢行省事于西京、平阳、太原等路。诏：“诸路州府，若自古名郡，户数繁庶，<br /><br />&nbsp;&nbsp;&nbsp;&nbsp;且当冲要者，不须改并。其户不满千者，可并则并之，各投下者，并入所隶州城。<br /><br />&nbsp;&nbsp;&nbsp;&nbsp;其散府州郡户少者，不须更设录事司及司候司，附郭县止令州府官兼领。括诸路<br /><br />&nbsp;&nbsp;&nbsp;&nbsp;未占籍户任差职者以闻。”<br /><br />&nbsp;&nbsp;&nbsp;&nbsp;六月戊辰朔，新得州安抚向良言：“顷以全城内附，元领军民流散南界者，<br /><br />&nbsp;&nbsp;&nbsp;&nbsp;多欲归顺，并乞招徕。”从之。又敕良以所领新降军民移戍通江县，行新得州事。<br /><br />&nbsp;&nbsp;&nbsp;&nbsp;辛未，赐阿术所部马价钞一千二十三锭有奇。丙子，太阴犯心大星。戊寅，移山<br /><br />&nbsp;&nbsp;&nbsp;&nbsp;东统军司于沂州。万户重喜立十字路。复正阳，命秃剌戍之。己卯，以淇州隶怀<br /><br />&nbsp;&nbsp;&nbsp;&nbsp;孟路。高丽国王王遣其臣荣胤伯奉表来贺圣诞节。千户阔阔出部民乏食，赐<br /><br />&nbsp;&nbsp;&nbsp;&nbsp;钞赈之。王晋罢。枢密院臣言：“各路出征逃亡汉军，及贫难未起户，并投下隐<br /><br />&nbsp;&nbsp;&nbsp;&nbsp;匿事故者，宜一概发遣应役。”从之。敕行院及诸军将校卒伍，须正身应役，违<br /><br />&nbsp;&nbsp;&nbsp;&nbsp;者罪之。<br /><br />&nbsp;&nbsp;&nbsp;&nbsp;秋七月辛酉，益都大蝗饥，命减价粜官粟以赈。癸亥，安南国王陈光\遣<br /><br />&nbsp;&nbsp;&nbsp;&nbsp;使奉表来贡。甲子，诏赐光\至元三年历。<br /><br />&nbsp;&nbsp;&nbsp;&nbsp;八月丙子，济南路邹平县进芝草一本。戊寅，高丽国王王遣使来贡方物。<br /><br />&nbsp;&nbsp;&nbsp;&nbsp;己卯，诸宰职皆罢，以安童为中书右丞相，伯颜为中书左丞相。戊子，召许衡于<br /><br />&nbsp;&nbsp;&nbsp;&nbsp;怀孟，杨诚于益都。车驾至自上都。<br /><br />&nbsp;&nbsp;&nbsp;&nbsp;九月戊戌，以将有事太庙，取大乐工于东平，预习仪礼。敕江淮沿边树栅，<br /><br />&nbsp;&nbsp;&nbsp;&nbsp;徐、宿、邳三州助役徒。庚子，皇孙铁穆尔生。丁巳，赏诸王只必帖木儿麾下河<br /><br />&nbsp;&nbsp;&nbsp;&nbsp;西战功银二百五十两。<br /><br />&nbsp;&nbsp;&nbsp;&nbsp;冬十月己卯，享于太庙。癸未，敕顺天张柔、东平严忠济、河间马总管、济<br /><br />&nbsp;&nbsp;&nbsp;&nbsp;南张林、太原石抹总管等户，改隶民籍。统军抄不花、万户怀都麾下军士所俘宋<br /><br />&nbsp;&nbsp;&nbsp;&nbsp;人九十三口，官赎为民。其私越禁界掠获者四十五人，许令亲属完聚，并种田内<br /><br />&nbsp;&nbsp;&nbsp;&nbsp;地。戊子，诏随路私商曾入南界者，首实免罪充军。<br /><br />&nbsp;&nbsp;&nbsp;&nbsp;十一月丙申，召李昶于东平。辛丑，赐诸王只必帖木儿银二万五千两、钞千<br /><br />&nbsp;&nbsp;&nbsp;&nbsp;锭。癸丑，赏杨文安战功金五十两，所部军银六百两及币帛有差。甲子，诏事故<br /><br />&nbsp;&nbsp;&nbsp;&nbsp;贫难军不堪应役者，以两户或三户合并正军一名，其丁单力备者，许顾人应役。<br /><br />&nbsp;&nbsp;&nbsp;&nbsp;十二月己巳，省并州县凡二百二十余所。庚午，宋子贞言：“朝省之政，不<br /><br />&nbsp;&nbsp;&nbsp;&nbsp;宜数行数改。又刑部所掌，事干人命，尚书严忠范年少，宜选老于刑名者为之。”<br /><br />&nbsp;&nbsp;&nbsp;&nbsp;又请罢北京行中书省，别立宣慰司以控制东北州郡。并从之。禁朝省告讦以息争<br /><br />&nbsp;&nbsp;&nbsp;&nbsp;讼。辛未，以诸王也速不花所部戍西番军屡有战功，赏银三百两。癸酉，召张德<br /><br />&nbsp;&nbsp;&nbsp;&nbsp;辉于真定，徒单公履于卫州。丁丑，诏谕高丽，赐至元三年历日。癸未，赐刘秉<br /><br />&nbsp;&nbsp;&nbsp;&nbsp;忠金五十两。甲申，赐伯颜、宋子贞、杨诚银千两、钞六十锭。丁亥，敕选诸翼<br /><br />&nbsp;&nbsp;&nbsp;&nbsp;军富强才勇者万人，充侍卫亲军。己丑，渎山大玉海成，敕置广寒殿。是岁，户<br /><br />&nbsp;&nbsp;&nbsp;&nbsp;一百五十九万七千六百一，丝九十八万六千二百八十八斤，包银钞五万七千六百<br /><br />&nbsp;&nbsp;&nbsp;&nbsp;八十二锭。赐诸王金、银、币、帛如岁例。彰德、大名、南京、河南府、济南、<br /><br />&nbsp;&nbsp;&nbsp;&nbsp;淄莱、太原、弘州雹，西京、北京、益都、真定、东平、顺德、河间、徐、宿、<br /><br />&nbsp;&nbsp;&nbsp;&nbsp;邳蝗旱，太原霜灾。断死罪四十二人。<br /><br />&nbsp;&nbsp;&nbsp;&nbsp;三年春正月乙未朔，高丽国王王遣使来贺。丙午，遣朵端、赵璧持诏抚<br /><br />&nbsp;&nbsp;&nbsp;&nbsp;谕四川将吏军民。壬子，立制国用使司，以阿合马为使。癸丑，选女直军二千为<br /><br />&nbsp;&nbsp;&nbsp;&nbsp;侍卫军。四川行枢密院谋取嘉定，请益兵，命朵端、赵璧摘诸翼蒙古、汉军六千<br /><br />&nbsp;&nbsp;&nbsp;&nbsp;人付之。<br /><br />&nbsp;&nbsp;&nbsp;&nbsp;二月丙寅，廉希宪、宋子贞为平章政事，张文谦复为中书左丞，史天泽为枢<br /><br />&nbsp;&nbsp;&nbsp;&nbsp;密副使。癸酉，立沈州以处高丽降民。壬午，平阳路僧官以妖言惑众伏诛。以中<br /><br />&nbsp;&nbsp;&nbsp;&nbsp;书右丞张易同知制国用使司事，参知政事，张惠为制国用副使。癸未，车驾幸上<br /><br />&nbsp;&nbsp;&nbsp;&nbsp;都。甲申，罢西夏行省，立宣慰司。初制太常礼乐工冠服。立东京、广宁、懿州、<br /><br />&nbsp;&nbsp;&nbsp;&nbsp;开元、恤品、合懒、婆娑等路宣抚司。乙酉，蠲中都今年包银四分之一。诏理断<br /><br />&nbsp;&nbsp;&nbsp;&nbsp;阿术部下所俘人口、畜牧及其草地为民侵种者。以制国用使司条画谕中外官吏。<br /><br />&nbsp;&nbsp;&nbsp;&nbsp;三月辛巳，分卫辉路为亲王玉龙答失分地。戊戌，赈水达达民户饥。己未，<br /><br />&nbsp;&nbsp;&nbsp;&nbsp;王晋及侍中和哲斯、济南益都转运使王明，以隐匿盐课，皆伏诛。<br /><br />&nbsp;&nbsp;&nbsp;&nbsp;夏四月丁卯，五山珍御榻成，置琼华岛广寒殿。亳州水军千户胡进等领骑兵<br /><br />&nbsp;&nbsp;&nbsp;&nbsp;渡淝水，逾荆山，与宋兵战，杀获甚众，赏钞币有差。庚午，敕僧、道祈福于中<br /><br />&nbsp;&nbsp;&nbsp;&nbsp;都寺观。诏以僧机为总统，居广寿寺。己卯，申严濒海私盐之禁。敕宫烛毋彩绘。<br /><br />&nbsp;&nbsp;&nbsp;&nbsp;五月乙未，遣使诸路虑囚。庚子，敕太医院领诸路医户、惠民药局。辛丑，<br /><br />&nbsp;&nbsp;&nbsp;&nbsp;以黄金饰浑天仪。丙午，浚西夏中兴汉延、唐来等渠。凡良田为僧所据者，听蒙<br /><br />&nbsp;&nbsp;&nbsp;&nbsp;古人分垦。丙辰，罢益都行省。蠲平滦、益都质子户赋税之半。<br /><br />&nbsp;&nbsp;&nbsp;&nbsp;六月丁卯，封皇子南木合为北平王，以印给之。辛未，徙归化民于清州兴济<br /><br />&nbsp;&nbsp;&nbsp;&nbsp;县屯田，官给牛具。壬申，赐刘整畿内地五十顷。癸酉，以千户剌儿没于王事，<br /><br />&nbsp;&nbsp;&nbsp;&nbsp;赐其妻银二百五十两。丙子，立漕运司。戊寅，以陕西行省平章赛典赤等政事修<br /><br />&nbsp;&nbsp;&nbsp;&nbsp;治，赐银五千两。命山东统军副使王仲仁督造战船于汴。申严陕西、河南竹禁。<br /><br />&nbsp;&nbsp;&nbsp;&nbsp;立拱卫司。<br /><br />&nbsp;&nbsp;&nbsp;&nbsp;秋七月丙申，罢息州安抚司。壬寅，诏上都路总管府遇车驾巡幸，行留守司<br /><br />&nbsp;&nbsp;&nbsp;&nbsp;事，车驾还，即复旧。丙午，遣使祀五岳四渎。甲寅，添内外巡兵。外路每百户<br /><br />&nbsp;&nbsp;&nbsp;&nbsp;选中产者一人充之，其赋令余户代输，在都增武卫军四百。己未，以崞、代、坚、<br /><br />&nbsp;&nbsp;&nbsp;&nbsp;台四州隶忻州。诏令西夏避乱之民还本籍，成都新民为豪家所庇者皆归之州县。<br /><br />&nbsp;&nbsp;&nbsp;&nbsp;诏招集逃亡军，限百日诣所属陈首，原其罪，贫者并户应役。<br /><br />&nbsp;&nbsp;&nbsp;&nbsp;八月癸亥，赐丞相伯颜第一区。丁卯，以兵部侍郎黑的、礼部侍郎殷弘使日<br /><br />&nbsp;&nbsp;&nbsp;&nbsp;本，赐书曰：“皇帝奉书日本国王：朕惟自古小国之君，境土相接，尚务讲信修<br /><br />&nbsp;&nbsp;&nbsp;&nbsp;睦，况我祖宗受天明命，奄有区夏，遐方异域畏威怀德者，不可悉数。朕即位之<br /><br />&nbsp;&nbsp;&nbsp;&nbsp;初，以高丽无辜之民，久瘁锋镝，即令罢兵，还其疆埸，反其旄倪。高丽君臣，<br /><br />&nbsp;&nbsp;&nbsp;&nbsp;感戴来朝，义虽君臣，而欢若父子。计王之君臣，亦已知之。高丽，朕之东藩也。<br /><br />&nbsp;&nbsp;&nbsp;&nbsp;日本密迩高丽，开国以来，时通中国，至于朕躬，而无一乘之使以通和好。尚恐<br /><br />&nbsp;&nbsp;&nbsp;&nbsp;王国知之未审，故特遣使持书布告朕心，冀自今以往，通问结好，以相亲睦。且<br /><br />&nbsp;&nbsp;&nbsp;&nbsp;圣人以四海为家，不相通好，岂一家之理哉？以至用兵，夫孰所好，王其图之。”<br /><br />&nbsp;&nbsp;&nbsp;&nbsp;又诏高丽导去使至其国。戊子，高丽国王王遣其大将军朴琪来贺圣诞节。阿<br /><br />&nbsp;&nbsp;&nbsp;&nbsp;术略地蕲、黄，俘获以万计。<br /><br />&nbsp;&nbsp;&nbsp;&nbsp;九月戊午，车驾至自上都。<br /><br />&nbsp;&nbsp;&nbsp;&nbsp;冬十月庚申朔，降德兴府为奉圣州。癸亥，高丽使还，以王病，诏和药<br /><br />&nbsp;&nbsp;&nbsp;&nbsp;赐之。丁丑，徙平阳经籍所于京师。更敕牒旧式。太庙成，丞相安童、伯颜言：<br /><br />&nbsp;&nbsp;&nbsp;&nbsp;“祖宗世数、尊谥庙号、增祀四世、各庙神主、配享功臣、法服祭器等事，皆宜<br /><br />&nbsp;&nbsp;&nbsp;&nbsp;定议。”命平章政事赵璧等集群臣议，定为八室。申禁京畿畋猎。壬午，命制国<br /><br />&nbsp;&nbsp;&nbsp;&nbsp;用使司造神臂弓千张、矢六万。<br /><br />&nbsp;&nbsp;&nbsp;&nbsp;十一月辛卯，初给京、府、州、县、司官吏俸及职田。戊戌，濒御河立漕仓。<br /><br />&nbsp;&nbsp;&nbsp;&nbsp;丁未，申严杀牛马之禁。宋子贞致仁。辛亥，以忽都答儿为中书左丞相。诏禁天<br /><br />&nbsp;&nbsp;&nbsp;&nbsp;文、图谶等书。丙辰，千户散竹带以嗜酒失所守大良平，罪当死，录其前功免死，<br /><br />&nbsp;&nbsp;&nbsp;&nbsp;令往东川军前自效。诏建都使复归朝。又诏嘉定等府沿江一带城堡早降。又诏四<br /><br />&nbsp;&nbsp;&nbsp;&nbsp;川行枢密院遣人告谕江、汉、庸、蜀等效顺，具官吏姓名，对阶换授，有功者迁，<br /><br />&nbsp;&nbsp;&nbsp;&nbsp;有才者用；民无生理者以衣粮赈之，愿迁内地者给以田庐，毋令失所。<br /><br />&nbsp;&nbsp;&nbsp;&nbsp;十二月庚申，给诸王合必赤行军印。辛酉，诏改四川行枢密院为行中书省，<br /><br />&nbsp;&nbsp;&nbsp;&nbsp;以赛典赤、也速带儿等佥行中书省事。甲子，立诸路洞冶所。以梁成生擒宋总辖<br /><br />&nbsp;&nbsp;&nbsp;&nbsp;官，授同知开府事，佩金符。减辉州竹课，先是官取十之六，至是减其二。丁亥，<br /><br />&nbsp;&nbsp;&nbsp;&nbsp;诏安肃公张柔、行工部尚书段天v等同行工部事，修筑宫城。并太府监入宣徽院，<br /><br />&nbsp;&nbsp;&nbsp;&nbsp;仍以宣徽使专领监事。诏赐高丽以至元四年历日，仍慰谕之。建大安阁于上都。<br /><br />&nbsp;&nbsp;&nbsp;&nbsp;凿金口，导卢沟水以漕西山木石。敕：“诸越界私商及谍人与伪造钞者，送京师<br /><br />&nbsp;&nbsp;&nbsp;&nbsp;审核。”是岁，天下户一百六十万九千九百三。东平、济南、益都、平滦、真定、<br /><br />&nbsp;&nbsp;&nbsp;&nbsp;炒拧⑺程臁⒅卸肌⒑蛹洹⒈本┗龋京兆、凤翔旱。断死罪九十六人。赐诸王金、<br /><br />&nbsp;&nbsp;&nbsp;&nbsp;银、币、帛如岁例。<br /><br />&nbsp;&nbsp;&nbsp;&nbsp;四年春正月甲午，陕西行省以开州新得复失，请益兵，敕平阳、延安等处签<br /><br />&nbsp;&nbsp;&nbsp;&nbsp;民兵三千人，山东、河南、怀孟、潼川调兵七千人益之。丁酉，申严平阳等处私<br /><br />&nbsp;&nbsp;&nbsp;&nbsp;盐之禁。壬寅，立茶速秃水十四驿。癸卯，敕修曲阜宣圣庙。乙巳，百济遣其臣<br /><br />&nbsp;&nbsp;&nbsp;&nbsp;梁浩来朝，赐以锦绣有差。禁僧官侵理民讼。辛亥，封安肃公张柔为蔡国公，以<br /><br />&nbsp;&nbsp;&nbsp;&nbsp;赵璧为枢密副使。立诸路洞冶都总管府。癸丑，敕封昔木土山为武定山，其神曰<br /><br />&nbsp;&nbsp;&nbsp;&nbsp;武定公；泉为灵渊，其神曰灵渊侯。佥蒙古军，户二丁三丁者出一人为军，四丁<br /><br />&nbsp;&nbsp;&nbsp;&nbsp;五丁者二人，六丁七丁者三人。乙卯，高丽国王王遣使来朝，诏抚慰之。戊<br /><br />&nbsp;&nbsp;&nbsp;&nbsp;午，立提点宫城所。析上都隆兴府自为一路，行总管府事；立开元等路转运司。<br /><br />&nbsp;&nbsp;&nbsp;&nbsp;城大都。<br /><br />&nbsp;&nbsp;&nbsp;&nbsp;二月庚申，粘合南合复平章事，阿里复为中书右丞。丁卯，改经籍所为弘文<br /><br />&nbsp;&nbsp;&nbsp;&nbsp;院，以马天昭知院事。丁亥，括西夏民田，征其租。车驾幸上都。诏陕西行省招<br /><br />&nbsp;&nbsp;&nbsp;&nbsp;谕宋人。又诏嘉定、泸州、重庆、夔府、涪、达、忠、万及钓鱼、礼义、大良等<br /><br />&nbsp;&nbsp;&nbsp;&nbsp;处官吏军民有能率众来降者，优加赏擢。<br /><br />&nbsp;&nbsp;&nbsp;&nbsp;三月己丑，复以耶律铸为中书左丞相。辛卯，自潼关至蕲县立河渡官八员，<br /><br />&nbsp;&nbsp;&nbsp;&nbsp;以察奸伪。乙未，敕中都路建习乐堂，使乐工隶业其中。己亥，赐皇子燕王、忙<br /><br />&nbsp;&nbsp;&nbsp;&nbsp;阿剌、那没罕、忽哥赤银三万两。辛丑，夏津县大雨雹。壬寅，安童言：“比者<br /><br />&nbsp;&nbsp;&nbsp;&nbsp;省官员数，平章、左丞各一员，今丞相五人，素无此例。臣等议拟设二丞相，臣<br /><br />&nbsp;&nbsp;&nbsp;&nbsp;等蒙古人三员，惟陛下所命。”诏以安童为长，史天泽次之，其余蒙古、汉人参<br /><br />&nbsp;&nbsp;&nbsp;&nbsp;用，勿令员数过多；又诏宜用老成人如姚枢等一二员同议省事。丁巳，耶律铸制<br /><br />&nbsp;&nbsp;&nbsp;&nbsp;宫县乐成，诏赐名《大成》。夏四月申子，新筑宫城。辛未，遣使祀岳渎。<br /><br />&nbsp;&nbsp;&nbsp;&nbsp;五月丁亥朔，日有食之。敕上都重建孔子庙。乙未，应州大水。丙申，威州<br /><br />&nbsp;&nbsp;&nbsp;&nbsp;山后大番弄麻等十一族来附，赐以玺书、金银符。己酉，以捕猎户达鲁花赤伪造<br /><br />&nbsp;&nbsp;&nbsp;&nbsp;银符，处死。壬子，敕诸路官吏俸，令包银民户，每四两增纳一两以给之。丙辰，<br /><br />&nbsp;&nbsp;&nbsp;&nbsp;析东平之博州五城别为一路。六月壬戌，以中都、顺天、东平等处蚕灾，免民户<br /><br />&nbsp;&nbsp;&nbsp;&nbsp;丝料轻重有差。乙丑，复以史天泽为中书左丞相，忽都答儿、耶律铸并降平章政<br /><br />&nbsp;&nbsp;&nbsp;&nbsp;事，伯颜降中书右丞，廉希宪降中书左丞，阿里、张文谦并降参知政事。乙酉，<br /><br />&nbsp;&nbsp;&nbsp;&nbsp;赐诸王玉龙答失银五千两、币三百，岁以为常。罢宣徽院。黑的、殷弘以高丽使<br /><br />&nbsp;&nbsp;&nbsp;&nbsp;者宋君斐、金赞不能导达至日本来奏，降诏责高丽王王，仍令其遣官至彼宣<br /><br />&nbsp;&nbsp;&nbsp;&nbsp;布，以必得要领为期。秋七月丙戌朔，敕自中兴路至西京之东胜立水驿十。戊戌，<br /><br />&nbsp;&nbsp;&nbsp;&nbsp;罢息州安抚岳林，以其民隶南京路；罢怀孟路安抚李宗杰，以其民隶本路。发巩<br /><br />&nbsp;&nbsp;&nbsp;&nbsp;昌、凤翔、京兆等处未占籍户一千，修治四川山路、桥梁、栈道。大名路达鲁花<br /><br />&nbsp;&nbsp;&nbsp;&nbsp;赤爱鲁、总管张弘范等盗用官钱，罢之。壬寅，申严京畿牧地之禁。甲寅，诏亦<br /><br />&nbsp;&nbsp;&nbsp;&nbsp;即纳新附贫民，从人借贷困不能偿者，官为偿之，仍给牛具、种实及粮食。签东<br /><br />&nbsp;&nbsp;&nbsp;&nbsp;京军千八百人充侍卫军。八月庚申，填星犯天樽。辛酉，申严平滦路私盐酒醋之<br /><br />&nbsp;&nbsp;&nbsp;&nbsp;禁。丙寅，复立宣徽院，以前中书右丞相线真为使。丁丑，封皇子忽哥赤为云南<br /><br />&nbsp;&nbsp;&nbsp;&nbsp;王，赐驼钮金镀银印。壬午，太白犯轩辕大星。命怯绵征建都。高丽国王王<br /><br />&nbsp;&nbsp;&nbsp;&nbsp;遣其秘书监郭汝弼来贺圣诞节。阿术略地至襄阳，俘生口五万、马牛五千。宋人<br /><br />&nbsp;&nbsp;&nbsp;&nbsp;遣步骑来拒，阿术率骑兵败之。九月壬辰，作玉殿于广寒殿中。乙未，总帅汪良<br /><br />&nbsp;&nbsp;&nbsp;&nbsp;臣请立寨于毋章德山，控扼江南，以当钓鱼之冲，从之。戊申，以许衡为国子祭<br /><br />&nbsp;&nbsp;&nbsp;&nbsp;酒。安南国王陈光\遣使来贡，优诏答之。立大理等处行六部，以阔阔带为尚<br /><br />&nbsp;&nbsp;&nbsp;&nbsp;书兼云南王傅，柴祯尚书兼府尉，宁源侍郎兼司马。庚戌，遣云南王忽哥赤镇大<br /><br />&nbsp;&nbsp;&nbsp;&nbsp;理、鄯阐、茶罕章、赤秃哥儿、金齿等处，诏抚谕吏民。又诏谕安南国，俾其君<br /><br />&nbsp;&nbsp;&nbsp;&nbsp;长来朝，子弟入质，编民出军役、纳赋税，置达鲁花赤统治之。癸丑，申严西夏<br /><br />&nbsp;&nbsp;&nbsp;&nbsp;中兴等路僧尼、道士商税、酒醋之禁。车驾至自上都。鹗请立选举法，有旨令议<br /><br />&nbsp;&nbsp;&nbsp;&nbsp;举行，有司难之，事遂寝。冬十月辛酉，制国用司言：“别怯赤山石绒织为布，<br /><br />&nbsp;&nbsp;&nbsp;&nbsp;火不能然。”诏采之。壬戌，赐驸马不花银印。鱼通岩州等处达鲁花赤李福招谕<br /><br />&nbsp;&nbsp;&nbsp;&nbsp;西番诸族酋长以其民入附，以阿奴版的哥等为喝吾等处总管，并授玺书及金银符。<br /><br />&nbsp;&nbsp;&nbsp;&nbsp;铁旗城后番官官折兰遣其子天郎持先受宪宗玺书、金符，乞改授新命，从之。甲<br /><br />&nbsp;&nbsp;&nbsp;&nbsp;子，岁星犯轩辕大星。辛未，太原进嘉禾二本，异亩同颖。甲戌，赈新附民陈忠<br /><br />&nbsp;&nbsp;&nbsp;&nbsp;等钞。丁丑，制国用使司请量节经用，从之。庚辰，定品官子孙荫叙格。十一月<br /><br />&nbsp;&nbsp;&nbsp;&nbsp;乙酉，享于太庙。戊戌，立新蔡县，以忽察、李家奴统所部兵戍之。甲辰，立夔<br /><br />&nbsp;&nbsp;&nbsp;&nbsp;府路总帅府，戍开州。乙巳，填星犯天樽距星。申严京畿畋猎之禁。南京宣慰刘<br /><br />&nbsp;&nbsp;&nbsp;&nbsp;整赴阙，奏攻宋方略，宜先从事襄阳。十二月甲戌，赏河南路统军使讷怀所部将<br /><br />&nbsp;&nbsp;&nbsp;&nbsp;士战功银九千六百五十两，钞币、鞍勒有差。丙子，赈亲王移相哥所部饥民。丁<br /><br />&nbsp;&nbsp;&nbsp;&nbsp;丑，给辽东新签军布六万匹。己卯，立辽东路水驿七。赏元帅阿术部下有功将士<br /><br />&nbsp;&nbsp;&nbsp;&nbsp;二千二十五人，银五万五千三百两、金五十两，及锦彩、鞍勒有差。庚辰，签女<br /><br />&nbsp;&nbsp;&nbsp;&nbsp;直、水达达军三千人。立诸位斡脱总管府。省平阳路岳阳、和州二县入冀氏，复<br /><br />&nbsp;&nbsp;&nbsp;&nbsp;置霸州益津县，省安西路栎阳县入临潼。是岁，天下户口一百六十四万四千三十。<br /><br />&nbsp;&nbsp;&nbsp;&nbsp;山东、河南北诸路蝗，顺天束鹿县旱，免其租。断死罪一百十四人。赐诸王金、<br /><br />&nbsp;&nbsp;&nbsp;&nbsp;银、币、帛如岁例。<br /><br />&nbsp;&nbsp;&nbsp;&nbsp;五年春正月甲午，太阴犯井。庚子，上都建城隍庙。辛丑，敕陕西五路四川<br /><br />&nbsp;&nbsp;&nbsp;&nbsp;行省造战舰五百艘付刘整。高丽国王王遣其弟C来朝。诏以饰辞见欺，<br /><br />&nbsp;&nbsp;&nbsp;&nbsp;面数其事于C，切责之。复遣北京路总管于也孙脱、礼部郎中孟甲持诏往谕，<br /><br />&nbsp;&nbsp;&nbsp;&nbsp;令具表遣海阳公金俊、侍郎李藏用与去使同来以闻。庚戌，赐高丽国新历。闰月<br /><br />&nbsp;&nbsp;&nbsp;&nbsp;戊午，以陈、亳、颍、蔡等处屯田户充军；令益都漏籍户四千淘金登州栖霞县，<br /><br />&nbsp;&nbsp;&nbsp;&nbsp;每户输金岁四钱。<br /><br />&nbsp;&nbsp;&nbsp;&nbsp;二月戊子，太阴犯天关。己丑，太阴犯井。给河南、山东贫乏军士钞。戊戌，<br /><br />&nbsp;&nbsp;&nbsp;&nbsp;改军器局为军器监。辛丑，百户浑都速驻营济南路属县三年。胁取民饮食粮料当<br /><br />&nbsp;&nbsp;&nbsp;&nbsp;粟五千石，敕杖决之，仍偿粟千石。析甘州路之肃州自为一路。<br /><br />&nbsp;&nbsp;&nbsp;&nbsp;三月丙寅，罢诸路四品以下子孙入质者。田禹妖言，敕减死流之远方。禁民<br /><br />&nbsp;&nbsp;&nbsp;&nbsp;间兵器，犯者验多寡定罪。甲子，敕怯绵率兵二千招谕建都。壬申，改毋章德山<br /><br />&nbsp;&nbsp;&nbsp;&nbsp;为定远城，武群山为武胜军。丁丑，敕阿里等诣军前阅视军籍。罢诸路女直、契<br /><br />&nbsp;&nbsp;&nbsp;&nbsp;丹、汉人为达鲁花赤者，回回、畏兀、乃蛮、唐兀人仍旧。<br /><br />&nbsp;&nbsp;&nbsp;&nbsp;夏四月壬寅，遣使祀岳渎。<br /><br />&nbsp;&nbsp;&nbsp;&nbsp;五月辛亥朔，以太医院、拱卫司、教坊司及尚食、尚果、尚酝三局隶宣徽院。<br /><br />&nbsp;&nbsp;&nbsp;&nbsp;癸亥，都元帅百家奴拔宋嘉定五花、石城、白马三寨。癸酉，赐诸王禾忽及八剌<br /><br />&nbsp;&nbsp;&nbsp;&nbsp;合币帛六万匹。<br /><br />&nbsp;&nbsp;&nbsp;&nbsp;六月辛巳朔，济南王保和以妖言惑众，谋作乱，敕诛首恶五人，余勿论。甲<br /><br />&nbsp;&nbsp;&nbsp;&nbsp;申，中山大雨雹。阿术言：“所领者蒙古军，若遇山水寨栅，非汉军不可。宜令<br /><br />&nbsp;&nbsp;&nbsp;&nbsp;史枢率汉军协力征进。”从之。戊申，东平等处蝗。己酉，封诸王习列吉为河平<br /><br />&nbsp;&nbsp;&nbsp;&nbsp;王，赐驼钮金印。<br /><br />&nbsp;&nbsp;&nbsp;&nbsp;秋七月辛亥，召翰林直学士高鸣，顺州知州刘瑜，中都郝谦、李天辅、韩彦<br /><br />&nbsp;&nbsp;&nbsp;&nbsp;文、李v赴上都，以山东统军副使王仲仁戍眉州。壬子，诏陕西统军司兼领军民<br /><br />&nbsp;&nbsp;&nbsp;&nbsp;钱谷。罢各路奥鲁官，令管民官兼领。癸丑，立御史台，以右丞相塔察儿为御史<br /><br />&nbsp;&nbsp;&nbsp;&nbsp;大夫，诏谕之曰：“台官职在直言，朕或有未当，其极言无隐，毋惮他人，朕当<br /><br />&nbsp;&nbsp;&nbsp;&nbsp;尔主。”仍以诏谕天下。立高州北二驿。戊辰，罢西夏宣抚司。庚午，省诸路打<br /><br />&nbsp;&nbsp;&nbsp;&nbsp;捕鹰坊工匠洞冶总管府，令转运司兼领之。丙子，立西夏惠民局。高丽国王王<br /><br />&nbsp;&nbsp;&nbsp;&nbsp;遣其臣崔东秀来言备兵一万，造船千只。诏遣都统领脱朵儿往阅之，就相视<br /><br />&nbsp;&nbsp;&nbsp;&nbsp;黑山日本道路，仍命耽罗别造船百艘以伺调用。诏四川行省赛典赤自利州还京兆，<br /><br />&nbsp;&nbsp;&nbsp;&nbsp;立东西二川统军司，以刘整为都元帅，与都元帅阿术同议军事。整至军中，议筑<br /><br />&nbsp;&nbsp;&nbsp;&nbsp;白河口、鹿门山，遣使以闻，许之。罢军中诸司参议。<br /><br />&nbsp;&nbsp;&nbsp;&nbsp;八月乙酉，程思彬以投匿名书言斥乘舆，伏诛。己丑，亳州大水。庚子，敕<br /><br />&nbsp;&nbsp;&nbsp;&nbsp;京师濒河立十仓。命忙古带率兵六千征西番、建都。<br /><br />&nbsp;&nbsp;&nbsp;&nbsp;九月癸丑，中都路水，免今年田租。罢中都路和顾所。丁巳，阿术统兵围樊<br /><br />&nbsp;&nbsp;&nbsp;&nbsp;城。敕长春宫修设金周天大醮七昼夜。建尧庙及后土太宁宫。庚申，赐安南国<br /><br />&nbsp;&nbsp;&nbsp;&nbsp;王陈光\锦绣，及其诸臣有差。己丑，立河南屯田。命兵部侍郎黑的、礼部侍<br /><br />&nbsp;&nbsp;&nbsp;&nbsp;郎殷弘赍国书复使日本，仍诏高丽国遣人导送，期于必达，毋致如前稽阻。诏谕<br /><br />&nbsp;&nbsp;&nbsp;&nbsp;安南国陈光\：“来奏称占城、真腊二寇侵扰，已命卿调兵与不干并力征讨，<br /><br />&nbsp;&nbsp;&nbsp;&nbsp;今复命云南王忽哥赤统兵南下，卿可遵前诏，遇有叛乱不庭为边寇者，发兵一同<br /><br />&nbsp;&nbsp;&nbsp;&nbsp;进讨，降服者善为抚绥。”车驾至自上都。益都路饥，以米三十一万八千石赈之。<br /><br />&nbsp;&nbsp;&nbsp;&nbsp;复以史天泽为枢密副使。<br /><br />&nbsp;&nbsp;&nbsp;&nbsp;冬十月戊寅朔，日有食之。己卯，敕中书省、枢密院，凡有事与御史台官同<br /><br />&nbsp;&nbsp;&nbsp;&nbsp;奏。立河南等路行中书省，以参知政事阿里行中书省事。庚辰，以御史中丞阿里<br /><br />&nbsp;&nbsp;&nbsp;&nbsp;为参知政事。壬午，诏恤沿边诸军，其横科差赋，责奥鲁官偿之。庚寅，敕从臣<br /><br />&nbsp;&nbsp;&nbsp;&nbsp;秃忽思等录《毛诗》、《孟子》、《论语》。乙未，享于太庙。中书省臣言：<br /><br />&nbsp;&nbsp;&nbsp;&nbsp;“前代朝廷必有起居注，故善政嘉谟不致遗失。”即以和礼霍孙、独胡剌充翰林<br /><br />&nbsp;&nbsp;&nbsp;&nbsp;待制兼起居注。敕给黎、雅、嘉定新附民田。戊戌，宫城成。刘秉忠辞领中书省<br /><br />&nbsp;&nbsp;&nbsp;&nbsp;事，许之，为太保如故。<br /><br />&nbsp;&nbsp;&nbsp;&nbsp;十一月己酉，签河南、山东边城附籍诸色户充军。庚申，宋兵自襄阳来攻沿<br /><br />&nbsp;&nbsp;&nbsp;&nbsp;山诸寨，阿术分诸军御之，斩获甚众，立功将士千三百四人。诏首立战功生擒敌<br /><br />&nbsp;&nbsp;&nbsp;&nbsp;军者，各赏银五十两，其余赏赉有差。癸酉，御史台臣言：“立台数月，发`甚<br /><br />&nbsp;&nbsp;&nbsp;&nbsp;多，追理侵欺粮粟近二十万石，钱物称是。”有诏褒谕。免南京、河南两路来岁<br /><br />&nbsp;&nbsp;&nbsp;&nbsp;修筑都城役夫。<br /><br />&nbsp;&nbsp;&nbsp;&nbsp;十二月戊寅，以中都、济南、益都、淄莱、河间、东平、南京、顺天、顺德、<br /><br />&nbsp;&nbsp;&nbsp;&nbsp;真定、恩州、高唐、济州、北京等处大水，免今年田租。敕二分、二至及圣诞节<br /><br />&nbsp;&nbsp;&nbsp;&nbsp;日，祭星于司天台。诏谕四川行省沿边屯戍军士逃役者处死。复置乾州奉天县，<br /><br />&nbsp;&nbsp;&nbsp;&nbsp;省好、永寿入焉。以凤州隶兴元路；德兴府改奉圣州，隶宣德。是岁，京兆大<br /><br />&nbsp;&nbsp;&nbsp;&nbsp;旱。天下户一百六十五万二百八十六，断死罪六十九人。赐诸王金、银、币、帛<br /><br />&nbsp;&nbsp;&nbsp;&nbsp;如岁例。<br /><br />&nbsp;&nbsp;&nbsp;&nbsp;六年春正月癸丑，高丽国王王遣使以诛权臣金俊来告，赐历日、西锦。<br /><br />&nbsp;&nbsp;&nbsp;&nbsp;立四道按察司。戊午，阿术军入宋境，至复州、德安府、荆山等处，俘万人而还。<br /><br />&nbsp;&nbsp;&nbsp;&nbsp;庚申，以参知政事杨果为怀孟路总管。甲戌，益都、淄莱大水，恩州饥，命赈之。<br /><br />&nbsp;&nbsp;&nbsp;&nbsp;敕史天泽与枢密副使驸马忽剌出董师襄阳。二月壬午，以立四道提刑按察司诏谕<br /><br />&nbsp;&nbsp;&nbsp;&nbsp;诸道。己丑，诏以新制蒙古字颁行天下。丙申，罢宣德府税课所，以上都转运司<br /><br />&nbsp;&nbsp;&nbsp;&nbsp;兼领。改河南、怀孟、顺德三路税课所为转运司。丁酉，签民兵二万赴襄阳。赈<br /><br />&nbsp;&nbsp;&nbsp;&nbsp;欠州人匠贫乏者米五千九百九十九石。敕：“鞍、靴、箭镞等物，自今不得以黄<br /><br />&nbsp;&nbsp;&nbsp;&nbsp;金为饰。”开元等路饥，减户赋布二匹，秋税减其半，水达达户减青鼠二，其租<br /><br />&nbsp;&nbsp;&nbsp;&nbsp;税被灾者免征。免单丁贫乏军士一千九百余户为民。癸卯，给河南行省钞千锭犒<br /><br />&nbsp;&nbsp;&nbsp;&nbsp;军。三月甲寅，诏益都路签军万人，人给钞二十五贯。戊午，赈曹州饥。筑堡鹿<br /><br />&nbsp;&nbsp;&nbsp;&nbsp;门山。夏四月辛巳，制玉玺大小十纽。甲午，遣使祀岳渎。大名等路饥，赈米十<br /><br />&nbsp;&nbsp;&nbsp;&nbsp;万石。五月丙午，东平路饥，赈米四万一千三百余石。辛酉，诏禁戍边军士牧践<br /><br />&nbsp;&nbsp;&nbsp;&nbsp;屯田禾稼。六月辛巳，以招讨怯绵征建都败绩，又擅追唆火儿玺书、金符，处死。<br /><br />&nbsp;&nbsp;&nbsp;&nbsp;壬午，免益都新签军单丁者千六百二十一人为民。丁亥，河南、河北、山东诸郡<br /><br />&nbsp;&nbsp;&nbsp;&nbsp;蝗。癸巳，敕：“真定等路旱蝗，其代输筑城役夫户赋悉免之。”丙申，高丽国<br /><br />&nbsp;&nbsp;&nbsp;&nbsp;王王遣其世子桌闯，赐玉带一，捉鹞迨两，从官银币有差。壬<br /><br />&nbsp;&nbsp;&nbsp;&nbsp;寅，阿术率兵万五千人厄宋万山、射垛冈、鬼门关樵苏之路。癸卯，诏董文炳等<br /><br />&nbsp;&nbsp;&nbsp;&nbsp;率兵二万二千人南征。东昌路饥，赈米二万七千五百九十石。秋七月丁巳，遣宋<br /><br />&nbsp;&nbsp;&nbsp;&nbsp;私商四十五人还其国。庚申，水军千户邢德立、张志等生擒宋荆鄂都统唐永坚，<br /><br />&nbsp;&nbsp;&nbsp;&nbsp;赏银币有差。辛酉，制太常寺祭服。壬戌，西京大雨雹。己巳，立诸路蒙古字学。<br /><br />&nbsp;&nbsp;&nbsp;&nbsp;癸酉，立国子学。诏遣官审理诸路冤滞，正犯死罪明白者，各正典刑，其杂犯死<br /><br />&nbsp;&nbsp;&nbsp;&nbsp;罪以下量断遣之。又诏谕宋国官吏军民，示以不欲用兵之意。复遣都统领脱朵儿、<br /><br />&nbsp;&nbsp;&nbsp;&nbsp;统领王国昌等往高丽点阅所备兵船，及相视耽罗等处道路。立西蜀四川监榷茶场<br /><br />&nbsp;&nbsp;&nbsp;&nbsp;使司。宋将夏贵率兵船三千至鹿门山，万户解汝楫、李庭率舟师败之，俘杀二千<br /><br />&nbsp;&nbsp;&nbsp;&nbsp;余人，获战舰五十艘。八月己卯，立金州招讨司。丙申，以沙、肃州钞法未行，<br /><br />&nbsp;&nbsp;&nbsp;&nbsp;降诏谕之。诏诸路劝课农桑。命中书省采农桑事，列为条目，仍令提刑按察司与<br /><br />&nbsp;&nbsp;&nbsp;&nbsp;州县官相风土之所宜，讲究可否，别颁行之。高丽国世子鬃啵其国臣僚擅废<br /><br />&nbsp;&nbsp;&nbsp;&nbsp;国王王，立其弟安庆公C。诏遣斡朵思不花、李谔等往其国详问，条具以<br /><br />&nbsp;&nbsp;&nbsp;&nbsp;闻。九月癸丑，恩州进嘉禾，一茎三穗。戊午，敕民间贷钱取息，虽逾限止偿一<br /><br />&nbsp;&nbsp;&nbsp;&nbsp;本息。己未，授高丽世子王滋亟上柱国、东安公。壬戌，丰州、云内、东胜<br /><br />&nbsp;&nbsp;&nbsp;&nbsp;旱，免其租赋。戊辰，敕高丽世子茁时三千赴其国难，状嵌安公，乃授<br /><br />&nbsp;&nbsp;&nbsp;&nbsp;特进上柱国。辛未，敕管军万户宋仲义征高丽。以忽剌出、史天泽并平章政事，<br /><br />&nbsp;&nbsp;&nbsp;&nbsp;阿里中书右丞，行河南等路中书省事，赛典赤行陕西五路西蜀四川中书省事。车<br /><br />&nbsp;&nbsp;&nbsp;&nbsp;驾至自上都。斡朵思不花、李谔以高丽刑部尚书金方庆至，奉权国王C表，诉<br /><br />&nbsp;&nbsp;&nbsp;&nbsp;国王遘疾，令弟C权国事。冬十月己卯，定朝仪服色。壬午，升高唐、冠<br /><br />&nbsp;&nbsp;&nbsp;&nbsp;氏并为州。丁亥，广平路旱，免租赋。诏遣兵部侍郎黑的、淄莱路总管府判官徐<br /><br />&nbsp;&nbsp;&nbsp;&nbsp;世雄，召高丽国王王、王弟C及权臣林衍俱赴阙。命国王头辇哥以兵压其<br /><br />&nbsp;&nbsp;&nbsp;&nbsp;境，赵璧行中书省于东京，仍降诏谕高丽国军民。庚子，太阴犯辰星。宋遣人馈<br /><br />&nbsp;&nbsp;&nbsp;&nbsp;盐、粮入襄阳，我军获之。赐诸王奥鲁赤驼钮金镀银印。十一月癸卯，高丽都统<br /><br />&nbsp;&nbsp;&nbsp;&nbsp;领崔坦等，以林衍作乱，挈西京五十余城来附。丁未，签王M、洪茶丘军三千<br /><br />&nbsp;&nbsp;&nbsp;&nbsp;人往定高丽。高丽西京都统李延龄乞益兵，遣忙哥都率兵二千赴之。庚午，敕：<br /><br />&nbsp;&nbsp;&nbsp;&nbsp;“诸路鳏寡废疾之人，月给米二斗。”安南国王陈光\遣使来贡。济南饥，以<br /><br />&nbsp;&nbsp;&nbsp;&nbsp;米十二万八千九百石赈之。高丽国王王遣其尚书礼部侍郎朴{休灬}从黑的入<br /><br />&nbsp;&nbsp;&nbsp;&nbsp;朝，表称受诏已复位，寻当入觐。筑新城于汉江西。十二月戊子，筑东安浑河堤。<br /><br />&nbsp;&nbsp;&nbsp;&nbsp;己丑，作佛事于太庙七昼夜。高唐、固安二州饥，以米二万六百石赈之。析彰德、<br /><br />&nbsp;&nbsp;&nbsp;&nbsp;怀孟、卫辉为三路，升林虑县为林州，改桢州复为韩城县，并省冯翊等州县十所，<br /><br />&nbsp;&nbsp;&nbsp;&nbsp;以懿州、广宁等府隶东京。是岁，天下户一百六十八万四千一百五十七。赐诸王<br /><br />&nbsp;&nbsp;&nbsp;&nbsp;金、银、币、帛如岁例。断死罪四十二人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,949315);">加入书签</a><a
                        href="948618.html">上一页</a>&larr;<a href="index.html">返回列表</a>&rarr;<a
                            href="949354.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "948618.html"; var next_page = "949354.html"; var index_page = "index.html"; var sortid = "9"; var article_id = "14699"; var chapter_id = "949315"; var articlename = "元史"; var chaptername = " 卷六 本纪第六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>