<!DOCTYPE html>
<html>
<head>
<meta charset="gbk" />
<title>元史- 卷一百一十七 列传第四-在线阅读-哈西文学网</title>
<meta name="keywords" content="宋濂，元史， 卷一百一十七 列传第四全文， 卷一百一十七 列传第四在线阅读 哈西文学网" />
<meta name="description" content="哈西文学网提供宋濂的元史  卷一百一十七 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/956060.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/956060.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十七 列传第四</h1>
            <div class="link xb">
                <a href="956023.html">上一页</a>&larr;<a href="index.html">返回列表</a>&rarr;<a
                    href="956116.html">下一页</a></div>			
            <div id="BookText">&nbsp;&nbsp;&nbsp;&nbsp;○别里古台<br /><br />&nbsp;&nbsp;&nbsp;&nbsp;宗王别里古台者，烈祖之第五子，太祖之季弟也。天性纯厚，明敏多智略，<br /><br />&nbsp;&nbsp;&nbsp;&nbsp;不喜华饰，躯干魁伟，勇力绝人。幼从太祖平诸部落，掌从马。国法：常以腹心<br /><br />&nbsp;&nbsp;&nbsp;&nbsp;遇败则牵从马。其子孙最多，居处近太祖行在所，南接按只台营地。尝从太祖宴<br /><br />&nbsp;&nbsp;&nbsp;&nbsp;诸部族，或潜图害别里古台，以刀斫其臂，伤甚。帝大怒，欲索而诛之。别里古<br /><br />&nbsp;&nbsp;&nbsp;&nbsp;台曰：“今将举大事于天下，其可以臣故而生衅隙哉！且臣虽伤甚，幸不至死，<br /><br />&nbsp;&nbsp;&nbsp;&nbsp;请勿治。”帝尤贤之。当创业之初，征取诸国，王未尝不在军中，摧锋陷阵，不<br /><br />&nbsp;&nbsp;&nbsp;&nbsp;避艰险。帝尝曰：“有别里古台之力，哈撒儿之射，此朕之所以取天下也。”其<br /><br />&nbsp;&nbsp;&nbsp;&nbsp;见称如此。尝立为国相，又长鲁火赤，别授之印。赐以蒙古百姓三千户，及广<br /><br />&nbsp;&nbsp;&nbsp;&nbsp;宁路、恩州二城户一万一千六百三，以为分地；又以斡难、怯鲁连之地建营以居。<br /><br />&nbsp;&nbsp;&nbsp;&nbsp;江南平，加赐信州路及铅山州二城户一万八千。王薨。子曰罕秃忽，曰也速不花，<br /><br />&nbsp;&nbsp;&nbsp;&nbsp;曰口温不花。<br /><br />&nbsp;&nbsp;&nbsp;&nbsp;罕秃忽，性刚猛，知兵。从宪宗征伐，多立战功，及攻钓鱼山而还，道由河<br /><br />&nbsp;&nbsp;&nbsp;&nbsp;南，招来流亡百余户，悉以入籍。罕秃忽子曰霍历极，以疾废，不能军，世祖俾<br /><br />&nbsp;&nbsp;&nbsp;&nbsp;居于恩，以统其藩人。至大三年，霍历极薨，子塔出嗣。塔出性温厚，谦恭好学，<br /><br />&nbsp;&nbsp;&nbsp;&nbsp;通经史，能抚恤其民云。<br /><br />&nbsp;&nbsp;&nbsp;&nbsp;也速不花子曰爪都，中统三年，始以推戴功，封广宁王。至元十三年，赐银<br /><br />&nbsp;&nbsp;&nbsp;&nbsp;印。<br /><br />&nbsp;&nbsp;&nbsp;&nbsp;口温不花，领兵河南，屡建大功，子曰灭里吉台、瓮吉剌台。<br /><br />&nbsp;&nbsp;&nbsp;&nbsp;○术赤<br /><br />&nbsp;&nbsp;&nbsp;&nbsp;术赤者，太祖长子也。国初，以亲王分封西北。其地极远，去京师数万里，<br /><br />&nbsp;&nbsp;&nbsp;&nbsp;驿骑急行二百余日，方达京师，以故其地郡邑风俗皆莫得而详焉。术赤薨，子拔<br /><br />&nbsp;&nbsp;&nbsp;&nbsp;都嗣。拔都薨，弟撒里答嗣。撒里答薨，弟忙哥帖木儿嗣。忙哥帖木儿薨，弟脱<br /><br />&nbsp;&nbsp;&nbsp;&nbsp;脱忙哥嗣。脱脱忙哥薨，弟脱脱嗣。脱脱薨，弟伯忽嗣。伯忽薨，弟月即别嗣。<br /><br />&nbsp;&nbsp;&nbsp;&nbsp;至元二年，月即别遣使来求分地岁赐，以赈给军站，京师元无所领府治。三年，<br /><br />&nbsp;&nbsp;&nbsp;&nbsp;中书请置总管府，给正三品印。至大元年，月即别薨，子札尼别嗣。其位下旧赐<br /><br />&nbsp;&nbsp;&nbsp;&nbsp;平阳、晋州、永州分地，岁赋中统钞二千四百锭，自至元五年己卯岁始给之。<br /><br />&nbsp;&nbsp;&nbsp;&nbsp;○秃剌<br /><br />&nbsp;&nbsp;&nbsp;&nbsp;秃剌，太祖次子察合台四世孙也。少以勇力闻。大德十一年春，成宗崩，左<br /><br />&nbsp;&nbsp;&nbsp;&nbsp;丞相阿忽台等潜谋立安西王阿难答，而推皇后伯岳吾氏称制，中外汹汹。仁宗归<br /><br />&nbsp;&nbsp;&nbsp;&nbsp;自怀孟，引秃剌入内，缚阿忽台等以出，诛之，大事遂定。武宗即位，第功，封<br /><br />&nbsp;&nbsp;&nbsp;&nbsp;越王，锡金印，以绍兴路为其分地。秃剌居常怏怏，有怨望意。至大元年秋，武<br /><br />&nbsp;&nbsp;&nbsp;&nbsp;宗幸凉亭，将御舟，秃剌前止之。帝曰：“尔何如？朕欲登舟。”秃剌曰：“人<br /><br />&nbsp;&nbsp;&nbsp;&nbsp;有常言：一箭中麋，毋曰自能；百兔未得，未可遽止。”此盖国俗侪辈相靳之语，<br /><br />&nbsp;&nbsp;&nbsp;&nbsp;而秃剌言之，武宗由是衔焉。既而大宴万岁山，秃剌醉起，解其腰带掷诸地，嗔<br /><br />&nbsp;&nbsp;&nbsp;&nbsp;目谓帝曰：“尔与我者，止此尔！”帝益疑其有异志。二年春，命楚王牙忽都、<br /><br />&nbsp;&nbsp;&nbsp;&nbsp;丞相脱脱、平章赤因铁木儿鞫之，辞服，遂伏诛。<br /><br />&nbsp;&nbsp;&nbsp;&nbsp;子西安王阿剌忒纳失里，天历初以推戴功，进封豫王。<br /><br />&nbsp;&nbsp;&nbsp;&nbsp;○牙忽都<br /><br />&nbsp;&nbsp;&nbsp;&nbsp;牙忽都，祖父拨绰，睿宗庶子也。拨绰之母曰马一实，乃马真氏。拨绰骁勇<br /><br />&nbsp;&nbsp;&nbsp;&nbsp;善骑射，宪宗命将大军，北征钦察有功，赐号拔都。岁丁巳，分土诸侯王，赐蠡<br /><br />&nbsp;&nbsp;&nbsp;&nbsp;州三千三百四十七户，为其食邑。拨绰娶察浑灭儿乞氏，生薛必烈杰儿。薛必烈<br /><br />&nbsp;&nbsp;&nbsp;&nbsp;杰儿娶弘吉剌氏，生牙忽都。<br /><br />&nbsp;&nbsp;&nbsp;&nbsp;牙忽都年十三，世祖命袭其祖父统军。至元十二年，从北安王北征。十三年，<br /><br />&nbsp;&nbsp;&nbsp;&nbsp;失列吉叛，遣人诱胁之，牙忽都不从，事王益忠谨。八鲁浑拔都儿、粘]与海都<br /><br />&nbsp;&nbsp;&nbsp;&nbsp;通，相率引去，王遣牙忽都将兵追之，擒八鲁浑等以献。未几，失列吉、约木忽<br /><br />&nbsp;&nbsp;&nbsp;&nbsp;儿、脱帖木儿等反，以兵攻王。脱帖木儿生致牙忽都，使失列吉拘系之。牙忽都<br /><br />&nbsp;&nbsp;&nbsp;&nbsp;与王亲臣那台等谋逃归，事觉，那台等被杀，复系牙忽都，困辱备至。十四年，<br /><br />&nbsp;&nbsp;&nbsp;&nbsp;兀鲁兀台、伯颜帅师讨叛，失列吉、约木忽儿迎战，牙忽都潜结赤斤帖木儿、秃<br /><br />&nbsp;&nbsp;&nbsp;&nbsp;秃哈乱其阵。失列吉军乱，因得脱走。见帝，须发尽白。帝闵之，赏赉甚厚。至<br /><br />&nbsp;&nbsp;&nbsp;&nbsp;元十八年，加封耒阳州五千三百四十七户。<br /><br />&nbsp;&nbsp;&nbsp;&nbsp;二十一年，命与秃秃哈同讨海都，牙忽都先进，逻得谍人，知其虚实，直前<br /><br />&nbsp;&nbsp;&nbsp;&nbsp;冲敌阵，破其精兵，海都败走，得所俘掠军民而还。朵儿朵哈上其功，诏赐钞币、<br /><br />&nbsp;&nbsp;&nbsp;&nbsp;铠甲、弓矢。其后北安王驻帖木儿河。乃颜、也不坚有异图，也不坚引兵趋怯绿<br /><br />&nbsp;&nbsp;&nbsp;&nbsp;怜河大帐。王遣阔阔出、秃秃哈率众追之。那怀之民扰攘不知所从。牙忽都将三<br /><br />&nbsp;&nbsp;&nbsp;&nbsp;百骑，进至阿赤怯地。会王帐下逊笃思部兵逃去，牙忽都谕之使还。时怯必秃忽<br /><br />&nbsp;&nbsp;&nbsp;&nbsp;儿霍台诱蒙古军二万从乃颜，牙忽都知之，夜袭其河上军，突入帐中，遇忽都灭<br /><br />&nbsp;&nbsp;&nbsp;&nbsp;儿坚，几获之，间道逸去。二十七年，海都入寇。时朵儿哈方居守大帐，诏遣牙<br /><br />&nbsp;&nbsp;&nbsp;&nbsp;忽都同力备御。军未战而溃，牙忽都妻帑辎重驻不思哈剌岭上，悉为药木忽儿、<br /><br />&nbsp;&nbsp;&nbsp;&nbsp;明理帖木儿所掠。牙忽都与其子脱列帖木儿相失，独与十三骑奔还。世祖抚慰嘉<br /><br />&nbsp;&nbsp;&nbsp;&nbsp;叹，赐爵镇远王，涂金银印，以弘吉剌氏女赐之，资装特厚。复命纳里忽、彻彻<br /><br />&nbsp;&nbsp;&nbsp;&nbsp;不花往锡命其部属同时被剽掠者，以故相桑哥家财分赐之，仍各赐白金五十两、<br /><br />&nbsp;&nbsp;&nbsp;&nbsp;珠子一酒扈，钞币称是。又命牙忽都居北安王第二帐。王薨，帝命掌大帐，固辞。<br /><br />&nbsp;&nbsp;&nbsp;&nbsp;成宗立，命牙忽都常侍左右。武宗抚兵漠北，请以子脱列帖木儿从。大德五年，<br /><br />&nbsp;&nbsp;&nbsp;&nbsp;海都、笃哇合军入寇，脱列帖木儿将兵千人拥护，先后力战，功多，在军十年。<br /><br />&nbsp;&nbsp;&nbsp;&nbsp;成宗崩，安西王阿难答与明理帖木儿窥望神器。牙忽都曰：“世祖皇帝之嫡<br /><br />&nbsp;&nbsp;&nbsp;&nbsp;孙在，神器所当属。安西，藩王也，入继非制。”武宗即位，以其父子劳效忠勤，<br /><br />&nbsp;&nbsp;&nbsp;&nbsp;益厚遇之，进封楚王，赐金印，置王傅，以驸马都尉都剌哈之女弟弘吉烈氏为楚<br /><br />&nbsp;&nbsp;&nbsp;&nbsp;王妃，又以叛王察八儿亲属赐之。脱列帖木儿袭封镇远王。<br /><br />&nbsp;&nbsp;&nbsp;&nbsp;至大三年，察八儿来归，宗亲皆会。牙忽都进曰：“太祖皇帝削平四方，惟<br /><br />&nbsp;&nbsp;&nbsp;&nbsp;南土未定，列圣嗣位，未遑统一。世祖皇帝混一四海，顾惟宗室诸王，弗克同堂<br /><br />&nbsp;&nbsp;&nbsp;&nbsp;而燕。今陛下洪福齐天，拔都罕之裔，首已附顺，叛王察八儿举族来归，人民境<br /><br />&nbsp;&nbsp;&nbsp;&nbsp;土，悉为一家。地大物众，有可恃者焉，有不可恃者焉。昔我太祖有训，世祖诵<br /><br />&nbsp;&nbsp;&nbsp;&nbsp;之，臣与有闻，治乱国者，宜以法齐之，所以辨上下，定民志。今请有以氏整饬<br /><br />&nbsp;&nbsp;&nbsp;&nbsp;之，则人将有所劝惩，惟陛下鉴之。”帝嘉纳其言。<br /><br />&nbsp;&nbsp;&nbsp;&nbsp;牙忽都薨，仁宗命脱列帖木儿嗣楚王。延v中，明宗西出，脱列帖木儿坐累，<br /><br />&nbsp;&nbsp;&nbsp;&nbsp;徙西番，没入其家赀之半。明宗即位，制曰：“脱列帖木儿何罪，其转徙籍没，<br /><br />&nbsp;&nbsp;&nbsp;&nbsp;岂不以我故耶。其复故号，人民赀帑悉归之。”脱列帖木儿薨，子八都儿立。八<br /><br />&nbsp;&nbsp;&nbsp;&nbsp;都儿薨，有子三人：曰燕帖木儿，曰速哥帖木儿，曰朵罗不花。燕帖木儿嗣，时<br /><br />&nbsp;&nbsp;&nbsp;&nbsp;年十有二，妃弘吉剌氏，哈只儿驸马之女孙，速哥失里皇后之从妹也。<br /><br />&nbsp;&nbsp;&nbsp;&nbsp;○宽彻普化<br /><br />&nbsp;&nbsp;&nbsp;&nbsp;宽彻普化，世祖之孙，镇南王脱欢子也。泰定三年，封威顺王，镇武昌，赐<br /><br />&nbsp;&nbsp;&nbsp;&nbsp;金印，拨付怯薛丹五百名，又自募至一千名。设王传官属。湖广行省供亿钱粮衣<br /><br />&nbsp;&nbsp;&nbsp;&nbsp;装，岁支米三万石，钱三万二千锭，又日给王子诸妃饮膳。文宗天历初，赐宽彻<br /><br />&nbsp;&nbsp;&nbsp;&nbsp;普化金银各五十两、币三十匹，仍镇湖广，而宽彻普化纵怯薛等官侵夺民利，民<br /><br />&nbsp;&nbsp;&nbsp;&nbsp;颇患苦之。至元五年，太师伯颜矫制召赴京，贬之。及脱脱为相，始明其无辜，<br /><br />&nbsp;&nbsp;&nbsp;&nbsp;命复还镇。至正二年，湖北廉访司纠言，宽彻普化恃以宗室，恣行不法。不报。<br /><br />&nbsp;&nbsp;&nbsp;&nbsp;十一年，徐寿辉为乱，起蕲、黄，宽彻普化与其子别帖木儿、答帖木儿引兵<br /><br />&nbsp;&nbsp;&nbsp;&nbsp;至金刚台，寿辉部将倪文俊败之，执别帖木儿。十二年，寿辉伪将邹普胜陷武昌，<br /><br />&nbsp;&nbsp;&nbsp;&nbsp;宽彻普化与湖广行省平章和尚弃城走，诏追夺宽彻普化印，而诛和尚。十三年，<br /><br />&nbsp;&nbsp;&nbsp;&nbsp;湖广行省参知政事阿鲁辉克复武昌及汉阳。宽彻普化复率领王子并本部怯薛丹，<br /><br />&nbsp;&nbsp;&nbsp;&nbsp;屡讨贼立功。十四年，诏宽彻普化复镇武昌，还其印。十六年，命宽彻普化与宣<br /><br />&nbsp;&nbsp;&nbsp;&nbsp;让王帖木儿不花以兵镇遏怀庆，各赐黄金一锭、白金五锭、币帛九匹、钞二十锭。<br /><br />&nbsp;&nbsp;&nbsp;&nbsp;未几，复还武昌，命其子报恩奴、接待奴、佛家奴以大船四十余只水陆并进，至<br /><br />&nbsp;&nbsp;&nbsp;&nbsp;沔阳攻徐寿辉伪将倪文俊，且载妃妾以行。兵至汉川县鸡鸣汊，水浅船阁，不能<br /><br />&nbsp;&nbsp;&nbsp;&nbsp;行，文俊以火筏尽焚其船，接待奴、佛家奴皆遇害，而报恩奴自死，妃妾皆陷，<br /><br />&nbsp;&nbsp;&nbsp;&nbsp;宽彻普化走陕西。二十五年，侯伯颜答失奉宽彻普化自云南经蜀转战而去，至成<br /><br />&nbsp;&nbsp;&nbsp;&nbsp;州，欲之京师，李思齐以取蜀为名，扼不令行，俾屯田于成州以没。<br /><br />&nbsp;&nbsp;&nbsp;&nbsp;其子曰和尚者，封义王，侍从顺帝左右，多著劳效，帝出入常与俱。至正二<br /><br />&nbsp;&nbsp;&nbsp;&nbsp;十四年，孛罗帖木儿称兵犯阙，遂为中书右丞相，总握国柄，恣为淫虐。和尚心<br /><br />&nbsp;&nbsp;&nbsp;&nbsp;忿其无君，数为帝言之。受密旨，与儒士徐士本谋，交结勇士上都马、金那海、<br /><br />&nbsp;&nbsp;&nbsp;&nbsp;伯颜达儿、帖古思不花、火你忽都、洪宝宝、黄哈剌八秃、龙从云，阴图刺孛罗<br /><br />&nbsp;&nbsp;&nbsp;&nbsp;帖木儿。帝期以事济，放鸽铃为号，徐士本掌之。明年七月，孛罗帖木儿入奏事，<br /><br />&nbsp;&nbsp;&nbsp;&nbsp;行至延春阁李树下，伯颜达儿自众中奋出，斫孛罗帖木儿，中其脑，上都马等兢<br /><br />&nbsp;&nbsp;&nbsp;&nbsp;前斫死之。详见《孛罗帖木儿传》。二十八年，顺帝将北奔，诏淮王帖木儿不花<br /><br />&nbsp;&nbsp;&nbsp;&nbsp;监国，而以和尚佐之，及京城将破，即先遁，不知所之。<br /><br />&nbsp;&nbsp;&nbsp;&nbsp;○帖木儿不花<br /><br />&nbsp;&nbsp;&nbsp;&nbsp;帖木儿不花，世祖孙，镇南王脱欢第四子也。初，世祖第九子脱欢以讨安南<br /><br />&nbsp;&nbsp;&nbsp;&nbsp;无成功，终身不许见，遂封镇南王，出镇扬州。脱欢薨，子老章袭封镇南王。老<br /><br />&nbsp;&nbsp;&nbsp;&nbsp;章薨，弟脱不花袭封镇南王。脱不花薨，子孛罗不花幼，帖木儿不花乃嗣为镇南<br /><br />&nbsp;&nbsp;&nbsp;&nbsp;王。文宗天历初，赐帖木儿不花黄金五十两、白金五十两、币三十匹。二年，孛<br /><br />&nbsp;&nbsp;&nbsp;&nbsp;罗不花已长，帖木儿不花请以其位复还孛罗不花。朝廷以其让而不居也，改封宣<br /><br />&nbsp;&nbsp;&nbsp;&nbsp;让王，赐金印，移镇于庐州。顺帝至元元年，拨庐州、饶州牧地一百顷赐之。二<br /><br />&nbsp;&nbsp;&nbsp;&nbsp;年，赐市宅钱四千锭，命其王府官凡班次列于有司之右。五年，伯彦擅权，矫制<br /><br />&nbsp;&nbsp;&nbsp;&nbsp;贬帖木儿不花及威顺王宽彻普化。至脱脱为相，始言于帝，明此两王者皆无辜，<br /><br />&nbsp;&nbsp;&nbsp;&nbsp;诏令复还镇。至正十二年，庐州境内贼起，淮西廉访使陈思谦言于帖木儿不花曰：<br /><br />&nbsp;&nbsp;&nbsp;&nbsp;“王以帝室之胄，镇抚淮甸，岂宜坐视。且府中官属及怯薛丹人等数甚多，必有<br /><br />&nbsp;&nbsp;&nbsp;&nbsp;可使摧锋陷阵者，惟王图之。”帖木儿不花大悟其言，曰：“此吾责也。”即命<br /><br />&nbsp;&nbsp;&nbsp;&nbsp;以所部兵及诸王乞塔歹等，分道击贼，擒其渠帅，庐州境内皆平。帝闻之，赐金<br /><br />&nbsp;&nbsp;&nbsp;&nbsp;带、银钞，以赏其功。十六年，命帖木儿不花与宽彻普化以兵镇遏怀庆路，赐金<br /><br />&nbsp;&nbsp;&nbsp;&nbsp;银各一锭、币帛九匹、钞二十锭。既而汝、颍之寇南渡淮，帖木儿不花复以便宜，<br /><br />&nbsp;&nbsp;&nbsp;&nbsp;调芍陂屯军拒之。及庐州不守，乃挈身北归，留京师。二十七年，进封淮王，赐<br /><br />&nbsp;&nbsp;&nbsp;&nbsp;金印，设王傅等官。二十八年，大明兵逼京师，顺帝北奔，诏以帖木儿不花监国，<br /><br />&nbsp;&nbsp;&nbsp;&nbsp;而拜庆童中书左丞相辅之。俄而城破，帖木儿不花死之，年八十三。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,956060);">加入书签</a><a
                        href="956023.html">上一页</a>&larr;<a href="index.html">返回列表</a>&rarr;<a
                            href="956116.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "956023.html"; var next_page = "956116.html"; var index_page = "index.html"; var sortid = "9"; var article_id = "14699"; var chapter_id = "956060"; var articlename = "元史"; var chaptername = " 卷一百一十七 列传第四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>