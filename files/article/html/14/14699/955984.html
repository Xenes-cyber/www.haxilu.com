<!DOCTYPE html>
<html>
<head>
<meta charset="gbk" />
<title>元史- 卷一百一十五 列传第二-在线阅读-哈西文学网</title>
<meta name="keywords" content="宋濂，元史， 卷一百一十五 列传第二全文， 卷一百一十五 列传第二在线阅读 哈西文学网" />
<meta name="description" content="哈西文学网提供宋濂的元史  卷一百一十五 列传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/955984.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/955984.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十五 列传第二</h1>
            <div class="link xb">
                <a href="955941.html">上一页</a>&larr;<a href="index.html">返回列表</a>&rarr;<a
                    href="956023.html">下一页</a></div>			
            <div id="BookText">&nbsp;&nbsp;&nbsp;&nbsp;◎睿宗<br /><br />&nbsp;&nbsp;&nbsp;&nbsp;睿宗景襄皇帝，讳拖雷，太祖第四子，太宗母弟也。方太祖崩时，太宗留霍<br /><br />&nbsp;&nbsp;&nbsp;&nbsp;博之地，国事无所属，拖雷实身任之。闻燕京盗贼白昼剽掠富民财物，吏不能禁，<br /><br />&nbsp;&nbsp;&nbsp;&nbsp;遂遣塔察、吾图撒合里往穷治之，杀十有六人，盗始屏息。<br /><br />&nbsp;&nbsp;&nbsp;&nbsp;己丑夏，太宗还京。八月，即位。明年庚寅秋，太宗伐金，命拖雷帅师以从，<br /><br />&nbsp;&nbsp;&nbsp;&nbsp;破天城堡，拔蒲城县，闻金平章合达、参政蒲阿守西边，遂渡河，攻凤翔。会前<br /><br />&nbsp;&nbsp;&nbsp;&nbsp;兵战不利，从太宗援之，合达乃退。辛卯春，破洛阳、河中诸城。太宗还官山，<br /><br />&nbsp;&nbsp;&nbsp;&nbsp;大会诸侯王，谓曰：“人言耗国家者，实由寇敌。今金未殄，实我敌也。诸君宁<br /><br />&nbsp;&nbsp;&nbsp;&nbsp;无计乎？”拖雷进曰：“臣有愚计，非众可闻。”太宗屏左右，亟临问之，其言<br /><br />&nbsp;&nbsp;&nbsp;&nbsp;秘，人莫知也。凤翔既下，有降人李昌国者言：“金主迁汴，所恃者黄河、潼关<br /><br />&nbsp;&nbsp;&nbsp;&nbsp;之险尔。若出宝鸡，入汉中，不一月可达唐、邓。金人闻之，宁不谓我师从天而<br /><br />&nbsp;&nbsp;&nbsp;&nbsp;下乎！”拖雷然之，言于太宗。太宗大喜，语诸王大臣曰：“昔太祖尝有志此举，<br /><br />&nbsp;&nbsp;&nbsp;&nbsp;今拖雷能言之，真赛因也。”赛因，犹华言大好云。遂大发兵。<br /><br />&nbsp;&nbsp;&nbsp;&nbsp;太宗以中军自碗子城南下，渡河，由洛阳进；斡陈那颜以左军由济南进；而<br /><br />&nbsp;&nbsp;&nbsp;&nbsp;拖雷总右军自凤翔渡渭水，过宝鸡，入小潼关，涉宋人之境，沿汉水而下。期以<br /><br />&nbsp;&nbsp;&nbsp;&nbsp;明年春，俱会于汴。遣搠不罕诣宋假道，且约合兵。宋杀使者，拖雷大怒曰：<br /><br />&nbsp;&nbsp;&nbsp;&nbsp;“彼昔遣苟梦玉来通好，遽自食言背盟乎！”乃分兵攻宋诸城堡，长驱入汉中，<br /><br />&nbsp;&nbsp;&nbsp;&nbsp;进袭四川，陷阆州，过南部而还。遂由金取房，前锋三千人破金兵十余万于武当<br /><br />&nbsp;&nbsp;&nbsp;&nbsp;山，趋均州。乘骑浮渡汉水，遣夔曲涅率千骑驰白太宗。太宗方诣汉水，将分兵<br /><br />&nbsp;&nbsp;&nbsp;&nbsp;应之，会夔曲涅至，即遣慰谕拖雷，亟合兵焉。<br /><br />&nbsp;&nbsp;&nbsp;&nbsp;拖雷既渡汉，金大将合达设伏二十余万于邓州之西，据隘待之。时拖雷兵不<br /><br />&nbsp;&nbsp;&nbsp;&nbsp;满四万，及得谍报，乃悉留辎重，轻骑以进。十二月丙子，及金人战于禹山，佯<br /><br />&nbsp;&nbsp;&nbsp;&nbsp;北以诱之，金人不动。拖雷举火夜行，金合达闻其且至，退保邓州，攻之，三日<br /><br />&nbsp;&nbsp;&nbsp;&nbsp;不下。遂将而北，以三千骑命札剌等率之为殿。明旦，大雾迷道，为金人所袭，<br /><br />&nbsp;&nbsp;&nbsp;&nbsp;杀伤相当。拖雷以札剌失律，罢之，而以野里知给歹代焉。未几，败金军。壬辰<br /><br />&nbsp;&nbsp;&nbsp;&nbsp;春，合达等知拖雷已北，合步骑十五万蹑其后。拖雷按兵，遣其将忽都忽等诱之。<br /><br />&nbsp;&nbsp;&nbsp;&nbsp;日且暮，令军中曰：“毋令彼得休息，宜夜鼓以扰之。”太宗时亦渡河，遣亲王<br /><br />&nbsp;&nbsp;&nbsp;&nbsp;口温不花等将万余骑来会。天大雨雪，金人僵冻无人色，几不能军，拖雷即欲击<br /><br />&nbsp;&nbsp;&nbsp;&nbsp;之，诸将请俟太宗至破之未晚，拖雷曰：“机不可失，彼脱入城，未易图也。况<br /><br />&nbsp;&nbsp;&nbsp;&nbsp;大敌在前，敢以遗君父乎！”遂奋击于三峰山，大破之，追奔数十里，流血被道，<br /><br />&nbsp;&nbsp;&nbsp;&nbsp;资仗委积，金之精锐尽于此矣。余众迸走睢州，伏兵起，又败之。合达走钧州，<br /><br />&nbsp;&nbsp;&nbsp;&nbsp;仅遗数百骑。蒲阿走汴，至望京桥，复禽获之。太宗寻至，按行战地，顾谓拖雷<br /><br />&nbsp;&nbsp;&nbsp;&nbsp;曰：“微汝，不能致此捷也。”诸侯王进曰：“诚如圣谕，然拖雷之功，著在社<br /><br />&nbsp;&nbsp;&nbsp;&nbsp;稷。”盖又指其定册云尔。拖雷从容对曰：“臣何功之有，此天之威，皇帝之福<br /><br />&nbsp;&nbsp;&nbsp;&nbsp;也。”闻者服其不伐。从太宗攻钧州，拔之，获合达。攻许州，又拔之，遂从太<br /><br />&nbsp;&nbsp;&nbsp;&nbsp;宗收定河南诸郡。四月，由半渡入真定，过中都，出北口，住夏于官山。<br /><br />&nbsp;&nbsp;&nbsp;&nbsp;五月，太宗不豫。六月，疾甚。拖雷祷于天地，请以身代之，又取巫觋祓除<br /><br />&nbsp;&nbsp;&nbsp;&nbsp;衅涤之水饮焉。居数日，太宗疾愈，拖雷从之北还，至阿剌合的思之地，遇疾而<br /><br />&nbsp;&nbsp;&nbsp;&nbsp;薨，寿四十有（阙）。妃怯烈氏。子十一人，长宪宗，次四则世祖也。宪宗立，<br /><br />&nbsp;&nbsp;&nbsp;&nbsp;追谥曰英武皇帝，庙号睿宗。二年，合祭昊天后土，以太祖、睿宗配享。世祖至<br /><br />&nbsp;&nbsp;&nbsp;&nbsp;元二年，改谥景襄皇帝。<br /><br />&nbsp;&nbsp;&nbsp;&nbsp;○裕宗<br /><br />&nbsp;&nbsp;&nbsp;&nbsp;裕宗文惠明孝皇帝，讳真金，世祖嫡子也。母昭睿顺圣皇后，弘吉烈氏。少<br /><br />&nbsp;&nbsp;&nbsp;&nbsp;从姚枢、窦默受《孝经》，及终卷，世祖大悦，设食飨枢等。中统三年，封燕王，<br /><br />&nbsp;&nbsp;&nbsp;&nbsp;守中书令。丞相史天泽入启事，王曰：“我幼，未尝习祖宗典则，闲于政体，一<br /><br />&nbsp;&nbsp;&nbsp;&nbsp;旦当大任，惟汝耆德赖焉。”复谕赞善王恂曰：“省臣所启，等国事也。尔宜入<br /><br />&nbsp;&nbsp;&nbsp;&nbsp;与闻之。”四年，兼判枢密院事。至元初，省臣奏请王署敕，每月必再至中书。<br /><br />&nbsp;&nbsp;&nbsp;&nbsp;于是王将入中书，乳母进新衣，笑却之曰：“吾何事美观也。”尝从幸宜兴，世<br /><br />&nbsp;&nbsp;&nbsp;&nbsp;祖违豫，忧形于色，夕不能寐。闻母皇后暴得风疾，即悲泣，衣不及带而行。七<br /><br />&nbsp;&nbsp;&nbsp;&nbsp;年秋，受诏巡抚称海，至冬还京。间谓诸王札剌忽及从官伯颜等曰：“吾属适有<br /><br />&nbsp;&nbsp;&nbsp;&nbsp;兹暇，宜各悉乃心，慎言所守，俾吾闻之。”于是撒里蛮曰：“太祖有训：欲治<br /><br />&nbsp;&nbsp;&nbsp;&nbsp;身，先治心；欲责人，先责己。”伯颜曰：“皇上有训：欺罔盗窃，人之至恶。<br /><br />&nbsp;&nbsp;&nbsp;&nbsp;一为欺罔，则后虽出善言，人终弗信；一为盗窃，则事虽未觉，心常惴惴，若捕<br /><br />&nbsp;&nbsp;&nbsp;&nbsp;者将至。”札剌忽曰：“我祖有训：长者梢，深者底。盖言贵有终始，长必极其<br /><br />&nbsp;&nbsp;&nbsp;&nbsp;杪，深必究其底，不可中辍也。”王曰：“皇上有训：毋持大心。大心一持，事<br /><br />&nbsp;&nbsp;&nbsp;&nbsp;即隳败。吾观孔子之语，即与圣训合也。”至王恂陈说尤多，事见恂传。<br /><br />&nbsp;&nbsp;&nbsp;&nbsp;十年二月，立为皇太子，仍兼中书令，判枢密院事。受玉册：“皇帝若曰：<br /><br />&nbsp;&nbsp;&nbsp;&nbsp;咨尔皇太子真金，仰惟太祖皇帝遗训，嫡子中有克嗣服继统者，豫选定之。是用<br /><br />&nbsp;&nbsp;&nbsp;&nbsp;立太宗英文皇帝，以绍隆丕构。自时厥后，为不显立冢嫡，遂启争端。朕上遵祖<br /><br />&nbsp;&nbsp;&nbsp;&nbsp;宗宏规，下协昆弟佥同之议，乃从燕邸，即立尔为皇太子，积有日矣。比者儒臣<br /><br />&nbsp;&nbsp;&nbsp;&nbsp;敷奏，国家定立储嗣，宜有册命，此典礼也。今遣摄太尉、左丞相伯颜持节授尔<br /><br />&nbsp;&nbsp;&nbsp;&nbsp;玉册金宝。於戏！圣武燕谋，尔其承奉。昆弟宗亲，尔其和协。使仁孝显于躬行，<br /><br />&nbsp;&nbsp;&nbsp;&nbsp;抑可谓不负所托矣。尚其戒哉，勿替朕命。”九月丙戌，诏立宫师府，设官属三<br /><br />&nbsp;&nbsp;&nbsp;&nbsp;十有八员。起处士杨恭懿于京兆。<br /><br />&nbsp;&nbsp;&nbsp;&nbsp;太子尝有疾，世祖临幸，亲和药以赐之。遣侍臣李众驰祀岳渎名山川，太子<br /><br />&nbsp;&nbsp;&nbsp;&nbsp;戒其所至郡邑，毋烦吏迎送，重扰民也。诏以侍卫亲军万人益隶东宫，太子命王<br /><br />&nbsp;&nbsp;&nbsp;&nbsp;庆端、董士亨选其骁勇者，教以兵法，时阅试焉。太子服绫袷，为渖所渍，命侍<br /><br />&nbsp;&nbsp;&nbsp;&nbsp;臣重加染治，侍臣请织绫更制之，太子曰：“吾欲织百端，非难也。顾是物未敝，<br /><br />&nbsp;&nbsp;&nbsp;&nbsp;岂宜弃之。”东宫香殿成，工请凿石为池，如曲水流觞故事。太子曰：“古有肉<br /><br />&nbsp;&nbsp;&nbsp;&nbsp;林酒池，尔欲吾效之耶！”不许。每与诸王近臣习射之暇，辄讲论经典，若《资<br /><br />&nbsp;&nbsp;&nbsp;&nbsp;治通鉴》、《贞观政要》，王恂、许衡所述辽、金帝王行事要略，下至《武经》<br /><br />&nbsp;&nbsp;&nbsp;&nbsp;等书，从容片言之间，苟有允惬，未尝不为之洒然改容。时侍经幄者，如王恂、<br /><br />&nbsp;&nbsp;&nbsp;&nbsp;白栋皆朝夕不出东宫，而待制李谦、太常宋B尤加咨访，盖无间也。<br /><br />&nbsp;&nbsp;&nbsp;&nbsp;十八年正月，昭睿顺圣皇后崩，太子自猎所奔赴，勺饮不入口者终日，设庐<br /><br />&nbsp;&nbsp;&nbsp;&nbsp;帐居之。命宋B择可备顾问者，B以郭v、何玮、徐琰、马绍、杨居宽、何荣祖、<br /><br />&nbsp;&nbsp;&nbsp;&nbsp;杨仁风等为言。太子曰：“是数人者，尽为我致之，宜自近者始。”遂召玮于易<br /><br />&nbsp;&nbsp;&nbsp;&nbsp;州、琰于东平。赞善王恂卒，太子闻之嗟悼，赙钞二千五百缗。一日，顾谓左右<br /><br />&nbsp;&nbsp;&nbsp;&nbsp;曰：“王赞善当言必言，未尝顾惜，随事规正，良多裨补，今鲜有其匹也。”时<br /><br />&nbsp;&nbsp;&nbsp;&nbsp;阿合马擅国重柄，太子恶其奸恶，未尝少假颜色。盗知阿合马所畏惮者，独太子<br /><br />&nbsp;&nbsp;&nbsp;&nbsp;尔，因为伪太子，夜入京城，召而杀之。及和礼霍孙入相，太子曰：“阿合马死<br /><br />&nbsp;&nbsp;&nbsp;&nbsp;于盗手，汝任中书，诚有便国利民者，毋惮更张。苟或沮挠，我当力持之。”中<br /><br />&nbsp;&nbsp;&nbsp;&nbsp;书启以何玮参议省事，徐琰为左司郎中。玮、琰入见，太子谕之曰：“汝等学孔<br /><br />&nbsp;&nbsp;&nbsp;&nbsp;子之道，今始得行，宜尽平生所学，力行之。”辟杨仁风于潞州、马绍于东平，<br /><br />&nbsp;&nbsp;&nbsp;&nbsp;复辟杨恭懿置省中议事，以卫辉总管董文用练达官政，与恭懿同置省中。按察副<br /><br />&nbsp;&nbsp;&nbsp;&nbsp;使王两《承华事略》：一曰《广孝》，二曰《立爱》，三曰《端本》，四曰<br /><br />&nbsp;&nbsp;&nbsp;&nbsp;《进学》，五曰《择术》，六曰《谨习》，七曰《听政》，八曰《达聪》，九曰<br /><br />&nbsp;&nbsp;&nbsp;&nbsp;《抚军》，十曰《明分》，十一曰《崇儒》，十二曰《亲贤》，十三曰《去邪》，<br /><br />&nbsp;&nbsp;&nbsp;&nbsp;十四曰《纳诲》，十五曰《几谏》，十六曰《从谏》，十七曰《推恩》，十八曰<br /><br />&nbsp;&nbsp;&nbsp;&nbsp;《尚俭》，十九曰《戒逸》，二十曰《审官》。太子闻汉成帝不绝驰道，唐肃宗<br /><br />&nbsp;&nbsp;&nbsp;&nbsp;改绛纱袍为朱明服，大喜曰：“使吾行之，亦当若此。”及说邢峙止齐太子食邪<br /><br />&nbsp;&nbsp;&nbsp;&nbsp;蒿，顾宫臣曰：“菜名邪蒿，未必果邪也。虽食之，岂遽使人不正邪？”张九思<br /><br />&nbsp;&nbsp;&nbsp;&nbsp;对曰：“古人设戒，义固当尔。”<br /><br />&nbsp;&nbsp;&nbsp;&nbsp;诏割江西龙兴路为太子分地，太子谓左右曰：“安得治民如邢州张耕者乎！<br /><br />&nbsp;&nbsp;&nbsp;&nbsp;诚使之往治，俾江南诸郡取法，民必安集。”于是召宋B大选署守长。江西行省<br /><br />&nbsp;&nbsp;&nbsp;&nbsp;以岁课羡余钞四十七万缗献，太子怒曰：“朝廷令汝等安治百姓，百姓安，钱粮<br /><br />&nbsp;&nbsp;&nbsp;&nbsp;何患不足，百姓不安，钱粮虽多，安能自奉乎！”尽却之。阿里以民官兼课司，<br /><br />&nbsp;&nbsp;&nbsp;&nbsp;请岁附输羊三百，太子以其越例，罢之。参政刘思敬遣其弟思恭以新民百六十户<br /><br />&nbsp;&nbsp;&nbsp;&nbsp;来献，太子问民所从来，对曰：“思敬征重庆时所俘获者。”太子蹙然曰：“归<br /><br />&nbsp;&nbsp;&nbsp;&nbsp;语汝兄，此属宜随所在放遣为民，毋重失人心。”乌蒙宣抚司进马，逾岁献之额，<br /><br />&nbsp;&nbsp;&nbsp;&nbsp;即谕之曰：“去岁尝俾勿多进马，恐道路所经，数劳吾民也。自今其勿复然。”<br /><br />&nbsp;&nbsp;&nbsp;&nbsp;二十年春，辟刘因于保定，因以疾辞，固辟之，乃至，拜右赞善大夫，以吏<br /><br />&nbsp;&nbsp;&nbsp;&nbsp;部郎中夹谷之奇为左赞善大夫。是时已立国子学，李栋、宋B、李谦皆以东宫僚<br /><br />&nbsp;&nbsp;&nbsp;&nbsp;友，继典教事，至是，命因专领之，而以B等仍备咨访。尝曰：“吾闻金章宗时，<br /><br />&nbsp;&nbsp;&nbsp;&nbsp;有司论太学生廪费太多，章宗谓养出一范文正公，所偿顾岂少哉。其言甚善。”<br /><br />&nbsp;&nbsp;&nbsp;&nbsp;会因复以疾乞去。二十二年，以长史耶律有尚为国子司业。中庶子伯必以其子阿<br /><br />&nbsp;&nbsp;&nbsp;&nbsp;八赤入见，谕令入学，伯必即令其子入蒙古学。逾年又见，太子问读何书，其子<br /><br />&nbsp;&nbsp;&nbsp;&nbsp;以蒙古书对，太子曰：“我命汝学汉人文字耳，其亟入胄监。”遣使辟宋工部侍<br /><br />&nbsp;&nbsp;&nbsp;&nbsp;郎倪坚于开元，既至，访以古今成败得失，坚对言：“三代得天下以仁，其失也<br /><br />&nbsp;&nbsp;&nbsp;&nbsp;以不仁。汉、唐之亡也，以外戚阉竖。宋之亡也，以奸党权臣。”太子嘉纳，赐<br /><br />&nbsp;&nbsp;&nbsp;&nbsp;酒，日昃乃罢。谕德李谦、夹谷之奇尝进言曰：“殿下睿性夙成，阅理久熟，方<br /><br />&nbsp;&nbsp;&nbsp;&nbsp;遵圣训，参决庶务，如视膳问安之礼，固无待于赞谕。至于军民之利病，政令之<br /><br />&nbsp;&nbsp;&nbsp;&nbsp;得失，事关朝廷，责在台院，有非宫臣所宜言者。独有澄原固本，保守成业，殿<br /><br />&nbsp;&nbsp;&nbsp;&nbsp;下所当留心，臣等不容缄口者也。敬陈十事：曰正心，曰睦亲，曰崇俭，曰亲贤，<br /><br />&nbsp;&nbsp;&nbsp;&nbsp;曰几谏，曰戢兵，曰尚文，曰定律，曰正名，曰革敝。”其论正心有云：“太子<br /><br />&nbsp;&nbsp;&nbsp;&nbsp;之心，天下之本也。太子心正，则天心有所属，人心有所系矣。唐太宗尝言，人<br /><br />&nbsp;&nbsp;&nbsp;&nbsp;主一心，攻之者众，或以勇力，或以辨口，或以谄谀，或以奸诈，或以嗜欲，辐<br /><br />&nbsp;&nbsp;&nbsp;&nbsp;辏攻之，各求自售。人主少懈，而受其一，则其害有不可胜言者。殿下至尊之储<br /><br />&nbsp;&nbsp;&nbsp;&nbsp;贰，人求自售者亦不为少，须常唤醒此心，不使为物欲所挠，则宗社生灵之福。<br /><br />&nbsp;&nbsp;&nbsp;&nbsp;固本澄原，莫此为切。”论睦亲，以“宗亲为王室之藩屏，人主之所自卫者也。<br /><br />&nbsp;&nbsp;&nbsp;&nbsp;大分既定，尊卑悬殊，必恩意俯逮，然后得尽其欢心。宗亲之欢心得，则远近之<br /><br />&nbsp;&nbsp;&nbsp;&nbsp;欢心得矣”。其论正名、革敝，尤切中时政。太子在中书日久，明于听断，四方<br /><br />&nbsp;&nbsp;&nbsp;&nbsp;州郡科征、挽漕、造作、和市，有系民休戚者，闻之，即日奏罢。右丞卢世荣以<br /><br />&nbsp;&nbsp;&nbsp;&nbsp;言利进，太子意深非之。尝曰：“财非天降，安得岁取赢乎！恐生民膏血，竭于<br /><br />&nbsp;&nbsp;&nbsp;&nbsp;此也。岂惟害民，实国之大蠹。”其后世荣果坐罪。桑哥素主世荣，闻太子有言，<br /><br />&nbsp;&nbsp;&nbsp;&nbsp;讫箝口不敢救。<br /><br />&nbsp;&nbsp;&nbsp;&nbsp;至元以来，天下臻于太平，人材辈出，太子优礼遇之，在师友之列者，非朝<br /><br />&nbsp;&nbsp;&nbsp;&nbsp;廷名德，则布衣节行之士，德意未尝少衰。宋B目疾，赐钞千五百缗。王磐告老<br /><br />&nbsp;&nbsp;&nbsp;&nbsp;而归，官其婿于东平，以终养。孔洙自江南入觐，则责张九思学圣人之道，不知<br /><br />&nbsp;&nbsp;&nbsp;&nbsp;有圣人之后。其大雅不群，本于天性，中外归心焉。于是世祖春秋高，江南行台<br /><br />&nbsp;&nbsp;&nbsp;&nbsp;监察御史言事者请禅位于太子，太子闻之，惧。台臣寝其奏，不敢遽闻，而小人<br /><br />&nbsp;&nbsp;&nbsp;&nbsp;以台臣隐匿，乘间发之。世祖怒甚，太子愈益惧，未几，遂薨，寿四十有三。成<br /><br />&nbsp;&nbsp;&nbsp;&nbsp;宗即位，追谥曰文惠明孝皇帝，庙号裕宗，y于太庙。<br /><br />&nbsp;&nbsp;&nbsp;&nbsp;○显宗<br /><br />&nbsp;&nbsp;&nbsp;&nbsp;显宗光圣仁孝皇帝，讳甘麻剌，裕宗长子也。母曰徽仁裕圣皇后，弘吉剌氏。<br /><br />&nbsp;&nbsp;&nbsp;&nbsp;甘麻剌少育于祖母昭睿顺圣皇后，日侍世祖，未尝离左右，畏慎不妄言，言必无<br /><br />&nbsp;&nbsp;&nbsp;&nbsp;隐。至元中，奉旨镇北边，叛王岳木忽儿等闻其至，望风请降。既而都阿、察八<br /><br />&nbsp;&nbsp;&nbsp;&nbsp;儿诸王遣使求和，边境以宁。尝出征驻金山，会大雪，拥火坐帐内，欢甚，顾谓<br /><br />&nbsp;&nbsp;&nbsp;&nbsp;左右曰：“今日风雪如是，吾与卿处犹有寒色，彼从士亦人耳，腰弓矢、荷刃周<br /><br />&nbsp;&nbsp;&nbsp;&nbsp;庐之外，其苦可知。”遂命饔人大为肉糜，亲尝而遍赐之。抚循部曲之暇，则命<br /><br />&nbsp;&nbsp;&nbsp;&nbsp;也灭坚以国语讲《通鉴》。戒其近侍太不花曰：“朝廷以藩屏寄我，事有不逮，<br /><br />&nbsp;&nbsp;&nbsp;&nbsp;正在汝辈辅助。其或依势作威，不用我命，轻者论遣，大者奏闻耳，宜各慎之。<br /><br />&nbsp;&nbsp;&nbsp;&nbsp;使百姓安业，主上无北顾之忧，则予与卿等亦乐处于此，乃所以报国家也。”<br /><br />&nbsp;&nbsp;&nbsp;&nbsp;二十六年，世祖以其居边日久，特命猎于柳林之地。率众至t州，恐廪膳<br /><br />&nbsp;&nbsp;&nbsp;&nbsp;不均，令左右司之，分给从士，仍饬其众曰：“汝等饮食既足，若复侵渔百姓，<br /><br />&nbsp;&nbsp;&nbsp;&nbsp;是汝自取罪谪，无悔。”众皆如约，民赖以安。北还，觐世祖于上京，世祖劳之<br /><br />&nbsp;&nbsp;&nbsp;&nbsp;曰：“汝在柳林，民不知扰，朕实嘉焉。”明年冬，封梁王，授以金印，出镇云<br /><br />&nbsp;&nbsp;&nbsp;&nbsp;南。过中山，又明年春过怀、孟，从卒马驼之属不下千百计，所至未尝横取于民。<br /><br />&nbsp;&nbsp;&nbsp;&nbsp;二十九年，改封晋王，移镇北边，统领太祖四大斡耳朵及军马、达达国土，<br /><br />&nbsp;&nbsp;&nbsp;&nbsp;更铸晋王金印授之。中书省臣言于世祖曰：“诸王皆置传，今晋王守太祖肇基之<br /><br />&nbsp;&nbsp;&nbsp;&nbsp;地，视诸王宜有加，请置内史。”世祖从之，遂以北安王傅秃归、梁王傅木八剌<br /><br />&nbsp;&nbsp;&nbsp;&nbsp;沙、云南行省平章赛阳并为内史。明年，置内史府。又明年，世祖崩，晋王闻讣，<br /><br />&nbsp;&nbsp;&nbsp;&nbsp;奔赴上都。诸王大臣咸在，晋王曰：“昔皇祖命我镇抚北方，以卫社稷，久历边<br /><br />&nbsp;&nbsp;&nbsp;&nbsp;事，愿服厥职。母弟铁木耳仁孝，宜嗣大统。”于是成宗即帝位，而晋王复归藩<br /><br />&nbsp;&nbsp;&nbsp;&nbsp;邸。<br /><br />&nbsp;&nbsp;&nbsp;&nbsp;元贞元年，塔塔儿部年谷不熟，檄宣徽院赈之。又答答剌民饥，请朝廷赈之。<br /><br />&nbsp;&nbsp;&nbsp;&nbsp;诏赐王钞千万贯，及银帛有差。皇太后复以云南所贡金器，遣朵年来赐。是岁冬，<br /><br />&nbsp;&nbsp;&nbsp;&nbsp;奉诏以知枢密院事札散、同知徽政院事阿里罕为内史。大德二年，诏给秫米五百<br /><br />&nbsp;&nbsp;&nbsp;&nbsp;石。五年，成宗以边士贫乏，分给钞一千万贯。<br /><br />&nbsp;&nbsp;&nbsp;&nbsp;六年正月乙巳，王薨，年四十。王天性仁厚，御下有恩。元贞初，藩邸属官<br /><br />&nbsp;&nbsp;&nbsp;&nbsp;审伯年老，请以其子代之。内史言于王，王曰：“惟天子所命。”其自守如此，<br /><br />&nbsp;&nbsp;&nbsp;&nbsp;故尤为朝廷所重。然崇尚浮屠，命僧作佛事，岁耗财不可胜计。子三人：曰也孙<br /><br />&nbsp;&nbsp;&nbsp;&nbsp;帖木儿，曰松山，曰迭里哥儿不花。王薨后十年，仁宗即位，谥王献武。又十一<br /><br />&nbsp;&nbsp;&nbsp;&nbsp;年，英宗遇弑，也孙帖木儿以嗣晋王即皇帝位，追尊曰光圣仁孝皇帝，庙号显宗，<br /><br />&nbsp;&nbsp;&nbsp;&nbsp;y享太室。又六年，文宗即位，乃毁其庙室。<br /><br />&nbsp;&nbsp;&nbsp;&nbsp;○顺宗<br /><br />&nbsp;&nbsp;&nbsp;&nbsp;顺宗昭圣衍孝皇帝，讳答剌麻八剌，裕宗第二子也。母曰徽仁裕圣皇后，弘<br /><br />&nbsp;&nbsp;&nbsp;&nbsp;吉剌氏。至元初，裕宗为燕王，答剌麻八剌生于燕邸。明年，诏裕宗居潮河。八<br /><br />&nbsp;&nbsp;&nbsp;&nbsp;月，召至京师。凡乘舆巡幸及岁时朝贺，未尝不侍裕宗以行。稍长，世祖赐女侍<br /><br />&nbsp;&nbsp;&nbsp;&nbsp;郭氏，其后乃纳弘吉剌氏为妃。二十二年，裕宗薨，答剌麻八剌以皇孙钟爱，两<br /><br />&nbsp;&nbsp;&nbsp;&nbsp;宫优其出阁之礼。二十八年，始诏出镇怀州，以侍卫都指挥使梭都、尚书王倚从<br /><br />&nbsp;&nbsp;&nbsp;&nbsp;行，至赵州，从卒有伐民桑枣者，民庶诉于道，答剌麻八剌怒，杖从卒以惩众，<br /><br />&nbsp;&nbsp;&nbsp;&nbsp;遣王倚入奏，世祖大悦。未至，以疾召还。明年春，世祖北幸，留治疾京师，越<br /><br />&nbsp;&nbsp;&nbsp;&nbsp;两月而薨，年二十有九。<br /><br />&nbsp;&nbsp;&nbsp;&nbsp;子三人：长曰阿木哥，封魏王，郭出也；妃所生者曰海山，是为武宗；曰爱<br /><br />&nbsp;&nbsp;&nbsp;&nbsp;育黎拔力八达，是为仁宗。大德十一年秋，武宗即位，追谥曰昭圣衍孝皇帝，庙<br /><br />&nbsp;&nbsp;&nbsp;&nbsp;号顺宗，y享太庙。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,955984);">加入书签</a><a
                        href="955941.html">上一页</a>&larr;<a href="index.html">返回列表</a>&rarr;<a
                            href="956023.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "955941.html"; var next_page = "956023.html"; var index_page = "index.html"; var sortid = "9"; var article_id = "14699"; var chapter_id = "955984"; var articlename = "元史"; var chaptername = " 卷一百一十五 列传第二"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>