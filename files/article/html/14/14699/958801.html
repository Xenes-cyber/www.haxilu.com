<!DOCTYPE html>
<html>
<head>
<meta charset="gbk" />
<title>元史- 卷一百四十二 列传第二十九-在线阅读-哈西文学网</title>
<meta name="keywords" content="宋濂，元史， 卷一百四十二 列传第二十九全文， 卷一百四十二 列传第二十九在线阅读 哈西文学网" />
<meta name="description" content="哈西文学网提供宋濂的元史  卷一百四十二 列传第二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958801.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958801.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十二 列传第二十九</h1>
            <div class="link xb">
                <a href="958763.html">上一页</a>&larr;<a href="index.html">返回列表</a>&rarr;<a
                    href="958819.html">下一页</a></div>			
            <div id="BookText">&nbsp;&nbsp;&nbsp;&nbsp;○答失八都鲁<br /><br />&nbsp;&nbsp;&nbsp;&nbsp;答失八都鲁，曾祖纽U、祖也速答儿，有传。答失八都鲁，南加台子也。以<br /><br />&nbsp;&nbsp;&nbsp;&nbsp;世袭万户镇守罗罗宣尉司。土人作乱，答失八都鲁捕获有功，四川省举充船桥万<br /><br />&nbsp;&nbsp;&nbsp;&nbsp;户。出征云南，升大理宣慰司都元帅。至正十一年，特除四川行省参知政事，拨<br /><br />&nbsp;&nbsp;&nbsp;&nbsp;本部探马赤军三千，从平章咬住讨贼于荆襄。九月，次安平站。时咬住兵既平江<br /><br />&nbsp;&nbsp;&nbsp;&nbsp;陵，答失八都鲁请自攻襄阳。十二年，进次荆门。时贼十万，官军止三千余，遂<br /><br />&nbsp;&nbsp;&nbsp;&nbsp;用宋廷杰计，招募襄阳官吏及土豪避兵者，得义丁二万，编排部伍，申其约束。<br /><br />&nbsp;&nbsp;&nbsp;&nbsp;行至蛮河，贼守要害，兵不得渡，即令屈万户率奇兵由间道出其后，首尾夹攻，<br /><br />&nbsp;&nbsp;&nbsp;&nbsp;贼大败。追至襄阳城南，大战，生擒其伪将三十人，腰斩之。贼自是闭门不复出。<br /><br />&nbsp;&nbsp;&nbsp;&nbsp;答失八都鲁乃相视形势，内列八翼，包络襄城；外置八营，军岘山、楚山，以截<br /><br />&nbsp;&nbsp;&nbsp;&nbsp;其援；自以中军四千据虎头山，以瞰城中。署从征人李复为南漳县尹，黎可举为<br /><br />&nbsp;&nbsp;&nbsp;&nbsp;宜城县尹，拊循其民，以赋军馈。城中之民受围日久，夜半，二人缒城叩营门，<br /><br />&nbsp;&nbsp;&nbsp;&nbsp;具告虚实，愿为内应。答失八都鲁与之定约，以五月朔日四更攻城，授之密号而<br /><br />&nbsp;&nbsp;&nbsp;&nbsp;去。至期，民垂绳以引官军，先登者近千人。时贼船百余艘在城北，阴募善水者<br /><br />&nbsp;&nbsp;&nbsp;&nbsp;凿其底。天将明，城破，贼巷战不胜，走就船，船坏，皆溺水死。伪将王权领千<br /><br />&nbsp;&nbsp;&nbsp;&nbsp;骑西走，遇伏兵被擒。襄阳遂平。加答失八都鲁资善大夫，赐上尊及黄金束带，<br /><br />&nbsp;&nbsp;&nbsp;&nbsp;以其弟识里木为襄阳达鲁花赤，子孛罗帖木儿为云南行省理问。比贼再犯荆门、<br /><br />&nbsp;&nbsp;&nbsp;&nbsp;安陆、沔阳，答失八都鲁辄引兵败之。寻诏益兵五千，以乌撒乌蒙元帅成都不花<br /><br />&nbsp;&nbsp;&nbsp;&nbsp;听其调发。<br /><br />&nbsp;&nbsp;&nbsp;&nbsp;十三年，定青山、荆门诸寨。九月，率兵略均、房，平谷城，攻开武当山寨<br /><br />&nbsp;&nbsp;&nbsp;&nbsp;数十，获伪将杜将军。十二月，趋攻峡州，破伪将赵明远木驴寨。升四川行省右<br /><br />&nbsp;&nbsp;&nbsp;&nbsp;丞，赐金系腰。十四年正月，复峡州。三月，升四川行省平章政事，兼知行枢密<br /><br />&nbsp;&nbsp;&nbsp;&nbsp;院事，总荆襄诸军。五月，命玉枢虎儿吐华代答失八都鲁守中兴、荆门，且令答<br /><br />&nbsp;&nbsp;&nbsp;&nbsp;失八都鲁以兵赴汝宁。十月，诏与太不花会军讨安丰。是月，复苗军所据郑、钧、<br /><br />&nbsp;&nbsp;&nbsp;&nbsp;许三州。十二月，复河阴、巩县。十五年，命答失八都鲁就管领太不花一应诸王<br /><br />&nbsp;&nbsp;&nbsp;&nbsp;藩将兵马，许以便宜行事。六月，拜河南行省平章政事。进次许州长葛，与刘福<br /><br />&nbsp;&nbsp;&nbsp;&nbsp;通野战，为其所败，将士奔溃。九月，至中牟，收散卒，团结屯种。贼复来劫营，<br /><br />&nbsp;&nbsp;&nbsp;&nbsp;掠其辎重，遂与孛罗帖木儿相失。刘哈剌不花进兵来援，大破贼兵，获孛罗帖木<br /><br />&nbsp;&nbsp;&nbsp;&nbsp;儿归之。复驻汴梁东南青。十二月，调兵进讨，大败贼于太康，遂围亳州，<br /><br />&nbsp;&nbsp;&nbsp;&nbsp;伪宋主小明王遁。十六年，加金紫光禄大夫。三月，朝廷差脱欢知院来督兵，答<br /><br />&nbsp;&nbsp;&nbsp;&nbsp;失八都鲁父子亲与刘福通对敌，自巳至酉，大战数合，答失八都鲁坠马，孛罗帖<br /><br />&nbsp;&nbsp;&nbsp;&nbsp;木儿扶令上马先还，自持弓矢连发以毙追者，夜三更步回营中。十月，移驻陈留。<br /><br />&nbsp;&nbsp;&nbsp;&nbsp;十一月，攻取夹河刘福通寨。十二月庚申，次高柴店，逼太康三十里。是夜二鼓，<br /><br />&nbsp;&nbsp;&nbsp;&nbsp;贼五百余骑来劫，以有备亟遁。火而追之，比晓，督阵力战，自寅至巳，四门皆<br /><br />&nbsp;&nbsp;&nbsp;&nbsp;陷，壮士缘城入其郛，斩首数万，擒伪将军张敏、孙韩等九人，杀伪丞相王、罗<br /><br />&nbsp;&nbsp;&nbsp;&nbsp;二人。辛酉，太康悉平，遣孛罗帖木儿告捷京师。帝赐劳内殿，王其先臣三世，<br /><br />&nbsp;&nbsp;&nbsp;&nbsp;拜河南行省左丞相，仍兼知行枢密院事，守御汴梁；识里木云南行省左丞；孛罗<br /><br />&nbsp;&nbsp;&nbsp;&nbsp;帖木儿四川行省左丞；将校僚属赏爵有差。十七年三月，诏朝京师，加开府仪同<br /><br />&nbsp;&nbsp;&nbsp;&nbsp;三司、太尉、四川行省左丞相。九月，取沟城、东明、长垣三县。十月，诏遣知<br /><br />&nbsp;&nbsp;&nbsp;&nbsp;院达理麻失理来援，分兵雷泽、濮州，而达理麻失理为刘福通所杀，达达诸军皆<br /><br />&nbsp;&nbsp;&nbsp;&nbsp;溃。答失八都鲁力不能支，退驻石村。朝廷颇疑其玩寇失机，使者促战相踵。贼<br /><br />&nbsp;&nbsp;&nbsp;&nbsp;觇知之，诈为答失八都鲁通和书，遗诸道路，使者果得之以进。答失八都鲁觉知，<br /><br />&nbsp;&nbsp;&nbsp;&nbsp;一夕忧愤死，十二月庚子也。子孛罗帖木儿别有传。<br /><br />&nbsp;&nbsp;&nbsp;&nbsp;○庆童<br /><br />&nbsp;&nbsp;&nbsp;&nbsp;庆童，字明德，康里氏。祖明里帖木儿，父斡罗思，皆封益国公。庆童早以<br /><br />&nbsp;&nbsp;&nbsp;&nbsp;勋臣子孙受知仁庙，给事内廷，遂长宿卫。授大宗正府掌判，三迁为上都留守。<br /><br />&nbsp;&nbsp;&nbsp;&nbsp;又累迁为江西、河南二行省平章政事。入为太府卿。复为上都留守。出为辽阳行<br /><br />&nbsp;&nbsp;&nbsp;&nbsp;省平章政事，以宽厚为政，辽人德之。至正十年，迁平章，行省江浙。适时承平，<br /><br />&nbsp;&nbsp;&nbsp;&nbsp;颇沉湎于宴乐，凡遗逸之士举校官者，辄摈斥不用，由是不为物论所与。明年，<br /><br />&nbsp;&nbsp;&nbsp;&nbsp;盗起汝、颍，已而蔓延于江浙，江东之饶、信、徽、宣、铅山、广德，浙西之常、<br /><br />&nbsp;&nbsp;&nbsp;&nbsp;湖、建德，所在不守。庆童分遣僚佐往督师旅，曾不逾时，以次克复。既乃令长<br /><br />&nbsp;&nbsp;&nbsp;&nbsp;吏按视民数，凡诖误者悉置不问，招徕流离，俾安故业，发官粟以赈之。省治毁<br /><br />&nbsp;&nbsp;&nbsp;&nbsp;于兵，则拓其故址，俾之一新。募贫民为工役而偿之以钱，杭民赖以存活者尤众。<br /><br />&nbsp;&nbsp;&nbsp;&nbsp;十四年，脱脱以太师、右丞相统大兵南征，一切军资衣甲器仗谷粟薪藁之属，<br /><br />&nbsp;&nbsp;&nbsp;&nbsp;咸取具于江浙。庆童规措有方，陆运川输，千里相属，朝廷赖之。明年，盗起常<br /><br />&nbsp;&nbsp;&nbsp;&nbsp;之无锡，众议以重兵歼之，庆童曰：“赤子无知，迫于有司，故弄兵耳。苟谕以<br /><br />&nbsp;&nbsp;&nbsp;&nbsp;祸福，彼无不降之理。”盗闻之，果投戈解甲，请为良民。十六年，平江、湖州<br /><br />&nbsp;&nbsp;&nbsp;&nbsp;陷。义兵元帅方家奴以所部军屯杭城之北关，钩结同党，相煽为恶，劫掠财货，<br /><br />&nbsp;&nbsp;&nbsp;&nbsp;白昼杀人，民以为患。庆童言于丞相达识帖睦迩曰：“我师无律，何以克敌？必<br /><br />&nbsp;&nbsp;&nbsp;&nbsp;斩方家奴乃可出师。”丞相乃与庆童入其军，数其罪，斩首以徇，民大悦。继而<br /><br />&nbsp;&nbsp;&nbsp;&nbsp;苗军帅杨完者以其军守杭城。丞相达识帖睦迩既承制授完者江浙行省右丞，而完<br /><br />&nbsp;&nbsp;&nbsp;&nbsp;者益以功自骄，因求娶庆童女。庆童初不许，时苗军势甚张，达识帖睦迩方倚以<br /><br />&nbsp;&nbsp;&nbsp;&nbsp;为重，强为主婚，庆童不得已以女与之。明年，出镇海宁州，距杭百里，地濒海<br /><br />&nbsp;&nbsp;&nbsp;&nbsp;硗瘠，民甚贫。居二年，盗息而民阜。至是，庆童在江浙已七年，涉历险艰，劳<br /><br />&nbsp;&nbsp;&nbsp;&nbsp;绩甚优著，召拜翰林学士承旨，改淮南行省平章政事，未行，仍任江浙。十八年，<br /><br />&nbsp;&nbsp;&nbsp;&nbsp;迁福建行省平章政事，未行，拜江南行台御史大夫，赐以御衣、上尊。时南行台<br /><br />&nbsp;&nbsp;&nbsp;&nbsp;治绍兴，所辖诸道皆阻绝不通。绍兴之东，明、台诸郡则制于方国珍，其西杭、<br /><br />&nbsp;&nbsp;&nbsp;&nbsp;苏诸郡则据于张士诚。宪台纲纪不复可振，徒存空名而已。<br /><br />&nbsp;&nbsp;&nbsp;&nbsp;二十年，召还朝，庆童乃由海道趋京师。拜中书平章政事。俄有谮其子刚僧<br /><br />&nbsp;&nbsp;&nbsp;&nbsp;私通宫人者，帝怒杀之。庆童因鞅鞅不得志，移疾家居久之，日饮酒以自遣。二<br /><br />&nbsp;&nbsp;&nbsp;&nbsp;十五年，诏拜陕西行省左丞相。时李思齐拥兵关中，庆童至则御之以礼，待之以<br /><br />&nbsp;&nbsp;&nbsp;&nbsp;和。居三年，关陕用宁。召还京师。二十八年七月，大明兵逼京城，帝与皇太子<br /><br />&nbsp;&nbsp;&nbsp;&nbsp;及六宫至于宰臣近戚皆北奔，而命淮王帖木儿不花监国，庆童为中书左丞相以辅<br /><br />&nbsp;&nbsp;&nbsp;&nbsp;之。八月二日，京城破，淮王与庆童出齐化门，皆被杀。<br /><br />&nbsp;&nbsp;&nbsp;&nbsp;○也速<br /><br />&nbsp;&nbsp;&nbsp;&nbsp;也速，蒙古人，倜傥有能名。由宿卫历尚乘寺提点，迁宣政院参议。至正十<br /><br />&nbsp;&nbsp;&nbsp;&nbsp;四年，河南贼芝麻李据徐州，也速从太师脱脱南征，徐州城坚不可猝拔，脱脱用<br /><br />&nbsp;&nbsp;&nbsp;&nbsp;也速计，以巨石为炮，昼夜攻之不息，贼困莫能支。也速又攻破其南关外城，贼<br /><br />&nbsp;&nbsp;&nbsp;&nbsp;遂遁走。以功除同知中政院事。继又领军从父太尉月阔察儿征淮西，会贼围安丰，<br /><br />&nbsp;&nbsp;&nbsp;&nbsp;即往援之。渡淮无舟，因策马探水深浅，浮而过。贼大骇，撤围去。进攻濠州，<br /><br />&nbsp;&nbsp;&nbsp;&nbsp;有诏班师，乃还。升将作院使。复从太尉征淮东，取盱眙。迁淮南行枢密院副使，<br /><br />&nbsp;&nbsp;&nbsp;&nbsp;升同知枢密院事。讨贼海州，大败之。贼走，航海袭山东，尽有其地。也速计贼<br /><br />&nbsp;&nbsp;&nbsp;&nbsp;必乘胜北侵，急引兵北还，表里击之，复滕、兖二州，及费、邹、曲阜、宁阳、<br /><br />&nbsp;&nbsp;&nbsp;&nbsp;泗水五县，贼势遂衄。未几，复泰安州及平阴、肥城、莱芜、新泰四县，又平安<br /><br />&nbsp;&nbsp;&nbsp;&nbsp;水等五十三寨。升知枢密院事。讨蒲台贼杜黑儿，擒送京师磔之。东昌贼将北寇，<br /><br />&nbsp;&nbsp;&nbsp;&nbsp;道出陵州，也速邀击于景州，斩获殆尽。复阜城县。有诏命也速以军屯单家桥，<br /><br />&nbsp;&nbsp;&nbsp;&nbsp;断贼北路。贼转攻长芦，也速往与战，流矢贯左手，不顾，转斗无前，杀贼五百<br /><br />&nbsp;&nbsp;&nbsp;&nbsp;余人，夺马三千匹。于是分兵下山寨，民争来归。<br /><br />&nbsp;&nbsp;&nbsp;&nbsp;拜中书平章政事，改行省淮南。雄州、蔚州贼继起，也速悉平之。知枢密院<br /><br />&nbsp;&nbsp;&nbsp;&nbsp;事刘哈剌不花所部卒掠怀来、云州，欲为乱，也速以轻骑击灭其首祸者，降其众<br /><br />&nbsp;&nbsp;&nbsp;&nbsp;隶麾下。贼陷大宁，诏也速往讨之。贼兵次侯家店，也速遇贼，即前与战，自昏<br /><br />&nbsp;&nbsp;&nbsp;&nbsp;抵曙，散而复合。也速遣别骑绕出贼后，贼腹背受敌，大败。遂拔大宁，擒首贼<br /><br />&nbsp;&nbsp;&nbsp;&nbsp;汤通、周成等三十五人，磔于都市。召入觐，赏赉优渥，进阶金紫光禄大夫、知<br /><br />&nbsp;&nbsp;&nbsp;&nbsp;枢密院事。既而贼雷帖木儿不花、程思忠等陷永平，诏也速出师，遂复滦州及迁<br /><br />&nbsp;&nbsp;&nbsp;&nbsp;安县。时辽东郡县惟永平不被兵，储粟十万，刍藁山积，居民殷富。贼乘间窃入，<br /><br />&nbsp;&nbsp;&nbsp;&nbsp;增土筑城，因河为堑，坚守不可下。也速乃外筑大营，绝其樵采，数与贼战，获<br /><br />&nbsp;&nbsp;&nbsp;&nbsp;其伪帅二百余人，平山寨数十。又复昌黎、抚宁二县，擒雷帖木儿不花送京师。<br /><br />&nbsp;&nbsp;&nbsp;&nbsp;贼急，乃乞降于参政彻力帖木儿，为请命于朝。诏许之，命也速退师。也速度贼<br /><br />&nbsp;&nbsp;&nbsp;&nbsp;必以计怠我师，乃严备以侦之。程思忠果弃城遁去，亟追至瑞州，杀获万计。贼<br /><br />&nbsp;&nbsp;&nbsp;&nbsp;遂东走金复州。诏还京师。拜辽阳行省左丞相，知行枢密院事，抚安迤东兵农，<br /><br />&nbsp;&nbsp;&nbsp;&nbsp;委以便宜，开省于永平，总兵如故。金、复、海、盖、乾、王等贼并起，西侵兴<br /><br />&nbsp;&nbsp;&nbsp;&nbsp;中州，阴由海道趋永平，闻也速开省乃止。也速亟分兵防其冲突。贼乃转攻大宁，<br /><br />&nbsp;&nbsp;&nbsp;&nbsp;为守将王聚所败，斩其渠魁，众溃，皆西走。也速虑贼窥上都，即调右丞忽林台<br /><br />&nbsp;&nbsp;&nbsp;&nbsp;提兵护上都，简精锐自蹑贼后。贼果寇上都，忽林台击破之，贼众又大溃。永平、<br /><br />&nbsp;&nbsp;&nbsp;&nbsp;大宁于是始平。乃分命官属，劳来安辑其民，使什伍相保以事耕种，民为立石颂<br /><br />&nbsp;&nbsp;&nbsp;&nbsp;其勋德。<br /><br />&nbsp;&nbsp;&nbsp;&nbsp;二十四年，孛罗帖木儿与右丞相搠思监、宦者朴不花有怨，遣兵犯阙，执二<br /><br />&nbsp;&nbsp;&nbsp;&nbsp;人以去，而也速遂拜中书左丞相。七月，孛罗帖木儿留兵守大同，自率兵复向阙。<br /><br />&nbsp;&nbsp;&nbsp;&nbsp;京师大震，百官从帝城守，皇太子统兵迎于清河，命也速军于昌平。而孛罗帖木<br /><br />&nbsp;&nbsp;&nbsp;&nbsp;儿前锋已度居庸关，至昌平。也速一军皆无斗志，不战而溃。皇太子驰入城，寻<br /><br />&nbsp;&nbsp;&nbsp;&nbsp;出奔于太原。孛罗帖木儿遂入京城，为中书右丞相，语具《孛罗帖木儿传》。二<br /><br />&nbsp;&nbsp;&nbsp;&nbsp;十五年，皇太子在太原，与扩廓帖木儿谋清内难，承制调甘肃、岭北、辽阳、陕<br /><br />&nbsp;&nbsp;&nbsp;&nbsp;西诸省诸王兵入讨孛罗帖木儿。孛罗帖木儿乃遣御史大夫秃坚帖木儿率兵攻上都<br /><br />&nbsp;&nbsp;&nbsp;&nbsp;附皇太子者，且以御岭北之兵，又调也速率兵南御扩廓帖木儿部将竹贞、貊高等。<br /><br />&nbsp;&nbsp;&nbsp;&nbsp;也速军次良乡不进，谋之于众，皆以谓孛罗帖木儿所行狂悖，图危宗社，中外同<br /><br />&nbsp;&nbsp;&nbsp;&nbsp;愤。遂勒兵归永平，西连太原扩廓帖木儿，东连辽阳也先不花国王，军声大振。<br /><br />&nbsp;&nbsp;&nbsp;&nbsp;孛罗帖木儿患之，遣其将同知枢密院事姚伯颜不花以兵往讨。军过通州，白河水<br /><br />&nbsp;&nbsp;&nbsp;&nbsp;溢不能进，驻虹桥，筑垒以待。姚伯颜不花素轻也速无谋，不设备。也速觇知之，<br /><br />&nbsp;&nbsp;&nbsp;&nbsp;袭破其军，擒姚伯颜不花。孛罗帖木儿大恐，自将讨也速，至通州，大雨三日，<br /><br />&nbsp;&nbsp;&nbsp;&nbsp;乃还。孛罗帖木儿先以部将保安不附己，杀之，至是又失姚伯颜不花，二人皆骁<br /><br />&nbsp;&nbsp;&nbsp;&nbsp;将也，如失左右手，郁郁不乐。事败，遂伏诛。<br /><br />&nbsp;&nbsp;&nbsp;&nbsp;二十七年，诏以也速为中书右丞相，分省山东。二十八年，大明兵取山东。<br /><br />&nbsp;&nbsp;&nbsp;&nbsp;闰七月，也速与部将哈剌章、田胜、周达等御于莫州，众败溃，乃尽掠莫州残民<br /><br />&nbsp;&nbsp;&nbsp;&nbsp;北遁。<br /><br />&nbsp;&nbsp;&nbsp;&nbsp;○彻里帖木儿<br /><br />&nbsp;&nbsp;&nbsp;&nbsp;彻里帖木儿，阿鲁温氏。祖父累立战功，为西域大族。彻里帖木儿幼沉毅有<br /><br />&nbsp;&nbsp;&nbsp;&nbsp;大志，早备宿卫，擢中书直省舍人，遂拜监察御史。时右丞相帖木迭儿用事，生<br /><br />&nbsp;&nbsp;&nbsp;&nbsp;杀予夺皆出其意，道路侧目。彻里帖木儿抗言，历诋其奸，帖木迭儿欲中伤之。<br /><br />&nbsp;&nbsp;&nbsp;&nbsp;会山东水，盐课大损，除山东转运司副使。甫浃月，补其亏数皆足。转刑部尚书，<br /><br />&nbsp;&nbsp;&nbsp;&nbsp;京师豪右惮之，不敢犯法，而以非罪丽法者多所全脱。天历二年，拜中书右丞，<br /><br />&nbsp;&nbsp;&nbsp;&nbsp;寻升中书平章政事，出为河南行省平章政事。黄河清，有司以为瑞，请闻于朝。<br /><br />&nbsp;&nbsp;&nbsp;&nbsp;彻里帖木儿曰：“吾知为臣忠、为子孝、天下治、百姓安为瑞，余何益于治。”<br /><br />&nbsp;&nbsp;&nbsp;&nbsp;岁大饥，彻里帖木儿议赈之。其属以为必自县上之府，府上之省，然后以闻。彻<br /><br />&nbsp;&nbsp;&nbsp;&nbsp;里帖木儿慨然曰：“民饥死者已众，乃欲拘以常格耶？往复累月，民存无几矣。<br /><br />&nbsp;&nbsp;&nbsp;&nbsp;此盖有司畏罪，将归怨于朝廷，吾不为也。”大发仓廪赈之，乃请专擅之罪。文<br /><br />&nbsp;&nbsp;&nbsp;&nbsp;宗闻而悦之，赐龙衣、上尊。<br /><br />&nbsp;&nbsp;&nbsp;&nbsp;至顺元年，云南伯忽叛，以知行枢密院事总兵讨之。治军有纪律，所过秋毫<br /><br />&nbsp;&nbsp;&nbsp;&nbsp;无犯。贼平，赏赉甚厚，悉分赐将士，师旋，囊装惟巾栉而已。除留守上都。先<br /><br />&nbsp;&nbsp;&nbsp;&nbsp;是，上都官买商旅之货，其直不即酬给，以故商旅不得归，至有饥寒死者。彻里<br /><br />&nbsp;&nbsp;&nbsp;&nbsp;帖木儿为之请。有旨，出钞四百万贯偿之。迁江浙行省平章政事，以严厉为政，<br /><br />&nbsp;&nbsp;&nbsp;&nbsp;部内肃然。寻召拜御史中丞，朝廷惮之，风纪大振。至元元年，拜中书平章政事。<br /><br />&nbsp;&nbsp;&nbsp;&nbsp;首议罢科举，又欲损太庙四祭为一祭。监察御史吕思诚等列其罪状劾之，帝不允，<br /><br />&nbsp;&nbsp;&nbsp;&nbsp;诏彻里帖木儿仍出署事。时罢科举诏已书而未用宝，参政许有壬入争之。太师伯<br /><br />&nbsp;&nbsp;&nbsp;&nbsp;颜怒曰：“汝风台臣言彻里帖木儿邪？”有壬曰：“太师以彻里帖木儿宣力之故，<br /><br />&nbsp;&nbsp;&nbsp;&nbsp;擢置中书。御史三十人不畏太师而听有壬，岂有壬权重于太师耶？”伯颜意解。<br /><br />&nbsp;&nbsp;&nbsp;&nbsp;有壬乃曰：“科举若罢，天下人才觖望。”伯颜曰：“举子多以赃败，又有假蒙<br /><br />&nbsp;&nbsp;&nbsp;&nbsp;古、色目名者。”有壬曰：“科举未行之先，台中赃罚无算，岂尽出于举子？举<br /><br />&nbsp;&nbsp;&nbsp;&nbsp;子不可谓无过，较之于彼则少矣。”伯颜因曰：“举子中可任用者唯参政耳。”<br /><br />&nbsp;&nbsp;&nbsp;&nbsp;有壬曰：“若张梦臣、马伯庸、丁文苑辈皆可任大事。又如欧阳元功之文章，岂<br /><br />&nbsp;&nbsp;&nbsp;&nbsp;易及邪？”伯颜曰：“科举虽罢，士之欲求美衣美食者，皆能自向学，岂有不至<br /><br />&nbsp;&nbsp;&nbsp;&nbsp;大官者邪？”有壬曰：“所谓士者，初不以衣食为事，其事在治国平天下耳。”<br /><br />&nbsp;&nbsp;&nbsp;&nbsp;伯颜又曰：“今科举取人，实妨选法。”有壬曰：“古人有言，立贤无方。科举<br /><br />&nbsp;&nbsp;&nbsp;&nbsp;取士，岂不愈于通事、知印等出身者？今通事等天下凡三千三百二十五名，岁余<br /><br />&nbsp;&nbsp;&nbsp;&nbsp;四百五十六人。玉典赤、太医、控鹤，皆入流品。又路吏及任子其途非一。今岁<br /><br />&nbsp;&nbsp;&nbsp;&nbsp;自四月至九月，白身补官受宣者七十二人，而科举一岁仅三十余人。太师试思之，<br /><br />&nbsp;&nbsp;&nbsp;&nbsp;科举于选法果相妨邪？”伯颜心然其言，然其议已定，不可中辍，乃为温言慰解<br /><br />&nbsp;&nbsp;&nbsp;&nbsp;之，且谓有壬为能言。有壬闻之曰：“能言何益于事！”彻里帖木儿时在座，曰：<br /><br />&nbsp;&nbsp;&nbsp;&nbsp;“参政坐，无多言也。”有壬曰：“太师谓我风人劾平章，可共坐邪？”彻里帖<br /><br />&nbsp;&nbsp;&nbsp;&nbsp;木儿笑曰：“吾固未尝信此语也。”有壬曰：“宜平章之不信也，设有壬果风人<br /><br />&nbsp;&nbsp;&nbsp;&nbsp;言平章，则言之必中矣，岂止如此而已。”众皆笑而罢。翌日，崇天门宣诏，特<br /><br />&nbsp;&nbsp;&nbsp;&nbsp;令有壬为班首以折辱之。有壬惧及祸，勉从之。治书侍御史普化诮有壬曰：“参<br /><br />&nbsp;&nbsp;&nbsp;&nbsp;政可谓过河拆桥者矣。”有壬以为大耻，遂移疾不出。<br /><br />&nbsp;&nbsp;&nbsp;&nbsp;初，彻里帖木儿之在江浙也，会行科举，驿请考官，供张甚盛，心颇不平，<br /><br />&nbsp;&nbsp;&nbsp;&nbsp;故其入中书，以罢科举为第一事。先论学校贡士庄田租可给怯薛衣粮，动当国者，<br /><br />&nbsp;&nbsp;&nbsp;&nbsp;以发其机，至是遂论罢之。彻里帖木儿尝指斥武宗为那壁，那壁者，犹谓之彼也。<br /><br />&nbsp;&nbsp;&nbsp;&nbsp;又尝以妻弟阿鲁浑沙女为己女，冒请珠袍等物。于是台臣复劾其罪。而伯颜亦恶<br /><br />&nbsp;&nbsp;&nbsp;&nbsp;其忤己，欲斥之。诏贬彻里帖木儿于南安，人皆快之。久之，卒于贬所。至正二<br /><br />&nbsp;&nbsp;&nbsp;&nbsp;十三年，监察御史野仙帖木儿等辩其罪，可依寒食国公追封王爵定谥，加功臣之<br /><br />&nbsp;&nbsp;&nbsp;&nbsp;号，事不行。<br /><br />&nbsp;&nbsp;&nbsp;&nbsp;○纳麟<br /><br />&nbsp;&nbsp;&nbsp;&nbsp;纳麟，知曜之孙，睿之子也。大德六年，纳麟以名臣子，用丞相哈剌哈孙答<br /><br />&nbsp;&nbsp;&nbsp;&nbsp;剌罕荐，入备宿卫。十年，除中书舍人。至大四年，迁宗正府郎中。皇庆元年，<br /><br />&nbsp;&nbsp;&nbsp;&nbsp;擢佥河南廉访司事。延v初，拜监察御史。以言事忤旨，仁宗怒叵测，中丞朵儿<br /><br />&nbsp;&nbsp;&nbsp;&nbsp;只力救之，乃解。又言风宪恃纠劾之权而受人赂者，宜刑而加流。四年，迁刑部<br /><br />&nbsp;&nbsp;&nbsp;&nbsp;员外郎。六年，出为河南行省郎中。至治三年，入为都漕运使。泰定中，擢湖南、<br /><br />&nbsp;&nbsp;&nbsp;&nbsp;湖北两道廉访使。天历元年，除杭州路总管。锄奸去蠹，吏畏民悦。明年，改江<br /><br />&nbsp;&nbsp;&nbsp;&nbsp;西廉访使。南昌岁饥，江西行省难于发粟。纳麟曰：“朝廷如不允，我当以家赀<br /><br />&nbsp;&nbsp;&nbsp;&nbsp;偿之。”乃出粟以赈民，全活甚众。平章政事把失忽都贪纵不法，纳麟劾罢之。<br /><br />&nbsp;&nbsp;&nbsp;&nbsp;至顺元年，拜湖广行省参知政事。元统初，召为刑部尚书，未至，改江南行台治<br /><br />&nbsp;&nbsp;&nbsp;&nbsp;书侍御史。寻升中丞。至元元年，召拜中书参知政事，迁同知枢密院事。寻出为<br /><br />&nbsp;&nbsp;&nbsp;&nbsp;江浙行省右丞，乞致仕，不允，除浙西廉访使，力辞不赴。至正二年，除行宣政<br /><br />&nbsp;&nbsp;&nbsp;&nbsp;院使。上天竺耆旧僧弥戒、径山耆旧僧惠洲，恣纵犯法，纳麟皆坐以重罪。请行<br /><br />&nbsp;&nbsp;&nbsp;&nbsp;宣政院设崇教所，拟行省理问官，秩四品，以治僧狱讼，从之。寻为江浙行省平<br /><br />&nbsp;&nbsp;&nbsp;&nbsp;章政事。三年，迁河南行省平章政事。明年，入为中书平章政事。七年，出为江<br /><br />&nbsp;&nbsp;&nbsp;&nbsp;南行台御史大夫。寻召拜御史大夫，所荐用御史，必老成更事者。八年，进金紫<br /><br />&nbsp;&nbsp;&nbsp;&nbsp;光禄大夫，请老，不许，加太尉。御史劾罢之。退居姑苏。<br /><br />&nbsp;&nbsp;&nbsp;&nbsp;十二年，江淮盗起，帝命为南台御史大夫。纳麟承诏即起。仍命兼太尉，设<br /><br />&nbsp;&nbsp;&nbsp;&nbsp;僚属，总制江浙、江西、湖广三省军马。诏遣直省舍人海玉传旨尉谕之。纳麟北<br /><br />&nbsp;&nbsp;&nbsp;&nbsp;面再拜曰：“臣虽耄老，敢不黾勉从事，尽余生以报陛下！”至则修筑集庆城郭。<br /><br />&nbsp;&nbsp;&nbsp;&nbsp;会江浙杭城失守，淮南行省平章政事失列门引兵往援，次于采石。纳麟使止之曰：<br /><br />&nbsp;&nbsp;&nbsp;&nbsp;“闻杭贼易破不足忧，今宣城危急，先宜以兵救宣城。”乃调典瑞院使脱火赤率<br /><br />&nbsp;&nbsp;&nbsp;&nbsp;蒙古军应之，大破贼于障旅牛宣州以安。已而贼陷徽州、广德、常州、宜兴、<br /><br />&nbsp;&nbsp;&nbsp;&nbsp;溧水、溧阳，蔓延丹阳、金坛、句容，略上元、江宁，游兵至钟山，集庆势甚危。<br /><br />&nbsp;&nbsp;&nbsp;&nbsp;纳麟乃力疾治兵，部署士卒，命治书侍御史左答纳失理守城中，中丞伯家奴戍东<br /><br />&nbsp;&nbsp;&nbsp;&nbsp;郊。是时湖广行省平章政事也先帖木儿军和州，纳麟遣使求援。也先帖木儿曰：<br /><br />&nbsp;&nbsp;&nbsp;&nbsp;“我奉命镇江北，不敢往援江东。”纳麟复遣监察御史郑k力促其行。也先帖<br /><br />&nbsp;&nbsp;&nbsp;&nbsp;木儿引步骑度采石，至台城，入候纳麟疾。纳麟喜，即以其故闻于朝。已而也先<br /><br />&nbsp;&nbsp;&nbsp;&nbsp;帖木儿兵东趋秣陵，杀贼二千余人，平湖熟镇，尽复上元、江宁境，乘胜入溧阳、<br /><br />&nbsp;&nbsp;&nbsp;&nbsp;溧水，贼溃奔广德，其据龙潭、方山者奔常州。时江浙行省平章政事三旦八、右<br /><br />&nbsp;&nbsp;&nbsp;&nbsp;丞佛家闾亦引兵来会。所在群贼皆败北，州郡悉平。<br /><br />&nbsp;&nbsp;&nbsp;&nbsp;十三年，纳麟固请谢事，从之，命太尉如故，乃退居庆元。十六年九月，诏<br /><br />&nbsp;&nbsp;&nbsp;&nbsp;以江南行台移置绍兴，复以纳麟为御史大夫，仍太尉。明年，移治绍兴。十八年，<br /><br />&nbsp;&nbsp;&nbsp;&nbsp;赴召，由海道入朝，至黑水洋，阻风而还。十九年，复由海道趋直沽。山东俞宝<br /><br />&nbsp;&nbsp;&nbsp;&nbsp;率战舰断粮道，纳麟命其子安安及同舟人拒之，破其众于海口。八月，抵京师。<br /><br />&nbsp;&nbsp;&nbsp;&nbsp;帝遣使劳以上尊，皇太子亦馈酒脯。而纳麟感疾日亟，卒于通州。年七十有九。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958801);">加入书签</a><a
                        href="958763.html">上一页</a>&larr;<a href="index.html">返回列表</a>&rarr;<a
                            href="958819.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958763.html"; var next_page = "958819.html"; var index_page = "index.html"; var sortid = "9"; var article_id = "14699"; var chapter_id = "958801"; var articlename = "元史"; var chaptername = " 卷一百四十二 列传第二十九"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>