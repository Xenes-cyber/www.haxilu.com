<!DOCTYPE html>
<html>
<head>
<meta charset="gbk" />
<title>元史- 卷一百四十三 列传第三十-在线阅读-哈西文学网</title>
<meta name="keywords" content="宋濂，元史， 卷一百四十三 列传第三十全文， 卷一百四十三 列传第三十在线阅读 哈西文学网" />
<meta name="description" content="哈西文学网提供宋濂的元史  卷一百四十三 列传第三十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958819.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958819.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十三 列传第三十</h1>
            <div class="link xb">
                <a href="958801.html">上一页</a>&larr;<a href="index.html">返回列表</a>&rarr;<a
                    href="958838.html">下一页</a></div>			
            <div id="BookText">&nbsp;&nbsp;&nbsp;&nbsp;○马祖常<br /><br />&nbsp;&nbsp;&nbsp;&nbsp;马祖常，字伯庸，世为雍古部，居净州天山。有锡里吉思者，于祖常为高祖，<br /><br />&nbsp;&nbsp;&nbsp;&nbsp;金季为凤翔兵马判官，以节死赠恒州刺史，子孙因其官，以马为氏。曾祖月合乃，<br /><br />&nbsp;&nbsp;&nbsp;&nbsp;从世祖征宋，留汴，掌馈饷，累官礼部尚书。父润，同知漳州路总管府事，家于<br /><br />&nbsp;&nbsp;&nbsp;&nbsp;光州。祖常七岁知学，得钱即以市书。十岁时，见烛欹烧屋，解衣沃水以灭火，<br /><br />&nbsp;&nbsp;&nbsp;&nbsp;咸嗟异之。既长，益笃于学。蜀儒张道仪真，往受业其门，质以疑义数十，<br /><br />&nbsp;&nbsp;&nbsp;&nbsp;甚器之。延v初，科举法行，乡贡、会试皆中第一，廷试为第二人。授应奉翰林<br /><br />&nbsp;&nbsp;&nbsp;&nbsp;文字。拜监察御史。是时仁宗在御已久，犹居东宫，饮酒常过度。祖常上书请<br /><br />&nbsp;&nbsp;&nbsp;&nbsp;“御正衙，立朝仪，御史执简，太史执笔，则虽有怀奸利己乞官求赏者，不敢出<br /><br />&nbsp;&nbsp;&nbsp;&nbsp;诸口。天子承天地祖宗之重，当极调摄，至于酒醴，近侍进御，当思一献百拜之<br /><br />&nbsp;&nbsp;&nbsp;&nbsp;义。”英宗为皇太子，又上书请慎简师傅。于是奸臣铁木迭儿为丞相，威权自恣。<br /><br />&nbsp;&nbsp;&nbsp;&nbsp;祖常知其盗观国史，率同列劾奏其十罪，仁宗震怒，黜罢之。秦州山移，祖常言：<br /><br />&nbsp;&nbsp;&nbsp;&nbsp;“山不动之物，今而动焉，由在野有当用不用之贤，在官有当言不言之佞，故致<br /><br />&nbsp;&nbsp;&nbsp;&nbsp;然尔。”疏闻，大臣皆家居待罪。祖常荐贤拔滞，知无不言。俄改宣政院经历，<br /><br />&nbsp;&nbsp;&nbsp;&nbsp;月余辞归，起为社稷署令。亡何，奸臣复相，左迁开平县尹，因欲中伤之，遂退<br /><br />&nbsp;&nbsp;&nbsp;&nbsp;居光州。久之，奸臣既死，乃除翰林待制。泰定建储，擢典宝少监、太子左赞善。<br /><br />&nbsp;&nbsp;&nbsp;&nbsp;寻兼翰林直学士，除礼部尚书。丁祖母忧，起为右赞善，复除礼部尚书，寻辞归。<br /><br />&nbsp;&nbsp;&nbsp;&nbsp;天历元年，召为燕王内尉，仍入礼部，两知贡举，一为读卷官，时称得人。<br /><br />&nbsp;&nbsp;&nbsp;&nbsp;升参议中书省事，参定亲郊礼仪，充读册祝官，拜治书侍御史，历徽政副使，迁<br /><br />&nbsp;&nbsp;&nbsp;&nbsp;江南行台中丞。元统元年，召议新政，赐白金二百两、钞万贯。又历同知徽政院<br /><br />&nbsp;&nbsp;&nbsp;&nbsp;事，遂拜御史中丞。帝以其有疾，诏特免朝礼，光禄日给上尊。祖常持宪务存大<br /><br />&nbsp;&nbsp;&nbsp;&nbsp;体。西台御史劾其僚禁酤时面有酒容，以苛细黜之。山东廉访司言孔氏讼事，以<br /><br />&nbsp;&nbsp;&nbsp;&nbsp;事关名教不行，按者亦引去。除枢密副使，顷之，辞职归光州。复除江南行台中<br /><br />&nbsp;&nbsp;&nbsp;&nbsp;丞，又迁陕西行台中丞，皆以疾不赴。至元四年卒，年六十，赠摅忠宣宪协正功<br /><br />&nbsp;&nbsp;&nbsp;&nbsp;臣、河南行省右丞、上护军、魏郡公，谥文贞。<br /><br />&nbsp;&nbsp;&nbsp;&nbsp;祖常立朝既久，多所建明。尝议：今国族及诸部既诵圣贤之书，当知尊诸母<br /><br />&nbsp;&nbsp;&nbsp;&nbsp;以厚彝伦。又议：将家子弟骄脆，有孤任使，而庶民有挽强蹶张老死草野者，当<br /><br />&nbsp;&nbsp;&nbsp;&nbsp;建武学、武举，储材以备非常。时虽弗用，识者韪之。祖常工于文章，宏赡而精<br /><br />&nbsp;&nbsp;&nbsp;&nbsp;核，务去陈言，专以先秦两汉为法，而自成一家之言。尤致力于诗，圆密清丽，<br /><br />&nbsp;&nbsp;&nbsp;&nbsp;大篇短章无不可传者。有文集行于世。尝预修《英宗实录》，又译润《皇图大训》、<br /><br />&nbsp;&nbsp;&nbsp;&nbsp;《承华事略》，又编集《列后金鉴》、《千秋记略》以进，受赐优渥。文宗尝驻<br /><br />&nbsp;&nbsp;&nbsp;&nbsp;跸龙虎台，祖常应制赋诗，尤被叹赏，谓中原硕儒唯祖常云。<br /><br />&nbsp;&nbsp;&nbsp;&nbsp;○u々<br /><br />&nbsp;&nbsp;&nbsp;&nbsp;u々字子山，康里氏。父不忽木，自有传。祖燕真，事世祖，从征有功。<br /><br />&nbsp;&nbsp;&nbsp;&nbsp;u々幼肄业国学，博通群书，其正心修身之要得诸许衡及父兄家传。长袭宿卫，<br /><br />&nbsp;&nbsp;&nbsp;&nbsp;风神凝远，制行峻洁，望而知其为贵介公子。其遇事英发，掀髯论辨，法家拂士<br /><br />&nbsp;&nbsp;&nbsp;&nbsp;不能过之。始授承直郎、集贤待制，迁兵部郎中，转秘书监丞。奉命往核泉舶，<br /><br />&nbsp;&nbsp;&nbsp;&nbsp;芥视珠犀，不少留目。改同佥太常礼仪院事，拜监察御史，升河东廉访副使。未<br /><br />&nbsp;&nbsp;&nbsp;&nbsp;上，迁秘书太监，升侍仪使。寻擢中书右司郎中，迁集贤直学士，转江南行台治<br /><br />&nbsp;&nbsp;&nbsp;&nbsp;书侍御史。拜礼部尚书，监群玉内司。u々正色率下。国制，大乐诸坊咸隶本<br /><br />&nbsp;&nbsp;&nbsp;&nbsp;部，遇公燕，众伎毕陈。u々视之泊如，僚佐以下皆肃然。迁领会同馆事尚书，<br /><br />&nbsp;&nbsp;&nbsp;&nbsp;监群玉内司如故。寻兼经筵官，复除江南行台治书侍御史。未行，留为奎章阁学<br /><br />&nbsp;&nbsp;&nbsp;&nbsp;士院承制学士，仍兼经筵官。升侍书学士、同知经筵事，复升奎章阁学士院大学<br /><br />&nbsp;&nbsp;&nbsp;&nbsp;士、知经筵事。除浙西廉访使，复留为大学士、知经筵事。寻拜翰林学士承旨、<br /><br />&nbsp;&nbsp;&nbsp;&nbsp;知制诰兼修国史、知经筵事，提调宣文阁崇文监。<br /><br />&nbsp;&nbsp;&nbsp;&nbsp;先是，文宗励精图治，u々尝以圣贤格言讲诵帝侧，裨益良多。顺帝即<br /><br />&nbsp;&nbsp;&nbsp;&nbsp;位之后，剪除权奸，思更治化。u々侍经筵，日劝帝务学，帝辄就之习授，<br /><br />&nbsp;&nbsp;&nbsp;&nbsp;欲宠以师礼，u々力辞不可。凡《四书》、《六经》所载治道，为帝r绎<br /><br />&nbsp;&nbsp;&nbsp;&nbsp;而言，必使辞达感动帝衷敷畅旨意而后已。若柳宗元《梓人传》、张商英《七臣<br /><br />&nbsp;&nbsp;&nbsp;&nbsp;论》，尤喜诵说。尝于经筵力陈商英所言七臣之状，左右错愕，有嫉之之色，然<br /><br />&nbsp;&nbsp;&nbsp;&nbsp;素知其贤，不复肆愠。帝暇日欲观古名画，uu即取郭忠恕《比干图》以进，<br /><br />&nbsp;&nbsp;&nbsp;&nbsp;因言商王受不听忠臣之谏，遂亡其国。帝一日览宋徽宗画称善，u々进言，<br /><br />&nbsp;&nbsp;&nbsp;&nbsp;徽宗多能，惟一事不能。帝问何谓一事。对曰：“独不能为君尔。身辱国破，皆<br /><br />&nbsp;&nbsp;&nbsp;&nbsp;由不能为君所致。人君贵能为君，它非所尚也。”或遇天变民灾，必忧见于色，<br /><br />&nbsp;&nbsp;&nbsp;&nbsp;乘间则进言于帝曰：“天心仁，爱人君，故以变示儆。譬如慈父于子，爱则教之<br /><br />&nbsp;&nbsp;&nbsp;&nbsp;戒之。子能起敬起孝，则父怒必释。人君侧身修行，则天意必回。”帝察其真诚，<br /><br />&nbsp;&nbsp;&nbsp;&nbsp;虚己以听。特赐只孙燕服九袭及玉带楮币，以旌其言。u々尝谓人曰：“天<br /><br />&nbsp;&nbsp;&nbsp;&nbsp;下事在宰相当言，宰相不得言则台谏言之，台谏不敢言则经筵言之。备位经筵，<br /><br />&nbsp;&nbsp;&nbsp;&nbsp;得言人所不敢言于天子之前，志愿足矣。”故于时政得失有当匡救者，未尝缄默。<br /><br />&nbsp;&nbsp;&nbsp;&nbsp;大臣议罢先朝所置奎章阁学士院及艺文监诸属官。u々进曰：“民有千金之<br /><br />&nbsp;&nbsp;&nbsp;&nbsp;产，犹设家塾，延馆客，岂有堂堂天朝，富有四海，一学房乃不能容耶？”帝闻<br /><br />&nbsp;&nbsp;&nbsp;&nbsp;而深然之。即日改奎章阁为宣文阁，艺文监为崇文监，存设如初，就命u々<br /><br />&nbsp;&nbsp;&nbsp;&nbsp;董治。又请置检讨等职十六员以备进讲。帝皆俞允。时科举既辍，u々从容<br /><br />&nbsp;&nbsp;&nbsp;&nbsp;为帝言：“古昔取人材以济世用，必由科举，何可废也。”帝采其论，寻复旧制。<br /><br />&nbsp;&nbsp;&nbsp;&nbsp;一日，进读司马光《资治通鉴》，因言国家当及斯时修辽、金、宋三史，岁久恐<br /><br />&nbsp;&nbsp;&nbsp;&nbsp;致阙逸。后置纂修，实由u々发其端。又请行乡饮酒于国学，使民知逊悌，<br /><br />&nbsp;&nbsp;&nbsp;&nbsp;及请褒赠唐刘、宋邵雍以旌道德正直。帝从其请，为之下诏。<br /><br />&nbsp;&nbsp;&nbsp;&nbsp;u々以重望居高位，而雅爱儒士，甚于饥渴，以故四方士大夫翕然宗之，<br /><br />&nbsp;&nbsp;&nbsp;&nbsp;萃于其门。达官有怙势者，言曰：“儒有何好，君酷爱之。”u々曰：“世<br /><br />&nbsp;&nbsp;&nbsp;&nbsp;祖以儒足以致治，命裕宗学于赞善王恂。今秘书所藏裕宗仿书，当时御笔于学生<br /><br />&nbsp;&nbsp;&nbsp;&nbsp;之下亲署御名习书谨呈，其敬慎若此。世祖尝暮召我先人坐寝榻下，陈说《四书》<br /><br />&nbsp;&nbsp;&nbsp;&nbsp;及古史治乱，至丙夜不寐。世祖喜曰：‘朕所以令卿从许仲平学，正欲卿以嘉言<br /><br />&nbsp;&nbsp;&nbsp;&nbsp;入告朕耳，卿益加懋敬以副朕志。’今汝言不爱儒，宁不念圣祖神宗笃好之意乎？<br /><br />&nbsp;&nbsp;&nbsp;&nbsp;且儒者之道，从之则君仁、臣忠、父慈、子孝，人伦咸得，国家咸治；违之则人<br /><br />&nbsp;&nbsp;&nbsp;&nbsp;伦咸失，家国咸乱。汝欲乱而家，吾弗能御，汝慎勿以斯言乱我国也。儒者或身<br /><br />&nbsp;&nbsp;&nbsp;&nbsp;若不胜衣，言若不出口，然腹中贮储有过人者，何可易视也。”达官色惭。<br /><br />&nbsp;&nbsp;&nbsp;&nbsp;既而出拜江浙行省平章政事。明年，复以翰林学士承旨召还。时中书平章阙<br /><br />&nbsp;&nbsp;&nbsp;&nbsp;员，近臣欲有所荐用，以言觇帝意。帝曰：“平章已有其人，今行半途矣。”近<br /><br />&nbsp;&nbsp;&nbsp;&nbsp;臣知帝意在uu，不复荐人。至京七日，感热疾卒，实至正五年五月辛卯也，<br /><br />&nbsp;&nbsp;&nbsp;&nbsp;年五十一。家贫，几无以为敛。帝闻，为震悼，赐赙银五锭。其所负官中营运钱，<br /><br />&nbsp;&nbsp;&nbsp;&nbsp;台臣奏以罚布为之代偿。uu善真行草书，识者谓得晋人笔意，单牍片纸，<br /><br />&nbsp;&nbsp;&nbsp;&nbsp;人争宝之，不翅金玉。谥文忠。<br /><br />&nbsp;&nbsp;&nbsp;&nbsp;兄回回，字子渊。敦默寡言，耆学能文。在成宗朝宿卫，擢太常寺少卿。寺<br /><br />&nbsp;&nbsp;&nbsp;&nbsp;改为院，为太常院使。武宗正位，以藩邸旧臣出使称旨。至大间，调大司农卿，<br /><br />&nbsp;&nbsp;&nbsp;&nbsp;除山南廉访使，改江南行台治书侍御史，迁淮西廉访使，皆有政声。再改河南廉<br /><br />&nbsp;&nbsp;&nbsp;&nbsp;访使。行省丞相行事多不法，太尉纳U为郎中，每格不下，丞相怒欲出之。回回<br /><br />&nbsp;&nbsp;&nbsp;&nbsp;察其贤，抗章举任风宪，后历三台，为名臣。驸马平章家奴强市人物，按之无所<br /><br />&nbsp;&nbsp;&nbsp;&nbsp;贷。英宗即位，丞相拜住首荐为户部尚书，寻拜南台侍御史，改参议中书。以议<br /><br />&nbsp;&nbsp;&nbsp;&nbsp;定刑书如法，帝嘉纳其奏。泰定初，廷议漕运事，奏减粮数以纾东南民力。授太<br /><br />&nbsp;&nbsp;&nbsp;&nbsp;子詹事丞，改山东廉访使，未上，升翰林侍讲学士，迁江浙行省右丞。文宗立，<br /><br />&nbsp;&nbsp;&nbsp;&nbsp;除宣政院使。上言乞沙汰僧道，其所有田宜同民间征输。擢中书右丞，力辞还第。<br /><br />&nbsp;&nbsp;&nbsp;&nbsp;闻明宗崩，流涕不能食，自是杜门不出者数年，以疾卒。与弟uu皆为时之<br /><br />&nbsp;&nbsp;&nbsp;&nbsp;名臣，世号为双璧云。<br /><br />&nbsp;&nbsp;&nbsp;&nbsp;uu子维山，材质清劭，侍禁廷，起崇文监丞，擢给事中，迁同佥太常<br /><br />&nbsp;&nbsp;&nbsp;&nbsp;礼仪院事，调崇文太监。<br /><br />&nbsp;&nbsp;&nbsp;&nbsp;○自当<br /><br />&nbsp;&nbsp;&nbsp;&nbsp;自当，蒙古人也。英宗时，由速古儿赤擢监察御史。录囚大兴县，有以冤事<br /><br />&nbsp;&nbsp;&nbsp;&nbsp;系狱者，其人尝见有橐驼死道傍，因舁至其家醢之，置数瓮中。会官橐驼被盗，<br /><br />&nbsp;&nbsp;&nbsp;&nbsp;捕索甚亟，乃执而勘之，其人自诬服。自当审其狱辞，疑为冤，即以上御史台。<br /><br />&nbsp;&nbsp;&nbsp;&nbsp;台臣以为赃既具，是特御史畏杀人耳，不听，改委他御史谳之，竟处死。后数日，<br /><br />&nbsp;&nbsp;&nbsp;&nbsp;辽阳行省以获盗闻，冤始白，人以是服其明。泰定二年，扈从至上都，纠言参知<br /><br />&nbsp;&nbsp;&nbsp;&nbsp;政事杨庭玉赃罪，不报，即纳印还京师。帝遣使追之，俾复任。即再上章劾庭玉，<br /><br />&nbsp;&nbsp;&nbsp;&nbsp;竟如其言。以劾奏平章政事秃满迭儿入怯薛之日，英宗被弑，必预闻其谋，不省，<br /><br />&nbsp;&nbsp;&nbsp;&nbsp;乃赐秃满迭儿黄金系腰，自当遂辞职。改工部员外郎，中书省委开混河，自当往<br /><br />&nbsp;&nbsp;&nbsp;&nbsp;视之，以为水性不常，民力亦瘁，难以成功，言于朝，河役乃罢。<br /><br />&nbsp;&nbsp;&nbsp;&nbsp;会次三皇后殂，命工部撤行殿车帐，皆新作之。自当未即兴工。尚书曰：<br /><br />&nbsp;&nbsp;&nbsp;&nbsp;“此奉特旨，员外有误，则罪归于众矣。”自当曰：“即有罪，我独任之。”未<br /><br />&nbsp;&nbsp;&nbsp;&nbsp;几，帝果问成否。省臣乃召自当责问之。自当请自入对。既见帝，奏曰：“皇后<br /><br />&nbsp;&nbsp;&nbsp;&nbsp;行殿车帐尚新，若改作之，恐劳民费财。且先皇后无恶疾，居之何嫌。必欲舍旧<br /><br />&nbsp;&nbsp;&nbsp;&nbsp;更新，则大明殿乃自世祖所御，列圣嗣位岂皆改作乎？”帝大悦，语省臣曰；<br /><br />&nbsp;&nbsp;&nbsp;&nbsp;“国家用人，当择如自当者，庶不误大事。”特赐上尊、金币，迁吏部员外郎。<br /><br />&nbsp;&nbsp;&nbsp;&nbsp;帝欲加号太后曰太皇太后，命朝堂议之。自当独曰：“太后称太皇太后，于典礼<br /><br />&nbsp;&nbsp;&nbsp;&nbsp;不合。”众皆曰：“英宗何以加皇太后号曰太皇太后？”自当曰：“英宗孙也，<br /><br />&nbsp;&nbsp;&nbsp;&nbsp;今上子也，太皇太后之号孙可以称之，子不可以称之也。”议遂定。迁中书客省<br /><br />&nbsp;&nbsp;&nbsp;&nbsp;使，俄改同佥宣政院事。<br /><br />&nbsp;&nbsp;&nbsp;&nbsp;文宗即位，除中书左司郎中。有使持诏自江浙还，言行省臣意若有不服者。<br /><br />&nbsp;&nbsp;&nbsp;&nbsp;帝怒，命遣使问不敬状，将悉诛之。自当言于丞相燕帖木儿曰：“皇帝新即位，<br /><br />&nbsp;&nbsp;&nbsp;&nbsp;云南、四川且犹未定，乃以使臣一言杀行省大臣，恐非盛德事。况江浙豪奢之地，<br /><br />&nbsp;&nbsp;&nbsp;&nbsp;使臣或不得厌其所需，则造言以陷之耳。”燕帖木儿以言于帝，事乃止。既而升<br /><br />&nbsp;&nbsp;&nbsp;&nbsp;参议中书省事。燕帖木儿议封太保伯颜王爵，众论附之。自当独不言。燕帖木儿<br /><br />&nbsp;&nbsp;&nbsp;&nbsp;问故，自当曰：“太保位列三公，而复加王封，后再有大功，将何以处之？且丞<br /><br />&nbsp;&nbsp;&nbsp;&nbsp;相封王，出自上意，今欲加太保王封，丞相宜请于上。王爵非中书选法也。”遂<br /><br />&nbsp;&nbsp;&nbsp;&nbsp;罢其议。拜治书侍御史。<br /><br />&nbsp;&nbsp;&nbsp;&nbsp;初，文宗在集庆潜邸，欲创天灵寺，令有司起民夫。江南行台监察御史亦乞<br /><br />&nbsp;&nbsp;&nbsp;&nbsp;剌台言曰：“太子为好事，宜出钱募夫，若欲役民，则朝廷闻之非便也。”至是<br /><br />&nbsp;&nbsp;&nbsp;&nbsp;文宗悉召江南行台监察御史，俾皆入为监察御史，而欲黜亦乞剌台。自当谏曰：<br /><br />&nbsp;&nbsp;&nbsp;&nbsp;“当陛下在潜邸时，御史尽心为陛下言，乃忠臣也。今无罪而黜之，非所以示天<br /><br />&nbsp;&nbsp;&nbsp;&nbsp;下。”乃除亦乞剌台佥宪湖南。文宗尝欲游西湖，自当谏曰：“陛下以万乘之尊<br /><br />&nbsp;&nbsp;&nbsp;&nbsp;而泛舟自乐，如天下何？”不听。自当遂称疾不从行。文宗在舟中，顾谓台臣曰：<br /><br />&nbsp;&nbsp;&nbsp;&nbsp;“自当终不满朕此游耶？”台臣尝奏除目，文宗以笔涂一人姓名，而缀将作院官<br /><br />&nbsp;&nbsp;&nbsp;&nbsp;闾闾之名。自当言：“闾闾为人诙谐，惟可任教坊司，若以居风纪，则台纲扫地<br /><br />&nbsp;&nbsp;&nbsp;&nbsp;矣。”文宗乃止。已而出为陕西行台侍御史。<br /><br />&nbsp;&nbsp;&nbsp;&nbsp;顺帝初，除福建都转运盐使。先是，自当为左司郎中时，泰定帝尝欲以河间、<br /><br />&nbsp;&nbsp;&nbsp;&nbsp;江浙、福建盐引六万赐中书参议撒迪，自当执不可，仅以福建盐引二万赐之。至<br /><br />&nbsp;&nbsp;&nbsp;&nbsp;是，自当复建言盐引宜尽资国用以纾民力。时撒迪方为御史大夫，不以为怨，数<br /><br />&nbsp;&nbsp;&nbsp;&nbsp;遣人省自当母于京师所居。既而丁母忧，居间久之，复起为浙西肃政廉访使。时<br /><br />&nbsp;&nbsp;&nbsp;&nbsp;有以驸马为江浙行省丞相者，其宦竖恃公主势，坐杭州达鲁花赤位，令有司强买<br /><br />&nbsp;&nbsp;&nbsp;&nbsp;民间物，不从辄殴之。有司来白自当，自当即逮之械以令众，自是丞相府无敢为<br /><br />&nbsp;&nbsp;&nbsp;&nbsp;民害者。寻召为同佥枢密院事。寻复为治书侍御史、同知经筵事。宁夏人有告买<br /><br />&nbsp;&nbsp;&nbsp;&nbsp;买等谋害太师伯颜者，伯颜委自当与中书、枢密等官往宁夏鞫问，无其情，乃以<br /><br />&nbsp;&nbsp;&nbsp;&nbsp;诬罔坐告者罪。伯颜怒，自当前曰：“太师所以令吾三人勘之者，以国法所在也。<br /><br />&nbsp;&nbsp;&nbsp;&nbsp;必以罪吾三人，则自当实主其事，宜独当之。”伯颜乃左迁自当同知徽政院事。<br /><br />&nbsp;&nbsp;&nbsp;&nbsp;自当历事四朝，官自从仕郎累转至通奉大夫，常b洁在位，刚介弗回，终始<br /><br />&nbsp;&nbsp;&nbsp;&nbsp;一节，有古遗直之风。然卒以是忤权贵而不复柄用，君子皆惜焉。<br /><br />&nbsp;&nbsp;&nbsp;&nbsp;○阿荣<br /><br />&nbsp;&nbsp;&nbsp;&nbsp;阿荣，字存初，怯烈氏。父按摊，中书右丞。阿荣幼事武宗，备宿卫，累迁<br /><br />&nbsp;&nbsp;&nbsp;&nbsp;官，为湖南道宣慰副使。温迪罕奉使宣抚湖南，事无大小，悉以委之。会列郡岁<br /><br />&nbsp;&nbsp;&nbsp;&nbsp;饥，阿荣分其廪禄为粥，以食饿者，仍发粟赈之，所活甚众。广西寇起，众皆汹<br /><br />&nbsp;&nbsp;&nbsp;&nbsp;惧。阿荣镇之以静，督有司治兵守其境，寇不敢入。迁湖广行省左右司郎中，召<br /><br />&nbsp;&nbsp;&nbsp;&nbsp;佥会福院事，寻除吏部尚书。泰定初，出为湖南宣慰使，改浙东道宣慰使都元帅，<br /><br />&nbsp;&nbsp;&nbsp;&nbsp;以疾辞。天历初，复起为吏部尚书，寻参议中书省事。二年，拜中书参知政事、<br /><br />&nbsp;&nbsp;&nbsp;&nbsp;知经筵事。进奎章阁大学士、荣禄大夫、太禧宗院使，都典制神御殿事。文宗<br /><br />&nbsp;&nbsp;&nbsp;&nbsp;眷遇之甚，而阿荣亦尽心国政，知无不言。久之，心忽郁郁不乐，谒告南归武昌。<br /><br />&nbsp;&nbsp;&nbsp;&nbsp;至元元年卒。<br /><br />&nbsp;&nbsp;&nbsp;&nbsp;初，阿荣闲居，以文翰自娱，博究前代治乱得失，见其会心者，则扼腕曰：<br /><br />&nbsp;&nbsp;&nbsp;&nbsp;“忠臣孝子国家之宝，为奇男子烈丈夫者固不当如是耶！”日与韦布之士游，所<br /><br />&nbsp;&nbsp;&nbsp;&nbsp;至山水佳处，鸣琴赋诗，日夕忘返。尤深于数学，逆推事成败利不利及人祸福寿<br /><br />&nbsp;&nbsp;&nbsp;&nbsp;夭贵贱，多奇中。天历三年春，策士于廷。阿荣与虞集会于直庐，慨然兴叹，语<br /><br />&nbsp;&nbsp;&nbsp;&nbsp;集曰：“更一科后科举当辍，辍两科而复，复则人材彬彬大出矣。”又叹曰：<br /><br />&nbsp;&nbsp;&nbsp;&nbsp;“荣不复见之矣，君犹及见之。”集应曰：“得士之多，幸如存初言。今文治方<br /><br />&nbsp;&nbsp;&nbsp;&nbsp;兴，未必有中辍之理。存初国家世臣，妙于文学，以盛年登朝，在上左右，斯文<br /><br />&nbsp;&nbsp;&nbsp;&nbsp;属望。集老且衰，见亦何补耶！”阿荣又叹曰：“数当然耳。”集问何以知之，<br /><br />&nbsp;&nbsp;&nbsp;&nbsp;弗答。后三年卒。元统三年，科举果罢，至正元年始复，如其言。<br /><br />&nbsp;&nbsp;&nbsp;&nbsp;○小云石海涯<br /><br />&nbsp;&nbsp;&nbsp;&nbsp;小云石海涯，家世见其祖《阿里海涯传》。其父楚国忠惠公，名贯只哥，小<br /><br />&nbsp;&nbsp;&nbsp;&nbsp;云石海涯遂以贯为氏，复以酸斋自号。母廉氏，夜梦神人授以大星使吞之，已而<br /><br />&nbsp;&nbsp;&nbsp;&nbsp;有妊。及生，神彩秀异。年十二三，膂力绝人，使健儿驱三恶马疾驰，持槊立而<br /><br />&nbsp;&nbsp;&nbsp;&nbsp;待，马至，腾上之，越二而跨三，运槊生风，观者辟易。或挽强射生，逐猛兽，<br /><br />&nbsp;&nbsp;&nbsp;&nbsp;上下峻阪如飞，诸将咸服其捷。稍长，折节读书，目五行下。吐辞为文，不蹈<br /><br />&nbsp;&nbsp;&nbsp;&nbsp;袭故常，其旨皆出人意表。初，袭父官为两淮万户府达鲁花赤。镇永州，御军极<br /><br />&nbsp;&nbsp;&nbsp;&nbsp;严猛，行伍肃然。稍暇，辄投壶雅歌，意所畅适，不为形迹所拘。一日，呼弟忽<br /><br />&nbsp;&nbsp;&nbsp;&nbsp;都海涯语之曰：“吾生宦情素薄，顾祖父之爵不敢不袭，今已数年矣，愿以让弟，<br /><br />&nbsp;&nbsp;&nbsp;&nbsp;弟幸勿辞。”语已，即解所绾黄金虎符佩之。北从姚燧学，燧见其古文峭厉有法<br /><br />&nbsp;&nbsp;&nbsp;&nbsp;及歌行古乐府慷慨激烈，大奇之。仁宗在东宫，闻其以爵位让弟，谓宫臣曰，<br /><br />&nbsp;&nbsp;&nbsp;&nbsp;“将相家子弟其有如是贤者邪！”俄选为英宗潜邸说书秀才，宿卫禁中。仁宗践<br /><br />&nbsp;&nbsp;&nbsp;&nbsp;祚，上疏条六事：一曰释边戍以修文德，二曰教太子以正国本，三曰设谏官以辅<br /><br />&nbsp;&nbsp;&nbsp;&nbsp;圣德，四曰表姓氏以旌勋胄，五曰定服色以变风俗，六曰举贤才以恢至道。书凡<br /><br />&nbsp;&nbsp;&nbsp;&nbsp;万余言，未报。拜翰林侍读学士、中奉大夫、知制诰同修国史。<br /><br />&nbsp;&nbsp;&nbsp;&nbsp;会议科举事，多所建明，忽喟然叹曰：“辞尊居卑，昔贤所尚也。今禁林清<br /><br />&nbsp;&nbsp;&nbsp;&nbsp;选，与所让军资孰高，人将议吾后矣。”乃称疾辞还江南，卖药于钱唐市中，诡<br /><br />&nbsp;&nbsp;&nbsp;&nbsp;姓名，易服色，人无有识之者。偶过梁山泺，见渔父织芦花为被，欲易之以r。<br /><br />&nbsp;&nbsp;&nbsp;&nbsp;渔父疑其为人，阳曰：“君欲吾被，当更赋诗。”遂援笔立成，竟持被去。人间<br /><br />&nbsp;&nbsp;&nbsp;&nbsp;喧传芦花被诗。其依隐玩世多类此。晚年为文日邃，诗亦冲淡。草隶等书，稍取<br /><br />&nbsp;&nbsp;&nbsp;&nbsp;古人之所长，变化自成一家，所至士大夫从之若云，得其片言尺牍，如获拱璧。<br /><br />&nbsp;&nbsp;&nbsp;&nbsp;其视死生若昼夜，绝不入念虑，攸攸若欲遗世而独立云。泰定元年五月八日卒，<br /><br />&nbsp;&nbsp;&nbsp;&nbsp;年三十九。赠集贤学士、中奉大夫、护军，追封京兆郡公，谥文靖。有文集若干<br /><br />&nbsp;&nbsp;&nbsp;&nbsp;卷、《直解孝经》一卷行于世。<br /><br />&nbsp;&nbsp;&nbsp;&nbsp;子男二人：阿思兰海牙，慈利州达鲁花赤；次八三海涯。孙女一人，有学识，<br /><br />&nbsp;&nbsp;&nbsp;&nbsp;能词章，归怀庆路总管段谦云。<br /><br />&nbsp;&nbsp;&nbsp;&nbsp;○泰不华<br /><br />&nbsp;&nbsp;&nbsp;&nbsp;泰不华，字兼善，伯牙吾台氏。初名达普化，文宗赐以今名，世居白野山。<br /><br />&nbsp;&nbsp;&nbsp;&nbsp;父塔不台，入直宿卫，历仕台州录事判官，遂居于台。家贫，好读书，能记问。<br /><br />&nbsp;&nbsp;&nbsp;&nbsp;集贤待制周仁荣养而教之。年十七，江浙乡试第一。明年，对策大廷，赐进士及<br /><br />&nbsp;&nbsp;&nbsp;&nbsp;第，授集贤修撰，转秘书监著作郎，拜江南行台监察御史。时御史大夫脱欢怙势<br /><br />&nbsp;&nbsp;&nbsp;&nbsp;贪暴，泰不华劾罢之。文宗建奎章阁学士院，擢为典签，拜中台监察御史。<br /><br />&nbsp;&nbsp;&nbsp;&nbsp;顺帝即位，加文宗后太皇太后之号，大臣燕铁木儿、伯颜皆列地封王。泰不<br /><br />&nbsp;&nbsp;&nbsp;&nbsp;华率同列上章言：“婶母不宜加徽称，相臣不当受王土。”太后怒，欲杀言者。<br /><br />&nbsp;&nbsp;&nbsp;&nbsp;泰不华语众曰：“此事自我发之，甘受诛戮，决不敢累诸公也。”已而太后怒解<br /><br />&nbsp;&nbsp;&nbsp;&nbsp;曰：“风宪有臣如此，岂不能守祖宗之法乎？”赐金币二，以旌其直。出佥河南<br /><br />&nbsp;&nbsp;&nbsp;&nbsp;廉访司事，俄移淮西。继迁江南行御史台经历，辞不赴，转江浙行省左右司郎中。<br /><br />&nbsp;&nbsp;&nbsp;&nbsp;浙西大水害稼，会泰不华入朝，力言于中书，免其租。擢秘书监，改礼部侍郎。<br /><br />&nbsp;&nbsp;&nbsp;&nbsp;至正元年，除绍兴路总管。革吏弊，除没官牛租，令民自实田以均赋役。行乡饮<br /><br />&nbsp;&nbsp;&nbsp;&nbsp;酒礼，教民兴让，越俗大化。召入史馆，与修辽、宋、金三史，书成，授秘书卿。<br /><br />&nbsp;&nbsp;&nbsp;&nbsp;升礼部尚书，兼会同馆事。黄河决，奉诏以玉白马致祭河神。竣事上言：“淮<br /><br />&nbsp;&nbsp;&nbsp;&nbsp;安以东，河入海处，宜仿宋置撩清夫，用辊江龙铁扫，撼荡沙泥，随潮入海。”<br /><br />&nbsp;&nbsp;&nbsp;&nbsp;朝廷从其言，会用夫屯田，其事中废。<br /><br />&nbsp;&nbsp;&nbsp;&nbsp;八年，台州黄岩民方国珍为蔡乱头、王伏之仇逼，遂入海为乱，劫掠漕运粮，<br /><br />&nbsp;&nbsp;&nbsp;&nbsp;执海道千户德流于实。事闻，诏江浙参政朵儿只班总舟师捕之。追至福州五虎门，<br /><br />&nbsp;&nbsp;&nbsp;&nbsp;国珍知事危，焚舟将遁，官军自相惊溃，朵儿只班遂被执。国珍迫其上招降之状，<br /><br />&nbsp;&nbsp;&nbsp;&nbsp;朝廷从之，国珍兄弟皆授之以官，国珍不肯赴，势益暴横。九年，诏泰不华察实<br /><br />&nbsp;&nbsp;&nbsp;&nbsp;以闻，既得其状，遂上招捕之策，不听。寻除江东廉访使，改翰林侍读学士、知<br /><br />&nbsp;&nbsp;&nbsp;&nbsp;制诰同修国史。已而出为都水庸田使。十年十二月，国珍复入海，烧掠沿海州郡。<br /><br />&nbsp;&nbsp;&nbsp;&nbsp;十一年二月，诏孛罗帖木儿为江浙行省左丞，总兵至庆元。以泰不华谂知贼情状，<br /><br />&nbsp;&nbsp;&nbsp;&nbsp;迁浙东道宣慰使都元帅，分兵于温州，使夹攻之。未几，国珍寇温，泰不华纵火<br /><br />&nbsp;&nbsp;&nbsp;&nbsp;筏焚之，一夕遁去。既而孛罗帖木儿密与泰不华约以六月乙未合兵进讨。孛罗帖<br /><br />&nbsp;&nbsp;&nbsp;&nbsp;木儿乃以壬辰先期至大闾洋，国珍夜率劲卒纵火鼓噪，官军不战皆溃，赴水死者<br /><br />&nbsp;&nbsp;&nbsp;&nbsp;过半。孛罗帖木儿被执，反为国珍饰辞上闻。泰不华闻之痛愤，辍食数日。朝廷<br /><br />&nbsp;&nbsp;&nbsp;&nbsp;弗之知，复遣大司农达识帖木迩等至黄岩招之。国珍兄弟皆登岸罗拜，退止民间<br /><br />&nbsp;&nbsp;&nbsp;&nbsp;小楼。是夕，中秋月明，泰不华欲命壮士袭杀之，达识帖木迩适夜过泰不华，密<br /><br />&nbsp;&nbsp;&nbsp;&nbsp;以事白之，达识帖木迩曰：“我受诏招降耳，公欲擅命耶？”事乃止。檄泰不华<br /><br />&nbsp;&nbsp;&nbsp;&nbsp;亲至海滨，散其徒众，拘其海舟兵器，国珍兄弟复授官有差。既而迁泰不华台州<br /><br />&nbsp;&nbsp;&nbsp;&nbsp;路达鲁花赤。<br /><br />&nbsp;&nbsp;&nbsp;&nbsp;十二年，朝廷征徐州，命江浙省臣募舟师守大江，国珍怀疑，复入海以叛。<br /><br />&nbsp;&nbsp;&nbsp;&nbsp;泰不华自分以死报国，发兵扼黄岩之澄江，而遣义士王大用抵国珍，示约信，使<br /><br />&nbsp;&nbsp;&nbsp;&nbsp;之来归。国珍益疑，拘大用不遣，以小舸二百突海门，入州港，犯马鞍诸山。泰<br /><br />&nbsp;&nbsp;&nbsp;&nbsp;不华语众曰：“吾以书生登显要，诚虑负所学。今守海隅，贼甫招徕，又复为变，<br /><br />&nbsp;&nbsp;&nbsp;&nbsp;君辈助我击之，其克则汝众功也，不克则我尽死以报国耳。”众皆踊跃愿行。时<br /><br />&nbsp;&nbsp;&nbsp;&nbsp;国珍戚党陈仲达往来计议，陈其可降状。泰不华率部众，张受降旗乘潮而前。船<br /><br />&nbsp;&nbsp;&nbsp;&nbsp;触沙不能行，垂与国珍遇，呼仲达申前议，促达目动气索，泰不华觉其心异，手<br /><br />&nbsp;&nbsp;&nbsp;&nbsp;斩之。即前搏贼船，射死五人，贼跃入船，复斫死二人，贼举槊来刺，辄斫折之。<br /><br />&nbsp;&nbsp;&nbsp;&nbsp;贼群至，欲抱持过国珍船，泰不华嗔目叱之，脱起，夺贼刀，又杀二人。贼攒槊<br /><br />&nbsp;&nbsp;&nbsp;&nbsp;刺之，中颈死，犹植立不仆，投其尸海中。年四十九。时十二年三月庚子也。僮<br /><br />&nbsp;&nbsp;&nbsp;&nbsp;名抱琴，及临海尉李辅德、千户赤盏、义士张君璧皆死之。泰不华既没，除江浙<br /><br />&nbsp;&nbsp;&nbsp;&nbsp;行省参知政事，行台州路达鲁花赤事，不及闻命已。后三年，追赠荣禄大夫、江<br /><br />&nbsp;&nbsp;&nbsp;&nbsp;浙行省平章政事、柱国，封魏国公，谥忠介，立庙台州，赐额崇节。<br /><br />&nbsp;&nbsp;&nbsp;&nbsp;泰不华尚气节，不随俗浮沉。太平为台臣劾去相位，泰不华独饯送都门外。<br /><br />&nbsp;&nbsp;&nbsp;&nbsp;太平曰：“公且止，勿以我累公。”泰不华曰：“士为知己死，宁畏祸耶！”后<br /><br />&nbsp;&nbsp;&nbsp;&nbsp;虽为时相摈斥，人莫不韪之。善篆隶，温润遒劲。尝重类《复古编》十卷，考正<br /><br />&nbsp;&nbsp;&nbsp;&nbsp;讹字，于经史多有据云。<br /><br />&nbsp;&nbsp;&nbsp;&nbsp;○余阙<br /><br />&nbsp;&nbsp;&nbsp;&nbsp;余阙，字廷心，一字天心，唐兀氏，世家河西武威。父沙剌臧卜，官庐州，<br /><br />&nbsp;&nbsp;&nbsp;&nbsp;遂为庐州人。少丧父，授徒以养母，与吴澄弟子张恒游，文学日进。元统元年，<br /><br />&nbsp;&nbsp;&nbsp;&nbsp;赐进士及第，授同知泗州事，为政严明，宿吏皆惮之。俄召入，应奉翰林文字，<br /><br />&nbsp;&nbsp;&nbsp;&nbsp;转中书刑部主事。以不阿权贵，弃官归。寻以修辽、金、宋三史召，复入翰林，<br /><br />&nbsp;&nbsp;&nbsp;&nbsp;为修撰。拜监察御史，改中书礼部员外郎，出为湖广行省左右司郎中。会莫徭蛮<br /><br />&nbsp;&nbsp;&nbsp;&nbsp;反，右丞沙班当帅师，坚不往，无敢让之者。阙曰：“右丞当往，受天子命为方<br /><br />&nbsp;&nbsp;&nbsp;&nbsp;岳重臣，不思执弓矢讨贼，乃欲自逸邪！右丞当往。”沙班曰：“郎中语固是，<br /><br />&nbsp;&nbsp;&nbsp;&nbsp;如刍饷不足何？”阙曰：“右丞第往，此不难致也。”阙下令趣之，三日皆集，<br /><br />&nbsp;&nbsp;&nbsp;&nbsp;沙班行。复以集贤经历召入。迁翰林待制。出佥浙东道廉访司事。丁母忧，归庐<br /><br />&nbsp;&nbsp;&nbsp;&nbsp;州。<br /><br />&nbsp;&nbsp;&nbsp;&nbsp;盗起河南，陷郡县。至正十二年，行中书于淮东，改宣慰司为都元帅府，治<br /><br />&nbsp;&nbsp;&nbsp;&nbsp;淮西，起阙副使、佥都元帅府事，分兵守安庆。于时南北音问隔绝，兵食俱乏，<br /><br />&nbsp;&nbsp;&nbsp;&nbsp;抵官十日而寇至，拒却之。乃集有司与诸将议屯田战守计，环境筑堡寨，选精甲<br /><br />&nbsp;&nbsp;&nbsp;&nbsp;外捍，而耕稼于中。属县山八社，土壤沃饶，悉以为屯。明年，春夏大饥，人<br /><br />&nbsp;&nbsp;&nbsp;&nbsp;相食，乃捐俸为粥以食之，得活者甚众。民失业者数万，咸安集之。请于中书，<br /><br />&nbsp;&nbsp;&nbsp;&nbsp;得钞三万锭以赈民。升同知、副元帅。又明年秋，大旱，为文祈山神，三日雨，<br /><br />&nbsp;&nbsp;&nbsp;&nbsp;岁以不饥。盗方据石荡湖，出兵平之，令民取湖鱼而输鱼租。十五年夏，大雨，<br /><br />&nbsp;&nbsp;&nbsp;&nbsp;江涨，屯田禾半没，城下水涌，有物吼声如雷，阙祠以少牢，水辄缩。秋稼登，<br /><br />&nbsp;&nbsp;&nbsp;&nbsp;得粮三万斛。阙度军有余力，乃浚隍增陴，隍外环以大防，深堑三重，南引江水<br /><br />&nbsp;&nbsp;&nbsp;&nbsp;注之，环植木为栅，城上四面起飞楼，表里完固。<br /><br />&nbsp;&nbsp;&nbsp;&nbsp;俄升都元帅。广西猫军五万从元帅阿思兰沿江下抵庐州，阙移文谓苗蛮不当<br /><br />&nbsp;&nbsp;&nbsp;&nbsp;使之窥中国，诏阿思兰还军。猫军有暴于境者，即收杀之，凛凛莫敢犯。时群盗<br /><br />&nbsp;&nbsp;&nbsp;&nbsp;环布四外，阙居其中，左提右挈，屹为淮一保障。论功，拜江淮行省参知政事，<br /><br />&nbsp;&nbsp;&nbsp;&nbsp;仍守安庆，通道于江右，商旅四集。池州赵普胜帅众攻城，连战三日败去。未几<br /><br />&nbsp;&nbsp;&nbsp;&nbsp;又至，相拒二旬始退，怀宁县达鲁花赤伯家奴战死。十七年，赵普胜同青军两道<br /><br />&nbsp;&nbsp;&nbsp;&nbsp;攻我，拒战一月余，竟败而走。<br /><br />&nbsp;&nbsp;&nbsp;&nbsp;秋，拜淮南行省左丞。安庆倚小孤山为藩蔽，命义兵元帅胡伯颜统水军戍焉。<br /><br />&nbsp;&nbsp;&nbsp;&nbsp;十月，沔阳陈友谅自上游直捣小孤山，伯颜与战四日夜不胜，急趣安庆。贼追至<br /><br />&nbsp;&nbsp;&nbsp;&nbsp;山口镇，明日癸亥，遂薄城下。阙遣兵扼于观音桥。俄饶州祝寇攻西门，阙斩却<br /><br />&nbsp;&nbsp;&nbsp;&nbsp;之。乙巳，贼乘东门，红旗登城，阙简死士力击，贼复败去。戊申，贼并军攻东<br /><br />&nbsp;&nbsp;&nbsp;&nbsp;西二门，又却之。贼恚甚，乃树栅起飞楼。庚戌，复来攻我，金鼓声震地。阙分<br /><br />&nbsp;&nbsp;&nbsp;&nbsp;诸将各以兵捍贼，昼夜不得息。癸卯，贼益生兵攻东门。丙午，普胜军东门，友<br /><br />&nbsp;&nbsp;&nbsp;&nbsp;谅军西门，祝寇军南门，群盗四面蚁集，外无一甲之援。西门势尤急，阙身当之，<br /><br />&nbsp;&nbsp;&nbsp;&nbsp;徒步提戈为士卒先。士卒号哭止之，挥戈愈力，仍分麾下将督三门之兵，自以孤<br /><br />&nbsp;&nbsp;&nbsp;&nbsp;军血战，斩首无算，而阙亦被十余创。日中城陷，城中火起，阙知不可为，引刀<br /><br />&nbsp;&nbsp;&nbsp;&nbsp;自刭，堕清水塘中。阙妻耶卜氏及子德生、女福童皆赴井死。同时死者，守臣韩<br /><br />&nbsp;&nbsp;&nbsp;&nbsp;建一家被害，建方卧疾，骂贼不屈，贼执之以去，不知所终。城中民相率登城楼，<br /><br />&nbsp;&nbsp;&nbsp;&nbsp;自捐其梯曰：“宁俱死此，誓不从贼。”焚死者以千计。其知名者，万户李宗可、<br /><br />&nbsp;&nbsp;&nbsp;&nbsp;纪守仁、陈彬、金承宗，元帅府都事帖木补化，万户府经历段桂芳，千户火失不<br /><br />&nbsp;&nbsp;&nbsp;&nbsp;花、新李、卢廷玉、葛延龄、丘卺、许元琰，奏差兀都蛮，百户黄寅孙，安庆推<br /><br />&nbsp;&nbsp;&nbsp;&nbsp;官黄秃伦歹，经历杨恒，知事余中，怀宁尹陈巨济，凡十八人。其城陷之日，则<br /><br />&nbsp;&nbsp;&nbsp;&nbsp;至正十八年正月丙午也。<br /><br />&nbsp;&nbsp;&nbsp;&nbsp;阙号令严信，与下同甘苦，然稍有违令，即斩以徇。阙尝病不视事，将士皆<br /><br />&nbsp;&nbsp;&nbsp;&nbsp;吁天求以身代，阙闻，强衣冠而出。当出战，矢石乱下如雨，士以盾蔽阙，阙却<br /><br />&nbsp;&nbsp;&nbsp;&nbsp;之曰：“汝辈亦有命，何蔽我为！”故人争用命。稍暇，即注《周易》，帅诸生<br /><br />&nbsp;&nbsp;&nbsp;&nbsp;谒郡学会讲，立军士门外以听，使知尊君亲上之义，有古良将风烈。或欲挽阙入<br /><br />&nbsp;&nbsp;&nbsp;&nbsp;翰林，阙以国步危蹙，辞不往，其忠国之心，盖素定也。卒时年五十六。事闻，<br /><br />&nbsp;&nbsp;&nbsp;&nbsp;赠阙摅诚守正清忠谅节功臣、荣禄大夫、淮南江北等处行中书省平章政事、柱国，<br /><br />&nbsp;&nbsp;&nbsp;&nbsp;追封豳国公，谥忠宣。议者谓自兵兴以来，死节之臣，阙与褚不华为第一云。<br /><br />&nbsp;&nbsp;&nbsp;&nbsp;阙留意经术，《五经》皆有传注。为文有气魄，能达其所欲言。时体尚江左，<br /><br />&nbsp;&nbsp;&nbsp;&nbsp;高视鲍、谢，徐、庾以下不论也。篆隶亦古雅可传。初，阙既死，贼义之，求尸<br /><br />&nbsp;&nbsp;&nbsp;&nbsp;塘中，具棺敛葬于西门外。及安庆内附，大明皇帝嘉阙之忠，诏立庙于忠节坊，<br /><br />&nbsp;&nbsp;&nbsp;&nbsp;命有司岁时致祭云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958819);">加入书签</a><a
                        href="958801.html">上一页</a>&larr;<a href="index.html">返回列表</a>&rarr;<a
                            href="958838.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958801.html"; var next_page = "958838.html"; var index_page = "index.html"; var sortid = "9"; var article_id = "14699"; var chapter_id = "958819"; var articlename = "元史"; var chaptername = " 卷一百四十三 列传第三十"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>