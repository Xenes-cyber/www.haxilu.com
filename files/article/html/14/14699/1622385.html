<!DOCTYPE html>
<html>
<head>
<meta charset="gbk" />
<title>元史- 卷二百一 列传第八十八-在线阅读-哈西文学网</title>
<meta name="keywords" content="宋濂，元史， 卷二百一 列传第八十八全文， 卷二百一 列传第八十八在线阅读 哈西文学网" />
<meta name="description" content="哈西文学网提供宋濂的元史  卷二百一 列传第八十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/1622385.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/1622385.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百一 列传第八十八</h1>
            <div class="link xb">
                <a href="1622384.html">上一页</a>&larr;<a href="index.html">返回列表</a>&rarr;<a
                    href="1622386.html">下一页</a></div>			
            <div id="BookText">&nbsp;&nbsp;&nbsp;&nbsp;◎列女二<br /><br />&nbsp;&nbsp;&nbsp;&nbsp;武用妻苏氏，真定人，徙家京师。用疾，苏氏l股为粥以进，疾即愈。生子<br /><br />&nbsp;&nbsp;&nbsp;&nbsp;德政，四岁而寡。夫之兄利其资，欲逼而嫁之，不听。未几夫兄举家死，惟余三<br /><br />&nbsp;&nbsp;&nbsp;&nbsp;弱孙，苏氏取而育之。德政长，事苏氏至孝。苏氏死时，天大旱，德政方掘地求<br /><br />&nbsp;&nbsp;&nbsp;&nbsp;水以供葬事，忽二蛇跃出，德政因默祷焉。二蛇一东一北，随其地掘之，果得泉。<br /><br />&nbsp;&nbsp;&nbsp;&nbsp;有司上其事。旌复其家。<br /><br />&nbsp;&nbsp;&nbsp;&nbsp;任仲文妻林氏，宁海人。家甚贫，年二十八而寡。姑患风疾，不良于行，林<br /><br />&nbsp;&nbsp;&nbsp;&nbsp;氏旦暮扶侍惟谨，抚育三子皆有成。年一百三岁而卒。<br /><br />&nbsp;&nbsp;&nbsp;&nbsp;江文铸妻范氏，名妙元，奉化人，年二十一归于江。及门，未合卺，夫忽以<br /><br />&nbsp;&nbsp;&nbsp;&nbsp;L疾卒。范曰；“我既入江氏之门，即江氏妇也，岂以夫亡有异志哉！”遂居江<br /><br />&nbsp;&nbsp;&nbsp;&nbsp;氏之家，抚诸侄江森、江道如己子。卒年九十五。<br /><br />&nbsp;&nbsp;&nbsp;&nbsp;有柳氏者，苏郡人，为户部主事赵野妻。未示成婚而野卒，柳哭之尽哀，誓<br /><br />&nbsp;&nbsp;&nbsp;&nbsp;不再嫁。其兄将夺其志，柳曰：“业已归赵氏，虽未成婚，而夫妇之礼已定矣。<br /><br />&nbsp;&nbsp;&nbsp;&nbsp;虽冻饿死，岂有他志哉！”后寝疾，不肯服药，曰：“我年二十六而寡，今已逾<br /><br />&nbsp;&nbsp;&nbsp;&nbsp;半百，得死此疾幸矣。”遂卒。<br /><br />&nbsp;&nbsp;&nbsp;&nbsp;姚氏，余杭人，居山谷间。夫出刈麦，姚居家执爨。母何氏往汲涧水，久而<br /><br />&nbsp;&nbsp;&nbsp;&nbsp;不至。俄闻覆水声，亟出视，则虎衔其母以走。姚仓卒往逐之，即以手殴其胁，<br /><br />&nbsp;&nbsp;&nbsp;&nbsp;邻人竞执器械以从，虎乃置之而去。姚负母以归，求药疗之，奉养二十余年而卒。<br /><br />&nbsp;&nbsp;&nbsp;&nbsp;又方宁妻官胜娘者，建宁人。宁耨田，胜娘@之，见一虎方攫其夫，胜娘<br /><br />&nbsp;&nbsp;&nbsp;&nbsp;即弃@奋梃连击之，虎舍去，胜娘负夫至中途而死。有司以闻，为旌复其家。<br /><br />&nbsp;&nbsp;&nbsp;&nbsp;衣氏，汴梁儒士孟志刚妻。志刚卒，贫而无子，有司给以棺木。衣氏绐匠者<br /><br />&nbsp;&nbsp;&nbsp;&nbsp;曰：“可宽大其棺，吾夫有遗衣服，欲尽置其中。”匠者然之。是夕，衣氏具鸡<br /><br />&nbsp;&nbsp;&nbsp;&nbsp;黍祭其夫，家之所有悉散之邻里及同居王媪，曰：“吾闻一马不被两鞍，吾夫既<br /><br />&nbsp;&nbsp;&nbsp;&nbsp;死，与之同棺共穴可也。”遂自刭死。<br /><br />&nbsp;&nbsp;&nbsp;&nbsp;有侯氏者，钧州曹德妻。德病死，侯氏语人曰：“年少夫亡，妇人之不幸也。<br /><br />&nbsp;&nbsp;&nbsp;&nbsp;欲守吾志，而乱离如此，其能免乎！”遂缢死于墓。<br /><br />&nbsp;&nbsp;&nbsp;&nbsp;又周经妻吴氏、郭惟辛妻郝氏、陈辉妻白氏、张顽住妻杜氏、程二妻成氏、<br /><br />&nbsp;&nbsp;&nbsp;&nbsp;李贞妻武氏、暗都剌妻张氏，并以夫死，不忍独生，自缢而死。<br /><br />&nbsp;&nbsp;&nbsp;&nbsp;事闻，咸旌异之。<br /><br />&nbsp;&nbsp;&nbsp;&nbsp;汤辉妻张氏，处州龙泉人。会兵乱，其家财先已移入山寨，夫与姑共守之。<br /><br />&nbsp;&nbsp;&nbsp;&nbsp;舅以疾未行，张归任药膳，且以舆自随。既而贼至，即命以舆载其舅，而己遇贼。<br /><br />&nbsp;&nbsp;&nbsp;&nbsp;贼以刀胁之曰：“从我则生，否则死。”张掠发整衣请受刃，贼未忍杀，张惧污，<br /><br />&nbsp;&nbsp;&nbsp;&nbsp;即夺其刃自死，年二十七。<br /><br />&nbsp;&nbsp;&nbsp;&nbsp;又汤碚撸亦龙泉人，有姿容。贼杀其父母，以刃胁之。聿皇け咽，<br /><br />&nbsp;&nbsp;&nbsp;&nbsp;乞早死，因以头触刃。贼怒，斫杀之。其妹亦不受辱而死。<br /><br />&nbsp;&nbsp;&nbsp;&nbsp;俞士渊妻童氏，严州人。姑性严，待之寡恩，童氏柔顺以事之，无少拂其意<br /><br />&nbsp;&nbsp;&nbsp;&nbsp;者。至正十三年，贼陷威平，官军复之，已乃纵兵剽掠。至士渊家，童氏以身蔽<br /><br />&nbsp;&nbsp;&nbsp;&nbsp;姑。众欲污之，童氏大骂不屈。一卒以刀击其左臂，愈不屈。又一卒断其右臂，<br /><br />&nbsp;&nbsp;&nbsp;&nbsp;骂犹不绝。众乃皮其面而去，明日乃死。<br /><br />&nbsp;&nbsp;&nbsp;&nbsp;张氏女，高邮人。城乱，贼知张女有姿艳，叩其家索之。女方匿复宇间，贼<br /><br />&nbsp;&nbsp;&nbsp;&nbsp;将害其父母，女不得已乃出拜贼。贼即伏地呼其父母为丈人媪，而以女行，女欣<br /><br />&nbsp;&nbsp;&nbsp;&nbsp;欣然从之。过桥，投水死。<br /><br />&nbsp;&nbsp;&nbsp;&nbsp;有高氏妇者，同郡人也。携其女从夫出避乱，见道旁空舍，入其中，脱金缠<br /><br />&nbsp;&nbsp;&nbsp;&nbsp;臂与女，且语夫，令疾行。夫挈女稍远，乃解足纱自经。贼至，焚其舍。夫抵仪<br /><br />&nbsp;&nbsp;&nbsp;&nbsp;真，夜梦妇来告曰：“我已缢死彼舍矣。”其精爽如此。<br /><br />&nbsp;&nbsp;&nbsp;&nbsp;惠士玄妻王氏，大都人。至正十四年，士玄病革，王氏曰：“吾闻病者粪苦<br /><br />&nbsp;&nbsp;&nbsp;&nbsp;则愈。”乃尝其粪，颇甘，王氏色愈忧。士玄嘱王氏曰：“我病必不起，前妾所<br /><br />&nbsp;&nbsp;&nbsp;&nbsp;生子，汝善保护之。待此子稍长，即从汝自嫁矣。”王氏泣曰：“君何为出此言<br /><br />&nbsp;&nbsp;&nbsp;&nbsp;耶！设有不讳，妾义当死，尚复有他说乎。君幸有兄嫂，此儿必不失所居。”数<br /><br />&nbsp;&nbsp;&nbsp;&nbsp;日，士玄卒。比葬，王氏遂居墓侧，蓬首垢面，哀毁逾礼，常以妾子置左右，饮<br /><br />&nbsp;&nbsp;&nbsp;&nbsp;食寒暖惟恐不至。岁余，妾子亦死，乃哭曰：“无复望矣。”屡引刀自杀。家人<br /><br />&nbsp;&nbsp;&nbsp;&nbsp;惊救，得免。至终丧，亲旧皆携酒礼祭士玄于墓。祭毕，众欲行酒，王氏已经死<br /><br />&nbsp;&nbsp;&nbsp;&nbsp;于树矣。<br /><br />&nbsp;&nbsp;&nbsp;&nbsp;又有王氏者，良乡费隐妻也。隐有疾，王氏数尝其粪。及疾笃，嘱王氏曰：<br /><br />&nbsp;&nbsp;&nbsp;&nbsp;“我一子一女，虽妾所生，无异汝所出也。我死，汝其善抚育之。”遂殁。王氏<br /><br />&nbsp;&nbsp;&nbsp;&nbsp;居丧，抚其子女。既而子又死。服除，谓其亲属曰：“妾闻夫乃妇之天，今夫已<br /><br />&nbsp;&nbsp;&nbsp;&nbsp;死，妾生何为！”乃执女手，语之曰：“汝今已长，稍知人事，管钥在此，汝自<br /><br />&nbsp;&nbsp;&nbsp;&nbsp;司之。”遂相抱恸哭。是夜，缢死于园中。<br /><br />&nbsp;&nbsp;&nbsp;&nbsp;李景文妻徐氏，名彩鸾，字淑和，浦城徐嗣源之女。略通经史，每诵文天祥<br /><br />&nbsp;&nbsp;&nbsp;&nbsp;《六歌》，必为之感泣。至正十五年，青田贼寇浦城，徐氏从嗣源逃旁近山谷。<br /><br />&nbsp;&nbsp;&nbsp;&nbsp;贼持刀欲害嗣源，徐氏前曰：“此吾父也，宁杀我。”贼舍父而止徐氏。徐氏语<br /><br />&nbsp;&nbsp;&nbsp;&nbsp;父曰：“儿义不受辱，今必死，父可速去。”贼拘徐氏至桂林桥，拾炭题诗壁间，<br /><br />&nbsp;&nbsp;&nbsp;&nbsp;有“惟有桂林桥下水，千年照见妾心清”之句。乃厉声骂贼，投于水。贼竞出之。<br /><br />&nbsp;&nbsp;&nbsp;&nbsp;既而乘间复投水死。<br /><br />&nbsp;&nbsp;&nbsp;&nbsp;周妇毛氏，松阳人，美姿色。至正十五年，随其夫避乱麻p山中，为贼所得。<br /><br />&nbsp;&nbsp;&nbsp;&nbsp;胁之曰：“从我多与若金，否则杀汝。”毛氏曰：“宁剖我心，不愿汝金。”贼<br /><br />&nbsp;&nbsp;&nbsp;&nbsp;以刀磨其身，毛氏因大詈曰：“碎呙贼，汝碎则臭，我碎则香。”贼怒，刳其肠<br /><br />&nbsp;&nbsp;&nbsp;&nbsp;而去，年二十九。<br /><br />&nbsp;&nbsp;&nbsp;&nbsp;丁尚贤妻李氏，汴梁人。年二十余，有姿容。至正十五年，贼至，欲虏之。<br /><br />&nbsp;&nbsp;&nbsp;&nbsp;李氏怒曰：“吾家六世义门，岂能从贼以辱身乎！”于是阖门三百余口俱被害。<br /><br />&nbsp;&nbsp;&nbsp;&nbsp;李顺儿者，许州儒士李让之女也。性聪慧，颇涉经传，年十八，未嫁。至正<br /><br />&nbsp;&nbsp;&nbsp;&nbsp;十五年，贼陷钧州，密迩许昌。父谓其母曰：“吾家以诗礼相传，此女必累我。”<br /><br />&nbsp;&nbsp;&nbsp;&nbsp;女闻之，泣曰：“父母可自逃难，勿以我为忧。”须臾于后园内自经而死。<br /><br />&nbsp;&nbsp;&nbsp;&nbsp;吴守正妻禹氏，名淑静，字素清，绍兴人。至正十六年，徙家崇德之石门。<br /><br />&nbsp;&nbsp;&nbsp;&nbsp;淑静尝从容谓守正曰：“方今群盗蜂起，万一不测，妾惟有死而已，不使人污此<br /><br />&nbsp;&nbsp;&nbsp;&nbsp;身也。”是年夏，盗陷崇德，淑静仓皇携八岁女登舟以避。有盗数辈奔入其舟，<br /><br />&nbsp;&nbsp;&nbsp;&nbsp;将犯淑静，淑静乃抱幼女投河死。<br /><br />&nbsp;&nbsp;&nbsp;&nbsp;黄仲起妻朱氏，杭州人。至正十六年，张士诚寇杭州，其女临安奴仓皇言曰：<br /><br />&nbsp;&nbsp;&nbsp;&nbsp;“贼至矣，我别母求一死也。”俄而贼驱诸妇至其家，且指朱氏母子曰：“为我<br /><br />&nbsp;&nbsp;&nbsp;&nbsp;看守，日暮我当至也。”朱氏闻之，惧受辱，遂与女俱缢死。<br /><br />&nbsp;&nbsp;&nbsp;&nbsp;妾冯氏，见其母子已死，叹曰：“我生何为，徒受辱耳！”亦自缢死。继而<br /><br />&nbsp;&nbsp;&nbsp;&nbsp;仲起弟妻蔡氏，抱幼子玄童，与乳母汤氏皆自缢。及暮，贼至，见诸尸满室，执<br /><br />&nbsp;&nbsp;&nbsp;&nbsp;仲起将杀之，哀求得脱。贼遂尽掠其家财而去。<br /><br />&nbsp;&nbsp;&nbsp;&nbsp;焦士廉妻王氏，博兴人，养姑至孝。至正十七年，毛贵作乱，官军竞出虏掠。<br /><br />&nbsp;&nbsp;&nbsp;&nbsp;王氏被执，绐曰：“我家墓田有藏金，可共取也。”信之，随王氏至墓所。王氏<br /><br />&nbsp;&nbsp;&nbsp;&nbsp;哭曰：“我已得死所矣，实无藏金，汝可于此杀我。”乃与妾杜氏皆遇害。<br /><br />&nbsp;&nbsp;&nbsp;&nbsp;又有赵氏者，平阳人，年二十，未嫁。寇乱，赵被驱迫以行，度不能免，绐<br /><br />&nbsp;&nbsp;&nbsp;&nbsp;贼曰：“吾取所藏金以遗汝。”贼信之，遂还，投于厕而死。<br /><br />&nbsp;&nbsp;&nbsp;&nbsp;陈淑真。富州陈璧之女。璧故儒者，避乱移家龙兴。淑真七岁能诵诗鼓琴。<br /><br />&nbsp;&nbsp;&nbsp;&nbsp;至正十八年，陈友谅寇龙兴，淑真见邻妪仓皇来告，乃取琴坐牖下弹之。曲终，<br /><br />&nbsp;&nbsp;&nbsp;&nbsp;泫然流涕曰：“吾绝弦于斯乎！”父母怪，问之，淑真曰：“城陷必遭辱，不如<br /><br />&nbsp;&nbsp;&nbsp;&nbsp;早死。”明日贼至，其居临东湖，遂溺焉。水浅不死，贼抽矢胁之上岸，淑真不<br /><br />&nbsp;&nbsp;&nbsp;&nbsp;从，贼射杀之。<br /><br />&nbsp;&nbsp;&nbsp;&nbsp;时同郡李宗颐妻夏氏，名婉常，亦儒家女。与女匿居后圃中，贼至，挟其女<br /><br />&nbsp;&nbsp;&nbsp;&nbsp;共投井死。<br /><br />&nbsp;&nbsp;&nbsp;&nbsp;秦闰夫妻柴氏，晋宁人。闰夫前妻遗一子尚幼，柴氏鞠如己出。未几柴氏有<br /><br />&nbsp;&nbsp;&nbsp;&nbsp;子，闰夫病且死，嘱柴氏曰：“我病不复起，家贫，惟二幼子，汝能抚其成立，<br /><br />&nbsp;&nbsp;&nbsp;&nbsp;我死亦无憾矣。”闰夫死，家事日微，柴氏辛勤纺绩，遣二子就学。至正十八年，<br /><br />&nbsp;&nbsp;&nbsp;&nbsp;贼犯晋宁，其长子为贼驱迫，在围中，既而得脱。初在贼时，有恶少与张福为仇，<br /><br />&nbsp;&nbsp;&nbsp;&nbsp;往灭其家。及官军至，福诉其事，事连柴氏长子，法当诛。柴氏引次子诣官泣诉<br /><br />&nbsp;&nbsp;&nbsp;&nbsp;曰：“往从恶者，吾次子，非吾长子也。”次子曰：“我之罪可加于兄乎！”鞫<br /><br />&nbsp;&nbsp;&nbsp;&nbsp;之至死不易其言。官反疑次子非柴氏所出，讯之他囚，始得其情。官义柴氏之行，<br /><br />&nbsp;&nbsp;&nbsp;&nbsp;为之言曰：“妇执义不忘其夫之命，子趋死而能成母之志，此天理人情之至也。”<br /><br />&nbsp;&nbsp;&nbsp;&nbsp;遂释免其长子，而次子亦得不死。时人皆以为难。二十四年，有司上其事，旌其<br /><br />&nbsp;&nbsp;&nbsp;&nbsp;门而复其家。<br /><br />&nbsp;&nbsp;&nbsp;&nbsp;也先忽都，蒙古钦察氏，大宁路达鲁花赤铁木儿不花之妻，以夫恩封云中郡<br /><br />&nbsp;&nbsp;&nbsp;&nbsp;君。夫坐事免官，居大宁。至正十八年，红巾贼至，也先忽都与妾玉莲走尼寺中，<br /><br />&nbsp;&nbsp;&nbsp;&nbsp;为贼所得，令与众妇缝衣，拒不肯为。贼吓以刃，也先忽都骂曰：“我达鲁花赤<br /><br />&nbsp;&nbsp;&nbsp;&nbsp;妻也，汝曹贼也，我不能为针工以从贼。”贼怒杀之。玉莲因自缢者凡三，贼并<br /><br />&nbsp;&nbsp;&nbsp;&nbsp;杀之。<br /><br />&nbsp;&nbsp;&nbsp;&nbsp;先是，其子完者帖木儿，年十四，与父出城，见执于贼。完者拜哭，请以身<br /><br />&nbsp;&nbsp;&nbsp;&nbsp;代父死。贼爱完者姿秀，遂挈以从。久之，乃获脱归，访母尸并玉莲葬焉。<br /><br />&nbsp;&nbsp;&nbsp;&nbsp;吕彦能者，陵州人。至正十八年，贼犯陵州，彦能与家人谋所往。其姊久嫠<br /><br />&nbsp;&nbsp;&nbsp;&nbsp;居，寓彦能家，先曰：“我丧夫二十年，又无后，不死何为？苟辱身，则辱吾弟<br /><br />&nbsp;&nbsp;&nbsp;&nbsp;矣。”赴井死。其妻刘氏语彦能曰：“妾为君家妇二十八年，兹不幸逢乱离，必<br /><br />&nbsp;&nbsp;&nbsp;&nbsp;不负君，君可自往，妾入井矣。”彦能二女及子妇王氏、二孙女，皆随刘氏溺井。<br /><br />&nbsp;&nbsp;&nbsp;&nbsp;一门死者七人。<br /><br />&nbsp;&nbsp;&nbsp;&nbsp;刘公翼妻萧氏，济南人，有姿色，颇通书史。至正十八年，闻毛贵兵将压境，<br /><br />&nbsp;&nbsp;&nbsp;&nbsp;豫与夫谋曰：“妾诗书家女，誓以冰雪自将，傥城陷被执，悔将何追？妾以二子<br /><br />&nbsp;&nbsp;&nbsp;&nbsp;一女累君，去作清白鬼于泉下耳！”夫曰：“事未至，何急于此！”居亡何，城<br /><br />&nbsp;&nbsp;&nbsp;&nbsp;陷，萧解绦自缢死。<br /><br />&nbsp;&nbsp;&nbsp;&nbsp;袁氏孤女，建康路溧水州人，年十五。其母严氏，孀居极贫，病瘫痪卧于床<br /><br />&nbsp;&nbsp;&nbsp;&nbsp;者数年，女事母至孝。至正十二年，兵火延其里，邻妇强携女出避火，女泣曰：<br /><br />&nbsp;&nbsp;&nbsp;&nbsp;“我何忍舍母去乎，同死而已！”遂入室抱母，共焚而死。<br /><br />&nbsp;&nbsp;&nbsp;&nbsp;徐允让妻潘氏，名妙圆，山阴人。至正十九年，与其夫从舅避兵山谷间。舅<br /><br />&nbsp;&nbsp;&nbsp;&nbsp;被执，夫泣以救舅脱，夫被兵所杀，欲强辱潘氏。潘氏因绐之曰：“我夫既死，<br /><br />&nbsp;&nbsp;&nbsp;&nbsp;我从汝必矣。若能焚吾夫，可无憾也。”兵信之，聚薪以焚其夫。火既炽，潘氏<br /><br />&nbsp;&nbsp;&nbsp;&nbsp;且泣且语，遂投火以死。<br /><br />&nbsp;&nbsp;&nbsp;&nbsp;又诸暨蔡氏者，王琪妻也。至正二十二年，张士诚陷诸暨，蔡氏避之长宁乡<br /><br />&nbsp;&nbsp;&nbsp;&nbsp;山中，兵猝至，有造纸镬方沸，遂投其中而死。<br /><br />&nbsp;&nbsp;&nbsp;&nbsp;赵洙妻许氏，集贤大学士有壬之侄女也。至正十九年，红巾贼陷辽阳，洙时<br /><br />&nbsp;&nbsp;&nbsp;&nbsp;为儒学提举，夫妇避乱匿资善寺。洙以叱贼见害，许氏不知也。贼甘言诱许氏，<br /><br />&nbsp;&nbsp;&nbsp;&nbsp;令指示金银之处，许氏大言曰：“吾诗书冠冕故家，不幸遇难，但知守节而死，<br /><br />&nbsp;&nbsp;&nbsp;&nbsp;他皆不知也。”贼以刃胁之，许氏色不变。已而知其夫死，因恸哭仆地，骂声不<br /><br />&nbsp;&nbsp;&nbsp;&nbsp;绝口，且曰：“吾母居武昌，死于贼，吾女兄弟亦死贼，今吾夫又死焉。使我得<br /><br />&nbsp;&nbsp;&nbsp;&nbsp;报汝，当醢汝矣。”遂遇害。寺僧见许氏死状，哀其贞烈，贼退，与洙合葬之。<br /><br />&nbsp;&nbsp;&nbsp;&nbsp;张正蒙妻韩氏，绍兴人。正蒙尝为湖州德清税务提领。至正十九年，绍兴兵<br /><br />&nbsp;&nbsp;&nbsp;&nbsp;变，正蒙谓韩氏曰：“吾为元朝臣子，于义当死。”韩氏曰：“尔果能死于忠，<br /><br />&nbsp;&nbsp;&nbsp;&nbsp;吾必能死于节。”遂俱缢死。其女池奴，年十七，泣曰：“父母既死，吾何以独<br /><br />&nbsp;&nbsp;&nbsp;&nbsp;生！”亦投崖而死。<br /><br />&nbsp;&nbsp;&nbsp;&nbsp;又何氏者，处之龙泉县季锐妻也。因避兵于邑之绳门岩，贼至，何氏被执。<br /><br />&nbsp;&nbsp;&nbsp;&nbsp;欲污之，乃与子荣儿、女回娘投崖而死。<br /><br />&nbsp;&nbsp;&nbsp;&nbsp;刘氏二女，长曰贞，年十九；次曰孙，年十七。龙兴人，皆未许嫁。陈友谅<br /><br />&nbsp;&nbsp;&nbsp;&nbsp;寇龙兴，其母泣谓二女曰：“城或破，置汝何所？”二女曰：“宁死不辱父母也。”<br /><br />&nbsp;&nbsp;&nbsp;&nbsp;城陷，二女登楼，相继自缢。婢郑奴，亦自缢。<br /><br />&nbsp;&nbsp;&nbsp;&nbsp;于同祖妻曹氏，茶陵人。父德夫，教授湖、湘间，同祖在诸生中，因以女妻<br /><br />&nbsp;&nbsp;&nbsp;&nbsp;焉。至正二十年，茶陵陷，曹氏闻妇女多被驱逐，谓其夫及子曰：“是尚可全生<br /><br />&nbsp;&nbsp;&nbsp;&nbsp;乎！我义不辱身，以累汝也。顾舅年老，汝等善事之。”遂自刭死。妾李氏惊，<br /><br />&nbsp;&nbsp;&nbsp;&nbsp;抱持之不得，亦引刀自刭，绝而复苏，曰：“得从小君地下足矣。”是夕死。<br /><br />&nbsp;&nbsp;&nbsp;&nbsp;李仲义妻刘氏，名翠哥，房山人。至正二十年，县大饥，平章刘哈剌不花兵<br /><br />&nbsp;&nbsp;&nbsp;&nbsp;乏食，执仲义欲烹之。仲义弟马儿走报刘氏，刘氏遽往救之，涕泣伏地，告于兵<br /><br />&nbsp;&nbsp;&nbsp;&nbsp;曰：“所执者是吾夫也，乞矜怜之，贷其生，吾家有酱一瓮、米一斗五升，窖于<br /><br />&nbsp;&nbsp;&nbsp;&nbsp;地中，可掘取之，以代吾夫。”兵不从，刘氏曰：“吾夫瘦小，不可食。吾闻妇<br /><br />&nbsp;&nbsp;&nbsp;&nbsp;人肥黑者味美，吾肥且黑，愿就烹以代夫死。”兵遂释其夫而烹刘氏。闻者莫不<br /><br />&nbsp;&nbsp;&nbsp;&nbsp;哀之。<br /><br />&nbsp;&nbsp;&nbsp;&nbsp;李弘益妻申氏，冀宁人。至正二十年，贼陷冀宁，申语弘益曰：“君当速去，<br /><br />&nbsp;&nbsp;&nbsp;&nbsp;勿以我妇人相累。若贼入吾室，必以妾故害及君矣。”言讫，投井死。<br /><br />&nbsp;&nbsp;&nbsp;&nbsp;弘益既免于难，再娶安氏。居二岁而弘益以疾卒，安氏时年三十，泣谓诸亲<br /><br />&nbsp;&nbsp;&nbsp;&nbsp;曰：“女子一适人，终身不改。不幸夫死，虽生亦何益哉！”乃窃入寝室，膏沐<br /><br />&nbsp;&nbsp;&nbsp;&nbsp;薰裳，自缢于柩侧。<br /><br />&nbsp;&nbsp;&nbsp;&nbsp;郑琪妻罗氏，名妙安，信州弋阳人。幼聪慧，能暗诵《列女传》。年二十，<br /><br />&nbsp;&nbsp;&nbsp;&nbsp;归琪。琪家世宦族，同居百余口，罗氏执妇道无间言。琪以军功擢铅山州判官，<br /><br />&nbsp;&nbsp;&nbsp;&nbsp;罗氏封宜人。至正二十年，信州陷。罗氏度弋阳去州不远，必不免于难，辄取所<br /><br />&nbsp;&nbsp;&nbsp;&nbsp;佩刀淬砺，令甚。琪问何为，对曰：“时事如此，万一遇难，为自全计耳。”<br /><br />&nbsp;&nbsp;&nbsp;&nbsp;已而兵至，罗氏自刎死，时年二十九。<br /><br />&nbsp;&nbsp;&nbsp;&nbsp;周如砥女，年十九，未适人。至正二十年，乡民作乱，如砥与女避于邑西之<br /><br />&nbsp;&nbsp;&nbsp;&nbsp;客僧岭，女为贼所执。贼曰：“吾未娶，当以汝为妻。”女曰：“我周典史女也，<br /><br />&nbsp;&nbsp;&nbsp;&nbsp;死即死，岂能从汝耶！”贼遂杀之。如砥时为绍兴新昌典史。<br /><br />&nbsp;&nbsp;&nbsp;&nbsp;狄恒妻徐氏，天台人。恒早没，徐氏守节不再醮。至正二十年，乡民为乱，<br /><br />&nbsp;&nbsp;&nbsp;&nbsp;避难于牛囤山，为贼所执，驱迫以前。徐绐之曰：“吾渴甚，欲求水一杯。”贼<br /><br />&nbsp;&nbsp;&nbsp;&nbsp;令自汲，即投井而死，时年十八。<br /><br />&nbsp;&nbsp;&nbsp;&nbsp;柯节妇陈氏者，长乐石梁人。至正二十一年，海贼劫石梁，其夫适在县郭。<br /><br />&nbsp;&nbsp;&nbsp;&nbsp;陈氏出避贼，道与贼遇，被执以行。陈氏且行且骂，贼乱捶之，挟以登舟，骂不<br /><br />&nbsp;&nbsp;&nbsp;&nbsp;已，忽振厉自投江中。其父方卧病，见其女至，呼之不应，骇曰：“吾岂梦耶！”<br /><br />&nbsp;&nbsp;&nbsp;&nbsp;既而有自贼中归者，言陈氏死状，乃知其鬼也。明日尸逆流而上，止石梁岸傍。<br /><br />&nbsp;&nbsp;&nbsp;&nbsp;时盛暑，尸已变，其夫验其背有黑子，乃恸哭曰：“是吾妻也！”舁归敛之。<br /><br />&nbsp;&nbsp;&nbsp;&nbsp;李马儿妻袁氏，瑞州人。至正二十二年，李病殁，袁氏年十九，誓不再嫁，<br /><br />&nbsp;&nbsp;&nbsp;&nbsp;以养舅姑。有王成者，闻袁氏有姿色，挟势欲娶之，袁氏曰：“吾闻烈女不更二<br /><br />&nbsp;&nbsp;&nbsp;&nbsp;夫，宁死不失身也。”遂往夫墓痛哭，缢死树下。<br /><br />&nbsp;&nbsp;&nbsp;&nbsp;王士明妻李氏，名赛儿，房山人。至正二十五年，竹贞军至县，李氏及其女<br /><br />&nbsp;&nbsp;&nbsp;&nbsp;李家奴皆被执。士明随至军，军怒逐之。李氏谓其女曰：“汝父既为军所逐，吾<br /><br />&nbsp;&nbsp;&nbsp;&nbsp;与汝必不得脱。与其受辱，不若死。”女曰：“母先杀我。”李氏即以军所遗I<br /><br />&nbsp;&nbsp;&nbsp;&nbsp;刀杀其女，遂自杀。竹贞闻之，为之葬祭，仍书其门曰“王士明妻李氏贞节之门”。有司上其事，为树碑焉。<br /><br />&nbsp;&nbsp;&nbsp;&nbsp;陶宗媛，台州人，儒士杜思N妻也。归杜四载而夫亡，矢志守节。台州被<br /><br />&nbsp;&nbsp;&nbsp;&nbsp;兵，宗媛方居姑丧，忍死护柩，为游军所执，迫胁之，媛曰：“我若畏死，岂留<br /><br />&nbsp;&nbsp;&nbsp;&nbsp;此耶！任汝杀我，以从姑于地下尔！”遂遇害。<br /><br />&nbsp;&nbsp;&nbsp;&nbsp;其妹宗婉，弟妻王淑，亦皆赴水死。<br /><br />&nbsp;&nbsp;&nbsp;&nbsp;高丽氏，宣慰副使孛罗帖木儿妻也。至正二十七年十二月，其夫死于兵，谓<br /><br />&nbsp;&nbsp;&nbsp;&nbsp;人曰：“夫既死矣，吾安能复事人乎！”乃积薪塞户，以火自焚而死。<br /><br />&nbsp;&nbsp;&nbsp;&nbsp;张讷妻刘氏，蓝田人。讷为监察御史，早卒，刘守志不二。河东受兵，刘氏<br /><br />&nbsp;&nbsp;&nbsp;&nbsp;二子衡、衍俱以事出外，度不能自脱，遂与二妇孙氏、姚氏决死，尽发赀囊分给<br /><br />&nbsp;&nbsp;&nbsp;&nbsp;家人，妇姑同缢焉。<br /><br />&nbsp;&nbsp;&nbsp;&nbsp;有华氏者，大同张思孝妻，为貊高兵所执，以不受辱见杀。其妇刘氏，僵压<br /><br />&nbsp;&nbsp;&nbsp;&nbsp;姑尸，大骂不已，兵并杀之。后家人殓其尸，妇姑之手犹相持不舍。<br /><br />&nbsp;&nbsp;&nbsp;&nbsp;观音奴妻卜颜的斤，蒙古氏，宗王黑闾之女。大都被兵，卜颜的斤谓其夫曰：<br /><br />&nbsp;&nbsp;&nbsp;&nbsp;“我乃国族，且年少，必不容于人，岂惜一死以辱家国乎！”遂自缢而死。<br /><br />&nbsp;&nbsp;&nbsp;&nbsp;时张栋妻王氏语家人曰：“吾为状元妻，义不可辱。”赴井死。其姑哭之恸，<br /><br />&nbsp;&nbsp;&nbsp;&nbsp;亦赴井死。<br /><br />&nbsp;&nbsp;&nbsp;&nbsp;安志道妻刘氏，顺州人。志道及刘氏之弟明理，并登进士第。刘氏避兵匿岩<br /><br />&nbsp;&nbsp;&nbsp;&nbsp;穴中，军至，欲污之，刘氏曰：“我弟与夫皆进士也，我岂受汝辱乎！”军士以<br /><br />&nbsp;&nbsp;&nbsp;&nbsp;兵磨其体，刘大骂不辍声，军怒，乃钩断其舌，含糊而死。<br /><br />&nbsp;&nbsp;&nbsp;&nbsp;宋谦妻赵氏，大都人。兵破大都，赵氏子妇温氏、高氏，孙妇高氏、徐氏，<br /><br />&nbsp;&nbsp;&nbsp;&nbsp;皆有姿色，合谋曰：“兵且至矣，我等岂可辱身以苟全哉！”赵即自经死，诸妇<br /><br />&nbsp;&nbsp;&nbsp;&nbsp;四人，诸孙男女六人，众妾三人，皆赴井而死。<br /><br />&nbsp;&nbsp;&nbsp;&nbsp;齐关妻刘氏，河南人。关应募为千夫长，战死泽、潞间。刘氏贫无所依，守<br /><br />&nbsp;&nbsp;&nbsp;&nbsp;志不夺。有来强议婚者，刘氏绐曰：“吾三月三日有心愿，偿毕，当从汝所言。”<br /><br />&nbsp;&nbsp;&nbsp;&nbsp;是日，径往彰德天宁寺，登浮图绝顶，祝天曰：“妾本河南名家刘氏女，遭世乱，<br /><br />&nbsp;&nbsp;&nbsp;&nbsp;适湖南齐关为妻。今夫已死，不敢失节也。”遂投地而死。<br /><br />&nbsp;&nbsp;&nbsp;&nbsp;王宗仁妻宋氏，进士宋之女也。宗仁家永平。永平受兵，宋氏从夫避于铧<br /><br />&nbsp;&nbsp;&nbsp;&nbsp;子山。夫妇为军所虏，行至玉田县，有窥宋氏色美，欲害宗仁者，宋氏谓夫曰：<br /><br />&nbsp;&nbsp;&nbsp;&nbsp;“我不幸至此，必不以身累君。”言讫，遂携一女投井死，时年二十九。<br /><br />&nbsp;&nbsp;&nbsp;&nbsp;王履谦妻齐氏，太原人。治家严肃，克守妇道。至正十八年，贼陷太原，齐<br /><br />&nbsp;&nbsp;&nbsp;&nbsp;氏与二妇萧氏、吕氏及二女避难于赵庄石岩。贼且至，度不能免，顾谓二女曰：<br /><br />&nbsp;&nbsp;&nbsp;&nbsp;“汝家五世同居，号为清白，岂可亏节辱身以苟生哉！”长女曰：“吾夫已死，<br /><br />&nbsp;&nbsp;&nbsp;&nbsp;今为未亡人，得死为幸。”吕氏曰：“吾为中书左丞之孙，义不受辱。”齐氏大<br /><br />&nbsp;&nbsp;&nbsp;&nbsp;哭，乃与二妇二女及二孙女，俱投岩下以死。<br /><br />&nbsp;&nbsp;&nbsp;&nbsp;王时妻安氏，名正同，磁州人，平章政事v孙女也。至正十九年，时以参知<br /><br />&nbsp;&nbsp;&nbsp;&nbsp;政事分省太原，安氏从之。二十年，贼兵寇太原，城陷，众皆逃，安氏与其妾李<br /><br />&nbsp;&nbsp;&nbsp;&nbsp;氏同赴井死。事闻，赠梁国夫人，谥庄洁。<br /><br />&nbsp;&nbsp;&nbsp;&nbsp;徐猱头妻岳氏，大都人。兵入都城，岳氏告其夫曰：“我等恐被驱逐，将奈<br /><br />&nbsp;&nbsp;&nbsp;&nbsp;何？”其夫曰：“事急，惟有死耳，何避也。”遂火其所居，夫妇赴火以死。其<br /><br />&nbsp;&nbsp;&nbsp;&nbsp;母王氏，二女一子，皆抱持赴火死。<br /><br />&nbsp;&nbsp;&nbsp;&nbsp;金氏，详定使四明程徐妻也。京城既破，谓其女曰：“汝父出捍城，我三品<br /><br />&nbsp;&nbsp;&nbsp;&nbsp;命妇，汝儒家女又进士妻，不可受辱。”抱二岁子及女赴井死。<br /><br />&nbsp;&nbsp;&nbsp;&nbsp;汪琰妻潘氏，徽州婺源人。年二十八而琰卒，潘氏誓不他适，以其夫从兄之<br /><br />&nbsp;&nbsp;&nbsp;&nbsp;子元圭为后。元圭时始三岁，鞠之不啻己出。潘氏卒年六十二。元圭之子良，<br /><br />&nbsp;&nbsp;&nbsp;&nbsp;有子燕山。燕山卒时，妻李氏年二十四，无子，乃守志自誓，父母欲夺而嫁之，<br /><br />&nbsp;&nbsp;&nbsp;&nbsp;不听。燕山兄子惟德，娶俞氏，惟德早死，二子甚幼，俞氏守节辛勤，不坠家业。<br /><br />&nbsp;&nbsp;&nbsp;&nbsp;故人贤汪氏之门，而称曰三节。<br /><br />&nbsp;&nbsp;&nbsp;&nbsp;同郡歙县吴子恭之妻蒋氏，年二十八而夫亡，孀居五十年，年七十八卒。至<br /><br />&nbsp;&nbsp;&nbsp;&nbsp;正十四年，旌表门闾。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,1622385);">加入书签</a><a
                        href="1622384.html">上一页</a>&larr;<a href="index.html">返回列表</a>&rarr;<a
                            href="1622386.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622384.html"; var next_page = "1622386.html"; var index_page = "index.html"; var sortid = "9"; var article_id = "14699"; var chapter_id = "1622385"; var articlename = "元史"; var chaptername = " 卷二百一 列传第八十八"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>