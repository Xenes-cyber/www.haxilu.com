<!DOCTYPE html>
<html>
<head>
<meta charset="gbk" />
<title>元史- 卷一百五十七 列传第四十四-在线阅读-哈西文学网</title>
<meta name="keywords" content="宋濂，元史， 卷一百五十七 列传第四十四全文， 卷一百五十七 列传第四十四在线阅读 哈西文学网" />
<meta name="description" content="哈西文学网提供宋濂的元史  卷一百五十七 列传第四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/959297.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/959297.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十七 列传第四十四</h1>
            <div class="link xb">
                <a href="959277.html">上一页</a>&larr;<a href="index.html">返回列表</a>&rarr;<a
                    href="959314.html">下一页</a></div>			
            <div id="BookText">&nbsp;&nbsp;&nbsp;&nbsp;○刘秉忠<br /><br />&nbsp;&nbsp;&nbsp;&nbsp;刘秉忠，字仲晦，初名侃，因从释氏，又名子聪，拜官后始更今名。其先瑞<br /><br />&nbsp;&nbsp;&nbsp;&nbsp;州人也，世仕辽，为官族。曾大父仕金，为邢州节度副使，因家焉，故自大父泽<br /><br />&nbsp;&nbsp;&nbsp;&nbsp;而下，遂为邢人。庚辰岁，木华黎取邢州，立都元帅府，以其父润为都统。事定，<br /><br />&nbsp;&nbsp;&nbsp;&nbsp;改署州录事，历巨鹿、内丘两县提领，所至皆有惠爱。秉忠生而风骨秀异，志气<br /><br />&nbsp;&nbsp;&nbsp;&nbsp;英爽不羁。八岁入学，日诵数百言。年十三，为质子于帅府。十七，为邢台节度<br /><br />&nbsp;&nbsp;&nbsp;&nbsp;使府令史，以养其亲。居常郁郁不乐，一日，投笔叹曰：“吾家累世衣冠，乃汨<br /><br />&nbsp;&nbsp;&nbsp;&nbsp;没为刀笔吏乎！丈夫不遇于世，当隐居以求志耳。”即弃去，隐武安山中。久之，<br /><br />&nbsp;&nbsp;&nbsp;&nbsp;天宁虚照禅师遣徒招致为僧，以其能文词，使掌书记。后游云中，留居南堂寺。<br /><br />&nbsp;&nbsp;&nbsp;&nbsp;世祖在潜邸，海云禅师被召，过云中，闻其博学多材艺，邀与俱行。既入见，应<br /><br />&nbsp;&nbsp;&nbsp;&nbsp;对称旨，屡承顾问。秉忠于书无所不读，尤邃于《易》及邵氏《经世书》，至于<br /><br />&nbsp;&nbsp;&nbsp;&nbsp;天文、地理、律历、三式六壬遁甲之属，无不精通。论天下事如指诸掌。世祖大<br /><br />&nbsp;&nbsp;&nbsp;&nbsp;爱之，海云南还，秉忠遂留藩邸。后数岁，奔父丧，赐金百两为葬具，仍遣使送<br /><br />&nbsp;&nbsp;&nbsp;&nbsp;至邢州。服除，复被召，奉旨还和林。上书数千百言，其略曰：<br /><br />&nbsp;&nbsp;&nbsp;&nbsp;典章、礼乐、法度、三纲五常之教，备于尧、舜，三王因之，五霸败之。汉<br /><br />&nbsp;&nbsp;&nbsp;&nbsp;兴以来，至于五代，一千三百余年，由此道者，汉文、景、光武，唐太宗、玄宗<br /><br />&nbsp;&nbsp;&nbsp;&nbsp;五君，而玄宗不无疵也。然治乱之道，系乎天而由乎人。天生成吉思皇帝，起一<br /><br />&nbsp;&nbsp;&nbsp;&nbsp;旅，降诸国，不数年而取天下。勤劳忧苦，遗大宝于子孙，庶传万祀，永保无疆<br /><br />&nbsp;&nbsp;&nbsp;&nbsp;之福。<br /><br />&nbsp;&nbsp;&nbsp;&nbsp;愚闻之曰：“以马上取天下，不可以马上治。”昔武王，兄也；周公，弟也。<br /><br />&nbsp;&nbsp;&nbsp;&nbsp;周公思天下善事，夜以继日，每得一事，坐以待旦，以匡周室，以保周天下八百<br /><br />&nbsp;&nbsp;&nbsp;&nbsp;余年，周公之力也。君上，兄也；大王，弟也。思周公之故事而行之，在乎今日。<br /><br />&nbsp;&nbsp;&nbsp;&nbsp;千载一时，不可失也。<br /><br />&nbsp;&nbsp;&nbsp;&nbsp;君之所任，在内莫大乎相，相以领百官，化万民；在外莫大乎将，将以统三<br /><br />&nbsp;&nbsp;&nbsp;&nbsp;军，安四域。内外相济，国之急务，必先之也。然天下之大，非一人之可及；万<br /><br />&nbsp;&nbsp;&nbsp;&nbsp;事之细，非一心之可察。当择开国功臣之子孙，分为京府州郡监守，督责旧官，<br /><br />&nbsp;&nbsp;&nbsp;&nbsp;以遵王法；仍差按察官守，治者升，否者黜。天下不劳力而定也。<br /><br />&nbsp;&nbsp;&nbsp;&nbsp;天下户过百万，自忽都那演断事之后，差徭甚大，加以军马调发，使臣烦扰，<br /><br />&nbsp;&nbsp;&nbsp;&nbsp;官吏乞取，民不能当，是以逃窜。宜比旧减半，或三分去一，就见在之民以定差<br /><br />&nbsp;&nbsp;&nbsp;&nbsp;税，招逃者复业，再行定夺。官无定次，清洁者无以迁，污滥者无以降。可比附<br /><br />&nbsp;&nbsp;&nbsp;&nbsp;古例，定百官爵禄仪仗，使家足身贵。有犯于民，设条定罪。威福者君之权，奉<br /><br />&nbsp;&nbsp;&nbsp;&nbsp;命者臣之职。今百官自行威福，进退生杀惟意之从，宜从禁治。<br /><br />&nbsp;&nbsp;&nbsp;&nbsp;天下之民未闻教化，见在囚人宜从赦免，明施教令，使之知畏，则犯者自少<br /><br />&nbsp;&nbsp;&nbsp;&nbsp;也。教令既设，则不宜繁，因大朝旧例，增益民间所宜设者十数条足矣。教令既<br /><br />&nbsp;&nbsp;&nbsp;&nbsp;施，罪不至死者皆提察然后决，犯死刑者覆奏然后听断，不致刑及无辜。<br /><br />&nbsp;&nbsp;&nbsp;&nbsp;天子以天下为家，兆民为子，国不足，取于民，民不足，取于国，相须如鱼<br /><br />&nbsp;&nbsp;&nbsp;&nbsp;水。有国家者，置府库，设仓廪，亦为助民；民有身者，营产业，辟田野，亦为<br /><br />&nbsp;&nbsp;&nbsp;&nbsp;资国用也。今宜打算官民所欠债负，若实为应当差发所借，宜依合罕皇帝圣旨，<br /><br />&nbsp;&nbsp;&nbsp;&nbsp;一本一利，官司归还。凡陪偿无名，虚契所负，及还过元本者，并行赦免。<br /><br />&nbsp;&nbsp;&nbsp;&nbsp;纳粮就远仓，有一废十者，宜从近仓以输为便。当驿路州城，饮食祗待偏重，<br /><br />&nbsp;&nbsp;&nbsp;&nbsp;宜计所费以准差发。关市津梁正税十五分取一，宜从旧制。禁横取，减税法，以<br /><br />&nbsp;&nbsp;&nbsp;&nbsp;利百姓。仓库加耗甚重，宜令权量度均为一法，使锱铢圭撮尺寸皆平，以存信去<br /><br />&nbsp;&nbsp;&nbsp;&nbsp;诈。珍贝金银之所出，淘沙炼石，实不易为，一旦以缠丝缕，饰皮革，涂木石，<br /><br />&nbsp;&nbsp;&nbsp;&nbsp;妆器仗，取一时之华丽，废为尘而无济，甚可惜也，宜从禁治。除帝胄功臣大官<br /><br />&nbsp;&nbsp;&nbsp;&nbsp;以下章服有制外，无职之人不得c越。今地广民微，赋敛繁重，民不聊生，何力<br /><br />&nbsp;&nbsp;&nbsp;&nbsp;耕耨以厚产业？宜差劝农官一员，率天下百姓务农桑，营产业，实国之大益。<br /><br />&nbsp;&nbsp;&nbsp;&nbsp;古者庠序学校未尝废，今郡县虽有学，并非官置。宜从旧制，修建三学，设<br /><br />&nbsp;&nbsp;&nbsp;&nbsp;教授，开选择才，以经义为上，词赋论策次之。兼科举之设，已奉合罕皇帝圣旨，<br /><br />&nbsp;&nbsp;&nbsp;&nbsp;因而言之，易行也。开设学校，宜择开国功臣子孙受教，选达才任用之。<br /><br />&nbsp;&nbsp;&nbsp;&nbsp;天下莫大于朝省，亲民莫近于县宰。虽朝省有法，县宰宜择，县宰正，民自<br /><br />&nbsp;&nbsp;&nbsp;&nbsp;安矣。关西、河南地广土沃，以军马之所出入，治而未丰。宜设官招抚，不数年<br /><br />&nbsp;&nbsp;&nbsp;&nbsp;民归土辟，以资军马之用，实国之大事。移刺中丞拘榷盐铁诸产、商贾酒醋货殖<br /><br />&nbsp;&nbsp;&nbsp;&nbsp;诸事，以定宣课，虽使从实恢办，不足亦取于民，拖兑不办，已不为轻。奥鲁合<br /><br />&nbsp;&nbsp;&nbsp;&nbsp;蛮奏请于旧额加倍榷之，往往科取民间。科榷并行，民无所措手足。宜从旧例办<br /><br />&nbsp;&nbsp;&nbsp;&nbsp;榷，更或减轻，罢繁碎，止科征，无从献利之徒削民害国。鳏寡孤独废疾者，宜<br /><br />&nbsp;&nbsp;&nbsp;&nbsp;设孤老院，给衣粮以为养。使臣到州郡，宜设馆，不得于官衙民家安下。<br /><br />&nbsp;&nbsp;&nbsp;&nbsp;孔子为百王师，立万世法，今庙堂虽废，存者尚多，宜令州郡祭祀，释奠如<br /><br />&nbsp;&nbsp;&nbsp;&nbsp;旧仪。近代礼乐器具靡散，宜令刷会，征太常旧人教引后学，使器备人存，渐以<br /><br />&nbsp;&nbsp;&nbsp;&nbsp;修之，实太平之基，王道之本。今天下广远，虽成吉思皇帝威福之致，亦天地神<br /><br />&nbsp;&nbsp;&nbsp;&nbsp;明阴所v也。宜访名儒，循旧礼，尊祭上下神o，和天地之气，顺时序之行，使<br /><br />&nbsp;&nbsp;&nbsp;&nbsp;神享民依，德极于幽明，天下赖一人之庆。<br /><br />&nbsp;&nbsp;&nbsp;&nbsp;见行辽历，日月交食颇差，闻司天台改成新历，未见施行。宜因新君即位，<br /><br />&nbsp;&nbsp;&nbsp;&nbsp;颁历改元。令京府州郡置更漏，使民知时。国灭史存，古之常道，宜撰修《金史》，<br /><br />&nbsp;&nbsp;&nbsp;&nbsp;令一代君臣事业不坠于后世，甚有励也。<br /><br />&nbsp;&nbsp;&nbsp;&nbsp;国家广大如天，万中取一，以养天下名士宿儒之无营运产业者，使不致困穷。<br /><br />&nbsp;&nbsp;&nbsp;&nbsp;或有营运产业者，会前圣旨种养应输差税，其余大小杂泛并行蠲免，使自给养，<br /><br />&nbsp;&nbsp;&nbsp;&nbsp;实国家养才励人之大也。明君用人，如大匠用材，随其巨细长短，以施规矩绳墨。<br /><br />&nbsp;&nbsp;&nbsp;&nbsp;孔子曰：“君子不可小知而可大受，小人不可大受而可小知。”盖君子所存者大，<br /><br />&nbsp;&nbsp;&nbsp;&nbsp;不能尽小人之事，或有一短；小人所拘者狭，不能同君子之量，或有一长。尽其<br /><br />&nbsp;&nbsp;&nbsp;&nbsp;才而用之，成功之道也。<br /><br />&nbsp;&nbsp;&nbsp;&nbsp;君子不以言废人，不以人废言。大开言路，所以成天下、安兆民也。天地之<br /><br />&nbsp;&nbsp;&nbsp;&nbsp;大，日月之明，而或有所蔽。且蔽天之明者，云雾也；蔽人之明者，私欲佞说也。<br /><br />&nbsp;&nbsp;&nbsp;&nbsp;常人有之，蔽一心也；人君有之，蔽天下也。常选左右谏臣，使讽谕于未形，忖<br /><br />&nbsp;&nbsp;&nbsp;&nbsp;画于至密也。君子之心，一于理义，怀于忠良；小人之心，一于利欲，怀于谗佞。<br /><br />&nbsp;&nbsp;&nbsp;&nbsp;君子得位，有容于小人；小人得势，必排于君子。明君在上，不可不辨也。孔子<br /><br />&nbsp;&nbsp;&nbsp;&nbsp;曰“远佞人”，又曰“恶利口之覆邦家者”，此之谓也。<br /><br />&nbsp;&nbsp;&nbsp;&nbsp;今言利者众，非图以利国害民，实欲残民而自利也。宜将国中人民必用场冶，<br /><br />&nbsp;&nbsp;&nbsp;&nbsp;付各路课税所，以定榷办，其余言利者并行罢去。古者明王不宝远物，所宝惟贤，<br /><br />&nbsp;&nbsp;&nbsp;&nbsp;如使贤者在位，能者在职，此皆一人之睿知，贤王之辅成也。古者治世均民产业，<br /><br />&nbsp;&nbsp;&nbsp;&nbsp;自废井田为阡陌，后世因之不能复。今穷乏者益损，富盛者增加。宜禁行利之人<br /><br />&nbsp;&nbsp;&nbsp;&nbsp;勿恃官势，居官在位者勿侵民利，商贾与民和好交易，不生擅夺欺罔之害，真国<br /><br />&nbsp;&nbsp;&nbsp;&nbsp;家之利也。<br /><br />&nbsp;&nbsp;&nbsp;&nbsp;笞之制，宜会古酌今，均为一法，使无敢过越。禁私置牢狱，淫民无辜。<br /><br />&nbsp;&nbsp;&nbsp;&nbsp;鞭背之刑宜禁治，以彰爱生之德。立朝省以统百官，分有司以御众事，以至京府<br /><br />&nbsp;&nbsp;&nbsp;&nbsp;州郡亲民之职无不备，纪纲正于上，法度行于下，是故天下不劳而治也。今新君<br /><br />&nbsp;&nbsp;&nbsp;&nbsp;即位之后，可立朝省，以为政本。其余百官，不在员多，惟在得人焉耳。<br /><br />&nbsp;&nbsp;&nbsp;&nbsp;世祖嘉纳焉。又言：“邢州旧万余户，兵兴以来不满数百，凋坏日甚，得良<br /><br />&nbsp;&nbsp;&nbsp;&nbsp;牧守如真定张耕、乘刘肃者治之，犹可完复。”朝廷即以耕为邢州安抚使，肃<br /><br />&nbsp;&nbsp;&nbsp;&nbsp;为副使。由是流民复业，升邢为顺德府。<br /><br />&nbsp;&nbsp;&nbsp;&nbsp;癸丑，从世祖征大理。明年，征云南。每赞以天地之好生，王者之神武不杀，<br /><br />&nbsp;&nbsp;&nbsp;&nbsp;故克城之日，不妄戮一人。己未，从伐宋，复以云南所言力赞于上，所至全活不<br /><br />&nbsp;&nbsp;&nbsp;&nbsp;可胜计。<br /><br />&nbsp;&nbsp;&nbsp;&nbsp;中统元年，世祖即位，问以治天下之大经、养民之良法，秉忠采祖宗旧典，<br /><br />&nbsp;&nbsp;&nbsp;&nbsp;参以古制之宜于今者，条列以闻。于是下诏建元纪岁，立中书省、宣抚司。朝廷<br /><br />&nbsp;&nbsp;&nbsp;&nbsp;旧臣、山林遗逸之士，咸见录用，文物粲然一新。<br /><br />&nbsp;&nbsp;&nbsp;&nbsp;秉忠虽居左右，而犹不改旧服，时人称之为聪书记。至元元年，翰林学士承<br /><br />&nbsp;&nbsp;&nbsp;&nbsp;旨王鹗奏言：“秉忠久侍藩邸，积有岁年，参帷幄之密谋，定社稷之大计，忠勤<br /><br />&nbsp;&nbsp;&nbsp;&nbsp;劳绩，宜被褒崇。圣明御极，万物惟新，而秉忠犹仍其野服散号，深所未安，宜<br /><br />&nbsp;&nbsp;&nbsp;&nbsp;正其衣冠，崇以显秩。”帝览奏，即日拜光禄大夫，位太保，参领中书省事。诏<br /><br />&nbsp;&nbsp;&nbsp;&nbsp;以翰林侍读学士窦默之女妻之，赐第奉先坊，且以少府宫籍监户给之。秉忠既受<br /><br />&nbsp;&nbsp;&nbsp;&nbsp;命，以天下为己任，事无巨细，凡有关于国家大体者，知无不言，言无不听，帝<br /><br />&nbsp;&nbsp;&nbsp;&nbsp;宠任愈隆。燕闲顾问，辄推荐人物可备器使者，凡所甄拔，后悉为名臣。<br /><br />&nbsp;&nbsp;&nbsp;&nbsp;初，帝命秉忠相地于桓州东滦水北，建城郭于龙冈，三年而毕，名曰开平。<br /><br />&nbsp;&nbsp;&nbsp;&nbsp;继升为上都，而以燕为中都。四年，又命秉忠筑中都城，始建宗庙宫室。八年，<br /><br />&nbsp;&nbsp;&nbsp;&nbsp;奏建国号曰大元，而以中都为大都。他如颁章服，举朝仪，给俸禄，定官制，皆<br /><br />&nbsp;&nbsp;&nbsp;&nbsp;自秉忠发之，为一代成宪。<br /><br />&nbsp;&nbsp;&nbsp;&nbsp;十一年，扈从至上都，其地有南屏山，尝筑精舍居之。秋八月，秉忠无疾端<br /><br />&nbsp;&nbsp;&nbsp;&nbsp;坐而卒，年五十九。帝闻惊悼，谓群臣曰：“秉忠事朕三十余年，小心慎密，不<br /><br />&nbsp;&nbsp;&nbsp;&nbsp;避艰险，言无隐情。其阴阳术数之精，占事知来，若合符契，惟朕知之，他人莫<br /><br />&nbsp;&nbsp;&nbsp;&nbsp;得闻也。”出内府钱具棺敛，遣礼部侍郎赵秉温护其丧还葬大都。十二年，赠太<br /><br />&nbsp;&nbsp;&nbsp;&nbsp;傅，封赵国公，谥文贞。成宗时，赠太师，谥文正。仁宗时，又进封常山王。<br /><br />&nbsp;&nbsp;&nbsp;&nbsp;秉忠自幼好学，至老不衰，虽位极人臣，而斋居蔬食，终日淡然，不异平昔。<br /><br />&nbsp;&nbsp;&nbsp;&nbsp;自号藏春散人。每以吟咏自适，其诗萧散闲淡，类其为人。有文集十卷。无子，<br /><br />&nbsp;&nbsp;&nbsp;&nbsp;以弟秉恕子兰璋后。<br /><br />&nbsp;&nbsp;&nbsp;&nbsp;秉恕字长卿。好读书，年弱冠，受《易》于刘肃，遂明理学。兄秉忠，事世<br /><br />&nbsp;&nbsp;&nbsp;&nbsp;祖，以荐士自任，嫌于私亲，独不及秉恕。左右以闻，召见，遂同侍潜邸。世祖<br /><br />&nbsp;&nbsp;&nbsp;&nbsp;尝赐秉忠白金千两，辞曰：“臣山野鄙人，侥幸遭际，服器悉出尚方，金无所用。”<br /><br />&nbsp;&nbsp;&nbsp;&nbsp;世祖曰：“卿独无亲故遗之邪？”辞不允，乃受而散之。以二百两与秉恕，秉恕<br /><br />&nbsp;&nbsp;&nbsp;&nbsp;曰：“兄勤劳有年，宜蒙兹赏，秉恕无功，可冒恩乎？”终不受。中统元年，擢<br /><br />&nbsp;&nbsp;&nbsp;&nbsp;礼部侍郎、邢州安抚副使。二年，赐金符，迁吏部侍郎。三年，升邢为顺德府，<br /><br />&nbsp;&nbsp;&nbsp;&nbsp;赐金虎符，为顺德安抚使。至元元年，转官法行，改嘉议大夫，历彰德、怀孟、<br /><br />&nbsp;&nbsp;&nbsp;&nbsp;淄莱、顺天、太原五路总管。淄莱府有死囚六人，狱已具。秉恕疑之，详谳得其<br /><br />&nbsp;&nbsp;&nbsp;&nbsp;实，六人赖以不死。他所至，皆有惠政。召除礼部尚书。出为淮西宣慰使，会省<br /><br />&nbsp;&nbsp;&nbsp;&nbsp;宣慰司，历湖州、平阳两路总管。平阳岁荒，民艰食，辄开仓以赈之，全活者众。<br /><br />&nbsp;&nbsp;&nbsp;&nbsp;年六十，卒于官。<br /><br />&nbsp;&nbsp;&nbsp;&nbsp;○张文谦<br /><br />&nbsp;&nbsp;&nbsp;&nbsp;张文谦，字仲谦，邢州沙河人。幼聪敏，善记诵，与太保刘秉忠同学。世祖<br /><br />&nbsp;&nbsp;&nbsp;&nbsp;居潜邸，受邢州分地，秉忠荐文谦可用。岁丁未，召见，应对称旨，命掌王府书<br /><br />&nbsp;&nbsp;&nbsp;&nbsp;记，日见信任。邢州当要冲，初分二千户为勋臣食邑，岁遣人监领，皆不知抚治，<br /><br />&nbsp;&nbsp;&nbsp;&nbsp;征求百出，民弗堪命，或诉于王府。文谦与秉忠言于世祖曰：“今民生困弊，莫<br /><br />&nbsp;&nbsp;&nbsp;&nbsp;邢为甚。盍择人往治之，责其成效，使四方取法，则天下均受赐矣。”于是乃选<br /><br />&nbsp;&nbsp;&nbsp;&nbsp;近侍脱兀脱、尚书刘肃、侍郎李简往。三人至邢，协心为治，洗涤蠹敝，革去贪<br /><br />&nbsp;&nbsp;&nbsp;&nbsp;暴，流亡复归，不期月，户增十倍。由是世祖益重儒士，任之以政，皆自文谦发<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;岁辛亥，宪宗即位。文谦与秉忠数以时务所当先者言于世祖，悉施行之。世<br /><br />&nbsp;&nbsp;&nbsp;&nbsp;祖征大理，国主高祥拒命，杀信使遁去。世祖怒，将屠其城。文谦与秉忠、姚枢<br /><br />&nbsp;&nbsp;&nbsp;&nbsp;谏曰：“杀使拒命者高祥尔，非民之罪，请宥之。”由是大理之民赖以全活。己<br /><br />&nbsp;&nbsp;&nbsp;&nbsp;未，世祖帅师伐宋，文谦与秉忠言：“王者之师，有征无战，当一视同仁，不可<br /><br />&nbsp;&nbsp;&nbsp;&nbsp;嗜杀。”世祖曰：“期与卿等守此言。”既入宋境，分命诸将毋妄杀，毋焚人室<br /><br />&nbsp;&nbsp;&nbsp;&nbsp;庐，所获生口悉纵之。<br /><br />&nbsp;&nbsp;&nbsp;&nbsp;中统元年，世祖即位，立中书省，首命王文统为平章政事，文谦为左丞。建<br /><br />&nbsp;&nbsp;&nbsp;&nbsp;立纲纪，讲明利病，以安国便民为务。诏令一出，天下有太平之望。而文统素忌<br /><br />&nbsp;&nbsp;&nbsp;&nbsp;克，谟谋之际，屡相可否，积不能平，文谦遽求出，诏以本官行大名等路宣抚司<br /><br />&nbsp;&nbsp;&nbsp;&nbsp;事。临发，语文统曰：“民困日久，况当大旱，不量减税赋，何以慰来苏之望？”<br /><br />&nbsp;&nbsp;&nbsp;&nbsp;文统曰：“上新即位，国家经费止仰税赋，苟复减损，何以供给？”文谦曰：<br /><br />&nbsp;&nbsp;&nbsp;&nbsp;“百姓足，君孰与不足！俟时和岁丰，取之未晚也。”于是蠲常赋什之四，商酒<br /><br />&nbsp;&nbsp;&nbsp;&nbsp;税什之二。二年春，来朝，复留居政府。始立左右部，讲行庶务，巨细毕举，文<br /><br />&nbsp;&nbsp;&nbsp;&nbsp;谦之力为多。三年，阿合马领左右部，总司财用，欲专奏请，不关白中书，诏廷<br /><br />&nbsp;&nbsp;&nbsp;&nbsp;臣议之，文谦曰：“分制财用，古有是理，中书不预，无是理也。若中书弗问，<br /><br />&nbsp;&nbsp;&nbsp;&nbsp;天子将亲莅之乎？”帝曰：“仲谦言是也。”<br /><br />&nbsp;&nbsp;&nbsp;&nbsp;至元元年，诏文谦以中书左丞行省西夏中兴等路。羌俗素鄙野，事无统纪，<br /><br />&nbsp;&nbsp;&nbsp;&nbsp;文谦得蜀士陷于俘虏者五六人，理而出之，使习吏事，旬月间簿书有品式，子弟<br /><br />&nbsp;&nbsp;&nbsp;&nbsp;亦知读书，俗为一变。浚唐来、汉延二渠，溉田十数万顷，人蒙其利。三年，还<br /><br />&nbsp;&nbsp;&nbsp;&nbsp;朝。诸势家言有户数千，当役属为私奴者，议久不决。文谦谓以乙未岁户帐为断，<br /><br />&nbsp;&nbsp;&nbsp;&nbsp;奴之未占籍者，归之势家可也，其余良民无为奴之理。议遂定，守以为法。五年，<br /><br />&nbsp;&nbsp;&nbsp;&nbsp;淄州妖人胡王惑众，事觉，逮捕百余人。丞相安童以文谦言奏曰：“愚民无知，<br /><br />&nbsp;&nbsp;&nbsp;&nbsp;为所诳诱，诛其首恶足矣。”诏即命文谦往决其狱，惟三人坐弃市，余皆释之。<br /><br />&nbsp;&nbsp;&nbsp;&nbsp;七年，拜大司农卿，奏立诸道劝农司，巡行劝课，请开籍田，行祭先农先蚕<br /><br />&nbsp;&nbsp;&nbsp;&nbsp;等礼。复与窦默请立国子学。诏以许衡为国子祭酒，选贵胄子弟教育之。时阿合<br /><br />&nbsp;&nbsp;&nbsp;&nbsp;马议拘民间铁，官铸农器，高其价以配民，创立行户部于东平、大名以造钞，及<br /><br />&nbsp;&nbsp;&nbsp;&nbsp;诸路转运司，干政害民，文谦悉于帝前极论罢之。十三年，迁御史中丞。阿合马<br /><br />&nbsp;&nbsp;&nbsp;&nbsp;虑宪台发其奸，乃奏罢诸道按察司以撼之，文谦奏复其旧。然自知为奸臣所忌，<br /><br />&nbsp;&nbsp;&nbsp;&nbsp;力求去。会世祖以《大明历》岁久浸差，命许衡等造新历，乃授文谦昭文馆大学<br /><br />&nbsp;&nbsp;&nbsp;&nbsp;士，领太史院，以总其事。十九年，拜枢密副使。岁余，以疾薨于位，年六十八。<br /><br />&nbsp;&nbsp;&nbsp;&nbsp;文谦蚤从刘秉忠，洞究术数；晚交许衡，尤粹于义理之学。为人刚明简重，<br /><br />&nbsp;&nbsp;&nbsp;&nbsp;凡所陈于上前，莫非尧、舜仁义之道。数忤权幸，而是非得丧，一不以经意。家<br /><br />&nbsp;&nbsp;&nbsp;&nbsp;惟藏书数万卷。尤以引荐人材为己任，时论益以是多之。累赠推诚同德佐运功臣、<br /><br />&nbsp;&nbsp;&nbsp;&nbsp;太师、开府仪同三司、上柱国，追封魏国公，谥忠宣。<br /><br />&nbsp;&nbsp;&nbsp;&nbsp;长子晏，仕至御史中丞，赠陕西行省平章政事，封魏国公，谥文靖。<br /><br />&nbsp;&nbsp;&nbsp;&nbsp;○郝经<br /><br />&nbsp;&nbsp;&nbsp;&nbsp;郝经，字伯常，其先潞州人，徙泽州之陵川，家世业儒。祖天挺，元裕尝从<br /><br />&nbsp;&nbsp;&nbsp;&nbsp;之学。金末，父思温辟地河南之鲁山。河南乱，居民匿窖中，乱兵以火熏灼之，<br /><br />&nbsp;&nbsp;&nbsp;&nbsp;民多死，经母许亦死。经以蜜和寒菹汁，决母齿饮之，即苏。时经九岁，人皆异<br /><br />&nbsp;&nbsp;&nbsp;&nbsp;之。金亡，徙顺天。家贫，昼则负薪米为养，暮则读书。居五年，为守帅张柔、<br /><br />&nbsp;&nbsp;&nbsp;&nbsp;贾辅所知，延为上客。二家藏书皆万卷，经博览无不通。往来燕、赵间，元裕每<br /><br />&nbsp;&nbsp;&nbsp;&nbsp;语之曰：“子貌类汝祖，才器非常，勉之。”宪宗二年，世祖以皇弟开邸金莲川，<br /><br />&nbsp;&nbsp;&nbsp;&nbsp;召经，谘以经国安民之道，条上数十事，大悦，遂留王府。是时，连兵于宋，宪<br /><br />&nbsp;&nbsp;&nbsp;&nbsp;宗入蜀，命世祖总统东师，经从至濮。会有得宋国奏议以献，其言谨边防，守冲<br /><br />&nbsp;&nbsp;&nbsp;&nbsp;要，凡七道，遂下诸将议。经曰：“古之一天下者，以德不以力。彼今未有败亡<br /><br />&nbsp;&nbsp;&nbsp;&nbsp;之衅，我乃空国而出，诸侯窥伺于内，小民凋弊于外。经见其危，未见其利也。<br /><br />&nbsp;&nbsp;&nbsp;&nbsp;王不如修德布惠，敦族简贤，绥怀远人，控制诸道，结盟饬备，以待西师。上应<br /><br />&nbsp;&nbsp;&nbsp;&nbsp;天心，下系人望，顺时而动，宋不足图也。”世祖以经儒生，愕然曰：“汝与张<br /><br />&nbsp;&nbsp;&nbsp;&nbsp;拔都议邪？”经对曰：“经少馆张柔家，尝闻其论议。此则经臆说耳，柔不知也。”<br /><br />&nbsp;&nbsp;&nbsp;&nbsp;进七道议七千余言。乃以杨惟中为江淮荆湖南北等路宣抚使，经为副，将归德军，<br /><br />&nbsp;&nbsp;&nbsp;&nbsp;先至江上，宣布恩信，纳降附。惟中欲私还汴，经曰：“我与公同受命南征，不<br /><br />&nbsp;&nbsp;&nbsp;&nbsp;闻受命还汴也。”惟中怒，弗听。经率麾下扬旌而南，惟中惧谢，乃与经俱行。<br /><br />&nbsp;&nbsp;&nbsp;&nbsp;经闻宪宗在蜀，师久无功，进《东师议》，其略曰：<br /><br />&nbsp;&nbsp;&nbsp;&nbsp;经闻图天下之事于未然则易，救天下之事于已然则难。已然之中复有未然者，<br /><br />&nbsp;&nbsp;&nbsp;&nbsp;使往者不失而来者得遂，是尤难也。国家以一旅之众，奋起朔漠，斡斗极以图天<br /><br />&nbsp;&nbsp;&nbsp;&nbsp;下，马首所向，无不摧破。灭金源，并西夏，蹂荆、襄，克成都，平大理，躏轹<br /><br />&nbsp;&nbsp;&nbsp;&nbsp;诸夷，奄征四海，有天下十八，尽元魏、金源故地而加多，廓然莫与侔大也。惟<br /><br />&nbsp;&nbsp;&nbsp;&nbsp;宋不下，未能混一，连兵构祸逾二十年。何曩时掇取之易，而今日图惟之难也？<br /><br />&nbsp;&nbsp;&nbsp;&nbsp;夫取天下，有可以力并，有可以术图。并之以力则不可久，久则顿弊而不振；<br /><br />&nbsp;&nbsp;&nbsp;&nbsp;图之以术则不可急，急则侥幸而难成。故自汉、唐以来，树立攻取，或五六年，<br /><br />&nbsp;&nbsp;&nbsp;&nbsp;未有逾十年者，是以其力不弊，而卒能保大定功。晋之取吴，隋之取陈，皆经营<br /><br />&nbsp;&nbsp;&nbsp;&nbsp;比枋有余年，是以其术得成，而卒能混一。或久或近，要之成功各当其可，不<br /><br />&nbsp;&nbsp;&nbsp;&nbsp;妄为而已。<br /><br />&nbsp;&nbsp;&nbsp;&nbsp;国家建极开统垂五十年，而一之以兵，遗黎残姓，游气惊魂，虔刘荡，<br /><br />&nbsp;&nbsp;&nbsp;&nbsp;殆欲歼尽。自古用兵，未有如是之久且多也，其力安得不弊乎！且括兵率赋，朝<br /><br />&nbsp;&nbsp;&nbsp;&nbsp;下令而夕出师，躬擐甲胄，跋履山川，阖国大举，以之伐宋而图混一。以志则锐，<br /><br />&nbsp;&nbsp;&nbsp;&nbsp;以力则强，以土则大，而其术则未尽也。苟于诸国既平之后，息师抚民，致治成<br /><br />&nbsp;&nbsp;&nbsp;&nbsp;化，创法立制，敷布条纲，上下井井，不挠不紊，任老成为辅相，起英特为将帅，<br /><br />&nbsp;&nbsp;&nbsp;&nbsp;选贤能为任使，鸠智计为机衡，平赋以足用，屯农以足食，内治既举，外御亦备。<br /><br />&nbsp;&nbsp;&nbsp;&nbsp;如其不服，姑以文诰，拒而不从，而后伺隙观衅，以正天伐。自东海至于襄、邓，<br /><br />&nbsp;&nbsp;&nbsp;&nbsp;重兵数道，联帜接武，以为正兵。自汉中至于大理，轻兵捷出，批亢抵胁，以为<br /><br />&nbsp;&nbsp;&nbsp;&nbsp;奇兵。帅臣得人，师出以律，高拱九重之内，而海外有截矣。是而不为，乃于间<br /><br />&nbsp;&nbsp;&nbsp;&nbsp;岁遽为大举，上下震动，兵连祸结，底安于危，是已然而莫可止者也。东师未出，<br /><br />&nbsp;&nbsp;&nbsp;&nbsp;大王仁明，则犹有未然者，可不议乎！<br /><br />&nbsp;&nbsp;&nbsp;&nbsp;国家用兵，一以国俗为制，而不师古。不计师之众寡，地之险易，敌之强弱，<br /><br />&nbsp;&nbsp;&nbsp;&nbsp;必合围把槊，猎取之若禽兽然。聚如丘山，散如风雨，迅如雷电，捷如鹰鹘，鞭<br /><br />&nbsp;&nbsp;&nbsp;&nbsp;弭所属，指期约日，万里不忒，得兵家之诡道，而长于用奇。自液又战，乘胜<br /><br />&nbsp;&nbsp;&nbsp;&nbsp;下燕、云，遂遗兵而去，似无意于取者。既破回鹘，灭西夏，乃下兵关陕以败金<br /><br />&nbsp;&nbsp;&nbsp;&nbsp;师，然后知所以深取之，是长于用奇也。既而为斡腹之举，由金、房绕出潼关之<br /><br />&nbsp;&nbsp;&nbsp;&nbsp;背以攻汴；为捣虚之计，自西和径入石泉、威、茂以取蜀；为示远之谋，自临洮、<br /><br />&nbsp;&nbsp;&nbsp;&nbsp;吐番穿彻西南以平大理。皆用奇也。夫攻其无备，出其不意，而后可以用奇。岂<br /><br />&nbsp;&nbsp;&nbsp;&nbsp;有连百万之众，首尾万余里，六飞雷动，乘舆亲出，竭天下，倒四海，腾掷宇宙，<br /><br />&nbsp;&nbsp;&nbsp;&nbsp;轩豁天地，大极于遐徼之土，细穷于委巷之民，撞其钟而掩其耳，啮其脐而蔽其<br /><br />&nbsp;&nbsp;&nbsp;&nbsp;目，如是用奇乎？是执千金之璧而投瓦石也。<br /><br />&nbsp;&nbsp;&nbsp;&nbsp;其初以奇胜也，关陇、江淮之北，平原旷野之多，而吾长于骑，故所向不能<br /><br />&nbsp;&nbsp;&nbsp;&nbsp;御。兵锋新锐，民物稠夥，拥而挤之，郡邑自溃，而吾长于攻，故所击无不破。<br /><br />&nbsp;&nbsp;&nbsp;&nbsp;是以用其奇而骤胜。今限以大山深谷，厄以重险荐阻，迂以危途缭径，我之乘险<br /><br />&nbsp;&nbsp;&nbsp;&nbsp;以用奇则难，彼之因险以制奇则易。况于客主势悬，蕴蓄情露，无虏掠以为资，<br /><br />&nbsp;&nbsp;&nbsp;&nbsp;无俘获以备役，以有限之力，冒无限之险，虽有奇谋秘略，无所用之。力无所用<br /><br />&nbsp;&nbsp;&nbsp;&nbsp;与无力同，勇无所施与不勇同，计不能行与无计同。泰山压卵之势，河海濯k之<br /><br />&nbsp;&nbsp;&nbsp;&nbsp;举，拥遏顿滞，盘桓而不得进，所谓强弩之末不能射鲁缟者也。<br /><br />&nbsp;&nbsp;&nbsp;&nbsp;为今之计，则宜救已然之失，防未然之变而已。西师既构，猝不可解，如两<br /><br />&nbsp;&nbsp;&nbsp;&nbsp;虎相斗，猝入于岩阻，见之者辟易不暇，又焉能以理相喻，使之逡巡自退？彼知<br /><br />&nbsp;&nbsp;&nbsp;&nbsp;其危，竭国以并命，我必其取，无由以自悔，兵连祸结，何时而已。殿下宜遣人<br /><br />&nbsp;&nbsp;&nbsp;&nbsp;禀命于行在所，大军压境，遣使喻宋，示以大信，令降名进币，割地纳质。彼必<br /><br />&nbsp;&nbsp;&nbsp;&nbsp;受命，姑为之和，偃兵息民，以全吾力，而图后举，天地人神之福也。禀命不从，<br /><br />&nbsp;&nbsp;&nbsp;&nbsp;殿下之义尽，而后进吾师，重慎详审，不为躁轻飘忽，为前定之谋，而一之以正<br /><br />&nbsp;&nbsp;&nbsp;&nbsp;大，假西师以为奇而用吾正。比师南辕，先示恩信，申其文移，喻以祸福，使知<br /><br />&nbsp;&nbsp;&nbsp;&nbsp;殿下仁而不杀，非好攻战辟土地，不得已而用兵之意。诚意昭著，恩信流行，然<br /><br />&nbsp;&nbsp;&nbsp;&nbsp;后阅实精勇，别为一军，为帐下之卒，举老成知兵者俾为将帅，更直宿卫，以备<br /><br />&nbsp;&nbsp;&nbsp;&nbsp;不虞。其余师众，各畀侯伯，使吾府大官元臣分师总统，为战攻之卒。其新入部<br /><br />&nbsp;&nbsp;&nbsp;&nbsp;曲，瞢不知兵，虽名为兵，其实役徒者，使沿边进筑，与敌郡邑犬牙相制，为屯<br /><br />&nbsp;&nbsp;&nbsp;&nbsp;戍之卒。推择单弱，究竟逃匿，编葺部伍，使闻望重臣为之抚育，总押近里故屯，<br /><br />&nbsp;&nbsp;&nbsp;&nbsp;为镇守之卒。使掣肘之计不行，妄意之徒屏息，内外备御无有缺绽，则制节以进。<br /><br />&nbsp;&nbsp;&nbsp;&nbsp;既入其境，敦陈固列，缓为之行。彼善于守而吾不攻，彼恃城壁以不战老吾，吾<br /><br />&nbsp;&nbsp;&nbsp;&nbsp;合长围以不攻困彼，吾用吾之所长，彼不能用其长。选出入便利之地为久驻之基，<br /><br />&nbsp;&nbsp;&nbsp;&nbsp;示必取之势。毋焚庐舍，毋伤人民，开其生路，以携其心，亟肄以疲，多方以误，<br /><br />&nbsp;&nbsp;&nbsp;&nbsp;以弊其力。兵势既振，蕴蓄既见，则以轻兵掠两淮，杜其樵采而遏其粮路，使血<br /><br />&nbsp;&nbsp;&nbsp;&nbsp;脉断绝，各守孤城，示不足取。即进大兵，直抵于江，沿江上下，列屯万灶，号<br /><br />&nbsp;&nbsp;&nbsp;&nbsp;令明肃，部曲严整，首尾缔构，各具舟楫，声言径渡。彼必震垒，自起变故。盖<br /><br />&nbsp;&nbsp;&nbsp;&nbsp;彼之精锐尽在两淮，江面阔越，恃其岩阻，兵皆柔脆，用兵以来未尝一战，焉能<br /><br />&nbsp;&nbsp;&nbsp;&nbsp;当我百战之锐！一处崩坏，则望风皆溃，肱髀不续，外内限绝，勇者不能用而怯<br /><br />&nbsp;&nbsp;&nbsp;&nbsp;者不能敌，背者不能返而面者不能御，水陆相挤，必为我乘。是兵家所谓避坚攻<br /><br />&nbsp;&nbsp;&nbsp;&nbsp;瑕，避实击虚者也。<br /><br />&nbsp;&nbsp;&nbsp;&nbsp;如欲存养兵力，渐次以进，以图万全，则先荆后淮，先淮后江。彼之素论，<br /><br />&nbsp;&nbsp;&nbsp;&nbsp;谓“有荆、襄则可以保淮甸，有淮甸则可以保江南”。先是，我尝有荆、襄，有<br /><br />&nbsp;&nbsp;&nbsp;&nbsp;淮甸，有上流，皆自失之。今当从彼所保以为吾攻，命一军出襄、邓，直渡汉水，<br /><br />&nbsp;&nbsp;&nbsp;&nbsp;造舟为梁，水陆济师。以轻兵掇襄阳，绝其粮路，重兵皆趋汉阳，出其不意，以<br /><br />&nbsp;&nbsp;&nbsp;&nbsp;伺江隙。不然，则重兵临襄阳，轻兵捷出，穿彻均、房，远叩归、峡，以应西师。<br /><br />&nbsp;&nbsp;&nbsp;&nbsp;如交、广、施、黔选锋透出，夔门不守，大势顺流，即并兵大出，摧拉荆、郢，<br /><br />&nbsp;&nbsp;&nbsp;&nbsp;横溃湘、潭，以成犄角。一军出寿春，乘其锐气，并取荆山。驾淮为梁，以通南<br /><br />&nbsp;&nbsp;&nbsp;&nbsp;北。轻兵抄寿春，而重兵支布于钟离、合淝之间，掇拾湖泺，夺取关隘，据濡须，<br /><br />&nbsp;&nbsp;&nbsp;&nbsp;塞皖口，南入舒、和，西及于蕲、黄，徜徉恣肆，以觇江口。乌江、采石广布戍<br /><br />&nbsp;&nbsp;&nbsp;&nbsp;逻，侦江渡之险易，测备御之疏密，徐为之谋，而后进师。所谓溃两淮之腹心，<br /><br />&nbsp;&nbsp;&nbsp;&nbsp;抉长江之襟要也。一军出维扬，连楚蟠亘，蹈跨长淮，邻我强对，通、泰、海门，<br /><br />&nbsp;&nbsp;&nbsp;&nbsp;扬子江面，密彼京畿，必皆备御坚厚，若遽攻击，则必老师费财。当以重兵临维<br /><br />&nbsp;&nbsp;&nbsp;&nbsp;扬，合为长围，示以必取。而以轻兵出通、泰，直塞海门、瓜步、金山、柴墟河<br /><br />&nbsp;&nbsp;&nbsp;&nbsp;口，游骑上下，吞江吸海，并著威信，迟以月时，以观其变。是所谓图缓持久之<br /><br />&nbsp;&nbsp;&nbsp;&nbsp;势也。三道并出，东西连衡，殿下或处一军，为之节制，使我兵力常有余裕，如<br /><br />&nbsp;&nbsp;&nbsp;&nbsp;是则未来之变或可弭，已然之失一日或可救也。<br /><br />&nbsp;&nbsp;&nbsp;&nbsp;议者必曰：三道并进，则兵分势弱，不若并力一向，则莫我当也。会不知取<br /><br />&nbsp;&nbsp;&nbsp;&nbsp;国之术与争地之术异：并力一向，争地之术也；诸道并进，取国之术也。昔之混<br /><br />&nbsp;&nbsp;&nbsp;&nbsp;一者，皆若是矣。晋取吴，则六道进；隋取陈，则九道进；宋之于南唐，则三面<br /><br />&nbsp;&nbsp;&nbsp;&nbsp;皆进。未闻以一旅之众而能克国者，或者有之，侥幸之举也。岂有堂堂大国，师<br /><br />&nbsp;&nbsp;&nbsp;&nbsp;徒百万，而为侥幸之举乎？况彼渡江立国，百有余年，纪纲修明，风俗完厚，君<br /><br />&nbsp;&nbsp;&nbsp;&nbsp;臣辑睦，内无祸衅，东西南北，轮广万里，亦未可小。自败盟以来，无日不讨军<br /><br />&nbsp;&nbsp;&nbsp;&nbsp;实而申警之，彷徨百折，当我强对，未尝大败，不可谓弱。岂可蔑视，谓秦无人，<br /><br />&nbsp;&nbsp;&nbsp;&nbsp;直欲一军幸而取胜乎？秦王问王翦以伐荆，翦曰：“非六十万不可。”秦王曰：<br /><br />&nbsp;&nbsp;&nbsp;&nbsp;“将军老矣。”命李信将二十万往，不克，卒畀翦以兵六十万而后举楚。盖众有<br /><br />&nbsp;&nbsp;&nbsp;&nbsp;所必用，事势有不可悬料而幸取者。故王者之举必万全，其幸举者，崛起无赖之<br /><br />&nbsp;&nbsp;&nbsp;&nbsp;人也。<br /><br />&nbsp;&nbsp;&nbsp;&nbsp;呜呼！西师之出，已及瓜戍，而犹未即功。国家全盛之力，在于东左，若亦<br /><br />&nbsp;&nbsp;&nbsp;&nbsp;直前振迅，锐而图功，一举而下金陵、举临安则可也。如兵力耗弊，役成迁延，<br /><br />&nbsp;&nbsp;&nbsp;&nbsp;进退不可，反为敌人所乘，悔可及乎！固宜重慎详审，图之以术。若前所陈，以<br /><br />&nbsp;&nbsp;&nbsp;&nbsp;全吾力，是所谓坐胜也。虽然，犹有可忧者。国家掇取诸国，飘忽凌厉，本以力<br /><br />&nbsp;&nbsp;&nbsp;&nbsp;胜。今乃无故而为大举，若又措置失宜，无以挫英雄之气，服天下之心，则稔恶<br /><br />&nbsp;&nbsp;&nbsp;&nbsp;怀奸之流，得以窥其隙而投其间，国内空虚，易为摇荡。臣愚所以谆谆于东师，<br /><br />&nbsp;&nbsp;&nbsp;&nbsp;反覆致论，谓不在于已然而在于未然者，此也。<br /><br />&nbsp;&nbsp;&nbsp;&nbsp;遂会兵渡江，围鄂州，闻宪宗崩，召诸将属议，经复进议曰：<br /><br />&nbsp;&nbsp;&nbsp;&nbsp;《易》言：“知进退存亡而不失其正者，其惟圣人乎！”殿下聪明睿知，足<br /><br />&nbsp;&nbsp;&nbsp;&nbsp;以有临；发强刚毅，足以有断。进退存亡之正，知之久矣。向在沙陀，命经曰：<br /><br />&nbsp;&nbsp;&nbsp;&nbsp;“时未可也。”又曰：“时之一字最当整理。”又曰：“可行之时，尔自知之。”<br /><br />&nbsp;&nbsp;&nbsp;&nbsp;大哉王言，“时乘六龙”之道，知之久矣。自出师以来，进而不退，经有所未解<br /><br />&nbsp;&nbsp;&nbsp;&nbsp;者，故言于真定，于曹、濮，于唐、邓。亟言不已，未赐开允，乃今事急，故复<br /><br />&nbsp;&nbsp;&nbsp;&nbsp;进狂言。<br /><br />&nbsp;&nbsp;&nbsp;&nbsp;国家自平金以来，惟务进取，不遵养时晦，老师费财，卒无成功，三十年矣。<br /><br />&nbsp;&nbsp;&nbsp;&nbsp;蒙哥罕立，政当安静以图宁谧，忽无故大举，进而不退，畀王东师，则不当亦进<br /><br />&nbsp;&nbsp;&nbsp;&nbsp;也而遽进。以为有命，不敢自逸，至于汝南，既闻凶讣，即当遣使，遍告诸帅，<br /><br />&nbsp;&nbsp;&nbsp;&nbsp;各以次退，修好于宋，归定大事，不当复进也而遽进。以有师期，会于江滨，遣<br /><br />&nbsp;&nbsp;&nbsp;&nbsp;使喻宋，息兵安民，振旅而归，不当复进也而又进。既不宜渡淮，又岂宜渡江？<br /><br />&nbsp;&nbsp;&nbsp;&nbsp;既不宜妄进，又岂宜攻城？若以机不可失，敌不可纵，亦既渡江，不能中止，便<br /><br />&nbsp;&nbsp;&nbsp;&nbsp;当乘虚取鄂，分兵四出，直造临安，疾雷不及掩耳，则宋亦可图。如其不可，知<br /><br />&nbsp;&nbsp;&nbsp;&nbsp;难而退，不失为金兀术也。师不当进而进，江不当渡而渡，城不当攻而攻，当速<br /><br />&nbsp;&nbsp;&nbsp;&nbsp;退而不退，当速进而不进，役成迁延，盘桓江渚，情见势屈，举天下兵力不能取<br /><br />&nbsp;&nbsp;&nbsp;&nbsp;一城，则我竭彼盈，又何俟乎？且诸军疾疫已十四五，又延引月日，冬春之交，<br /><br />&nbsp;&nbsp;&nbsp;&nbsp;疫必大作，恐欲还不能。<br /><br />&nbsp;&nbsp;&nbsp;&nbsp;彼既上流无虞，吕文德已并兵拒守，知我国疵，斗气自倍。两淮之兵尽集白<br /><br />&nbsp;&nbsp;&nbsp;&nbsp;鹭，江西之兵尽集隆兴，岭广之兵尽集长沙，闽、越沿海巨舶大舰以次而至，伺<br /><br />&nbsp;&nbsp;&nbsp;&nbsp;隙而进。如遏截于江、黄津渡，邀遮于大城关口，塞汉东之石门，限郢、复之湖<br /><br />&nbsp;&nbsp;&nbsp;&nbsp;泺，则我将安归？无已则突入江、浙，捣其心腹。闻临安、海门已具龙舟，则已<br /><br />&nbsp;&nbsp;&nbsp;&nbsp;徒往；还抵金山，并命求出，岂无韩世忠之俦？且鄂与汉阳分据大别，中挟巨浸，<br /><br />&nbsp;&nbsp;&nbsp;&nbsp;号为活城，肉薄骨并而拔之，则彼委破壁孤城而去，溯流而上，则入洞庭，保荆、<br /><br />&nbsp;&nbsp;&nbsp;&nbsp;襄，顺流而下，则精兵健橹突过浒、黄，未易遏也，则亦徒费人命，我安所得哉！<br /><br />&nbsp;&nbsp;&nbsp;&nbsp;区区一城，胜之不武，不胜则大损威望，复何俟乎！<br /><br />&nbsp;&nbsp;&nbsp;&nbsp;虽然，以王本心，不欲渡江，既渡江，不欲攻城，既攻城，不欲并命，不焚<br /><br />&nbsp;&nbsp;&nbsp;&nbsp;庐舍，不伤人民，不易其衣冠，不毁其坟墓，三百里外不使侵掠。或劝径趋临安，<br /><br />&nbsp;&nbsp;&nbsp;&nbsp;曰其民人稠夥，若往，虽不杀戮，亦被践蹂，吾所不忍。若天与我，不必杀人；<br /><br />&nbsp;&nbsp;&nbsp;&nbsp;若天弗与，杀人何益，而竟不往。诸将归罪士人，谓不可用，以不杀人故不得城。<br /><br />&nbsp;&nbsp;&nbsp;&nbsp;曰彼守城者只一士人贾制置，汝十万众不能胜，杀人数月不能拔，汝辈之罪也，<br /><br />&nbsp;&nbsp;&nbsp;&nbsp;岂士人之罪乎！益禁杀人。岿然一仁，上通于天，久有归志，不能遂行耳。然今<br /><br />&nbsp;&nbsp;&nbsp;&nbsp;事急，不可不断也。<br /><br />&nbsp;&nbsp;&nbsp;&nbsp;宋人方惧大敌，自救之师虽则毕集，未暇谋我。第吾国内空虚，塔察国王与<br /><br />&nbsp;&nbsp;&nbsp;&nbsp;李行省肱髀相依，在于背胁；西域诸胡窥觇关陇，隔绝旭烈大王；病民诸奸各持<br /><br />&nbsp;&nbsp;&nbsp;&nbsp;两端，观望所立，莫不觊觎神器，染指垂涎。一有狡焉，或启戎心，先人举事，<br /><br />&nbsp;&nbsp;&nbsp;&nbsp;腹背受敌，大事去矣。且阿里不哥已行赦令，令脱里赤为断事官、行尚书省，据<br /><br />&nbsp;&nbsp;&nbsp;&nbsp;燕都，按图籍，号令诸道，行皇帝事矣。虽大王素有人望，且握重兵，独不见金<br /><br />&nbsp;&nbsp;&nbsp;&nbsp;世宗、海陵之事乎！若彼果决，称受遗诏，便正位号，下诏中原，行赦江上，欲<br /><br />&nbsp;&nbsp;&nbsp;&nbsp;归得乎？<br /><br />&nbsp;&nbsp;&nbsp;&nbsp;昨奉命与张仲一观新月城，自西南隅抵东北隅，万人敌，上可并行大车，排<br /><br />&nbsp;&nbsp;&nbsp;&nbsp;槎P楼，缔构重覆，必不可攻，只有许和而归耳。断然班师，亟定大计，销祸<br /><br />&nbsp;&nbsp;&nbsp;&nbsp;于未然。先命劲兵把截江面，与宋议和，许割淮南、汉上、梓夔两路，定疆界岁<br /><br />&nbsp;&nbsp;&nbsp;&nbsp;币。置辎重，以轻骑归，渡淮乘驿，直造燕都，则从天而下，彼之奸谋c志，冰<br /><br />&nbsp;&nbsp;&nbsp;&nbsp;释瓦解。遣一军逆蒙哥罕灵舆，收皇帝玺。遣使召旭烈、阿里不哥、摩哥及诸王<br /><br />&nbsp;&nbsp;&nbsp;&nbsp;驸马，会丧和林。差官于汴京、京兆、成都、西凉、东平、西京、北京，抚慰安<br /><br />&nbsp;&nbsp;&nbsp;&nbsp;辑，召真金太子镇燕都，示以形势。则大宝有归，而社稷安矣。<br /><br />&nbsp;&nbsp;&nbsp;&nbsp;会宋守帅贾似道亦遣间使请和，乃班师。明年，世祖既位，以经为翰林侍读<br /><br />&nbsp;&nbsp;&nbsp;&nbsp;学士，佩金虎符，充国信使使宋，告即位，且定和议，仍敕沿边诸将毋钞掠。经<br /><br />&nbsp;&nbsp;&nbsp;&nbsp;入辞，赐蒲萄酒，诏曰：“朕初即位，庶事草创，卿当远行，凡可辅朕者，亟以<br /><br />&nbsp;&nbsp;&nbsp;&nbsp;闻。”经奏便宜十六事，皆立政大要，辞多不载。<br /><br />&nbsp;&nbsp;&nbsp;&nbsp;时经有重名，平章王文统忌之。既行，文统阴属李f潜师侵宋，欲假手害<br /><br />&nbsp;&nbsp;&nbsp;&nbsp;经。经至济南，f以书止经，经以f书闻于朝而行。宋败f军于淮安，经<br /><br />&nbsp;&nbsp;&nbsp;&nbsp;至宿州，遣副使刘仁杰、参议高R请入国日期，不报。遗书宰相及淮帅李庭芝，<br /><br />&nbsp;&nbsp;&nbsp;&nbsp;庭芝复书果疑经，而贾似道方以却敌为功，恐经至谋泄，竟馆经真州。经乃上表<br /><br />&nbsp;&nbsp;&nbsp;&nbsp;宋主曰：“愿附鲁连之义，排难解纷；岂知唐俭之徒，款兵误国。”又数上书宋<br /><br />&nbsp;&nbsp;&nbsp;&nbsp;主及宰执，极陈战和利害，且请入见及归国，皆不报。驿吏棘垣钥户，昼夜守逻，<br /><br />&nbsp;&nbsp;&nbsp;&nbsp;欲以动经，经不屈。经待下素严，又久羁困，下多怨者。经谕曰：“向受命不进，<br /><br />&nbsp;&nbsp;&nbsp;&nbsp;我之罪也。一入宋境，死生进退，听其在彼，我终不能屈身辱命。汝等不幸，宜<br /><br />&nbsp;&nbsp;&nbsp;&nbsp;忍以待之，我观宋祚将不久矣。”居七年，从者怒斗，死者数人，经独与六人处<br /><br />&nbsp;&nbsp;&nbsp;&nbsp;别馆。又九年，丞相伯颜奉诏南伐，帝遣礼部尚书中都海牙及经弟行枢密院都事<br /><br />&nbsp;&nbsp;&nbsp;&nbsp;郝庸入宋，问执行人之罪，宋惧，遣总管段佑以礼送经归。贾似道之谋既泄，寻<br /><br />&nbsp;&nbsp;&nbsp;&nbsp;亦窜死。经归，道病，帝敕枢密院及尚医近侍迎劳，所过父老瞻望流涕。明年夏，<br /><br />&nbsp;&nbsp;&nbsp;&nbsp;至阙，锡燕大庭，咨以政事，赏赉有差。秋七月，卒，年五十三，官为护丧还葬，<br /><br />&nbsp;&nbsp;&nbsp;&nbsp;谥文忠。明年，宋平。<br /><br />&nbsp;&nbsp;&nbsp;&nbsp;经为人尚气节，为学务有用。及被留，思托言垂后，撰《续后汉书》、《易<br /><br />&nbsp;&nbsp;&nbsp;&nbsp;春秋外传》、《太极演》、《原古录》、《通鉴书法》、《玉衡贞观》等书及文<br /><br />&nbsp;&nbsp;&nbsp;&nbsp;集，凡数百卷。其文丰蔚豪宕，善议论。诗多奇崛。拘宋十六年，从者皆通于学。<br /><br />&nbsp;&nbsp;&nbsp;&nbsp;书佐苟宗道，后官至国子祭酒。经还之岁，汴中民射雁金明池，得系帛，书诗云：<br /><br />&nbsp;&nbsp;&nbsp;&nbsp;“霜落风高恣所如，归期回首是春初。上林天子援弓缴，穷海累臣有帛书。”后<br /><br />&nbsp;&nbsp;&nbsp;&nbsp;题曰：“至元五年九月一日放雁，获者勿杀，国信大使郝经书于真州忠勇军营新<br /><br />&nbsp;&nbsp;&nbsp;&nbsp;馆。”其忠诚如此。<br /><br />&nbsp;&nbsp;&nbsp;&nbsp;二弟彝、庸，皆有名。彝字仲常，隐居以寿终；庸字季常，终颍州守。子采<br /><br />&nbsp;&nbsp;&nbsp;&nbsp;麟，亦贤，起家知林州，仕至山南江北道肃政廉访使。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,959297);">加入书签</a><a
                        href="959277.html">上一页</a>&larr;<a href="index.html">返回列表</a>&rarr;<a
                            href="959314.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "959277.html"; var next_page = "959314.html"; var index_page = "index.html"; var sortid = "9"; var article_id = "14699"; var chapter_id = "959297"; var articlename = "元史"; var chaptername = " 卷一百五十七 列传第四十四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>