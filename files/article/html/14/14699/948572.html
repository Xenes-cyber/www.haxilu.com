<!DOCTYPE html>
<html>
<head>
<meta charset="gbk" />
<title>元史- 卷四 本纪第四-在线阅读-哈西文学网</title>
<meta name="keywords" content="宋濂，元史， 卷四 本纪第四全文， 卷四 本纪第四在线阅读 哈西文学网" />
<meta name="description" content="哈西文学网提供宋濂的元史  卷四 本纪第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/948572.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/948572.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四 本纪第四</h1>
            <div class="link xb">
                <a href="948535.html">上一页</a>&larr;<a href="index.html">返回列表</a>&rarr;<a
                    href="948618.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖一<br /><br />&nbsp;&nbsp;&nbsp;&nbsp;世祖圣德神功文武皇帝，讳忽必烈，睿宗皇帝第四子。母庄圣太后，怯烈氏。<br /><br />&nbsp;&nbsp;&nbsp;&nbsp;以乙亥岁八月乙卯生。及长，仁明英睿，事太后至孝，尤善抚下。纳弘吉剌氏为<br /><br />&nbsp;&nbsp;&nbsp;&nbsp;妃。<br /><br />&nbsp;&nbsp;&nbsp;&nbsp;岁甲辰，帝在潜邸，思大有为于天下，延藩府旧臣及四方文学之士，问以治<br /><br />&nbsp;&nbsp;&nbsp;&nbsp;道。<br /><br />&nbsp;&nbsp;&nbsp;&nbsp;岁辛亥，六月，宪宗即位，同母弟惟帝最长且贤，故宪宗尽属以漠南汉地军<br /><br />&nbsp;&nbsp;&nbsp;&nbsp;国庶事，遂南驻瓜忽都之地。<br /><br />&nbsp;&nbsp;&nbsp;&nbsp;邢州有两答剌罕言于帝曰：“邢吾分地也，受封之初，民万余户，今日减月<br /><br />&nbsp;&nbsp;&nbsp;&nbsp;削，才五七百户耳，宜选良吏抚循之。”帝从其言，承制以脱兀脱及张耕为邢州<br /><br />&nbsp;&nbsp;&nbsp;&nbsp;安抚使，刘肃为商榷使，邢乃大治。<br /><br />&nbsp;&nbsp;&nbsp;&nbsp;岁壬子，帝驻桓、抚间。宪宗令断事官牙鲁瓦赤与不只儿等总天下财赋于燕，<br /><br />&nbsp;&nbsp;&nbsp;&nbsp;视事一日，杀二十八人。其一人盗马者，杖而释之矣，偶有献环刀者，遂追还所<br /><br />&nbsp;&nbsp;&nbsp;&nbsp;杖者，手试刀斩之。帝责之曰：“凡死罪，必详谳而后行刑，今一日杀二十八人，<br /><br />&nbsp;&nbsp;&nbsp;&nbsp;必多非辜。既杖复斩，此何刑也？”不只儿错愕不能对。太宗朝立军储所于新卫，<br /><br />&nbsp;&nbsp;&nbsp;&nbsp;以收山东、河北丁粮，后惟计直取银帛，军行则以资之。帝请于宪宗，设官筑五<br /><br />&nbsp;&nbsp;&nbsp;&nbsp;仓于河上，始令民入粟。宋遣兵攻虢之卢氏、河南之永宁、卫之八柳渡，帝言之<br /><br />&nbsp;&nbsp;&nbsp;&nbsp;宪宗，立经略司于汴，以忙哥、史天泽、杨惟中、赵璧为使，陈纪、杨果为参议，<br /><br />&nbsp;&nbsp;&nbsp;&nbsp;俾屯田唐、邓等州，授之兵、牛，敌至则御，敌去则耕，仍置屯田万户于邓，完<br /><br />&nbsp;&nbsp;&nbsp;&nbsp;城以备之。夏六月，入觐宪宗于曲先恼儿之地，奉命帅师征云南。秋七月丙午，<br /><br />&nbsp;&nbsp;&nbsp;&nbsp;l牙西行。<br /><br />&nbsp;&nbsp;&nbsp;&nbsp;岁癸丑，受京兆分地。诸将皆筑第京兆，豪侈相尚，帝即分遣，使戍兴元诸<br /><br />&nbsp;&nbsp;&nbsp;&nbsp;州。又奏割河东解州盐池以供军食，立从宜府于京兆，屯田凤翔，募民受盐入粟，<br /><br />&nbsp;&nbsp;&nbsp;&nbsp;转漕嘉陵。夏，遣王府尚书姚枢立京兆宣抚司，以孛兰及杨惟中为使，关陇大治。<br /><br />&nbsp;&nbsp;&nbsp;&nbsp;又立交钞提举司，印钞以佐经用。秋八月，师次临洮。遣玉律术、王君候、王鉴<br /><br />&nbsp;&nbsp;&nbsp;&nbsp;谕大理，不果行。九月壬寅，师次忒剌，分三道以进。大将兀良合带率西道兵，<br /><br />&nbsp;&nbsp;&nbsp;&nbsp;由晏当路；诸王抄合、也只烈帅东道兵，由白蛮；帝由中道。乙巳，至满陀城，<br /><br />&nbsp;&nbsp;&nbsp;&nbsp;留辎重。冬十月丙午，过大渡河，又经行山谷二千余里，至金沙江，乘革囊及筏<br /><br />&nbsp;&nbsp;&nbsp;&nbsp;以渡。摩娑蛮主迎降，其地在大理北四百余里。十一月辛卯，复遣玉律术等使大<br /><br />&nbsp;&nbsp;&nbsp;&nbsp;理。丁酉，师至白蛮打郭寨，其主将出降，其侄坚壁拒守，攻拔杀之，不及其民。<br /><br />&nbsp;&nbsp;&nbsp;&nbsp;庚子，次三甸。辛丑，白蛮送款。十二月丙辰，军薄大理城。初，大理主段氏微<br /><br />&nbsp;&nbsp;&nbsp;&nbsp;弱，国事皆决于高祥、高和兄弟，是夜，祥率众遁去，命大将也古及拔突儿追之。<br /><br />&nbsp;&nbsp;&nbsp;&nbsp;帝既入大理，曰：“城破而我使不出，计必死矣。”己未，西道兵亦至，命姚枢<br /><br />&nbsp;&nbsp;&nbsp;&nbsp;等搜访图籍，乃得三使尸。既瘗，命枢为文祭之。辛酉，南出龙首城，次赵睑。<br /><br />&nbsp;&nbsp;&nbsp;&nbsp;癸亥，获高祥，斩于姚州。留大将兀良合带戍守，以刘时中为宣抚使，与段氏同<br /><br />&nbsp;&nbsp;&nbsp;&nbsp;安辑大理，遂班师。<br /><br />&nbsp;&nbsp;&nbsp;&nbsp;岁甲寅，夏五月庚子，驻六盘山。六月，以廉希宪为关西道宣抚使，姚枢为<br /><br />&nbsp;&nbsp;&nbsp;&nbsp;劝农使。秋八月，至自大理，驻桓、抚间，复立抚州。冬，驻瓜忽都之地。<br /><br />&nbsp;&nbsp;&nbsp;&nbsp;岁乙卯，春，复驻桓、抚间。冬，驻奉圣州北。<br /><br />&nbsp;&nbsp;&nbsp;&nbsp;岁丙辰，春三月，命僧子聪卜地于桓州东、滦水北，城开平府，经营宫室。<br /><br />&nbsp;&nbsp;&nbsp;&nbsp;冬，驻于合剌八剌合孙之地。宪宗命益怀州为分地。<br /><br />&nbsp;&nbsp;&nbsp;&nbsp;岁丁巳，春，宪宗命阿蓝答儿、刘太平会计京兆、河南财赋，大加钩考，其<br /><br />&nbsp;&nbsp;&nbsp;&nbsp;贫不能输者，帝为代偿之。冬十二月，入觐于也可迭烈孙之地，议分道攻宋，以<br /><br />&nbsp;&nbsp;&nbsp;&nbsp;明年为期。<br /><br />&nbsp;&nbsp;&nbsp;&nbsp;岁戊午，冬十一月戊申，l牙于开平东北，是日启行。<br /><br />&nbsp;&nbsp;&nbsp;&nbsp;岁己未，春二月，会诸王于邢州。夏五月，驻小濮州。征东平宋子贞、李昶，<br /><br />&nbsp;&nbsp;&nbsp;&nbsp;访问得失。秋七月甲寅，次汝南，命大将拔都儿等前行，备粮汉上，戒诸将毋妄<br /><br />&nbsp;&nbsp;&nbsp;&nbsp;杀。命杨惟中、郝经宣抚江淮，必^赤孙贞督军须蔡州。有军士犯法者，贞缚致<br /><br />&nbsp;&nbsp;&nbsp;&nbsp;有司，白于帝，命戮以徇，诸军凛然，无敢犯令者。八月丙戌，渡淮。辛卯，入<br /><br />&nbsp;&nbsp;&nbsp;&nbsp;大胜关，宋戍兵皆遁。壬辰，次黄陂。甲午，遣廉希宪招台山寨，比至，千户董<br /><br />&nbsp;&nbsp;&nbsp;&nbsp;文炳等已破之。时淮民被俘者众，悉纵之。庚子，先锋茶忽得宋沿江制置司榜来<br /><br />&nbsp;&nbsp;&nbsp;&nbsp;上，有云：“今夏谍者闻北兵会议，取黄陂民船系筏，由阳逻堡以渡，会于鄂州。”<br /><br />&nbsp;&nbsp;&nbsp;&nbsp;帝曰：“此事前所未有，愿如其言。”辛丑，师次江北。九月壬寅朔，亲王穆哥<br /><br />&nbsp;&nbsp;&nbsp;&nbsp;自合州钓鱼山遣使以宪宗凶问来告，且请北归以系天下之望。帝曰：“吾奉命南<br /><br />&nbsp;&nbsp;&nbsp;&nbsp;来，岂可无功遽还？“甲辰，登香炉山，俯瞰大江，江北曰武湖，湖之东曰阳逻<br /><br />&nbsp;&nbsp;&nbsp;&nbsp;堡，其南岸即浒黄洲。宋以大舟扼江渡，帝遣兵夺二大舟，是夜，遣木鲁花赤、<br /><br />&nbsp;&nbsp;&nbsp;&nbsp;张文谦等具舟楫。乙巳迟明，至江岸，风雨晦冥，诸将皆以为未可渡，帝不从，<br /><br />&nbsp;&nbsp;&nbsp;&nbsp;遂申敕将帅扬旗伐鼓，三道并进，天为开霁。与宋师接战者三，杀获甚众，径达<br /><br />&nbsp;&nbsp;&nbsp;&nbsp;南岸。军士有擅入民家者，以军法从事。凡所俘获，悉纵之。丁未，遣王冲道、<br /><br />&nbsp;&nbsp;&nbsp;&nbsp;李宗杰、訾郊招谕鄂城，比至东门，矢下如雨，冲道坠马，为敌所获，宗杰、郊<br /><br />&nbsp;&nbsp;&nbsp;&nbsp;奔还。帝驻浒黄洲。己酉，抵鄂，屯兵教场。庚戌，围鄂。壬子，登城东北压云<br /><br />&nbsp;&nbsp;&nbsp;&nbsp;亭，立望楼，高可五丈，望见城中出兵，趣兵迎击，生擒二人，云：“贾似道率<br /><br />&nbsp;&nbsp;&nbsp;&nbsp;兵救鄂，事起仓卒，皆非精锐。”遂命官取逃民弃粮，聚之军中，为攻取计。戊<br /><br />&nbsp;&nbsp;&nbsp;&nbsp;午，顺天万户张柔兵至。大将拔突儿等以舟师趋岳州，遇宋将吕文德自重庆来，<br /><br />&nbsp;&nbsp;&nbsp;&nbsp;拔都儿等迎战，文德乘夜入鄂城，守愈坚。冬十月辛未朔，移驻乌龟山。甲戌，<br /><br />&nbsp;&nbsp;&nbsp;&nbsp;拔突儿还自岳。十一月丙辰，移驻牛头山。兀良合带略地诸蛮，由交趾历邕、桂，<br /><br />&nbsp;&nbsp;&nbsp;&nbsp;抵潭州，闻帝在鄂，遣使来告。时先朝诸臣阿蓝答儿、浑都海、脱火思、脱里赤<br /><br />&nbsp;&nbsp;&nbsp;&nbsp;等谋立阿里不哥。阿里不哥者，睿宗第七子，帝之弟也。于是阿蓝答儿发兵于漠<br /><br />&nbsp;&nbsp;&nbsp;&nbsp;北诸部，脱里赤括兵于漠南诸州，而阿蓝答儿乘传调兵，去开平仅百余里。皇后<br /><br />&nbsp;&nbsp;&nbsp;&nbsp;闻之，使人谓之曰：“发兵大事，太祖皇帝曾孙真金在此，何故不令知之？”阿<br /><br />&nbsp;&nbsp;&nbsp;&nbsp;蓝答儿不能答。继又闻脱里赤亦至燕，后即遣脱欢、爱莫干驰至军前密报，请速<br /><br />&nbsp;&nbsp;&nbsp;&nbsp;还。丁卯，发牛头山，声言趣临安，留大将拔突儿等帅诸军围鄂。闰月庚午朔，<br /><br />&nbsp;&nbsp;&nbsp;&nbsp;还驻青山矶。辛未，临江岸，遣张文谦还谕诸将曰：“迟六日，当去鄂退保浒黄<br /><br />&nbsp;&nbsp;&nbsp;&nbsp;洲。”命文谦发降民二万北归。宋贾似道遣宋京请和，命赵璧等语之曰：“汝以<br /><br />&nbsp;&nbsp;&nbsp;&nbsp;生灵之故来请和好，其意甚善，然我奉命南征，岂能中止？果有事大之心，当请<br /><br />&nbsp;&nbsp;&nbsp;&nbsp;于朝。”是日，大军北还。己丑，至燕。脱里赤方括民兵，民甚苦之，帝诘其由，<br /><br />&nbsp;&nbsp;&nbsp;&nbsp;托以宪宗临终之命。帝察其包藏祸心，所集兵皆纵之，人心大悦。是冬，驻燕京<br /><br />&nbsp;&nbsp;&nbsp;&nbsp;近郊。<br /><br />&nbsp;&nbsp;&nbsp;&nbsp;中统元年春三月戊辰朔，车驾至开平。亲王合丹、阿只吉率西道诸王，塔察<br /><br />&nbsp;&nbsp;&nbsp;&nbsp;儿、也先哥、忽剌忽儿、爪都率东道诸王，皆来会，与诸大臣劝进。帝三让，诸<br /><br />&nbsp;&nbsp;&nbsp;&nbsp;王大臣固请。辛卯，帝即皇帝位，以ll、赵璧、董文炳为燕京路宣慰使。陕西<br /><br />&nbsp;&nbsp;&nbsp;&nbsp;宣抚使廉希宪言：“高丽国王尝遣其世子入觐，会宪宗将兵攻宋，留三<br /><br />&nbsp;&nbsp;&nbsp;&nbsp;年不遣。今闻其父已死，若立，遣归国，彼必怀德于我，是不烦兵而得一国<br /><br />&nbsp;&nbsp;&nbsp;&nbsp;也。”帝是其言，改馆，以兵卫送之，仍赦其境内。夏四月戊戌朔，立中书<br /><br />&nbsp;&nbsp;&nbsp;&nbsp;省，以王文统为平章政事，张文谦为左丞。以八春、廉希宪、商挺为陕西四川等<br /><br />&nbsp;&nbsp;&nbsp;&nbsp;路宣抚使，赵良弼参议司事，粘合南合、张启元为西京等处宣抚使。己亥，诏谕<br /><br />&nbsp;&nbsp;&nbsp;&nbsp;高丽国王王，仍归所俘民及其逃户，禁边将勿擅掠。辛丑，以即位诏天下。<br /><br />&nbsp;&nbsp;&nbsp;&nbsp;诏曰：<br /><br />&nbsp;&nbsp;&nbsp;&nbsp;朕惟祖宗肇造区宇，奄有四方，武功迭兴，文治多缺，五十余年于此矣。盖<br /><br />&nbsp;&nbsp;&nbsp;&nbsp;时有先后，事有缓急，天下大业，非一圣一朝所能兼备也。先皇帝即位之初，风<br /><br />&nbsp;&nbsp;&nbsp;&nbsp;飞雷厉，将大有为。忧国爱民之心虽切于己，尊贤使能之道未得其人。方董夔门<br /><br />&nbsp;&nbsp;&nbsp;&nbsp;之师，遽遗鼎湖之泣。岂期遗恨，竟勿克终。<br /><br />&nbsp;&nbsp;&nbsp;&nbsp;肆予冲人，渡江之后，盖将深入焉，乃闻国中重以佥军之扰，黎民惊骇，若<br /><br />&nbsp;&nbsp;&nbsp;&nbsp;不能一朝居者。予为此惧，驿骑驰归。目前之急虽纾，境外之兵未戢。乃会群议，<br /><br />&nbsp;&nbsp;&nbsp;&nbsp;以集良规。不意宗盟，辄先推戴。左右万里，名王巨臣，不召而来者有之，不谋<br /><br />&nbsp;&nbsp;&nbsp;&nbsp;而同者皆是，咸谓国家之大统不可久旷，神人之重寄不可暂虚。求之今日，太祖<br /><br />&nbsp;&nbsp;&nbsp;&nbsp;嫡孙之中，先皇母弟之列，以贤以长，止予一人。虽在征伐之间，每存仁爱之念，<br /><br />&nbsp;&nbsp;&nbsp;&nbsp;博施济众，实可为天下主。天骣道助顺，人谟与能。祖训传国大典，于是乎在，孰<br /><br />&nbsp;&nbsp;&nbsp;&nbsp;敢不从。朕峻辞固让，至于再三，祈恳益坚，誓以死请。于是俯徇舆情，勉登大<br /><br />&nbsp;&nbsp;&nbsp;&nbsp;宝。自惟寡昧，属时多艰，若涉渊冰，罔知攸济。爰当临御之始，宜新弘远之规。<br /><br />&nbsp;&nbsp;&nbsp;&nbsp;祖述变通，正在今日。务施实德，不尚虚文。虽承平未易遽臻，而饥渴所当先务。<br /><br />&nbsp;&nbsp;&nbsp;&nbsp;呜呼！历数攸归，钦应上天之命；勋亲斯托，敢忘烈祖之规？建极体元，与民更<br /><br />&nbsp;&nbsp;&nbsp;&nbsp;始。朕所不逮，更赖我远近宗族、中外文武，同心协力，献可替否之助也。诞告<br /><br />&nbsp;&nbsp;&nbsp;&nbsp;多方，体予至意！<br /><br />&nbsp;&nbsp;&nbsp;&nbsp;丁未，以翰林侍读学士郝经为国信使，翰林待制何源、礼部郎中刘人杰副之，<br /><br />&nbsp;&nbsp;&nbsp;&nbsp;使于宋。丙辰，收辑中外官吏宣札牌面。遣帖木儿、李舜钦等行部，考课各路诸<br /><br />&nbsp;&nbsp;&nbsp;&nbsp;色工匠。置急递铺。乙丑，征诸道兵六千五百人赴京师宿卫。置互市于涟水军，<br /><br />&nbsp;&nbsp;&nbsp;&nbsp;禁私商不得越境，犯者死。是月，阿里不哥c号于和林城西按坦河。召贾居贞、<br /><br />&nbsp;&nbsp;&nbsp;&nbsp;张儆、王焕、完颜愈乘传赴阙。五月戊辰朔，诏燕贴木儿、忙古带节度黄河以西<br /><br />&nbsp;&nbsp;&nbsp;&nbsp;诸军。丙戌，建元中统，诏曰：<br /><br />&nbsp;&nbsp;&nbsp;&nbsp;祖宗以神武定四方，淳德御群下。朝廷草创，未遑润色之文；政事变通，渐<br /><br />&nbsp;&nbsp;&nbsp;&nbsp;有纲维之目。朕获缵旧服，载扩丕图，稽列圣之洪规，讲前代之定制。建元表岁，<br /><br />&nbsp;&nbsp;&nbsp;&nbsp;示人君万世之传；纪时书王，见天下一家之义。法《春秋》之正始，体大《易》<br /><br />&nbsp;&nbsp;&nbsp;&nbsp;之乾元。炳焕皇猷，权舆治道。可自庚申年五月十九日，建元为中统元年。惟即<br /><br />&nbsp;&nbsp;&nbsp;&nbsp;位体元之始，必立经陈纪为先。故内立都省，以总宏纲；外设总司，以平庶政。<br /><br />&nbsp;&nbsp;&nbsp;&nbsp;仍以兴利除害之事、补偏救弊之方，随诏以颂。於戏！秉握枢，必因时而建号；<br /><br />&nbsp;&nbsp;&nbsp;&nbsp;施仁发政，期与物以更新。敷宣恳恻之辞，表著忧劳之意。凡在臣庶，体予至怀！<br /><br />&nbsp;&nbsp;&nbsp;&nbsp;诏安抚寿春府军民。甲午，以阿里不哥反，诏赦天下。乙未，立十路宣抚司：<br /><br />&nbsp;&nbsp;&nbsp;&nbsp;以赛典赤、李德辉为燕京路宣抚使，徐世隆副之；宋子贞为益都济南等路宣抚使，<br /><br />&nbsp;&nbsp;&nbsp;&nbsp;王磐副之；河南路经略使史天泽为河南宣抚使；杨果为北京等路宣抚使，赵\<br /><br />&nbsp;&nbsp;&nbsp;&nbsp;副之；张德辉为平阳太原路宣抚使，谢u副之；孛鲁海牙、刘肃并为真定路宣抚<br /><br />&nbsp;&nbsp;&nbsp;&nbsp;使；姚枢为东平路宣抚使，张肃副之；中书左丞张文谦为大名彰德等路宣抚使，<br /><br />&nbsp;&nbsp;&nbsp;&nbsp;游显副之；粘合南合为西京路宣抚使，崔巨济副之；廉希宪为京兆等路宣抚使。<br /><br />&nbsp;&nbsp;&nbsp;&nbsp;以汪惟正为巩昌等处便宜都总帅，虎阑箕为巩昌路元帅。诏谕成都路侍郎张威安<br /><br />&nbsp;&nbsp;&nbsp;&nbsp;抚元、忠、绵、资、邛、彭等州，西川、潼川、隆庆、顺庆等府及各处山寨归附<br /><br />&nbsp;&nbsp;&nbsp;&nbsp;官吏，皆给宣命、金符有差。诏平阳、京兆两路宣抚司佥兵七千人，于延安等处<br /><br />&nbsp;&nbsp;&nbsp;&nbsp;守隘，以万户郑鼎、昔剌忙古带领之，贫不能应役者，官为资给。征诸路兵三万<br /><br />&nbsp;&nbsp;&nbsp;&nbsp;驻燕京近地，命诸路市马万匹送开平府。以总帅汪良臣统陕西汉军于沿河守隘。<br /><br />&nbsp;&nbsp;&nbsp;&nbsp;立望云驿，非军事毋得辄入。荧惑入南斗，留五十余日。<br /><br />&nbsp;&nbsp;&nbsp;&nbsp;六月戊戌，诏燕京、西京、北京三路宣抚司运米十万石，输开平府及抚州、<br /><br />&nbsp;&nbsp;&nbsp;&nbsp;沙井、净州、鱼儿泺，以备军储。以李f为江淮大都督。刘太平等谋反，事觉<br /><br />&nbsp;&nbsp;&nbsp;&nbsp;伏诛，并诛乞带不花于东川，明里火者于西川。浑都海反。乙巳，李f言：<br /><br />&nbsp;&nbsp;&nbsp;&nbsp;“获宋谍者，言贾似道调兵，声言攻涟州，遣人觇之，见许浦江口及射阳湖兵船<br /><br />&nbsp;&nbsp;&nbsp;&nbsp;二千艘，宜缮理城堑以备。”罢阿蓝带儿所签解盐户军百人。壬子，诏陕西四川<br /><br />&nbsp;&nbsp;&nbsp;&nbsp;宣抚司八春节制诸军。乙卯，诏东平路万户严忠济等发精兵一万五千人赴开平。<br /><br />&nbsp;&nbsp;&nbsp;&nbsp;乙丑，以石长不为大理国总管，佩虎符。诏十路宣抚司造战袄、裘、帽，各以万<br /><br />&nbsp;&nbsp;&nbsp;&nbsp;计，输开平。是月，召真定刘郁，邢州郝子明，彰德胡祗y，燕京冯渭、王光益、<br /><br />&nbsp;&nbsp;&nbsp;&nbsp;杨恕、李彦通、赵和之，东平韩文献、张P等，乘传赴阙。高丽国王王遣其<br /><br />&nbsp;&nbsp;&nbsp;&nbsp;子永安公僖、判司宰事韩即来贺即位，以国王封册、王印及虎符赐之。<br /><br />&nbsp;&nbsp;&nbsp;&nbsp;秋七月戊辰，敕燕京、北京、西京、真定、平阳、大名、东平、益都等路宣<br /><br />&nbsp;&nbsp;&nbsp;&nbsp;抚司，造羊裘、皮帽、裤、靴，皆以万计，输开平。己巳，以万户史天泽扈从先<br /><br />&nbsp;&nbsp;&nbsp;&nbsp;帝有功，赐银万五千两。遣灵州种田民还京兆。庚午，赐山东行省大都督李f<br /><br />&nbsp;&nbsp;&nbsp;&nbsp;金符二十、银符五，俾给所部有功将士。癸酉，以燕京路宣慰使ll行中书省事，<br /><br />&nbsp;&nbsp;&nbsp;&nbsp;燕京路宣慰使赵璧平章政事，张启元参知政事，王鹗翰林学士承旨兼修国史，河<br /><br />&nbsp;&nbsp;&nbsp;&nbsp;南路宣抚使史天泽兼江淮诸翼军马经略使。丙子，诏中书省给诸王塔察儿益都、<br /><br />&nbsp;&nbsp;&nbsp;&nbsp;平州封邑岁赋、金帛，并以诸王白虎、袭剌门所属民户、人匠、岁赋给之。诏造<br /><br />&nbsp;&nbsp;&nbsp;&nbsp;中统元宝交钞。立互市于颍州、涟水、光化军。北京路都元帅阿海乞免所部军士<br /><br />&nbsp;&nbsp;&nbsp;&nbsp;征徭，从之。宋兵攻边城，诏遣太尹、怯列、忙古带率所部，合兵击之。下诏褒<br /><br />&nbsp;&nbsp;&nbsp;&nbsp;赏行省大都督李f。帝自将讨阿里不哥。敕刘天麟规措中都析津驿传马。<br /><br />&nbsp;&nbsp;&nbsp;&nbsp;八月丙午，授中书左丞、行大名等路宣抚使张文谦虎符。丁未，诏都元帅纽<br /><br />&nbsp;&nbsp;&nbsp;&nbsp;U所过毋擅捶掠官吏。己酉，立秦蜀行中书省，以京兆等路宣抚使廉希宪为中书<br /><br />&nbsp;&nbsp;&nbsp;&nbsp;省右丞，行省事。宋兵临涟州，李f乞诸道援兵。癸丑，赐必庠赤塔剌浑银二<br /><br />&nbsp;&nbsp;&nbsp;&nbsp;千五百两。李f乞遣将益兵，渡淮攻宋，以方遣使修好，不从。癸亥，泽州、<br /><br />&nbsp;&nbsp;&nbsp;&nbsp;潞州旱，民饥，敕赈之。<br /><br />&nbsp;&nbsp;&nbsp;&nbsp;九月丁卯，帝在转都儿哥之地，以阿里不哥遗命，下诏谕中外。乙亥，李<br /><br />&nbsp;&nbsp;&nbsp;&nbsp;f复请攻宋，复谕止之。壬午，初置拱卫仪仗。是月，阿蓝答儿率兵至西凉府，<br /><br />&nbsp;&nbsp;&nbsp;&nbsp;与浑都海军合，诏诸王合丹、合必赤与总帅汪良臣等率师讨之。丙戌，大败其军<br /><br />&nbsp;&nbsp;&nbsp;&nbsp;于姑臧，斩阿蓝答儿及浑都海，西土悉平。<br /><br />&nbsp;&nbsp;&nbsp;&nbsp;冬十月丁未，李f言宋兵复军于涟州。癸丑，初行中统宝钞。戊午，车驾<br /><br />&nbsp;&nbsp;&nbsp;&nbsp;驻昔光之地，命给官钱，雇在京橐驼，运米万石，输行在所。<br /><br />&nbsp;&nbsp;&nbsp;&nbsp;十一月戊子，发常平仓赈益都、济南、滨棣饥民。<br /><br />&nbsp;&nbsp;&nbsp;&nbsp;十二月丙申，以礼部郎中孟甲、礼部员外郎李文俊使安南、大理。乙巳，李<br /><br />&nbsp;&nbsp;&nbsp;&nbsp;f上将士功，命f以益都官银赏之。帝至自和林，驻跸燕京近郊。始制祭享<br /><br />&nbsp;&nbsp;&nbsp;&nbsp;太庙祭器、法服。以梵僧八合思八为帝师，授以玉印，统释教。立仙音院，复改<br /><br />&nbsp;&nbsp;&nbsp;&nbsp;为玉宸院，括乐工。立仪凤司，又立符宝局及御酒库、群牧所。升卫辉为总管府。<br /><br />&nbsp;&nbsp;&nbsp;&nbsp;赐亲王穆哥银二千五百两；诸王按只带、忽剌忽儿、合丹、忽剌出、胜纳合儿银<br /><br />&nbsp;&nbsp;&nbsp;&nbsp;各五千两，文绮帛各三百匹，金素半之；诸王塔察、阿术鲁钞各五十九锭有奇，<br /><br />&nbsp;&nbsp;&nbsp;&nbsp;绵五千九十八斤，绢五千九十八匹，文绮三百匹，金素半之；海都银八百三十三<br /><br />&nbsp;&nbsp;&nbsp;&nbsp;两，文绮五十匹，金素半之；睹儿赤、也不干银八百五十两；兀鲁忽带银五千两，<br /><br />&nbsp;&nbsp;&nbsp;&nbsp;文绮三百匹，金素半之；只必帖木儿银八百三十三两；爪都、伯木儿银五千两，<br /><br />&nbsp;&nbsp;&nbsp;&nbsp;文绮三百匹，金素半之；都鲁、牙忽银八百三十三两，特赐绵五十斤；阿只吉银<br /><br />&nbsp;&nbsp;&nbsp;&nbsp;五千两，文绮三百，金素半之；先朝皇后G古伦银二千五百两，罗绒等折宝钞二<br /><br />&nbsp;&nbsp;&nbsp;&nbsp;十三锭有奇；皇后斡者思银二千五百两；兀鲁忽乃妃子银五千两。自是岁以为常。<br /><br />&nbsp;&nbsp;&nbsp;&nbsp;二年春正月辛未夜，东北赤气照人，大如席。乙酉，宋兵围涟州。己丑，李<br /><br />&nbsp;&nbsp;&nbsp;&nbsp;f率将士迎战，败之，赐诏奖谕，给金银符以赏将士。庚寅，f擅发兵修益<br /><br />&nbsp;&nbsp;&nbsp;&nbsp;都城堑。<br /><br />&nbsp;&nbsp;&nbsp;&nbsp;二月丁酉，太阴掩昴。己亥，宋兵攻涟水，命阿术等帅兵赴之。丙午，车驾<br /><br />&nbsp;&nbsp;&nbsp;&nbsp;幸开平。诏减免民间差发，罢守隘诸军。秦蜀行省借民钱给军，以今年税赋偿之。<br /><br />&nbsp;&nbsp;&nbsp;&nbsp;免平阳、太原军站户重科租税。丁未，诏行中书省平章ll及王文统等率各路宣<br /><br />&nbsp;&nbsp;&nbsp;&nbsp;抚使赴阙。丁巳，李f破宋兵于沙湖堰。<br /><br />&nbsp;&nbsp;&nbsp;&nbsp;三月壬戌朔，日有食之。夏四月丙午，诏军中所俘儒士听赎为民。辛亥，遣<br /><br />&nbsp;&nbsp;&nbsp;&nbsp;弓工往教鄯阐人为弓。乙卯，诏十路宣抚使量免民间课程。命宣抚司官劝农桑，<br /><br />&nbsp;&nbsp;&nbsp;&nbsp;抑游惰，礼高年，问民疾苦，举文学才识可以从政及茂才异等，列名上闻，以听<br /><br />&nbsp;&nbsp;&nbsp;&nbsp;擢用；其职官污滥及民不孝悌者，量轻重议罚。辛酉，诏太康弩军二千八百人戍<br /><br />&nbsp;&nbsp;&nbsp;&nbsp;蔡州。以礼部郎中刘芳使大理等国。<br /><br />&nbsp;&nbsp;&nbsp;&nbsp;五月乙丑，禁使臣毋入民家，令止顿析津驿。遣崔明道、李全义为详问官，<br /><br />&nbsp;&nbsp;&nbsp;&nbsp;诣宋淮东制司，访问国信使郝经等所在，仍以稽留信使、侵扰疆场诘之。庚辰，<br /><br />&nbsp;&nbsp;&nbsp;&nbsp;敕使臣及军士所过城邑，官给廪饩，毋扰于民。丁亥，申严沿边军民越境私商之<br /><br />&nbsp;&nbsp;&nbsp;&nbsp;禁。唐庆子政臣入见，诏复其家。弛诸路山泽之禁。禁私杀马牛。申严越境私商，<br /><br />&nbsp;&nbsp;&nbsp;&nbsp;贩马匹者罪死。以河南经略宣抚使史天泽为中书右丞相，河南军民并听节制。诏<br /><br />&nbsp;&nbsp;&nbsp;&nbsp;成都路置惠民药局。遣王v于西川等路采访医、儒、僧、道。<br /><br />&nbsp;&nbsp;&nbsp;&nbsp;六月癸巳，括漏籍老幼等户，协济编户赋税。丙申，赐新附人王显忠、王谊<br /><br />&nbsp;&nbsp;&nbsp;&nbsp;等衣物有差。李f遣人献涟水捷。罢诸路拘收孛兰奚。禁诸王擅遣使招民及征<br /><br />&nbsp;&nbsp;&nbsp;&nbsp;私钱。戊戌，太阴犯角。诏谕十路宣抚司并管民官，定盐酒税课等法。癸卯，以<br /><br />&nbsp;&nbsp;&nbsp;&nbsp;严忠范为东平路行军万户兼管民总管，仍谕东平路达鲁花赤等官并听节制。诏定<br /><br />&nbsp;&nbsp;&nbsp;&nbsp;中外官所乘马数各有差。乙巳，赈火少里驿户之乏食者。赏钦察所部将校有功者<br /><br />&nbsp;&nbsp;&nbsp;&nbsp;银二千五百两及币帛有差。己酉，命窦默仍翰林侍讲学士。默与王鹗面论王文统<br /><br />&nbsp;&nbsp;&nbsp;&nbsp;不宜在相位，荐许衡代之，帝不怿而罢。辛亥，转懿州米万石赈亲王塔察儿所部<br /><br />&nbsp;&nbsp;&nbsp;&nbsp;饥民。赐亲王合丹所部军币帛九百匹、布千九百匹。乙卯，敕平阳路安邑县蒲萄<br /><br />&nbsp;&nbsp;&nbsp;&nbsp;酒自今毋贡。诏：“宣圣庙及管内书院，有司岁时致祭，月朔释奠，禁诸官员使<br /><br />&nbsp;&nbsp;&nbsp;&nbsp;臣军马，毋得侵扰亵渎，违者加罪。”丙辰，以汪良臣同签巩昌路便宜都总帅，<br /><br />&nbsp;&nbsp;&nbsp;&nbsp;凡军民官并听良臣节制。丁巳，敕诸路造人马甲及铁装具万二千，输开平。戊午，<br /><br />&nbsp;&nbsp;&nbsp;&nbsp;诏毋收卫辉、怀孟赋税，以偿其所借刍粟。庚申，宋泸州安抚使刘整举城降，以<br /><br />&nbsp;&nbsp;&nbsp;&nbsp;整行夔府路中书省兼安抚使，佩虎符。仍谕都元帅纽U等使存恤其民。赐故金翰<br /><br />&nbsp;&nbsp;&nbsp;&nbsp;林修撰魏[谥靖肃。秦蜀行省言青居山都元帅钦察等所部将校有功，诏降虎符一、<br /><br />&nbsp;&nbsp;&nbsp;&nbsp;金符五、银符五十七，令行省铨定职名给之。城临洮。升真定鼓城县为晋州，以<br /><br />&nbsp;&nbsp;&nbsp;&nbsp;鼓城、安平、武强、饶阳隶焉。赐僧子聪怀孟、邢州田各五十顷。罢金、银、铜、<br /><br />&nbsp;&nbsp;&nbsp;&nbsp;铁、丹粉、锡碌坑冶所役民夫及河南舞阳姜户、藤花户，还之州县。赐大理国主<br /><br />&nbsp;&nbsp;&nbsp;&nbsp;段实虎符，优诏抚谕之。命李f领益都路盐课。出工局绣女，听其婚嫁。怀孟<br /><br />&nbsp;&nbsp;&nbsp;&nbsp;广济渠提举王允中、大使杨端仁凿沁河渠成，溉田四百六十余所。高丽国王<br /><br />&nbsp;&nbsp;&nbsp;&nbsp;更名，遣其世子追畋砝闯，命宿卫将军孛里察、礼部郎中高逸民持诏往<br /><br />&nbsp;&nbsp;&nbsp;&nbsp;谕，仍以玉带赐之。以不花为中书右丞相，耶律铸为中书左丞相，张启元为中书<br /><br />&nbsp;&nbsp;&nbsp;&nbsp;右丞。授管领崇庆府、黎、雅、威、茂、邛、灌七处军民小太尉虎符。<br /><br />&nbsp;&nbsp;&nbsp;&nbsp;秋七月辛酉朔，立军储都转运使司，以马月合乃为使，周锴为副使。癸亥，<br /><br />&nbsp;&nbsp;&nbsp;&nbsp;初立翰林国史院。王鹗请修辽、金二史，又言：“唐太宗置弘文馆，宋太宗设内<br /><br />&nbsp;&nbsp;&nbsp;&nbsp;外学士院。今宜除拜学士院官，作养人才。乞以右丞相史天泽监修国史，左丞相<br /><br />&nbsp;&nbsp;&nbsp;&nbsp;耶律铸、平章政事王文统监修《辽》、《金史》，仍采访遗事。”并从之。赈和<br /><br />&nbsp;&nbsp;&nbsp;&nbsp;林饥民。赏巩昌路总帅汪惟正将校斩浑都海功银二千五百两、马价银四千九百两。<br /><br />&nbsp;&nbsp;&nbsp;&nbsp;诸王昌童招河南漏籍户五百，命付之有司。命总管王青制神臂弓、柱子弓。谕河<br /><br />&nbsp;&nbsp;&nbsp;&nbsp;南管军官于近城地量存牧场，余听民耕。巴思答儿乞于高丽鸭绿江西立互市，从<br /><br />&nbsp;&nbsp;&nbsp;&nbsp;之。乙丑，遣使持香币祀岳渎。丁丑，渡江新附民留屯蔡州者，徙居怀孟，贷其<br /><br />&nbsp;&nbsp;&nbsp;&nbsp;种食。以万家奴为安抚高丽军民达鲁花赤，赐虎符。庚辰，西京、宣德陨霜杀稼。<br /><br />&nbsp;&nbsp;&nbsp;&nbsp;辛巳，诏许衡即其家教怀孟生徒。命西京宣抚司造船备西夏漕运。壬午，遣纳速<br /><br />&nbsp;&nbsp;&nbsp;&nbsp;剌丁、孟甲等使安南。乙酉，以牛驿雨雪，道途泥泞，改立水驿。己丑，命炼师<br /><br />&nbsp;&nbsp;&nbsp;&nbsp;王道妇于真定筑道观，赐名玉华。谕将士举兵攻宋，诏曰：“朕即位之后，深以<br /><br />&nbsp;&nbsp;&nbsp;&nbsp;戢兵为念，故年前遣使于宋以通和好。宋人不务远图，伺我小隙，反启边衅，东<br /><br />&nbsp;&nbsp;&nbsp;&nbsp;剽西掠，曾无宁日。朕今春还宫，诸大臣皆以举兵南伐为请，朕重以两国生灵之<br /><br />&nbsp;&nbsp;&nbsp;&nbsp;故，犹待信使还归，庶有悛心，以成和议，留而不至者，今又半载矣。往来之礼<br /><br />&nbsp;&nbsp;&nbsp;&nbsp;遽绝，侵扰之暴不已。彼尝以衣冠礼乐之国自居，理当如是乎？曲直之分，灼然<br /><br />&nbsp;&nbsp;&nbsp;&nbsp;可见。今遣王道贞往谕。卿等当整尔士卒，砺尔戈矛，矫尔弓矢，约会诸将，秋<br /><br />&nbsp;&nbsp;&nbsp;&nbsp;高马肥，水陆分道而进，以为问罪之举。尚赖宗庙社稷之灵，其克有勋。卿等当<br /><br />&nbsp;&nbsp;&nbsp;&nbsp;宣布朕心，明谕将士，各当自勉，毋替朕命。”鄂州青山矶、浒黄洲所招新民迁<br /><br />&nbsp;&nbsp;&nbsp;&nbsp;至江北者，设官领之。敕怀孟牧地听民耕垦。<br /><br />&nbsp;&nbsp;&nbsp;&nbsp;八月壬辰，赐故金补阙李大节谥贞肃。丁酉，命开平守臣释奠于宣圣庙。戊<br /><br />&nbsp;&nbsp;&nbsp;&nbsp;戌，以燕京等路宣抚使赛典赤为平章政事，敕以贺天爵为金齿等国安抚使，忽林<br /><br />&nbsp;&nbsp;&nbsp;&nbsp;伯副之，仍招谕使安其民。己亥，谕武卫军都指挥使李伯v汰本军疲老者，选精<br /><br />&nbsp;&nbsp;&nbsp;&nbsp;锐代之，给海青银符一，有奏，驰驿以闻。辛丑，以宣抚使粘合南合为中书右丞，<br /><br />&nbsp;&nbsp;&nbsp;&nbsp;阔阔为中书左丞，贾文备为开元女直水达达等处宣抚使，赐虎符。以宋降将王青<br /><br />&nbsp;&nbsp;&nbsp;&nbsp;为总管，教武卫军习射。乙巳，禁以俘掠妇女为娼。丙午，太白犯岁星。以许衡<br /><br />&nbsp;&nbsp;&nbsp;&nbsp;为国子祭酒。丁未，以姚枢为大司农，窦默仍翰林侍讲学士。先是，以枢为太子<br /><br />&nbsp;&nbsp;&nbsp;&nbsp;太师，衡为太子太傅，默为太子太保，枢等以不敢当师傅礼，皆辞不拜，故复有<br /><br />&nbsp;&nbsp;&nbsp;&nbsp;是命。初立劝农司，以陈邃、崔斌、成仲宽、粘合从中为滨棣、平阳、济南、河<br /><br />&nbsp;&nbsp;&nbsp;&nbsp;间劝农使，李士勉、陈天锡、陈膺武、忙古带为邢场⒑幽稀⒍平、涿州劝农使。<br /><br />&nbsp;&nbsp;&nbsp;&nbsp;己酉，命大名等路宣抚使岁给翰林侍讲学士窦默、太医副使王安仁衣粮，赐田以<br /><br />&nbsp;&nbsp;&nbsp;&nbsp;为永业。甲寅，赏董文炳所将渡江及北征有功者二十二人，银各五十两。封顺天<br /><br />&nbsp;&nbsp;&nbsp;&nbsp;等路万户张柔为安肃公，济南路万户张荣为济南公。陕西四川行省乞就决边方重<br /><br />&nbsp;&nbsp;&nbsp;&nbsp;刑，不允。诏陕西四川行省存恤归附军民。诏：“自今使臣有矫称上命者，有司<br /><br />&nbsp;&nbsp;&nbsp;&nbsp;不得听受。诸王、后妃、公主、驸马非闻奏，不许擅取官物。”赐庆寿寺、海云<br /><br />&nbsp;&nbsp;&nbsp;&nbsp;寺陆地五百顷。敕西京运粮于沙井，北京运粮于鱼儿泊。立檀州驿。颁斗斛权衡。<br /><br />&nbsp;&nbsp;&nbsp;&nbsp;赈桓州饥民。赐诸王塔察儿金千两、银五千两、币三百匹。给阿石寒甲价银千二<br /><br />&nbsp;&nbsp;&nbsp;&nbsp;百两。核实新增户口，措置诸路转输法。命刘整招怀夔府、嘉定等处民户。宋私<br /><br />&nbsp;&nbsp;&nbsp;&nbsp;商七十五人入宿州，议置于法，诏宥之，还其货，听榷场贸易。仍檄宋边将还北<br /><br />&nbsp;&nbsp;&nbsp;&nbsp;人之留南者。<br /><br />&nbsp;&nbsp;&nbsp;&nbsp;九月庚申朔，诏以忽突花宅为中书省署。奉迁祖宗神主于圣安寺。癸亥，邢<br /><br />&nbsp;&nbsp;&nbsp;&nbsp;州安抚使张耕告老，诏以其子鹏翼代之。武卫亲军都指挥使李伯v、董文炳言：<br /><br />&nbsp;&nbsp;&nbsp;&nbsp;“武卫军疲老者，乞补换，仍存恤其家。”从之。丙寅，诏以粘合南合行中兴府<br /><br />&nbsp;&nbsp;&nbsp;&nbsp;中书省。戊辰，大司农姚枢请以儒人杨庸教孔、颜、孟三氏子孙，东平府详议官<br /><br />&nbsp;&nbsp;&nbsp;&nbsp;王镛兼充礼乐提举。诏以庸为教授，以镛特兼太常少卿。辛未，以清、沧盐课银<br /><br />&nbsp;&nbsp;&nbsp;&nbsp;偿往岁所贷民钱给公费者。置和籴所于开平，以户部郎中宋绍祖为提举和籴官。<br /><br />&nbsp;&nbsp;&nbsp;&nbsp;丙子，谕诸王、驸马，凡民间词讼无得私自断决，皆听朝廷处置。河南民王四妻<br /><br />&nbsp;&nbsp;&nbsp;&nbsp;靳氏一产三男，命有司量给赡养。敕今岁田租输沿河近仓，官为转漕，不可劳民。<br /><br />&nbsp;&nbsp;&nbsp;&nbsp;癸未，以甘肃等处新罹兵革，民务农安业者为戍兵所扰，遣阿沙、焦端义往抚治<br /><br />&nbsp;&nbsp;&nbsp;&nbsp;之。以海青银符二、金符十给中书省，量军国事情缓急，付乘驿者佩之。以开元<br /><br />&nbsp;&nbsp;&nbsp;&nbsp;路隶北京宣抚司。真定路官民所贷官钱，贫不能偿，诏免之。王鹗请于各路选委<br /><br />&nbsp;&nbsp;&nbsp;&nbsp;博学老儒一人，提举本路学校，特诏立诸路提举学校官，以王万庆、敬铉等三十<br /><br />&nbsp;&nbsp;&nbsp;&nbsp;人充之。敕燕京、顺天等路续制人甲五千、马甲及铁装具各二千。<br /><br />&nbsp;&nbsp;&nbsp;&nbsp;冬十月庚寅朔，诏凤翔府种田户隶平阳兵籍，毋令出征，务耕屯以给军饷。<br /><br />&nbsp;&nbsp;&nbsp;&nbsp;辛卯，陕西四川行省上言：“军务急速，若待奏报，恐失事机。”诏与都元帅纽<br /><br />&nbsp;&nbsp;&nbsp;&nbsp;U会议行之。遣道士訾洞春代祀东海广德王庙。壬辰，敕火儿赤、奴怀率所部略<br /><br />&nbsp;&nbsp;&nbsp;&nbsp;地淮西。丁酉，敕爱亦伯等及陕西宣抚司校核不鲁欢、阿蓝塔儿所贷官银。庚子，<br /><br />&nbsp;&nbsp;&nbsp;&nbsp;以右丞张启元行中书省于平阳、太原等路。括西京两路官民，有壮马皆从军，令<br /><br />&nbsp;&nbsp;&nbsp;&nbsp;宣德州杨庭训统之，有力者自备甲仗，无力者官与供给。两路奥鲁官并在家军人，<br /><br />&nbsp;&nbsp;&nbsp;&nbsp;凡有马者并付新军刘总管统领。昂吉所管西夏军，并丰州、荨麻林、夏水阿剌浑<br /><br />&nbsp;&nbsp;&nbsp;&nbsp;皆备鞍马甲仗，及孛鲁欢所管兵，凡徒行者市马给之，并令从军，违者以失误军<br /><br />&nbsp;&nbsp;&nbsp;&nbsp;期论。修燕京旧城。命平章政事赵璧、左三部尚书怯烈门率蒙古、汉军驻燕京近<br /><br />&nbsp;&nbsp;&nbsp;&nbsp;郊、太行一带，东至平滦，西控关陕，应有险阻，于附近民内选谙武事者，修立<br /><br />&nbsp;&nbsp;&nbsp;&nbsp;堡寨守御。以河南屯田万户史权为江汉大都督，依旧戍守。又选锐卒三千付史枢<br /><br />&nbsp;&nbsp;&nbsp;&nbsp;管领，于燕京近郊屯驻。壬寅，命亳州张柔、归德邸浃、睢州王文干、水军解成、<br /><br />&nbsp;&nbsp;&nbsp;&nbsp;张荣实、东平严忠嗣、济南张宏七万户，以所部兵来会。罢东平会计前任官侵用<br /><br />&nbsp;&nbsp;&nbsp;&nbsp;财赋。甲辰，宋兵攻泸州，刘整击败之。诏赏整银五千两，币帛二千匹。失里答、<br /><br />&nbsp;&nbsp;&nbsp;&nbsp;刘元振守御有功，各赏银五百两，将士银万两、币帛千匹。乙巳，诏指挥副使郑<br /><br />&nbsp;&nbsp;&nbsp;&nbsp;江将千人赴开平，指挥使董文炳率善射者千人由鱼儿泊赴行在所，指挥使李伯v<br /><br />&nbsp;&nbsp;&nbsp;&nbsp;率余兵屯潮河川。壬子，诏霍木海、乞带等自得胜口至中都预备粮饷刍粟。丙辰，<br /><br />&nbsp;&nbsp;&nbsp;&nbsp;诏平章政事塔察儿率军士万人，由古北口西便道赴行在所。<br /><br />&nbsp;&nbsp;&nbsp;&nbsp;十一月壬戌，大兵与阿里不哥遇于昔木土脑儿之地，诸王合丹等斩其将合丹<br /><br />&nbsp;&nbsp;&nbsp;&nbsp;火儿赤及其兵三千人，塔察儿与合必赤等复分兵奋击，大破之，追北五十余里。<br /><br />&nbsp;&nbsp;&nbsp;&nbsp;帝亲率诸军以蹑其后，其部将阿脱等降，阿里不哥北遁。庚午，太阴犯昴。壬申，<br /><br />&nbsp;&nbsp;&nbsp;&nbsp;诏免今年赋税。癸酉，驻跸帖买和来之地。以尚书怯烈门、平章赵璧兼大都督，<br /><br />&nbsp;&nbsp;&nbsp;&nbsp;率诸军从塔察儿北上。分蒙古军为二，怯烈门从麦肖出居庸口，驻宣德德兴府；<br /><br />&nbsp;&nbsp;&nbsp;&nbsp;讷怀从阿忽带出古北口，驻兴州。帝亲将诸万户汉军及武卫军，由檀、顺州驻潮<br /><br />&nbsp;&nbsp;&nbsp;&nbsp;河川。敕官给刍粮，毋扰居民。罢十路宣抚司，止存开元路。命诸路市马二万五<br /><br />&nbsp;&nbsp;&nbsp;&nbsp;千余匹，授蒙古军之无马者。丁丑，征诸路宣抚司官赴中都。移跸于速木合打之<br /><br />&nbsp;&nbsp;&nbsp;&nbsp;地。诏汉军屯怀来、缙山。鹰坊阿里沙及阿散兄弟二人以擅离扈从伏诛。<br /><br />&nbsp;&nbsp;&nbsp;&nbsp;十二月庚寅，诏封皇子真金为燕王，领中书省事。辛卯，荧惑犯房。壬辰，<br /><br />&nbsp;&nbsp;&nbsp;&nbsp;荧惑犯钩钤。癸巳，以昌、抚、盖利泊等处荐罹兵革，免今岁租赋。甲午，师还，<br /><br />&nbsp;&nbsp;&nbsp;&nbsp;诏撤所在戍兵，放民间新签军。命太常少卿王镛教习大乐。壬寅，以隆寒命诸王<br /><br />&nbsp;&nbsp;&nbsp;&nbsp;合必赤所部军士无行帐者，听舍民居。命陕蜀行中书省给绥德州等处屯田牛、种、<br /><br />&nbsp;&nbsp;&nbsp;&nbsp;农具。初立宫殿府，秩正四品，专职营缮。立尚食局、尚药局。初设控鹤五百四<br /><br />&nbsp;&nbsp;&nbsp;&nbsp;人，以刘德为军使领之。立异样局达鲁花赤，掌御用织造，秩正三品，给银印。<br /><br />&nbsp;&nbsp;&nbsp;&nbsp;赐诸王金银币帛如岁例。是岁，天下户一百四十一万八千四百九十有九，断死罪<br /><br />&nbsp;&nbsp;&nbsp;&nbsp;四十六人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,948572);">加入书签</a><a
                        href="948535.html">上一页</a>&larr;<a href="index.html">返回列表</a>&rarr;<a
                            href="948618.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "948535.html"; var next_page = "948618.html"; var index_page = "index.html"; var sortid = "9"; var article_id = "14699"; var chapter_id = "948572"; var articlename = "元史"; var chaptername = " 卷四 本纪第四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>