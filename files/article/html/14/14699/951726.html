<!DOCTYPE html>
<html>
<head>
<meta charset="gbk" />
<title>元史- 卷二十六 本纪第二十六-在线阅读-哈西文学网</title>
<meta name="keywords" content="宋濂，元史， 卷二十六 本纪第二十六全文， 卷二十六 本纪第二十六在线阅读 哈西文学网" />
<meta name="description" content="哈西文学网提供宋濂的元史  卷二十六 本纪第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/951726.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/951726.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 本纪第二十六</h1>
            <div class="link xb">
                <a href="951631.html">上一页</a>&larr;<a href="index.html">返回列表</a>&rarr;<a
                    href="951763.html">下一页</a></div>			
            <div id="BookText">&nbsp;&nbsp;&nbsp;&nbsp;◎仁宗三<br /><br />&nbsp;&nbsp;&nbsp;&nbsp;四年春正月庚子，帝谓左右曰：“中书比奏百姓乏食，宜加赈恤。朕默思之，<br /><br />&nbsp;&nbsp;&nbsp;&nbsp;民饥若此，岂政有过差以致然欤？向诏百司务遵世祖成宪，宜勉力奉行，辅朕不<br /><br />&nbsp;&nbsp;&nbsp;&nbsp;逮，然尝思之，唯省刑薄赋，庶使百姓各遂其生也。”乙卯，诸王脱脱驻云南，<br /><br />&nbsp;&nbsp;&nbsp;&nbsp;扰害军民，以按灰代之。丙辰，以知枢密院事完者为云南行省平章政事。己未，<br /><br />&nbsp;&nbsp;&nbsp;&nbsp;给帝师寺廪食钞万锭。壬戌，冀宁路地震。戊辰，给诸王也速也不干、明安答儿<br /><br />&nbsp;&nbsp;&nbsp;&nbsp;部粮三月。<br /><br />&nbsp;&nbsp;&nbsp;&nbsp;闰月庚辰，封诸王孛罗为冀王。丙戌，以立皇太子诏天下，给赐鳏寡孤独钞，<br /><br />&nbsp;&nbsp;&nbsp;&nbsp;减免各路租税有差。赐诸王、宗戚朝会者，金三百两、银二千五百两、钞四万三<br /><br />&nbsp;&nbsp;&nbsp;&nbsp;千九百锭。辛卯，封别铁木儿为汾阳王。壬辰，给豳王南忽里部钞十二万锭买马。<br /><br />&nbsp;&nbsp;&nbsp;&nbsp;汴梁、扬州、河南、淮安、重庆、顺庆、襄阳民皆饥，发廪赈之。<br /><br />&nbsp;&nbsp;&nbsp;&nbsp;二月庚子，赐诸王买闾部钞三万锭。甲辰，敕郡县各社复置义仓。戊申，特<br /><br />&nbsp;&nbsp;&nbsp;&nbsp;授近侍完者不花翰林侍读学士、知制诰、同修国史。癸亥，升泰宁府为泰宁路，<br /><br />&nbsp;&nbsp;&nbsp;&nbsp;仍置泰宁县。乙丑，升蒙古国子监秩正三品，赐银印。丙寅，以诸王部值脱火赤<br /><br />&nbsp;&nbsp;&nbsp;&nbsp;之乱，百姓贫乏，给钞十六万六千锭、米万石赈之。曹州水，免今年租。三月丁<br /><br />&nbsp;&nbsp;&nbsp;&nbsp;卯朔，升靖州为路。庚午，给赵王阿鲁秃部粮四千石。乙酉，太阴犯箕。辛卯，<br /><br />&nbsp;&nbsp;&nbsp;&nbsp;车驾幸上都。<br /><br />&nbsp;&nbsp;&nbsp;&nbsp;夏四月戊戌，给安王兀都思不花部军粮三月。己亥，德安府旱，免屯田租。<br /><br />&nbsp;&nbsp;&nbsp;&nbsp;壬寅，加授太常礼仪院使拜住大司徒，赐赵王阿鲁秃金五十两、银五百两、钞千<br /><br />&nbsp;&nbsp;&nbsp;&nbsp;锭，割怀来县隶龙庆州。甲辰，以太宁路隶辽阳省。戊申，答合孙寇边，吴王朵<br /><br />&nbsp;&nbsp;&nbsp;&nbsp;列纳等败之于和怀，赐金玉束带、黄金、币帛有差。己未，诸王纽怜薨。乙丑，<br /><br />&nbsp;&nbsp;&nbsp;&nbsp;禁岭北酒。常尝夜坐，谓侍臣曰：“雨D不时，奈何？”萧拜住对曰：“宰相之<br /><br />&nbsp;&nbsp;&nbsp;&nbsp;过也。”帝曰：“卿不在中书耶？”拜住惶愧。顷之，帝露香默祷。既而大雨，<br /><br />&nbsp;&nbsp;&nbsp;&nbsp;左右以雨衣进，帝曰：“朕为民祈雨，何避焉！”翰林学士承旨忽都鲁都儿迷失、<br /><br />&nbsp;&nbsp;&nbsp;&nbsp;刘赓等译《大学衍义》以进，帝览之，谓群臣曰：“《大学衍义》议论甚嘉，其<br /><br />&nbsp;&nbsp;&nbsp;&nbsp;令翰林学士阿怜铁木儿译以国语。”五月辛未，授上都留守阔阔出开府仪同三司、<br /><br />&nbsp;&nbsp;&nbsp;&nbsp;大司徒。壬申，赐出征诸王丑汉等金银、钞币有差。乙亥，加封大长公主忙哥台<br /><br />&nbsp;&nbsp;&nbsp;&nbsp;为皇姑大长公主，给金印。戊寅，改卫率府为中翊府。壬午，黄州、高邮、真州、<br /><br />&nbsp;&nbsp;&nbsp;&nbsp;建宁等处，流民群聚，持兵抄掠，敕所在有司，其伤人及盗者罪之，余并给粮遣<br /><br />&nbsp;&nbsp;&nbsp;&nbsp;归。以翰林学士承旨赤因铁木儿为中书平章政事，中书平章兀伯都剌为集贤大学<br /><br />&nbsp;&nbsp;&nbsp;&nbsp;士。己丑，升中书左丞阿卜海牙为平章政事，参政乞塔为右丞，高P为左丞，参<br /><br />&nbsp;&nbsp;&nbsp;&nbsp;议中书省事换住、张思明并参知政事。<br /><br />&nbsp;&nbsp;&nbsp;&nbsp;六月乙巳，太阴犯心。内外监察御史四十余人劾铁木迭儿奸贪不法。戊申，<br /><br />&nbsp;&nbsp;&nbsp;&nbsp;铁木迭儿罢，以左丞相合散为中书右丞相。己酉，兀伯都剌复为中书平章政事。<br /><br />&nbsp;&nbsp;&nbsp;&nbsp;壬子，以工部尚书王桂为中书参知政事。安远王丑汉、赵王阿鲁秃为叛王脱火赤<br /><br />&nbsp;&nbsp;&nbsp;&nbsp;所掠，各赐金银、币帛。丙辰，敕：“诸王、驸马、功臣分地，仍旧制自辟达鲁<br /><br />&nbsp;&nbsp;&nbsp;&nbsp;花赤。”丁巳，安南国遣使来贡。戊午，置冀王孛罗王傅二员，中尉、司马各一<br /><br />&nbsp;&nbsp;&nbsp;&nbsp;员，都总管府秩正三品。己未，给岭北行省经费钞九十万锭、杂彩五万匹。癸亥，<br /><br />&nbsp;&nbsp;&nbsp;&nbsp;禁总摄沈明仁所佩司空印毋移文有司。<br /><br />&nbsp;&nbsp;&nbsp;&nbsp;秋七月乙亥，李孟罢，以江浙行省左丞王毅为中书平章政事。庚辰，赐皇姑<br /><br />&nbsp;&nbsp;&nbsp;&nbsp;大长公主忙哥台金百两、银千两、钞二千锭、币帛各百匹。赏讨叛王有功句容郡<br /><br />&nbsp;&nbsp;&nbsp;&nbsp;王床兀儿等金银、币帛、钞各有差。壬午，敕赤因铁木儿颁赉诸王、驸马，及赈<br /><br />&nbsp;&nbsp;&nbsp;&nbsp;济所部贫乏。特授中卫亲军都指挥使孛兰奚太尉。己丑，成纪县山崩，土石溃徙，<br /><br />&nbsp;&nbsp;&nbsp;&nbsp;坏田稼庐舍，压死居民。辛卯，冀宁路地震。帝谕省臣曰：“比闻蒙古诸部困乏，<br /><br />&nbsp;&nbsp;&nbsp;&nbsp;往往鬻子女于民家为婢仆，其命有司赎之还各部。”帝出，见卫士有敝衣者，驻<br /><br />&nbsp;&nbsp;&nbsp;&nbsp;马问之，对曰：“戍守边镇余十五年，以故贫耳。”帝曰：“此辈久劳于外，留<br /><br />&nbsp;&nbsp;&nbsp;&nbsp;守臣未常以闻，非朕亲见，何由知之！自今有类此者，必言于朕。”因命赐之钱<br /><br />&nbsp;&nbsp;&nbsp;&nbsp;帛。八月丙申，车驾至自上都。荧惑犯舆鬼。壬子，太阴犯昴。庚申，合散奏事<br /><br />&nbsp;&nbsp;&nbsp;&nbsp;毕，帝问曰：“卿等日所行者何事？”合散对曰：“臣等第奉行诏旨而已。”帝<br /><br />&nbsp;&nbsp;&nbsp;&nbsp;曰：“卿等何尝奉行朕旨，虽祖宗遗训，朝廷法令，皆不遵守。夫法者，所以辨<br /><br />&nbsp;&nbsp;&nbsp;&nbsp;上下，定民志，自古及今，未有法不立而天下治者。使人君制法，宰相能守而勿<br /><br />&nbsp;&nbsp;&nbsp;&nbsp;失，则下民知所畏避，纲纪可正，风俗可厚。其或法弛民慢，怨言并兴，欲求治<br /><br />&nbsp;&nbsp;&nbsp;&nbsp;安，岂不难哉？”九月丙寅，合散言：“故事，丞相必用蒙古勋臣；合散回回人，<br /><br />&nbsp;&nbsp;&nbsp;&nbsp;不厌人望。”遂恳辞，制以宣徽使伯答沙为中书右丞相，合散为左丞相。己巳，<br /><br />&nbsp;&nbsp;&nbsp;&nbsp;大都南城产嘉禾，一茎十一穗。庚午，太阴犯斗。壬辰，诏戒饬海漕，谕诸司毋<br /><br />&nbsp;&nbsp;&nbsp;&nbsp;得沮挠。岭北地震三日。<br /><br />&nbsp;&nbsp;&nbsp;&nbsp;冬十月甲午朔，有事于太庙。戊戌，给诸王晃火铁木儿等部粮五千石。壬寅，<br /><br />&nbsp;&nbsp;&nbsp;&nbsp;敕刑部尚书举林柏监大都兵马司防遏盗贼，仍严饬军校，制其出入。遣御史大夫<br /><br />&nbsp;&nbsp;&nbsp;&nbsp;伯忽、参知政事王桂祭陕西岳镇名山，赈恤秦州被灾之民。己酉，监察御史言：<br /><br />&nbsp;&nbsp;&nbsp;&nbsp;“官吏丁忧起复，人情惊惑，请禁止以绝侥幸。惟朝廷耆旧特旨起复者，不在禁<br /><br />&nbsp;&nbsp;&nbsp;&nbsp;例。”制曰：“可。”给两淮屯田总管府职田。壬子，给钞五万锭、粮五万石，<br /><br />&nbsp;&nbsp;&nbsp;&nbsp;赈察罕脑儿。戊午，海外婆罗公之民往贾海番，遇风涛，存者十四人漂至温州永<br /><br />&nbsp;&nbsp;&nbsp;&nbsp;嘉县，敕江浙省资遣还乡。改潮州路所统梅州隶广东道宣慰司。<br /><br />&nbsp;&nbsp;&nbsp;&nbsp;十一月己卯，复浚扬州运河。己丑，并F源县入陇州。壬辰，谕：“诸宿卫<br /><br />&nbsp;&nbsp;&nbsp;&nbsp;入直，各居其次，非有旨不得上殿，阑入禁中者坐罪。大臣许从二人，他官一人，<br /><br />&nbsp;&nbsp;&nbsp;&nbsp;门者讥其出入。”十二月丁酉，复广州采金银珠子都提举司，秩正四品，官三员。<br /><br />&nbsp;&nbsp;&nbsp;&nbsp;乙巳，置詹事院，从一品，太子詹事四员，副詹事、詹事丞并二员，家令府、延<br /><br />&nbsp;&nbsp;&nbsp;&nbsp;庆司设官并四员，典宝监八员。遣官即兴和路及净州发廪赈给北方流民。己酉，<br /><br />&nbsp;&nbsp;&nbsp;&nbsp;卢沟桥、泽畔店、琉璃河并置巡检司。壬子，置安王王傅。丁巳，赐诸王秃满铁<br /><br />&nbsp;&nbsp;&nbsp;&nbsp;木儿等及驸马忽剌兀带各部，金一千二百两、银七千七百两、钞一万七千七百锭、<br /><br />&nbsp;&nbsp;&nbsp;&nbsp;币帛二千匹。以内宰领延福司事秃满迭儿知枢密院事，特授晋王内史按摊出金紫<br /><br />&nbsp;&nbsp;&nbsp;&nbsp;光禄大夫、鲁国公。辛酉，改怯怜口民匠总管府为缮用司。<br /><br />&nbsp;&nbsp;&nbsp;&nbsp;五年春正月辛未，赐诸王秃满铁木儿等所部钞四万锭。甲戌，懿州地震。丙<br /><br />&nbsp;&nbsp;&nbsp;&nbsp;子，安南国遣其臣尹世才等以方物来贡。乙酉，敕诸王位下民在大都者，与民均<br /><br />&nbsp;&nbsp;&nbsp;&nbsp;役。丁亥，会试进士。湖广平章买住加鲁国公、大司农。赈晋王也孙铁木儿等部<br /><br />&nbsp;&nbsp;&nbsp;&nbsp;贫乏者。<br /><br />&nbsp;&nbsp;&nbsp;&nbsp;二月癸巳朔，日有食之。和宁路地震。丁酉，敕：“广宁、开元等万户府军<br /><br />&nbsp;&nbsp;&nbsp;&nbsp;入侍卫，有兄弟子侄五人者，三人留，四人三人者，二人留，著为籍。”秦州秦<br /><br />&nbsp;&nbsp;&nbsp;&nbsp;安县山崩。封诸王晃火铁木儿为嘉王，秃满铁木儿为武平王，并赐印。丁未，敕<br /><br />&nbsp;&nbsp;&nbsp;&nbsp;云南、四川归还所侵顺元宣抚司民地。戊申，升内史府秩正二品。建鹿顶殿于文<br /><br />&nbsp;&nbsp;&nbsp;&nbsp;德殿后。辛亥，敕杭州守臣春秋祭淮安忠武王伯颜祠。王子诸王答失蛮部乏食，<br /><br />&nbsp;&nbsp;&nbsp;&nbsp;敕甘肃行省给粮赈之。赐诸王察吉儿钞万锭。甲寅，置宁昌府。乙卯，命中书省<br /><br />&nbsp;&nbsp;&nbsp;&nbsp;汰不急之役，增置河东宣慰司副使一员。敕上都诸寺、权豪商贩货物，并输税课。<br /><br />&nbsp;&nbsp;&nbsp;&nbsp;戊午，以者连怯耶儿万户府为右卫率府。给书西天字《维摩经》金三千两。庚申，<br /><br />&nbsp;&nbsp;&nbsp;&nbsp;罢封赠。赏讨叛王脱火赤战功，赐诸王部察罕等金银币钞有差。<br /><br />&nbsp;&nbsp;&nbsp;&nbsp;三月戊辰，御试进士，赐忽都达儿、霍希贤以下五十人及第、出身有差。己<br /><br />&nbsp;&nbsp;&nbsp;&nbsp;巳，赐宁海王八都儿金印。庚午，立诸王斡罗温孙部打捕鹰坊诸色人匠怯怜口总<br /><br />&nbsp;&nbsp;&nbsp;&nbsp;管府，秩从四品。改静安路为德宁路，静安县为德宁县。癸酉，晋王也孙铁木儿<br /><br />&nbsp;&nbsp;&nbsp;&nbsp;部贫乏，赈米四千一百五十石，仍赐钞二万锭买牛羊孳畜。乙亥，增给两淮运司<br /><br />&nbsp;&nbsp;&nbsp;&nbsp;分司印一。特授安远王丑汉开府仪同三司、录军国重事、知枢密院事。戊寅，以<br /><br />&nbsp;&nbsp;&nbsp;&nbsp;湖州路为安王兀都思不花分地，其户数视卫王阿木哥。癸未，和宁、净州路禁酒。<br /><br />&nbsp;&nbsp;&nbsp;&nbsp;赐钞万锭，命晋王也孙铁木儿赈济辽东贫民。晋王内史拾得闾加荣禄大夫，封桓<br /><br />&nbsp;&nbsp;&nbsp;&nbsp;国公。给金九百两、银百五十两，书金字《藏经》。甲申，免巩昌等处经赈济者<br /><br />&nbsp;&nbsp;&nbsp;&nbsp;差税盐课。乙酉，御史台臣言：“诸司近侍隔越中书闻奏者，请如旧制论罪。”<br /><br />&nbsp;&nbsp;&nbsp;&nbsp;制曰：“可。”己丑，敕以红城屯田米赈净州、平地等处流民。置汾阳王别铁木<br /><br />&nbsp;&nbsp;&nbsp;&nbsp;儿王傅四员，赐丑驴答剌罕平江路田百顷。<br /><br />&nbsp;&nbsp;&nbsp;&nbsp;夏四月壬辰，安吉王乞台普济薨。丁酉，诸王雍吉剌带部乏食，赈米三千石。<br /><br />&nbsp;&nbsp;&nbsp;&nbsp;己亥，耽罗捕猎户成金等为寇，敕征东行省督兵捕之。庚子，赐诸王察吉儿部钞<br /><br />&nbsp;&nbsp;&nbsp;&nbsp;万锭，布帛称是。给中翊府阎台顺州屯田钞万锭，置牛种农具。庚戌，敕：“安<br /><br />&nbsp;&nbsp;&nbsp;&nbsp;远王丑汉分地隶建宁者七县、汀州者三县，达鲁花赤听其自辟。”升印经提举司<br /><br />&nbsp;&nbsp;&nbsp;&nbsp;为延福监，秩正三品。遣官分汰各部流民，给粮赈济。免怀孟、河南、南阳居民<br /><br />&nbsp;&nbsp;&nbsp;&nbsp;所输陕西盐课。是时解州盐池为水所坏，命怀孟等处食陕西红盐；后以地远，改<br /><br />&nbsp;&nbsp;&nbsp;&nbsp;食沧盐，而仍输课陕西，民不堪命，故免之。木邻、铁里干驿困乏，济以马五千<br /><br />&nbsp;&nbsp;&nbsp;&nbsp;匹。辽阳饥，海漕粮十万石于义、锦州，以赈贫民。甲寅，枢密院臣言：“各省<br /><br />&nbsp;&nbsp;&nbsp;&nbsp;调度军马，惟长官二人领其事。今四川省诸臣皆预，非便，请如旧制。”从之。<br /><br />&nbsp;&nbsp;&nbsp;&nbsp;以千奴、史弼并为中书平章政事，侍御史敬俨为中书参知政事。戊午，车驾幸上<br /><br />&nbsp;&nbsp;&nbsp;&nbsp;都。<br /><br />&nbsp;&nbsp;&nbsp;&nbsp;五月辛酉朔，顺元等处军民宣抚使阿昼以洞蛮酋黑冲子子昌奉方物来觐。丁<br /><br />&nbsp;&nbsp;&nbsp;&nbsp;卯，赐安王兀都思不花金五百两、银五千两。以御史中丞亦列赤为中书右丞相。<br /><br />&nbsp;&nbsp;&nbsp;&nbsp;戊辰，遣平章政事王毅星于司天台三昼夜。诸王按塔木儿、不颜铁木儿部乏食，<br /><br />&nbsp;&nbsp;&nbsp;&nbsp;赈粮两月。壬申，监察御史言：“比年名爵冒滥，太尉、司徒、国公接迹于朝。<br /><br />&nbsp;&nbsp;&nbsp;&nbsp;昔奉诏裁罢，中外莫不欣悦。近闻礼部奉旨铸太尉、司徒、司空等印二十有六，<br /><br />&nbsp;&nbsp;&nbsp;&nbsp;此辈无功于国，载在史册，贻笑将来。请自今门阀贵重、勋业昭著者存留一二，<br /><br />&nbsp;&nbsp;&nbsp;&nbsp;余并革去。”制曰：“可。”癸酉，遣官分道减决笞以下罪。己卯，德庆路地震。<br /><br />&nbsp;&nbsp;&nbsp;&nbsp;巩昌陇西县大雨，南土山崩，压死居民，给粮赈之。六月辛卯，御史台臣言：<br /><br />&nbsp;&nbsp;&nbsp;&nbsp;“昔遣张驴等经理江浙、江西、河南田粮，虚增粮数，流毒生民，已尝奉旨俟三<br /><br />&nbsp;&nbsp;&nbsp;&nbsp;年征租。今及其期，若江浙、江西当如例输之，其河南请视乡例减半征之。”制<br /><br />&nbsp;&nbsp;&nbsp;&nbsp;曰：“可。”癸巳，以典瑞院使斡赤为集贤大学士、领典瑞院事、大司徒。己亥，<br /><br />&nbsp;&nbsp;&nbsp;&nbsp;北地诸部军士乏食，给粮赈之。庚子，遣阿尼八都儿、只儿海分汰净州北地流民，<br /><br />&nbsp;&nbsp;&nbsp;&nbsp;其隶四宿卫及诸王、驸马者，给资粮遣还各部。癸卯，赐诸王桑哥班金束带一、<br /><br />&nbsp;&nbsp;&nbsp;&nbsp;银百两、钞五百锭。乙巳，术者赵子玉等七人伏诛。时卫王阿木哥以罪贬高丽，<br /><br />&nbsp;&nbsp;&nbsp;&nbsp;子玉言于王府司马曹脱不台等曰：“阿木哥名应图谶。”于是潜谋备兵器、衣甲、<br /><br />&nbsp;&nbsp;&nbsp;&nbsp;旗鼓，航海往高丽取阿木哥至大都，俟时而发，行次利津县，事觉，诛之。西番<br /><br />&nbsp;&nbsp;&nbsp;&nbsp;土寇作乱，敕甘肃省调兵捕之。丁巳，赐安王兀都思不花等金束带及金二百两、<br /><br />&nbsp;&nbsp;&nbsp;&nbsp;银一千五十两、钞二千二百锭、币帛二百八十匹。<br /><br />&nbsp;&nbsp;&nbsp;&nbsp;秋七月己未朔，李邦宁加开府仪同三司。癸亥，赐诸王八里带等金二百两、<br /><br />&nbsp;&nbsp;&nbsp;&nbsp;银八百五十两、钞二千锭、币帛二百匹。甲子，给钦察卫马羊价钞一十四万五千<br /><br />&nbsp;&nbsp;&nbsp;&nbsp;九百九十二锭。丙寅，调军五千乌蒙等处屯田，置总管万户府，秩正三品，给银<br /><br />&nbsp;&nbsp;&nbsp;&nbsp;印。丁卯，给钞二十万锭、粮万石，命晋王分赉所部宿卫士。壬申，御史中丞赵<br /><br />&nbsp;&nbsp;&nbsp;&nbsp;简言：“皇太子春秋鼎盛，宜选耆儒敷陈道义。今李铨侍东宫说书，未谙经史，<br /><br />&nbsp;&nbsp;&nbsp;&nbsp;请别求硕学，分进讲读，实宗社无疆之福。”制曰：“可。”诸王不里牙敦之叛，<br /><br />&nbsp;&nbsp;&nbsp;&nbsp;诸王也舍、失列吉及卫士朵带、伯都坐持两端，不助官军进讨，敕流也舍江西，<br /><br />&nbsp;&nbsp;&nbsp;&nbsp;失列吉湖广，朵带衡州，伯都潭州。癸酉，拘卫王阿木哥王傅印。置饩廪司，秩<br /><br />&nbsp;&nbsp;&nbsp;&nbsp;正八品，隶上都留守司。丰州石泉店置巡检司。赐诸王别失帖木儿等金、银，并<br /><br />&nbsp;&nbsp;&nbsp;&nbsp;赈其部米万石、钞万锭。己卯，诸王雍吉剌带、曲春铁木儿来朝，赐金二百两、<br /><br />&nbsp;&nbsp;&nbsp;&nbsp;银一千两、钞五千锭、币帛一百匹，仍给钞万锭、米万石，分赉其所部。辛巳，<br /><br />&nbsp;&nbsp;&nbsp;&nbsp;立受给库，秩九品，隶工部。壬午，罢河南省左丞陈英等所括民田，止如旧例输<br /><br />&nbsp;&nbsp;&nbsp;&nbsp;税。戊子，巩昌路宁远县山崩。加封楚三闾大夫屈原为忠节清烈公。<br /><br />&nbsp;&nbsp;&nbsp;&nbsp;八月戊子，车驾至自上都。乙卯，并翁源县入曲江县。九月癸亥，大司农买<br /><br />&nbsp;&nbsp;&nbsp;&nbsp;住等进司农丞苗好谦所撰《栽桑图说》，帝曰：“农桑衣食之本，此图甚善。”<br /><br />&nbsp;&nbsp;&nbsp;&nbsp;命刊印千帙，散之民间。丙寅，广西两江龙州万户赵清臣、太平路总管李兴隆率<br /><br />&nbsp;&nbsp;&nbsp;&nbsp;土官黄法扶、何凯，并以方物来贡，赐以币帛有差。豳王南忽里等部贫乏，命甘<br /><br />&nbsp;&nbsp;&nbsp;&nbsp;肃省市马万匹给之。丁卯，中书右丞、宣徽使亦列赤为中书平章政事，左丞高P<br /><br />&nbsp;&nbsp;&nbsp;&nbsp;为右丞，参知政事换住为左丞，吏部尚书燕只干为参知政事。壬申，以钞给北边<br /><br />&nbsp;&nbsp;&nbsp;&nbsp;军为马价。甲戌，以作佛事，释重囚三人，轻囚五十三人。己卯，以江浙省所印<br /><br />&nbsp;&nbsp;&nbsp;&nbsp;《大学衍义》五十部赐朝臣。辛巳，置大永福寺都总管府，秩三品。壬午，敕：<br /><br />&nbsp;&nbsp;&nbsp;&nbsp;“军官犯罪，行省咨枢密院议拟，毋擅决遣。”丙戌，以佥太常礼仪院事狗儿为<br /><br />&nbsp;&nbsp;&nbsp;&nbsp;中书参知政事。丁亥，立行宣政院于杭州，设官八员。大同路金城县大雨雹。<br /><br />&nbsp;&nbsp;&nbsp;&nbsp;冬十月己丑，以大宁路隶辽阳省，宣德府隶大都路。敕：“僧人除宋旧有及<br /><br />&nbsp;&nbsp;&nbsp;&nbsp;朝廷拨赐土田免租税，余田与民一体科征。”播州南宁长官洛麽作乱，思州守臣<br /><br />&nbsp;&nbsp;&nbsp;&nbsp;换住哥招谕之，洛麽遣人以方物来觐。罢胶、莱、莒、密盐使司，复立涛洛场。<br /><br />&nbsp;&nbsp;&nbsp;&nbsp;辛卯，禁大同、冀宁、晋宁等路酿酒。壬辰，建帝师巴思八殿于大兴教寺，给钞<br /><br />&nbsp;&nbsp;&nbsp;&nbsp;万锭。癸巳，改中翊府为羽林亲军都指挥使司。甲午，有事于太庙。癸丑，赣州<br /><br />&nbsp;&nbsp;&nbsp;&nbsp;路雩都县里胥刘景周，以有司征括田新租，聚众作乱，敕免征新租，招谕之。<br /><br />&nbsp;&nbsp;&nbsp;&nbsp;十一月辛酉，开成、庄浪等处禁酒。壬戌，改黄花岭屯储军民总管府为屯储<br /><br />&nbsp;&nbsp;&nbsp;&nbsp;总管府，设官四员。山后民饥，增海漕四十万石。增置大都南、北两兵马司指挥<br /><br />&nbsp;&nbsp;&nbsp;&nbsp;使，色目、汉人各二员，给分司印二。丁卯，用监察御史乃蛮带等言，追夺建康<br /><br />&nbsp;&nbsp;&nbsp;&nbsp;富民王训等白身滥受宣敕，仍禁冒籍贯宿卫及巧受远方职官、不赴任求别调者，<br /><br />&nbsp;&nbsp;&nbsp;&nbsp;隐匿不自首者罪之。己巳，升同知枢密院事忠嘉知枢密院事。丙子，集贤大学士、<br /><br />&nbsp;&nbsp;&nbsp;&nbsp;太保曲出言：“唐陆淳著《春秋纂例》、《辨疑》、《微旨》三书，有益后学，<br /><br />&nbsp;&nbsp;&nbsp;&nbsp;请令江西行省u梓，以广其传。”从之。癸未，敕江西茶运司岁课以二十五万锭<br /><br />&nbsp;&nbsp;&nbsp;&nbsp;为额。敕大永福寺创殿，安奉顺宗皇帝御容。<br /><br />&nbsp;&nbsp;&nbsp;&nbsp;十二月壬辰，特授集贤大学士脱列大司徒。辛亥，置重庆路江津、巴县等处<br /><br />&nbsp;&nbsp;&nbsp;&nbsp;屯田，省成都岁漕万二千石。甲寅，敕枢密院核实蒙古军贫乏者，存恤五年。<br /><br />&nbsp;&nbsp;&nbsp;&nbsp;六年春正月丁巳朔，暹国遣使奉表来贡方物。丁卯，敕：“福建、两广、云<br /><br />&nbsp;&nbsp;&nbsp;&nbsp;南、甘肃、四川军官致仕还家，官给驿传如民官例。”戊辰，赈晋王部贫民。癸<br /><br />&nbsp;&nbsp;&nbsp;&nbsp;酉，特授同知徽政院事丑驴答剌罕金紫光禄大夫、太尉，给银印。甲戌，监察御<br /><br />&nbsp;&nbsp;&nbsp;&nbsp;史孛术鲁等言：“皇太子位正东宫，既立詹事院以总家政，宜择年德老成、道<br /><br />&nbsp;&nbsp;&nbsp;&nbsp;义崇重者为师保宾赞，俾尽心辅导，以广缉熙之学。”制曰：“可。”戊寅，太<br /><br />&nbsp;&nbsp;&nbsp;&nbsp;阴犯心。己卯，星于司天台。广东南恩、新州徭贼龙郎庚等为寇，命江西行省<br /><br />&nbsp;&nbsp;&nbsp;&nbsp;发兵捕之。帝御嘉禧殿，谓鲁忽赤买闾曰：“鲁忽赤人命所系，其详阅狱辞，<br /><br />&nbsp;&nbsp;&nbsp;&nbsp;事无大小，必谋诸同僚，疑不能决者，与省、台臣集议以闻。”又顾谓侍臣曰：<br /><br />&nbsp;&nbsp;&nbsp;&nbsp;“卿等以朕居帝位为安邪？朕惟太祖创业艰难，世祖混一疆宇，兢业守成，恒惧<br /><br />&nbsp;&nbsp;&nbsp;&nbsp;不能当天心，绳祖武，使万方百姓乐得其所，朕念虑在兹，卿等固不知也。”<br /><br />&nbsp;&nbsp;&nbsp;&nbsp;二月丁亥朔，日有食之。改释奠于中丁，祀社稷于中戊。星于回回司天台。<br /><br />&nbsp;&nbsp;&nbsp;&nbsp;丁酉，云南^里爱俄、永昌蒲蛮阿八剌等并为寇，命云南省从宜剿捕。戊戌，改<br /><br />&nbsp;&nbsp;&nbsp;&nbsp;陕西转运盐使司为河东陕西都转运盐使司，直隶省部。己亥，太阴犯灵台。乙巳，<br /><br />&nbsp;&nbsp;&nbsp;&nbsp;敕：“诸司不由中书奏官辄署事者悉罢之。”特授僧从吉祥荣禄大夫、大司空，<br /><br />&nbsp;&nbsp;&nbsp;&nbsp;加荣禄大夫、大司徒僧文吉祥开府仪同三司。<br /><br />&nbsp;&nbsp;&nbsp;&nbsp;三月丁巳，以天寿节，释重囚一人。乙未，给钞赈济上都、西番诸驿。辛酉，<br /><br />&nbsp;&nbsp;&nbsp;&nbsp;斡端地有叛者入寇，遣镇西武靖王搠思班率兵讨之。诏以御史中丞秃秃合为御史<br /><br />&nbsp;&nbsp;&nbsp;&nbsp;大夫，谕之曰：“御史大夫职任至重，以卿勋旧之裔，故特授汝。当思乃祖乃父<br /><br />&nbsp;&nbsp;&nbsp;&nbsp;忠勤王室，仍以古名臣为法，否则将坠汝家声，负朕委任之意矣。”丙寅，改怀<br /><br />&nbsp;&nbsp;&nbsp;&nbsp;孟路为怀庆路。特授翰林学士承旨八儿思不花开府仪同三司、大司徒。己巳，太<br /><br />&nbsp;&nbsp;&nbsp;&nbsp;阴犯明堂。敕：“诸王、驸马、宗姻诸事，依旧制领于内八府官，忽径移文中书。”<br /><br />&nbsp;&nbsp;&nbsp;&nbsp;封诸王月鲁铁木儿为恩王，给印，置王傅官。免大都、上都、兴和、大同今岁租<br /><br />&nbsp;&nbsp;&nbsp;&nbsp;税。癸酉，太阴犯日星。甲戌，太阴犯心。壬午，赐大兴教寺僧斋食钞二万锭，<br /><br />&nbsp;&nbsp;&nbsp;&nbsp;禁甘肃行省所属郡县酿酒。<br /><br />&nbsp;&nbsp;&nbsp;&nbsp;夏四月壬辰，中书省臣言：“云南土官病故，子侄兄弟袭之，无则妻承夫职。<br /><br />&nbsp;&nbsp;&nbsp;&nbsp;远方蛮夷，顽犷难制，必任土人，可以集事。今或阙员，宜从本俗，权职以行。”<br /><br />&nbsp;&nbsp;&nbsp;&nbsp;制曰：“可。”丙辰，命京师诸司官吏运粮输上都、兴和，赈济蒙古饥民。庚子，<br /><br />&nbsp;&nbsp;&nbsp;&nbsp;车驾幸上都。以铁木迭儿为太子太师。内外监察御史四十余人，劾其逞私蠹政，<br /><br />&nbsp;&nbsp;&nbsp;&nbsp;难居师保之任，不听。诸王合赞薨。丙午，命宣政院赈给西番诸驿。壬子，伯颜<br /><br />&nbsp;&nbsp;&nbsp;&nbsp;铁木儿部贫乏，给钞赈之。<br /><br />&nbsp;&nbsp;&nbsp;&nbsp;五月辛酉，太阴犯灵台。丁卯，太阴犯房。丙子，太阴犯垒壁阵。加安南国<br /><br />&nbsp;&nbsp;&nbsp;&nbsp;王陈益稷仪同三司。六月戊子，以庄浪巡检司为庄浪县，移巡检司于北卜渡。癸<br /><br />&nbsp;&nbsp;&nbsp;&nbsp;巳，以米五千石赈大长公主所隶贫民。甲午，改缮珍司为徽仪使司，秩二品。己<br /><br />&nbsp;&nbsp;&nbsp;&nbsp;亥，岁星犯东咸。辛丑，置河南田赋总管府，隶内史府，设达鲁花赤、总管、同<br /><br />&nbsp;&nbsp;&nbsp;&nbsp;知各一员，副总管二员，秩从三品。戊申，置勇校署，以角碚吡ブ。庚戌，大<br /><br />&nbsp;&nbsp;&nbsp;&nbsp;同县雨雹，大如鸡卵。诏以驼马牛羊分给朔方蒙古民戍守边徼者，俾牧养蕃息以<br /><br />&nbsp;&nbsp;&nbsp;&nbsp;自赡，仍命议兴屯田。壬子，赐大乾元寺钞万锭，俾营子钱，供缮修之费，仍升<br /><br />&nbsp;&nbsp;&nbsp;&nbsp;其提点所为总管府，给银印，秩正三品。给钞四十万锭，赈合剌赤部贫民；三十<br /><br />&nbsp;&nbsp;&nbsp;&nbsp;万锭，赈诸位怯怜口被灾者；诸有俸禄及能自赡者勿给。癸丑，以羽林亲军万人<br /><br />&nbsp;&nbsp;&nbsp;&nbsp;隶东宫。丙子，升广惠司秩正三品，掌回回医药。丁丑，以济宁等路水，遣官阅<br /><br />&nbsp;&nbsp;&nbsp;&nbsp;视其民，乏食者赈之，仍禁酒，开河泊禁，听民采食。晋阳、西凉、钧等州，阳<br /><br />&nbsp;&nbsp;&nbsp;&nbsp;翟、新郑、密等县大雨雹，汴梁、益都、般阳、济南、东昌、东平、济宁、泰安、<br /><br />&nbsp;&nbsp;&nbsp;&nbsp;高唐、濮州、淮安诸处大水。<br /><br />&nbsp;&nbsp;&nbsp;&nbsp;秋七月丙辰，缅国赵钦撒以方物来觐。来安路总管岑世兴叛，据唐兴州，赐<br /><br />&nbsp;&nbsp;&nbsp;&nbsp;玺书招谕之。诸王阔a坚部贫乏，给粮赈之。壬戌，太阴犯心。以者连怯耶儿万<br /><br />&nbsp;&nbsp;&nbsp;&nbsp;户府军万人隶东宫，置右卫率府，秩正三品。丁卯，诏谕江西官吏、豪民毋沮挠<br /><br />&nbsp;&nbsp;&nbsp;&nbsp;茶课。甲戌，皇姊大长公主祥哥剌吉作佛事，释全宁府重囚二十七人，敕按问全<br /><br />&nbsp;&nbsp;&nbsp;&nbsp;宁守臣阿从不法，仍追所释囚还狱。命分简奴儿流囚罪稍轻者，屯田肇州。乙亥，<br /><br />&nbsp;&nbsp;&nbsp;&nbsp;通州、t州增置三仓。丙子，太白犯太微垣右执法。增置上都警巡院、开平县<br /><br />&nbsp;&nbsp;&nbsp;&nbsp;官各二员。己卯，晋王也孙铁木儿所部民，经剽掠灾伤，为盗者众，敕鲁忽赤<br /><br />&nbsp;&nbsp;&nbsp;&nbsp;囊加带往，与晋王内史审录罪囚，重者就启晋王诛之，当流配者加等杖之。庚辰，<br /><br />&nbsp;&nbsp;&nbsp;&nbsp;赐木怜、麦该两驿钞一万二千一百二十锭，俾市马给驿。辛巳，赐左右鹰坊及合<br /><br />&nbsp;&nbsp;&nbsp;&nbsp;剌赤等贫乏者钞一十四万锭。<br /><br />&nbsp;&nbsp;&nbsp;&nbsp;八月甲申，以河东山西道宣慰使张思明为中书参知政事。乙酉，荧惑犯舆鬼。<br /><br />&nbsp;&nbsp;&nbsp;&nbsp;甲午，以授皇太子玉册，告祭于南郊。庚子，车驾至自上都。丁未，告祭于太庙。<br /><br />&nbsp;&nbsp;&nbsp;&nbsp;是月，伏羌县山崩。<br /><br />&nbsp;&nbsp;&nbsp;&nbsp;闰八月丙辰，辰星犯太微垣右执法。赐嘉王晃火铁木儿部羊十万、马万匹。<br /><br />&nbsp;&nbsp;&nbsp;&nbsp;庚申，增置兴和路预备仓，秩正八品；升广盈库从八品。癸亥，荧惑犯轩辕。甲<br /><br />&nbsp;&nbsp;&nbsp;&nbsp;子，太阴犯垒壁阵。浚会通河。壬申，以太傅、御史大夫伯忽为太师。癸酉，敕：<br /><br />&nbsp;&nbsp;&nbsp;&nbsp;“河东山西道宣慰司官，给俸同随朝。”敕：“诸司有受命不之官及避繁剧托故<br /><br />&nbsp;&nbsp;&nbsp;&nbsp;去职者，夺其宣敕。”乙亥，太白犯东咸。并永兴县入奉圣州。<br /><br />&nbsp;&nbsp;&nbsp;&nbsp;九月甲申，以徽政使朵带为太傅，升参议中书省事钦察为参知政事。辛卯，<br /><br />&nbsp;&nbsp;&nbsp;&nbsp;铁里干等二十八驿被灾，给钞赈之。壬辰，星于司天台。癸巳，以作佛事，释<br /><br />&nbsp;&nbsp;&nbsp;&nbsp;大辟囚七人，流以下囚六人。戊戌，增海漕十万石。置云南县，隶云内州。以故<br /><br />&nbsp;&nbsp;&nbsp;&nbsp;昌州宝山县置宝昌州，隶兴和路。庚子，并顺德、广平两铁冶提举司为顺德广平<br /><br />&nbsp;&nbsp;&nbsp;&nbsp;彰德等处铁冶提举司。癸卯，御史台臣言：“比者官以幸求，罪以赂免，乞凡内<br /><br />&nbsp;&nbsp;&nbsp;&nbsp;外官非勋旧有资望者，不许骤升。诸犯赃罪已款伏及当鞫而幸免者，悉付元问官<br /><br />&nbsp;&nbsp;&nbsp;&nbsp;以竟其罪；其贪污受刑，夺职不叙者，夤缘近侍，出入内庭，觊幸名爵，宜斥逐<br /><br />&nbsp;&nbsp;&nbsp;&nbsp;之。”帝皆纳其言。诏谓四宿卫尝受刑者，勿令造禁廷。山东诸路禁酒。浚镇江<br /><br />&nbsp;&nbsp;&nbsp;&nbsp;练湖。发粟赈济宁、东平、东昌、高唐、德州、济南、益都、般阳、扬州等路饥。<br /><br />&nbsp;&nbsp;&nbsp;&nbsp;十月甲寅，省都功德使四员，止存六员。乙卯，东平、济宁路水陆十五驿乏食，<br /><br />&nbsp;&nbsp;&nbsp;&nbsp;户给麦十石。中书省臣言：“白云宗总摄沈明仁，强夺民田二万顷，诳诱愚俗十<br /><br />&nbsp;&nbsp;&nbsp;&nbsp;万人，私赂近侍，妄受名爵，已奉旨追夺，请汰其徒，还所夺民田。其诸不法事，<br /><br />&nbsp;&nbsp;&nbsp;&nbsp;宜令核问。”有旨：“朕知沈明仁奸恶，其严鞫之。”戊午，遣中书右丞相伯答<br /><br />&nbsp;&nbsp;&nbsp;&nbsp;沙持节授皇太子玉册。辛酉，以鲁忽赤铁木儿不花为御史大夫。癸亥，荧惑犯<br /><br />&nbsp;&nbsp;&nbsp;&nbsp;太微垣左执法。上都民饥，发官粟万石减价赈粜。置两浙盐仓六所，秩从八品，<br /><br />&nbsp;&nbsp;&nbsp;&nbsp;官二员，惟杭州、嘉兴二仓设官三员，秩从七品；盐场三十四所，场设监运一员，<br /><br />&nbsp;&nbsp;&nbsp;&nbsp;正八品。罢检校所。乙丑，太阴犯昴。丁卯，赈北方诸驿。戊辰，太阴犯东井。<br /><br />&nbsp;&nbsp;&nbsp;&nbsp;庚午，太白昼见。辛未，太阴犯轩辕。丙子，以皇太子受玉册，诏天下。己卯，<br /><br />&nbsp;&nbsp;&nbsp;&nbsp;浚通惠河。增河东、陕西盐运司判官一员，给分司印二；置提领所二，秩从八品，<br /><br />&nbsp;&nbsp;&nbsp;&nbsp;官各二员；盐场二，增管勾各二员；罢漉盐户提领二十人。济南滨、棣州、章丘<br /><br />&nbsp;&nbsp;&nbsp;&nbsp;等县水，免其田租。<br /><br />&nbsp;&nbsp;&nbsp;&nbsp;十一月辛卯，荧惑犯进贤。木邦路带邦为寇，敕云南省招捕之。乙巳，以秘<br /><br />&nbsp;&nbsp;&nbsp;&nbsp;书卿苫思丁为大司徒。庚子，敕晋王部贫民二千居称海屯田。增京畿漕运司同知、<br /><br />&nbsp;&nbsp;&nbsp;&nbsp;副使各一员，给分司印。中书省臣言：“曩赐诸王阿只吉钞三万锭，使营子钱以<br /><br />&nbsp;&nbsp;&nbsp;&nbsp;给畋猎廪膳，毋取诸民。今其部阿鲁忽等出猎，恣索于民，且为奸事，宜令宗正<br /><br />&nbsp;&nbsp;&nbsp;&nbsp;府、刑部讯鞫之，以正典刑。”制曰：“可。”禁民匿蒙古军亡奴。帝谕台臣曰：<br /><br />&nbsp;&nbsp;&nbsp;&nbsp;“有国家者，以民为本。比闻百姓疾苦衔冤者众，其令监察御史、廉访司审察以<br /><br />&nbsp;&nbsp;&nbsp;&nbsp;闻。”河间民饥，发粟赈之。<br /><br />&nbsp;&nbsp;&nbsp;&nbsp;十二月壬戌，命皇太子参决国政。封宋儒周颐为道国公。甲子，遣宗正府<br /><br />&nbsp;&nbsp;&nbsp;&nbsp;鲁忽赤二员，审决兴和、平地等处狱囚。省云南大理、大、小彻里等地同知、<br /><br />&nbsp;&nbsp;&nbsp;&nbsp;相副官及儒学、蒙古教授等官百二十四员。丙寅，太阴犯轩辕。己巳，复吏人出<br /><br />&nbsp;&nbsp;&nbsp;&nbsp;身旧制，其犯赃者止从七品。免大都、上都、兴和延v七年差税。河西塔塔剌地<br /><br />&nbsp;&nbsp;&nbsp;&nbsp;置屯田，立军民万户府。壬申，太阴犯星。平章政事王毅以亲老辞职，从之，仍<br /><br />&nbsp;&nbsp;&nbsp;&nbsp;赐其父币帛。癸酉，是夜风雪甚寒，帝谓侍臣曰：“朕与卿等居暖室，宗戚、昆<br /><br />&nbsp;&nbsp;&nbsp;&nbsp;弟远戍边陲，曷胜其苦！岁赐钱帛，可不遍及耶？”敕上都、大都冬夏设食于路，<br /><br />&nbsp;&nbsp;&nbsp;&nbsp;以食饥者。<br /><br />&nbsp;&nbsp;&nbsp;&nbsp;七年春正月辛巳朔，日有食之。帝斋居损膳，辍朝贺。壬午，御史台臣言：<br /><br />&nbsp;&nbsp;&nbsp;&nbsp;“比赐不儿罕丁山场、完者不花海舶税，会计其钞，皆数十万锭，诸王军民贫乏<br /><br />&nbsp;&nbsp;&nbsp;&nbsp;者，所赐未尝若是，苟不撙节，渐致帑藏虚竭，民益困矣。”中书省臣进曰：<br /><br />&nbsp;&nbsp;&nbsp;&nbsp;“台臣所言良是，若非振理朝纲，法度愈坏。臣等乞赐罢黜，选任贤者。”帝曰：<br /><br />&nbsp;&nbsp;&nbsp;&nbsp;“卿等不必言，其各共乃事。”癸未，帝御大明殿，受诸王、百官朝贺。辛卯，<br /><br />&nbsp;&nbsp;&nbsp;&nbsp;江浙行省丞相黑驴言：“白云僧沈明仁，擅度僧四千八百余人，获钞四万余锭，<br /><br />&nbsp;&nbsp;&nbsp;&nbsp;既已辞伏，今遣其徒沈崇胜潜赴京师行贿求援，请逮赴江浙，并治其罪。”从之。<br /><br />&nbsp;&nbsp;&nbsp;&nbsp;乙未，太阴犯明堂上星。丁亥，帝不豫。辛丑，帝崩于光天宫，寿三十有六，在<br /><br />&nbsp;&nbsp;&nbsp;&nbsp;位十年。癸卯，葬起辇谷，从诸帝陵。五月乙未，群臣上谥曰圣文钦孝皇帝，庙<br /><br />&nbsp;&nbsp;&nbsp;&nbsp;号仁宗，国语曰普颜笃皇帝。<br /><br />&nbsp;&nbsp;&nbsp;&nbsp;仁宗天性慈孝，聪明恭俭，通达儒术，妙悟释典，尝曰：“明心见性，佛教<br /><br />&nbsp;&nbsp;&nbsp;&nbsp;为深；修身治国，儒道为切。”又曰：“儒者可尚，以能维持三纲五常之道也。”<br /><br />&nbsp;&nbsp;&nbsp;&nbsp;平居服御质素，澹然无欲，不事游畋，不喜征伐，不崇货利。事皇太后，终身不<br /><br />&nbsp;&nbsp;&nbsp;&nbsp;违颜色；待宗戚勋旧，始终以礼。大臣亲老，时加恩赉；太官进膳，必分赐贵近。<br /><br />&nbsp;&nbsp;&nbsp;&nbsp;有司奏大辟，每惨恻移时。其孜孜为治，一遵世祖之成宪云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,951726);">加入书签</a><a
                        href="951631.html">上一页</a>&larr;<a href="index.html">返回列表</a>&rarr;<a
                            href="951763.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "951631.html"; var next_page = "951763.html"; var index_page = "index.html"; var sortid = "9"; var article_id = "14699"; var chapter_id = "951726"; var articlename = "元史"; var chaptername = " 卷二十六 本纪第二十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>