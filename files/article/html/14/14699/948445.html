<!DOCTYPE html>
<html>
<head>
<meta charset="gbk" />
<title>元史- 卷一 本纪第一-在线阅读-哈西文学网</title>
<meta name="keywords" content="宋濂，元史， 卷一 本纪第一全文， 卷一 本纪第一在线阅读 哈西文学网" />
<meta name="description" content="哈西文学网提供宋濂的元史  卷一 本纪第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/948445.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/948445.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一 本纪第一</h1>
            <div class="link xb">
                <a href="index.html">上一页</a>&larr;<a href="index.html">返回列表</a>&rarr;<a
                    href="948490.html">下一页</a></div>			
            <div id="BookText">&nbsp;&nbsp;&nbsp;&nbsp;◎太祖<br /><br />&nbsp;&nbsp;&nbsp;&nbsp;太祖法天启运圣武皇帝，讳铁木真，姓奇渥温氏，蒙古部人。太祖其十世祖<br /><br />&nbsp;&nbsp;&nbsp;&nbsp;孛端义儿，母曰阿兰果火，嫁脱奔咩哩犍，生二子，长曰博寒葛答黑，次曰博合<br /><br />&nbsp;&nbsp;&nbsp;&nbsp;睹撒里直。既而夫亡，阿兰寡居，夜寝帐中，梦白光自天窗中入，化为金色神人，<br /><br />&nbsp;&nbsp;&nbsp;&nbsp;来趋卧榻。阿兰惊觉，遂有娠，产一子，即孛端义儿也。孛端义儿状貌奇异，沉<br /><br />&nbsp;&nbsp;&nbsp;&nbsp;默寡言，家人谓之痴，独阿兰语人曰：“此儿非痴，后世子孙必有大贵者。”阿<br /><br />&nbsp;&nbsp;&nbsp;&nbsp;兰没，诸兄分家赀，不及之。孛端义儿曰：“贫贱富贵，命也，赀财何足道！”<br /><br />&nbsp;&nbsp;&nbsp;&nbsp;独乘青白马，至八里屯阿懒之地居焉。食饮无所得，适有苍鹰搏野兽而食，孛端<br /><br />&nbsp;&nbsp;&nbsp;&nbsp;义儿以缗设机取之，鹰即驯狎，乃臂鹰，猎兔禽以为膳，或阙即继，似有天相之。<br /><br />&nbsp;&nbsp;&nbsp;&nbsp;居月，有民数十家自统急里忽鲁之野逐水草来迁。孛端义儿结茅与之居，出<br /><br />&nbsp;&nbsp;&nbsp;&nbsp;入相资，自此生理稍足。一日，仲兄忽思之，曰：“孛端义儿独出而无赍，近者<br /><br />&nbsp;&nbsp;&nbsp;&nbsp;得无冻馁乎？”即自来访，邀与俱归。孛端义儿中路谓其兄曰：“统急里忽鲁之<br /><br />&nbsp;&nbsp;&nbsp;&nbsp;民无所属附，若临之以兵，可服也。”兄以为然，至家，即选壮士，令孛端义儿<br /><br />&nbsp;&nbsp;&nbsp;&nbsp;帅之前行，果尽降之。<br /><br />&nbsp;&nbsp;&nbsp;&nbsp;孛端义儿殁，子八林昔黑剌秃合必畜嗣，生子曰咩芋贫亍＿芋贫仄拊荒<br /><br />&nbsp;&nbsp;&nbsp;&nbsp;拿伦，生七子而寡。莫拿伦性刚急。时押剌伊而部有群小儿掘田间草根以为食，<br /><br />&nbsp;&nbsp;&nbsp;&nbsp;莫拿伦乘车出，适见之，怒曰：“此田乃我子驰马之所，群儿辄敢坏之邪？”驱<br /><br />&nbsp;&nbsp;&nbsp;&nbsp;车径出，辗伤诸儿，有至死者。押剌伊而忿怨，尽驱莫拿伦马群以去。莫拿伦诸<br /><br />&nbsp;&nbsp;&nbsp;&nbsp;子闻之，不及被甲，往追之。莫拿伦私忧曰：“吾儿不甲以往，恐不能胜敌。”<br /><br />&nbsp;&nbsp;&nbsp;&nbsp;令子妇载甲赴之，已无及矣。既而果为所败，六子皆死。押剌伊而乘胜杀莫拿伦，<br /><br />&nbsp;&nbsp;&nbsp;&nbsp;灭其家。唯一长孙海都尚幼，乳母匿诸积木中，得免。先是莫拿伦第七子纳真，<br /><br />&nbsp;&nbsp;&nbsp;&nbsp;于八剌忽民家为赘婿，故不及难。闻其家被祸，来视之，见病妪十数与海都尚在，<br /><br />&nbsp;&nbsp;&nbsp;&nbsp;其计无所出，幸驱马时，兄之黄马三次掣套竿逸归，纳真至是得乘之。乃伪为牧<br /><br />&nbsp;&nbsp;&nbsp;&nbsp;马者，诣押剌伊而。路逢父子二骑先后行，臂鹰而猎。纳真识其鹰，曰：“此吾<br /><br />&nbsp;&nbsp;&nbsp;&nbsp;兄所擎者也。”趋前绐其少者曰：“有赤马引群马而东，汝见之乎？”曰：“否。”<br /><br />&nbsp;&nbsp;&nbsp;&nbsp;少者乃问曰：“尔所经过有凫雁乎？”曰：“有。”曰：“汝可为吾前导乎？”<br /><br />&nbsp;&nbsp;&nbsp;&nbsp;曰：“可。”遂同行。转一河隈，度后骑相去稍远，刺杀之。絷马与鹰，趋迎后<br /><br />&nbsp;&nbsp;&nbsp;&nbsp;骑，绐之如初。后骑问曰：“前射凫雁者，吾子也，何为久卧不起耶？”纳真以<br /><br />&nbsp;&nbsp;&nbsp;&nbsp;鼻衄对。骑者方怒，纳真乘隙刺杀之。复前行，至一山下，有马数百，牧者唯童<br /><br />&nbsp;&nbsp;&nbsp;&nbsp;子数人，方击髀石为戏。纳真熟视之，亦兄家物也。绐问童子，亦如之。于是登<br /><br />&nbsp;&nbsp;&nbsp;&nbsp;山四顾，悄无来人，尽杀童子，驱马臂鹰而还，取海都并病妪，归八剌忽之地止<br /><br />&nbsp;&nbsp;&nbsp;&nbsp;焉。海都稍长，纳真率八剌忽怯谷诸民，共立为君。海都既立，以兵攻押剌伊而，<br /><br />&nbsp;&nbsp;&nbsp;&nbsp;臣属之，形势浸大，列营帐于八剌合黑河上，跨河为梁，以便往来。由是四傍部<br /><br />&nbsp;&nbsp;&nbsp;&nbsp;族归之者渐众。<br /><br />&nbsp;&nbsp;&nbsp;&nbsp;海都殁，子拜姓忽儿嗣。拜姓忽儿殁，子敦必乃嗣。敦必乃殁，子葛不律寒<br /><br />&nbsp;&nbsp;&nbsp;&nbsp;嗣。葛不律寒殁，子八哩丹嗣。八哩丹殁，子也速该嗣，并吞诸部落，势愈盛大。<br /><br />&nbsp;&nbsp;&nbsp;&nbsp;也速该崩，至元三年十月，追谥烈祖神元皇帝。<br /><br />&nbsp;&nbsp;&nbsp;&nbsp;初，烈祖征塔塔儿部，获其部长铁木真。宣懿太后月伦适生帝，手握凝血如<br /><br />&nbsp;&nbsp;&nbsp;&nbsp;赤石。烈祖异之，因以所获铁木真名之，志武功也。族人泰赤乌部旧与烈祖相善，<br /><br />&nbsp;&nbsp;&nbsp;&nbsp;后因塔儿不台用事，遂生嫌隙，绝不与通。及烈祖崩，帝方幼冲，部众多归泰赤<br /><br />&nbsp;&nbsp;&nbsp;&nbsp;乌。近侍有脱端火儿真者，亦将叛，帝自泣留之。脱端曰：“深池已干矣，坚石<br /><br />&nbsp;&nbsp;&nbsp;&nbsp;已碎矣，留复何为！”竟帅众驰去。宣懿太后怒其弱己也，麾旗将兵，躬自追叛<br /><br />&nbsp;&nbsp;&nbsp;&nbsp;者，驱其太半而还。时帝麾下搠只别居萨里河。札木合部人秃台察儿居玉律哥泉，<br /><br />&nbsp;&nbsp;&nbsp;&nbsp;时欲相侵凌，掠萨里河牧马以去。搠只麾左右匿群马中，射杀之。札木合以为怨，<br /><br />&nbsp;&nbsp;&nbsp;&nbsp;遂与泰赤乌诸部合谋，以众三万来战。帝时驻军答兰版朱思之野，闻变，大集诸<br /><br />&nbsp;&nbsp;&nbsp;&nbsp;部兵，分十有三翼以俟。已而札木合至，帝与大战，破走之。<br /><br />&nbsp;&nbsp;&nbsp;&nbsp;当是时，诸部之中，唯泰赤乌地广民众，号为最强。其族照烈部，与帝所居<br /><br />&nbsp;&nbsp;&nbsp;&nbsp;相近。帝常出猎，偶与照烈猎骑相属。帝谓之曰：“今夕可同宿乎？”照烈曰：<br /><br />&nbsp;&nbsp;&nbsp;&nbsp;“同宿固所愿，但从者四百，因糗粮不具，已遣半还矣，今将奈何？”帝固邀与<br /><br />&nbsp;&nbsp;&nbsp;&nbsp;宿，凡其留者，悉饮食之。明日再合围，帝使左右驱兽向照烈，照烈得多获以归。<br /><br />&nbsp;&nbsp;&nbsp;&nbsp;其众感之，私相语曰：“泰赤乌与我虽兄弟，常攘我车马，夺我饮食，无人君之<br /><br />&nbsp;&nbsp;&nbsp;&nbsp;度。有人君之度者，其惟铁木真太子乎？”照烈之长玉律，时为泰赤乌所虐，不<br /><br />&nbsp;&nbsp;&nbsp;&nbsp;能堪，遂与塔海答鲁领所部来归，将杀泰赤乌以自效。帝曰：“我方熟寐，幸汝<br /><br />&nbsp;&nbsp;&nbsp;&nbsp;觉我，自今车辙人迹之途，当尽夺以与汝矣。”已而二人不能践其言，复叛去。<br /><br />&nbsp;&nbsp;&nbsp;&nbsp;塔海答鲁至中路，为泰赤乌部人所杀，照烈部遂亡。<br /><br />&nbsp;&nbsp;&nbsp;&nbsp;时帝功德日盛，泰赤乌诸部多苦其主非法，见帝宽仁，时赐人以裘马，心悦<br /><br />&nbsp;&nbsp;&nbsp;&nbsp;之。若赤老温、若哲别、若失力哥也不干诸人，若朵郎吉、若札剌儿、若忙兀诸<br /><br />&nbsp;&nbsp;&nbsp;&nbsp;部，皆慕义来降。<br /><br />&nbsp;&nbsp;&nbsp;&nbsp;帝会诸族薛彻、大丑等，各以旄车载Ю遥宴于斡难河上。帝与诸族及薛<br /><br />&nbsp;&nbsp;&nbsp;&nbsp;彻别吉之毋忽儿真之前，共置马б桓锬遥谎Τ贡鸺次毋野别该之前，独置一<br /><br />&nbsp;&nbsp;&nbsp;&nbsp;革囊。忽儿真怒曰：“今不尊我，而贵野别该乎？”疑帝之主膳者失丘儿所为，<br /><br />&nbsp;&nbsp;&nbsp;&nbsp;遂笞之。于是颇有隙。时皇弟别里古台掌帝乞列思事，（乞列思，华言禁外系马<br /><br />&nbsp;&nbsp;&nbsp;&nbsp;所也。）播里掌薛彻别吉乞列思事。播里从者因盗去马，别里古台执之。播<br /><br />&nbsp;&nbsp;&nbsp;&nbsp;里怒，斫别里古台，伤其背。左右欲斗，别里古台止之，曰：“汝等欲即复仇乎？<br /><br />&nbsp;&nbsp;&nbsp;&nbsp;我伤幸未甚，姑待之。”不听，各持马乳H疾斗，夺忽儿真、火里真二哈敦以归。<br /><br />&nbsp;&nbsp;&nbsp;&nbsp;薛彻别吉遣使请和，因令二哈敦还。会塔塔儿部长蔑兀真笑里徒背金约，金主遣<br /><br />&nbsp;&nbsp;&nbsp;&nbsp;丞相完颜襄帅兵逐之北走。帝闻之，发近兵自斡难河迎击，仍谕薛彻别吉帅部人<br /><br />&nbsp;&nbsp;&nbsp;&nbsp;来助。候六日不至，帝自与战，杀蔑兀真笑里徒，尽虏其辎重。帝之麾下有为乃<br /><br />&nbsp;&nbsp;&nbsp;&nbsp;蛮部人所掠者，帝欲讨之，复遣六十人征兵于薛彻别吉。薛彻别吉以旧怨之故，<br /><br />&nbsp;&nbsp;&nbsp;&nbsp;杀其十人，去五十人衣而归之。帝怒曰：“薛彻别吉曩笞我失丘儿，斫伤我别里<br /><br />&nbsp;&nbsp;&nbsp;&nbsp;古台，今又敢乘敌势以陵我耶？”因帅兵逾沙碛攻之，杀虏其部众，唯薛彻、大<br /><br />&nbsp;&nbsp;&nbsp;&nbsp;丑仅以妻孥免。越数月，帝复伐薛彻、大丑，追至帖烈徒之隘，灭之。<br /><br />&nbsp;&nbsp;&nbsp;&nbsp;克烈部札阿绀孛来归。札阿绀孛者，部长汪罕之弟也。汪罕名脱里，受金封<br /><br />&nbsp;&nbsp;&nbsp;&nbsp;爵为王，番言音重，故称王为汪罕。初，汪罕之父忽儿札胡思杯禄既卒，汪罕嗣<br /><br />&nbsp;&nbsp;&nbsp;&nbsp;位，多杀戮昆弟。其叔父菊儿罕帅兵与汪罕战，逼于哈剌温隘，败之，仅以百余<br /><br />&nbsp;&nbsp;&nbsp;&nbsp;骑脱走，奔于烈祖。烈祖亲将兵逐菊儿罕走西夏，复夺部众归汪罕。汪罕德之，<br /><br />&nbsp;&nbsp;&nbsp;&nbsp;遂相与盟，称为按答。（按答，华言交物之友也。）烈祖崩，汪罕之弟也力可哈<br /><br />&nbsp;&nbsp;&nbsp;&nbsp;剌，怨汪罕多杀之故，复叛归乃蛮部。乃蛮部长亦难赤为发兵伐汪罕，尽夺其部<br /><br />&nbsp;&nbsp;&nbsp;&nbsp;众与之。汪罕走河西、回鹘、回回三国，奔契丹。既而复叛归，中道粮绝，捋羊<br /><br />&nbsp;&nbsp;&nbsp;&nbsp;乳为饮，刺橐驼血为食，困乏之甚。帝以其与烈祖交好，遣近侍往招之。帝亲迎<br /><br />&nbsp;&nbsp;&nbsp;&nbsp;抚劳，安置军中振给之，遂会于土兀剌河上，尊汪罕为父。<br /><br />&nbsp;&nbsp;&nbsp;&nbsp;未几，帝伐蔑里乞部，与其部长脱脱战于莫那察山，遂掠其资财、田禾，以<br /><br />&nbsp;&nbsp;&nbsp;&nbsp;遗汪罕。汪罕因此部众稍集。居亡何，汪罕自以其势足以有为，不告于帝，独率<br /><br />&nbsp;&nbsp;&nbsp;&nbsp;兵复攻蔑里乞部。部人败走，脱脱奔八儿忽真之隘。汪罕大掠而还，于帝一无所<br /><br />&nbsp;&nbsp;&nbsp;&nbsp;遗，帝不以屑意。<br /><br />&nbsp;&nbsp;&nbsp;&nbsp;会乃蛮部长不欲鲁罕不服，帝复与汪罕征之。至黑辛八石之野，遇其前锋也<br /><br />&nbsp;&nbsp;&nbsp;&nbsp;的脱孛鲁者，领百骑来战，见军势渐逼，走据高山，其马鞍转坠，擒之。曾未几<br /><br />&nbsp;&nbsp;&nbsp;&nbsp;何，帝复与乃蛮骁将曲薛吾撒八剌二人遇，会日暮，各还营垒，约明日战。是夜，<br /><br />&nbsp;&nbsp;&nbsp;&nbsp;汪罕多燃火营中，示人不疑，潜移部众于别所。及旦，帝始知之，因颇疑其有异<br /><br />&nbsp;&nbsp;&nbsp;&nbsp;志，退师萨里河。既而汪罕亦还至土兀剌河，汪罕子亦剌合及札阿绀孛来会。曲<br /><br />&nbsp;&nbsp;&nbsp;&nbsp;薛吾等察知之，乘其不备，袭虏其部众于道。亦剌合奔告汪罕，汪罕命亦剌合与<br /><br />&nbsp;&nbsp;&nbsp;&nbsp;卜鲁忽共追之，且遣使来曰：“乃蛮不道，掠我人民，太子有四良将，能假我<br /><br />&nbsp;&nbsp;&nbsp;&nbsp;以雪耻乎？”帝顿释前憾，遂遣博尔术、木华黎、博罗浑、赤老温四人，帅师以<br /><br />&nbsp;&nbsp;&nbsp;&nbsp;往。师未至，亦剌合已追及曲薛吾，与之战，大败，卜鲁忽成擒，流矢中亦剌<br /><br />&nbsp;&nbsp;&nbsp;&nbsp;合马胯，几为所获。须臾，四将至，击乃蛮走，尽夺所掠归汪罕。已而与皇弟哈<br /><br />&nbsp;&nbsp;&nbsp;&nbsp;撒儿再伐乃蛮，拒斗于忽兰盏侧山，大败之，尽杀其诸将族众，积尸以为京观，<br /><br />&nbsp;&nbsp;&nbsp;&nbsp;乃蛮之势遂弱。<br /><br />&nbsp;&nbsp;&nbsp;&nbsp;时泰赤乌犹强，帝会汪罕于萨里河，与泰赤乌部长沆忽等大战斡难河上，败<br /><br />&nbsp;&nbsp;&nbsp;&nbsp;走之，斩获无算。哈答斤部、散只兀部、朵鲁班部、塔塔儿部、弘吉剌部闻乃蛮、<br /><br />&nbsp;&nbsp;&nbsp;&nbsp;泰赤乌败，皆畏威不自安，会于阿雷泉，斩白马为誓，欲袭帝及汪罕。弘吉剌部<br /><br />&nbsp;&nbsp;&nbsp;&nbsp;长迭夷恐事不成，潜遣人告变。帝与汪罕自虎图泽逆战于杯亦烈川，又大败之。<br /><br />&nbsp;&nbsp;&nbsp;&nbsp;汪罕遂分兵，自由怯绿怜河而行。札阿绀孛谋于按敦阿述、燕火脱儿等曰：“我<br /><br />&nbsp;&nbsp;&nbsp;&nbsp;兄性行不常，既屠绝我昆弟，我辈又岂得独全乎？”按敦阿述泄其言，汪罕令执<br /><br />&nbsp;&nbsp;&nbsp;&nbsp;燕火脱儿等至帐下，解其缚，且谓燕火脱儿曰：“吾辈由西夏而来，道路饥困，<br /><br />&nbsp;&nbsp;&nbsp;&nbsp;其相誓之语，遽忘之乎？”因唾其面，坐上之人皆起而唾之。汪罕又屡责札阿绀<br /><br />&nbsp;&nbsp;&nbsp;&nbsp;孛，至于不能堪，札阿绀孛与燕火脱儿等俱奔乃蛮。<br /><br />&nbsp;&nbsp;&nbsp;&nbsp;帝驻军于彻彻儿山，起兵伐塔塔儿部。部长阿剌兀都儿等来逆战，大败之。<br /><br />&nbsp;&nbsp;&nbsp;&nbsp;时弘吉剌部欲来附，哈撒儿不知其意，往掠之。于是弘吉剌归札木合部，与<br /><br />&nbsp;&nbsp;&nbsp;&nbsp;朵鲁班、亦乞剌思、哈答斤、火鲁剌思、塔塔儿、散只兀诸部，会于犍河，共立<br /><br />&nbsp;&nbsp;&nbsp;&nbsp;札木合为局儿罕，盟于秃律别儿河岸，为誓曰：“凡我同盟，有泄此谋者，如岸<br /><br />&nbsp;&nbsp;&nbsp;&nbsp;之摧，如林之伐。”誓毕，共举足蹋岸，挥刀斫林，驱士卒来侵。塔海哈时在众<br /><br />&nbsp;&nbsp;&nbsp;&nbsp;中，与帝麾下抄吾儿连姻。抄吾儿偶往视之，具知其谋，即还至帝所，悉以其谋<br /><br />&nbsp;&nbsp;&nbsp;&nbsp;告之。帝即起兵，逆战于海剌儿、帖尼火鲁罕之地，破之，札木合脱走，弘吉剌<br /><br />&nbsp;&nbsp;&nbsp;&nbsp;部来降。<br /><br />&nbsp;&nbsp;&nbsp;&nbsp;岁壬戌，帝发兵于兀鲁回失连真河，伐按赤塔塔儿、察罕塔塔儿二部。先誓<br /><br />&nbsp;&nbsp;&nbsp;&nbsp;师曰：“苟破敌逐北，见弃遗物，慎无获，俟军事毕散之。”既而果胜，族人按<br /><br />&nbsp;&nbsp;&nbsp;&nbsp;弹、火察儿、答力台三人背约，帝怒，尽夺其所获，分之军中。<br /><br />&nbsp;&nbsp;&nbsp;&nbsp;初，脱脱败走八儿忽真隘，既而复出为患，帝帅兵讨走之。至是又会乃蛮部<br /><br />&nbsp;&nbsp;&nbsp;&nbsp;不欲鲁罕约朵鲁班、塔塔儿、哈答斤、散只兀诸部来侵。帝遣骑乘高四望，知乃<br /><br />&nbsp;&nbsp;&nbsp;&nbsp;蛮兵渐至，帝与汪罕移军入塞。亦剌合自北边来据高山结营，乃蛮军冲之不动，<br /><br />&nbsp;&nbsp;&nbsp;&nbsp;遂还。亦剌合寻亦入塞。将战，帝迁辎重于他所，与汪罕倚阿兰塞为壁，大战于<br /><br />&nbsp;&nbsp;&nbsp;&nbsp;阙奕坛之野，乃蛮使神巫祭风雪，欲因其势进攻。既而反风，逆击其阵，乃蛮军<br /><br />&nbsp;&nbsp;&nbsp;&nbsp;不能战，欲引还。雪满沟涧，帝勒兵乘之，乃蛮大败。是时札木合部起兵援乃蛮，<br /><br />&nbsp;&nbsp;&nbsp;&nbsp;见其败，即还，道经诸部之立己者，大纵掠而去。<br /><br />&nbsp;&nbsp;&nbsp;&nbsp;帝欲为长子术赤求昏于汪罕女抄儿伯姬，汪罕之孙秃撒合亦欲尚帝女火阿真<br /><br />&nbsp;&nbsp;&nbsp;&nbsp;伯姬，俱不谐，自是颇有违言。初，帝与汪罕合军攻乃蛮，约明日战，札木合言<br /><br />&nbsp;&nbsp;&nbsp;&nbsp;于汪罕曰：“我于君是白翎雀，他人是鸿雁耳。白翎雀寒暑常在北方，鸿雁遇寒<br /><br />&nbsp;&nbsp;&nbsp;&nbsp;则南飞就暖耳。”意谓帝心不可保也。汪罕闻之疑，遂移部众于别所。及议昏不<br /><br />&nbsp;&nbsp;&nbsp;&nbsp;成，札木合复乘隙谓亦剌合曰：“太子虽言是汪罕之子，尝通信于乃蛮，将不利<br /><br />&nbsp;&nbsp;&nbsp;&nbsp;于君父子。君若能加兵，我当从傍助君也。”亦剌合信之。会答力台、火察儿、<br /><br />&nbsp;&nbsp;&nbsp;&nbsp;按弹等叛归亦剌合，亦说之曰：“我等愿佐君讨宣懿太后诸子也。”亦剌合大喜，<br /><br />&nbsp;&nbsp;&nbsp;&nbsp;遣使言于汪罕。汪罕曰：“札木合，巧言寡信人也，不足听。”亦剌合力言之，<br /><br />&nbsp;&nbsp;&nbsp;&nbsp;使者往返者数四。汪罕曰：“吾身之存，实太子是赖。髭须已白，遗骸冀得安寝，<br /><br />&nbsp;&nbsp;&nbsp;&nbsp;汝乃喋喋不已耶？汝善自为之，毋贻吾忧可也。”札木合遂纵火焚帝牧地而去。<br /><br />&nbsp;&nbsp;&nbsp;&nbsp;岁癸亥，汪罕父子谋欲害帝，乃遣使者来曰：“向者所议姻事，今当相从，<br /><br />&nbsp;&nbsp;&nbsp;&nbsp;请来饮布浑察儿。”（布浑察儿，华言许亲酒也。）帝以为然，率十骑赴之，至<br /><br />&nbsp;&nbsp;&nbsp;&nbsp;中道，心有所疑，命一骑往谢，帝遂还。汪罕谋既不成，即议举兵来侵。圉人乞<br /><br />&nbsp;&nbsp;&nbsp;&nbsp;失力闻其事，密与弟把带告帝。帝即驰军阿兰塞，悉移辎重于他所，遣折里麦为<br /><br />&nbsp;&nbsp;&nbsp;&nbsp;前锋，俟汪罕至，即整兵出战。先与朱力斤部遇，次与董哀部遇，又次与火力失<br /><br />&nbsp;&nbsp;&nbsp;&nbsp;烈门部遇，皆败之；最后与汪罕亲兵遇，又败之。亦剌合见势急，突来冲阵，射<br /><br />&nbsp;&nbsp;&nbsp;&nbsp;之中颊，即敛兵而退。怯里亦部人遂弃汪罕来降。<br /><br />&nbsp;&nbsp;&nbsp;&nbsp;汪罕既败而归，帝亦将兵还，至董哥泽驻军，遣阿里海致责于汪罕曰：“君<br /><br />&nbsp;&nbsp;&nbsp;&nbsp;为叔父菊儿罕所逐，困迫来归，我父即攻菊儿罕，败之于河西，其土地人民尽收<br /><br />&nbsp;&nbsp;&nbsp;&nbsp;与君，此大有功于君一也。君为乃蛮所攻，西奔日没处。君弟札阿绀孛在金境，<br /><br />&nbsp;&nbsp;&nbsp;&nbsp;我亟遣人召还。比至，又为蔑里乞部人所逼，我请我兄薛彻别及及我弟大丑往杀<br /><br />&nbsp;&nbsp;&nbsp;&nbsp;之，此大有功于君二也。君困迫来归时，我过哈丁里，历掠诸部羊、马、资财，<br /><br />&nbsp;&nbsp;&nbsp;&nbsp;尽以奉君，不半月间，令君饥者饱，瘠者肥，此大有功于君三也。君不告我，往<br /><br />&nbsp;&nbsp;&nbsp;&nbsp;掠蔑里乞部，大获而还，未尝以毫发分我，我不以为意。及君为乃蛮所倾覆，我<br /><br />&nbsp;&nbsp;&nbsp;&nbsp;遣四将夺还尔民人，重立尔国家，此大有功于君四也。我征朵鲁班、塔塔儿、哈<br /><br />&nbsp;&nbsp;&nbsp;&nbsp;答斤、散只兀、弘吉剌五部，如海东鸷禽之于鹅雁，见无不获，获则必致于君，<br /><br />&nbsp;&nbsp;&nbsp;&nbsp;此大有功于君五也。是五者皆有明验，君不报我则已，今乃易恩为仇，而遽加兵<br /><br />&nbsp;&nbsp;&nbsp;&nbsp;于我哉？”汪罕闻之，语亦剌合曰：“我向者之言何如？吾儿宜识之。”亦剌合<br /><br />&nbsp;&nbsp;&nbsp;&nbsp;曰：“事势至今日，必不可已，唯有竭力战斗。我胜则并彼，彼胜则并我耳。多<br /><br />&nbsp;&nbsp;&nbsp;&nbsp;言何为？”时帝诸族按弹、火察儿皆在汪罕左右，帝因遣阿里海诮责汪罕，就令<br /><br />&nbsp;&nbsp;&nbsp;&nbsp;告之曰：“昔者吾国无主，以薛彻、太丑二人实我伯祖八剌哈之裔，欲立之。二<br /><br />&nbsp;&nbsp;&nbsp;&nbsp;人既已固辞，乃以汝火察儿为伯父聂坤之子，又欲立之，汝又固辞。然事不可中<br /><br />&nbsp;&nbsp;&nbsp;&nbsp;辍，复以汝按弹为我祖忽都剌之子，又欲立之，汝又固辞。于是汝等推戴吾为之<br /><br />&nbsp;&nbsp;&nbsp;&nbsp;主，初岂我之本心哉，不自意相迫至于如此也。三河，祖宗肇基之地，毋为他人<br /><br />&nbsp;&nbsp;&nbsp;&nbsp;所有。汝善事汪罕，汪罕性无常，遇我尚如此，况汝辈乎？我今去矣，我今去矣！”<br /><br />&nbsp;&nbsp;&nbsp;&nbsp;按弹等无一言。<br /><br />&nbsp;&nbsp;&nbsp;&nbsp;帝既遣使于汪罕，遂进兵虏弘吉剌别部溺儿斤以行。至班朱尼河，河水方浑，<br /><br />&nbsp;&nbsp;&nbsp;&nbsp;帝饮之以誓众。有亦乞烈部人孛徒者，为火鲁剌部所败，因遇帝，与之同盟。哈<br /><br />&nbsp;&nbsp;&nbsp;&nbsp;撒儿别居哈剌浑山，妻子为汪罕所虏，挟幼子脱虎走，粮绝，探鸟卵为食，来会<br /><br />&nbsp;&nbsp;&nbsp;&nbsp;于河上。时汪罕形势盛强，帝微弱，胜败未可知，众颇危惧。凡与饮河水者，谓<br /><br />&nbsp;&nbsp;&nbsp;&nbsp;之饮浑水，言其曾同艰难也。汪罕兵至，帝与战于哈阑真沙陀之地，汪罕大败，<br /><br />&nbsp;&nbsp;&nbsp;&nbsp;其臣按弹、火察儿、札木合等谋弑汪罕，弗克，往奔乃蛮。答力台、把怜等部稽<br /><br />&nbsp;&nbsp;&nbsp;&nbsp;颡来降。帝移军斡难河源，谋攻汪罕，复遣二使往汪罕，伪为哈撒儿之言曰：<br /><br />&nbsp;&nbsp;&nbsp;&nbsp;“我兄太子今既不知所在，我之妻孥又在王所，纵我欲往，将安所之耶？王傥弃<br /><br />&nbsp;&nbsp;&nbsp;&nbsp;我前愆，念我旧好，即束手来归矣。”汪罕信之，因遣人随二使来，以皮囊盛血<br /><br />&nbsp;&nbsp;&nbsp;&nbsp;与之盟。及至，即以二使为向导，令军士衔枚夜趋折折运都山，出其不意，袭汪<br /><br />&nbsp;&nbsp;&nbsp;&nbsp;罕，败之，尽降克烈部众，汪罕与亦剌合挺身遁去。汪罕叹曰：“我为吾儿所误，<br /><br />&nbsp;&nbsp;&nbsp;&nbsp;今日之祸，悔将何及！”汪罕出走，路逢乃蛮部将，遂为其所杀。亦剌哈走西夏，<br /><br />&nbsp;&nbsp;&nbsp;&nbsp;日剽掠以自资。既而亦为西夏所攻走，至龟兹国，龟兹国主以兵讨杀之。帝既灭<br /><br />&nbsp;&nbsp;&nbsp;&nbsp;汪罕，大猎于帖麦该川，宣布号令，振凯而归。<br /><br />&nbsp;&nbsp;&nbsp;&nbsp;时乃蛮部长太阳罕心忌帝能，遣使谋于白达达部主阿剌忽思曰：“吾闻东方<br /><br />&nbsp;&nbsp;&nbsp;&nbsp;有称帝者，天无二日，民岂有二王耶？君能益吾右翼，吾将夺其弧矢也。”阿剌<br /><br />&nbsp;&nbsp;&nbsp;&nbsp;忽思即以是谋报帝，居无何，举部来归。<br /><br />&nbsp;&nbsp;&nbsp;&nbsp;岁甲子，帝大会于帖麦该川，议伐乃蛮。群臣以方春马瘦，宜俟秋高为言。<br /><br />&nbsp;&nbsp;&nbsp;&nbsp;皇弟斡赤斤曰：“事所当为，断之在早，何可以马瘦为辞？”别里古台亦曰：<br /><br />&nbsp;&nbsp;&nbsp;&nbsp;“乃蛮欲夺我弧矢，是小我也，我辈义当同死。彼恃其国大而言夸，苟乘其不备<br /><br />&nbsp;&nbsp;&nbsp;&nbsp;而攻之，功当可成也。”帝悦，曰：“以此众战，何忧不胜。”遂进兵伐乃蛮，<br /><br />&nbsp;&nbsp;&nbsp;&nbsp;驻兵于建忒该山，先遣虎必来、哲别二人为前锋。太阳罕至自按台，营于沆海山，<br /><br />&nbsp;&nbsp;&nbsp;&nbsp;与蔑里乞部长脱脱、克烈部长阿怜太石、猥剌部长忽都花别吉，暨秃鲁班、塔塔<br /><br />&nbsp;&nbsp;&nbsp;&nbsp;儿、哈答斤、散只兀诸部合，兵势颇盛。时我队中羸马有惊入乃蛮营中者，太阳<br /><br />&nbsp;&nbsp;&nbsp;&nbsp;罕见之，与众谋曰：“蒙古之马瘦弱如此，今当诱其深入，然后战而擒之。”其<br /><br />&nbsp;&nbsp;&nbsp;&nbsp;将火力速八赤对曰：“先王战伐，勇进不回，马尾人背不使敌人见之。今为此迁<br /><br />&nbsp;&nbsp;&nbsp;&nbsp;延之计，得非心中有所惧乎？苟惧之，何不令后妃来统军也。”太阳罕怒，即跃<br /><br />&nbsp;&nbsp;&nbsp;&nbsp;马索战。帝以哈撒儿主中军。时札木合从太阳罕来，见帝军容整肃，谓左右曰：<br /><br />&nbsp;&nbsp;&nbsp;&nbsp;“乃蛮初举兵，视蒙古军若[羔儿，意谓蹄皮亦不留。今吾观其气势，殆非往<br /><br />&nbsp;&nbsp;&nbsp;&nbsp;时矣。”遂引所部兵遁去。是日，帝与乃蛮军大战至晡，禽杀太阳罕。诸部军一<br /><br />&nbsp;&nbsp;&nbsp;&nbsp;时皆溃，夜走绝险，坠崖死者不可胜计。明日，余众悉降。于是朵鲁班、塔塔儿、<br /><br />&nbsp;&nbsp;&nbsp;&nbsp;哈答斤、散只兀四部亦来降。已而复征蔑里乞部，其长脱脱奔太阳罕之兄卜欲鲁<br /><br />&nbsp;&nbsp;&nbsp;&nbsp;罕，其属带儿兀孙献女迎降，俄复叛去。帝至泰寒寨，遣孛罗欢、沈白二人领右<br /><br />&nbsp;&nbsp;&nbsp;&nbsp;军往平之。<br /><br />&nbsp;&nbsp;&nbsp;&nbsp;岁乙丑，帝征西夏，拔力吉里寨，经落思城，大掠人民及其橐驼而还。<br /><br />&nbsp;&nbsp;&nbsp;&nbsp;元年丙寅，帝大会诸王群臣，建九灏灼欤即皇帝位于斡难河之源，诸王群<br /><br />&nbsp;&nbsp;&nbsp;&nbsp;臣共上尊号曰成吉思皇帝。是岁实金泰和之六年也。帝既即位，遂发兵复征乃蛮。<br /><br />&nbsp;&nbsp;&nbsp;&nbsp;时卜欲鲁罕猎于兀鲁塔山，擒之以归。太阳罕子屈出律罕与脱脱奔也儿的石河上。<br /><br />&nbsp;&nbsp;&nbsp;&nbsp;帝始议伐金。初，金杀帝宗亲咸补海罕，帝欲复仇。会金降俘等具言金主Z肆行<br /><br />&nbsp;&nbsp;&nbsp;&nbsp;暴虐，帝乃定议致讨，然未敢轻动也。<br /><br />&nbsp;&nbsp;&nbsp;&nbsp;二年丁卯秋，再征西夏，克斡罗孩城。是岁，遣按弹、不兀剌二人使乞力吉<br /><br />&nbsp;&nbsp;&nbsp;&nbsp;思。既而野牒亦纳里部、阿里替也儿部，皆通使来献名鹰。<br /><br />&nbsp;&nbsp;&nbsp;&nbsp;三年戊辰春，帝至自西夏。夏，避暑龙庭。冬，再征脱脱及屈出律罕。时斡<br /><br />&nbsp;&nbsp;&nbsp;&nbsp;亦剌部等遇我前锋，不战而降，因用为向导。至也儿的石河，讨蔑里乞部，灭之，<br /><br />&nbsp;&nbsp;&nbsp;&nbsp;脱脱中流矢死，屈出律奔契丹。<br /><br />&nbsp;&nbsp;&nbsp;&nbsp;四年己巳春，畏吾儿国来归。帝入河西，夏主李安全遣其世子率师来战，败<br /><br />&nbsp;&nbsp;&nbsp;&nbsp;之，获其副元帅高令公。克兀剌海城，俘其太傅西壁氏。进至克夷门，复败夏师，<br /><br />&nbsp;&nbsp;&nbsp;&nbsp;获其将嵬名令公。薄中兴府，引河水灌之，堤决，水外溃，遂撤围还。遣太傅讹<br /><br />&nbsp;&nbsp;&nbsp;&nbsp;答入中兴，招谕夏主，夏主纳女请和。<br /><br />&nbsp;&nbsp;&nbsp;&nbsp;五年庚午春，金谋来伐，筑乌沙堡。帝命遮别袭杀其众，遂略地而东。初，<br /><br />&nbsp;&nbsp;&nbsp;&nbsp;帝贡岁币于金，金主使卫王允济受贡于净州。帝见允济不为礼。允济归，欲请兵<br /><br />&nbsp;&nbsp;&nbsp;&nbsp;攻之。会金主Z殂，允济嗣位，有诏至国，传言当拜受。帝问金使曰：“新君为<br /><br />&nbsp;&nbsp;&nbsp;&nbsp;谁？”金使曰：“卫王也。”帝遽南面唾曰：“我谓中原皇帝是天上人做，此等<br /><br />&nbsp;&nbsp;&nbsp;&nbsp;庸懦亦为之耶？何以拜为！”即乘马北去。金使还言，允济益怒，欲俟帝再入贡，<br /><br />&nbsp;&nbsp;&nbsp;&nbsp;就进场害之。帝知之，遂与金绝，益严兵为备。<br /><br />&nbsp;&nbsp;&nbsp;&nbsp;六年辛未春，帝居怯绿连河。西域哈剌鲁部主阿昔兰罕来降，畏吾儿国主亦<br /><br />&nbsp;&nbsp;&nbsp;&nbsp;都护来觐。二月，帝自将南伐，败金将定薛于野狐岭，取大水泺、丰利等县。金<br /><br />&nbsp;&nbsp;&nbsp;&nbsp;复筑乌沙堡。秋七月，命遮别攻乌沙堡及乌月营，拔之。八月，帝及金师战于宣<br /><br />&nbsp;&nbsp;&nbsp;&nbsp;平之会河川，败之。九月，拔德兴府，居庸关守将遁去。遮别遂入关，抵中都。<br /><br />&nbsp;&nbsp;&nbsp;&nbsp;冬月，袭金群牧监，驱其马而还。耶律阿海降，入见帝于行在所。皇子术赤、<br /><br />&nbsp;&nbsp;&nbsp;&nbsp;察合台、窝阔台分徇云内、东胜、武、朔等州，下之。是冬，驻跸金之北境。刘<br /><br />&nbsp;&nbsp;&nbsp;&nbsp;伯林、夹谷长哥等来降。<br /><br />&nbsp;&nbsp;&nbsp;&nbsp;七年壬申春正月，耶律留哥聚众于隆安，自为都元帅，遣使来附。帝破昌、<br /><br />&nbsp;&nbsp;&nbsp;&nbsp;桓、抚等州。金将纥石烈九斤等率兵三十万来援，帝与战于獾儿觜，大败之。秋，<br /><br />&nbsp;&nbsp;&nbsp;&nbsp;围西京。金元帅左都监奥屯襄率师来援，帝遣兵诱至密谷口，逆击之，尽殪。复<br /><br />&nbsp;&nbsp;&nbsp;&nbsp;攻西京，帝中流矢，遂撤围。九月，察罕克奉圣州。冬十二月甲申，遮别攻东京<br /><br />&nbsp;&nbsp;&nbsp;&nbsp;不拔，即引去，夜驰还，袭克之。<br /><br />&nbsp;&nbsp;&nbsp;&nbsp;八年癸酉春，耶律留哥自立为辽王，改元元统。秋七月，克宣德府，遂攻德<br /><br />&nbsp;&nbsp;&nbsp;&nbsp;兴府。皇子拖雷、驸马赤驹先登，拔之。帝进至怀来，及金行省完颜纲、元帅高<br /><br />&nbsp;&nbsp;&nbsp;&nbsp;琪战，败之，追至北口。金兵保居庸。诏可忒、薄刹守之，遂趋涿鹿。金西京留<br /><br />&nbsp;&nbsp;&nbsp;&nbsp;守忽沙虎遁去。帝出紫荆关，败金师于五回岭，拔涿、易二州。契丹讹鲁不儿等<br /><br />&nbsp;&nbsp;&nbsp;&nbsp;献北口，遮别遂取居庸，与可忒、薄刹会。八月，金忽沙虎弑其主允济，迎丰王<br /><br />&nbsp;&nbsp;&nbsp;&nbsp;立之。是秋，分兵三道：命皇子术赤、察合台、窝阔台为右军，循太行而南，<br /><br />&nbsp;&nbsp;&nbsp;&nbsp;取保、遂、安肃、安、定、邢、场⒋拧⑾唷⑽馈⒒浴⒒场⒚希掠泽、潞、辽、<br /><br />&nbsp;&nbsp;&nbsp;&nbsp;沁、平阳、太原、吉、隰，拔汾、石、岚、忻、代、武等州而还；皇弟哈撒儿及<br /><br />&nbsp;&nbsp;&nbsp;&nbsp;斡陈那颜、拙赤、薄刹为左军，遵海而东，取蓟州、平、滦、辽西诸郡而还；<br /><br />&nbsp;&nbsp;&nbsp;&nbsp;帝与皇子拖雷为中军，取雄、霸、莫、安、河间、沧、景、献、深、祁、蠡、冀、<br /><br />&nbsp;&nbsp;&nbsp;&nbsp;恩、濮、开、滑、博、济、泰安、济南、滨、棣、益都、淄、H、登、莱、沂等<br /><br />&nbsp;&nbsp;&nbsp;&nbsp;郡。复命木华黎攻密州，屠之。史天倪、萧勃迭率众来降，木华黎承制并以为万<br /><br />&nbsp;&nbsp;&nbsp;&nbsp;户。帝至中都，三道兵还，合屯大口。是岁，河北郡县尽拔，唯中都、通、顺、<br /><br />&nbsp;&nbsp;&nbsp;&nbsp;真定、清、沃、大名、东平、德、邳、海州十一城不下。<br /><br />&nbsp;&nbsp;&nbsp;&nbsp;九年甲戌春三月，驻跸中都北郊。诸将请乘胜破燕，帝不从，乃遣使谕金主<br /><br />&nbsp;&nbsp;&nbsp;&nbsp;曰：“汝山东、河北郡县悉为我有，汝所守惟燕京耳。天既弱汝，我复迫汝于险，<br /><br />&nbsp;&nbsp;&nbsp;&nbsp;天其谓我何？我今还军，汝不能犒师以弭我诸将之怒耶？”金主遂遣使求和，奉<br /><br />&nbsp;&nbsp;&nbsp;&nbsp;卫绍王女岐国公主及金帛、童男女五百、马三千以献，仍遣其丞相完颜福兴送帝<br /><br />&nbsp;&nbsp;&nbsp;&nbsp;出居庸。夏五月，金主迁汴，以完颜福兴及参政抹泳≈腋ㄆ涮子守忠，留守中<br /><br />&nbsp;&nbsp;&nbsp;&nbsp;都。六月，金j军斫答等杀其主帅，率众来降。诏三摸合、石抹明安与斫答等<br /><br />&nbsp;&nbsp;&nbsp;&nbsp;围中都。帝避暑鱼儿泺。秋七月，金太子守忠走汴。冬十月，木华黎征辽东，高<br /><br />&nbsp;&nbsp;&nbsp;&nbsp;州卢琮、金朴等降。锦州张鲸杀其节度使，自立为临海王，遣使来降。<br /><br />&nbsp;&nbsp;&nbsp;&nbsp;十年乙亥春正月，金右副元帅蒲察七斤以通州降，以七斤为元帅。二月，木<br /><br />&nbsp;&nbsp;&nbsp;&nbsp;华黎攻北京，金元帅寅答虎、乌古伦以城降，以寅答虎为留守，吾也而权兵马都<br /><br />&nbsp;&nbsp;&nbsp;&nbsp;元帅镇之。兴中府元帅石天应来降，以天应为兴中府尹。三月，金御史中丞李英<br /><br />&nbsp;&nbsp;&nbsp;&nbsp;等率师援中都，战于霸州，败之。夏四月，克清、顺二州。诏张鲸总北京十提控<br /><br />&nbsp;&nbsp;&nbsp;&nbsp;兵从南征，鲸谋叛，伏诛。鲸弟致遂据锦州，c号汉兴皇帝，改元兴龙。五月庚<br /><br />&nbsp;&nbsp;&nbsp;&nbsp;申，金中都留守完颜福兴仰药死，抹泳≈移城走，明安入守之。是月，避暑桓<br /><br />&nbsp;&nbsp;&nbsp;&nbsp;州凉泾，遣忽都忽等籍中都帑藏。秋七月，红罗山寨主杜秀降，以秀为锦州节度<br /><br />&nbsp;&nbsp;&nbsp;&nbsp;使。遣乙职里往谕金主以河北、山东未下诸城来献，及去帝号为河南王，当为罢<br /><br />&nbsp;&nbsp;&nbsp;&nbsp;兵，不从。诏史天倪南征，授右副都元帅，赐金虎符。八月，天倪取平州，金经<br /><br />&nbsp;&nbsp;&nbsp;&nbsp;略使乞住降。木华黎遣史进道等攻广宁府，降之。是秋，取城邑凡八百六十有二。<br /><br />&nbsp;&nbsp;&nbsp;&nbsp;冬月，金宣抚蒲鲜万奴据辽东，c称天王，国号大真，改元天泰。十一月，<br /><br />&nbsp;&nbsp;&nbsp;&nbsp;耶律留哥来朝，以其子斜^入侍。史天祥讨兴州，擒其节度使赵守玉。<br /><br />&nbsp;&nbsp;&nbsp;&nbsp;十一年丙子春，还庐朐河行宫。张致陷兴中府，木华黎讨平之。秋，撒里知<br /><br />&nbsp;&nbsp;&nbsp;&nbsp;兀三摸合拔都鲁率师由西夏趋关中，遂越潼关，获金西安军节度使尼庞古薄鲁<br /><br />&nbsp;&nbsp;&nbsp;&nbsp;虎，拔汝州等郡，抵汴京而还。冬十月，薄鲜万奴降，以其子帖哥入侍。既而复<br /><br />&nbsp;&nbsp;&nbsp;&nbsp;叛，c称东夏。<br /><br />&nbsp;&nbsp;&nbsp;&nbsp;十二年丁丑夏，盗祁和尚据武平，史天祥讨平之，遂擒金将巢元帅以献。察<br /><br />&nbsp;&nbsp;&nbsp;&nbsp;罕破金监军夹谷于霸州，金求和，察罕乃还。秋八月，以木华黎为太师，封国王，<br /><br />&nbsp;&nbsp;&nbsp;&nbsp;将蒙古、j、汉诸军南征，拔遂城、蠡州。冬，克大名府，遂东定益都、淄、<br /><br />&nbsp;&nbsp;&nbsp;&nbsp;登、莱、H、密等州。是岁，秃满部民叛，命钵鲁完、朵鲁伯讨平之。<br /><br />&nbsp;&nbsp;&nbsp;&nbsp;十三年戊寅秋八月，兵出紫荆口，获金行元帅事张柔，命还其旧职。木华黎<br /><br />&nbsp;&nbsp;&nbsp;&nbsp;自西京入河东，克太原、平阳及忻、代、泽、潞、汾、霍等州。金将武仙攻满城，<br /><br />&nbsp;&nbsp;&nbsp;&nbsp;张柔击败之。是年，伐西夏，围其王城，夏主李遵顼出走西凉。契丹六哥据高丽<br /><br />&nbsp;&nbsp;&nbsp;&nbsp;江东城，命哈真、札剌率师平之；高丽王遂降，请岁贡方物。<br /><br />&nbsp;&nbsp;&nbsp;&nbsp;十四年己卯春，张柔败武仙，降祁阳、曲阳、中山等城。夏六月，西域杀使<br /><br />&nbsp;&nbsp;&nbsp;&nbsp;者，帝率师亲征，取讹答剌城，擒其酋哈只儿只兰秃。秋，木华黎克岢岚、吉、<br /><br />&nbsp;&nbsp;&nbsp;&nbsp;隰等州，进攻绛州，拔其城，屠之。<br /><br />&nbsp;&nbsp;&nbsp;&nbsp;十五年庚辰春三月，帝克蒲华城。夏五月，克寻思干城，驻跸也儿的石河。<br /><br />&nbsp;&nbsp;&nbsp;&nbsp;秋，攻斡脱罗儿城，克之。木华黎徇地至真定，武仙出降。以史天倪为河北西路<br /><br />&nbsp;&nbsp;&nbsp;&nbsp;兵马都元帅、行府事，仙副之。东平严实籍彰德、大名、磁、场⒍鳌⒉、滑、<br /><br />&nbsp;&nbsp;&nbsp;&nbsp;浚等州户三十万来归，木华黎承制授实金紫光禄大夫、行尚书省事。冬，金邢州<br /><br />&nbsp;&nbsp;&nbsp;&nbsp;节度使武贵降。木华黎攻东平，不克，留严实守之，撤围趋持荩分兵徇河北诸<br /><br />&nbsp;&nbsp;&nbsp;&nbsp;郡。是岁，授董俊龙虎卫上将军、右副都元帅。<br /><br />&nbsp;&nbsp;&nbsp;&nbsp;十六年辛巳春，帝攻卜哈儿、薛迷思干等城，皇子术赤攻养吉干、八儿真等<br /><br />&nbsp;&nbsp;&nbsp;&nbsp;城，并下之。夏四月，驻跸铁门关，金主遣乌古孙仲端奉国书请和，称帝为兄，<br /><br />&nbsp;&nbsp;&nbsp;&nbsp;不允。金东平行省事忙古弃城遁，严实入守之。宋遣苟梦玉来请和。夏六月，宋<br /><br />&nbsp;&nbsp;&nbsp;&nbsp;涟水忠义统辖石率众来降，以为济、兖、单三州总管。秋，帝攻班勒纥等城，<br /><br />&nbsp;&nbsp;&nbsp;&nbsp;皇子术赤、察合台、窝阔台分攻玉龙杰赤等城，下之。冬十月，皇子拖雷克马鲁<br /><br />&nbsp;&nbsp;&nbsp;&nbsp;察叶可、马鲁、昔剌思等城。木华黎出河西，克葭、绥德、保安、~、坊、丹等<br /><br />&nbsp;&nbsp;&nbsp;&nbsp;州，进攻延安，不下。十一月，宋京东安抚使张琳以京东诸郡来降，以琳为沧、<br /><br />&nbsp;&nbsp;&nbsp;&nbsp;景、滨、棣等州行都元帅。是岁诏谕德顺州。<br /><br />&nbsp;&nbsp;&nbsp;&nbsp;十七年壬午春，皇子拖雷克徒思、匿察兀儿等城，还经木剌夷国，大掠之，<br /><br />&nbsp;&nbsp;&nbsp;&nbsp;渡搠搠阑河，克也里等城。遂与帝会，合兵攻塔里寒寨，拔之。木华黎军克乾、<br /><br />&nbsp;&nbsp;&nbsp;&nbsp;泾、、原等州，攻凤翔，不下。夏，避暑塔里寒寨。西域主札阑丁出奔，与灭<br /><br />&nbsp;&nbsp;&nbsp;&nbsp;里可汗合，忽都忽与战不利。帝自将击之，擒灭里可汗。札阑丁遁去，遣八剌追<br /><br />&nbsp;&nbsp;&nbsp;&nbsp;之，不获。秋，金复遣乌古孙仲端来请和，见帝于回鹘国。帝谓曰：“我向欲汝<br /><br />&nbsp;&nbsp;&nbsp;&nbsp;主授我河朔地，令汝主为河南王，彼此罢兵，汝主不从。今木华黎已尽取之，乃<br /><br />&nbsp;&nbsp;&nbsp;&nbsp;始来请耶？”仲端乞哀，帝曰：“念汝远来，河朔既为我有，关西数城未下者，<br /><br />&nbsp;&nbsp;&nbsp;&nbsp;其割付我，令汝主为河南王，勿复违也。”仲端乃归。金平阳公胡天祚以青龙堡<br /><br />&nbsp;&nbsp;&nbsp;&nbsp;降。冬十月，金河中府来附，以石天应为兵马都元帅守之。<br /><br />&nbsp;&nbsp;&nbsp;&nbsp;十八年癸未春三月，太师国王木华黎薨。夏，避暑八鲁弯川。皇子术赤、察<br /><br />&nbsp;&nbsp;&nbsp;&nbsp;合台、窝阔台及八剌之兵来会，遂定西域诸城，置达鲁花赤监治之。冬十月，金<br /><br />&nbsp;&nbsp;&nbsp;&nbsp;主殂，子守绪立。是岁，宋复遣苟梦玉来。<br /><br />&nbsp;&nbsp;&nbsp;&nbsp;十九年甲申夏，宋大名总管彭义斌侵河北，史天倪与战于恩州，败之。是岁，<br /><br />&nbsp;&nbsp;&nbsp;&nbsp;帝至东印度国，角端见，班师。<br /><br />&nbsp;&nbsp;&nbsp;&nbsp;二十年乙酉春正月，还行宫。二月，武仙以真定叛，杀史天倪。董俊判官李<br /><br />&nbsp;&nbsp;&nbsp;&nbsp;全亦以中山叛。三月，史天泽击仙走之，复真定。夏六月，彭义斌以兵应仙，天<br /><br />&nbsp;&nbsp;&nbsp;&nbsp;泽御于赞皇，擒斩之。<br /><br />&nbsp;&nbsp;&nbsp;&nbsp;二十一年丙戌春正月，帝以西夏纳仇人亦实勒噶克昆及不遣质子，自将伐之。<br /><br />&nbsp;&nbsp;&nbsp;&nbsp;二月，取黑水等城。夏，避暑于浑垂山。取甘、肃等州。秋，取西凉府搠罗、<br /><br />&nbsp;&nbsp;&nbsp;&nbsp;河罗等县，遂逾沙陀，至黄河九渡，取应里等县。九月，李全执张琳，郡王带孙<br /><br />&nbsp;&nbsp;&nbsp;&nbsp;进兵围全于益都。冬十一月庚申，帝攻灵州，夏遣嵬名令公来援。丙寅，帝渡河<br /><br />&nbsp;&nbsp;&nbsp;&nbsp;击夏师，败之。丁丑，五星聚见于西南。驻跸盐州川。十二月，李全降。授张柔<br /><br />&nbsp;&nbsp;&nbsp;&nbsp;行军千户、保州等处都元帅。是岁，皇子窝阔台及察罕之师围金南京，遣唐庆责<br /><br />&nbsp;&nbsp;&nbsp;&nbsp;岁币于金。<br /><br />&nbsp;&nbsp;&nbsp;&nbsp;二十二年丁亥春，帝留兵攻夏王城，自率师渡河攻积石州。二月，破临洮府。<br /><br />&nbsp;&nbsp;&nbsp;&nbsp;三月，破洮、河、西宁二州。遣斡陈那颜攻信都府，拔之。夏四月，帝次龙<br /><br />&nbsp;&nbsp;&nbsp;&nbsp;德，拔德顺等州，德顺节度使爱申、进士马肩龙死焉。五月，遣唐庆等使金。闰<br /><br />&nbsp;&nbsp;&nbsp;&nbsp;月，避暑六盘山。六月，金遣完颜合周、奥屯阿虎来请和。帝谓群臣曰：“朕自<br /><br />&nbsp;&nbsp;&nbsp;&nbsp;去冬五星聚时，已尝许不杀掠，遽忘下诏耶。今可布告中外，令彼行人亦知朕意。”<br /><br />&nbsp;&nbsp;&nbsp;&nbsp;是月，夏主李降。帝次清水县西江。秋七月壬午，不豫。己丑，崩于萨里川<br /><br />&nbsp;&nbsp;&nbsp;&nbsp;哈老徒之行宫。临崩谓左右曰：“金精兵在潼关，南据连山，北限大河，难以遽<br /><br />&nbsp;&nbsp;&nbsp;&nbsp;破。若假道于宋，宋、金世仇，必能许我，则下兵唐、邓，直捣大梁。金急，必<br /><br />&nbsp;&nbsp;&nbsp;&nbsp;征兵潼关。然以数万之众，千里赴援，人马疲弊，虽至弗能战，破之必矣。”言<br /><br />&nbsp;&nbsp;&nbsp;&nbsp;讫而崩，寿六十六，葬起辇谷。至元三年冬十月，追谥圣武皇帝。至大二年冬十<br /><br />&nbsp;&nbsp;&nbsp;&nbsp;一月庚辰，加谥法天启运圣武皇帝，庙号太祖。在位二十二年。<br /><br />&nbsp;&nbsp;&nbsp;&nbsp;帝深沉有大略，用兵如神，故能灭国四十，遂平西夏。其奇勋伟迹甚众，惜<br /><br />&nbsp;&nbsp;&nbsp;&nbsp;乎当时史官不备，或多失于纪载云。<br /><br />&nbsp;&nbsp;&nbsp;&nbsp;戊子年。是岁，皇子拖雷监国。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,948445);">加入书签</a><a
                        href="index.html">上一页</a>&larr;<a href="index.html">返回列表</a>&rarr;<a
                            href="948490.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "index.html"; var next_page = "948490.html"; var index_page = "index.html"; var sortid = "9"; var article_id = "14699"; var chapter_id = "948445"; var articlename = "元史"; var chaptername = " 卷一 本纪第一"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>