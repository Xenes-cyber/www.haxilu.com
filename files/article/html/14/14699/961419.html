<!DOCTYPE html>
<html>
<head>
<meta charset="gbk" />
<title>元史- 卷一百九十九 列传第八十六-在线阅读-哈西文学网</title>
<meta name="keywords" content="宋濂，元史， 卷一百九十九 列传第八十六全文， 卷一百九十九 列传第八十六在线阅读 哈西文学网" />
<meta name="description" content="哈西文学网提供宋濂的元史  卷一百九十九 列传第八十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961419.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961419.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十九 列传第八十六</h1>
            <div class="link xb">
                <a href="961347.html">上一页</a>&larr;<a href="index.html">返回列表</a>&rarr;<a
                    href="961439.html">下一页</a></div>			
            <div id="BookText">&nbsp;&nbsp;&nbsp;&nbsp;◎隐逸<br /><br />&nbsp;&nbsp;&nbsp;&nbsp;古之君子，负经世之术，度时不可为，故高蹈以全其志。使得其时，未尝不<br /><br />&nbsp;&nbsp;&nbsp;&nbsp;欲仕，仕而行所学，及物之功岂少哉。后世之士，其所蕴蓄或未至，而好以迹为<br /><br />&nbsp;&nbsp;&nbsp;&nbsp;高，当邦有道之时，且遁世离群，谓之隐士。世主亦苟取其名而强起之，及考其<br /><br />&nbsp;&nbsp;&nbsp;&nbsp;实，不如所闻，则曰“是欺世钓誉者也”，上下岂不两失也哉！<br /><br />&nbsp;&nbsp;&nbsp;&nbsp;元之隐士亦多矣，如杜瑛遗执政书，暨张特立居官之政，则非徒隐者也，盖<br /><br />&nbsp;&nbsp;&nbsp;&nbsp;其得时则行，可隐而隐，颇有古君子之风。而世主亦不强之使起，可谓两得也已。<br /><br />&nbsp;&nbsp;&nbsp;&nbsp;自是以隐逸称者，盖往往而有，今摭其可传者，作《隐逸传》。<br /><br />&nbsp;&nbsp;&nbsp;&nbsp;杜瑛，字文玉，其先霸州信安人。父时升，《金史》有传。瑛长七尺，美须<br /><br />&nbsp;&nbsp;&nbsp;&nbsp;髯，气貌魁伟。金将亡，士犹以文辞规进取，瑛独避地河南缑氏山中。时兵后，<br /><br />&nbsp;&nbsp;&nbsp;&nbsp;文物凋丧，瑛搜访诸书，尽读之，读辄不忘，而究其指趣，古今得失如指诸掌。<br /><br />&nbsp;&nbsp;&nbsp;&nbsp;间关转徙，教授汾、晋间。中书粘合开府于相，瑛赴其聘，遂家焉。与良田千<br /><br />&nbsp;&nbsp;&nbsp;&nbsp;亩，辞不受。术者言其所居下有藏金，家人欲发视，辄止之。后来居者果得黄金<br /><br />&nbsp;&nbsp;&nbsp;&nbsp;百斤，其不苟取如此。<br /><br />&nbsp;&nbsp;&nbsp;&nbsp;岁己未，世祖南伐至相，召见问计，瑛从容对曰：“汉、唐以还，人君所恃<br /><br />&nbsp;&nbsp;&nbsp;&nbsp;以为国者，法与兵、食三事而已。国无法不立，人无食不生，乱无兵不守。今宋<br /><br />&nbsp;&nbsp;&nbsp;&nbsp;皆蔑之，殆将亡矣，兴之在圣主。若控襄樊之师，委戈下流，以捣其背，大业可<br /><br />&nbsp;&nbsp;&nbsp;&nbsp;定矣。”帝悦，曰：“儒者中乃有此人乎！”瑛复劝帝数事，以谓事不如此，后<br /><br />&nbsp;&nbsp;&nbsp;&nbsp;当如彼。帝纳之，心贤瑛，谓可大用，命从行，以疾弗果。中统初，诏征瑛。时<br /><br />&nbsp;&nbsp;&nbsp;&nbsp;王文统方用事，辞不就。左丞张文谦宣抚河北，奏为怀孟、彰德、大名等路提举<br /><br />&nbsp;&nbsp;&nbsp;&nbsp;学校官，又辞，遗执政书，其略曰：“先王之道不明，异端邪说害之也，横流奔<br /><br />&nbsp;&nbsp;&nbsp;&nbsp;放，天理不绝如线。今天子神圣，俊V辐辏，言纳计用，先王之礼乐教化，兴明<br /><br />&nbsp;&nbsp;&nbsp;&nbsp;修复，维其时矣。若夫簿书期会，文法末节，汉、唐犹不屑也，执事者因陋就简，<br /><br />&nbsp;&nbsp;&nbsp;&nbsp;此焉是务，良可惜哉！夫善始者未必善终，今不能溯流求源，明法正俗，育材兴<br /><br />&nbsp;&nbsp;&nbsp;&nbsp;化，以拯数百千年之祸，仆恐后日之弊，将有不可胜言者矣。”人或勉之仕，则<br /><br />&nbsp;&nbsp;&nbsp;&nbsp;曰：“后世去古虽远，而先王之所设施，本末先后，犹可考见，故为政者莫先于<br /><br />&nbsp;&nbsp;&nbsp;&nbsp;复古。苟因习旧弊，以求合乎先王之意，不亦难乎！吾又不能随时俯仰以赴机会，<br /><br />&nbsp;&nbsp;&nbsp;&nbsp;将焉用仕！”于是杜门著书，一不以穷通得丧动其志，优游道艺，以终其身。年<br /><br />&nbsp;&nbsp;&nbsp;&nbsp;七十，遗命其子处立、处愿曰：“吾即死，当表吾墓曰‘缑山杜处士’。天历中，<br /><br />&nbsp;&nbsp;&nbsp;&nbsp;赠资德大夫、翰林学士、上护军，追封魏郡公，谥文献。<br /><br />&nbsp;&nbsp;&nbsp;&nbsp;所著书曰《春秋地理原委》十卷、《语孟旁通》八卷、《皇极引用》八卷、<br /><br />&nbsp;&nbsp;&nbsp;&nbsp;《皇极疑事》四卷、《极学》十卷、《律吕律历礼乐杂志》三十卷、文集十卷。<br /><br />&nbsp;&nbsp;&nbsp;&nbsp;其于律，则究其始，研其义，长短清浊，周径积实，各以类分，取经史之说以实<br /><br />&nbsp;&nbsp;&nbsp;&nbsp;之，而折衷其是非。其于历，则谓造历者皆从十一月甲子朔夜半冬至为历元，独<br /><br />&nbsp;&nbsp;&nbsp;&nbsp;邵子以为天开于子，取日甲月子、星甲辰子，为元会运世之数，无朔虚，无闰余，<br /><br />&nbsp;&nbsp;&nbsp;&nbsp;率以三百六十为岁，而天地之盈虚，百物之消长，不能出乎其中矣。论闭物开物，<br /><br />&nbsp;&nbsp;&nbsp;&nbsp;则曰开于己，闭于戊；五，天之中也；六，地之中也；戊己，月之中星也。又分<br /><br />&nbsp;&nbsp;&nbsp;&nbsp;卦配之纪年，金之大定庚寅，交小过之初六；国朝之甲寅三月二十有三日寅时，<br /><br />&nbsp;&nbsp;&nbsp;&nbsp;交小过之九四。多先儒所未发，掇其要著于篇云。<br /><br />&nbsp;&nbsp;&nbsp;&nbsp;张特立，字文举，东明人。初名永，避金卫绍王讳，易今名。中泰和进士，<br /><br />&nbsp;&nbsp;&nbsp;&nbsp;为偃师主簿。改宣德州司候。州多金国戚，号难治，特立至官，俱往谒之。有五<br /><br />&nbsp;&nbsp;&nbsp;&nbsp;将军率家奴劫民群羊，特立命大索闾里，遂过将军家，温言诱之曰：“将军宅宁<br /><br />&nbsp;&nbsp;&nbsp;&nbsp;有盗羊者邪，聊视之以杜众口。”潜使人索其后庭，得羊数十。遂缚其奴系狱，<br /><br />&nbsp;&nbsp;&nbsp;&nbsp;其子匿他舍，捕得之，以近族得减死论。豪贵由是遵法，民赖以全。正大初，迁<br /><br />&nbsp;&nbsp;&nbsp;&nbsp;洛阳令。时军旅数起，郡县窘迫，东帅纥石烈牙兀又侮慢儒士。会移镇陕右，<br /><br />&nbsp;&nbsp;&nbsp;&nbsp;道经洛阳，见特立淳古，不礼之，遽责令治糗具，期三日足，后期如军法。县民<br /><br />&nbsp;&nbsp;&nbsp;&nbsp;素贤特立，争输于庭，帅大奇之。既而拜监察御史，首言世宗诸孙不宜幽囚；尚<br /><br />&nbsp;&nbsp;&nbsp;&nbsp;书右丞颜盏石鲁与细民争田，参知政事徒单兀典谄事近习，皆当罢黜。执政者忌<br /><br />&nbsp;&nbsp;&nbsp;&nbsp;之。会平章政事白撒犒军陕西，特立又劾其掾不法。白撒诉于世宗，言特立所言<br /><br />&nbsp;&nbsp;&nbsp;&nbsp;事失实，世宗宥之，遂归田里。<br /><br />&nbsp;&nbsp;&nbsp;&nbsp;特立通程氏《易》，晚教授诸生，东平严实每加礼焉。岁丙午，世祖在潜邸<br /><br />&nbsp;&nbsp;&nbsp;&nbsp;受王印，首传旨谕特立曰：“前监察御史张特立，养素丘园，易代如一，今年几<br /><br />&nbsp;&nbsp;&nbsp;&nbsp;七十，研究圣经，宜锡嘉名，以光潜德，可特赐号曰中庸先生。”又谕曰：“先<br /><br />&nbsp;&nbsp;&nbsp;&nbsp;生年老目病，不能就道，故令赵宝臣谕意，且名其读书之堂曰丽泽。”壬子岁，<br /><br />&nbsp;&nbsp;&nbsp;&nbsp;复降玺书谕特立曰：“白首穷经，诲人不倦，无过不及，学者宗之，昔已赐嘉名，<br /><br />&nbsp;&nbsp;&nbsp;&nbsp;今复谕意。”癸丑，特立卒，年七十五。中统二年，诏曰：“中庸先生学有渊源，<br /><br />&nbsp;&nbsp;&nbsp;&nbsp;行无瑕玷，虽经丧乱，不改故常，未遂丘园之贲，俄兴窀穸之悲。可复赐前号，<br /><br />&nbsp;&nbsp;&nbsp;&nbsp;以彰宠数。”特立所著书有《易集说》、《历年系事记》。<br /><br />&nbsp;&nbsp;&nbsp;&nbsp;杜本，字伯原，其先居京兆，后徙天台，又徙临江之清江，今为清江人。本<br /><br />&nbsp;&nbsp;&nbsp;&nbsp;博学，善属文。江浙行省丞相忽剌术得其所上《救荒策》，大奇之，及入为御史<br /><br />&nbsp;&nbsp;&nbsp;&nbsp;大夫，力荐于武宗。尝被召至京师，未几归隐武夷山中。文宗在江南时，闻其名，<br /><br />&nbsp;&nbsp;&nbsp;&nbsp;及即位，以币征之，不起。至正三年，右丞相脱脱以隐士荐，诏遣使赐以金织文<br /><br />&nbsp;&nbsp;&nbsp;&nbsp;币、上尊酒，召为翰林待制、奉议大夫，兼国史院编修官。使者致君、相意，趣<br /><br />&nbsp;&nbsp;&nbsp;&nbsp;之行。至杭州，称疾固辞，而致书于丞相曰：“以万事合为一理，以万民合为一<br /><br />&nbsp;&nbsp;&nbsp;&nbsp;心，以千载合为一日，以四海合为一家，则可言制礼作乐，而跻五帝三王之盛矣。”<br /><br />&nbsp;&nbsp;&nbsp;&nbsp;遂不行。<br /><br />&nbsp;&nbsp;&nbsp;&nbsp;本湛静寡欲，无疾言遽色。与人交尤笃于义，有贫无以养亲、无赀以为学者，<br /><br />&nbsp;&nbsp;&nbsp;&nbsp;皆济之。平居书册未尝释手。天文、地理、律历、度数，靡不通究，尤工于篆隶。<br /><br />&nbsp;&nbsp;&nbsp;&nbsp;所著有《四经表义》、《六书通编》、《十原》等书，学者称为清碧先生。至正<br /><br />&nbsp;&nbsp;&nbsp;&nbsp;十年卒，年七十有五。<br /><br />&nbsp;&nbsp;&nbsp;&nbsp;时有张枢子长者，婺之金华人，亦屡征不起。枢幼聪慧，外家潘氏蓄书数万<br /><br />&nbsp;&nbsp;&nbsp;&nbsp;卷，枢尽取而读之，过目辄不忘。既长，肆笔成章，顷刻数千言。有问以古今沿<br /><br />&nbsp;&nbsp;&nbsp;&nbsp;革、政治得失、宇宙之分合、礼乐之废兴，以至帝号官名、岁月先后，历历如指<br /><br />&nbsp;&nbsp;&nbsp;&nbsp;诸掌。其为文，务推明经史，以扶翼教道，尤长于叙事。尝取三国时事撰《汉本<br /><br />&nbsp;&nbsp;&nbsp;&nbsp;纪列传》，附以《魏吴载记》，为《续后汉书》七十三卷。临川危素称其立义精<br /><br />&nbsp;&nbsp;&nbsp;&nbsp;密，可备劝讲，朝廷取其书置宣文阁。浙东部使者交荐之，前后章凡九上。至正<br /><br />&nbsp;&nbsp;&nbsp;&nbsp;三年，命儒臣纂修辽、金、宋三史，右丞相脱脱以监修国史领都总裁，辟枢本府<br /><br />&nbsp;&nbsp;&nbsp;&nbsp;长史，力辞不拜。七年，申命史臣纂修本朝后妃、功臣传，复以翰林修撰、儒林<br /><br />&nbsp;&nbsp;&nbsp;&nbsp;郎、同知制诰兼国史院编修官召枢，俾与讨论，复避不就。使者强之行，至杭州，<br /><br />&nbsp;&nbsp;&nbsp;&nbsp;固辞而归。尝著《春秋三传归一义》三十卷，《刊定三国志》六十五卷，《林下<br /><br />&nbsp;&nbsp;&nbsp;&nbsp;窃议》、《曲江张公年谱》各一卷，《敝帚编》若干卷。至正八年卒，年五十有<br /><br />&nbsp;&nbsp;&nbsp;&nbsp;七。<br /><br />&nbsp;&nbsp;&nbsp;&nbsp;孙辙，字履常，其先自金陵徙家临川。辙幼孤，母蔡氏教之，知警策自树立。<br /><br />&nbsp;&nbsp;&nbsp;&nbsp;比长，学行纯笃，事母甚孝。家居教授，门庭萧然，而考德问业者日盛。郡中俊<br /><br />&nbsp;&nbsp;&nbsp;&nbsp;彦有声者皆出其门。辙与人言，一以孝弟忠信为本，辞温气和，闻者莫不油然感<br /><br />&nbsp;&nbsp;&nbsp;&nbsp;悟。待亲戚乡里礼意周洽，言论间未尝几微及人过失长短。士子至郡者必来见，<br /><br />&nbsp;&nbsp;&nbsp;&nbsp;部使者长吏以下仁且贤者，必造焉。辙乐易庄敬，接之以礼，言不及官府。宪司<br /><br />&nbsp;&nbsp;&nbsp;&nbsp;屡辟，皆不就。江西行省特以遗逸举辙一人。辙善为文章，吴澄尝叙其集曰；<br /><br />&nbsp;&nbsp;&nbsp;&nbsp;“所谓仁义之人，其言蔼如也。”其见称许如此。元统二年，年七十有三，卒于<br /><br />&nbsp;&nbsp;&nbsp;&nbsp;家。<br /><br />&nbsp;&nbsp;&nbsp;&nbsp;同郡吴定翁字仲谷，其先当宋初自金陵来徙。定翁幼岁俨如成人，寒暑衣冠<br /><br />&nbsp;&nbsp;&nbsp;&nbsp;不少懈，清修文雅，与孙辙齐名。而最善为诗，揭菟钩破溆拿疏淡，可比卢挚。<br /><br />&nbsp;&nbsp;&nbsp;&nbsp;御史及江西之方伯牧守部使者，辟荐相望，终身不为动。程钜夫尝贻书曰：“临<br /><br />&nbsp;&nbsp;&nbsp;&nbsp;川士友及门者，踵相接也，何相望足下耿耿如玉人，而不可得见乎！”定翁尝曰：<br /><br />&nbsp;&nbsp;&nbsp;&nbsp;“士无求用于世，惟求无愧于世。”人以为名言。<br /><br />&nbsp;&nbsp;&nbsp;&nbsp;何中，字太虚，抚之乐安人。少颖拔，以古学自任，家有藏书万卷，手自校<br /><br />&nbsp;&nbsp;&nbsp;&nbsp;雠。其学弘深该博，广平程钜夫，清河元明善，柳城姚燧，东平王构，同郡吴澄、<br /><br />&nbsp;&nbsp;&nbsp;&nbsp;揭菟梗皆推服之。至顺二年，江西行省平章全岳柱聘为龙兴郡学师。明年六月，<br /><br />&nbsp;&nbsp;&nbsp;&nbsp;以疾卒。所著有《易类象》二卷、《书传补遗》十卷、《通鉴纲目测海》三卷、<br /><br />&nbsp;&nbsp;&nbsp;&nbsp;《知非堂稿》十七卷。<br /><br />&nbsp;&nbsp;&nbsp;&nbsp;同郡危复之，字见心。宋末为太学生，师事汤汉，博览群书，好读《易》，<br /><br />&nbsp;&nbsp;&nbsp;&nbsp;尤工于诗。至元初，元帅郭昂屡荐为儒学官，不就。至元中，朝廷累遣奉御察罕<br /><br />&nbsp;&nbsp;&nbsp;&nbsp;及翰林应奉詹玉以币征之，皆弗起。隐于紫霞山中，士友私谥曰贞白先生。<br /><br />&nbsp;&nbsp;&nbsp;&nbsp;武恪，字伯威，宣德府人。初以神童游学江南，吴澄为江西儒学副提举，荐<br /><br />&nbsp;&nbsp;&nbsp;&nbsp;入国学肄业。明宗在潜邸，选恪为说书秀才，及出镇云南，恪在行。明宗欲起兵<br /><br />&nbsp;&nbsp;&nbsp;&nbsp;陕西，恪谏曰：“太子北行，于国有君命，于家有叔父之命，今若向京师发一箭，<br /><br />&nbsp;&nbsp;&nbsp;&nbsp;史官必书太子反。”左右恶恪言，乃曰：“武秀才有母在京，合遣其回。”恪遂<br /><br />&nbsp;&nbsp;&nbsp;&nbsp;还京师，居陋巷，教训子弟。文宗知其名，除秘书监典簿。秩满，丁内艰，再除<br /><br />&nbsp;&nbsp;&nbsp;&nbsp;中瑞司典簿，改汾西县尹，皆不起。人或劝之仕，恪曰：“向为亲屈，今亲已死，<br /><br />&nbsp;&nbsp;&nbsp;&nbsp;不复仕矣。”居数岁，会朝廷选守令，泰不华举恪为平阳沁水县尹，亦不赴。近<br /><br />&nbsp;&nbsp;&nbsp;&nbsp;臣又荐为授经郎，恪遂阳为喑哑，不就。<br /><br />&nbsp;&nbsp;&nbsp;&nbsp;恪好读《周易》，每日坚坐。或问之曰：“先生之学，以何为本？”恪曰：<br /><br />&nbsp;&nbsp;&nbsp;&nbsp;“以敬为本。”所著有《水云集》若干卷。其从之学者多有所成，佛家奴为太尉，<br /><br />&nbsp;&nbsp;&nbsp;&nbsp;完者不花佥枢密院事，皆有贤名。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961419);">加入书签</a><a
                        href="961347.html">上一页</a>&larr;<a href="index.html">返回列表</a>&rarr;<a
                            href="961439.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961347.html"; var next_page = "961439.html"; var index_page = "index.html"; var sortid = "9"; var article_id = "14699"; var chapter_id = "961419"; var articlename = "元史"; var chaptername = " 卷一百九十九 列传第八十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>