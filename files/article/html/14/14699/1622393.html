<!DOCTYPE html>
<html>
<head>
<meta charset="gbk" />
<title>元史- 卷二百九 列传第九十六-在线阅读-哈西文学网</title>
<meta name="keywords" content="宋濂，元史， 卷二百九 列传第九十六全文， 卷二百九 列传第九十六在线阅读 哈西文学网" />
<meta name="description" content="哈西文学网提供宋濂的元史  卷二百九 列传第九十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/1622393.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/1622393.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百九 列传第九十六</h1>
            <div class="link xb">
                <a href="1622392.html">上一页</a>&larr;<a href="index.html">返回列表</a>&rarr;<a
                    href="1622394.html">下一页</a></div>			
            <div id="BookText">&nbsp;&nbsp;&nbsp;&nbsp;◎外夷二<br /><br />&nbsp;&nbsp;&nbsp;&nbsp;○安南<br /><br />&nbsp;&nbsp;&nbsp;&nbsp;安南国，古交趾也。秦并天下，置桂林、南海、象郡。秦亡，南海尉赵佗击<br /><br />&nbsp;&nbsp;&nbsp;&nbsp;并之。汉置九郡，交趾居其一。后女子征侧叛，遣马援平之，立铜柱为汉界。唐<br /><br />&nbsp;&nbsp;&nbsp;&nbsp;始分岭南为东、西二道，置节度，立五`，安南隶焉。宋封丁部领为交趾郡王，<br /><br />&nbsp;&nbsp;&nbsp;&nbsp;其子琏亦为王，传三世为李公蕴所夺，即封公蕴为王。李氏传八世至昊C，<br /><br />&nbsp;&nbsp;&nbsp;&nbsp;陈日为昊C婿，遂有其国。<br /><br />&nbsp;&nbsp;&nbsp;&nbsp;元宪宗三年癸丑，兀良合台从世祖平大理。世祖还，留兀良合台攻诸夷之未<br /><br />&nbsp;&nbsp;&nbsp;&nbsp;附者。七年丁巳十一月，兀良合台兵次交趾北，先遣使二人往谕之，不返，乃遣<br /><br />&nbsp;&nbsp;&nbsp;&nbsp;彻彻都等各将千人，分道进兵，抵安南京北洮江上，复遣其子阿术往为之援，并<br /><br />&nbsp;&nbsp;&nbsp;&nbsp;觇其虚实。交人亦盛陈兵卫。阿术遣军还报，兀良合台倍道兼进，令彻彻都为先<br /><br />&nbsp;&nbsp;&nbsp;&nbsp;锋，阿术居后为殿。十二月，两军合，交人震骇。阿术乘之，败交人水军，虏战<br /><br />&nbsp;&nbsp;&nbsp;&nbsp;舰以还。兀良合台亦破其陆路兵，又与阿术合击，大败之，遂入其国。日窜海<br /><br />&nbsp;&nbsp;&nbsp;&nbsp;岛。得前所遣使于狱中，以破竹束体入肤，比释缚，一使死，因屠其城。国兵留<br /><br />&nbsp;&nbsp;&nbsp;&nbsp;九日，以气候郁热，乃班师。复遣二使招日来归。日还，见国都皆已残毁，<br /><br />&nbsp;&nbsp;&nbsp;&nbsp;大发愤，缚二使遣还。<br /><br />&nbsp;&nbsp;&nbsp;&nbsp;八年戊午二月，日传国于长子光m，改元绍隆。夏，光m遣其婿与其国人<br /><br />&nbsp;&nbsp;&nbsp;&nbsp;以方物来见，兀良合台送诣行在所，别遣讷剌丁往谕之曰；“昔吾遣使通好，尔<br /><br />&nbsp;&nbsp;&nbsp;&nbsp;等执而不返，我是以有去年之师。以尔国主播在草野，复令二使招安还国，尔又<br /><br />&nbsp;&nbsp;&nbsp;&nbsp;缚还吾使。今特遣使开谕，如尔等矢心内附，则国主亲来，若犹不悛，明以报我。”<br /><br />&nbsp;&nbsp;&nbsp;&nbsp;光m曰：“小国诚心事上，则大国何以待之？”讷剌丁还报。时诸王不花镇云南，<br /><br />&nbsp;&nbsp;&nbsp;&nbsp;兀良合台言于王，复遣讷剌丁往谕，使遣使偕来。光m遂纳款，且曰：“俟降德<br /><br />&nbsp;&nbsp;&nbsp;&nbsp;音，即遣子弟为质。”王命讷剌丁乘传入奏。<br /><br />&nbsp;&nbsp;&nbsp;&nbsp;世祖中统元年十二月，以孟甲为礼部郎中，充南谕使，李文俊为礼部员外郎，<br /><br />&nbsp;&nbsp;&nbsp;&nbsp;充副使，持诏往谕之。其略曰：“祖宗以武功创业，文化未修。朕缵承丕绪，鼎<br /><br />&nbsp;&nbsp;&nbsp;&nbsp;新革故，务一万方。适大理国守臣安抚聂只陌丁驰驿表闻，尔邦有向风慕义之诚。<br /><br />&nbsp;&nbsp;&nbsp;&nbsp;念卿昔在先朝，已尝臣服，远贡方物，故颁诏旨，谕尔国官僚士庶：凡衣冠典礼<br /><br />&nbsp;&nbsp;&nbsp;&nbsp;风俗，一依本国旧制。已戒边将不得擅兴兵甲，侵尔疆埸，乱尔人民。卿国官僚<br /><br />&nbsp;&nbsp;&nbsp;&nbsp;士庶，各宜安治如故。”复谕甲等，如交趾遣子弟入觐，当善视之，毋致寒暑失<br /><br />&nbsp;&nbsp;&nbsp;&nbsp;节，重劳苦之也。二年，孟甲等还，光m遣其族人通侍大夫陈奉公、员外郎诸卫<br /><br />&nbsp;&nbsp;&nbsp;&nbsp;寄班阮琛、员外郎阮演诣阙献书，乞三年一贡。帝从其请，遂封光m为安南国王。<br /><br />&nbsp;&nbsp;&nbsp;&nbsp;三年九月，以西锦三、金熟锦六赐之，复降诏曰：“卿既委质为臣，其自中<br /><br />&nbsp;&nbsp;&nbsp;&nbsp;统四年为始，每三年一贡，可选儒士、医人及通阴阳卜筮、诸色人匠各三人，及<br /><br />&nbsp;&nbsp;&nbsp;&nbsp;苏合油、光香、金、银、朱砂、沉香、檀香、犀角、玳瑁、珍珠、象牙、绵、白<br /><br />&nbsp;&nbsp;&nbsp;&nbsp;磁盏等物同至。”仍以讷剌丁充达鲁花赤，佩虎符，往来安南国中。四年十一月，<br /><br />&nbsp;&nbsp;&nbsp;&nbsp;讷剌丁还，光m遣杨安养充员外郎及内令武复桓、书舍阮求、中翼郎范举等奉表<br /><br />&nbsp;&nbsp;&nbsp;&nbsp;入谢，帝赐来使玉带、缯帛、药饵、鞍辔有差。至元二年七月，使还，复优诏答<br /><br />&nbsp;&nbsp;&nbsp;&nbsp;之，仍赐历及颁改元诏书。三年十二月，光m遣杨安养上表三通，其一进献方物，<br /><br />&nbsp;&nbsp;&nbsp;&nbsp;其二免所索秀才工匠人，其三愿请讷剌丁长为本国达鲁花赤。四年九月，使还，<br /><br />&nbsp;&nbsp;&nbsp;&nbsp;答诏许之，仍赐光m玉带、金缯、药饵、鞍辔等物。未几，复下诏谕以六事：一，<br /><br />&nbsp;&nbsp;&nbsp;&nbsp;君长亲朝；二，子弟入质；三，编民数；四，出军役；五，输纳税赋；六，仍置<br /><br />&nbsp;&nbsp;&nbsp;&nbsp;达鲁花赤统治之。十一月，又诏谕光m，以其国有回鹘商贾，欲访以西域事，令<br /><br />&nbsp;&nbsp;&nbsp;&nbsp;发遣以来。是月，诏封皇子为云南王，往镇大理、鄯阐、交趾诸国。五年九月，<br /><br />&nbsp;&nbsp;&nbsp;&nbsp;以忽笼海牙代讷剌丁为达鲁花赤，张庭珍副之，复下诏征商贾回鹘人。六年十一<br /><br />&nbsp;&nbsp;&nbsp;&nbsp;月，光m上书陈情，言：“商旅回鹘，一名伊温，死已日久，一名婆婆，寻亦病<br /><br />&nbsp;&nbsp;&nbsp;&nbsp;死。又据忽笼海牙谓陛下须索巨象数头。此兽躯体甚大，步行甚迟，不如上国之<br /><br />&nbsp;&nbsp;&nbsp;&nbsp;马，伏候敕旨，于后贡之年当进献也。”又具表纳贡，别奉表谢赐西锦、币帛、<br /><br />&nbsp;&nbsp;&nbsp;&nbsp;药物。七年十一月，中书省移牒光m，言其受诏不拜，待使介不以王人之礼，遂<br /><br />&nbsp;&nbsp;&nbsp;&nbsp;引《春秋》之义以责之，且令以所索之象与岁贡偕来，又前所贡药物品味未佳，<br /><br />&nbsp;&nbsp;&nbsp;&nbsp;所征回鹘辈，托辞欺诳，自今已往，其审察之。八年十二月，光m复书言：“本<br /><br />&nbsp;&nbsp;&nbsp;&nbsp;国钦奉天朝，已封王爵，岂非王人乎？天朝奉使复称：王人与之均礼，恐辱朝廷。<br /><br />&nbsp;&nbsp;&nbsp;&nbsp;况本国前奉诏旨，令依旧俗，凡受诏令，奉安于正殿而退避别室，此本国旧典礼<br /><br />&nbsp;&nbsp;&nbsp;&nbsp;也。来谕索象，前恐忤旨，故依违未敢直对，实缘象奴不忍去家，难于差发。又<br /><br />&nbsp;&nbsp;&nbsp;&nbsp;谕索儒、医、工匠，而陪臣黎仲佗等陛见之日，咫尺威光，不闻诏谕，况中统四<br /><br />&nbsp;&nbsp;&nbsp;&nbsp;年已蒙原宥，今复谕及，岂胜惊愕，惟阁下其念之。”<br /><br />&nbsp;&nbsp;&nbsp;&nbsp;九年，以叶式捏为安南达鲁花赤，李元副之。十年正月，叶式捏卒，命李元<br /><br />&nbsp;&nbsp;&nbsp;&nbsp;代式捏，卒以合撒儿海牙副之。中书省复牒光m言：<br /><br />&nbsp;&nbsp;&nbsp;&nbsp;比岁奉使还者言，王每受天子诏令，但拱立不拜，与使者相见或燕席，位加<br /><br />&nbsp;&nbsp;&nbsp;&nbsp;于使者之上。今览来书，自谓既受王爵岂非王人乎？考之《春秋》叙王人于诸侯<br /><br />&nbsp;&nbsp;&nbsp;&nbsp;之上，《释例》云：王人盖下士也。夫五等邦君，外臣之贵者也。下士，内臣之<br /><br />&nbsp;&nbsp;&nbsp;&nbsp;微者也。以微者而加贵者之上，盖以王命为重也。后世列王为爵，诸侯之尤贵者，<br /><br />&nbsp;&nbsp;&nbsp;&nbsp;顾岂有以王爵为人者乎？王宁不知而为是言耶，抑辞令之臣误为此言耶？至于天<br /><br />&nbsp;&nbsp;&nbsp;&nbsp;子之诏，人臣当拜受，此古今之通义，不容有异者也。乃云前奉诏旨，并依旧俗，<br /><br />&nbsp;&nbsp;&nbsp;&nbsp;本国遵奉而行，凡受诏令，奉安于正殿而退避别室，此旧典礼也。读之至此，实<br /><br />&nbsp;&nbsp;&nbsp;&nbsp;顿惊讶。王之为此言，其能自安于心乎？前诏旨所言，盖谓天壤之间不啻万国，<br /><br />&nbsp;&nbsp;&nbsp;&nbsp;国各有俗，骤使变革，有所不便，故听用本俗，岂以不拜天子之诏而为礼俗也哉？<br /><br />&nbsp;&nbsp;&nbsp;&nbsp;且王之教令行于国中，臣子有受而下拜者，则王以为何如？君子贵于改过，缅想<br /><br />&nbsp;&nbsp;&nbsp;&nbsp;高明，其亮察之。<br /><br />&nbsp;&nbsp;&nbsp;&nbsp;十一年，光m遣童子冶、黎文隐来贡。十二年正月，光m上表请罢本国达鲁<br /><br />&nbsp;&nbsp;&nbsp;&nbsp;花赤，其文曰：<br /><br />&nbsp;&nbsp;&nbsp;&nbsp;微臣僻在海隅，得沾圣化与函生，欢忭鼓舞。乞念臣自降附上国，十有余年，<br /><br />&nbsp;&nbsp;&nbsp;&nbsp;虽奉三年一贡，然迭遣使臣，疲于往来，未尝一日休息。至天朝所遣达鲁花赤，<br /><br />&nbsp;&nbsp;&nbsp;&nbsp;辱临臣境，安能空回，况其行人，动有所恃，凌轹小国。虽天子与日月并明，安<br /><br />&nbsp;&nbsp;&nbsp;&nbsp;能照及覆盆。且达鲁花赤可施于边蛮小丑，岂有臣既席王封为一方藩屏，而反立<br /><br />&nbsp;&nbsp;&nbsp;&nbsp;达鲁花赤以监临之，宁不见笑于诸侯之国乎？与其畏监临而修贡，孰若中心悦服<br /><br />&nbsp;&nbsp;&nbsp;&nbsp;而修贡哉。臣恭遇天朝建储、册后，大恩{雨滂}霈，施及四海，辄敢哀鸣，伏望<br /><br />&nbsp;&nbsp;&nbsp;&nbsp;圣慈特赐矜恤。今后二次发遣纲贡，一诣鄯阐奉纳，一诣中原拜献。凡天朝所遣<br /><br />&nbsp;&nbsp;&nbsp;&nbsp;官，乞易为引进使，庶免达鲁花赤之弊，不但微臣之幸，实一国苍生之幸也。<br /><br />&nbsp;&nbsp;&nbsp;&nbsp;二月，复降诏，以所贡之物无补于用，谕以六事，且遣合撒儿海牙充达鲁花<br /><br />&nbsp;&nbsp;&nbsp;&nbsp;赤，仍令子弟入侍。十三年二月，光m遣黎克复、文粹入贡，以所奏就鄯阐输纳<br /><br />&nbsp;&nbsp;&nbsp;&nbsp;贡物，事属不敬，上表谢罪，并乞免六事。<br /><br />&nbsp;&nbsp;&nbsp;&nbsp;十四年，光m卒，国人立其世子日@，遣中侍大夫周仲彦、中亮大夫吴德邵<br /><br />&nbsp;&nbsp;&nbsp;&nbsp;来朝。十五年八月，遣礼部尚书柴椿、会同馆使哈剌脱因、工部郎中李克忠、工<br /><br />&nbsp;&nbsp;&nbsp;&nbsp;部员外郎董端，同黎克复等持诏往谕日@入朝受命。初，使传之通也，止由鄯阐、<br /><br />&nbsp;&nbsp;&nbsp;&nbsp;黎化往来，帝命柴椿自江陵直抵邕州，以达交趾。闰十一月，柴椿等至邕州永平<br /><br />&nbsp;&nbsp;&nbsp;&nbsp;寨，日@遣人进书，谓：“今闻国公辱临敝境，边民无不骇愕，不知何国人使而<br /><br />&nbsp;&nbsp;&nbsp;&nbsp;至于斯，乞回军旧路以进。”椿回牒云：“礼部尚书等官奉上命与本国黎克复等<br /><br />&nbsp;&nbsp;&nbsp;&nbsp;由江陵抵邕州入安南，所有导护军兵，合乘驿马，宜来界首远迓。”日@差御史<br /><br />&nbsp;&nbsp;&nbsp;&nbsp;中赞兼知审刑院事杜国计先至，其太尉率百官自富良江岸奉迎入馆。十二月二日，<br /><br />&nbsp;&nbsp;&nbsp;&nbsp;日@就馆见使者。四日，日@拜读诏书。椿等传旨曰：“汝国内附二十余年，向<br /><br />&nbsp;&nbsp;&nbsp;&nbsp;者六事犹未见从。汝若弗朝，则修尔城，整尔军，以待我师。”又云：“汝父受<br /><br />&nbsp;&nbsp;&nbsp;&nbsp;命为王，汝不请命而自立，今复不朝，异日朝廷加罪，将何以逃其责？请熟虑之。”<br /><br />&nbsp;&nbsp;&nbsp;&nbsp;日@仍旧例设宴于廊下，椿等弗就宴。既归馆，日@遣范明字致书谢罪，改宴于<br /><br />&nbsp;&nbsp;&nbsp;&nbsp;集贤殿。日@言：“先君弃世，予初嗣位。天使之来，开谕诏书，使予喜惧交战<br /><br />&nbsp;&nbsp;&nbsp;&nbsp;于胸中。窃闻宋主幼小，天子怜之，尚封公爵，于小国亦必加怜。昔谕六事，已<br /><br />&nbsp;&nbsp;&nbsp;&nbsp;蒙赦免。若亲朝之礼，予生长深宫，不习乘骑，不谙风土，恐死于道路。子弟太<br /><br />&nbsp;&nbsp;&nbsp;&nbsp;尉以下亦皆然。天使回，谨上表达诚，兼献异物。”椿曰：“宋主年未十岁，亦<br /><br />&nbsp;&nbsp;&nbsp;&nbsp;生长深宫，如何亦至京师？但诏旨之外，不敢闻命。且我四人实来召汝，非取物<br /><br />&nbsp;&nbsp;&nbsp;&nbsp;也。”椿等还，日@遣范明字、郑国瓒、中赞杜国计奉表陈情，言：“孤臣廪气<br /><br />&nbsp;&nbsp;&nbsp;&nbsp;软弱，恐道路艰难，徒暴白骨，致陛下哀伤而无益天朝之万一。伏望陛下怜小国<br /><br />&nbsp;&nbsp;&nbsp;&nbsp;之辽远，令臣得与鳏寡孤独保其性命，以终事陛下。此孤臣之至幸，小国生灵之<br /><br />&nbsp;&nbsp;&nbsp;&nbsp;大福也。”兼贡方物及二驯象。<br /><br />&nbsp;&nbsp;&nbsp;&nbsp;十六年三月，椿等先达京师，留郑国瓒待于邕州。枢密院奏：“以日@不朝，<br /><br />&nbsp;&nbsp;&nbsp;&nbsp;但遣使臣报命，饰辞托故，延引岁时，巧佞虽多，终违诏旨，可进兵境上，遣官<br /><br />&nbsp;&nbsp;&nbsp;&nbsp;问罪。”帝不从，命来使入觐。十一月，留其使郑国瓒于会同馆。复遣柴椿等四<br /><br />&nbsp;&nbsp;&nbsp;&nbsp;人与杜国计持诏再谕日@来朝，“若果不能自觐，则积金以代其身，两珠以代其<br /><br />&nbsp;&nbsp;&nbsp;&nbsp;目，副以贤士、方技、子女、工匠各二，以代其土民。不然，修尔城池，以待其<br /><br />&nbsp;&nbsp;&nbsp;&nbsp;审处焉。”十八年十月，立安南宣慰司，以卜颜铁木儿为参知政事、行宣慰使都<br /><br />&nbsp;&nbsp;&nbsp;&nbsp;元帅，别设僚佐有差。是月，诏以光m既殁，其子日@不请命而自立，遣使往召，<br /><br />&nbsp;&nbsp;&nbsp;&nbsp;又以疾为辞，止令其叔遗爱入觐，故立遗爱代为安南国王。<br /><br />&nbsp;&nbsp;&nbsp;&nbsp;二十年七月，日@致书于平章阿里海牙，请还所留来使，帝即遣还国。是时，<br /><br />&nbsp;&nbsp;&nbsp;&nbsp;阿里海牙为荆湖占城行省平章政事，帝欲交趾助兵粮以讨占城，令以己意谕之。<br /><br />&nbsp;&nbsp;&nbsp;&nbsp;行省遣鄂州达鲁花赤赵翥以书谕日@。十月，朝廷复遣陶秉直持玺书往谕之。十<br /><br />&nbsp;&nbsp;&nbsp;&nbsp;一月，赵翥抵安南。日@寻遣中亮大夫丁克绍、中大夫阮道学等持方物从翥入觐，<br /><br />&nbsp;&nbsp;&nbsp;&nbsp;又遣中奉大夫范至清、朝请郎杜抱直等赴省计事，且致书于平章，言：<br /><br />&nbsp;&nbsp;&nbsp;&nbsp;添军一件：占城服事小国日久，老父惟务以德怀之，迨于孤子之身，亦继承<br /><br />&nbsp;&nbsp;&nbsp;&nbsp;父志。自老父归顺天朝，三十年于兹，于戈示不复用，军卒毁为民丁，一资天朝<br /><br />&nbsp;&nbsp;&nbsp;&nbsp;贡献，一示心无二图，幸阁下矜察。助粮一件：小国地势濒海，五谷所产不多，<br /><br />&nbsp;&nbsp;&nbsp;&nbsp;一自大军去后，百姓流亡，加以水旱，朝饱暮饥，食不暇给；然阁下之命，所不<br /><br />&nbsp;&nbsp;&nbsp;&nbsp;敢违，拟于钦州界上永安州地所，俟候输纳。续谕孤子亲身赴阙，面奉圣训。老<br /><br />&nbsp;&nbsp;&nbsp;&nbsp;父在时，天朝矜悯，置之度外；今老父亡殁，孤子居忧，感病至今，尚未复常，<br /><br />&nbsp;&nbsp;&nbsp;&nbsp;况孤子生长遐陬，不耐寒暑，不习水土，艰难道途，徒暴白骨。以小国陪臣往来，<br /><br />&nbsp;&nbsp;&nbsp;&nbsp;尚为阁气所侵，或十之五六，或死者过半，阁下亦已素知。惟望曲为爱护，敷奏<br /><br />&nbsp;&nbsp;&nbsp;&nbsp;天朝，庶知孤子宗族官吏一一畏死贪生之意。岂但孤子受赐，抑一国生灵赖以安<br /><br />&nbsp;&nbsp;&nbsp;&nbsp;全，共祝阁下享此长久自天之大福也。<br /><br />&nbsp;&nbsp;&nbsp;&nbsp;二十一年三月，陶秉直使还，日@复上表陈情，又致书于荆湖占城行省，大<br /><br />&nbsp;&nbsp;&nbsp;&nbsp;意与前书略同。又以琼州安抚使陈仲达听郑天v言“交趾通谋占城，遣兵二万及<br /><br />&nbsp;&nbsp;&nbsp;&nbsp;船五百以为应援”，又致书行省，其略曰：“占城乃小国内属，大军致讨，所当<br /><br />&nbsp;&nbsp;&nbsp;&nbsp;哀吁，然未尝敢出一言，盖天时人事小国亦知之矣。今占城遂为叛逆，执迷不复，<br /><br />&nbsp;&nbsp;&nbsp;&nbsp;是所谓不能知天知人者也。知天知人，而反与不能知天知人者同谋，虽三尺儿童<br /><br />&nbsp;&nbsp;&nbsp;&nbsp;亦知其弗与，况小国乎？幸贵省裁之。”八月，日@弟昭德王陈璨致书于荆湖占<br /><br />&nbsp;&nbsp;&nbsp;&nbsp;城行省，自愿纳款归降。十一月，行省右丞唆都言：“交趾与占腊、占城、云南、<br /><br />&nbsp;&nbsp;&nbsp;&nbsp;暹、缅诸国接壤，可即其地立省；及于越里、潮州、毗兰三道屯军镇戍，因其粮<br /><br />&nbsp;&nbsp;&nbsp;&nbsp;饷以给士卒，庶免海道转输之劳。”<br /><br />&nbsp;&nbsp;&nbsp;&nbsp;二十二年月三月，荆湖占城行省言：“镇南王昨奉旨统军征占城，遣左丞唐<br /><br />&nbsp;&nbsp;&nbsp;&nbsp;兀驰驿赴占城，约右丞唆都将兵会合。又遣理问官曲烈、宣使塔海撒里同安南<br /><br />&nbsp;&nbsp;&nbsp;&nbsp;国使阮道学等，持行省公文，责日@运粮送至古城助军；镇南王路经近境，令其<br /><br />&nbsp;&nbsp;&nbsp;&nbsp;就见。”比官军至衡山县，闻日@从兄兴道王陈峻提兵界上。既而曲烈及塔海撒<br /><br />&nbsp;&nbsp;&nbsp;&nbsp;里引安南中亮大夫陈德钧、朝散郎陈嗣宗以日@书至，言其国至占城水陆非便，<br /><br />&nbsp;&nbsp;&nbsp;&nbsp;愿随力奉献军粮。及官军至永州，日@移牒邕州，言：“贡期拟取十月，请前途<br /><br />&nbsp;&nbsp;&nbsp;&nbsp;预备丁力，若镇南王下车之日，希文垂报。”行省命万户赵修己以己意复书，复<br /><br />&nbsp;&nbsp;&nbsp;&nbsp;移公文，令开路备粮、亲迎镇南王。及官军至邕州，安南殿前范海崖领兵屯可兰<br /><br />&nbsp;&nbsp;&nbsp;&nbsp;韦大助等处。至思明州，镇南王复令移文与之。至禄州，复闻日@调兵拒守丘温、<br /><br />&nbsp;&nbsp;&nbsp;&nbsp;丘急岭隘路，行省遂分军两道以进。日@复遣其善忠大夫阮德舆、朝请郎阮文翰<br /><br />&nbsp;&nbsp;&nbsp;&nbsp;奉书与镇南王，言：“不能亲见末光，然中心欣幸。以往者钦蒙圣诏云别敕我军<br /><br />&nbsp;&nbsp;&nbsp;&nbsp;不入尔境；今见邕州营站桥梁，往往相接，实深惊惧，幸昭仞忠诚，少加矜恤。”<br /><br />&nbsp;&nbsp;&nbsp;&nbsp;又以书抵平章政事，乞保护本国生灵，庶免逃窜之患。镇南王命行省遣总把阿里<br /><br />&nbsp;&nbsp;&nbsp;&nbsp;持书与德舆同往谕日@以兴兵之故实为占城，非为安南也。至急保县地，安南管<br /><br />&nbsp;&nbsp;&nbsp;&nbsp;军官阮J屯兵七源州，又村李县短万劫等处，俱有兴道王兵，阿里不能进。行省<br /><br />&nbsp;&nbsp;&nbsp;&nbsp;再命倪闰往觇虚实，斟酌调军，然不得杀掠其民。未几，撒答儿、李邦宪、<br /><br />&nbsp;&nbsp;&nbsp;&nbsp;孙v等言：至可离隘，遇交兵拒敌，v与之战，擒其管军奉御杜尾、杜v，始知<br /><br />&nbsp;&nbsp;&nbsp;&nbsp;兴道王果领兵迎敌。官军过可离隘，至洞板隘，又遇其兵，与战败之，其首将秦<br /><br />&nbsp;&nbsp;&nbsp;&nbsp;岑中伤死。闻兴道王在内傍隘，又进兵至变住村，谕其收兵开路，迎拜镇南王，<br /><br />&nbsp;&nbsp;&nbsp;&nbsp;不从。至内傍隘，奉令旨令人招之，又不从。官军遂分六道进攻，执其将大僚班<br /><br />&nbsp;&nbsp;&nbsp;&nbsp;段台。兴道王逃去。追至万劫，攻诸隘，皆破之。兴道王尚有兵船千余艘，距万<br /><br />&nbsp;&nbsp;&nbsp;&nbsp;劫十里。遂遣兵士于沿江求船，及聚板木钉灰，置场创造，选各翼水军，令乌马<br /><br />&nbsp;&nbsp;&nbsp;&nbsp;儿拔都部领，数与战，皆败之。得其江岸遗弃文字二纸，乃日@与镇南王及行省<br /><br />&nbsp;&nbsp;&nbsp;&nbsp;平章书，复称：“前诏别敕我军不入尔境，今以占城既臣复叛之故，因发大军，<br /><br />&nbsp;&nbsp;&nbsp;&nbsp;经由本国，残害百姓，是太子所行违误，非本国违误也。伏望勿外前诏，勒回大<br /><br />&nbsp;&nbsp;&nbsp;&nbsp;军，本国当具贡物驰献，复有异于前者。”行省复以书抵之，以为：“朝廷调兵<br /><br />&nbsp;&nbsp;&nbsp;&nbsp;讨占城，屡移文与世子俾开路备粮，不意故违朝命，俾兴道王辈提兵迎敌，射伤<br /><br />&nbsp;&nbsp;&nbsp;&nbsp;我军，与安南生灵为祸者，尔国所行也。今大军经尔国讨占城，乃上命。世子可<br /><br />&nbsp;&nbsp;&nbsp;&nbsp;详思尔国归附已久，宜体皇帝涵洪慈悯之德，即令退兵开道，安谕百姓，各务生<br /><br />&nbsp;&nbsp;&nbsp;&nbsp;理。我军所过，秋毫无扰，世子宜出迎镇南王，共议军事。不然，大军止于安南<br /><br />&nbsp;&nbsp;&nbsp;&nbsp;开府。”因令其使阮文翰达之。及官军获生口，乃称日@调其圣翊等军，船千余<br /><br />&nbsp;&nbsp;&nbsp;&nbsp;艘，助兴道王拒战。镇南王遂与行省官亲临东岸，遣兵攻之，杀伤甚众，夺船二<br /><br />&nbsp;&nbsp;&nbsp;&nbsp;十余艘。兴道王败走，官军缚筏为桥，渡富良江北岸。日@沿江布兵船，立木栅，<br /><br />&nbsp;&nbsp;&nbsp;&nbsp;见官军至岸，即发炮大呼求战。至晚，又遣其阮奉御奉镇南王及行省官书，请小<br /><br />&nbsp;&nbsp;&nbsp;&nbsp;却大军。行省复移文责之，遂复进兵。日@乃弃城遁去，仍令阮效锐奉书谢罪，<br /><br />&nbsp;&nbsp;&nbsp;&nbsp;并献方物，且请班师。行省复移文招谕，遂调兵渡江，壁于安南城下。<br /><br />&nbsp;&nbsp;&nbsp;&nbsp;明日，镇南王入其国，宫室尽空，惟留屡降诏敕及中书牒文，尽行毁抹。外<br /><br />&nbsp;&nbsp;&nbsp;&nbsp;有文字，皆其南北边将报官军消息及拒敌事情。日@c称大越国主宪天体道大明<br /><br />&nbsp;&nbsp;&nbsp;&nbsp;光孝皇帝陈威晃，禅位于皇太子，立太子妃为皇后，上显慈顺天皇太后表章，于<br /><br />&nbsp;&nbsp;&nbsp;&nbsp;上行使“昊天成命之宝”。日@即居太上皇之位，见立安南国王系日@之子，行<br /><br />&nbsp;&nbsp;&nbsp;&nbsp;绍宝年号。所居宫室五门，额书大兴之门，左、右掖门；正殿九间书天安御殿；<br /><br />&nbsp;&nbsp;&nbsp;&nbsp;正南门书朝天阁。又诸处张榜云：“凡国内郡县，假有外寇至，当死战。或力不<br /><br />&nbsp;&nbsp;&nbsp;&nbsp;敌，许于山泽逃窜，不得迎降。”其险隘拒守处，俱有库屋以贮兵甲。其弃船登<br /><br />&nbsp;&nbsp;&nbsp;&nbsp;岸之军犹众，日@引宗族官吏于天长、长安屯聚，兴道王、范殿前领兵船复聚万<br /><br />&nbsp;&nbsp;&nbsp;&nbsp;劫江口，阮J驻西路永平。<br /><br />&nbsp;&nbsp;&nbsp;&nbsp;行省整军以备追袭，而唐兀与唆都等兵至自占城，与大军会合。自入其境，<br /><br />&nbsp;&nbsp;&nbsp;&nbsp;大小七战，取地二千余里、王宫四所。初，败其昭明王兵，击其昭孝王、大僚护<br /><br />&nbsp;&nbsp;&nbsp;&nbsp;皆死，昭明王远遁不敢复出。又于安演州、清化、长安获亡宋陈尚书婿、交趾梁<br /><br />&nbsp;&nbsp;&nbsp;&nbsp;奉御及赵孟信、叶郎将等四百余人。万户李邦宪、刘世英领军开道自永平入安南，<br /><br />&nbsp;&nbsp;&nbsp;&nbsp;每三十里立一寨，六十里置一驿，每一寨一驿屯军三百镇守巡逻。复令世英立堡，<br /><br />&nbsp;&nbsp;&nbsp;&nbsp;专提督寨驿公事。右丞宽彻引万户忙古、孛罗哈答儿由陆路，李左丞引乌马儿<br /><br />&nbsp;&nbsp;&nbsp;&nbsp;拔都都由水路，败日@兵船，禽其建德侯陈仲。日@逃去，追至胶海口，不知所<br /><br />&nbsp;&nbsp;&nbsp;&nbsp;往。其宗族文义侯、父武道侯及子明智侯、婿彰怀侯并彰宪侯、亡宋官曾参政、<br /><br />&nbsp;&nbsp;&nbsp;&nbsp;苏少保子苏宝章、陈尚书子陈丁孙，相继率众来降。唐兀、刘皆言占城无粮，<br /><br />&nbsp;&nbsp;&nbsp;&nbsp;军难久驻。镇南王令唆都引元军于长安等处就粮。日@至安邦海口，弃其舟楫甲<br /><br />&nbsp;&nbsp;&nbsp;&nbsp;仗，走匿山林。官军获船一万艘，择善者乘之，余皆焚弃，复于陆路追三昼夜。<br /><br />&nbsp;&nbsp;&nbsp;&nbsp;获生口，称上皇、世子止有船四艘，兴道王及其子三艘，太师八十艘，走清化府。<br /><br />&nbsp;&nbsp;&nbsp;&nbsp;唆都亦报：日@、太师走清化。乌马兄拔都以军一千三百人、战船六十艘，助唆<br /><br />&nbsp;&nbsp;&nbsp;&nbsp;都袭击其太师等兵。复令唐兀沿海追日@，亦不知所往。日@弟昭国王陈益稷<br /><br />&nbsp;&nbsp;&nbsp;&nbsp;率其本宗与其妻子官吏来降。乃遣明里、昔班等送彰宪侯、文义侯及其弟明诚侯、<br /><br />&nbsp;&nbsp;&nbsp;&nbsp;昭国王子义国侯入朝。文义侯得北上，彰宪侯、义国侯皆为兴道王所杀，彰宪侯<br /><br />&nbsp;&nbsp;&nbsp;&nbsp;死，义国侯脱身还军中。<br /><br />&nbsp;&nbsp;&nbsp;&nbsp;官军聚诸将议：“交人拒敌官军，虽数败散，然增兵转多；官军困乏，死伤<br /><br />&nbsp;&nbsp;&nbsp;&nbsp;亦众，蒙古军马亦不能施其技。”遂弃其京城，渡江北岸，决议退兵屯思明州。<br /><br />&nbsp;&nbsp;&nbsp;&nbsp;镇南王然之，乃领军还。是日，刘世英与兴道王、兴宁王兵二万余人力战。又官<br /><br />&nbsp;&nbsp;&nbsp;&nbsp;军至如月江，日@遣怀文侯来战，行至册江，系浮桥渡江，左丞唐兀等军未及<br /><br />&nbsp;&nbsp;&nbsp;&nbsp;渡而林内伏发，官军多溺死，力战始得出境。唐兀等驰驿上奏。七月，枢密院<br /><br />&nbsp;&nbsp;&nbsp;&nbsp;请调兵以今年十月会潭州，听镇南王及阿里海牙择帅总之。<br /><br />&nbsp;&nbsp;&nbsp;&nbsp;二十三年正月，诏省臣共议，遂大举南伐。二月，诏谕安南官吏百姓，数日<br /><br />&nbsp;&nbsp;&nbsp;&nbsp;@罪恶，言其戕害叔父陈遗爱及弗纳达鲁花赤不颜铁木儿等事。以陈益稷等自拔<br /><br />&nbsp;&nbsp;&nbsp;&nbsp;来归，封益稷为安南国王，赐符印，秀次辅义公，以奉陈祀。申命镇南王脱<br /><br />&nbsp;&nbsp;&nbsp;&nbsp;欢、左丞相阿里海牙平定其国，以兵纳益稷。五月，发忙古台麾下士卒合鄂州行<br /><br />&nbsp;&nbsp;&nbsp;&nbsp;省军同征之。官兵入其境，日@复弃城遁。<br /><br />&nbsp;&nbsp;&nbsp;&nbsp;六月，湖南宣慰司上言：“连岁征日本及用兵占城，百姓罢于转输，赋役烦<br /><br />&nbsp;&nbsp;&nbsp;&nbsp;重，士卒触瘅疠多死伤者，群生悉叹，四民废业，贫者弃子以偷生，富者鬻产而<br /><br />&nbsp;&nbsp;&nbsp;&nbsp;应役，倒悬之苦，日甚一日。今复有事交趾，动百万之众，虚千金之费，非所以<br /><br />&nbsp;&nbsp;&nbsp;&nbsp;恤士民也。且举动之间，利害非一，又兼交趾已尝遣使纳表称藩，若从其请，以<br /><br />&nbsp;&nbsp;&nbsp;&nbsp;苏民力，计之上也。无已，则宜宽百姓之赋，积粮饷，缮甲兵，俟来岁天时稍利，<br /><br />&nbsp;&nbsp;&nbsp;&nbsp;然后大举，亦未为晚。”湖广行省臣哥是其议，遣使入奏，且言：“本省镇<br /><br />&nbsp;&nbsp;&nbsp;&nbsp;戍凡七十余所，连岁征战，士卒精锐者罢于外，所存者皆老弱，每一城邑，多不<br /><br />&nbsp;&nbsp;&nbsp;&nbsp;过二百人。窃恐奸人得以窥伺虚实。往年平章阿里海牙出征，输粮三万石，民且<br /><br />&nbsp;&nbsp;&nbsp;&nbsp;告病，今复倍其数。官无储畜，和籴于民间，百姓将不胜其困。宜如宣慰司所言，<br /><br />&nbsp;&nbsp;&nbsp;&nbsp;乞缓师南伐。”枢密院以闻，帝即日下诏止军，纵士卒还各营。益稷从师还鄂。<br /><br />&nbsp;&nbsp;&nbsp;&nbsp;二十四年正月，发新附军千人从阿八赤讨安南。又诏发江淮、江西、湖广三<br /><br />&nbsp;&nbsp;&nbsp;&nbsp;省蒙古、汉、券军七万人，船五百艘，云南兵六千人，海外四州黎兵万五千，海<br /><br />&nbsp;&nbsp;&nbsp;&nbsp;道运粮万户张文虎、费拱辰、陶大明运粮十七万石，分道以进。置征交趾行尚书<br /><br />&nbsp;&nbsp;&nbsp;&nbsp;省，奥鲁赤平章政事，乌马儿、樊楫参知政事总之，并受镇南王节制。五月，命<br /><br />&nbsp;&nbsp;&nbsp;&nbsp;右丞程鹏飞还荆湖行省治兵。六月，枢密院复奏，令乌马儿与樊参政率军士水陆<br /><br />&nbsp;&nbsp;&nbsp;&nbsp;并进。九月，以琼州路安抚使陈仲达、南宁军民总管谢有奎、延栏军民总管符庇<br /><br />&nbsp;&nbsp;&nbsp;&nbsp;成出兵船助征交趾，并令从征。日@遣其中大夫阮文通等入贡。十一月，镇南王<br /><br />&nbsp;&nbsp;&nbsp;&nbsp;次思明，留兵二千五百人命万户贺祉统之，以守辎重。程鹏飞、孛罗合答儿以汉、<br /><br />&nbsp;&nbsp;&nbsp;&nbsp;券兵万人由西道永平，奥鲁赤以万人从镇南王由东道女儿关以进。阿八赤以万人<br /><br />&nbsp;&nbsp;&nbsp;&nbsp;为前锋，乌马儿、樊楫以兵由海道，经玉山、双门、安邦口，遇交趾船四百余艘，<br /><br />&nbsp;&nbsp;&nbsp;&nbsp;击之，斩首四千余级，生擒百余人，夺其舟百艘，遂趋交趾。程鹏飞、孛罗合答<br /><br />&nbsp;&nbsp;&nbsp;&nbsp;儿经老鼠、陷沙、茨竹三关，凡十七战，皆捷。十二月，镇南王次茅罗港，交趾<br /><br />&nbsp;&nbsp;&nbsp;&nbsp;兴道王遁，因攻浮山寨，破之。又命程鹏飞、阿里以兵二万人守万劫，且修普赖<br /><br />&nbsp;&nbsp;&nbsp;&nbsp;山及至灵山木栅。命乌马儿将水兵，阿八赤将陆兵，径趋交趾城。镇南王以诸军<br /><br />&nbsp;&nbsp;&nbsp;&nbsp;渡富良江，次城下，败其守兵。日@与其子弃城走敢喃堡，诸军攻下之。二十五<br /><br />&nbsp;&nbsp;&nbsp;&nbsp;年正月，日@及其子复走入海。镇南王以诸军追之，次天长海口，不知其所之，<br /><br />&nbsp;&nbsp;&nbsp;&nbsp;引兵还交趾城。命乌马儿将水兵由大滂口迓张文虎等粮船，奥鲁赤、阿八赤等分<br /><br />&nbsp;&nbsp;&nbsp;&nbsp;道入山求粮。闻交趾集兵个沉、个黎、磨山、魏寨，发兵皆破之，斩万余级。二<br /><br />&nbsp;&nbsp;&nbsp;&nbsp;月，镇南王引兵还万劫。阿八赤将前锋，夺关系桥，破三江口，攻下堡三十二，<br /><br />&nbsp;&nbsp;&nbsp;&nbsp;斩数万余级，得船二百艘、米十一万三千余石。乌马儿由大滂口趋塔山，遇贼船<br /><br />&nbsp;&nbsp;&nbsp;&nbsp;千余，击破之；至安邦口，不见张文虎船，复还万劫，得米四万余石。普赖、至<br /><br />&nbsp;&nbsp;&nbsp;&nbsp;灵山木栅成，命诸军居之。诸将因言：“交趾无城池可守、仓庾可食，张文虎等<br /><br />&nbsp;&nbsp;&nbsp;&nbsp;粮船不至，且天时已热，恐粮尽师老，无以支久，为朝廷羞，宜全师而还。”镇<br /><br />&nbsp;&nbsp;&nbsp;&nbsp;南王从之。命乌马儿、樊楫将水兵先还，程鹏飞、塔出将兵护送之。三月，镇南<br /><br />&nbsp;&nbsp;&nbsp;&nbsp;王以诸军还。<br /><br />&nbsp;&nbsp;&nbsp;&nbsp;张文虎粮船以去年十二月次屯山，遇交趾船三十艘，文虎击之，所杀略相当。<br /><br />&nbsp;&nbsp;&nbsp;&nbsp;至绿水洋，贼船益多，度不能敌，又船重不可行，乃沉米于海，趋琼州。费拱辰<br /><br />&nbsp;&nbsp;&nbsp;&nbsp;粮船以十一月次惠州，风不得进，漂至琼州，与张文虎合。徐庆粮船漂至占城，<br /><br />&nbsp;&nbsp;&nbsp;&nbsp;亦至琼州。凡亡士卒二百二十人、船十一艘、粮万四千三百石有奇。<br /><br />&nbsp;&nbsp;&nbsp;&nbsp;镇南王次内傍关，贼兵大集，王击破之。命万户张均以精锐三千人殿，力战<br /><br />&nbsp;&nbsp;&nbsp;&nbsp;出关。谍知日@及世子、兴道王等，分兵三十余万，守女儿关及丘急岭，连亘百<br /><br />&nbsp;&nbsp;&nbsp;&nbsp;余里，以遏归师。镇南王遂由单己县趋J州，间道以出，次思明州。命爱鲁引兵<br /><br />&nbsp;&nbsp;&nbsp;&nbsp;还云南，奥鲁赤以诸军北还。日@寻遣使来谢，进金人代己罪。十一月，以刘庭<br /><br />&nbsp;&nbsp;&nbsp;&nbsp;直、李思衍、万奴等使安南，持诏谕日@来朝。二十六年二月，中书省臣奏既罢<br /><br />&nbsp;&nbsp;&nbsp;&nbsp;征交趾，宜拘收行省符印。四月，日@遣其中大夫陈克用等来贡方物。<br /><br />&nbsp;&nbsp;&nbsp;&nbsp;二十七年，日@卒，子日笄彩估垂薄６十八年十一月，镇守永州两淮万<br /><br />&nbsp;&nbsp;&nbsp;&nbsp;户府上千户蔡荣上书，言军事大要，以朝廷赏罚不明，士不用命，将帅不和，坐<br /><br />&nbsp;&nbsp;&nbsp;&nbsp;失事机，其弊有不可胜言者。书上，不报。二十九年九月，遣吏部尚书梁曾、礼<br /><br />&nbsp;&nbsp;&nbsp;&nbsp;部郎中陈孚持诏再谕日罄闯。诏曰：“省表具悉。去岁礼部尚书张立道言，<br /><br />&nbsp;&nbsp;&nbsp;&nbsp;曾到安南，识彼事体，请往开谕使之来朝。因遣立道往彼。今汝国罪愆既已自陈，<br /><br />&nbsp;&nbsp;&nbsp;&nbsp;朕复何言。若曰孤在制，及畏死道路不敢来朝，且有生之类宁有长久安全者乎？<br /><br />&nbsp;&nbsp;&nbsp;&nbsp;天下亦复有不死之地乎？朕所未喻，汝当具闻。徒以虚文岁币，巧饰见欺，于义<br /><br />&nbsp;&nbsp;&nbsp;&nbsp;安在？”<br /><br />&nbsp;&nbsp;&nbsp;&nbsp;三十年，梁曾等使还，日笄才愠继兆悠娴壤垂薄Ｍ⒊家匀笾詹蝗氤，<br /><br />&nbsp;&nbsp;&nbsp;&nbsp;又议征之。遂拘留子奇于江陵，命刘国杰与诸侯王亦吉里等同征安南，敕至鄂<br /><br />&nbsp;&nbsp;&nbsp;&nbsp;州与陈益稷议。八月，平章不忽木等奏立湖广安南行省，给二印，市船百斛者<br /><br />&nbsp;&nbsp;&nbsp;&nbsp;千艘，用军五万六千五百七十人、粮三十五万石、马料二万石、盐二十一万斤，<br /><br />&nbsp;&nbsp;&nbsp;&nbsp;预给军官俸津、遣军人水手人钞二锭，器仗凡七十余万事。国杰设幕官十一人，<br /><br />&nbsp;&nbsp;&nbsp;&nbsp;水陆分道并进。又以江西行枢密院副使彻里蛮为右丞，从征安南，陈岩、赵修己、<br /><br />&nbsp;&nbsp;&nbsp;&nbsp;云从龙、张文虎、岑雄等亦令共事。益稷随军至长沙，会寝兵而止。三十一年五<br /><br />&nbsp;&nbsp;&nbsp;&nbsp;月，成宗即位，命罢征。遣陶子奇归国。日笄彩股媳砦抗哀，并献方物。六<br /><br />&nbsp;&nbsp;&nbsp;&nbsp;月，遣礼部侍郎李b、兵部郎中萧泰登持诏往抚绥之，其略曰：“先皇帝新弃天<br /><br />&nbsp;&nbsp;&nbsp;&nbsp;下，朕嗣守大统，践祚之始，大肆赦宥，无间远近。惟尔安南，亦从宽宥，已敕<br /><br />&nbsp;&nbsp;&nbsp;&nbsp;有司罢兵，遣陪臣陶子奇归国。自今以往，所以畏天事大者，其审思之。”<br /><br />&nbsp;&nbsp;&nbsp;&nbsp;大德五年二月，太傅完泽等奏安南来使邓汝霖窃画宫苑图本，私买舆地图及<br /><br />&nbsp;&nbsp;&nbsp;&nbsp;禁书等物，又抄写陈言征收交趾文书，及私记北边军情及山陵等事宜，遣使持诏<br /><br />&nbsp;&nbsp;&nbsp;&nbsp;责以大义。三月，遣礼部尚书马合马、礼部侍郎乔宗亮持诏谕日螅大意以<br /><br />&nbsp;&nbsp;&nbsp;&nbsp;“汝霖等所为不法，所宜穷治，朕以天下为度，敕有司放还。自今使价必须选择；<br /><br />&nbsp;&nbsp;&nbsp;&nbsp;有所陈请，必尽情悃。向以虚文见绐，曾何益于事哉，勿惮改图以贻后悔”。中<br /><br />&nbsp;&nbsp;&nbsp;&nbsp;书省复移牒取万户张荣实等二人，与去使偕还。<br /><br />&nbsp;&nbsp;&nbsp;&nbsp;武宗即位，下诏谕之，屡遣使来贡。至大四年八月，世子陈日Y遣使奉表来<br /><br />&nbsp;&nbsp;&nbsp;&nbsp;朝。<br /><br />&nbsp;&nbsp;&nbsp;&nbsp;仁宗皇庆二年正月，交趾军约三万余众，马军二千余骑，犯镇安州云洞，杀<br /><br />&nbsp;&nbsp;&nbsp;&nbsp;掠居民，焚烧仓廪庐舍，又陷禄洞、知洞等处，虏生口孳畜及居民赀产而还，复<br /><br />&nbsp;&nbsp;&nbsp;&nbsp;分兵三道犯归顺州，屯兵未退。廷议俾湖广行省发兵讨之。四月，复得报：交趾<br /><br />&nbsp;&nbsp;&nbsp;&nbsp;世子亲领兵焚养利州官舍民居，杀掠二千余人，且声言：“昔右江归顺州五次劫<br /><br />&nbsp;&nbsp;&nbsp;&nbsp;我大源路，掠我生口五千余人；知养利州事赵珏禽我思浪州商人，取金一碾，侵<br /><br />&nbsp;&nbsp;&nbsp;&nbsp;田一千余顷，故来仇杀。”六月，中书省俾兵部员外郎阿里温沙，枢密院俾千户<br /><br />&nbsp;&nbsp;&nbsp;&nbsp;刘元亨，同赴湖广行省询察之。元亨等亲诣上、中、下由村，相视地所，询之居<br /><br />&nbsp;&nbsp;&nbsp;&nbsp;民农五，又遣下思明知州黄嵩寿往诘之，谓是阮J世子太史之奴，然亦未知是否。<br /><br />&nbsp;&nbsp;&nbsp;&nbsp;于是牒谕安南国，其略曰：“昔汉置九郡，唐立五管，安南实声教所及之地。况<br /><br />&nbsp;&nbsp;&nbsp;&nbsp;献图奉贡，上下之分素明；厚往薄来，怀抚之惠亦至。圣朝果何负于贵国，今胡<br /><br />&nbsp;&nbsp;&nbsp;&nbsp;自作不靖，祸焉斯启。虽由村之地所系至微，而国家舆图所关甚大。兼之所杀所<br /><br />&nbsp;&nbsp;&nbsp;&nbsp;虏，皆朝廷系籍编户，省院未敢奏闻。然未审不轨之谋谁实主之？”安南回牒云：<br /><br />&nbsp;&nbsp;&nbsp;&nbsp;“边鄙鼠窃狗偷辈，自作不靖，本国安得而知？”且以货赂偕至。元亨复牒责安<br /><br />&nbsp;&nbsp;&nbsp;&nbsp;南饰辞不实，却其货赂，且曰：“南金、象齿，贵国以为宝，而使者以不贪为宝。<br /><br />&nbsp;&nbsp;&nbsp;&nbsp;来物就付回使，请审察事情，明以告我。”而道里辽远，情辞虚诞，终莫得其要<br /><br />&nbsp;&nbsp;&nbsp;&nbsp;领。元亨等推原其由：因交人向尝侵永平边境，今复仿效成风。兼闻阮J世子乃<br /><br />&nbsp;&nbsp;&nbsp;&nbsp;交趾跋扈之人。为今之计，莫若遣使谕安南，归我土田，返我人民，仍令当国之<br /><br />&nbsp;&nbsp;&nbsp;&nbsp;人正其疆界，究其主谋，开衅之人戮于境上，申饬边吏毋令侵越。却于永平置寨<br /><br />&nbsp;&nbsp;&nbsp;&nbsp;募兵，设官统领，给田土牛具，今自耕食，编立部伍，明立赏罚，令其缓急首尾<br /><br />&nbsp;&nbsp;&nbsp;&nbsp;相应，如此则边境安静，永保无虞。事闻，有旨，俟安南使至，即以谕之。<br /><br />&nbsp;&nbsp;&nbsp;&nbsp;自延v初元以及至治之末，疆埸宁谧，贡献不绝。泰定元年，世子陈日p<br /><br />&nbsp;&nbsp;&nbsp;&nbsp;遣陪臣莫节夫等来贡。<br /><br />&nbsp;&nbsp;&nbsp;&nbsp;益稷久居于鄂，遥授湖广行省平章政事；当成宗朝，赐田二百顷；武宗朝，<br /><br />&nbsp;&nbsp;&nbsp;&nbsp;进银青荣禄大夫，加金紫光禄大夫，复加仪同三司。文宗天历二年夏，益稷卒，<br /><br />&nbsp;&nbsp;&nbsp;&nbsp;寿七十有六，诏赐钱五千缗。至顺元年，谥忠懿王。<br /><br />&nbsp;&nbsp;&nbsp;&nbsp;三年夏四月，世子陈日阜遣其臣邓世延等二十四人来贡方物。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,1622393);">加入书签</a><a
                        href="1622392.html">上一页</a>&larr;<a href="index.html">返回列表</a>&rarr;<a
                            href="1622394.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "1622392.html"; var next_page = "1622394.html"; var index_page = "index.html"; var sortid = "9"; var article_id = "14699"; var chapter_id = "1622393"; var articlename = "元史"; var chaptername = " 卷二百九 列传第九十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>