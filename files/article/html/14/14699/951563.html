<!DOCTYPE html>
<html>
<head>
<meta charset="gbk" />
<title>元史- 卷二十四 本纪第二十四-在线阅读-哈西文学网</title>
<meta name="keywords" content="宋濂，元史， 卷二十四 本纪第二十四全文， 卷二十四 本纪第二十四在线阅读 哈西文学网" />
<meta name="description" content="哈西文学网提供宋濂的元史  卷二十四 本纪第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/951563.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/951563.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 本纪第二十四</h1>
            <div class="link xb">
                <a href="951508.html">上一页</a>&larr;<a href="index.html">返回列表</a>&rarr;<a
                    href="951631.html">下一页</a></div>			
            <div id="BookText">&nbsp;&nbsp;&nbsp;&nbsp;◎仁宗一<br /><br />&nbsp;&nbsp;&nbsp;&nbsp;仁宗圣文钦孝皇帝，讳爱育黎拔力八达，顺宗次子，武宗之弟也。母曰兴圣<br /><br />&nbsp;&nbsp;&nbsp;&nbsp;太后，弘吉剌氏。至元二十二年三月丙子生。<br /><br />&nbsp;&nbsp;&nbsp;&nbsp;大德九年冬十月，成宗不豫，中宫秉政，诏帝与太后出居怀州。十年冬十二<br /><br />&nbsp;&nbsp;&nbsp;&nbsp;月，至怀州，所过郡县，供帐华侈，悉令撤去，严饬扈从毋扰于民，且谕佥事王<br /><br />&nbsp;&nbsp;&nbsp;&nbsp;毅察而言之，民皆感悦。<br /><br />&nbsp;&nbsp;&nbsp;&nbsp;十一年春正月，成宗崩，时武宗为怀宁王，总兵北边，戊子，帝与太后闻哀<br /><br />&nbsp;&nbsp;&nbsp;&nbsp;奔赴。庚寅，至卫辉，经比干墓，顾左右曰：“纣内荒于色，毒j四海，比干谏，<br /><br />&nbsp;&nbsp;&nbsp;&nbsp;纣刳其心，遂失天下。”令祠比干于墓，为后世劝。至漳河，值大风雪，田叟有<br /><br />&nbsp;&nbsp;&nbsp;&nbsp;以盂粥进者，近侍却不受。帝曰：“昔汉光武尝为寇兵所迫，食豆粥。大丈夫不<br /><br />&nbsp;&nbsp;&nbsp;&nbsp;备尝艰阻，往往不知稼穑艰难，以致骄惰。”命取食之。赐叟绫一匹，慰遣之。<br /><br />&nbsp;&nbsp;&nbsp;&nbsp;行次邯郸，谕县官曰：“吾虑卫士不法，胥吏科敛，重为民困。”乃命王傅巡行<br /><br />&nbsp;&nbsp;&nbsp;&nbsp;察之。二月辛亥，至大都，与太后入内，哭尽哀，复出居旧邸，日朝夕入哭奠。<br /><br />&nbsp;&nbsp;&nbsp;&nbsp;左丞相阿忽台等潜谋推皇后伯要真氏称制，安西王阿难答辅之。时左丞相哈剌哈<br /><br />&nbsp;&nbsp;&nbsp;&nbsp;孙答剌罕称疾，守宿掖门凡三月，密持其机，阳许之，夜遣人启帝曰：“怀宁王<br /><br />&nbsp;&nbsp;&nbsp;&nbsp;远，不能猝至，恐变生不测，当先事而发。”三月丙寅，帝率卫士入内，召阿忽<br /><br />&nbsp;&nbsp;&nbsp;&nbsp;台等责以乱祖宗家法，命执之，鞫问辞服，戊辰，伏诛。诸王阔阔出、牙忽都等<br /><br />&nbsp;&nbsp;&nbsp;&nbsp;曰：“今罪人斯得，太子实世祖之孙，宜早正天位。”帝曰：“王何为出此言也！<br /><br />&nbsp;&nbsp;&nbsp;&nbsp;彼恶人潜结宫祝构乱我家，故诛之，岂欲作威觊望神器耶？怀宁王吾兄也，正<br /><br />&nbsp;&nbsp;&nbsp;&nbsp;位为宜。”乃遣使迎武宗于北边。五月乙丑，帝与太后会武宗于上都。甲申，武<br /><br />&nbsp;&nbsp;&nbsp;&nbsp;宗即位。六月癸巳，诏立帝为皇太子，受金宝。遣使四方，旁求经籍，识以玉刻<br /><br />&nbsp;&nbsp;&nbsp;&nbsp;印章，命近侍掌之。时有进《大学衍义》者，命詹事王约等节而译之。帝曰：<br /><br />&nbsp;&nbsp;&nbsp;&nbsp;“治天下，此一书足矣。”因命与《图象孝经》、《列女传》并刊行，赐臣下。<br /><br />&nbsp;&nbsp;&nbsp;&nbsp;十一月戊寅，受玉册，领中书省、枢密院。<br /><br />&nbsp;&nbsp;&nbsp;&nbsp;至大元年七月，帝谕詹事曲出曰：“汝旧事吾，其与同僚协议，务遵法度，<br /><br />&nbsp;&nbsp;&nbsp;&nbsp;凡世祖所未尝行及典故所无者，慎勿行。”二年八月，立尚书省，诏太子兼尚书<br /><br />&nbsp;&nbsp;&nbsp;&nbsp;令，戒饬百官有司，振纪纲，重名器，夙夜以赴事功。詹事院臣启金州献瑟瑟洞，<br /><br />&nbsp;&nbsp;&nbsp;&nbsp;请遣使采之，帝曰：“所宝惟贤，瑟瑟何用焉？若此者，后勿复闻。”先是，近<br /><br />&nbsp;&nbsp;&nbsp;&nbsp;侍言贾人有售美珠者，帝曰：“吾服御雅不喜饰以珠玑，生民膏血，不可轻耗。<br /><br />&nbsp;&nbsp;&nbsp;&nbsp;汝等当广进贤才，以恭俭爱人相规，不可以奢靡蠹财相导。”言者惭而退。淮东<br /><br />&nbsp;&nbsp;&nbsp;&nbsp;宣慰使撒都献玉观音、七宝帽顶、宝带、宝鞍，却之，戒谕如初。詹事王约启事，<br /><br />&nbsp;&nbsp;&nbsp;&nbsp;二宦者侍侧，帝问：“自古宦官坏人家国，有诸？”约对曰：“宦官善恶皆有之，<br /><br />&nbsp;&nbsp;&nbsp;&nbsp;但恐处置失宜耳。”帝然之。九月，河间等路献嘉禾，有异亩同颖及一茎数穗者，<br /><br />&nbsp;&nbsp;&nbsp;&nbsp;命集贤学士赵孟\绘图，藏诸秘书。<br /><br />&nbsp;&nbsp;&nbsp;&nbsp;四年春正月庚辰，武宗崩。壬午，罢尚书省。以丞相脱虎脱、三宝奴，平章<br /><br />&nbsp;&nbsp;&nbsp;&nbsp;乐实，右丞保八，左丞忙哥帖木儿，参政王罴，变乱旧章，流毒百姓，命中书右<br /><br />&nbsp;&nbsp;&nbsp;&nbsp;丞相塔思不花、知枢密院事铁木儿不花等参鞫。丙戌，脱虎脱、三宝奴、乐实、<br /><br />&nbsp;&nbsp;&nbsp;&nbsp;保八、王罴伏诛，忙哥帖木儿杖流海南。壬子，日赤如赭。罢城中都。召世祖朝<br /><br />&nbsp;&nbsp;&nbsp;&nbsp;谙知政务素有声望老臣平章程鹏飞、董士选，太子少傅李谦，少保张驴，右丞陈<br /><br />&nbsp;&nbsp;&nbsp;&nbsp;天祥、尚文、刘正，左丞郝天挺，中丞董士珍，太子宾客萧，参政刘敏中、王<br /><br />&nbsp;&nbsp;&nbsp;&nbsp;思廉、韩从益，侍御赵君信，谦访使程钜夫，杭州路达鲁花赤阿合马，给传诣阙，<br /><br />&nbsp;&nbsp;&nbsp;&nbsp;同议庶务。甲午，宥阿附脱虎脱等左右司、六部官罪。乙未，禁百官役军人营造<br /><br />&nbsp;&nbsp;&nbsp;&nbsp;及守护私第。丁酉，以云南行中书省左丞相铁木迭儿为中书右丞相，太子詹事完<br /><br />&nbsp;&nbsp;&nbsp;&nbsp;泽、集贤大学士李孟并平章政事。戊戌，以塔思不花及徽政院使沙沙并为御史大<br /><br />&nbsp;&nbsp;&nbsp;&nbsp;夫。己亥，改行尚书省为行中书省。庚子，减价粜京仓米，日千石，以赈贫民。<br /><br />&nbsp;&nbsp;&nbsp;&nbsp;停各处营造。罢广武康里卫，追还印符、驿券、玺书，及其万户等官宣敕。辛丑，<br /><br />&nbsp;&nbsp;&nbsp;&nbsp;以塔失铁木儿知枢密院事。壬寅，禁鹰坊驰驿扰民。敕中书，凡传旨非亲奉者勿<br /><br />&nbsp;&nbsp;&nbsp;&nbsp;行。以诸王朝会，普赐金三万九千六百五十两、银百八十四万九千五十两、钞二<br /><br />&nbsp;&nbsp;&nbsp;&nbsp;十二万三千二百七十九锭、币帛四十七万二千四百八十八匹。<br /><br />&nbsp;&nbsp;&nbsp;&nbsp;二月，复玉宸乐院为仪凤司，改延庆司为都功德使司。乙巳，命和林、江浙<br /><br />&nbsp;&nbsp;&nbsp;&nbsp;行省依前设左丞相，余省唯置平章二员，遥授职事勿与。戊申，罢运江南所印佛<br /><br />&nbsp;&nbsp;&nbsp;&nbsp;经。辛亥，禁诸王、驸马、权豪擅据山场，听民樵采。罢阿老瓦丁买卖浙盐，供<br /><br />&nbsp;&nbsp;&nbsp;&nbsp;中政食羊。禁宣政院违制度僧。甲寅，遣使检核小云石不花所献河南荒田。司徒<br /><br />&nbsp;&nbsp;&nbsp;&nbsp;萧珍以城中都徼功毒民，命追夺其符印，令百司禁锢之，还中都所占民田。罢江<br /><br />&nbsp;&nbsp;&nbsp;&nbsp;南行通政院、行宣政院。甲子，太阴犯填星。升典内司为典内院，秩从三品。命<br /><br />&nbsp;&nbsp;&nbsp;&nbsp;中书平章李孟领国子监学，谕之曰：“学校人材所自出，卿等宜数诣国学课试诸<br /><br />&nbsp;&nbsp;&nbsp;&nbsp;生，勉其德业。”敕：“诸王、驸马户在缙山、怀来、永兴县者，与民均服徭役。<br /><br />&nbsp;&nbsp;&nbsp;&nbsp;诸司擅奏除官者，毋给宣敕。”御史台臣言：“白云宗总摄所统江南为僧之有发<br /><br />&nbsp;&nbsp;&nbsp;&nbsp;者，不养父母，避役损民，乞追收所受玺书银印，勒还民籍。”从之。罢福建绣<br /><br />&nbsp;&nbsp;&nbsp;&nbsp;匠、河南鱼课两提举司，省宣徽院参议、断事官。丙寅，监察御史言：“比者尚<br /><br />&nbsp;&nbsp;&nbsp;&nbsp;书省臣蠹国乱政，已正典刑，其余党附之徒布在百司，亦须次第沙汰。今中书奏<br /><br />&nbsp;&nbsp;&nbsp;&nbsp;用孛罗铁木儿为陕西平章、乌马儿为江浙平章、阔里吉思为甘肃平章、塔失帖木<br /><br />&nbsp;&nbsp;&nbsp;&nbsp;儿为河南参政、万僧为江浙参政，各人前任，皆受重赃，或挟势害民，咸乞罢黜。”<br /><br />&nbsp;&nbsp;&nbsp;&nbsp;制曰：“可。”丁卯，命西番僧非奉玺书驿券及无西番宣慰司文牒者，勿辄至京<br /><br />&nbsp;&nbsp;&nbsp;&nbsp;师，仍戒黄河津吏验问禁止。罢总统所及各处僧录、僧正、都纲司，凡僧人诉讼，<br /><br />&nbsp;&nbsp;&nbsp;&nbsp;悉归有司。罢仁虞院，复置鹰坊总管府。庚午，命广西静江、融州军民官，镇守<br /><br />&nbsp;&nbsp;&nbsp;&nbsp;三载无虞者，民官减一资，军官升一阶，著为令。思州军民宣抚司招谕官唐铨以<br /><br />&nbsp;&nbsp;&nbsp;&nbsp;洞蛮杨正思等五人来朝，赐金帛有差。立淮安忠武王伯颜祠于杭州，仍给田以供<br /><br />&nbsp;&nbsp;&nbsp;&nbsp;祀事。是月，帝谓侍臣曰：“郡县官有善有恶，其命台官选正直之人为廉访司官<br /><br />&nbsp;&nbsp;&nbsp;&nbsp;而体察之，果有廉能爱民者，不次擢用，则小人自知激厉矣。”旌表漳州长泰县<br /><br />&nbsp;&nbsp;&nbsp;&nbsp;民王初应孝行。<br /><br />&nbsp;&nbsp;&nbsp;&nbsp;三月庚辰，召前枢密副使吴元，左丞拜降、兀伯都剌至京师，同诸老臣议<br /><br />&nbsp;&nbsp;&nbsp;&nbsp;事。丙戌，太阴犯太微上相。罢五台行工部。己丑，命毋赦十恶大逆等罪。复典<br /><br />&nbsp;&nbsp;&nbsp;&nbsp;瑞院为典瑞监。庚寅，即皇帝位于大明殿，受诸王百官朝贺，诏曰：<br /><br />&nbsp;&nbsp;&nbsp;&nbsp;惟昔先帝，事皇太后，抚朕眇躬，孝友天至。由朕得托顺考遗体，重以母弟<br /><br />&nbsp;&nbsp;&nbsp;&nbsp;之嫡，加有削平内难之功，于其践阼未逾月，授以皇太子宝，领中书令、枢密使，<br /><br />&nbsp;&nbsp;&nbsp;&nbsp;百揆机务，听所总裁，于今五年。先帝奄弃天下，勋戚元老咸谓大宝之承，既有<br /><br />&nbsp;&nbsp;&nbsp;&nbsp;成命，非与前圣宾天而始征集宗亲议所宜立者比，当稽周、汉、晋、唐故事，正<br /><br />&nbsp;&nbsp;&nbsp;&nbsp;位宸极。朕以国恤方新，诚有未忍，是用经时。今则上奉皇太后勉进之命，下徇<br /><br />&nbsp;&nbsp;&nbsp;&nbsp;诸王劝戴之勤，三月十八日，于大都大明殿即皇帝位。凡尚书省误国之臣，先已<br /><br />&nbsp;&nbsp;&nbsp;&nbsp;伏诛，同恶之徒，亦已放殛，百司庶政，悉归中书，命丞相铁木迭儿、平章政事<br /><br />&nbsp;&nbsp;&nbsp;&nbsp;李道复等从新拯治。可大赦天下，敢以赦前事相告言者，罪以其罪。诸衙门及近<br /><br />&nbsp;&nbsp;&nbsp;&nbsp;侍人等，毋隔越中书奏事。诸上书陈言者，量加旌擢。其侥幸献地土并山场、窑<br /><br />&nbsp;&nbsp;&nbsp;&nbsp;冶及中宝之人，并禁止之。诸王、驸马经过州郡，不得非理需索，应和顾和买，<br /><br />&nbsp;&nbsp;&nbsp;&nbsp;随即给价，毋困吾民。<br /><br />&nbsp;&nbsp;&nbsp;&nbsp;辛卯，禁民间制金箔、销金、织金，以御史中丞李士英为中书左丞。壬辰，<br /><br />&nbsp;&nbsp;&nbsp;&nbsp;发京仓米，减价以粜赈贫民。丁酉，命月赤察儿依前太师，宣徽使铁哥为太傅，<br /><br />&nbsp;&nbsp;&nbsp;&nbsp;集贤大学士曲出为太保。敕百司改升品级者，悉复至元旧制。己亥，增置左翼、<br /><br />&nbsp;&nbsp;&nbsp;&nbsp;右翼指挥各一员。宁夏路地震。是月，帝谕省臣曰：“卿等裒集中统、至元以来<br /><br />&nbsp;&nbsp;&nbsp;&nbsp;条章，择晓法律老臣，斟酌重轻，折衷归一，颁行天下，俾有司遵行，则抵罪者<br /><br />&nbsp;&nbsp;&nbsp;&nbsp;庶无冤抑。”又谕太府监臣曰：“财用足则可以养万民，给军旅，自今虽一缯之<br /><br />&nbsp;&nbsp;&nbsp;&nbsp;微，不言于朕，毋辄与人。”以陕西行尚书省左丞兀伯都剌为中书右丞；昭文馆<br /><br />&nbsp;&nbsp;&nbsp;&nbsp;大学士察罕参知政事；中书平章政事、知枢密院事床兀儿，钦察亲军都指挥使脱<br /><br />&nbsp;&nbsp;&nbsp;&nbsp;火赤拔都儿，中书右丞相、知枢密院事铁木儿不花，录军国重事、知枢密院事也<br /><br />&nbsp;&nbsp;&nbsp;&nbsp;速，知枢密院事兼山东河北蒙古军都万户也先铁木儿，遥授左丞相、仁虞院使也<br /><br />&nbsp;&nbsp;&nbsp;&nbsp;儿吉尼，太子詹事月鲁铁木儿，并知枢密院事。赐大都路民年九十者二千三百三<br /><br />&nbsp;&nbsp;&nbsp;&nbsp;十一人，人帛二匹；八十者八千三百三十一人，人帛一匹。<br /><br />&nbsp;&nbsp;&nbsp;&nbsp;夏四月壬寅，诏分汰宿卫士，汉人、高丽、南人冒入者，还其元籍。癸卯，<br /><br />&nbsp;&nbsp;&nbsp;&nbsp;星于回回司天台。以即位，恩赐太师、太傅、太保，人金五十两、银三百五十<br /><br />&nbsp;&nbsp;&nbsp;&nbsp;两、衣四袭。行省臣预朝会者，赏银有差。丁未，以太子少保张驴为江浙平章，<br /><br />&nbsp;&nbsp;&nbsp;&nbsp;戒之曰：“以汝先朝旧人，故命汝往。民为邦本，无民何以为国？汝其上体朕心，<br /><br />&nbsp;&nbsp;&nbsp;&nbsp;下爱斯民。”戊申，以即位告天地于南郊。庚戌，拘收下番将校不典兵者虎符、<br /><br />&nbsp;&nbsp;&nbsp;&nbsp;银牌。癸丑，诏：“路、府、州、县官，三年为满。”罢典医监。甲寅，太阴犯<br /><br />&nbsp;&nbsp;&nbsp;&nbsp;亢，荧惑犯垒壁阵。丙辰，诏谕宣徽使亦列赤，诸蒙古民有贫乏者，发廪济之。<br /><br />&nbsp;&nbsp;&nbsp;&nbsp;丁巳，罢中政院。戊午，以即位告于太庙。辛酉，敕：“国子监师儒之职有才德<br /><br />&nbsp;&nbsp;&nbsp;&nbsp;者，不拘品级，虽布衣亦选用。”癸亥，敕：“诸使臣非军务急速者，毋给金字<br /><br />&nbsp;&nbsp;&nbsp;&nbsp;圆牌。”定四宿卫士岁赐钞二十四万二百五锭。罢中都留守司，复置隆兴路总管<br /><br />&nbsp;&nbsp;&nbsp;&nbsp;府，凡创置司存悉罢之。乙丑，封知枢密院事铁木儿不花为宣宁王，赐银印。丁<br /><br />&nbsp;&nbsp;&nbsp;&nbsp;卯，诏曰：“我世祖皇帝，参酌古今，立中统、至元钞法，天下流行，公私蒙利，<br /><br />&nbsp;&nbsp;&nbsp;&nbsp;五十年于兹矣。比者尚书省不究利病，辄意变更，既创至大银钞，又铸大元、至<br /><br />&nbsp;&nbsp;&nbsp;&nbsp;大铜钱。钞以倍数太多，轻重失宜；钱以鼓铸弗给，新旧恣用；曾未再期，其弊<br /><br />&nbsp;&nbsp;&nbsp;&nbsp;滋甚。爰咨廷议，允协舆言，皆愿变通，以复旧制。其罢资国院及各处泉货监提<br /><br />&nbsp;&nbsp;&nbsp;&nbsp;举司，买卖铜器，听民自便。应尚书省已发各处至大钞本及至大铜钱，截日封贮，<br /><br />&nbsp;&nbsp;&nbsp;&nbsp;民间行使者，赴行用库倒换。”仍免大都、上都、隆兴差税三年。命中书省赈济<br /><br />&nbsp;&nbsp;&nbsp;&nbsp;甘肃过川军，罢僧、道、也里可温、答失蛮、头陀、白云宗诸司。改封亲王迭里<br /><br />&nbsp;&nbsp;&nbsp;&nbsp;哥儿不花为湘宁王，赐金印，食湘乡州、宁乡县六万五千户。拘还甘肃、陕西、<br /><br />&nbsp;&nbsp;&nbsp;&nbsp;辽阳省臣所佩虎符，禁鹰坊扰民，罢通政院，以其事归兵部。增置尚书员外郎各<br /><br />&nbsp;&nbsp;&nbsp;&nbsp;一员，罢回回合的司属。帝御便殿，李孟进曰：“陛下御极，物价顿减，方知圣<br /><br />&nbsp;&nbsp;&nbsp;&nbsp;人神化之速，敢以为贺。”帝蹙然曰：“卿等能尽力赞襄，使兆民V安，庶几天<br /><br />&nbsp;&nbsp;&nbsp;&nbsp;心克享，至于秋成，尚未敢必。今朕践阼曾未逾月，宁有物价顿减之理？朕托卿<br /><br />&nbsp;&nbsp;&nbsp;&nbsp;甚重，兹言非所赖也。”孟愧谢。帝谕集贤学士忽都鲁都儿迷失曰：“向召老臣<br /><br />&nbsp;&nbsp;&nbsp;&nbsp;十人，所言治政，汝其详译以进，仍谕中书悉心举行。”南阳等处风、雹。<br /><br />&nbsp;&nbsp;&nbsp;&nbsp;五月壬申，以宦者铁昔里为利用监卿。癸酉，八百媳妇蛮与大、小彻里蛮寇<br /><br />&nbsp;&nbsp;&nbsp;&nbsp;边，命云南王及右丞阿忽台以兵讨之。改封乳母夫寿国公杨德荣为云国公。丙子，<br /><br />&nbsp;&nbsp;&nbsp;&nbsp;命翰林国史院纂修先帝实录及累朝皇后、功臣列传，俾百司悉上事迹。丁丑，禁<br /><br />&nbsp;&nbsp;&nbsp;&nbsp;毋以毒药酿酒。庚辰，敕中书省裁省冗司，置高昌王傅，复度支院为监，罢泉府<br /><br />&nbsp;&nbsp;&nbsp;&nbsp;司、长信院、司监。辛巳，赐大长公主祥哥剌吉钞一万锭。壬午，制定翰林国<br /><br />&nbsp;&nbsp;&nbsp;&nbsp;史院承旨五员，学士、侍读、侍讲、直学士各二员。拘诸王、驸马及有司驿券，<br /><br />&nbsp;&nbsp;&nbsp;&nbsp;自今遣使，悉从中书省给降。置祥和署，掌伶人。金齿诸国献驯象。癸未，太阴<br /><br />&nbsp;&nbsp;&nbsp;&nbsp;犯氐。赐国师板的答钞万锭，以建寺于旧城。戊子，罗鬼蛮来献方物。甲午，复<br /><br />&nbsp;&nbsp;&nbsp;&nbsp;太常礼仪院为太常寺。是月，禁民捕驾鹅。<br /><br />&nbsp;&nbsp;&nbsp;&nbsp;六月癸卯，敕宣政院：“凡西番军务，必移文枢密院同议以闻。”吐蕃犯永<br /><br />&nbsp;&nbsp;&nbsp;&nbsp;福镇，敕宣政院与枢密院遣兵讨之。乙巳，命侍臣咨访内外，才堪佐国者，悉以<br /><br />&nbsp;&nbsp;&nbsp;&nbsp;名闻。仍戒敕诸王，恪恭乃职。丙午，以内侍杨光祖为秘书卿，谭振宗为武备卿，<br /><br />&nbsp;&nbsp;&nbsp;&nbsp;关居仁为尚乘卿，并授弘文馆学士。置湘宁王迭里哥儿不花王傅。丁未，太阴犯<br /><br />&nbsp;&nbsp;&nbsp;&nbsp;太微东垣上相。己酉，诏存恤军人。庚戌，太阴犯氐。壬子，敕甘肃省给过川军<br /><br />&nbsp;&nbsp;&nbsp;&nbsp;牛种农器，令屯田。癸丑，复太府院为太府监，省上都兵马指挥为五员。甲寅，<br /><br />&nbsp;&nbsp;&nbsp;&nbsp;封亦思丹为怀仁郡王，赐银印。丁巳，敕翰林国史院春秋致祭太祖、太宗、睿宗<br /><br />&nbsp;&nbsp;&nbsp;&nbsp;御容，岁以为常。命和林行省右丞孛里、马速忽经理称海屯田。大同路宣宁县民<br /><br />&nbsp;&nbsp;&nbsp;&nbsp;家产犊而死，颇类麒麟，车载以献，左右曰：“古所谓瑞物也。”帝曰：“五谷<br /><br />&nbsp;&nbsp;&nbsp;&nbsp;丰熟，百姓安业，乃为瑞也。”己未，复置长信寺。封枢密使孛罗为泽国公。庚<br /><br />&nbsp;&nbsp;&nbsp;&nbsp;申，敕自今诸司白事，须殿中侍御史侍侧。癸亥，赐晋王也孙铁木儿钞五千锭，<br /><br />&nbsp;&nbsp;&nbsp;&nbsp;币、帛各二千匹；太尉不花金百两。复云州银场提举司，置仪鸾局，秩皆五品。<br /><br />&nbsp;&nbsp;&nbsp;&nbsp;甲子，请大行皇帝谥于南郊，上尊谥曰仁惠宣孝皇帝，庙号武宗。丙寅，拘收泉<br /><br />&nbsp;&nbsp;&nbsp;&nbsp;府司元给诸商贩玺书。丁卯，罢只合赤八剌合孙所造上供酒。戊辰，敕诸王朝会<br /><br />&nbsp;&nbsp;&nbsp;&nbsp;后至者，如例给赐。己巳，卫王阿木哥入见，帝谕省臣曰：“朕与阿木哥同父而<br /><br />&nbsp;&nbsp;&nbsp;&nbsp;异母，朕不抚育，彼将谁赖？其赐钞二万锭，他勿援例。”帝览《贞观政要》，<br /><br />&nbsp;&nbsp;&nbsp;&nbsp;谕翰林侍讲阿林铁木儿曰：“此书有益于国家，其译以国语刊行，俾蒙古、色目<br /><br />&nbsp;&nbsp;&nbsp;&nbsp;人诵习之。”济宁、东平、归德、高唐、徐、邳诸州水，给钞赈之。河间、陕西<br /><br />&nbsp;&nbsp;&nbsp;&nbsp;诸县水、旱伤稼，命有司赈之，仍免其今年租。诸王塔剌马的遣使进驯象。<br /><br />&nbsp;&nbsp;&nbsp;&nbsp;秋七月辛未朔，拘还辽阳省官提调诸事圆符、玺书、驿券，裁减虎贲司职员，<br /><br />&nbsp;&nbsp;&nbsp;&nbsp;赐上都宿卫士贫乏者钞十三万九千锭。丁丑，巩昌宁远县暴雨，山土流涌。敕内<br /><br />&nbsp;&nbsp;&nbsp;&nbsp;外军官并覃官一等。癸未，甘州地震，大风，有声如雷。以朝会，恩赐诸王秃满<br /><br />&nbsp;&nbsp;&nbsp;&nbsp;金百五十两、银五千二百五十两、币帛三千匹。乙酉，赐湘宁王迭里哥儿不花所<br /><br />&nbsp;&nbsp;&nbsp;&nbsp;部钞三万二千锭。癸巳，太阴掩毕。甲午，置经正监，掌蒙古军牧地，秩正三品，<br /><br />&nbsp;&nbsp;&nbsp;&nbsp;官五员。丁酉，太阴犯鬼距星。己亥，诏谕省臣曰：“朕前戒近侍毋辄以文记传<br /><br />&nbsp;&nbsp;&nbsp;&nbsp;旨中书，自今敢有犯者，不须奏闻，直捕其人付刑部究治。”敕御史台臣选更事<br /><br />&nbsp;&nbsp;&nbsp;&nbsp;老成者为监察御史，超授中散大夫、典内院使孛叔荣禄大夫。是月，江陵属县水，<br /><br />&nbsp;&nbsp;&nbsp;&nbsp;民死者众，太原、河间、真定、顺德、彰德、大名、广平等路，德、濮、恩、通<br /><br />&nbsp;&nbsp;&nbsp;&nbsp;等州霖雨伤稼，大宁等路陨霜，敕有司赈恤。<br /><br />&nbsp;&nbsp;&nbsp;&nbsp;闰七月辛丑，命国子祭酒刘赓诣曲阜，以太牢祠孔子。甲辰，车驾将还大都，<br /><br />&nbsp;&nbsp;&nbsp;&nbsp;太后以秋稼方盛，勿令鹰坊、驼人、卫士先往，庶免害稼扰民，敕禁止之。枢密<br /><br />&nbsp;&nbsp;&nbsp;&nbsp;院奏：“居庸关古道四十有三，军吏防守之处仅十有三，旧置千户，位轻责重，<br /><br />&nbsp;&nbsp;&nbsp;&nbsp;请置隆镇万户府，俾严守备。”制曰：“可。”五星于司天台。以故鲁王刁斡<br /><br />&nbsp;&nbsp;&nbsp;&nbsp;八剌嫡子阿礼嘉世礼袭其封爵、分地。乙巳，以朝会，恩赐月赤察儿、床兀儿金<br /><br />&nbsp;&nbsp;&nbsp;&nbsp;二百两、银二千八百两、币帛有差。丙午，奉武宗神主y于太庙。戊申，封李孟<br /><br />&nbsp;&nbsp;&nbsp;&nbsp;秦国公，命亦怜真乞剌思为司徒。己酉，吐番寇礼店、文州，命总帅亦怜真等讨<br /><br />&nbsp;&nbsp;&nbsp;&nbsp;之。辛亥，以西僧藏不班八为国师，赐玉印。戊午，复置司监。己未，诏谕省<br /><br />&nbsp;&nbsp;&nbsp;&nbsp;臣曰：“国子学，世祖皇帝深所注意，如平章不忽木等皆蒙古人，而教以成才。<br /><br />&nbsp;&nbsp;&nbsp;&nbsp;朕今亲定国子生额为三百人，仍增陪堂生二十人，通一经者，以次补伴读，著为<br /><br />&nbsp;&nbsp;&nbsp;&nbsp;定式。”敕：“军官七十致仕，始听子弟承袭。其有未老即托疾引年，令幼弱子<br /><br />&nbsp;&nbsp;&nbsp;&nbsp;弟袭职者，除名不叙；其巧计求迁者，以违制论。”壬戌，命赈恤岭北流民。上<br /><br />&nbsp;&nbsp;&nbsp;&nbsp;都立通政院，领蒙古诸驿，秩正二品。甲子，宁夏地震。乙丑，鲁国大长公主祥<br /><br />&nbsp;&nbsp;&nbsp;&nbsp;哥剌吉进号皇姊大长公主。遣使招谕黑水、白水等蛮十二万余户来降。丙寅，太<br /><br />&nbsp;&nbsp;&nbsp;&nbsp;阴犯轩辕。赐诸王阿不花等金二百两、银七百五十两、钞一万三千六百三十锭、<br /><br />&nbsp;&nbsp;&nbsp;&nbsp;币帛各有差。丁卯，完泽、李孟等言：“方今进用儒者，而老成日以凋谢，四方<br /><br />&nbsp;&nbsp;&nbsp;&nbsp;儒士成才者，请擢任国学、翰林、秘书、太常或儒学提举等职，俾学者有所激劝。”<br /><br />&nbsp;&nbsp;&nbsp;&nbsp;帝曰：“卿言是也。自今勿限资级，果才而贤，虽白身亦用之。”敕直省舍人以<br /><br />&nbsp;&nbsp;&nbsp;&nbsp;其半给事殿庭，半听中书差遣。禁医人非选试及著籍者，毋行医药。大同宣宁县<br /><br />&nbsp;&nbsp;&nbsp;&nbsp;雨雹，积五寸，苗稼尽殒。<br /><br />&nbsp;&nbsp;&nbsp;&nbsp;八月己巳朔，裁定京朝诸司员数，并依至元三十年旧额。楚王牙忽都所部乏<br /><br />&nbsp;&nbsp;&nbsp;&nbsp;食，给钞万锭，出粟五千石赈之。赐环卫圉人钞三万锭，以近侍曲列失为户部尚<br /><br />&nbsp;&nbsp;&nbsp;&nbsp;书。甲戌，赐皇姊大长公主钞万锭。丙戌，安南世子陈日奉表以方物来贡。敕<br /><br />&nbsp;&nbsp;&nbsp;&nbsp;西番军务隶宣政院。九月己亥朔，遥授左丞相不花进太尉。丙午，遥授湖广平章、<br /><br />&nbsp;&nbsp;&nbsp;&nbsp;安南国王陈益稷入见，言：“臣自世祖朝来归，妻子皆为国人所害，朝廷授以王<br /><br />&nbsp;&nbsp;&nbsp;&nbsp;爵，又赐汉阳田五百顷，俾自赡以终余年。今臣年几七十，而有司拘臣所授田，<br /><br />&nbsp;&nbsp;&nbsp;&nbsp;就食无所。”帝谓省臣曰：“安南国王慕义来归，宜厚其赐，以怀远人，其进勋<br /><br />&nbsp;&nbsp;&nbsp;&nbsp;爵、受田如故。”戊申，禁民弹射飞鸟、杀马牛羊当乳者。禁卫士不得私衣侍宴<br /><br />&nbsp;&nbsp;&nbsp;&nbsp;服，及以质于人。庚戌，命枢密院阅各省军马。壬子，改元皇庆，诏曰：“朕赖<br /><br />&nbsp;&nbsp;&nbsp;&nbsp;天地祖宗之灵，纂承圣绪，永惟治古之隆，群生咸遂，国以V宁。朕夙兴夜寐，<br /><br />&nbsp;&nbsp;&nbsp;&nbsp;不敢怠遑，任贤使能，兴滞补阙，庶其臻兹敛时五福，用敷锡厥庶民，朕之志也。<br /><br />&nbsp;&nbsp;&nbsp;&nbsp;逾年改元，厥有彝典，其以至大五年为皇庆元年。”都水监卿木八剌沙传旨，给<br /><br />&nbsp;&nbsp;&nbsp;&nbsp;驿往取杭州所造龙舟，省臣谏曰：“陛下践祚，诞告天下，凡非宣索，毋得擅进。<br /><br />&nbsp;&nbsp;&nbsp;&nbsp;诚取此舟，有乖前诏。”诏止之。复置中宫位下怯怜口诸色民匠打捕鹰坊都总管<br /><br />&nbsp;&nbsp;&nbsp;&nbsp;府，秩正三品。乙卯，太阴犯毕。丁巳，奉太后旨，以永平路岁入，除经费外，<br /><br />&nbsp;&nbsp;&nbsp;&nbsp;悉赐鲁国大长公主。给云南王老的部属马价一万二千锭。丙寅，敕省部官，勿托<br /><br />&nbsp;&nbsp;&nbsp;&nbsp;以宿卫废职。罢西番茶提举司。是月，江陵路水漂民居，溺死十有八人。<br /><br />&nbsp;&nbsp;&nbsp;&nbsp;冬十月戊辰朔，有事于太庙。己巳，敕绘武宗御容，奉安大崇恩福元寺，月<br /><br />&nbsp;&nbsp;&nbsp;&nbsp;四上祭。辛未，赐大普庆寺金千两，银五千两，钞万锭，西锦、彩段、纱、罗、<br /><br />&nbsp;&nbsp;&nbsp;&nbsp;布帛万端，田八万亩，邸舍四百间。丁丑，禁诸僧寺毋得冒侵民田。辛巳，罢宣<br /><br />&nbsp;&nbsp;&nbsp;&nbsp;政院理问僧人词讼。以蕲县万户府镇庆元，绍兴沿海万户府镇处州，宿州万户府<br /><br />&nbsp;&nbsp;&nbsp;&nbsp;兼镇台州。戊子，省海道运粮万户为六员，千户为七所。特授故太师月儿鲁子木<br /><br />&nbsp;&nbsp;&nbsp;&nbsp;剌忽荣禄大夫、知枢密院事。辛卯，罢诸王断事官，其蒙古人犯盗诈者，命所隶<br /><br />&nbsp;&nbsp;&nbsp;&nbsp;千户鞫问。壬辰，诏收至大银钞。敕诸卫汉军练习武事。置群牧监，秩正三品，<br /><br />&nbsp;&nbsp;&nbsp;&nbsp;掌兴圣宫位下畜牧。癸巳，诏置汴梁、平江等处田赋提举司，掌大承华普庆寺赀<br /><br />&nbsp;&nbsp;&nbsp;&nbsp;产。给云南增戍军钞二万五千锭。丙申，太白犯垒壁阵。<br /><br />&nbsp;&nbsp;&nbsp;&nbsp;十一月戊戌，封司徒买僧为赵国公。辛丑，命延安、凤翔、安西军屯田红城<br /><br />&nbsp;&nbsp;&nbsp;&nbsp;者，还陕西屯田。敕：“商税官盗税课者，同职官赃罪。”立乖西府，以土官阿<br /><br />&nbsp;&nbsp;&nbsp;&nbsp;马知府事，佩金符。李孟奏：“钱粮为国之本，世祖朝量入为出，恒务撙节，故<br /><br />&nbsp;&nbsp;&nbsp;&nbsp;仓库充。今每岁支钞六百余万锭，又土木营缮百余处，计用数百万锭，内降<br /><br />&nbsp;&nbsp;&nbsp;&nbsp;旨赏赐复用三百余万锭，北边军需又六七百万锭；今帑藏见贮止十一万余锭，若<br /><br />&nbsp;&nbsp;&nbsp;&nbsp;此安能周给。自今不急浮费，宜悉停罢。”帝纳其言，凡营缮悉罢之。辛亥，诸<br /><br />&nbsp;&nbsp;&nbsp;&nbsp;王不里牙屯等诬八不沙以不法，诏窜不里牙屯、秃干于河南，因忽乃于杨州，纳<br /><br />&nbsp;&nbsp;&nbsp;&nbsp;里于湖广，太那于江西，班出兀那于云南。壬子，赈钦察卫粮五千七百五十三石。<br /><br />&nbsp;&nbsp;&nbsp;&nbsp;甲寅，太阴犯舆鬼。戊午，禁汉人、回回术者出入诸王、驸马及大臣家。己未，<br /><br />&nbsp;&nbsp;&nbsp;&nbsp;以辽阳省平章政事合撒为中书平章政事。甲子，敕增置京城米肆十所，日平粜八<br /><br />&nbsp;&nbsp;&nbsp;&nbsp;百石以赈贫民。丙寅，加徽政使罗源为大司徒，赈诸军粮七千六十石。<br /><br />&nbsp;&nbsp;&nbsp;&nbsp;十二月辛未，增置经正监官为八员。置尚牧所，秩五品，掌太官羊。癸酉，<br /><br />&nbsp;&nbsp;&nbsp;&nbsp;封宣政、会福院使暗普为秦国公。增置兵部侍郎、郎中各一员。庚辰，太白经天。<br /><br />&nbsp;&nbsp;&nbsp;&nbsp;复以陕西屯田军三千隶红城万户府。壬午，诏曰：“今岁不登，民何以堪？春L<br /><br />&nbsp;&nbsp;&nbsp;&nbsp;其勿令供亿。”癸未，太白经天。甲申，太阴犯太微西垣上将。浙西水灾，免漕<br /><br />&nbsp;&nbsp;&nbsp;&nbsp;江浙粮四分之一，存留赈济；命江西、湖广补运，输京师。占城遣使奉表贡方物。<br /><br />&nbsp;&nbsp;&nbsp;&nbsp;庚寅，申禁汉人持弓矢兵器田猎。曲赦大都大辟囚一人，并流以下罪。辛卯，裁<br /><br />&nbsp;&nbsp;&nbsp;&nbsp;宗正府官为二十八员，遣官监视焚至大钞。壬辰，太白经天。敕：“创设边远官<br /><br />&nbsp;&nbsp;&nbsp;&nbsp;员，俟到任方降敕牒。”乙未，命李孟整饬国子监学。中书省臣言：“世祖定立<br /><br />&nbsp;&nbsp;&nbsp;&nbsp;选法升降，以示激劝。今官未及考，或无故更代，或躐等进阶，c受国公、丞相<br /><br />&nbsp;&nbsp;&nbsp;&nbsp;等职，诸司已裁而复置者有之。今春以内降旨除官千余人，其中欺伪，岂能悉知？<br /><br />&nbsp;&nbsp;&nbsp;&nbsp;坏乱选法，莫此为甚。”帝曰：“凡内降旨，一切勿行。”赐济王朵列纳印，以<br /><br />&nbsp;&nbsp;&nbsp;&nbsp;和林税课建延庆寺。诏谕安南国世子陈日曰：“惟我祖宗，受天明命，抚有万<br /><br />&nbsp;&nbsp;&nbsp;&nbsp;方，威德所加，柔远能迩。乃者先皇帝龙驭上宾，朕以王侯臣民不释之故，于至<br /><br />&nbsp;&nbsp;&nbsp;&nbsp;大四年三月十八日即皇帝位，遵逾年改元之制，以至大五年为皇庆元年。今遣礼<br /><br />&nbsp;&nbsp;&nbsp;&nbsp;部尚书乃马台等赍诏往谕，仍颁皇庆元年历日一本。卿其敬授人时，益修臣职，<br /><br />&nbsp;&nbsp;&nbsp;&nbsp;毋替尔祖事大之诚，以副朕不忘柔远之意。”<br /><br />&nbsp;&nbsp;&nbsp;&nbsp;皇庆元年春正月庚子，帝谕御史大夫塔思不花曰：“凡大臣不法，卿等劾奏<br /><br />&nbsp;&nbsp;&nbsp;&nbsp;毋避，朕自裁之。”癸卯，敕诸僧犯奸盗、诈伪、斗讼，仍令有司专治之。甲辰，<br /><br />&nbsp;&nbsp;&nbsp;&nbsp;授太师、录军国重事、知枢密院事脱儿赤颜开府仪同三司，嗣淇阳王。戊申，改<br /><br />&nbsp;&nbsp;&nbsp;&nbsp;隆镇万户府为隆镇卫。庚戌，封知枢密院事丑汉为安远王，出总北军。壬子，敕<br /><br />&nbsp;&nbsp;&nbsp;&nbsp;军不满五千者，勿置万户。癸丑，太阴犯太微东垣上将。旌表广州路番禺县孝子<br /><br />&nbsp;&nbsp;&nbsp;&nbsp;陈韶孙。戊午，制诸王设王傅六员，银印，其次设官四员。改封济王朵列纳为吴<br /><br />&nbsp;&nbsp;&nbsp;&nbsp;王，赐卫王阿木哥庆元路定海县六万五千户，加崇福使也里牙秦国公。己未，升<br /><br />&nbsp;&nbsp;&nbsp;&nbsp;崇祥监为崇祥院，秩正二品。壬戌，升翰林国史院秩从一品。帝谕省臣曰：“翰<br /><br />&nbsp;&nbsp;&nbsp;&nbsp;林、集贤儒臣，朕自选用，汝等毋辄拟进。人言御史台任重，朕谓国史院尤重；<br /><br />&nbsp;&nbsp;&nbsp;&nbsp;御史台是一时公论，国史院实万世公论。”<br /><br />&nbsp;&nbsp;&nbsp;&nbsp;二月丁卯朔，徙大都路学所置周宣王石鼓于国子监。敕称海屯内汉军存恤二<br /><br />&nbsp;&nbsp;&nbsp;&nbsp;年。庚午，西北诸王也先不花遣使贡珠宝、皮币、马驼，赐钞一万三千六百锭。<br /><br />&nbsp;&nbsp;&nbsp;&nbsp;辛未，改安西路为奉元路，吉州路为吉安路。壬申，以霸州文安县屯田水患，遣<br /><br />&nbsp;&nbsp;&nbsp;&nbsp;官疏决之。遣使赐西僧金五千两、银二万五千两、币帛三万九千九百匹。甲戌，<br /><br />&nbsp;&nbsp;&nbsp;&nbsp;制定封赠名爵等级，著为令。改和林省为岭北省。丙子，给称海屯田牛二千。赐<br /><br />&nbsp;&nbsp;&nbsp;&nbsp;晋王也孙铁木儿南康路户六万五千，世祖诸皇子也先铁木儿福州路福安县、脱欢<br /><br />&nbsp;&nbsp;&nbsp;&nbsp;之子不答失里福州路宁德县、忽都鲁铁木儿之子泉州路南安县、爱牙赤之子邵武<br /><br />&nbsp;&nbsp;&nbsp;&nbsp;路光泽县，户并一万三千六百有四，食其岁赋。己卯，置卫龙都元帅府，秩正二<br /><br />&nbsp;&nbsp;&nbsp;&nbsp;品，以古阿速卫隶之。八百媳妇来献驯象二。壬午，太阴犯亢。封孛罗为永丰郡<br /><br />&nbsp;&nbsp;&nbsp;&nbsp;王。置德安府行用钞库，罢庄浪州唐兀千户所。丙戌，省枢密断事官为八员。庚<br /><br />&nbsp;&nbsp;&nbsp;&nbsp;寅，敕岭北省赈给阙食流民。敕两淮民种荒田者，如例输税。遣官同江西、江浙<br /><br />&nbsp;&nbsp;&nbsp;&nbsp;省整治茶、盐法。赐韩国公主普达实怜钞万锭。诏勉励学校，赈山东流民至河南<br /><br />&nbsp;&nbsp;&nbsp;&nbsp;境者。通、t州饥，赈粮两月。<br /><br />&nbsp;&nbsp;&nbsp;&nbsp;三月丁酉朔，荧惑犯东井。升给事中秩正三品，罢诸王、大臣私第营缮。戊<br /><br />&nbsp;&nbsp;&nbsp;&nbsp;戌，右丞相铁木迭儿言：“自今左右司、六部官，有不尽心，初则论决，不悛，<br /><br />&nbsp;&nbsp;&nbsp;&nbsp;则黜而不叙。”制曰：“可。”省女直水达达万户府冗员。敕：“诸王脱脱所招<br /><br />&nbsp;&nbsp;&nbsp;&nbsp;户，其未籍者，俾隶有司。”己亥，以生日为天寿节。庚子，加御史大夫火尼赤<br /><br />&nbsp;&nbsp;&nbsp;&nbsp;开府仪同三司。罢卫龙都元帅府。壬寅，太阴犯东井。敕归德亳州，以宪宗所赐<br /><br />&nbsp;&nbsp;&nbsp;&nbsp;不怜吉带地一千七十三顷还其子孙。丙子，敕：“北边使者，非军机毋给驿。”<br /><br />&nbsp;&nbsp;&nbsp;&nbsp;丁未，置内正司，秩正三品，卿、少卿、丞各一员。戊申，升典内院秩正二品。<br /><br />&nbsp;&nbsp;&nbsp;&nbsp;以前河南行省平章政事塔失海牙为御史大夫。改翰林国史院司直司为经历司，置<br /><br />&nbsp;&nbsp;&nbsp;&nbsp;经历、都事各一员。置五台寺济民局，秩从五品。赐安王完泽及其子金三百两、<br /><br />&nbsp;&nbsp;&nbsp;&nbsp;银一千二百五十两、钞三千五百锭，赐汴梁路上方寺地百顷。辽阳省增置滦阳、<br /><br />&nbsp;&nbsp;&nbsp;&nbsp;宽河驿。甲寅，西北诸王也先不花等遣使以橐驼、方物入贡。丙辰，封同知徽政<br /><br />&nbsp;&nbsp;&nbsp;&nbsp;院事不阑奚为赵国公。庚申，敕简汰大明宫、兴圣宫宿卫。甲子，给北军币帛二<br /><br />&nbsp;&nbsp;&nbsp;&nbsp;十万匹，遣户部尚书马儿经理河南屯田。乙丑，命河南省建故丞相阿术祠堂，封<br /><br />&nbsp;&nbsp;&nbsp;&nbsp;诸王塔思不花为恩平王。<br /><br />&nbsp;&nbsp;&nbsp;&nbsp;夏四月丁卯，简汰控鹤还本籍。以都水监隶大司农寺。置察罕脑儿捕盗司，<br /><br />&nbsp;&nbsp;&nbsp;&nbsp;秩从七品。庚午，命浙东都元帅郑v同江浙军官教练水军。辛未，给钞万锭修香<br /><br />&nbsp;&nbsp;&nbsp;&nbsp;山永安寺。赵王汝安郡告饥，赈粮八百石。升保定路万户府为上万户。癸酉，车<br /><br />&nbsp;&nbsp;&nbsp;&nbsp;驾幸上都。丙子，太白昼见。封鄄国大长公主忙哥台为大长公主，赐金印。增也<br /><br />&nbsp;&nbsp;&nbsp;&nbsp;可鲁忽赤为四十二员。壬午，荧惑犯舆鬼。敕皇子硕德八剌置四宿卫。敕：<br /><br />&nbsp;&nbsp;&nbsp;&nbsp;“僧人田除宋之旧有并世祖所赐外，余悉输租如制。”阿速卫指挥那怀等冒增卫<br /><br />&nbsp;&nbsp;&nbsp;&nbsp;军六百名，盗支粮七千二百石、币帛一千二百匹、钞二百八锭，敕中书、枢密按<br /><br />&nbsp;&nbsp;&nbsp;&nbsp;治。封知枢密院事木剌忽为广平王。癸未，荧惑犯积尸气。庚寅，太白经天。大<br /><br />&nbsp;&nbsp;&nbsp;&nbsp;崇恩福元寺成，置隆禧院。龙兴新建县霖雨伤禾，彰德安阳县蝗。<br /><br />&nbsp;&nbsp;&nbsp;&nbsp;五月丙申朔，以中书平章政事合散为中书左丞相，江浙行省平章张驴为中书<br /><br />&nbsp;&nbsp;&nbsp;&nbsp;平章政事，知枢密院事也先铁木儿授开府仪同三司。壬寅，诸王脱忽思海迷失以<br /><br />&nbsp;&nbsp;&nbsp;&nbsp;农时出猎扰民，敕禁止之，自今十月方许出猎。改和林路为和宁路。赐诸王阿木<br /><br />&nbsp;&nbsp;&nbsp;&nbsp;哥钞万锭，速速迭儿、按麻思等各千锭。以蒙古驿隶通政院，置濮阳王脱脱木儿<br /><br />&nbsp;&nbsp;&nbsp;&nbsp;王傅官四员，给上都、滦阳驿马三百匹。丁未，缙山县行宫建凉殿。己酉，以西<br /><br />&nbsp;&nbsp;&nbsp;&nbsp;宁州田租、税课赐大长公主忙古台，赈宿卫士粮二万石。升回回司天台秩正四品。<br /><br />&nbsp;&nbsp;&nbsp;&nbsp;彰德、河南、陇西雹。六月乙丑朔，日有食之。丁卯，天雨毛。己巳，太阴犯天<br /><br />&nbsp;&nbsp;&nbsp;&nbsp;关。敕李孟博选中外才学之士任职翰林。给羊马钞价，济岭北、甘肃戍军之贫者。<br /><br />&nbsp;&nbsp;&nbsp;&nbsp;壬申，减四川盐额五千引。赐崇福寺河南官地百顷。丁亥，敕罢封赠，诫左右守<br /><br />&nbsp;&nbsp;&nbsp;&nbsp;法度，勤职业，忽妄侥幸加官。赐安远王丑汉金百两、银五百两、钞千锭。巩昌、<br /><br />&nbsp;&nbsp;&nbsp;&nbsp;河州等路饥，免常赋二分。<br /><br />&nbsp;&nbsp;&nbsp;&nbsp;秋七月辛丑，定内正司官为六员。禁诸王径宣旨于各路。徙中都内帑、金银<br /><br />&nbsp;&nbsp;&nbsp;&nbsp;器归太府监。赐新店诸驿钞三千八百锭，充使者饩廪。癸卯，诏奖励御史台。丙<br /><br />&nbsp;&nbsp;&nbsp;&nbsp;午，升大司农司秩从一品。帝谕司农曰：“农桑衣食之本，汝等举谙知农事者用<br /><br />&nbsp;&nbsp;&nbsp;&nbsp;之。”敕诸王小薛部归晋宁路襄垣县民田。中书参政贾钧以病请告，赐钞三百锭，<br /><br />&nbsp;&nbsp;&nbsp;&nbsp;给安车还乡。戊午，太阴犯东井。<br /><br />&nbsp;&nbsp;&nbsp;&nbsp;八月丁卯，敕探马赤军羊马牛依旧制百税其一。戊辰，太白犯轩辕。辛未，<br /><br />&nbsp;&nbsp;&nbsp;&nbsp;太阴犯填星。丁丑，罢司监。己卯，以吏部尚书许师敬为中书参知政事。庚辰，<br /><br />&nbsp;&nbsp;&nbsp;&nbsp;车驾至自上都。壬午，辰星犯右执法。置少府监，隶大都留守司。甲申，赐诸王<br /><br />&nbsp;&nbsp;&nbsp;&nbsp;阔阔出金束带一、银百五十两、钞二百锭。乙酉，太白犯右执法。辛卯，敕云南<br /><br />&nbsp;&nbsp;&nbsp;&nbsp;省右丞阿忽台等，领蒙古军从云南王讨八百媳妇蛮。滨州旱，民饥，出利津仓米<br /><br />&nbsp;&nbsp;&nbsp;&nbsp;二万石，减价赈粜。宁国路泾县水，赈粮二月。安南国王陈益稷来朝。九月丁酉，<br /><br />&nbsp;&nbsp;&nbsp;&nbsp;增江浙海漕粮二十万石。戊戌，罢征八百媳妇蛮、大、小彻里蛮，以玺书招谕之。<br /><br />&nbsp;&nbsp;&nbsp;&nbsp;辛丑，命司徒田忠良等诣真定玉华宫，祀睿宗御容。八百媳妇、大、小彻里蛮献<br /><br />&nbsp;&nbsp;&nbsp;&nbsp;驯象及方物。甲辰，升参议中书省事阿卜海牙为参知政事。拘火者等所佩国公、<br /><br />&nbsp;&nbsp;&nbsp;&nbsp;司徒印。丁巳，太阴犯亢。壬戌，琼州黎贼啸聚，遣官招谕。<br /><br />&nbsp;&nbsp;&nbsp;&nbsp;冬十月甲子，有事于太庙。改隆兴路为兴和路，赐银印。云南行省右丞算只<br /><br />&nbsp;&nbsp;&nbsp;&nbsp;儿威有罪，国师搠思吉斡节儿奏请释之，帝斥之曰：“僧人宜诵佛书，官事岂当<br /><br />&nbsp;&nbsp;&nbsp;&nbsp;与耶？”癸未，以中书参知政事察罕为中书平章政事，商议中书省事。丁亥，太<br /><br />&nbsp;&nbsp;&nbsp;&nbsp;阴犯平道。戊子，太阴犯亢。翰林学士承旨玉连赤不花等进《顺宗》、《成宗》、<br /><br />&nbsp;&nbsp;&nbsp;&nbsp;《武宗实录》。罢造船提举司。辛卯，赦天下。赐李孟潞州田二十顷。<br /><br />&nbsp;&nbsp;&nbsp;&nbsp;十一月戊戌，调汀、漳畲军代亳州等翼汉军于本处屯田。己亥，太阴犯垒壁<br /><br />&nbsp;&nbsp;&nbsp;&nbsp;阵。甲辰，捕沧州群盗阿失答儿等，擒之，支解以徇。丙午，谕六部官毋逾越中<br /><br />&nbsp;&nbsp;&nbsp;&nbsp;书奏事。丙辰，封驸马脱脱木儿为岐王。庚申，赐诸王宽彻、忽答迷失金百五十<br /><br />&nbsp;&nbsp;&nbsp;&nbsp;两、银一千五百两、钞三千锭、币帛有差。占城国进犀象，缅国主遣其婿及云南<br /><br />&nbsp;&nbsp;&nbsp;&nbsp;不农蛮酋长岑福来朝。<br /><br />&nbsp;&nbsp;&nbsp;&nbsp;十二月癸亥，中书平章政事李孟致仕，以枢密副使张为中书平章政事。癸<br /><br />&nbsp;&nbsp;&nbsp;&nbsp;酉，遣使分道决囚。壬申，晋王也孙铁木儿所部告饥，赈钞一万五千锭。庚辰，<br /><br />&nbsp;&nbsp;&nbsp;&nbsp;知枢密院事答失蛮罢。省海道运粮万户一员，增副万户为四员。甲申，荧惑、填<br /><br />&nbsp;&nbsp;&nbsp;&nbsp;星、辰星聚斗。鹰坊不花即列请往河南、湖广括取孔雀、珍禽，敕以扰民，不允。<br /><br />&nbsp;&nbsp;&nbsp;&nbsp;丁亥，遣官祈雪于社稷、岳镇、海渎。省臣言：“中书职在总挈纲维，比者行省<br /><br />&nbsp;&nbsp;&nbsp;&nbsp;六部诸司应决不决者，往往作疑咨呈，以致文繁事弊。”诏体世祖立中书初意，<br /><br />&nbsp;&nbsp;&nbsp;&nbsp;定拟程式以闻，俾遵行之。敕回回合的如旧祈福，凡词讼悉归有司，仍拘还先降<br /><br />&nbsp;&nbsp;&nbsp;&nbsp;玺书。戊子，太阴犯荧惑。己丑，宗王女班丹给驿取江南田租，命拘还驿券。是<br /><br />&nbsp;&nbsp;&nbsp;&nbsp;月，诸王春丹叛。<br /><br />&nbsp;&nbsp;&nbsp;&nbsp;二年春正月甲午，以察罕脑儿等处宣慰使伯忽为御史大夫。辛丑，封前尚书<br /><br />&nbsp;&nbsp;&nbsp;&nbsp;右丞相乞台普济为安吉王。丙午，宁王阔阔出薨。丁未，以太府卿秃忽鲁为中书<br /><br />&nbsp;&nbsp;&nbsp;&nbsp;右丞相。戊申，太阴犯三公。己未，置辽阳行省儒学提举司。<br /><br />&nbsp;&nbsp;&nbsp;&nbsp;二月壬戌，改典内院为中政院，秩正一品。甲子，以皇后受册宝，遣官祭告<br /><br />&nbsp;&nbsp;&nbsp;&nbsp;天地于南郊及太庙。丁丑，日赤如赭。己卯，免征益都饥民所贷官粮二十万石。<br /><br />&nbsp;&nbsp;&nbsp;&nbsp;各寺修佛事日用羊九千四百四十，敕遵旧制，易以蔬食。命张纲领国子学。庚<br /><br />&nbsp;&nbsp;&nbsp;&nbsp;辰，冀宁路饥，禁酿酒。辛巳，诏以钱粮、造作、诉讼等事悉归有司，以清中书<br /><br />&nbsp;&nbsp;&nbsp;&nbsp;之务。壬午，西北诸王也先不花进马、驼、璞玉。丁亥，敕：“外任官应有公田<br /><br />&nbsp;&nbsp;&nbsp;&nbsp;而无者，皆以至元钞给之。”以乖西府隶播州宣抚司。功德使亦怜真等以佛事奏<br /><br />&nbsp;&nbsp;&nbsp;&nbsp;释重囚，不允。帝谕左右曰：“回回以宝玉鬻于官，朕思此物何足为宝，唯善人<br /><br />&nbsp;&nbsp;&nbsp;&nbsp;乃可为宝。善人用则百姓安，兹国家所宜宝也。”三月丙申，以御史中丞脱欢答<br /><br />&nbsp;&nbsp;&nbsp;&nbsp;剌罕为御史大夫。庚子，荧惑犯垒壁阵。以晋宁、大同、大宁、四川、巩昌、甘<br /><br />&nbsp;&nbsp;&nbsp;&nbsp;肃饥，禁酒。丙午，册立皇后弘吉剌氏，诏天下。丁未，彗出东井。壬子，秃忽<br /><br />&nbsp;&nbsp;&nbsp;&nbsp;鲁言：“臣等职专燮理，去秋至春亢旱，民间乏食，而又陨霜雨沙，天文示变，<br /><br />&nbsp;&nbsp;&nbsp;&nbsp;皆由不能宣上恩泽，致兹灾异，乞黜臣等以当天心。”帝曰：“事岂关汝辈耶？<br /><br />&nbsp;&nbsp;&nbsp;&nbsp;其勿复言。”御史中丞郝天挺上疏论时政，帝嘉纳之。赐西僧搠思吉斡节儿钞万<br /><br />&nbsp;&nbsp;&nbsp;&nbsp;锭。丙辰，以皇后受册宝，遣官恭谢太庙。以亢旱既久，帝于宫中焚香默祷，遣<br /><br />&nbsp;&nbsp;&nbsp;&nbsp;官分祷诸祠，甘雨大注。诏敦谕劝课农桑。<br /><br />&nbsp;&nbsp;&nbsp;&nbsp;夏四月甲子，星于司天台。癸酉，赐寿宁公主橐驼三十六。乙亥，车驾幸<br /><br />&nbsp;&nbsp;&nbsp;&nbsp;上都。丙子，高丽王辞位，以其世子王焘为征东行中书省左丞相、上柱国，封高<br /><br />&nbsp;&nbsp;&nbsp;&nbsp;丽国王。辛巳，加御史大夫伯忽开府仪同三司、太傅。壬午，置中瑞司，秩正四<br /><br />&nbsp;&nbsp;&nbsp;&nbsp;品。甲申，诏遴选贤士，纂修国史。乙酉，御史台臣言：“富人夤缘特旨，滥受<br /><br />&nbsp;&nbsp;&nbsp;&nbsp;官爵。徽政、宣徽用人，率多罪废之流。近侍托为贫乏，互奏恩赏。西僧以作佛<br /><br />&nbsp;&nbsp;&nbsp;&nbsp;事之故，累释重囚。外任之官，身犯刑宪，辄营求内旨以免罪。诸王、驸马、寺<br /><br />&nbsp;&nbsp;&nbsp;&nbsp;观、臣僚土田每岁征租，亦极为扰民。请悉革其弊。”制曰：“可。”诏罢不急<br /><br />&nbsp;&nbsp;&nbsp;&nbsp;之役。真定、保定、河间、大宁路饥，并免今年田租十之三，仍禁酿酒。安南国<br /><br />&nbsp;&nbsp;&nbsp;&nbsp;遣使来贡方物。<br /><br />&nbsp;&nbsp;&nbsp;&nbsp;五月辛丑，升中书右丞兀伯都剌为平章政事，左丞八剌脱因为右丞，参知政<br /><br />&nbsp;&nbsp;&nbsp;&nbsp;事阿卜海牙为左丞，参议中书省事秃鲁花铁木儿为参知政事，顺德、冀宁路饥，<br /><br />&nbsp;&nbsp;&nbsp;&nbsp;辰州水，赈以米、钞，仍禁酿酒。檀州及获鹿县蝻。六月己未朔，京师地震。癸<br /><br />&nbsp;&nbsp;&nbsp;&nbsp;亥，秃忽鲁等以灾异乞赐放黜，不允。丙寅，京师地震。辛未，以参知政事许思<br /><br />&nbsp;&nbsp;&nbsp;&nbsp;敬纲领国子学。乙亥，诏谕僧俗辩讼，有司及主僧同问，续置土田，如例输税。<br /><br />&nbsp;&nbsp;&nbsp;&nbsp;丙子，赐诸王按灰金五十两、银七百五十两、金束带一、币帛各四十匹。己卯，<br /><br />&nbsp;&nbsp;&nbsp;&nbsp;河东廉访使赵简言：“请选方正博洽之士，任翰林侍读、侍讲学士，讲明治道，<br /><br />&nbsp;&nbsp;&nbsp;&nbsp;以广圣听。”从之。御史台臣言：“比年廉访司多不悉心奉职，宜令监察御史检<br /><br />&nbsp;&nbsp;&nbsp;&nbsp;核名实而黜陟之。广海及云南、甘肃地远，迁调者惮弗肯往，乞今后加一等官之。”<br /><br />&nbsp;&nbsp;&nbsp;&nbsp;制曰：“可。”壬午，命监察御史检察监学官，考其殿最。癸未，命委官简汰卫<br /><br />&nbsp;&nbsp;&nbsp;&nbsp;士。甲申，建崇文阁于国子监。给马万匹与豳王南忽里等军士之贫乏者。以宋儒<br /><br />&nbsp;&nbsp;&nbsp;&nbsp;周敦颐、程颢、颢弟颐、张载、邵雍、司马光、朱熹、张颉⒙雷媲及故中书左<br /><br />&nbsp;&nbsp;&nbsp;&nbsp;丞许衡从祀孔子庙廷。上都民饥，出米五千石减价赈粜。河决陈、亳、睢州、开<br /><br />&nbsp;&nbsp;&nbsp;&nbsp;封、陈留县，没民田庐。<br /><br />&nbsp;&nbsp;&nbsp;&nbsp;秋七月己丑朔，岁星犯东井。辛卯，太白昼见。癸巳，以作佛事，释囚徒二<br /><br />&nbsp;&nbsp;&nbsp;&nbsp;十九人。赐宣宁王铁木儿不花币帛百二十匹，安远王、亦思丹等各百匹。保定、<br /><br />&nbsp;&nbsp;&nbsp;&nbsp;真定、河间民流不止，命所在有司给粮两月，仍悉免今年差税，诸被灾地并弛山<br /><br />&nbsp;&nbsp;&nbsp;&nbsp;泽之禁，猎者毋入其境。甲午，置榷茶批验所并茶由局官。乙未，太白昼见。庚<br /><br />&nbsp;&nbsp;&nbsp;&nbsp;子，立长秋寺，掌武宗皇后宫政，秩三品。敕卫王阿木哥岁赐外，给钞万锭。赐<br /><br />&nbsp;&nbsp;&nbsp;&nbsp;驸马脱铁木儿金百五十两、银七百五十两、钞二千锭、币帛五十匹。辛丑，复立<br /><br />&nbsp;&nbsp;&nbsp;&nbsp;四川等处儒学提举司。壬寅，京师地震。免大宁路今岁盐课。丁未，赐诸王火罗<br /><br />&nbsp;&nbsp;&nbsp;&nbsp;思迷、脱欢、南忽里、驸马忙兀带金二百两、银一千二百两、钞一千六百锭、币<br /><br />&nbsp;&nbsp;&nbsp;&nbsp;帛各有差。己酉，改淮东淮西道宣慰司为淮东宣慰司，以淮西三路隶河南省。敕<br /><br />&nbsp;&nbsp;&nbsp;&nbsp;守令劝课农桑，勤者升迁，怠者黜降，著为令。丙辰，太白昼见。丁巳，太白经<br /><br />&nbsp;&nbsp;&nbsp;&nbsp;天。云州蒙古军乏食，户给米一石。兴国属县蝻，发米赈之。<br /><br />&nbsp;&nbsp;&nbsp;&nbsp;八月戊午朔，太白昼见。扬州路崇明州大风，海潮泛溢，漂没民居。壬戌，<br /><br />&nbsp;&nbsp;&nbsp;&nbsp;岁星犯东井。丁卯，车驾至自上都。庚午，以侍御史薛居敬为中书参知政事。壬<br /><br />&nbsp;&nbsp;&nbsp;&nbsp;午，太阴犯舆鬼。九月，以相儿加思巴为帝师。癸巳，以宣徽院使完泽知枢密院<br /><br />&nbsp;&nbsp;&nbsp;&nbsp;事。戊申，封脱欢为安定王，赐金印。敕镇江路建银山寺，勿徙寺傍茔冢。京师<br /><br />&nbsp;&nbsp;&nbsp;&nbsp;大旱，帝问弭灾之道，翰林学士程钜夫举汤祷桑林事，帝奖谕之。<br /><br />&nbsp;&nbsp;&nbsp;&nbsp;冬十月己卯，敕中书省议行科举。封不答失里为安德王。辛未，徙昆山州治<br /><br />&nbsp;&nbsp;&nbsp;&nbsp;于太仓，昌平县治于新店。癸未，以辽阳路之懿州隶辽阳行省。复置蒙阴县，隶<br /><br />&nbsp;&nbsp;&nbsp;&nbsp;莒州。乙酉，旌表高州民萧V妻赵氏贞节，免其家科差。<br /><br />&nbsp;&nbsp;&nbsp;&nbsp;十一月壬寅，敕汉人、南人、高丽人宿卫，分司上都，勿给弓矢。甲辰，行<br /><br />&nbsp;&nbsp;&nbsp;&nbsp;科举。诏天下以皇庆三年八月，天下郡县兴其贤者、能者，充贡有司，次年二月，<br /><br />&nbsp;&nbsp;&nbsp;&nbsp;会试京师，中选者亲试于廷，赐及第出身有差。帝谓侍臣曰：“朕所愿者，安百<br /><br />&nbsp;&nbsp;&nbsp;&nbsp;姓以图至治，然匪用儒士，何以致此。设科取士，庶几得真儒之用，而治道可兴<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;十二月辛酉，可里马丁上所编《万年历》。发米五千石，赈阿只吉部之贫乏<br /><br />&nbsp;&nbsp;&nbsp;&nbsp;者。海都、都哇属户内附，敕所在给衣粮。丙子，定百官致仕资格。甲申，诏饬<br /><br />&nbsp;&nbsp;&nbsp;&nbsp;海道漕运万户府。京师以久旱，民多疾疫，帝曰：“此皆朕之责也，赤子何罪！”<br /><br />&nbsp;&nbsp;&nbsp;&nbsp;明日，大雪。以嘉定州、德化县民灾，发粟赈之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,951563);">加入书签</a><a
                        href="951508.html">上一页</a>&larr;<a href="index.html">返回列表</a>&rarr;<a
                            href="951631.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "951508.html"; var next_page = "951631.html"; var index_page = "index.html"; var sortid = "9"; var article_id = "14699"; var chapter_id = "951563"; var articlename = "元史"; var chaptername = " 卷二十四 本纪第二十四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>