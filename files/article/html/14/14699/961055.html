<!DOCTYPE html>
<html>
<head>
<meta charset="gbk" />
<title>元史- 卷一百九十 列传第七十七-在线阅读-哈西文学网</title>
<meta name="keywords" content="宋濂，元史， 卷一百九十 列传第七十七全文， 卷一百九十 列传第七十七在线阅读 哈西文学网" />
<meta name="description" content="哈西文学网提供宋濂的元史  卷一百九十 列传第七十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961055.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961055.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十 列传第七十七</h1>
            <div class="link xb">
                <a href="961011.html">上一页</a>&larr;<a href="index.html">返回列表</a>&rarr;<a
                    href="961095.html">下一页</a></div>			
            <div id="BookText">&nbsp;&nbsp;&nbsp;&nbsp;◎儒学二<br /><br />&nbsp;&nbsp;&nbsp;&nbsp;胡长孺，字汲仲，婺州永康人。当唐之季，其先自天台来徙。宋南渡后，以<br /><br />&nbsp;&nbsp;&nbsp;&nbsp;进士科发身者十人，持节分符，先后相望。曾祖b，钦州司法参军，脱略豪隽，<br /><br />&nbsp;&nbsp;&nbsp;&nbsp;轻赀急施，人以郑庄称之。祖岩，起嘉定甲戌进士，知福州闽县事，卓行危论，<br /><br />&nbsp;&nbsp;&nbsp;&nbsp;奇文瑰句，端平、嘉定间，士大夫皆自以为不可及。其在江西幕府，平赣州之难<br /><br />&nbsp;&nbsp;&nbsp;&nbsp;于指顾之顷，全活数十万人。父居仁，淳v丁未进士，知台州军州事，文辞政事，<br /><br />&nbsp;&nbsp;&nbsp;&nbsp;亦绝出于四方。至长孺，其学益大振，《九经》、诸史，下逮百氏，名、墨、纵<br /><br />&nbsp;&nbsp;&nbsp;&nbsp;横，旁行敷落，律令章程，无不包罗而揆序之。咸淳中，外舅徐道隆为荆湖四川<br /><br />&nbsp;&nbsp;&nbsp;&nbsp;宣抚参议官，长孺从之入蜀，铨试第一名，授迪功郎、监重庆府酒务。俄用制置<br /><br />&nbsp;&nbsp;&nbsp;&nbsp;使朱孙之辟，兼总领湖广军马钱粮所佥厅，与高彭、李、梅应春等，号南中<br /><br />&nbsp;&nbsp;&nbsp;&nbsp;八士。已而复拜福宁州y之命，会宋亡，退栖永康山中。<br /><br />&nbsp;&nbsp;&nbsp;&nbsp;至元二十五年，诏下求贤，有司强起之，至京师，待诏集贤院。既而召见内<br /><br />&nbsp;&nbsp;&nbsp;&nbsp;殿，拜集贤修撰，与宰相议不合，改教授扬州。元贞元年，移建昌，适录事阙官，<br /><br />&nbsp;&nbsp;&nbsp;&nbsp;檄长孺摄之。程文海方贵显，其家气焰薰灼，即违法，人不敢呵问，其树外门，<br /><br />&nbsp;&nbsp;&nbsp;&nbsp;侵官道，长孺亟命撤之。至大元年，转台州路宁海县主簿，阶将仕佐郎。大德丁<br /><br />&nbsp;&nbsp;&nbsp;&nbsp;未，浙东大昆，戊申，复无麦，民相枕死。宣慰同知脱欢察议行赈荒之令，敛富<br /><br />&nbsp;&nbsp;&nbsp;&nbsp;人钱一百五十万给之，至县，以余钱二十五万属长孺藏去，乃行旁州。长孺察其<br /><br />&nbsp;&nbsp;&nbsp;&nbsp;有乾没意，悉散于民。阅月再至，索其钱，长孺抱成案进曰：“钱在是矣。”脱<br /><br />&nbsp;&nbsp;&nbsp;&nbsp;欢察怒曰：“汝胆如山耶！何所受命，而敢无忌若此！”长孺曰：“民一日不食，<br /><br />&nbsp;&nbsp;&nbsp;&nbsp;当有死者，诚不及以闻，然官书具在，可征也。”脱欢察虽怒，不敢问。县有铜<br /><br />&nbsp;&nbsp;&nbsp;&nbsp;岩，恶少年狙伺其间，恒出钞道，为过客患，官不能禁。长孺伪衣商人服，令苍<br /><br />&nbsp;&nbsp;&nbsp;&nbsp;头负货以从，阴戒驺卒十人蹑其后。长孺至，岩中人突出要之，长孺方逊辞以谢，<br /><br />&nbsp;&nbsp;&nbsp;&nbsp;驺卒俄集，皆成擒，俾尽逮其党置于法，夜行无虞。民荷溺器粪田，偶触军卒衣，<br /><br />&nbsp;&nbsp;&nbsp;&nbsp;卒x伤民，且碎器而去，竟不知主名。民来诉，长孺阳怒其诬，械于市，俾左<br /><br />&nbsp;&nbsp;&nbsp;&nbsp;右潜侦之，向x者过焉，戟手称快，执诣所隶，杖而偿其器。群妪聚浮屠庵，<br /><br />&nbsp;&nbsp;&nbsp;&nbsp;诵佛书为禳祈，一妪失其衣，适长孺出乡，妪讼之。长孺以牟麦置群妪合掌中，<br /><br />&nbsp;&nbsp;&nbsp;&nbsp;命绕佛诵书如初，长孺闭目叩齿，作集神状，且曰：“吾使神监之矣，盗衣者行<br /><br />&nbsp;&nbsp;&nbsp;&nbsp;数周，麦当芽。”一妪屡开掌视，长孺指缚之，还所窃衣。长孺白事帅府归，吏<br /><br />&nbsp;&nbsp;&nbsp;&nbsp;言有奸事屡问弗伏者，长孺曰：“此易易尔。”夜伏吏案下，黎明，出奸者讯之，<br /><br />&nbsp;&nbsp;&nbsp;&nbsp;辞愈坚，长孺佯谓令长曰：“颇闻国家有诏，盍迎之。”叱隶卒缚奸者东西楹，<br /><br />&nbsp;&nbsp;&nbsp;&nbsp;空县而出，庭无一人。奸者相谓曰：“事至此，死亦无承，行将自解矣。”语毕，<br /><br />&nbsp;&nbsp;&nbsp;&nbsp;案下吏哗而出，奸者惊，咸叩头服罪。永嘉民有弟质珠步摇于兄者，赎焉，兄妻<br /><br />&nbsp;&nbsp;&nbsp;&nbsp;爱之，绐以亡于盗，屡讼不获直，往告长孺，长孺曰：“尔非吾民也。”叱之去。<br /><br />&nbsp;&nbsp;&nbsp;&nbsp;未几，治盗，长孺嗾盗诬兄受步摇为赃，逮兄赴官，力辨数弗置，长孺曰：“尔<br /><br />&nbsp;&nbsp;&nbsp;&nbsp;家信有是，何谓诬耶！”兄仓皇曰：“有固有之，乃弟所质者。”趣持至验之，<br /><br />&nbsp;&nbsp;&nbsp;&nbsp;呼其弟示曰：“得非尔家物乎？”弟曰：“然。”遂归焉。其行事多类此，不能<br /><br />&nbsp;&nbsp;&nbsp;&nbsp;尽载。延v元年，转两浙都转运盐使司长山场盐司丞，阶将仕郎，未上，以病辞，<br /><br />&nbsp;&nbsp;&nbsp;&nbsp;不复仕，隐杭之虎林山以终。<br /><br />&nbsp;&nbsp;&nbsp;&nbsp;长孺初师青田余学古，学古师王梦松，梦松亦青田人，传龙泉叶味道之学，<br /><br />&nbsp;&nbsp;&nbsp;&nbsp;味道则朱熹弟子也。渊源既正，长孺益行四方，访求其旨趣，始信涵养用敬为最<br /><br />&nbsp;&nbsp;&nbsp;&nbsp;切，默存静观，超然自得，故其为人，光明宏伟，专务明本心之学，慨然以孟子<br /><br />&nbsp;&nbsp;&nbsp;&nbsp;自许。唯恐斯道之失其传，诱引不倦，一时学者慕之，有如饥渴之于食饮。方岳<br /><br />&nbsp;&nbsp;&nbsp;&nbsp;大臣与郡二千石，聘致庠序，敷绎经义，环听者数百人。长孺为言：“人虽最灵，<br /><br />&nbsp;&nbsp;&nbsp;&nbsp;与物同产，初无二本。”皆跃跃然兴起，至有太息者。为辞章有精魄，金舂玉撞，<br /><br />&nbsp;&nbsp;&nbsp;&nbsp;壹发其和平之音，海内来求者，如购拱璧，碑版j煌，照耀四裔，苟非其人，虽<br /><br />&nbsp;&nbsp;&nbsp;&nbsp;一金易一字，毅然不与。乡闱取士，屡司文衡，贵实贱华，文风为之一变。<br /><br />&nbsp;&nbsp;&nbsp;&nbsp;晚寓武林，病喘上气者颇久。一旦具酒食，与比邻别，云将返故乡，门人有<br /><br />&nbsp;&nbsp;&nbsp;&nbsp;识其微意者，问曰：“先生精神不衰，何为遽欲观化乎？”长孺曰：“精神与死<br /><br />&nbsp;&nbsp;&nbsp;&nbsp;生，初无相涉也。”就寝，至夜半，喘忽止，其子驹排户视之，则正衣冠坐逝矣。<br /><br />&nbsp;&nbsp;&nbsp;&nbsp;年七十五。所著书有《瓦缶编》、《南昌集》、《宁海漫抄》、《颜乐斋稿》行<br /><br />&nbsp;&nbsp;&nbsp;&nbsp;于世。<br /><br />&nbsp;&nbsp;&nbsp;&nbsp;其从兄之纲、之纯，皆以经术文学名。之纲字仍仲，尝被荐书。其于声音字<br /><br />&nbsp;&nbsp;&nbsp;&nbsp;画之说，自言独造其妙，惜其书不传。之纯字穆仲，咸淳甲戌进士，践履如古独<br /><br />&nbsp;&nbsp;&nbsp;&nbsp;行者，文尤明洁可诵。人称之为三胡云。<br /><br />&nbsp;&nbsp;&nbsp;&nbsp;熊朋来，字与可，豫章人。宋咸淳甲戌，登进士第第四人，授从仕郎、宝庆<br /><br />&nbsp;&nbsp;&nbsp;&nbsp;府佥书判官厅公事，未上而宋亡。世祖初得江南，尽求宋之遗士而用之，尤重进<br /><br />&nbsp;&nbsp;&nbsp;&nbsp;士，以故相留梦炎为尚书，召甲戌状元王龙泽为江南行台监察御史。朋来，龙泽<br /><br />&nbsp;&nbsp;&nbsp;&nbsp;榜下进士，而声名不在龙泽下，然不肯表q苟进，隐处州里间，生徒受学者，<br /><br />&nbsp;&nbsp;&nbsp;&nbsp;常百数十人。取朱子《小学》书，提其要领以示之，学者家传其书，几遍天下。<br /><br />&nbsp;&nbsp;&nbsp;&nbsp;豫章为江西会府，行中书省、提刑按察司皆在焉，凡居是官者，多朝廷名公卿，<br /><br />&nbsp;&nbsp;&nbsp;&nbsp;皆以宾礼延见。廉希宪之子为参知政事，以师礼事朋来，终身称门人。刘宣为<br /><br />&nbsp;&nbsp;&nbsp;&nbsp;提刑按察使，尤加礼敬。朋来和而不肆，介而不狷，与群贤讲论经义无虚日，儒<br /><br />&nbsp;&nbsp;&nbsp;&nbsp;者咸倚以为重焉。<br /><br />&nbsp;&nbsp;&nbsp;&nbsp;会朝廷遣治书侍御史王构铨外选于江西，于是参政徐琰、李世安列荐朋来为<br /><br />&nbsp;&nbsp;&nbsp;&nbsp;闽海提举儒学官，使者报闻，而朝廷以东南儒学之士唯福建、庐陵最盛，特起朋<br /><br />&nbsp;&nbsp;&nbsp;&nbsp;来连为两郡教授。所至，考古篆籀文字，调律吕，协歌诗，以兴雅乐，制器定辞，<br /><br />&nbsp;&nbsp;&nbsp;&nbsp;必则古式，学者化焉。既满考，以常格调建安县主簿，不赴。晚以福清州判官致<br /><br />&nbsp;&nbsp;&nbsp;&nbsp;仕，朋来视之，漠如也。四方学者，因其所自号，称为天慵先生。每燕居，鼓瑟<br /><br />&nbsp;&nbsp;&nbsp;&nbsp;而歌以自乐。尝著《瑟赋》二篇，学者争传诵之。门人归之者日盛，旁近舍皆满，<br /><br />&nbsp;&nbsp;&nbsp;&nbsp;至不能容。朋来恳恳为说经旨文义，老益不倦。得其所指授者，多为闻人。<br /><br />&nbsp;&nbsp;&nbsp;&nbsp;延v初，诏以进士科取士，时科举废已久，有司咸不知其典故，以不称明诏<br /><br />&nbsp;&nbsp;&nbsp;&nbsp;为惧，行省官主其事者，谘问于朋来，动中轨度，因以申请，四方得遵用之。及<br /><br />&nbsp;&nbsp;&nbsp;&nbsp;请为考试官，则曰：“应试者十九及吾门，不可。”其后江浙、湖广，皆卑词致<br /><br />&nbsp;&nbsp;&nbsp;&nbsp;礼，请为主文，朋来屡往应之。及对大廷，其所选士居天下三之一焉。<br /><br />&nbsp;&nbsp;&nbsp;&nbsp;初，朋来以《周礼》首荐乡郡，而元制，《周官》不与设科，治《戴记》者<br /><br />&nbsp;&nbsp;&nbsp;&nbsp;又鲜，朋来屡以为言。盖朋来之学，诸经中《三礼》尤深，是以当世言礼学者，<br /><br />&nbsp;&nbsp;&nbsp;&nbsp;咸推宗之。至治中，英宗始采用古礼，亲御衮冕祠太庙，锐意于制礼作乐之事，<br /><br />&nbsp;&nbsp;&nbsp;&nbsp;翰林学士元明善，扬言于朝，以朋来为荐，未及召而卒，年七十八。<br /><br />&nbsp;&nbsp;&nbsp;&nbsp;朋来动止有常，喜怒不形于色，接宾客，人人各自以得其意。有家集三十卷，<br /><br />&nbsp;&nbsp;&nbsp;&nbsp;其大者明乎礼乐之事，关于世教，其余若天文、地理、方技、名物、度数，靡不<br /><br />&nbsp;&nbsp;&nbsp;&nbsp;精究。<br /><br />&nbsp;&nbsp;&nbsp;&nbsp;子太古，乡贡进士。<br /><br />&nbsp;&nbsp;&nbsp;&nbsp;戴表元，字帅初，一字曾伯，庆元奉化州人。七岁学古诗文，多奇语。稍长，<br /><br />&nbsp;&nbsp;&nbsp;&nbsp;从里师习词赋，辄弃不肯为。咸淳中，入太学，以三舍法升内舍生，既而试礼部<br /><br />&nbsp;&nbsp;&nbsp;&nbsp;第十人，登进士乙科，教授建康府。后迁临安教授，行户部掌故，皆不就。大德<br /><br />&nbsp;&nbsp;&nbsp;&nbsp;八年，表元年已六十余，执政者荐于朝，起家拜信州教授，再调教授婺州，以疾<br /><br />&nbsp;&nbsp;&nbsp;&nbsp;辞。<br /><br />&nbsp;&nbsp;&nbsp;&nbsp;初，表元闵宋季文章气萎d而辞]蔟，蔟弊已甚，慨然以振起斯文为己任。<br /><br />&nbsp;&nbsp;&nbsp;&nbsp;时四明王应麟、天台舒岳祥并以文学师表一代，表元皆从而受业焉。故其学博而<br /><br />&nbsp;&nbsp;&nbsp;&nbsp;肆，其文清深雅洁，化陈腐为神奇，蓄而始发，间事摹画，而隅角不露，施于人<br /><br />&nbsp;&nbsp;&nbsp;&nbsp;者多，尤自秘重，不妄许与。至元、大德间，东南以文章大家名重一时者，唯表<br /><br />&nbsp;&nbsp;&nbsp;&nbsp;元而已。<br /><br />&nbsp;&nbsp;&nbsp;&nbsp;其门人最知名者曰袁桷，桷之文，其体裁议论，一取法于表元者也。<br /><br />&nbsp;&nbsp;&nbsp;&nbsp;表元晚年，翰林集贤以修撰、博士二职论荐，而老疾不可起，年六十七卒。<br /><br />&nbsp;&nbsp;&nbsp;&nbsp;有《剡源集》行于世。<br /><br />&nbsp;&nbsp;&nbsp;&nbsp;当表元时，有四明任士林者，亦以文章知名云。<br /><br />&nbsp;&nbsp;&nbsp;&nbsp;牟应龙，字伯成，其先蜀人，后徙居吴兴。祖子才仕宋，赠光禄大夫，谥清<br /><br />&nbsp;&nbsp;&nbsp;&nbsp;忠。父t，为大理少卿。应龙幼警敏过人，日记数千言，文章有浑厚之气。应龙<br /><br />&nbsp;&nbsp;&nbsp;&nbsp;当以世赏补京官，尽让诸从弟，而擢咸淳进士第。时贾似道当国，自伊、周，<br /><br />&nbsp;&nbsp;&nbsp;&nbsp;谓马廷鸾曰：“君故与清忠游，其孙幸见之，当处以高第。”应龙拒之不见。及<br /><br />&nbsp;&nbsp;&nbsp;&nbsp;对策，具言上下内外之情不通、国势危急之状，考官不敢置上第。调光州定城尉，<br /><br />&nbsp;&nbsp;&nbsp;&nbsp;应龙曰：“昔吾祖对策，以直言忤史弥远，得洪雅尉，今固当尔，无愧也。”沿<br /><br />&nbsp;&nbsp;&nbsp;&nbsp;海制置司辟为属，以疾辞不仕，而宋亡矣。故相留梦炎事世祖，为吏部尚书，以<br /><br />&nbsp;&nbsp;&nbsp;&nbsp;书招之，曰：“苟至，翰林可得也。”应龙不答。已而起家教授溧阳州，晚以上<br /><br />&nbsp;&nbsp;&nbsp;&nbsp;元县主簿致仕。初，宋亡时，大理卿已退不任事，一门父子，自为师友，讨论经<br /><br />&nbsp;&nbsp;&nbsp;&nbsp;学，以义理相切磨，于诸经皆有成说，惟《五经音考》盛行于世。应龙为文，长<br /><br />&nbsp;&nbsp;&nbsp;&nbsp;于叙事，时人求其文者，车辙交于门，以文章大家称于东南，人之为眉山苏<br /><br />&nbsp;&nbsp;&nbsp;&nbsp;氏父子，而学者因应龙所自号，称之曰隆山先生。泰定元年卒，年七十八。<br /><br />&nbsp;&nbsp;&nbsp;&nbsp;郑滁孙，字景欧，处州人。宋景定间，登进士第，知温州乐清县，累历宗正<br /><br />&nbsp;&nbsp;&nbsp;&nbsp;丞、礼部郎官。至元三十年，有以滁孙名荐者，世祖召见，授集贤直学士。寻升<br /><br />&nbsp;&nbsp;&nbsp;&nbsp;侍讲学士，又升学士。乞致仕，归田里。<br /><br />&nbsp;&nbsp;&nbsp;&nbsp;弟陶孙，字景潜，亦登进士第，监西岳祠。先，陶孙征至阙，奏对称旨，授<br /><br />&nbsp;&nbsp;&nbsp;&nbsp;翰林国史院编修官，会纂修国史至宋德v末年事，陶孙曰：“臣尝仕宋，宋是年<br /><br />&nbsp;&nbsp;&nbsp;&nbsp;亡，义不忍书，书之非义矣。”终不书，世祖嘉之。升应奉翰林文字，后出为江<br /><br />&nbsp;&nbsp;&nbsp;&nbsp;西儒学提举。<br /><br />&nbsp;&nbsp;&nbsp;&nbsp;滁孙兄弟在当时，最号博洽，儒学之士翕然推之。隆福宫以其兄弟前朝士，<br /><br />&nbsp;&nbsp;&nbsp;&nbsp;乃制衣亲赐，人以为异遇焉。滁孙所著，有《大易法象通赞》、《周易记玩》等<br /><br />&nbsp;&nbsp;&nbsp;&nbsp;书。陶孙有文集若干卷。<br /><br />&nbsp;&nbsp;&nbsp;&nbsp;陈孚，字刚中，台州临海人。幼清峻颖悟，读书过目辄成诵，终身不忘。至<br /><br />&nbsp;&nbsp;&nbsp;&nbsp;元中，孚以布衣上《大一统赋》，江浙行省为转闻于朝，署上蔡书院山长，考满，<br /><br />&nbsp;&nbsp;&nbsp;&nbsp;谒选京师。二十九年，世祖命梁曾以吏部尚书再使安南，选南士为介，朝臣荐孚<br /><br />&nbsp;&nbsp;&nbsp;&nbsp;博学有气节，调翰林国史院编修官，摄礼部郎中，为曾副。陛辞，赐五品服，佩<br /><br />&nbsp;&nbsp;&nbsp;&nbsp;金符以行。三十年正月，至安南，世子陈日笠杂侵撇怀鼋迹遣陪臣来迎，又<br /><br />&nbsp;&nbsp;&nbsp;&nbsp;不由阳明中门入，曾与孚回馆，致书诘日笠圆煌ブ罪，且责日蟮背鼋加<br /><br />&nbsp;&nbsp;&nbsp;&nbsp;诏，及讲新朝尚右之礼，往复三书，宣布天子威德，辞直气壮，皆孚笔也。其所<br /><br />&nbsp;&nbsp;&nbsp;&nbsp;赠，孚悉却之。详见《梁曾传》中。使还，除翰林待制，兼国史院编修官。帝方<br /><br />&nbsp;&nbsp;&nbsp;&nbsp;欲置之要地，而廷臣以孚南人，且尚气，颇嫉忌之，遂除建德路总管府治中，再<br /><br />&nbsp;&nbsp;&nbsp;&nbsp;迁治中衢州，所至多著善政。秩满，复请为乡郡，特授奉直大夫、台州路总管府<br /><br />&nbsp;&nbsp;&nbsp;&nbsp;治中。大德七年，诏遣奉使宣抚循行诸道。时台州旱，民饥，道相望，江浙<br /><br />&nbsp;&nbsp;&nbsp;&nbsp;行省檄浙东元帅脱欢察儿发粟赈济，而脱欢察儿怙势立威，不恤民隐，驱胁有司，<br /><br />&nbsp;&nbsp;&nbsp;&nbsp;动置重刑，孚曰：“使吾民日至莩死不救者，脱欢察儿也。”遂诣宣抚使，诉其<br /><br />&nbsp;&nbsp;&nbsp;&nbsp;不法蠹民事一十九条。宣抚使按实，坐其罪，命有司亟发仓赈饥，民赖以全活者<br /><br />&nbsp;&nbsp;&nbsp;&nbsp;众，而孚亦以此致疾，卒于家，年六十四。<br /><br />&nbsp;&nbsp;&nbsp;&nbsp;孚天材过人，性任侠不羁，其为诗文，大抵任意即成，不事雕斫，有文集行<br /><br />&nbsp;&nbsp;&nbsp;&nbsp;于世。<br /><br />&nbsp;&nbsp;&nbsp;&nbsp;子遘，江浙行省左右司员外郎，致仕。女长妫，适藁城董士楷，太常礼仪院<br /><br />&nbsp;&nbsp;&nbsp;&nbsp;太祝宗缉之母也；末檀，适同里韩戒之，行枢密院经历谏之母也。俱有贞节，朝<br /><br />&nbsp;&nbsp;&nbsp;&nbsp;廷旌表其门闾。<br /><br />&nbsp;&nbsp;&nbsp;&nbsp;攸州冯子振，其豪俊与孚略同，孚极敬畏之，自以为不可及。子振于天下之<br /><br />&nbsp;&nbsp;&nbsp;&nbsp;书，无所不记。当其为文也，酒酣耳热，命侍史二三人，润笔以俟，子振据案疾<br /><br />&nbsp;&nbsp;&nbsp;&nbsp;书，随纸数多寡，顷刻辄尽。虽事料x郁，美如簇锦，律之法度，未免乖剌，人<br /><br />&nbsp;&nbsp;&nbsp;&nbsp;亦以此少之。<br /><br />&nbsp;&nbsp;&nbsp;&nbsp;董朴，字太初，顺德人。自幼强记，比冠，师事乐舜咨、刘道济，幡然有求<br /><br />&nbsp;&nbsp;&nbsp;&nbsp;道之志。至元十六年，用提刑按察使荐，起家为陕西知法官。未几，以亲老归养。<br /><br />&nbsp;&nbsp;&nbsp;&nbsp;寻召为太史院主事，复辞不赴。皇庆初，朴年已逾八十，诏以翰林修撰致仕。延<br /><br />&nbsp;&nbsp;&nbsp;&nbsp;v三年，无疾而终，年八十有五。<br /><br />&nbsp;&nbsp;&nbsp;&nbsp;朴所为学，自《六经》及孔、孟微言，与凡先儒所以开端阐幽者，莫不研极<br /><br />&nbsp;&nbsp;&nbsp;&nbsp;其旨而会通之，故其心所自得，往往有融贯之妙。其事亲孝，与人交，智愚贵贱，<br /><br />&nbsp;&nbsp;&nbsp;&nbsp;一待以诚，或有犯之者，夷然不与之校。中山王结曰：“朴之学，造诣既深，充<br /><br />&nbsp;&nbsp;&nbsp;&nbsp;养交至；其为人，清而通，和而介，君子人也。”朴家近龙冈，学者因称之曰龙<br /><br />&nbsp;&nbsp;&nbsp;&nbsp;冈先生云。<br /><br />&nbsp;&nbsp;&nbsp;&nbsp;杨载，字仲弘，其先居建之浦城，后徙杭，因为杭人。少孤，博涉群书，为<br /><br />&nbsp;&nbsp;&nbsp;&nbsp;文有跌宕气。年四十，不仕，户部贾国英数荐于朝，以布衣召为翰林国史院编修<br /><br />&nbsp;&nbsp;&nbsp;&nbsp;官，与修《武宗实录》，调管领系官海船万户府照磨，兼提控案牍。延v初，仁<br /><br />&nbsp;&nbsp;&nbsp;&nbsp;宗以科目取士，载首应诏，遂登进士第，授承务郎、饶州路同知浮梁州事，迁儒<br /><br />&nbsp;&nbsp;&nbsp;&nbsp;林郎、宁国路总管府推官以卒。<br /><br />&nbsp;&nbsp;&nbsp;&nbsp;初，吴兴赵孟\在翰林，得载所为文，极推重之。由是载之文名，隐然动京<br /><br />&nbsp;&nbsp;&nbsp;&nbsp;师，凡所撰述，人多传诵之。其文章一以气为主，博而敏，直而不肆，自成一家<br /><br />&nbsp;&nbsp;&nbsp;&nbsp;言。而于诗尤有法，尝语学者曰：“诗当取材于汉、魏，而音节则以唐为宗。”<br /><br />&nbsp;&nbsp;&nbsp;&nbsp;自其诗出，一冼宋季之陋。<br /><br />&nbsp;&nbsp;&nbsp;&nbsp;建康之上元有杨刚中，字志行，自幼厉志操，及为江东宪府照磨，风采凛凛，<br /><br />&nbsp;&nbsp;&nbsp;&nbsp;有足称者。其为文，奇奥简涩，动法古人，而不屑为世俗平凡语。元明善极叹异<br /><br />&nbsp;&nbsp;&nbsp;&nbsp;之。仕至翰林待制而卒。有《霜月集》行于世。<br /><br />&nbsp;&nbsp;&nbsp;&nbsp;其甥李桓，字晋仲，同郡人，由乡贡进士，累迁江浙儒学副提举。亦以文鸣<br /><br />&nbsp;&nbsp;&nbsp;&nbsp;江东，纡余丰润，学者多传之。载与刚中同辈行，而桓则稍后云。<br /><br />&nbsp;&nbsp;&nbsp;&nbsp;刘诜，字桂翁，吉安之庐陵人。性颖悟，幼失父，知自树立。年十二，作为<br /><br />&nbsp;&nbsp;&nbsp;&nbsp;科场律赋论策之文，蔚然有老成气象，宋之遗老巨公一见即以斯文之任期之。既<br /><br />&nbsp;&nbsp;&nbsp;&nbsp;冠，重厚醇雅，素以师道自居，教学者有法，声誉日隆。江南行御史台屡以教官<br /><br />&nbsp;&nbsp;&nbsp;&nbsp;馆职、遗逸荐，皆不报。诜为文，根柢《六经》，躏跞诸子百家，融液今古，而<br /><br />&nbsp;&nbsp;&nbsp;&nbsp;不露其踔厉风发之状。四方求文者，日至于门。其所为诗文，曰《桂隐集》。桂<br /><br />&nbsp;&nbsp;&nbsp;&nbsp;隐，诜所号也。至正十年卒，年八十三。<br /><br />&nbsp;&nbsp;&nbsp;&nbsp;同郡龙仁夫，字观复。刘岳申，字高仲。其文学皆与诜齐名，有集行世。而<br /><br />&nbsp;&nbsp;&nbsp;&nbsp;仁夫之文，尤奇逸流丽，所著《周易集传》多发前儒之所未发。岳申用荐者为辽<br /><br />&nbsp;&nbsp;&nbsp;&nbsp;阳儒学副提举，仁夫江浙儒学副提举，皆不就。<br /><br />&nbsp;&nbsp;&nbsp;&nbsp;韩性，字明善，绍兴人。其先家安阳，宋司徒兼侍中魏忠献王琦，其八世祖<br /><br />&nbsp;&nbsp;&nbsp;&nbsp;也。高祖左司郎中膺胄，扈从南渡，家于越。性天资警敏，七岁读书，数行俱下，<br /><br />&nbsp;&nbsp;&nbsp;&nbsp;日记万言。九岁通《小戴礼》，作大义，操笔立就，文意苍古，老生宿学，皆称<br /><br />&nbsp;&nbsp;&nbsp;&nbsp;异焉。及长，博综群籍，自经史至诸子百氏，靡不极其津涯，究其根柢，而于儒<br /><br />&nbsp;&nbsp;&nbsp;&nbsp;先性理之说，尤深造其阃域。其为文辞，博达俊伟，变化不测，自成一家言。四<br /><br />&nbsp;&nbsp;&nbsp;&nbsp;方学者，受业其门，户外之履，至无所容。延v初，诏以科举取士，学者多以文<br /><br />&nbsp;&nbsp;&nbsp;&nbsp;法为请，性语之曰：“今之贡举，悉本朱熹私议，为贡举之文，不知朱氏之学，<br /><br />&nbsp;&nbsp;&nbsp;&nbsp;可乎？《四书》、《六经》，千载不传之学，自程氏至朱氏，发明无余蕴矣，顾<br /><br />&nbsp;&nbsp;&nbsp;&nbsp;行何如耳。有德者必有言，施之场屋，直其末事，岂有他法哉！”凡经其口授指<br /><br />&nbsp;&nbsp;&nbsp;&nbsp;画，不为甚高论而义理自胜，不期文之工而不能不工，以应有司之求，亦未始不<br /><br />&nbsp;&nbsp;&nbsp;&nbsp;合其绳尺也。士有一善，必为之延誉不已，及辨析是非，则毅然有不可犯之色。<br /><br />&nbsp;&nbsp;&nbsp;&nbsp;性出无舆马仆御，所过，负者息肩，行者避道。巷夫街叟，至于童稚厮役，<br /><br />&nbsp;&nbsp;&nbsp;&nbsp;咸称之曰“韩先生、韩先生”云。宪府尝举为教官，谢曰：“幸有先人之敝庐可<br /><br />&nbsp;&nbsp;&nbsp;&nbsp;庇风雨，薄田可具粥，读书砥行，无愧古人足矣，禄仕非所愿也。”受而不<br /><br />&nbsp;&nbsp;&nbsp;&nbsp;赴。暮年愈自韬晦，然未尝忘情于斯世，郡之良二千石政事有所未达，辄往咨访，<br /><br />&nbsp;&nbsp;&nbsp;&nbsp;性从容载导，洞中肯綮，裨益者多。<br /><br />&nbsp;&nbsp;&nbsp;&nbsp;天历中，赵世延以性名上闻。后十年，门人李齐为南台监察御史，力举其行<br /><br />&nbsp;&nbsp;&nbsp;&nbsp;义，而性已卒矣。年七十有六。卒后，南台御史右丞月鲁不花，尝学于性，言性<br /><br />&nbsp;&nbsp;&nbsp;&nbsp;法当得谥，朝廷赐谥庄节先生。其所著有《礼记说》四卷，《诗音释》一卷，<br /><br />&nbsp;&nbsp;&nbsp;&nbsp;《书辨疑》一卷，《郡志》八卷，文集十二卷。<br /><br />&nbsp;&nbsp;&nbsp;&nbsp;当性时，庆元有程端礼、端学兄弟者。端礼，字敬叔，幼颖悟纯笃，十五岁，<br /><br />&nbsp;&nbsp;&nbsp;&nbsp;能记诵《六经》，晓析大义。庆元自宋季皆尊尚陆九渊氏之学，而朱熹氏学不行<br /><br />&nbsp;&nbsp;&nbsp;&nbsp;于庆元。端礼独从史蒙卿游，以传朱氏明体达用之指，学者及门甚众。所著有<br /><br />&nbsp;&nbsp;&nbsp;&nbsp;《读书工程》，国子监以颁示郡邑校官，为学者式。仕为衢州路儒学教授。卒年<br /><br />&nbsp;&nbsp;&nbsp;&nbsp;七十五。端学，字时叔，通《春秋》，登至治辛酉进士第，授仙居县丞，寻改国<br /><br />&nbsp;&nbsp;&nbsp;&nbsp;子助教。动有师法，学者以其刚严方正，咸严惮之。迁太常博士，命未下而卒。<br /><br />&nbsp;&nbsp;&nbsp;&nbsp;后以子徐贵，赠礼部尚书。所著有《春秋本义》三十卷，《三传辨疑》二十卷，<br /><br />&nbsp;&nbsp;&nbsp;&nbsp;《春秋或问》十卷。<br /><br />&nbsp;&nbsp;&nbsp;&nbsp;吴师道，字正传，婺州兰溪人。自羁知学，即善记览。工词章，才思涌溢，<br /><br />&nbsp;&nbsp;&nbsp;&nbsp;发为歌诗，清丽俊逸。弱冠，因读宋儒真德秀遗书，乃幡然有志于为己之学，刮<br /><br />&nbsp;&nbsp;&nbsp;&nbsp;摩淬砺，日长月益，尝以持敬致知之说质于同郡许谦，谦复之以理一分殊之旨，<br /><br />&nbsp;&nbsp;&nbsp;&nbsp;由是心志益广，造履益深，大抵务在发挥义理，而以辟异端为先务。登至治元年<br /><br />&nbsp;&nbsp;&nbsp;&nbsp;进士第，授高邮县丞，明达文法，吏不敢欺。再调宁国路录事。会岁大旱，饥民<br /><br />&nbsp;&nbsp;&nbsp;&nbsp;仰食于官者三十三万口，师道劝大家得粟三万七千六百石，以赈饥民；又言于部<br /><br />&nbsp;&nbsp;&nbsp;&nbsp;使者，转闻于朝，得粟四万石、钞三万八千四百锭赈之，三十余万人赖以存活。<br /><br />&nbsp;&nbsp;&nbsp;&nbsp;迁池州建德县尹。郡学有田七百亩，为豪民所占，郡下其事建德，俾师道究治之，<br /><br />&nbsp;&nbsp;&nbsp;&nbsp;即为按其图籍，悉以归于学。建德素少茶，而榷税尤重，民以为病，即为极言于<br /><br />&nbsp;&nbsp;&nbsp;&nbsp;所司，榷税为减。中书左丞吕思诚、侍御史孔思立列荐之，召为国子助教，寻升<br /><br />&nbsp;&nbsp;&nbsp;&nbsp;博士。其为教，一本朱熹之旨，而遵许衡之成法，六馆诸生，人人自以为得师。<br /><br />&nbsp;&nbsp;&nbsp;&nbsp;丁内忧而归，以奉议大夫、礼部郎中致仕，终于家。所著有《易诗书杂说》、<br /><br />&nbsp;&nbsp;&nbsp;&nbsp;《春秋胡传附辨》、《战国策校注》、《敬乡录》，及文集二十卷。<br /><br />&nbsp;&nbsp;&nbsp;&nbsp;师道同郡又有王余庆，字叔善，仕为江南行台监察御史，亦以儒学名重当世<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;陆文圭，字子方，江阴人。幼而颖悟，读书过目成诵，终身不忘。博通经史<br /><br />&nbsp;&nbsp;&nbsp;&nbsp;百家，及天文、地理、律历、医药、算数之学。宋咸淳初，文圭年十八，以《春<br /><br />&nbsp;&nbsp;&nbsp;&nbsp;秋》中乡选。宋亡，隐居城东，学者称之曰墙东先生。延v设科，有司强之就试，<br /><br />&nbsp;&nbsp;&nbsp;&nbsp;凡一再中乡举。文圭为文，融会经传，纵横变化，莫测其涯际，东南学者，皆宗<br /><br />&nbsp;&nbsp;&nbsp;&nbsp;师之。朝廷数遣使驰币聘之，以老疾，不果行。卒年八十五。<br /><br />&nbsp;&nbsp;&nbsp;&nbsp;文圭为人，刚明超迈，以奇气自负。于地理考核甚详，凡天下郡县沿革、人<br /><br />&nbsp;&nbsp;&nbsp;&nbsp;物土产，悉能默记，如指诸掌。先属纩一日，语门人曰：“以数考之，吾州二十<br /><br />&nbsp;&nbsp;&nbsp;&nbsp;年后必有兵变，惨于五代、建炎，吾死，当葬不食之地，勿封勿树，使人不知吾<br /><br />&nbsp;&nbsp;&nbsp;&nbsp;墓，庶无暴骨之患。”其后江阴之乱，冢墓尽发，人乃服其先知。有《墙东类稿》<br /><br />&nbsp;&nbsp;&nbsp;&nbsp;二十卷。<br /><br />&nbsp;&nbsp;&nbsp;&nbsp;文圭同里有梁益者，字友直，其先福州人。博洽经史，而工于文辞。其教人，<br /><br />&nbsp;&nbsp;&nbsp;&nbsp;以变化气质为先务，学徒不远千里从之。自文圭既卒，浙以西称学术醇正、为世<br /><br />&nbsp;&nbsp;&nbsp;&nbsp;师表者，惟益而已。益所著书，有《三山稿》、《诗绪余》、《史传姓氏纂》，<br /><br />&nbsp;&nbsp;&nbsp;&nbsp;又有《诗传旁通》，发挥朱熹氏之学为精。年五十六卒。<br /><br />&nbsp;&nbsp;&nbsp;&nbsp;周仁荣，字本心，台州临海人。父敬孙，宋太学生。初，金华王柏以朱熹之<br /><br />&nbsp;&nbsp;&nbsp;&nbsp;学主台之上蔡书院，敬孙与同郡杨珏、陈天瑞、车若水、黄超然、朱致中、薛松<br /><br />&nbsp;&nbsp;&nbsp;&nbsp;年师事之，受性理之旨。敬孙尝著《易象占》、《尚书补遗》、《春秋类例》。<br /><br />&nbsp;&nbsp;&nbsp;&nbsp;仁荣承其家学，又师珏、天瑞，治《易》、《礼》、《春秋》，而工为文章。用<br /><br />&nbsp;&nbsp;&nbsp;&nbsp;荐者署美化书院山长。美化在处州万山中，人鲜知学，仁荣举行乡饮酒礼，士俗<br /><br />&nbsp;&nbsp;&nbsp;&nbsp;为变。后辟江浙行省掾史，省臣皆呼先生，不以吏遇之。泰定初，召拜国子博士，<br /><br />&nbsp;&nbsp;&nbsp;&nbsp;迁翰林修撰，升集贤待制。奉旨代祀岳渎，至会稽，以疾作，不复还朝。卒，年<br /><br />&nbsp;&nbsp;&nbsp;&nbsp;六十有一。其所教弟子多为名人，而泰不华实为进士第一。<br /><br />&nbsp;&nbsp;&nbsp;&nbsp;其弟仔肩，字本道，以《春秋》登延v五年进士第，终奉议大夫、惠州路总<br /><br />&nbsp;&nbsp;&nbsp;&nbsp;管府判官。与其兄俱以文学名。<br /><br />&nbsp;&nbsp;&nbsp;&nbsp;仁荣同郡有孟梦恂者，字长文，黄岩人。与仁荣同师事杨珏、陈天瑞。梦恂<br /><br />&nbsp;&nbsp;&nbsp;&nbsp;讲解经旨，体认精切，务见行事，四方游从者皆服焉。部使者荐其行义，署本郡<br /><br />&nbsp;&nbsp;&nbsp;&nbsp;学录。至正十三年，以设策御寇救乡郡有功，授登仕郎、常州路宜兴州判官，未<br /><br />&nbsp;&nbsp;&nbsp;&nbsp;受命而卒，年七十四。朝廷赐谥号曰康靖先生。所著有《性理本旨》、《四书辨<br /><br />&nbsp;&nbsp;&nbsp;&nbsp;疑》、《汉唐会要》、《七政疑解》，及《笔海杂录》五十卷。<br /><br />&nbsp;&nbsp;&nbsp;&nbsp;陈旅，字众仲，兴化莆田人。先世素以儒学称。旅幼孤，资禀颖异。其外大<br /><br />&nbsp;&nbsp;&nbsp;&nbsp;父赵氏学有源委，抚而教之，旅得所依，不以生业为务，惟笃志于学，于书无所<br /><br />&nbsp;&nbsp;&nbsp;&nbsp;不读。稍长，负笈至温陵，从乡先生傅古直游，声名日著。用荐者为闽海儒学官，<br /><br />&nbsp;&nbsp;&nbsp;&nbsp;适御史中丞马雍古祖常使泉南，一见奇之，谓旅曰：“子，馆阁器也，胡为留滞<br /><br />&nbsp;&nbsp;&nbsp;&nbsp;于此！”因相勉游京师。既至，翰林侍讲学士虞集见其所为文，既然叹曰：“此<br /><br />&nbsp;&nbsp;&nbsp;&nbsp;所谓我老将休，付子斯文者矣。”即延至馆中，朝夕以道义学问相讲习，自谓得<br /><br />&nbsp;&nbsp;&nbsp;&nbsp;旅之助为多。与祖常交口游誉于诸公间，咸以为旅博学多闻，宜居师范之选，中<br /><br />&nbsp;&nbsp;&nbsp;&nbsp;书平章政事赵世延又力荐之，除国子助教。居三年，考满，诸生不忍其去，请于<br /><br />&nbsp;&nbsp;&nbsp;&nbsp;朝，再任焉。元统二年，出为江浙儒学副提举。至元四年，入为应奉翰林文字。<br /><br />&nbsp;&nbsp;&nbsp;&nbsp;至正元年，迁国子监丞，阶文林郎。又二年卒，年五十有六。<br /><br />&nbsp;&nbsp;&nbsp;&nbsp;旅于文，自先秦以来，至唐、宋诸大家，无所不究，故其文典雅峻洁，必求<br /><br />&nbsp;&nbsp;&nbsp;&nbsp;合于古作者，不徒以徇世好而已。有文集十四卷。<br /><br />&nbsp;&nbsp;&nbsp;&nbsp;旅平生于师友之义尤笃，每感虞集为知己。其在浙江时，集归田已数载，岁<br /><br />&nbsp;&nbsp;&nbsp;&nbsp;且大比，请于行省参知政事孛术鲁，亲奉书币，请集主文乡闱，欲为问候计，<br /><br />&nbsp;&nbsp;&nbsp;&nbsp;乃冲冒炎暑，千里访集于临川。集感其来，留旬日而别，趁暌运刮南嗝悖惨然<br /><br />&nbsp;&nbsp;&nbsp;&nbsp;若将永诀焉。集每与学者语，必以旅为平生益友也。一日，梦旅举杯相向曰：<br /><br />&nbsp;&nbsp;&nbsp;&nbsp;“旅甚思公，亦知公之不忘旅也，但不得见尔。”既而闻旅卒，集深悼之。<br /><br />&nbsp;&nbsp;&nbsp;&nbsp;同时有程文、陈绎曾者，皆名士。文字以文，徽州人，仕至礼部员外郎。作<br /><br />&nbsp;&nbsp;&nbsp;&nbsp;文明洁而精深，集亦多称之。绎曾字伯敷，处州人。为人虽口吃，而精敏异常，<br /><br />&nbsp;&nbsp;&nbsp;&nbsp;诸经注疏，多能成诵。文辞汪洋浩博，其气烨如也。官至国子助教。论者谓二人<br /><br />&nbsp;&nbsp;&nbsp;&nbsp;皆与旅相伯仲云。<br /><br />&nbsp;&nbsp;&nbsp;&nbsp;李孝光，字季和，温州乐清人。少博学，笃志复古，隐居雁荡山五峰下，四<br /><br />&nbsp;&nbsp;&nbsp;&nbsp;方之士，远来受学，名誉日闻，泰不华以师事之，南行台监察御史阖辞屡荐居馆<br /><br />&nbsp;&nbsp;&nbsp;&nbsp;阁。至正七年，诏征隐士，以秘书监著作郎召，与完者图、执礼哈琅、董立同应<br /><br />&nbsp;&nbsp;&nbsp;&nbsp;诏赴京师，见帝于宣文阁，进《孝经图说》，帝大悦，赐上尊。明年，升文林郎、<br /><br />&nbsp;&nbsp;&nbsp;&nbsp;秘书监丞。卒于官，年五十三。<br /><br />&nbsp;&nbsp;&nbsp;&nbsp;孝光以文章负名当世，其文一取法古人，而不趋世尚，非先秦、两汉语，弗<br /><br />&nbsp;&nbsp;&nbsp;&nbsp;以措辞。有文集二十卷。<br /><br />&nbsp;&nbsp;&nbsp;&nbsp;宇文公谅，字子贞，其先成都人，父挺祖，徙吴兴，今为吴兴人。公谅通经<br /><br />&nbsp;&nbsp;&nbsp;&nbsp;史百氏言，弱冠，有操行。嘉兴富民延为子弟师，夜将半，闻有叩门者，问之，<br /><br />&nbsp;&nbsp;&nbsp;&nbsp;乃一妇人，公谅厉声叱去之。翌日，即以他事辞归，终不告以其故。至顺四年，<br /><br />&nbsp;&nbsp;&nbsp;&nbsp;登进士第，授徽州路同知婺源州事。丁内艰，改同知余姚州事。夏不雨，公谅出<br /><br />&nbsp;&nbsp;&nbsp;&nbsp;祷辄应，岁以有年，民颂之，以为别驾雨。摄会稽县，申明冤滞，所活者众。省<br /><br />&nbsp;&nbsp;&nbsp;&nbsp;檄察实松江海涂田，公谅以潮汐不常，后必贻患，请一概免科，省臣从之。迁高<br /><br />&nbsp;&nbsp;&nbsp;&nbsp;邮府推官，未几，除国子助教，日与诸生辩析诸经，六馆之士，资其陶甄者往往<br /><br />&nbsp;&nbsp;&nbsp;&nbsp;出为名臣。调应奉翰林文字、同知制诰，兼国史院编修官，以病得告。后召为国<br /><br />&nbsp;&nbsp;&nbsp;&nbsp;子监丞，除江浙儒学提举，改佥岭南廉访司事，以疾请老。<br /><br />&nbsp;&nbsp;&nbsp;&nbsp;公谅平居，虽暗室，必正衣冠端坐，尝挟手记一册，识其编首曰：“昼有所<br /><br />&nbsp;&nbsp;&nbsp;&nbsp;为，暮则书之，其不可书，即不敢为，天地鬼神，实闻斯言。”其检饬之严如此。<br /><br />&nbsp;&nbsp;&nbsp;&nbsp;所著述，有《折桂集》、《观光集》、《辟水集》、《以斋诗稿》、《玉堂漫稿》<br /><br />&nbsp;&nbsp;&nbsp;&nbsp;、《越中行稿》，凡若干卷。门人私谥曰纯节先生。<br /><br />&nbsp;&nbsp;&nbsp;&nbsp;伯颜，一名师圣，字宗道，哈剌鲁氏，隶军籍蒙古万户府，世居开州濮阳县。<br /><br />&nbsp;&nbsp;&nbsp;&nbsp;伯颜生三岁，常以指画地，或三或六，若为卦者。六岁，从里儒授《孝经》、<br /><br />&nbsp;&nbsp;&nbsp;&nbsp;《论语》，即成诵。蚤丧父，其兄曲出，买经传等书以资之，日夜诵不辍。稍长，<br /><br />&nbsp;&nbsp;&nbsp;&nbsp;受业宋进士建安黄坦，坦曰：“此子颖悟过人，非诸生可比。”因命以颜为氏，<br /><br />&nbsp;&nbsp;&nbsp;&nbsp;且名而字之焉。久之，坦辞曰：“余不能为尔师，群经有朱子说具在，归而求之<br /><br />&nbsp;&nbsp;&nbsp;&nbsp;可也。”伯颜自弱冠，即以斯文为己任，其于大经大法，粲然有睹，而心所自得，<br /><br />&nbsp;&nbsp;&nbsp;&nbsp;每出于言意之表。乡之学者，来相质难，随问随辨，咸解其惑。于是中原之士，<br /><br />&nbsp;&nbsp;&nbsp;&nbsp;闻而从游者日益众。<br /><br />&nbsp;&nbsp;&nbsp;&nbsp;至正四年，以隐士征至京师，授翰林待制，预修《金史》。既毕，辞归。已<br /><br />&nbsp;&nbsp;&nbsp;&nbsp;而复起为江西廉访佥事，数月，以病免。及还，四方之来学者，至千余人。盖其<br /><br />&nbsp;&nbsp;&nbsp;&nbsp;为学专事讲解，而务真知力践，不屑事举子词章，而必期措诸实用。士出其门，<br /><br />&nbsp;&nbsp;&nbsp;&nbsp;不问知其为伯颜氏学者。至于异端之徒，亦往往弃其学而学焉。十八年，河南贼<br /><br />&nbsp;&nbsp;&nbsp;&nbsp;蔓延河北，伯颜言于省臣，将结其乡民为什伍以自保，而贼兵大至，伯颜乃渡漳<br /><br />&nbsp;&nbsp;&nbsp;&nbsp;北行，邦人从之者数十万家。至磁，与贼遇，贼知伯颜名士，生劫之以见贼将，<br /><br />&nbsp;&nbsp;&nbsp;&nbsp;诱以富贵，伯颜骂不屈，引颈受刃，与妻子俱死之，年六十有四。<br /><br />&nbsp;&nbsp;&nbsp;&nbsp;既死，人或剖其腹，见其心数孔，曰：“古称圣人心有七窍，此非贤士乎！”<br /><br />&nbsp;&nbsp;&nbsp;&nbsp;乃纳心其腹中，覆墙而掩之。有司上其事，赠奉议大夫、佥太常礼仪院事，谥文<br /><br />&nbsp;&nbsp;&nbsp;&nbsp;节。太常谥议曰：“以城守论之，伯颜无城守之责而死，可与江州守李黼一律；<br /><br />&nbsp;&nbsp;&nbsp;&nbsp;以风纪论之，伯颜无在官之责而死，可与西台御史张桓并驾。以平生有用之学，<br /><br />&nbsp;&nbsp;&nbsp;&nbsp;成临义不夺之节，乃古之所谓君子人者。”时以为确论。伯颜平生，修辑《六经》，<br /><br />&nbsp;&nbsp;&nbsp;&nbsp;多所著述，皆毁于兵。<br /><br />&nbsp;&nbsp;&nbsp;&nbsp;赡思，字得之，其先大食国人。国既内附，大父鲁坤，乃东迁丰州。太宗时，<br /><br />&nbsp;&nbsp;&nbsp;&nbsp;以材授真定、济南等路监榷课税使，因家真定。父斡直，始从儒先生问学，轻财<br /><br />&nbsp;&nbsp;&nbsp;&nbsp;重义，不干仕进。赡思生九岁，日记古经传至千言。比弱冠，以所业就正于翰林<br /><br />&nbsp;&nbsp;&nbsp;&nbsp;学士承旨王思廉之门，由是博极群籍，汪洋茂衍，见诸践履，皆笃实之学，故其<br /><br />&nbsp;&nbsp;&nbsp;&nbsp;年虽少，已为乡邦所推重。延v初，诏以科第取士，有劝其就试者，赡思笑而不<br /><br />&nbsp;&nbsp;&nbsp;&nbsp;应。既而侍御史郭思贞、翰林学士承旨刘赓、参知政事王士熙交章论荐之。泰定<br /><br />&nbsp;&nbsp;&nbsp;&nbsp;三年，诏以遗逸征至上都，见帝于龙虎台，眷遇优渥。时倒剌沙柄国，西域人多<br /><br />&nbsp;&nbsp;&nbsp;&nbsp;附焉，赡思独不往见。倒剌沙屡使人招致之，即以养亲辞归。<br /><br />&nbsp;&nbsp;&nbsp;&nbsp;天历三年，召入为应奉翰林文字，赐对奎章阁，文宗问曰：“卿有所著述否？”<br /><br />&nbsp;&nbsp;&nbsp;&nbsp;明日，进所著《帝王心法》，文宗称善。诏预修《经世大典》，以论议不合求去，<br /><br />&nbsp;&nbsp;&nbsp;&nbsp;命奎章阁侍书学士虞集谕留之，赡思坚以母老辞，遂赐币遣之。复命集传旨曰：<br /><br />&nbsp;&nbsp;&nbsp;&nbsp;“卿且暂还，行召卿矣。”至顺四年，除国子博士，丁内艰，不赴。<br /><br />&nbsp;&nbsp;&nbsp;&nbsp;后至元三年，拜陕西行台监察御史，即上封事十条，曰：法祖宗，揽权纲，<br /><br />&nbsp;&nbsp;&nbsp;&nbsp;敦宗室，礼勋旧，惜名器，开言路，复科举，罢数军，一刑章，宽禁网。时奸臣<br /><br />&nbsp;&nbsp;&nbsp;&nbsp;变乱成宪，帝方虚己以听，赡思所言，皆一时群臣所不敢言者。侍御史赵承庆见<br /><br />&nbsp;&nbsp;&nbsp;&nbsp;之，叹曰：“御史言及此，天下福也。”戚里有执政陕西行省者，恣为非道，赡<br /><br />&nbsp;&nbsp;&nbsp;&nbsp;思发其罪而按之，辄弃职夜遁。会有诏勿逮问，然犹杖其私人。及分巡云南，按<br /><br />&nbsp;&nbsp;&nbsp;&nbsp;省臣之不法者，其人即解印以去，远藩为之震悚。襄、汉流民，聚居宋之绍熙府<br /><br />&nbsp;&nbsp;&nbsp;&nbsp;故地，至数千户，私开盐井，自相部署，往往劫囚徒，杀巡卒，赡思乃擒其魁，<br /><br />&nbsp;&nbsp;&nbsp;&nbsp;而释其党。复上言：“绍熙土饶利厚，流户日增，若以其人散还本籍，恐为边患，<br /><br />&nbsp;&nbsp;&nbsp;&nbsp;宜设官府以抚定之。”诏即其地置绍熙宣抚司。三年，除佥浙西肃政廉访司事，<br /><br />&nbsp;&nbsp;&nbsp;&nbsp;即按问都转运盐使、海道都万户、行宣政院等官赃罪，浙右郡县，无敢为贪墨者。<br /><br />&nbsp;&nbsp;&nbsp;&nbsp;复以浙右诸僧寺，私蔽猾民，有所谓道人、道民、行童者，类皆渎常伦，隐徭役，<br /><br />&nbsp;&nbsp;&nbsp;&nbsp;使民力日耗，契勘嘉兴一路，为数已二千七百，乃建议请勒归本族，俾供王赋，<br /><br />&nbsp;&nbsp;&nbsp;&nbsp;庶以少宽民力。朝廷是之，即著以为令。四年，改佥浙东肃政廉访司事，以病免<br /><br />&nbsp;&nbsp;&nbsp;&nbsp;归。<br /><br />&nbsp;&nbsp;&nbsp;&nbsp;赡思历官台宪，所至以理冤泽物为己任，平反大辟之狱，先后甚众，然未尝<br /><br />&nbsp;&nbsp;&nbsp;&nbsp;故出人罪，以市私恩。尝与五府官决狱咸宁，有妇宋娥者，与邻人通，邻人谓娥<br /><br />&nbsp;&nbsp;&nbsp;&nbsp;曰：“我将杀而夫。”娥曰：“张子文行且杀之。”明日，夫果死，迹盗数日，<br /><br />&nbsp;&nbsp;&nbsp;&nbsp;娥始以张子文告其姑。五府官以为非共杀，且既经赦宥，宜释之，赡思曰：“张<br /><br />&nbsp;&nbsp;&nbsp;&nbsp;子文以为娥固许之矣。且娥夫死及旬，乃始言之，是娥与张同谋，度不能终隐，<br /><br />&nbsp;&nbsp;&nbsp;&nbsp;故发之也，岂赦可释哉？”枢密判官曰：“平反活人，阴德也。御史勿执常法。”<br /><br />&nbsp;&nbsp;&nbsp;&nbsp;赡思曰：“是谓故出人罪，非平反也。且公欲种阴德于生者，奈死者何！”乃独<br /><br />&nbsp;&nbsp;&nbsp;&nbsp;上议刑部，卒正娥罪。其审刑当罪多类此。<br /><br />&nbsp;&nbsp;&nbsp;&nbsp;至正四年，除江东肃政廉访副使。十年，召为秘书少监，议治河事，皆辞疾<br /><br />&nbsp;&nbsp;&nbsp;&nbsp;不赴。十一年，卒于家，年七十有四。二十五年，皇太子抚军冀宁，承制封拜，<br /><br />&nbsp;&nbsp;&nbsp;&nbsp;赠嘉议大夫、礼部尚书、上轻车都尉，追封恒山郡侯，谥曰文孝。<br /><br />&nbsp;&nbsp;&nbsp;&nbsp;赡思邃于经，而《易》学尤深，至于天文、地理、钟律、算数、水利，旁及<br /><br />&nbsp;&nbsp;&nbsp;&nbsp;外国之书，皆究极之。家贫，粥或不继，其考订经传，常自乐也。所著述有<br /><br />&nbsp;&nbsp;&nbsp;&nbsp;《四书阙疑》、《五经思问》、《奇偶阴阳消息图》、《老庄精诣》、《镇阳风<br /><br />&nbsp;&nbsp;&nbsp;&nbsp;土记》、《续东阳志》、《重订河防通议》、《西国图经》、《西域异人传》、<br /><br />&nbsp;&nbsp;&nbsp;&nbsp;《金哀宗记》、《正大诸臣列传》、《审听要诀》，及文集三十卷，藏于家。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961055);">加入书签</a><a
                        href="961011.html">上一页</a>&larr;<a href="index.html">返回列表</a>&rarr;<a
                            href="961095.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961011.html"; var next_page = "961095.html"; var index_page = "index.html"; var sortid = "9"; var article_id = "14699"; var chapter_id = "961055"; var articlename = "元史"; var chaptername = " 卷一百九十 列传第七十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>