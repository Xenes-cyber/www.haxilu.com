<!DOCTYPE html>
<html>
<head>
<meta charset="gbk" />
<title>元史- 卷十八 本纪第十八-在线阅读-哈西文学网</title>
<meta name="keywords" content="宋濂，元史， 卷十八 本纪第十八全文， 卷十八 本纪第十八在线阅读 哈西文学网" />
<meta name="description" content="哈西文学网提供宋濂的元史  卷十八 本纪第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/951223.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/951223.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十八 本纪第十八</h1>
            <div class="link xb">
                <a href="951165.html">上一页</a>&larr;<a href="index.html">返回列表</a>&rarr;<a
                    href="951288.html">下一页</a></div>			
            <div id="BookText">&nbsp;&nbsp;&nbsp;&nbsp;◎成宗一<br /><br />&nbsp;&nbsp;&nbsp;&nbsp;成宗钦明广孝皇帝，讳铁穆耳，世祖之孙，裕宗真金第三子也。母曰徽仁裕<br /><br />&nbsp;&nbsp;&nbsp;&nbsp;圣皇后，弘吉烈氏。至元二年九月庚子生。<br /><br />&nbsp;&nbsp;&nbsp;&nbsp;二十四年，诸王乃颜反，世祖自将讨平之。其后合丹复叛，命帝往征之，合<br /><br />&nbsp;&nbsp;&nbsp;&nbsp;丹败亡。三十年六月乙巳，受皇太子宝，抚军于北边。<br /><br />&nbsp;&nbsp;&nbsp;&nbsp;三十一年春正月，世祖崩，亲王、诸大臣遣使告哀军中。<br /><br />&nbsp;&nbsp;&nbsp;&nbsp;夏四月壬午，帝至上都，左右部诸王毕会。先是，御史中丞崔得玉玺于故<br /><br />&nbsp;&nbsp;&nbsp;&nbsp;臣之家，其文曰“受命天于，既寿永昌”，上之徽仁裕圣皇后。至是手授于帝。<br /><br />&nbsp;&nbsp;&nbsp;&nbsp;甲午，既皇帝位，受诸王宗亲、文武百官朝于大安阁，诏曰：<br /><br />&nbsp;&nbsp;&nbsp;&nbsp;朕惟太祖圣武皇帝受天明命，肇造区夏，圣圣相承，光熙前绪。迨我先皇帝<br /><br />&nbsp;&nbsp;&nbsp;&nbsp;体元居正以来，然后典章文物大备。临御三十五年，薄海内外，罔不臣属，宏规<br /><br />&nbsp;&nbsp;&nbsp;&nbsp;远略，厚泽深仁，有以衍皇元万世无疆之祚。<br /><br />&nbsp;&nbsp;&nbsp;&nbsp;我昭考早正储位，德盛功隆，天不假年，四海缺望。顾惟眇质，仰荷先皇帝<br /><br />&nbsp;&nbsp;&nbsp;&nbsp;殊眷，往岁之夏，亲授皇太子宝，付以抚军之任。今春宫车远驭，奄弃臣民，乃<br /><br />&nbsp;&nbsp;&nbsp;&nbsp;有宗藩昆弟之贤，戚畹官僚之旧，谓祖训不可以违，神器不可以旷，体承先皇帝<br /><br />&nbsp;&nbsp;&nbsp;&nbsp;夙昔付托之意，合辞推戴，诚切意坚。朕勉徇所请，于四月十四日既皇帝位，可<br /><br />&nbsp;&nbsp;&nbsp;&nbsp;大赦天下。<br /><br />&nbsp;&nbsp;&nbsp;&nbsp;尚念先朝庶政，悉有成规，惟慎奉行，罔敢失坠。更赖祖亲勋戚，左右忠良，<br /><br />&nbsp;&nbsp;&nbsp;&nbsp;各尽乃诚，以辅台德。布告远迩，咸使闻知。<br /><br />&nbsp;&nbsp;&nbsp;&nbsp;诏除大都、上都两路差税一年，其余减丁地税粮十分之三。系官逋欠，一切<br /><br />&nbsp;&nbsp;&nbsp;&nbsp;蠲免。民户逃亡者，差税皆除之。追尊皇考曰皇帝，尊太母元妃曰皇太后。庚子，<br /><br />&nbsp;&nbsp;&nbsp;&nbsp;遣摄太尉兀都带等请谥于南郊。遣礼部侍郎李b、兵部郎中萧泰登赍诏使安南。<br /><br />&nbsp;&nbsp;&nbsp;&nbsp;中书省臣言：“陛下新即大位，诸王、驸马赐与，宜依往年大会之例，赐金一者<br /><br />&nbsp;&nbsp;&nbsp;&nbsp;加四为五，银一者加二为三。又江南分土之赋，初止验其版籍，令户出钞五百文，<br /><br />&nbsp;&nbsp;&nbsp;&nbsp;今亦当有所加，然不宜增赋于民，请因五百文加至二贯，从今岁官给之。”从之。<br /><br />&nbsp;&nbsp;&nbsp;&nbsp;乙巳，赐驸马蛮子带银七万六千五百两，阔里吉思一万五千四百五十两，高丽王<br /><br />&nbsp;&nbsp;&nbsp;&nbsp;王Z三万两。丁未，湖广行省所属寇盗窃发，复令刘国杰讨之。戊申，太白昼<br /><br />&nbsp;&nbsp;&nbsp;&nbsp;见，又犯鬼。诏存恤征黎蛮、瓜哇等军。己酉，云南行省以所定路、府、州、县<br /><br />&nbsp;&nbsp;&nbsp;&nbsp;来上：上路二，下路十一，下州四十九，中县一，下县五十。以金齿归附官阿鲁<br /><br />&nbsp;&nbsp;&nbsp;&nbsp;为孟定路总管，佩虎符。是月，即墨县雹。<br /><br />&nbsp;&nbsp;&nbsp;&nbsp;五月庚戌朔，太白犯舆鬼。壬子，始开醮祠于寿宁宫，祭太阳、太岁、火、<br /><br />&nbsp;&nbsp;&nbsp;&nbsp;土等星于司天台。戊午，遣摄太尉兀都带奉玉册玉宝，上大行皇帝尊谥曰圣德神<br /><br />&nbsp;&nbsp;&nbsp;&nbsp;功文武皇帝，庙号世祖；皇后尊谥曰昭睿顺圣皇后；皇考尊谥曰文惠明孝皇帝，<br /><br />&nbsp;&nbsp;&nbsp;&nbsp;庙号裕宗。赐国王和童金二百五十两，月儿鲁百五十两，伯颜、月赤察而各五十<br /><br />&nbsp;&nbsp;&nbsp;&nbsp;两，银、钞、锦各有差。庚申，祭紫微星于云仙台。云南部长适习、四川散毛洞<br /><br />&nbsp;&nbsp;&nbsp;&nbsp;主覃顺等来贡方物，升其洞为府。丁卯，八番宣慰使斡罗思犯法，为人所讼，惧<br /><br />&nbsp;&nbsp;&nbsp;&nbsp;罪逃还京师。赐安西王阿难答钞万锭。己巳，改皇太后所居旧太子府为隆福宫，<br /><br />&nbsp;&nbsp;&nbsp;&nbsp;詹事院为徽政院，司议曰中议，府正曰宫正，家令曰内宰，典医署曰掌医，典宝<br /><br />&nbsp;&nbsp;&nbsp;&nbsp;曰掌谒，典设曰掌仪，典膳曰掌膳，仍增控鹤至三百人。诏各处转运司官，欺隐<br /><br />&nbsp;&nbsp;&nbsp;&nbsp;奸诈为人所讼者，听廉访司即时追问，其案牍仍旧例于岁终检之。升福建盐提举<br /><br />&nbsp;&nbsp;&nbsp;&nbsp;司为盐转运司，增捕私盐人赏格。庚午，诸王亦里不花来朝，以瘠马输官，官酬<br /><br />&nbsp;&nbsp;&nbsp;&nbsp;其直，为钞十有一万五千锭。赐也速带而、汪惟正两军将士粮五万石，饷北征军。<br /><br />&nbsp;&nbsp;&nbsp;&nbsp;壬申，御史台臣言：“内外官府增置愈多，在京食禄者万人，在外尤众，理宜减<br /><br />&nbsp;&nbsp;&nbsp;&nbsp;并。”命与中书议之。用崔言，肃政廉访司案牍，勿令总管府检劾。诏议增官<br /><br />&nbsp;&nbsp;&nbsp;&nbsp;吏禄。以也速带而所统将士贫乏，给钞万锭。乙亥，以珊知枢密院事。戊寅，<br /><br />&nbsp;&nbsp;&nbsp;&nbsp;封皇姑高丽王王Z妃忽都鲁揭里迷失为安平公主。赐亦都护金五百五十两、银<br /><br />&nbsp;&nbsp;&nbsp;&nbsp;七千五百两，合迷里的斤帖林金五十两、银四百五十两。西平王奥鲁赤言：“汪<br /><br />&nbsp;&nbsp;&nbsp;&nbsp;总帅之军，多庇其富实，而令贫弱者应役。”命更易之。以月儿鲁为太师，伯颜<br /><br />&nbsp;&nbsp;&nbsp;&nbsp;为太傅，月赤察而为太保。禁诸司豪夺盐船递运官物，僧道权势之家私匿盗贩。<br /><br />&nbsp;&nbsp;&nbsp;&nbsp;是月，密州路诸城县、大都路武清县雹，峡州路大水。<br /><br />&nbsp;&nbsp;&nbsp;&nbsp;六月庚辰朔，日有食之。辛巳，御史台臣言：“名分之重，无逾宰相，惟事<br /><br />&nbsp;&nbsp;&nbsp;&nbsp;业显著者可以当之，不可轻授。廉访司官岁以五月分按所属，次年正月还司。职<br /><br />&nbsp;&nbsp;&nbsp;&nbsp;官犯赃，敕授者听总司议，宣授者上闻。其本司声迹不佳者代之，受赂者依旧例<br /><br />&nbsp;&nbsp;&nbsp;&nbsp;比诸人加重。”帝曰：“其与中书同议。”乙酉，云南金齿路进驯象三。丙戌，<br /><br />&nbsp;&nbsp;&nbsp;&nbsp;以云南岁贡马二千五百匹给梁王，数太多，命量减之。庚寅，必察不里城敢木丁<br /><br />&nbsp;&nbsp;&nbsp;&nbsp;遣使来贡。诏罢功德使司及泉府司官冗员。壬辰，立晋王内史府，复以光禄寺隶<br /><br />&nbsp;&nbsp;&nbsp;&nbsp;宣徽院。中书省臣言：“朝会赐与之外，余钞止有二十七万锭。凡请钱粮者，乞<br /><br />&nbsp;&nbsp;&nbsp;&nbsp;量给之。”定西平王奥鲁赤、宁远王阔阔出、镇南王脱欢及也先帖木而大会赏赐<br /><br />&nbsp;&nbsp;&nbsp;&nbsp;例，金各五百两、银五千两、钞二千锭、币帛各二百匹；诸王帖木而不花、也只<br /><br />&nbsp;&nbsp;&nbsp;&nbsp;里不花等，金各四百两、银四千两、钞一千六百锭、币帛各一百六十匹。以帖木<br /><br />&nbsp;&nbsp;&nbsp;&nbsp;而复为平章政事。诸王阿只吉部玉速福屡叛，伏诛。以甘肃等处米价踊贵，诏禁<br /><br />&nbsp;&nbsp;&nbsp;&nbsp;酿酒。命月赤察而提调群牧事。乙未，以世祖、皇后、裕宗谥号播告天下。免所<br /><br />&nbsp;&nbsp;&nbsp;&nbsp;在本年包银、俸钞，及内郡地税、江淮以南夏税之半。乙亥，以乳保劳，封完颜<br /><br />&nbsp;&nbsp;&nbsp;&nbsp;伯颜为冀国公，妻何氏为冀国夫人。完泽贷民钱，多取其息，命依世祖定制。辛<br /><br />&nbsp;&nbsp;&nbsp;&nbsp;丑，浙西道提刑按察使弘吉烈带阿鲁灰受赂，遇赦免，复以为河西陇北道肃政廉<br /><br />&nbsp;&nbsp;&nbsp;&nbsp;访使。御史台臣言：“先朝决狱，随罪轻重，笞杖异施，今止用杖，乞如旧制。”<br /><br />&nbsp;&nbsp;&nbsp;&nbsp;不允。宋使家铉翁安置河间，年逾八十，赐衣服，遣还其家。癸卯，封驸马阔里<br /><br />&nbsp;&nbsp;&nbsp;&nbsp;吉思为唐王，给金印。甲辰，诏翰林国史院修《世祖实录》，以完泽监修国史。<br /><br />&nbsp;&nbsp;&nbsp;&nbsp;乙巳，给困赤秃出征军士钞各千户千锭。丙午，太阴犯井。以昔宝赤从征诸军自<br /><br />&nbsp;&nbsp;&nbsp;&nbsp;备马一千一百九十余匹，命给还其直。戊申，诏宗藩内外官吏人等，咸听丞相完<br /><br />&nbsp;&nbsp;&nbsp;&nbsp;泽约束。以合剌思八斡节而为帝师，赐玉印。赐雪雪的斤公主钞千锭，诸王伯答<br /><br />&nbsp;&nbsp;&nbsp;&nbsp;罕、末察合而部贫乏者三千锭，伯牙兀真、赤里、由柔伯牙伯剌麻、阔怯伦、忙<br /><br />&nbsp;&nbsp;&nbsp;&nbsp;哥真各金五十两，银、钞、币有差。是月，东安州蝗。<br /><br />&nbsp;&nbsp;&nbsp;&nbsp;秋七月壬子，诏御史大夫月儿鲁振台纲，禁内外诸司减官吏俸为宴饮费。置<br /><br />&nbsp;&nbsp;&nbsp;&nbsp;隆福宫卫候司。癸丑，诏军民各隶所司，无相侵越。乙卯，以诸王出伯所部四百<br /><br />&nbsp;&nbsp;&nbsp;&nbsp;余户乏食，徙其家属就食内郡，仍赐以奥鲁军年例钞三千锭。给瓜、沙之民徙甘<br /><br />&nbsp;&nbsp;&nbsp;&nbsp;州屯田者牛价钞二千六百锭。以也的迷失为东昌路达鲁花赤，中书省臣言其尝官<br /><br />&nbsp;&nbsp;&nbsp;&nbsp;是郡，犯法五百余款，今不宜复官，帝曰：“姑试之。”己未，复立平阳路之蒲、<br /><br />&nbsp;&nbsp;&nbsp;&nbsp;武乡，保定路之博野，泰安州之新泰等县。赐诸王出伯奥鲁军、也速带而红袄军，<br /><br />&nbsp;&nbsp;&nbsp;&nbsp;币帛各六万匹。庚申，改侍卫都指挥使司为隆福宫左都威卫使司、右都威卫使司；<br /><br />&nbsp;&nbsp;&nbsp;&nbsp;以陕西道廉访司没入赃罚钱旧给安西王者，令行省别贮之。壬戌，诏中外崇奉孔<br /><br />&nbsp;&nbsp;&nbsp;&nbsp;子。癸亥，罢肇州宣慰司，并入辽东道。戊辰，减八番等处所设官二百一十六员。<br /><br />&nbsp;&nbsp;&nbsp;&nbsp;八番称新附九十万户，设官四百二十四员，及遣官核实，止十六万五千余户，故<br /><br />&nbsp;&nbsp;&nbsp;&nbsp;减之。行枢密院月的迷失、程鹏飞各加平章政事，中书省臣言：“枢密之臣不宜<br /><br />&nbsp;&nbsp;&nbsp;&nbsp;重与相衔。”帝命以军职尊崇者授之。辛未，中书省臣言：“向御史台劾右丞阿<br /><br />&nbsp;&nbsp;&nbsp;&nbsp;里尝与阿合马同恶，论罪抵死，幸得原免，不当任以执政。臣谓阿里得罪之后，<br /><br />&nbsp;&nbsp;&nbsp;&nbsp;能自警省，乞令执政如故。”从之。以军户所弃田产岁入及管军官吏赎罪等钞，<br /><br />&nbsp;&nbsp;&nbsp;&nbsp;复输枢密院。癸酉，以陕西行省平章不忽木为中书平章政事。甲戌，立随路民匠、<br /><br />&nbsp;&nbsp;&nbsp;&nbsp;打捕、鹰房、纳绵等户总管府，秩正三品。诏招谕暹国王敢木丁来朝，或有故，<br /><br />&nbsp;&nbsp;&nbsp;&nbsp;则令其子弟及陪臣入质。鲁花赤言：“诸王之下有罪者，不闻于朝，辄自决遣。”<br /><br />&nbsp;&nbsp;&nbsp;&nbsp;诏禁治之。诏月儿鲁守北边，赐其所统军士币帛各万匹，及西征军士币三万匹、<br /><br />&nbsp;&nbsp;&nbsp;&nbsp;钞三万六千六百锭。赐不鲁花真公主及诸王阿只吉女弟伯秃银、钞有差。是月，<br /><br />&nbsp;&nbsp;&nbsp;&nbsp;棣州阳信县雹，大风拔木发屋，真定路之南宫、新河，易州之涞水等县雹。<br /><br />&nbsp;&nbsp;&nbsp;&nbsp;八月庚辰，太白昼见。癸未，平滦路迁安等县水，蠲其田租。戊子，初祀社<br /><br />&nbsp;&nbsp;&nbsp;&nbsp;稷，用堂上乐，岁以为常。己丑，以大都留守段贞、平章政事范文虎监浚通惠河，<br /><br />&nbsp;&nbsp;&nbsp;&nbsp;给二品银印。令军士复浚浙西太湖，淀山湖沟港，立新河运粮千户所。诏诸路平<br /><br />&nbsp;&nbsp;&nbsp;&nbsp;准交钞库所贮银九十三万六千九百五十两，除留十九万二千四百五十两为钞母，<br /><br />&nbsp;&nbsp;&nbsp;&nbsp;余悉运至京师。复立平阳之芮城、陵川等县。辛卯，以忙哥撒而妻子为敌所掠，<br /><br />&nbsp;&nbsp;&nbsp;&nbsp;赐钞八千锭。戊戌，太阴犯毕，太白犯轩辕。是月，德州之安德县大风雨雹。九<br /><br />&nbsp;&nbsp;&nbsp;&nbsp;月壬子，圣诞节，帝驻跸三部落，受诸王、百官贺。癸丑，诏有司存恤征瓜哇军<br /><br />&nbsp;&nbsp;&nbsp;&nbsp;士死事之家。甲寅，口授诸王傅阿黑不花为丞相。丁巳，太白经天。庚申，以合<br /><br />&nbsp;&nbsp;&nbsp;&nbsp;鲁剌及乃颜之党七百余人隶同知枢密院事不怜吉带，习水战。丙寅，太阴掩填星。<br /><br />&nbsp;&nbsp;&nbsp;&nbsp;辛未，太阴犯轩辕。乙亥，太白犯右执法，太阴犯平道。遣秃古铁木儿等使阁蓝。<br /><br />&nbsp;&nbsp;&nbsp;&nbsp;是月，赵州之宁晋等县水。<br /><br />&nbsp;&nbsp;&nbsp;&nbsp;冬十月戊寅，车驾还大都。辛巳，江浙行省臣言：“陛下即位之初，诏蠲今<br /><br />&nbsp;&nbsp;&nbsp;&nbsp;岁田租十分之三。然江南与江北异，贫者佃富人之田，岁输其租，今所蠲特及田<br /><br />&nbsp;&nbsp;&nbsp;&nbsp;主，其佃民输租如故，则是恩及富室而不被于贫民也。宜令佃民当输田主者，亦<br /><br />&nbsp;&nbsp;&nbsp;&nbsp;如所蠲之数。”从之。辽阳行省所属九处大水，民饥，或起为盗贼，命赈恤之。<br /><br />&nbsp;&nbsp;&nbsp;&nbsp;江西行省臣言：“银场岁办万一千两，而未尝及数，民不能堪。”命自今从实办<br /><br />&nbsp;&nbsp;&nbsp;&nbsp;之，不为额。壬午，太白犯左执法。有事于太庙。癸巳，太阴掩填星。乙未，太<br /><br />&nbsp;&nbsp;&nbsp;&nbsp;阴犯井。金齿新附孟爱甸酋长遣其子来朝，即其地立军民总管府。朱清、张u从<br /><br />&nbsp;&nbsp;&nbsp;&nbsp;海道岁运粮百万石，以京畿所储充足，诏止运三十万石。辛丑，帝谕右丞阿里、<br /><br />&nbsp;&nbsp;&nbsp;&nbsp;参政梁德曰：“中书职务，卿等皆怀怠心。朕在上都，令还也的迷沙已没财产，<br /><br />&nbsp;&nbsp;&nbsp;&nbsp;任明里不花，皆至今未行。又不约束吏曹，使选人留滞。桑哥虽奸邪，然僚属惮<br /><br />&nbsp;&nbsp;&nbsp;&nbsp;其威，政事无不立决。卿等其约束曹属，有不事事者笞之。仍以朕意谕右丞相完<br /><br />&nbsp;&nbsp;&nbsp;&nbsp;泽。”壬寅，缅国遣使贡驯象十。乙巳，遣南巫里、速木答剌、继没剌矛、毯阳<br /><br />&nbsp;&nbsp;&nbsp;&nbsp;使者各还其国，赐以二珠虎符及金银符，金、币、衣服有差。初，也黑迷失征瓜<br /><br />&nbsp;&nbsp;&nbsp;&nbsp;哇时，尝招其濒海诸国，于是南巫里等遣人来附，以禁商泛海留京师，至是弛商<br /><br />&nbsp;&nbsp;&nbsp;&nbsp;禁，故皆遣之。<br /><br />&nbsp;&nbsp;&nbsp;&nbsp;十一月丁未朔，帝朝皇太后于隆福宫，上玉册、玉宝。庚戌，行枢密院臣刘<br /><br />&nbsp;&nbsp;&nbsp;&nbsp;国杰讨辰州贼，诏选州民刀弩手助其军，他不为例。京师犯赃罪者三百人，帝命<br /><br />&nbsp;&nbsp;&nbsp;&nbsp;事无疑者，准世祖所定十三等例决之。己酉，太阴犯亢。庚戌，广西盐先给引于<br /><br />&nbsp;&nbsp;&nbsp;&nbsp;民，而征其直，私盐日横，及官自鬻盐，民复不售。诏先以盐与民，而后征之。<br /><br />&nbsp;&nbsp;&nbsp;&nbsp;辛亥，中书省臣言：“国赋岁有常数，先帝尝曰：‘凡赐与，虽有朕命，中书其<br /><br />&nbsp;&nbsp;&nbsp;&nbsp;斟酌之。’由是岁务节约，常有赢余。今诸王藩戚费耗繁重，余钞止一百十六万<br /><br />&nbsp;&nbsp;&nbsp;&nbsp;二千余锭。上都、隆兴、西京、应昌、甘肃等处籴粮钞计用二十余万锭，诸王五<br /><br />&nbsp;&nbsp;&nbsp;&nbsp;户丝造作颜料钞计用十余万锭，而来会诸王尚多，恐无以给。乞俟其还部，臣等<br /><br />&nbsp;&nbsp;&nbsp;&nbsp;酌量定拟以闻。”从之。壬子，诏以军民不相统壹，罢湖广、江西行枢密院，并<br /><br />&nbsp;&nbsp;&nbsp;&nbsp;入行省。乙卯，令河西僧人依旧助役。丁巳，以伯颜察而参议中书省事，其兄伯<br /><br />&nbsp;&nbsp;&nbsp;&nbsp;颜言曰：“臣叨平章政事，兄弟宜相嫌避。”帝曰：“卿勿复言。兄平章于上，<br /><br />&nbsp;&nbsp;&nbsp;&nbsp;弟参议于下，何所嫌也。”罢贵赤屯田总管府；罢宣政院所刻河西《藏经》板。<br /><br />&nbsp;&nbsp;&nbsp;&nbsp;庚申，太阴犯毕。甲子，诏禁作奸犯科者。以湖南道宣慰使何伟为中书参知政事。<br /><br />&nbsp;&nbsp;&nbsp;&nbsp;罢海北海南市舶提举司。壬申，立覆实司。济宁路立诸色户计诸总管府，秩四品。<br /><br />&nbsp;&nbsp;&nbsp;&nbsp;癸酉，太白犯房。诏改明年为元贞元年。<br /><br />&nbsp;&nbsp;&nbsp;&nbsp;十二月辛巳，赐诸王亦思麻殷金五十两。癸未，岁星犯房。丙戌，罢辽河等<br /><br />&nbsp;&nbsp;&nbsp;&nbsp;处人匠正副达鲁花赤。丁亥，岁星犯钩钤。甲午，以诸王晃兀而、驸马阿失等皆<br /><br />&nbsp;&nbsp;&nbsp;&nbsp;在军，加赐金银、鞍勒、弓矢、衣服各有差。乙未，以伯遥带忽剌出所隶一千户<br /><br />&nbsp;&nbsp;&nbsp;&nbsp;饥，赐钞万锭。壬辰，太阴犯鬼。戊戌，禁侵扰农桑者。庚子，太阴犯房，又犯<br /><br />&nbsp;&nbsp;&nbsp;&nbsp;岁星。选各卫精兵千人，命孛罗曷答儿等将之，戍和林，听太师月儿鲁节度，三<br /><br />&nbsp;&nbsp;&nbsp;&nbsp;年而更。用帝师奏，释京师大辟三十人，杖以下百人；赐诸鳏寡贫民钞二百锭。<br /><br />&nbsp;&nbsp;&nbsp;&nbsp;曲静、江、普安等路夷官各以方物来贡。以东胜等处牛递户贫乏，赐钞三千余<br /><br />&nbsp;&nbsp;&nbsp;&nbsp;锭。卜阿里使麻八儿还都。阿思民为海都所虏，赐钞三万九千九百锭。是月，常<br /><br />&nbsp;&nbsp;&nbsp;&nbsp;德、岳、鄂、汉阳四州水，免其田租。是岁，断大辟三十一人。<br /><br />&nbsp;&nbsp;&nbsp;&nbsp;元贞元年春正月戊申，诸王阿失罕来朝，赐金五十两、银四百五十两。癸丑，<br /><br />&nbsp;&nbsp;&nbsp;&nbsp;以太仆卿只而合朗为御史大夫。甲寅，以从世祖狩杭海功，赐诸王忽剌出金五十<br /><br />&nbsp;&nbsp;&nbsp;&nbsp;两、珠一串。乙卯，太阴犯填星，又犯毕。壬戌，以国忌，即大圣寿万安寺饭僧<br /><br />&nbsp;&nbsp;&nbsp;&nbsp;七万。癸亥，安西王阿难答、宁远王阔阔出皆言所部贫乏，赐安西王钞二十万锭、<br /><br />&nbsp;&nbsp;&nbsp;&nbsp;宁远王六万锭。又以陨霜杀禾，复赈安西王山后民米一万石。诏道家复行《金》、<br /><br />&nbsp;&nbsp;&nbsp;&nbsp;《科范》。以云南行省左丞杨炎龙为中书左丞。乙丑，以亦奚不薛复隶云南行省；<br /><br />&nbsp;&nbsp;&nbsp;&nbsp;以行枢密院既罢，赐行中书省长官虎符，领其军。庚午，以江浙行省平章阿老瓦<br /><br />&nbsp;&nbsp;&nbsp;&nbsp;丁为参知政事。壬申，立北庭都元帅府，以平章政事合伯为都元帅，江浙行省右<br /><br />&nbsp;&nbsp;&nbsp;&nbsp;丞撒里蛮为副都元帅，皆佩虎符。立曲先塔林都元帅府，以衅都察为都元帅，佩<br /><br />&nbsp;&nbsp;&nbsp;&nbsp;虎符。饶州路达鲁花赤阿剌红、治中赵良不法，佥江东廉访司事昔班、季让受金<br /><br />&nbsp;&nbsp;&nbsp;&nbsp;纵之，事觉，昔班自杀，杖季让，除名，仍没其财产奴婢之半。罢瓜、沙等州屯<br /><br />&nbsp;&nbsp;&nbsp;&nbsp;田。癸酉，岁星犯东咸。甲戌，有飞书妄言朱清、张u有异图者，诏中外慰勉之。<br /><br />&nbsp;&nbsp;&nbsp;&nbsp;乙亥，追封皇国舅按只那演为济宁王，谥忠武，封皇姑囊家真公主为鲁国大长公<br /><br />&nbsp;&nbsp;&nbsp;&nbsp;主，驸马蛮子台为济宁王，仍赐金印。诏饬诸道盐运司。<br /><br />&nbsp;&nbsp;&nbsp;&nbsp;二月丙子朔，安西王相铁赤等请复立王相府，不许。令陕西省臣给其所需，<br /><br />&nbsp;&nbsp;&nbsp;&nbsp;仍以廉访司没入赃罚钞与之。丁丑，翰林学士承旨留梦炎告老，帝以其在先朝言<br /><br />&nbsp;&nbsp;&nbsp;&nbsp;无所隐，厚赐遣之。命曷伯、撒里蛮、孛来将探马赤军万人出征，听诸王出伯节<br /><br />&nbsp;&nbsp;&nbsp;&nbsp;度。壬午，罢江南茶税，以其数三千锭添入江西榷茶都转运司岁额。诏贷斡脱钱<br /><br />&nbsp;&nbsp;&nbsp;&nbsp;而逃隐者罪之，仍以其钱赏首告者。癸未，荧惑犯太阴。丁亥，云南行省平章也<br /><br />&nbsp;&nbsp;&nbsp;&nbsp;先不花言：“敢麻鲁有两夷未附，金齿亦叛服不常，乞调兵六千镇抚金齿，置驿<br /><br />&nbsp;&nbsp;&nbsp;&nbsp;入缅。”从之。复以拱卫司为正三品。以济宁王蛮子台所部弘吉烈人贫乏，赐钞<br /><br />&nbsp;&nbsp;&nbsp;&nbsp;一十八万锭。戊子，思州田曷剌不花、云南夷卜木、四川洞主查闾王、金齿带梅<br /><br />&nbsp;&nbsp;&nbsp;&nbsp;混冬等来见。缅国阿剌高微班的来献舍利、宝玩。甲午，以探马赤军出征，马<br /><br />&nbsp;&nbsp;&nbsp;&nbsp;不足，诏除军民官吏所乘，凡有马者尽括之。壬辰，太阴犯平道。丁酉，车驾幸<br /><br />&nbsp;&nbsp;&nbsp;&nbsp;上都。癸卯，太阴犯岁星。以诸王亦怜真部马牛驿人贫乏，赐钞千锭。以工部尚<br /><br />&nbsp;&nbsp;&nbsp;&nbsp;书兼诸路金玉人匠总管府达鲁花赤吕天麟为中书参知政事。立云州银场都提举司，<br /><br />&nbsp;&nbsp;&nbsp;&nbsp;秩四品。中书省臣言：“近者阿合马、桑哥怙势卖官，不别能否，止凭解由选调，<br /><br />&nbsp;&nbsp;&nbsp;&nbsp;由是选法大坏。宜令廉访司体覆以闻，省台选官核实，定其殿最，以明黜陟。其<br /><br />&nbsp;&nbsp;&nbsp;&nbsp;廉访司官，亦令省台同选为宜。”从之。罢河西军，听各还其所属。赐驸马那怀<br /><br />&nbsp;&nbsp;&nbsp;&nbsp;钞万五千锭。以醮延春阁，赐天师张与棣、宗师张留孙、真人张志仙等十三人玉<br /><br />&nbsp;&nbsp;&nbsp;&nbsp;圭各一。制宝玉五方佛冠赐帝师。<br /><br />&nbsp;&nbsp;&nbsp;&nbsp;三月乙巳朔，安南世子陈日笄彩股媳砦抗哀，又上书谢宽贳恩，并献方<br /><br />&nbsp;&nbsp;&nbsp;&nbsp;物。丙午，遣密剌章以钞五万锭授征西元帅，令市马万匹，分赐二十四城贫乏军<br /><br />&nbsp;&nbsp;&nbsp;&nbsp;校。庚戌，太阴犯填星。壬子，禁来朝官敛所属俸。丙辰，给月儿鲁、秃秃军炒<br /><br />&nbsp;&nbsp;&nbsp;&nbsp;米万石。金齿夷洞蛮来见，赐衣遣之。戊午，罢福建银场提举司，其岁额银以有<br /><br />&nbsp;&nbsp;&nbsp;&nbsp;司领之。中书省臣言：“枢密院、御史台例应奏举官属，其余诸司不宜奏请，今<br /><br />&nbsp;&nbsp;&nbsp;&nbsp;皆请之，非便。”诏自今已后，专令中书拟奏。以东作方殷，罢诸不急营造，惟<br /><br />&nbsp;&nbsp;&nbsp;&nbsp;帝师塔及张法师宫不罢。壬戌，地震。太阴犯房。丙寅，国王和童隐所赐本部贫<br /><br />&nbsp;&nbsp;&nbsp;&nbsp;民钞三百五十锭，命台臣遣人按问以愧之。诏免医工门徭。增置蒙古学正，以各<br /><br />&nbsp;&nbsp;&nbsp;&nbsp;道肃政廉访司领之。<br /><br />&nbsp;&nbsp;&nbsp;&nbsp;夏四月辛巳，妖人蒙虫c拟，及其党十三人伏诛。赐章河至苦盐贫乏驿户，<br /><br />&nbsp;&nbsp;&nbsp;&nbsp;钞一万二千九百余锭。丙戌，诸王也只里以兵五千人戍兀鲁思界，遣使来求马，<br /><br />&nbsp;&nbsp;&nbsp;&nbsp;帝不允。庚寅，太阴犯东咸。封乳母杨氏为赵国安翼夫人。癸巳，以同知乌撒乌<br /><br />&nbsp;&nbsp;&nbsp;&nbsp;蒙等处宣慰使司事牙那木假兵部尚书，佩虎符，使马答儿的阴。戊戌，给扈从探<br /><br />&nbsp;&nbsp;&nbsp;&nbsp;马赤军市马钞十二万锭。庚子，立掌谒司，掌皇太后宝，秩四品，以宦者为之。<br /><br />&nbsp;&nbsp;&nbsp;&nbsp;赐贵赤亲军贫乏户钞四万一千五百余锭。癸卯，以诸王出伯所统探马赤、红袄军<br /><br />&nbsp;&nbsp;&nbsp;&nbsp;各千人，隶西平王奥鲁赤。设各路阴阳教授，仍禁阴阳人不得游于诸王、驸马之<br /><br />&nbsp;&nbsp;&nbsp;&nbsp;门。以贵赤万户忽秃不花等所部为敌所掠，赐钞有差。是月，真定路之平山、灵<br /><br />&nbsp;&nbsp;&nbsp;&nbsp;寿等县有虫食桑。<br /><br />&nbsp;&nbsp;&nbsp;&nbsp;闰四月丙午，为皇太后建佛寺于五台山，以前工部尚书涅只为将作院使，领<br /><br />&nbsp;&nbsp;&nbsp;&nbsp;工部事；燕南河北道肃政廉访使宋德柔为工部尚书，董其役；以大都、保定、真<br /><br />&nbsp;&nbsp;&nbsp;&nbsp;定、平阳、太原、大同、河间、大名、顺德、广平十路，应其所需。癸丑，岁星<br /><br />&nbsp;&nbsp;&nbsp;&nbsp;犯房。甲寅，太阴犯平道。立梭厘招讨使司，以答而忽带为使，佩虎符。乙卯，<br /><br />&nbsp;&nbsp;&nbsp;&nbsp;太阴犯亢。丁巳，太阴掩房。己未，罢打捕鹰房总管府，及司籍、周用、薄敛等<br /><br />&nbsp;&nbsp;&nbsp;&nbsp;库，及徽州路银场。各处盐使司盐场，改设司令、司丞。仍免大都今岁田租。弛<br /><br />&nbsp;&nbsp;&nbsp;&nbsp;甘州酒禁。庚申，河南行省亏两淮岁办盐十万引、钞五千锭，遣剌而带等往鞫<br /><br />&nbsp;&nbsp;&nbsp;&nbsp;实，命随其罪之轻重治之。陕西行省增羡盐钞一万二千五百余锭，山东都转运使<br /><br />&nbsp;&nbsp;&nbsp;&nbsp;司别思葛等增羡盐钞四千余锭，各赐衣以旌其能。南人洪幼学上封事，妄言五运，<br /><br />&nbsp;&nbsp;&nbsp;&nbsp;笞而遣之。壬戌，塔即古阿散从不法伏诛。诏禁行省、行泉府司抽分市舶船货，<br /><br />&nbsp;&nbsp;&nbsp;&nbsp;而固匿其珍细者。戊辰，遣爱牙赤核实高丽国储粮。平阳民诉诸王小薛、曲列失<br /><br />&nbsp;&nbsp;&nbsp;&nbsp;伯部曲恣横，遣官鞫之。赐安南国王陈益稷钞千锭。是月，兰州上下三百余里河<br /><br />&nbsp;&nbsp;&nbsp;&nbsp;清三日。<br /><br />&nbsp;&nbsp;&nbsp;&nbsp;五月戊寅，以鲁国大长公主建佛寺于应昌，给钞千锭、金五十两。命麦术丁、<br /><br />&nbsp;&nbsp;&nbsp;&nbsp;何荣祖等厘正选法。己卯，窜忙兀部别^于江西，俾从月底迷失讨贼。庚辰，诏<br /><br />&nbsp;&nbsp;&nbsp;&nbsp;各省止存儒学提举司一，余悉罢之。升江南平阳等县为州。以户为差，户至四万<br /><br />&nbsp;&nbsp;&nbsp;&nbsp;五万者为下州，五万至十万者为中州，下州官五员，中州六员。凡为中州者二十<br /><br />&nbsp;&nbsp;&nbsp;&nbsp;八，下州者十五。又以户不及额，降连州路为连州。增重挑补钞人罪，告捕者仍<br /><br />&nbsp;&nbsp;&nbsp;&nbsp;优其赏，令犯人给之。辛巳，罢行大司农司。加平章政事麦术丁为平章军国重事，<br /><br />&nbsp;&nbsp;&nbsp;&nbsp;中书左丞、议中书省事何荣祖为昭文馆大学士，与中书省事。甲申，诏自元贞元<br /><br />&nbsp;&nbsp;&nbsp;&nbsp;年五月以前逋欠钱粮者，皆罢征。丁亥，太阴犯南斗。甲午，以诸王阿只吉部贫<br /><br />&nbsp;&nbsp;&nbsp;&nbsp;乏，赐钞二十万锭。江浙行省臣铁木而不听诏，遣官责之。丙申，以伯颜之子买<br /><br />&nbsp;&nbsp;&nbsp;&nbsp;的为佥书枢密院事。太后言其父尽心王室，欲令代其父官，帝以其年尚小，故有<br /><br />&nbsp;&nbsp;&nbsp;&nbsp;是命。诏以农桑水利谕中外。巩昌府金州、西和州、会州雨雹，无麦禾。饶州、<br /><br />&nbsp;&nbsp;&nbsp;&nbsp;镇江、常州、湖州、平江、建康、太平、常德、澧州皆水。六月戊申，济南路之<br /><br />&nbsp;&nbsp;&nbsp;&nbsp;历城县大清河水溢，坏民居。壬子，高丽王王Z乞为太师中书令，不允。以近<br /><br />&nbsp;&nbsp;&nbsp;&nbsp;边役烦及水灾，免咸平府民八百户今年赋税。诏辽阳省进海东青鹘二十四驿，每<br /><br />&nbsp;&nbsp;&nbsp;&nbsp;驿给牛六头，使者食米五石，鹰食羊五口；又狗递十二驿，每户给钞十锭。甲寅，<br /><br />&nbsp;&nbsp;&nbsp;&nbsp;翰林承旨董文用等进《世祖实录》。乙卯，江西行省所辖郡大水无禾，民乏食，<br /><br />&nbsp;&nbsp;&nbsp;&nbsp;令有司与廉访司官赈之，仍弛江河湖泊之禁，听民采取。升沅州为路，以靖州隶<br /><br />&nbsp;&nbsp;&nbsp;&nbsp;之。遣使与各省官就迁调边远六品以下官，并左右两江宣慰司都元帅府、宣抚司，<br /><br />&nbsp;&nbsp;&nbsp;&nbsp;为广西两江道宣慰司都元帅府，以静江为治所，仍分司邕州。敕：“凡上封事者，<br /><br />&nbsp;&nbsp;&nbsp;&nbsp;命中书省发缄视之，然后以闻。”诏河西僧纳租税。癸亥，立蒙古军都元帅府于<br /><br />&nbsp;&nbsp;&nbsp;&nbsp;西川，径隶枢密院，以阿剌铁木而、岳乐罕并为都元帅，佩虎符。河西陇北道廉<br /><br />&nbsp;&nbsp;&nbsp;&nbsp;访司鞫张万户不法，西平王奥鲁赤沮挠其事，帝命谕之。甲子，以安西王所部出<br /><br />&nbsp;&nbsp;&nbsp;&nbsp;征军妻孥乏食，给粮二千石。昭、贺、藤、邕、澧、全、衡、柳、吉、赣、南安<br /><br />&nbsp;&nbsp;&nbsp;&nbsp;等处蛮寇窃发，以军民官备御不严，抚字不至，皆责而降之。驸马济宁王蛮子台<br /><br />&nbsp;&nbsp;&nbsp;&nbsp;私杀罪人，御史台臣言其专擅，有旨谕蛮子台令知之。庚午，立西域卫亲军都指<br /><br />&nbsp;&nbsp;&nbsp;&nbsp;挥使司，以迷而的斤为都指挥使。是月，汴梁路蝗，利州、盖州螟，泰安、曹州、<br /><br />&nbsp;&nbsp;&nbsp;&nbsp;济宁路水，巩昌、环州、庆阳、延安、安西旱。<br /><br />&nbsp;&nbsp;&nbsp;&nbsp;秋七月乙亥，徙甘、凉御匠五百余户于襄阳。诏江南地税输钞。丁丑，太阴<br /><br />&nbsp;&nbsp;&nbsp;&nbsp;犯亢。罢追问已原逋欠。普颜怯里迷失公主等，俱以其部贫乏来告，赐钞计四十<br /><br />&nbsp;&nbsp;&nbsp;&nbsp;九万余锭。御史台臣言：“内地盗贼窃发者众，皆由国家赦宥所致，乞命中书立<br /><br />&nbsp;&nbsp;&nbsp;&nbsp;为条格，督责所属，期至尽灭。”制曰：“可。”乙卯，诏申饬中外：“有儒吏<br /><br />&nbsp;&nbsp;&nbsp;&nbsp;兼通者，各路举之，廉访司每道岁贡二人，省台委官立法考试，中程者用之，所<br /><br />&nbsp;&nbsp;&nbsp;&nbsp;贡不公，罪其举者。职官坐赃论断，再犯者加二等。仓库官吏盗所守钱粮，一贯<br /><br />&nbsp;&nbsp;&nbsp;&nbsp;以下笞之，至十贯杖之，二十贯加十等，一百二十贯徒一年，每三十贯加半年，<br /><br />&nbsp;&nbsp;&nbsp;&nbsp;二百四十贯徒三年，满三百贯者死。计赃以至元钞为则。”给江南行御史台守护<br /><br />&nbsp;&nbsp;&nbsp;&nbsp;军百人。减海南屯田军之半，还其元翼。诏增给诸军药饵价直。壬午，立肇州屯<br /><br />&nbsp;&nbsp;&nbsp;&nbsp;田万户府，以辽阳行省左丞阿散领其事。甲申，岁星犯房。给塞下贫民钞二万四<br /><br />&nbsp;&nbsp;&nbsp;&nbsp;千锭。己丑，赐刘国杰玉带锦衣，旌其战功。辛卯，以秃秃合所部贫乏，赐钞十<br /><br />&nbsp;&nbsp;&nbsp;&nbsp;万锭。戊戌，朱永福、边珍裕以妖言伏诛。鲁忽赤文移旧用国语，敕改从汉字。<br /><br />&nbsp;&nbsp;&nbsp;&nbsp;壬寅，诏易江南诸路天庆观为玄妙观，毁所奉宋太祖神主。大都、辽东、东平、<br /><br />&nbsp;&nbsp;&nbsp;&nbsp;常德、湖州武卫屯田大水，隆兴路雹，太原、平阳、安丰、河间等路旱。<br /><br />&nbsp;&nbsp;&nbsp;&nbsp;八月乙酉，太阴犯牛。壬子，太阴犯垒壁阵。辛酉，缅国进驯象三。癸亥，<br /><br />&nbsp;&nbsp;&nbsp;&nbsp;赈辽阳民被水者粮两月。己巳，以驸马那怀知枢密院事。金、复州屯田有虫食禾，<br /><br />&nbsp;&nbsp;&nbsp;&nbsp;汴梁、安西、真定等路旱，平江、安丰等路大水。九月甲戌，帝至自上都。乙亥，<br /><br />&nbsp;&nbsp;&nbsp;&nbsp;用帝师奏，释大辟三人、杖以下四十七人。戊寅，以八撒而治私第，给盐万引。<br /><br />&nbsp;&nbsp;&nbsp;&nbsp;诏输米十万石于榷场故廪，以备北塞。以探马赤军士所至扰民，令合伯镇之，犯<br /><br />&nbsp;&nbsp;&nbsp;&nbsp;者罪其主将。乙卯，罢四川淘金户四千，还其元籍，罪初献言者。庚辰，罢宁夏<br /><br />&nbsp;&nbsp;&nbsp;&nbsp;路行中书省，以其事并入甘肃行省。丁亥，瓜哇遣使来献方物。己丑，给桓州甲<br /><br />&nbsp;&nbsp;&nbsp;&nbsp;匠粮千石。壬辰，湖州司狱郭^诉浙西廉访司佥事张孝思多取廪饩，孝思系^于<br /><br />&nbsp;&nbsp;&nbsp;&nbsp;狱。行台令监察御史杨仁往鞫，而江浙行省平章铁木而逮孝思至省讯问，又令其<br /><br />&nbsp;&nbsp;&nbsp;&nbsp;属官与仁同鞫^事，仁不从，行台以闻。诏省台遣官鞫问，既引服，皆杖之。诸<br /><br />&nbsp;&nbsp;&nbsp;&nbsp;王小薛部众扰民，遣官按问，杖其所犯重者，余听小薛责之。甲午，太阴犯轩辕。<br /><br />&nbsp;&nbsp;&nbsp;&nbsp;戊戌，太阴犯平道。宣德府大水，军民乏食，给粮两月。武卫万盈屯及延安路陨<br /><br />&nbsp;&nbsp;&nbsp;&nbsp;霜杀禾，高邮府、泗州、贺州旱，平江、庐州等路大水。<br /><br />&nbsp;&nbsp;&nbsp;&nbsp;冬十月癸卯，有事于太庙。中书省臣言：“去岁世祖、皇后、裕宗y庙，以<br /><br />&nbsp;&nbsp;&nbsp;&nbsp;绫代玉册。今玉册、玉宝成，请纳诸各室。”帝曰：“亲享之礼，祖宗未尝行之，<br /><br />&nbsp;&nbsp;&nbsp;&nbsp;其奉册以来，朕躬祝之。”命献官迎导入庙。给江浙、河南巡逻私盐南军兵仗。<br /><br />&nbsp;&nbsp;&nbsp;&nbsp;癸丑，以西北叛王将入自土蕃，命平章军国重事答失蛮往征之，仍敕便宜总帅发<br /><br />&nbsp;&nbsp;&nbsp;&nbsp;兵千人从行，听其节度。甲寅，中书省、御史台臣言：“江浙行省平章明里不花<br /><br />&nbsp;&nbsp;&nbsp;&nbsp;陈台宪非便事，臣等议，乞自今监察御史廉访司有所按核，州县官与本路同鞫，<br /><br />&nbsp;&nbsp;&nbsp;&nbsp;路官与宣慰司同鞫，宣慰司官与行省同鞫。”制曰：“可。”诏诸王、驸马部民<br /><br />&nbsp;&nbsp;&nbsp;&nbsp;既隶军籍者，毋夺回本部。己未，赐各卫士贫乏者钞二万九千三百余锭。辛酉，<br /><br />&nbsp;&nbsp;&nbsp;&nbsp;辰星犯房。壬戌，辰星犯键闭。癸亥，赐诸王巴撒而、火而忽答孙、秃剌三部钞<br /><br />&nbsp;&nbsp;&nbsp;&nbsp;四万八千五百余锭。丁卯，以博而赤、答剌赤等贫乏，赐钞二万九千余锭。戊辰，<br /><br />&nbsp;&nbsp;&nbsp;&nbsp;太白昼见，太阴犯房。遣安南朝贡使陈利用等还其国，降诏谕陈日蟆<br /><br />&nbsp;&nbsp;&nbsp;&nbsp;十一月甲戌，太白经天及犯垒壁阵。辛巳，置江浙行省检校官二员，立江浙<br /><br />&nbsp;&nbsp;&nbsp;&nbsp;金银洞冶转运使司。乙酉，太阴犯井。丙戌，毯阳酋长之兄脱杭捧于、法而剌酋<br /><br />&nbsp;&nbsp;&nbsp;&nbsp;长之弟密剌八都、阿鲁酋长之弟脱杭忽先等，各奉金表来觐。丁亥，太阴犯鬼。<br /><br />&nbsp;&nbsp;&nbsp;&nbsp;戊子，赐阿鲁酋长虎符。癸巳，赐安西王甲胄、枪挝、弓矢、橐K等十五万八千<br /><br />&nbsp;&nbsp;&nbsp;&nbsp;二百余事。戊戌，升赣州路之宁都、会昌二县为州，以石城县隶宁都，瑞金县隶<br /><br />&nbsp;&nbsp;&nbsp;&nbsp;会昌。诏江浙行省括隐漏官田及检劾富强避役之户。<br /><br />&nbsp;&nbsp;&nbsp;&nbsp;十二月庚子朔，遣集贤院使阿里浑撒里等祭星于司天台。癸卯，以驸马阿不<br /><br />&nbsp;&nbsp;&nbsp;&nbsp;花所部民贫，赐钞万锭。赐诸王押忽秃、忽剌出、阿失罕等金各二百五十两、钞<br /><br />&nbsp;&nbsp;&nbsp;&nbsp;五百锭。丙辰，太阴犯轩辕。荆南僧普昭等伪撰佛书，有不道语，伏诛。己未，<br /><br />&nbsp;&nbsp;&nbsp;&nbsp;诏大都路，凡和顾和买及一切差役，以诸色户与民均当。赐诸王不颜铁木而、阿<br /><br />&nbsp;&nbsp;&nbsp;&nbsp;八也不干金各五百两、银五千两、钞二千锭、币帛各二百匹，其幼王减五分之一。<br /><br />&nbsp;&nbsp;&nbsp;&nbsp;以各道廉访司官八员，员一印，命收其三。甲子，太阴犯天江。赐帝师双龙纽玉<br /><br />&nbsp;&nbsp;&nbsp;&nbsp;印。也速带而之军因李f乱去山东，其元驻之地为人所垦，岁久成业，争讼不<br /><br />&nbsp;&nbsp;&nbsp;&nbsp;已；命别以境内荒田给之，正军五顷，余丁二顷，已满数者不给。减海运脚价钞<br /><br />&nbsp;&nbsp;&nbsp;&nbsp;一贯，计每石六贯五百文，著为令。徙缙山所居乞里乞思等民于山东，以田与牛、<br /><br />&nbsp;&nbsp;&nbsp;&nbsp;种给之。丁卯，禁诸王辄召有司官吏。己巳，诏免军器匠门徭。是岁，断大辟三<br /><br />&nbsp;&nbsp;&nbsp;&nbsp;十人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,951223);">加入书签</a><a
                        href="951165.html">上一页</a>&larr;<a href="index.html">返回列表</a>&rarr;<a
                            href="951288.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "951165.html"; var next_page = "951288.html"; var index_page = "index.html"; var sortid = "9"; var article_id = "14699"; var chapter_id = "951223"; var articlename = "元史"; var chaptername = " 卷十八 本纪第十八"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>