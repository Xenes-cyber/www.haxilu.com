<!DOCTYPE html>
<html>
<head>
<meta charset="gbk" />
<title>元史- 卷一百三十 列传第十七-在线阅读-哈西文学网</title>
<meta name="keywords" content="宋濂，元史， 卷一百三十 列传第十七全文， 卷一百三十 列传第十七在线阅读 哈西文学网" />
<meta name="description" content="哈西文学网提供宋濂的元史  卷一百三十 列传第十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/957654.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/957654.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十 列传第十七</h1>
            <div class="link xb">
                <a href="957560.html">上一页</a>&larr;<a href="index.html">返回列表</a>&rarr;<a
                    href="957713.html">下一页</a></div>			
            <div id="BookText">&nbsp;&nbsp;&nbsp;&nbsp;○彻里<br /><br />&nbsp;&nbsp;&nbsp;&nbsp;彻里，燕只吉台氏。曾祖太赤，为马步军都元帅，从太祖定中原，以功封徐、<br /><br />&nbsp;&nbsp;&nbsp;&nbsp;邳二州，因家于徐。彻里幼孤，母蒲察氏教以读书。至元十八年，世祖召见，应<br /><br />&nbsp;&nbsp;&nbsp;&nbsp;对详雅，悦之，俾常侍左右，民间事时有所咨访。从征东北边还，因言大军所过，<br /><br />&nbsp;&nbsp;&nbsp;&nbsp;民不胜烦扰，寒饿且死，宜加赈给，帝从之，乃赐边民谷帛牛马有差，赖以存活<br /><br />&nbsp;&nbsp;&nbsp;&nbsp;者众。擢利用监。二十三年，奉使江南，省风俗，访遗逸。时行省理财方急，卖<br /><br />&nbsp;&nbsp;&nbsp;&nbsp;所在学田以价输官。彻里曰：“学田所以供祭礼、育人才也，安可鬻？”遽止之。<br /><br />&nbsp;&nbsp;&nbsp;&nbsp;还朝以闻，帝嘉纳焉。<br /><br />&nbsp;&nbsp;&nbsp;&nbsp;二十四年，分中书为尚书省。桑哥为相，引用党与，钩考天下钱粮，凡昔权<br /><br />&nbsp;&nbsp;&nbsp;&nbsp;臣阿合马积年负逋，举以中书失征奏，诛二参政。行省乘风，督责尤峻。主无所<br /><br />&nbsp;&nbsp;&nbsp;&nbsp;偿，则责及亲戚，或逮系邻党，械禁榜掠。民不胜其苦，自裁及死狱者以百数，<br /><br />&nbsp;&nbsp;&nbsp;&nbsp;中外骚动。廷臣顾忌，皆莫敢言。彻里乃于帝前具陈桑哥奸贪误国害民状，辞语<br /><br />&nbsp;&nbsp;&nbsp;&nbsp;激烈。帝怒，谓其毁诋大臣，失礼体，命左右批其颊。彻里辩愈力，且曰：“臣<br /><br />&nbsp;&nbsp;&nbsp;&nbsp;与桑哥无仇，所以力数其罪而不顾身者，正为国家计耳。苟畏圣怒而不复言，则<br /><br />&nbsp;&nbsp;&nbsp;&nbsp;奸臣何由而除，民害何由而息！且使陛下有拒谏之名，臣窃惧焉。”于是帝大悟，<br /><br />&nbsp;&nbsp;&nbsp;&nbsp;即命帅羽林三百人往籍其家，得珍宝如内藏之半。桑哥既诛，诸枉系者始得释。<br /><br />&nbsp;&nbsp;&nbsp;&nbsp;复奉旨往江南，籍桑哥姻党江浙省臣乌马儿、蔑列、忻都、王济，湖广省臣要束<br /><br />&nbsp;&nbsp;&nbsp;&nbsp;木等，皆弃市，天下大快之。彻里往来，凡四道徐，皆过门不入。<br /><br />&nbsp;&nbsp;&nbsp;&nbsp;进拜御史中丞，俄升福建行省平章政事，赐黄金五十两、白金五千两。汀、<br /><br />&nbsp;&nbsp;&nbsp;&nbsp;漳剧盗欧狗久不平，遂引兵征之，号令严肃，所过秋毫无犯。有降者，则劳以酒<br /><br />&nbsp;&nbsp;&nbsp;&nbsp;食而慰遣之，曰：“吾意汝岂反者耶，良由官吏污暴所致。今既来归，即为平民，<br /><br />&nbsp;&nbsp;&nbsp;&nbsp;吾安忍罪汝。其返汝耕桑，安汝田里，毋恐。”他栅闻之，悉款附。未几，欧狗<br /><br />&nbsp;&nbsp;&nbsp;&nbsp;为其党缚致于军，枭首以徇，胁从者不戮一人，汀、漳平。三十一年，帝不豫，<br /><br />&nbsp;&nbsp;&nbsp;&nbsp;彻里驰还京师，侍医药。帝崩，与诸王大臣共定策，迎立成宗。<br /><br />&nbsp;&nbsp;&nbsp;&nbsp;大德元年，拜江南诸道行台御史大夫。一日，召都事贾钧谓曰：“国家置御<br /><br />&nbsp;&nbsp;&nbsp;&nbsp;史台，所以肃清庶官、美风俗、兴教化也。乃者御史不存大体，按巡以苛为明，<br /><br />&nbsp;&nbsp;&nbsp;&nbsp;征赃以多为功，至有迫子证父、弟证兄、奴讦主者。伤风败教，莫兹为甚。君为<br /><br />&nbsp;&nbsp;&nbsp;&nbsp;我语诸御史，毋庸效尤为也。”帝闻而善之，改江浙行省平章政事。江浙税粮甲<br /><br />&nbsp;&nbsp;&nbsp;&nbsp;天下，平江、嘉兴、湖州三郡当江浙什六七，而其地极下，水钟为震泽。震泽之<br /><br />&nbsp;&nbsp;&nbsp;&nbsp;注，由吴松江入海。岁久，江淤塞，豪民利之，封土为田，水道淤塞，由是浸淫<br /><br />&nbsp;&nbsp;&nbsp;&nbsp;泛溢，败诸郡禾稼。朝廷命行省疏导之，发卒数万人，彻里董其役，凡四阅月毕<br /><br />&nbsp;&nbsp;&nbsp;&nbsp;工。<br /><br />&nbsp;&nbsp;&nbsp;&nbsp;九年，召入为中书平章政事。十月，以疾薨，年四十七。薨之日，家资不满<br /><br />&nbsp;&nbsp;&nbsp;&nbsp;二百缗，人服其廉。赠推忠守正佐理功臣、太傅、开府仪同三司、上柱国，追封<br /><br />&nbsp;&nbsp;&nbsp;&nbsp;徐国公，谥忠肃。至治二年，加赠宣忠同德弼亮功臣、太师、开府仪同三司、上<br /><br />&nbsp;&nbsp;&nbsp;&nbsp;柱国，追封武宁王，谥正宪。子朵儿只，江浙行省左丞。<br /><br />&nbsp;&nbsp;&nbsp;&nbsp;○不忽木<br /><br />&nbsp;&nbsp;&nbsp;&nbsp;不忽木，一名时用，字用臣，世为康里部大人。康里，即汉高车国也。祖海<br /><br />&nbsp;&nbsp;&nbsp;&nbsp;蓝伯，尝事克烈王可汗。王可汗灭，即弃家从数千骑望西北驰去，太祖遣使招之，<br /><br />&nbsp;&nbsp;&nbsp;&nbsp;答曰：“昔与帝同事王可汗，今王可汗既亡，不忍改所事。”遂去，莫知所之。<br /><br />&nbsp;&nbsp;&nbsp;&nbsp;子十人，皆为太祖所虏，燕真最幼，年方六岁，太祖以赐庄圣皇后。后怜而育之，<br /><br />&nbsp;&nbsp;&nbsp;&nbsp;遣侍世祖于藩邸。长从征伐，有功。世祖威名日盛，宪宗将伐宋，命以居守。燕<br /><br />&nbsp;&nbsp;&nbsp;&nbsp;真曰：“主上素有疑志，今乘舆远涉危难之地，殿下以皇弟独处安全，可乎？”<br /><br />&nbsp;&nbsp;&nbsp;&nbsp;世祖然之，因请从南征。宪宗喜，即分兵命趋鄂州，而自将攻蜀之钓鱼山，令阿<br /><br />&nbsp;&nbsp;&nbsp;&nbsp;里不哥居守。宪宗崩，燕真统世祖留部，觉阿里不哥有异志，奉皇后稍引而南，<br /><br />&nbsp;&nbsp;&nbsp;&nbsp;与世祖会于上都。<br /><br />&nbsp;&nbsp;&nbsp;&nbsp;世祖即位，燕真未及大用而卒，官止卫率。不忽木其仲子也，资禀英特，进<br /><br />&nbsp;&nbsp;&nbsp;&nbsp;止详雅，世祖奇之，命给事裕宗东宫，师事太子赞善王恂。恂从北征，乃受学于<br /><br />&nbsp;&nbsp;&nbsp;&nbsp;国子祭酒许衡。日记数千言，衡每称之，以为有公辅器。世祖尝欲观国子所书字，<br /><br />&nbsp;&nbsp;&nbsp;&nbsp;不忽木年十六，独书《贞观政要》数十事以进，帝知其寓规谏意，嘉叹久之。衡<br /><br />&nbsp;&nbsp;&nbsp;&nbsp;纂历代帝王名谥、统系、岁年，为书授诸生，不忽木读数过即成诵，帝召试，不<br /><br />&nbsp;&nbsp;&nbsp;&nbsp;遗一字。至元十三年，与同舍生坚童、太答、秃鲁等上疏曰：<br /><br />&nbsp;&nbsp;&nbsp;&nbsp;臣等闻之，《学记》曰：“君子如欲化民成俗，其必由学乎！”“玉不琢不<br /><br />&nbsp;&nbsp;&nbsp;&nbsp;成器，人不学不知道。”故古之王者，建国君民，教学为先。盖自尧、舜、禹、<br /><br />&nbsp;&nbsp;&nbsp;&nbsp;汤、文、武之世，莫不有学，故其治隆于上，俗美于下，而为后世所法。降至汉<br /><br />&nbsp;&nbsp;&nbsp;&nbsp;朝，亦建学校，诏诸生课试补官。魏道武帝起自北方，既定中原，增置生员三千，<br /><br />&nbsp;&nbsp;&nbsp;&nbsp;儒学以兴。此历代皆有学校之证也。<br /><br />&nbsp;&nbsp;&nbsp;&nbsp;臣等今复取平南之君建置学校者，为陛下陈之。晋武帝尝平吴矣，始起国子<br /><br />&nbsp;&nbsp;&nbsp;&nbsp;学。隋文帝尝灭陈矣，俾国子寺不隶太常。唐高祖尝灭梁矣，诏诸州县及乡并令<br /><br />&nbsp;&nbsp;&nbsp;&nbsp;置学。及至太宗，数幸国学，增筑学舍至千二百间，国学、太学、四门学亦增生<br /><br />&nbsp;&nbsp;&nbsp;&nbsp;员，其书、算各置博士，乃至高丽、百济、新罗、高昌、吐蕃诸国酋长亦遣子弟<br /><br />&nbsp;&nbsp;&nbsp;&nbsp;入学，国学之内至八千余人。高宗因之，遂令国子监领六学：一曰国子学，二曰<br /><br />&nbsp;&nbsp;&nbsp;&nbsp;太学，三曰四门学，四曰律学，五曰书学，六曰算学，各置生徒有差，皆承高祖<br /><br />&nbsp;&nbsp;&nbsp;&nbsp;之意也。然晋之平吴得户五十二万而已，隋之灭陈得郡县五百而已，唐之灭梁得<br /><br />&nbsp;&nbsp;&nbsp;&nbsp;户六十余万而已，而其崇重学校已如此。况我堂堂大国，奄有江岭之地，计亡宋<br /><br />&nbsp;&nbsp;&nbsp;&nbsp;之户不下千万，此陛下神功，自古未有，而非晋、隋、唐之所敢比也。然学校之<br /><br />&nbsp;&nbsp;&nbsp;&nbsp;政，尚未全举，臣窃惜之。<br /><br />&nbsp;&nbsp;&nbsp;&nbsp;臣等向被圣恩，俾习儒学。钦惟圣意，岂不以诸色人仕宦者常多，蒙古人仕<br /><br />&nbsp;&nbsp;&nbsp;&nbsp;宦者尚少，而欲臣等晓识世务，以任陛下之使令乎？然以学制未定，朋从数少。<br /><br />&nbsp;&nbsp;&nbsp;&nbsp;譬犹责嘉禾于数苗，求良骥于数马，臣等恐其不易得也。为今之计，如欲人材众<br /><br />&nbsp;&nbsp;&nbsp;&nbsp;多，通习汉法，必如古昔遍立学校然后可。若曰未暇，宜且于大都弘阐国学。择<br /><br />&nbsp;&nbsp;&nbsp;&nbsp;蒙古人年十五以下、十岁以上质美者百人，百官子弟与凡民俊秀者百人，俾廪给<br /><br />&nbsp;&nbsp;&nbsp;&nbsp;各有定制。选德业充备足为师表者，充司业、博士、助教而教育之。使其教必本<br /><br />&nbsp;&nbsp;&nbsp;&nbsp;于人伦，明乎物理，为之讲解经传，授以修身、齐家、治国、平天下之道。其下<br /><br />&nbsp;&nbsp;&nbsp;&nbsp;复立数科，如小学、律、书、算之类。每科设置教授，各令以本业训导。小学科<br /><br />&nbsp;&nbsp;&nbsp;&nbsp;则令读诵经书，教以应对进退事长之节；律科则专令通晓吏事；书科则专令晓习<br /><br />&nbsp;&nbsp;&nbsp;&nbsp;字画；算科则专令熟闲算数。或一艺通然后改授，或一日之间更次为之。俾国子<br /><br />&nbsp;&nbsp;&nbsp;&nbsp;学官总领其事，常加点勘，务要俱通，仍以义理为主。有余力者听令学作文字。<br /><br />&nbsp;&nbsp;&nbsp;&nbsp;日月岁时，随其利钝，各责所就功课，程其勤惰而赏罚之。勤者则升之上舍，惰<br /><br />&nbsp;&nbsp;&nbsp;&nbsp;者则降之下舍，待其改过则复升之。假日则听令学射，自非假日，无故不令出学。<br /><br />&nbsp;&nbsp;&nbsp;&nbsp;数年以后，上舍生学业有成就者，乃听学官保举，蒙古人若何品级，诸色人若何<br /><br />&nbsp;&nbsp;&nbsp;&nbsp;仕进。其未成就者，且令依旧学习，俟其可以从政，然后岁听学官举其贤者、能<br /><br />&nbsp;&nbsp;&nbsp;&nbsp;者，使之依例入仕。其终不可教者，三年听令出学。凡学政因革、生员增减，若<br /><br />&nbsp;&nbsp;&nbsp;&nbsp;得不时奏闻，则学无弊政，而天下之材亦皆观感而兴起矣。然后续立郡县之学，<br /><br />&nbsp;&nbsp;&nbsp;&nbsp;求以化民成俗，无不可者。<br /><br />&nbsp;&nbsp;&nbsp;&nbsp;臣等愚幼，见于书、闻于师者如此。未敢必其可行，伏望圣慈下臣此章，令<br /><br />&nbsp;&nbsp;&nbsp;&nbsp;诸老先与左丞王赞善等，商议条奏施行，臣等不胜至愿。<br /><br />&nbsp;&nbsp;&nbsp;&nbsp;书奏，帝览之喜。<br /><br />&nbsp;&nbsp;&nbsp;&nbsp;十四年，授利用少监。十五年，出为燕南河北道提刑按察副使。帝遣通事脱<br /><br />&nbsp;&nbsp;&nbsp;&nbsp;虎脱护送西僧往作佛事，还过真定，驿吏几死，诉之按察使，不敢问。不忽木<br /><br />&nbsp;&nbsp;&nbsp;&nbsp;受其状，以僧下狱。脱虎脱直欲出僧，辞气倔强，不忽木令去其冠庭下，责以不<br /><br />&nbsp;&nbsp;&nbsp;&nbsp;职。脱虎脱逃归以闻，帝曰：“不忽木素刚正，必尔辈犯法故也。”继而燕南奏<br /><br />&nbsp;&nbsp;&nbsp;&nbsp;至，帝曰：“我固知之。”十九年，升提刑按察使。有讼净州守臣盗官物者，净<br /><br />&nbsp;&nbsp;&nbsp;&nbsp;州本隶河东，特命不忽木往按之，归报称旨，赐白金千两、钞五千贯。<br /><br />&nbsp;&nbsp;&nbsp;&nbsp;二十一年，召参议中书省事。时榷茶转运使卢世荣阿附宣政使桑哥，言能用<br /><br />&nbsp;&nbsp;&nbsp;&nbsp;己，则国赋可十倍于旧。帝以问不忽木，对曰：“自昔聚敛之臣，如桑弘羊、宇<br /><br />&nbsp;&nbsp;&nbsp;&nbsp;文融之徒，操利术以惑时君，始者莫不谓之忠，及其罪稔恶著，国与民俱困，虽<br /><br />&nbsp;&nbsp;&nbsp;&nbsp;悔何及。臣愿陛下无纳其说。”帝不听，以世荣为右丞，不忽木遂辞参议不拜。<br /><br />&nbsp;&nbsp;&nbsp;&nbsp;二十二年，世荣以罪被诛，帝曰：“朕殊愧卿。”擢吏部尚书。时方籍没阿合马<br /><br />&nbsp;&nbsp;&nbsp;&nbsp;家，其奴张散札儿等罪当死，缪言阿合马家赀隐寄者多，如尽得之，可资国用。<br /><br />&nbsp;&nbsp;&nbsp;&nbsp;遂钩考捕系，连及无辜，京师骚动。帝颇疑之，命丞相安童集六部长贰官询问其<br /><br />&nbsp;&nbsp;&nbsp;&nbsp;事，不忽木曰：“是奴为阿合马心腹爪牙，死有余罪。为此言者，盖欲苟延岁月，<br /><br />&nbsp;&nbsp;&nbsp;&nbsp;徼幸不死尔。岂可复受其诳，嫁祸善良耶？急诛此徒，则怨谤自息。”丞相以其<br /><br />&nbsp;&nbsp;&nbsp;&nbsp;言入奏，帝悟，命不忽木鞫之，具得其实，散札儿等伏诛，其捕系者尽释之。<br /><br />&nbsp;&nbsp;&nbsp;&nbsp;二十三年，改工部尚书。九月，迁刑部。河东按察使阿合马，以赀财谄媚权<br /><br />&nbsp;&nbsp;&nbsp;&nbsp;贵，货钱于官，约偿羊马，至则抑取部民所产以输。事觉，遣使按治，皆不伏，<br /><br />&nbsp;&nbsp;&nbsp;&nbsp;及不忽木往，始得其不法百余事。会大同民饥，不忽木以便宜发仓廪赈之。阿合<br /><br />&nbsp;&nbsp;&nbsp;&nbsp;马所善幸臣奏不忽木擅发军储，又锻炼阿合马使自诬服。帝曰：“使行发粟以活<br /><br />&nbsp;&nbsp;&nbsp;&nbsp;吾民，乃其职也，何罪之有。”命移其狱至京师审视，阿合马竟伏诛。吐土哈求<br /><br />&nbsp;&nbsp;&nbsp;&nbsp;钦察之为人奴者增益其军，而多取编民。中书佥省王遇验其籍改正之。吐土哈遂<br /><br />&nbsp;&nbsp;&nbsp;&nbsp;奏遇有不臣语。帝怒，欲斩之，不忽木谏曰：“遇始令以钦察之人奴为兵，未闻<br /><br />&nbsp;&nbsp;&nbsp;&nbsp;以编民也。万一他卫皆仿此，户口耗矣。若诛遇，后人岂肯为陛下尽职乎？”帝<br /><br />&nbsp;&nbsp;&nbsp;&nbsp;意解，遇得不死。<br /><br />&nbsp;&nbsp;&nbsp;&nbsp;二十四年，桑哥奏立尚书省，诬杀参政杨居宽、郭佑。不忽木争之不得，桑<br /><br />&nbsp;&nbsp;&nbsp;&nbsp;哥深忌之，尝指不忽木谓其妻曰：“他日籍我家者此人也。”因其退食，责以不<br /><br />&nbsp;&nbsp;&nbsp;&nbsp;坐曹理务，欲加之罪，遂以疾免。车驾还自上都，其弟野礼审班侍坐辇中，帝曰：<br /><br />&nbsp;&nbsp;&nbsp;&nbsp;“汝兄必以某日来迎。”不忽木果以是日至。帝见其癯甚，问其禄几何，左右对<br /><br />&nbsp;&nbsp;&nbsp;&nbsp;以满病假者例不给，帝念其贫，命尽给之。<br /><br />&nbsp;&nbsp;&nbsp;&nbsp;二十七年，拜翰林学士承旨、知制诰兼修国史。二十八年春，帝猎柳林，彻<br /><br />&nbsp;&nbsp;&nbsp;&nbsp;里等劾奏桑哥罪状，帝召问不忽木，具以实对。帝大惊，乃决意诛之。罢尚书省，<br /><br />&nbsp;&nbsp;&nbsp;&nbsp;复以六部归于中书，欲用不忽木为丞相，固辞，帝曰：“朕过听桑哥，致天下不<br /><br />&nbsp;&nbsp;&nbsp;&nbsp;安，今虽悔之，已无及矣。朕识卿幼时，使卿从学，政欲备今日之用，勿多让也。”<br /><br />&nbsp;&nbsp;&nbsp;&nbsp;不忽木曰：“朝廷勋旧，齿爵居臣右者尚多，今不次用臣，无以服众。”帝曰：<br /><br />&nbsp;&nbsp;&nbsp;&nbsp;“然则孰可？”对曰：“太子詹事完泽可。向者籍没阿合马家，其赂遗近臣，皆<br /><br />&nbsp;&nbsp;&nbsp;&nbsp;有簿籍，唯无完泽名；又尝言桑哥为相，必败国事，今果如其言，是以知其可也。”<br /><br />&nbsp;&nbsp;&nbsp;&nbsp;帝曰：“然非卿无以任吾事。”乃拜完泽右丞相，不忽木平章政事。<br /><br />&nbsp;&nbsp;&nbsp;&nbsp;上都留守木八剌沙言改按察司置廉访司不便，宜罢去，乃求宪臣赃罪以动上<br /><br />&nbsp;&nbsp;&nbsp;&nbsp;听。帝以责中丞崔，谢病不知。不忽木面斥不直言，因历陈不可罢之说，<br /><br />&nbsp;&nbsp;&nbsp;&nbsp;帝意乃释。王师征交趾失利，复谋大举，不忽木曰：“岛夷诡诈，天威临之，宁<br /><br />&nbsp;&nbsp;&nbsp;&nbsp;不震惧，兽穷则噬，势使之然。今其子日笙位，若遣一介之使，谕以祸福，<br /><br />&nbsp;&nbsp;&nbsp;&nbsp;彼能悔过自新，则不烦兵而下矣。如或不悛，加兵未晚。”帝从之。于是交趾感<br /><br />&nbsp;&nbsp;&nbsp;&nbsp;惧，遣其伪昭明王等诣阙谢罪，尽献前六岁所当贡物。帝喜曰：“卿一言之力也。”<br /><br />&nbsp;&nbsp;&nbsp;&nbsp;即以其半赐之，不忽木辞曰：“此陛下神武不杀所致，臣何功焉。”惟受沉水假<br /><br />&nbsp;&nbsp;&nbsp;&nbsp;山、象牙镇纸、水晶笔格而已。麦术丁请复立尚书省，专领右三部，不忽木庭责<br /><br />&nbsp;&nbsp;&nbsp;&nbsp;之曰：“阿合马、桑哥相继误国，身诛家没，前鉴未远，奈何又欲效之乎！”事<br /><br />&nbsp;&nbsp;&nbsp;&nbsp;遂寝。或劝征流求，及赋江南包银，皆谏止之。桑哥党人纳速剌丁等既诛，帝以<br /><br />&nbsp;&nbsp;&nbsp;&nbsp;忻都长于理财，欲释不杀。不忽木力争之，不从。日中凡七奏，卒正其罪。释氏<br /><br />&nbsp;&nbsp;&nbsp;&nbsp;请以金银币帛祠其神，帝难之。不忽木曰：“彼佛以去贪为宝。”遂弗与。或言<br /><br />&nbsp;&nbsp;&nbsp;&nbsp;京师蒙古人宜与汉人间处，以制不虞。不忽木曰：“新民乍迁，犹未宁居，若复<br /><br />&nbsp;&nbsp;&nbsp;&nbsp;纷更，必致失业。此盖奸人欲擅货易之利，交结近幸，借为纳忠之说耳。”乃图<br /><br />&nbsp;&nbsp;&nbsp;&nbsp;写国中贵人第宅已与民居犬牙相制之状上之而止。有谮完泽徇私者，帝以问不忽<br /><br />&nbsp;&nbsp;&nbsp;&nbsp;木。对曰：“完泽与臣俱待罪中书，设或如所言，岂得专行。臣等虽愚陋，然备<br /><br />&nbsp;&nbsp;&nbsp;&nbsp;位宰辅，人或发其阴短，宜使面质，明示责降，若内怀猜疑，非人主至公之道也。”<br /><br />&nbsp;&nbsp;&nbsp;&nbsp;言者果屈，帝怒，命左右批其颊而出之。是日苦寒，解所御黑貂裘以赐。帝每顾<br /><br />&nbsp;&nbsp;&nbsp;&nbsp;侍臣，称塞A旃之能，不忽木从容问其故，帝曰：“彼事宪宗，常阴资朕财用，<br /><br />&nbsp;&nbsp;&nbsp;&nbsp;卿父所知。卿时未生，诚不知也。”不忽木曰：“是所谓为人臣怀二心者。今有<br /><br />&nbsp;&nbsp;&nbsp;&nbsp;以内府财物私结亲王，陛下以为若何？”帝急挥以手曰：“卿止，朕失言。”<br /><br />&nbsp;&nbsp;&nbsp;&nbsp;三十年，有星孛于帝座。帝忧之，夜召入禁中，问所以销天变之道，奏曰：<br /><br />&nbsp;&nbsp;&nbsp;&nbsp;“风雨自天而至，人则栋宇以待之；江河为地之限，人则舟楫以通之。天地有所<br /><br />&nbsp;&nbsp;&nbsp;&nbsp;不能者，人则为之，此人所以与天地参也。且父母怒，人子不敢疾怨，惟起敬起<br /><br />&nbsp;&nbsp;&nbsp;&nbsp;孝。故《易・震》之象曰‘君子以恐惧修省’，《诗》曰‘敬天之怒’，又曰‘<br /><br />&nbsp;&nbsp;&nbsp;&nbsp;遇灾而惧’。三代圣王，克谨天戒，鲜不有终。汉文之世，同日山崩者二十有九，<br /><br />&nbsp;&nbsp;&nbsp;&nbsp;日食地震频岁有之，善用此道，天亦悔祸，海内V安。此前代之龟鉴也，臣愿陛<br /><br />&nbsp;&nbsp;&nbsp;&nbsp;下法之。”因诵文帝《日食求言诏》。帝悚然曰：“此言深合朕意，可复诵之。”<br /><br />&nbsp;&nbsp;&nbsp;&nbsp;遂详论款陈，夜至四鼓，明日进膳，帝以盘珍赐之。<br /><br />&nbsp;&nbsp;&nbsp;&nbsp;三十年，帝不豫，故事，非国人勋旧不得入卧内。不忽木以谨厚，日视医药，<br /><br />&nbsp;&nbsp;&nbsp;&nbsp;未尝去左右。帝大渐，与御史大夫月鲁那颜、太傅伯颜并受遗诏，留禁中。丞相<br /><br />&nbsp;&nbsp;&nbsp;&nbsp;完泽至，不得入，伺月鲁那颜、伯颜出，问曰：“我年位俱在不忽木上，国有大<br /><br />&nbsp;&nbsp;&nbsp;&nbsp;议而不预，何耶？”伯颜叹息曰：“使丞相有不忽木识虑，何至使吾属如是之劳<br /><br />&nbsp;&nbsp;&nbsp;&nbsp;哉！”完泽不能对，入言于太后。太后召三人问之，月鲁那颜曰：“臣受顾命，<br /><br />&nbsp;&nbsp;&nbsp;&nbsp;太后但观臣等为之。臣若误国，即日伏诛，宗社大事，非宫中所当预知也。”太<br /><br />&nbsp;&nbsp;&nbsp;&nbsp;后然其言，遂定大策。其后发引、升y、请谥南郊，皆不忽木领之。<br /><br />&nbsp;&nbsp;&nbsp;&nbsp;成宗即位，执政皆迎于上都之北。丞相常独入，不忽木至数日乃得见，帝问<br /><br />&nbsp;&nbsp;&nbsp;&nbsp;知之，慰劳之曰：“卿先朝腹心，顾朕寡昧，惟朝夕启沃，以匡朕不逮，庶无负<br /><br />&nbsp;&nbsp;&nbsp;&nbsp;先帝付托之重也。”成宗躬揽庶政，听断明果，廷议大事多采不忽木之言。太后<br /><br />&nbsp;&nbsp;&nbsp;&nbsp;亦以不忽木先朝旧臣，礼貌甚至。<br /><br />&nbsp;&nbsp;&nbsp;&nbsp;河东守臣献嘉禾，大臣欲奏以为瑞。不忽木语之曰：“汝部内所产尽然耶，<br /><br />&nbsp;&nbsp;&nbsp;&nbsp;惟此数茎耶？”曰：“惟此数茎尔。”不忽木曰：“若如此，既无益于民，又何<br /><br />&nbsp;&nbsp;&nbsp;&nbsp;足为瑞。”遂罢遣之。西僧为佛事，请释罪人祈福，谓之秃鲁麻。豪民犯法者，<br /><br />&nbsp;&nbsp;&nbsp;&nbsp;皆贿赂之以求免。有杀主、杀夫者，西僧请被以帝后御服，乘黄犊出宫门释之，<br /><br />&nbsp;&nbsp;&nbsp;&nbsp;云可得福。不忽木曰：“人伦者，王政之本，风化之基，岂可容其乱法如是！”<br /><br />&nbsp;&nbsp;&nbsp;&nbsp;帝责丞相曰：“朕戒汝无使不忽木知，今闻其言，朕甚愧之。”使人谓不忽木曰：<br /><br />&nbsp;&nbsp;&nbsp;&nbsp;“卿且休矣！朕今从卿言，然自是以为故事。”有奴告主者，主被诛，诏即以其<br /><br />&nbsp;&nbsp;&nbsp;&nbsp;主所居官与之。不忽木言：“若此必大坏天下之风俗，使人情愈薄，无复上下之<br /><br />&nbsp;&nbsp;&nbsp;&nbsp;分矣。”帝悟，为追废前命。执政奏以为陕西行省平章政事，太后谓帝曰：“不<br /><br />&nbsp;&nbsp;&nbsp;&nbsp;忽木朝廷正人，先皇帝所付托，岂可出之于外耶！”帝复留之。竟以与同列多异<br /><br />&nbsp;&nbsp;&nbsp;&nbsp;议，称疾不出。元贞二年春，召至便殿曰：“朕知卿疾之故，以卿不能从人，人<br /><br />&nbsp;&nbsp;&nbsp;&nbsp;亦不能从卿也。欲以段贞代卿，如何？”不忽木曰：“贞实胜于臣。”乃拜昭文<br /><br />&nbsp;&nbsp;&nbsp;&nbsp;馆大学士、平章军国重事。辞曰：“是职也，国朝惟史天泽尝为之，臣何功敢当<br /><br />&nbsp;&nbsp;&nbsp;&nbsp;此。”制去“重”字。<br /><br />&nbsp;&nbsp;&nbsp;&nbsp;大德二年，御史中丞崔卒，特命行中丞事。三年，兼领侍仪司事。有因父<br /><br />&nbsp;&nbsp;&nbsp;&nbsp;官受贿赂，御史必欲归罪其父，不忽木曰：“风纪之司，以宣政化、励风俗为先，<br /><br />&nbsp;&nbsp;&nbsp;&nbsp;若使子证父，何以兴孝！”枢密臣受人玉带，征赃不叙，御史言罚太轻，不忽木<br /><br />&nbsp;&nbsp;&nbsp;&nbsp;曰：“礼，大臣贪墨，惟曰簋不饰，若加笞辱，非刑不上大夫之意。”人称其<br /><br />&nbsp;&nbsp;&nbsp;&nbsp;平恕。四年，病复作，帝遣医治之，不效，乃附奏曰：“臣孱庸无取，叨承眷渥，<br /><br />&nbsp;&nbsp;&nbsp;&nbsp;大限有终，永辞昭代。”引觞满饮而卒，年四十六。帝闻之惊悼，士大夫皆哭失<br /><br />&nbsp;&nbsp;&nbsp;&nbsp;声。<br /><br />&nbsp;&nbsp;&nbsp;&nbsp;家素贫，躬自爨汲，妻织以养母。后因使还，则母已死，号恸呕血，几不<br /><br />&nbsp;&nbsp;&nbsp;&nbsp;起。平居服儒素，不尚华饰。禄赐有余，即散施亲旧。明于知人，多所荐拔，丞<br /><br />&nbsp;&nbsp;&nbsp;&nbsp;相哈剌哈孙答剌罕亦其所荐也。其学先躬行而后文艺。居则简默，及帝前论事，<br /><br />&nbsp;&nbsp;&nbsp;&nbsp;吐辞洪畅，引义正大，以天下之重自任，知无不言。世祖尝语之曰：“太祖有言，<br /><br />&nbsp;&nbsp;&nbsp;&nbsp;人主理天下，如右手持物，必资左手承之，然后能固。卿实朕之左手也。”每侍<br /><br />&nbsp;&nbsp;&nbsp;&nbsp;燕间，必陈说古今治要，世祖每拊髀叹曰：“恨卿生晚，不得早闻此言，然亦吾<br /><br />&nbsp;&nbsp;&nbsp;&nbsp;子孙之福。”临崩，以白璧遗之，曰：“他日持此以见朕也。”武宗时，赠纯诚<br /><br />&nbsp;&nbsp;&nbsp;&nbsp;佐理功臣、太傅、开府仪同三司、上柱国、鲁国公，谥文贞。<br /><br />&nbsp;&nbsp;&nbsp;&nbsp;子回回，陕西行省平章政事；uu，由江浙行省平章政事入为翰林学士<br /><br />&nbsp;&nbsp;&nbsp;&nbsp;承旨。<br /><br />&nbsp;&nbsp;&nbsp;&nbsp;○完泽<br /><br />&nbsp;&nbsp;&nbsp;&nbsp;完泽，土别燕氏。祖土薛，从太祖起朔方，平诸部。太宗伐金，命太弟睿宗<br /><br />&nbsp;&nbsp;&nbsp;&nbsp;由陕右进师，以击其不备，土薛为先锋，遂去武休关，越汉江，略方城而北，破<br /><br />&nbsp;&nbsp;&nbsp;&nbsp;金兵于阳翟。金亡，从攻兴元、阆、利诸州，拜都元帅。取宋成都，斩其将陈隆<br /><br />&nbsp;&nbsp;&nbsp;&nbsp;之，赐食邑六百户。父真，宿卫禁中，掌御膳。中统初，从世祖北征。四年，<br /><br />&nbsp;&nbsp;&nbsp;&nbsp;拜中书右丞相，与诸儒臣论定朝制。<br /><br />&nbsp;&nbsp;&nbsp;&nbsp;完泽以大臣子选为裕宗王府僚属。裕宗为皇太子，署詹事长。入参谋议，出<br /><br />&nbsp;&nbsp;&nbsp;&nbsp;掌环卫，小心慎密，太子甚器重之。一日会燕宗室，指完泽语众曰：“亲善远恶，<br /><br />&nbsp;&nbsp;&nbsp;&nbsp;君之急务。善人如完泽者，群臣中岂易得哉！”自是常典东宫卫兵。裕宗薨，成<br /><br />&nbsp;&nbsp;&nbsp;&nbsp;宗以皇孙抚军北方，完泽两从入北。至元二十八年，桑哥伏诛，世祖咨问廷臣，<br /><br />&nbsp;&nbsp;&nbsp;&nbsp;特拜中书右丞相。完泽入相，革桑哥弊政，请自中统初积岁逋负之钱粟，悉蠲免<br /><br />&nbsp;&nbsp;&nbsp;&nbsp;之，民赖其惠。三十一年，世祖崩，完泽受遗诏，合宗戚大臣之议，启皇太后，<br /><br />&nbsp;&nbsp;&nbsp;&nbsp;迎成宗即位，诏谕中外，罢征安南之师，建议加上祖宗尊谥庙号，致养皇太后，<br /><br />&nbsp;&nbsp;&nbsp;&nbsp;示天下为人子之礼。元贞以来，朝廷恪守成宪，诏书屡下散财发粟，不惜巨万，<br /><br />&nbsp;&nbsp;&nbsp;&nbsp;以颁赐百姓，当时以贤相称之。大德四年，加太傅、录军国重事。位望益崇，成<br /><br />&nbsp;&nbsp;&nbsp;&nbsp;宗倚任之意益重，而能处之以安静，不急于功利，故吏民守职乐业，世称贤相云。<br /><br />&nbsp;&nbsp;&nbsp;&nbsp;七年薨，年五十八，追封兴元王，谥忠宪。<br /><br />&nbsp;&nbsp;&nbsp;&nbsp;○阿鲁浑萨理<br /><br />&nbsp;&nbsp;&nbsp;&nbsp;阿鲁浑萨理，畏兀人。祖阿台萨理，当太祖定西域还时，因从至燕。会畏兀<br /><br />&nbsp;&nbsp;&nbsp;&nbsp;国王亦都护请于朝，尽归其民，诏许之，遂复西还。精佛氏学。生乞台萨理，袭<br /><br />&nbsp;&nbsp;&nbsp;&nbsp;先业，通经、律、论。业既成，师名之曰万全。至元十二年，入为释教都总统，<br /><br />&nbsp;&nbsp;&nbsp;&nbsp;拜正议大夫、同知总制院事，加资德大夫、统制使。年七十卒。子三人：长曰畏<br /><br />&nbsp;&nbsp;&nbsp;&nbsp;吾儿萨理，累官资德大夫、中书右丞、行泉府太卿；季曰岛瓦赤萨理；阿鲁浑萨<br /><br />&nbsp;&nbsp;&nbsp;&nbsp;理，其中子也，以父字为全氏，幼聪慧，受业于国师八哈思巴，既通其学，且解<br /><br />&nbsp;&nbsp;&nbsp;&nbsp;诸国语。世祖闻其材，俾习中国之学，于是经、史、百家及阴阳、历数、图纬、<br /><br />&nbsp;&nbsp;&nbsp;&nbsp;方技之说皆通习之。后事裕宗，入宿卫，深见器重。<br /><br />&nbsp;&nbsp;&nbsp;&nbsp;至元二十年，有西域僧自言能知天象，译者皆莫能通其说。帝问左右，谁可<br /><br />&nbsp;&nbsp;&nbsp;&nbsp;使者。侍臣脱烈对曰：“阿鲁浑萨理可。”即召与论难，僧大屈服。帝悦，令宿<br /><br />&nbsp;&nbsp;&nbsp;&nbsp;卫内朝。会有江南人言宋宗室反者，命遣使捕至阙下。使已发，阿鲁浑萨理趣入<br /><br />&nbsp;&nbsp;&nbsp;&nbsp;谏曰：“言者必妄，使不可遣。”帝曰：“卿何以言之？”对曰：“若果反，郡<br /><br />&nbsp;&nbsp;&nbsp;&nbsp;县何以不知？言者不由郡县，而言之阙庭，必其仇也。且江南初定，民疑未附，<br /><br />&nbsp;&nbsp;&nbsp;&nbsp;一旦以小民浮言辄捕之，恐人人自危，徒中言者之计。”帝悟，立召使者还，俾<br /><br />&nbsp;&nbsp;&nbsp;&nbsp;械系言者下郡治之，言者立伏，果以尝贷钱不从诬之。帝曰：“非卿言，几误，<br /><br />&nbsp;&nbsp;&nbsp;&nbsp;但恨用卿晚耳。”自是命日侍左右。<br /><br />&nbsp;&nbsp;&nbsp;&nbsp;二十一年，擢朝列大夫、左侍仪奉御。遂劝帝治天下必用儒术，宜招致山泽<br /><br />&nbsp;&nbsp;&nbsp;&nbsp;道艺之士，以备任使。帝嘉纳之，遣使求贤，置集贤馆以待之。秋九月，命领馆<br /><br />&nbsp;&nbsp;&nbsp;&nbsp;事，阿鲁浑萨理曰：“陛下初置集贤以待士，宜择重望大臣领之，以新观听。”<br /><br />&nbsp;&nbsp;&nbsp;&nbsp;请以司徒撒里蛮领其事，帝从之。仍以阿鲁浑萨理为中顺大夫、集贤馆学士，兼<br /><br />&nbsp;&nbsp;&nbsp;&nbsp;太史院事，仍兼左侍仪奉御。士之应诏者，尽命馆谷之，凡饮食供帐，车服之盛，<br /><br />&nbsp;&nbsp;&nbsp;&nbsp;皆喜过望。其弗称旨者，亦请加赉而遣之。有官于宣徽者，欲阴败其事，故盛陈<br /><br />&nbsp;&nbsp;&nbsp;&nbsp;所给廪饩于内前，冀帝见之。帝果过而问焉，对曰：“此一士之日给也。”帝怒<br /><br />&nbsp;&nbsp;&nbsp;&nbsp;曰：“汝欲使朕见而损之乎？十倍此以待天下士，犹恐不至，况欲损之，谁肯至<br /><br />&nbsp;&nbsp;&nbsp;&nbsp;者。”阿鲁浑萨理又言于帝曰：“国学人材之本，立国子监，置博士弟子员，宜<br /><br />&nbsp;&nbsp;&nbsp;&nbsp;优其廪饩，使学者日盛。”从之。二十二年夏六月，迁嘉议大夫。二十三年，进<br /><br />&nbsp;&nbsp;&nbsp;&nbsp;集贤大学士、中奉大夫。<br /><br />&nbsp;&nbsp;&nbsp;&nbsp;二十四年春，立尚书省，桑哥用事，诏阿鲁浑萨理与同视事，固辞，不许，<br /><br />&nbsp;&nbsp;&nbsp;&nbsp;授资德大夫、尚书右丞，继拜荣禄大夫、平章政事。桑哥为政暴横，且进其党与。<br /><br />&nbsp;&nbsp;&nbsp;&nbsp;阿鲁浑萨理数切诤之，久与乖剌，惟以廉正自持。桑哥奏立征理司，理天下逋欠，<br /><br />&nbsp;&nbsp;&nbsp;&nbsp;使者相望于道，所在囹圄皆满，道路侧目，无敢言者。会地震北京，阿鲁浑萨理<br /><br />&nbsp;&nbsp;&nbsp;&nbsp;请罢征理司，以塞天变。诏下之日，百姓相庆。未几，桑哥败，以连坐，亦籍其<br /><br />&nbsp;&nbsp;&nbsp;&nbsp;产。帝问：“桑哥为政如此，卿何故无一言？”对曰：“臣未尝不言，顾言不用<br /><br />&nbsp;&nbsp;&nbsp;&nbsp;耳。陛下方信任桑哥甚，彼所忌独臣，臣数言不行，若抱柴救火，只益其暴，不<br /><br />&nbsp;&nbsp;&nbsp;&nbsp;若弥缝其间，使无伤国家大本，陛下久必自悟也。”帝亦以为然，且曰：“吾甚<br /><br />&nbsp;&nbsp;&nbsp;&nbsp;愧卿。”桑哥临刑，吏犹以阿鲁浑萨理为问，桑哥曰：“我惟不用其言，故至于<br /><br />&nbsp;&nbsp;&nbsp;&nbsp;败，彼何与焉。”帝益信其无罪，诏还所籍财产，仍遣张九思赐以金帛，辞不受。<br /><br />&nbsp;&nbsp;&nbsp;&nbsp;二十八年秋，乞罢政事，并免太史院使，诏以为集贤大学士。司天刘监丞言，<br /><br />&nbsp;&nbsp;&nbsp;&nbsp;阿鲁浑萨理在太史院时，数言国家灾祥事，大不敬，请下吏治。帝大怒，以为诽<br /><br />&nbsp;&nbsp;&nbsp;&nbsp;谤大臣，当抵罪。阿鲁浑萨理顿首谢曰：“臣不佞，赖陛下天地含容之德，虽万<br /><br />&nbsp;&nbsp;&nbsp;&nbsp;死莫报。然欲致言者罪，臣恐自是无为陛下言事者。”力争之，乃得释。帝曰：<br /><br />&nbsp;&nbsp;&nbsp;&nbsp;“卿真长者。”后虽罢政，或通夕召入论事，知无不言。三十年，复领太史院事。<br /><br />&nbsp;&nbsp;&nbsp;&nbsp;明年，帝崩，成宗在边，裕宗太后命为书趣成宗入正大位，又命率翰林、集贤、<br /><br />&nbsp;&nbsp;&nbsp;&nbsp;礼官备礼册命。明年春，加守司徒、集贤院使，领太史院事。初，裕宗即世，世<br /><br />&nbsp;&nbsp;&nbsp;&nbsp;祖欲定皇太子，未知所立，以问阿鲁浑萨理，即以成宗为封，且言成宗仁孝恭俭，<br /><br />&nbsp;&nbsp;&nbsp;&nbsp;宜立，于是大计乃决，成宗及裕宗皇后皆莫之知也。数召阿鲁浑萨理不往，成宗<br /><br />&nbsp;&nbsp;&nbsp;&nbsp;抚军北边，帝遣阿鲁浑萨理奉皇太子宝于成宗，乃一至其邸。及即位，语阿鲁浑<br /><br />&nbsp;&nbsp;&nbsp;&nbsp;萨理曰：“朕在潜邸，谁不愿事朕者，惟卿虽召不至，今乃知卿真得大臣体。”<br /><br />&nbsp;&nbsp;&nbsp;&nbsp;自是召对不名，赐坐视诸侯王等。尝语左右曰：“若全平章者，真全材也，于今<br /><br />&nbsp;&nbsp;&nbsp;&nbsp;殆无其比。”大德三年，复拜中书平章政事。十一年，薨，年六十有三。延v四<br /><br />&nbsp;&nbsp;&nbsp;&nbsp;年，赠推忠佐理翊亮功臣、太师、开府仪同三司、上柱国，追封赵国公，谥文定。<br /><br />&nbsp;&nbsp;&nbsp;&nbsp;子三人：长岳柱；次久著，终翰林侍读学士；次买住，蚤卒。岳柱自有传。<br /><br />&nbsp;&nbsp;&nbsp;&nbsp;阿台萨理赠保德功臣、银青荣禄大夫、司徒、柱国，追封赵国公，谥端愿；乞台<br /><br />&nbsp;&nbsp;&nbsp;&nbsp;萨理累赠纯诚守正功臣、太保、仪同三司、上柱国，追封赵国公，谥通敏。<br /><br />&nbsp;&nbsp;&nbsp;&nbsp;岳柱字止所，一字兼山。自幼容止端严，性颖悟，有远识。方八岁，观画师<br /><br />&nbsp;&nbsp;&nbsp;&nbsp;何澄画《陶母剪发图》，岳柱指陶母手中金钏诘之曰：“金钏可易酒，何用剪发<br /><br />&nbsp;&nbsp;&nbsp;&nbsp;为也？”何大惊，即异之。既长就学，日记千言。年十八，从丞相答失蛮备宿卫，<br /><br />&nbsp;&nbsp;&nbsp;&nbsp;出入禁中，如老成人。至大元年，授集贤学士，阶正议大夫，即以荐贤举能为事。<br /><br />&nbsp;&nbsp;&nbsp;&nbsp;皇庆元年，升中奉大夫、湖南道宣慰使。日接见儒生，询求民瘼。延v三年，进<br /><br />&nbsp;&nbsp;&nbsp;&nbsp;资善大夫、隆禧院使。七年，授太史院使。英宗视其进止整暇，顾谓参政速速曰：<br /><br />&nbsp;&nbsp;&nbsp;&nbsp;“全院使真故家令子也。”泰定元年，改太常礼仪院使。四年，授礼部尚书，领<br /><br />&nbsp;&nbsp;&nbsp;&nbsp;会同馆事，俄授江西等处行中书省参知政事。天历元年，进荣禄大夫、集贤大学<br /><br />&nbsp;&nbsp;&nbsp;&nbsp;士。<br /><br />&nbsp;&nbsp;&nbsp;&nbsp;至顺二年，除江西等处行中书省平章政事。时有诬告富民负永宁王官帑钱八<br /><br />&nbsp;&nbsp;&nbsp;&nbsp;百余锭者，中书遣使诸路征之。使至江西，岳柱曰：“事涉诬罔，不可奉命。”<br /><br />&nbsp;&nbsp;&nbsp;&nbsp;僚佐重违宰臣意，岳柱曰：“民惟邦本，伤本以敛怨，亦非宰相福也。”令使者<br /><br />&nbsp;&nbsp;&nbsp;&nbsp;以此意复命。时燕帖木儿为丞相，闻其言，感悟，命刑部诘治，得诬罔状，罪诬<br /><br />&nbsp;&nbsp;&nbsp;&nbsp;告者若干人。宰相以奏，帝嘉之，特赐币帛及上尊酒。桂阳州民张思进等，啸聚<br /><br />&nbsp;&nbsp;&nbsp;&nbsp;二千余众，州县不能治，广东宣慰司请发兵捕之。岳柱曰：“有司不能抚绥边民，<br /><br />&nbsp;&nbsp;&nbsp;&nbsp;乃欲侥幸兴兵，以为民害耶？不可。”宰执皆失色，宪司亦以兴兵不便为言，岳<br /><br />&nbsp;&nbsp;&nbsp;&nbsp;柱终持不可，遣千户王英往问状。英直抵贼巢，谕以祸福，贼曰：“致我为非者，<br /><br />&nbsp;&nbsp;&nbsp;&nbsp;两巡检司耳，我等何敢有异心哉！”谕其众，皆使复业，一方以宁。三年，迁河<br /><br />&nbsp;&nbsp;&nbsp;&nbsp;南江北等处行中书省平章政事。旋以军事至扬州，得疾，明年十二月，端坐而卒，<br /><br />&nbsp;&nbsp;&nbsp;&nbsp;年五十三。<br /><br />&nbsp;&nbsp;&nbsp;&nbsp;岳柱天资孝友，母弟久住早卒，丧之尽哀。尤嗜经史，自天文、医药之书，<br /><br />&nbsp;&nbsp;&nbsp;&nbsp;无不究极。度量弘扩，有欺之者，恬不为意。或问之，则曰：“彼自欺也，我何<br /><br />&nbsp;&nbsp;&nbsp;&nbsp;与焉。”母郜氏亦常称之曰：“吾子古人也。”<br /><br />&nbsp;&nbsp;&nbsp;&nbsp;子四人：长普达，同佥行宣政院事；次安僧，为久住后，章佩监丞；次仁寿，<br /><br />&nbsp;&nbsp;&nbsp;&nbsp;中宪大夫、长秋寺卿。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,957654);">加入书签</a><a
                        href="957560.html">上一页</a>&larr;<a href="index.html">返回列表</a>&rarr;<a
                            href="957713.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "957560.html"; var next_page = "957713.html"; var index_page = "index.html"; var sortid = "9"; var article_id = "14699"; var chapter_id = "957654"; var articlename = "元史"; var chaptername = " 卷一百三十 列传第十七"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>