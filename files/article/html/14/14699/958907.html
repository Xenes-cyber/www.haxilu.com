<!DOCTYPE html>
<html>
<head>
<meta charset="gbk" />
<title>元史- 卷一百四十七 列传第三十四-在线阅读-哈西文学网</title>
<meta name="keywords" content="宋濂，元史， 卷一百四十七 列传第三十四全文， 卷一百四十七 列传第三十四在线阅读 哈西文学网" />
<meta name="description" content="哈西文学网提供宋濂的元史  卷一百四十七 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958907.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958907.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十七 列传第三十四</h1>
            <div class="link xb">
                <a href="958886.html">上一页</a>&larr;<a href="index.html">返回列表</a>&rarr;<a
                    href="958924.html">下一页</a></div>			
            <div id="BookText">&nbsp;&nbsp;&nbsp;&nbsp;○张柔<br /><br />&nbsp;&nbsp;&nbsp;&nbsp;张柔，字德刚，易州定兴人，世力农。柔少慷慨，尚气节，善骑射，以豪侠<br /><br />&nbsp;&nbsp;&nbsp;&nbsp;称。金贞v间，河北盗起，柔聚族党保西山东流寨，选壮士，结队伍以自卫，盗<br /><br />&nbsp;&nbsp;&nbsp;&nbsp;不敢犯。郡人张信假柔声势，纳流人女为妻，柔鞭信百而还其女。信憾之，谋结<br /><br />&nbsp;&nbsp;&nbsp;&nbsp;党害柔。未几，信有罪当诛，柔救之得免，于是骁勇之士，多慕义从之。中都经<br /><br />&nbsp;&nbsp;&nbsp;&nbsp;略使苗道润承制授柔定兴令，累迁清州防御使。道润表其才，加昭毅大将军，遥<br /><br />&nbsp;&nbsp;&nbsp;&nbsp;领永定军节度使，兼雄州管内观察使，权元帅左都监，行元帅府事。继而道润为<br /><br />&nbsp;&nbsp;&nbsp;&nbsp;其副贾r所杀，r遣使以好辞来告曰：“吾得除道润者，以君不助兵故也。”柔<br /><br />&nbsp;&nbsp;&nbsp;&nbsp;怒叱使者曰：“r杀吾所事，吾食r肉且未足快意，反以此言相戏耶！”遂移檄<br /><br />&nbsp;&nbsp;&nbsp;&nbsp;道润部曲，会易州军市川，誓众为之复仇，众皆感泣。适道润麾下何伯祥得道润<br /><br />&nbsp;&nbsp;&nbsp;&nbsp;所佩金虎符以献，因推柔行经略使事。事闻，加骠骑将军、中都留守，兼大兴府<br /><br />&nbsp;&nbsp;&nbsp;&nbsp;尹、本路经略使，行元帅事。<br /><br />&nbsp;&nbsp;&nbsp;&nbsp;戊寅，国兵出紫荆口，柔率所部逆战于狼牙岭，马蹶被执，遂以众降，太祖<br /><br />&nbsp;&nbsp;&nbsp;&nbsp;还其旧职，得以便宜行事。柔招集部曲，下雄、易、安、保诸州，攻破贾r于孔<br /><br />&nbsp;&nbsp;&nbsp;&nbsp;山，诛r，剖其心祭道润。r党郭收亦降，尽有其众，徙治满城。金真定帅武仙<br /><br />&nbsp;&nbsp;&nbsp;&nbsp;会兵数万来攻，柔以兵数百出奇迎战，大破之。乘胜攻完州，下之，获州佐甄全。<br /><br />&nbsp;&nbsp;&nbsp;&nbsp;全慷慨就戮，柔义而释之，且升为守，使将部曲以从。己卯，仙复来攻，败走之，<br /><br />&nbsp;&nbsp;&nbsp;&nbsp;进拔郎山、祁州、曲阳，诸城寨闻之，皆降。既而中山叛，柔引兵围之，与仙将<br /><br />&nbsp;&nbsp;&nbsp;&nbsp;葛铁仓战于新乐。流矢中柔颔，折其二齿，拔矢以战，斩首数千级，擒藁城令刘<br /><br />&nbsp;&nbsp;&nbsp;&nbsp;成，遂拔中山。仙复会兵攻满城，柔登城拒战，复为流矢所中。仙兵大呼曰：<br /><br />&nbsp;&nbsp;&nbsp;&nbsp;“中张柔矣！”柔不为动，开门突战，皆败走。略地至鼓城，单骑入城，喻以祸<br /><br />&nbsp;&nbsp;&nbsp;&nbsp;福，城遂降。又败仙于祁州，进攻深泽、宁晋、安平，克之。分遣别将攻下平棘、<br /><br />&nbsp;&nbsp;&nbsp;&nbsp;藁城、无极、栾城诸县，辟地千余里。由是深、冀以北，真定以东三十余城，缘<br /><br />&nbsp;&nbsp;&nbsp;&nbsp;山反侧鹿儿、野狸等寨，相继降附。一月之间，与仙遇者凡十有七，每战辄胜。<br /><br />&nbsp;&nbsp;&nbsp;&nbsp;方献捷于行在所，行次宣德，而易州军叛，逐其守卢应妻子，据西山马头寨。柔<br /><br />&nbsp;&nbsp;&nbsp;&nbsp;闻之，即弃辎重还，出奇计破其寨，而诛叛者，归其妻子。加荣禄大夫、河北东<br /><br />&nbsp;&nbsp;&nbsp;&nbsp;西等路都元帅，号拔都鲁，置官属，将士迁授有差。<br /><br />&nbsp;&nbsp;&nbsp;&nbsp;燕帅孱赤台数凌柔，柔不为下，乃谮柔于中都行台曰：“张柔骁勇无敌，向<br /><br />&nbsp;&nbsp;&nbsp;&nbsp;被执而降，今委以兵柄，战胜攻取，威震河朔，失今不图，后必难制。常欲杀我，<br /><br />&nbsp;&nbsp;&nbsp;&nbsp;我不敢南也。”行台召柔，幽之土室，孱赤台施帐寝其上，环以甲骑，明日将杀<br /><br />&nbsp;&nbsp;&nbsp;&nbsp;之，孱赤台一夕暴死，柔乃得免。金经略使固安王子昌，善战知名，与信安张进<br /><br />&nbsp;&nbsp;&nbsp;&nbsp;连兵，阻水为固，远近惮之。柔出其不意，率兵径渡，生擒以还。<br /><br />&nbsp;&nbsp;&nbsp;&nbsp;乙酉，真定武仙杀其帅史天倪，其弟天泽使来求援。柔遣骁将乔惟忠等率千<br /><br />&nbsp;&nbsp;&nbsp;&nbsp;余骑赴之，与仙战，败之。遂分遣惟忠、宋演略彰德，徇齐鲁；聂福坚略青、魏、<br /><br />&nbsp;&nbsp;&nbsp;&nbsp;山东。玺书授柔行军千户、保州等处都元帅。丙戌，遣将以兵从国王孛鲁，攻李<br /><br />&nbsp;&nbsp;&nbsp;&nbsp;全于益都，降之。丁亥，移镇保州。保自兵火之余，荒废者十五年，盗出没其间。<br /><br />&nbsp;&nbsp;&nbsp;&nbsp;柔为之画市井，定民居，置官廨，引泉入城，疏沟渠以泻卑湿，通商惠工，遂致<br /><br />&nbsp;&nbsp;&nbsp;&nbsp;殷富。迁庙学于城东南，增其旧制。<br /><br />&nbsp;&nbsp;&nbsp;&nbsp;壬辰，从睿宗伐金，语其众曰：“吾用兵，杀人多矣，宁无冤者？自今以往，<br /><br />&nbsp;&nbsp;&nbsp;&nbsp;非与敌战，誓不杀也。”围汴京，柔军于城西北，金兵屡出拒战。柔单骑陷阵，<br /><br />&nbsp;&nbsp;&nbsp;&nbsp;出入数四，金人莫能支。金主自黄陵冈渡河，次沤麻冈，欲取卫州，柔以兵合击，<br /><br />&nbsp;&nbsp;&nbsp;&nbsp;金主败走睢阳。其臣崔立以汴京降，柔于金帛一无所取，独入史馆，取《金实录》<br /><br />&nbsp;&nbsp;&nbsp;&nbsp;并秘府图书；访求耆德及燕赵故族十余家，卫送北归。遂围睢阳，金主走汝南。<br /><br />&nbsp;&nbsp;&nbsp;&nbsp;汝南恃柴潭为阻，会宋孟珙以兵粮来会，珙决其南，潭水涸。金人惧，启南门求<br /><br />&nbsp;&nbsp;&nbsp;&nbsp;死战，柔以步卒二十余突其阵，促聂福坚先登，擒二校以归。又遣张信据其内隍，<br /><br />&nbsp;&nbsp;&nbsp;&nbsp;诸军齐进，金主自杀。汝南既破，下令屠城，一小校缚十人以待，一人貌独异，<br /><br />&nbsp;&nbsp;&nbsp;&nbsp;柔问之，状元王鹗也，解其缚，宾礼之。入朝，太宗历数其战功，班诸帅上，赐<br /><br />&nbsp;&nbsp;&nbsp;&nbsp;金虎符，升军民万户。<br /><br />&nbsp;&nbsp;&nbsp;&nbsp;乙未，从皇子阔出拔枣阳，继从大帅太赤攻徐、邳。丁酉，诏屯兵曹武以逼<br /><br />&nbsp;&nbsp;&nbsp;&nbsp;宋。道出九里关，柔欲率所部径往，或言关甚险，宋必设伏，不若与大军俱进。<br /><br />&nbsp;&nbsp;&nbsp;&nbsp;不听，与二十骑直前据关，方解甲而食。宋兵出两山间，围数重，骑皆失色，柔<br /><br />&nbsp;&nbsp;&nbsp;&nbsp;单骑驰突溃围。大军继至，遂达曹武，悉下缘山诸堡，攻洪山寨，破之，遂营山<br /><br />&nbsp;&nbsp;&nbsp;&nbsp;下。柔率众出略地他处，宋兵乘虚来袭，柔还，与之遇，自旦至暮，凡十余战，<br /><br />&nbsp;&nbsp;&nbsp;&nbsp;大败宋师，斩其将校十有三人。遂会诸军取光州，又进趣黄州。破三山寨，至大<br /><br />&nbsp;&nbsp;&nbsp;&nbsp;湖中，得战舰，沿江接战，壁于黄州西北隅。有乘舟出者，柔曰：“此侦伺我隙<br /><br />&nbsp;&nbsp;&nbsp;&nbsp;者也，夜必袭吾不备。”乃分军为三以待之。二鼓时，宋师果至，柔遮击之，俘<br /><br />&nbsp;&nbsp;&nbsp;&nbsp;数百人，溺死者不可计。攻其东门，矢石雨注，军少却。柔率死士十余，奋戈大<br /><br />&nbsp;&nbsp;&nbsp;&nbsp;呼，所向仆踣，执俘而还。宋师惧，请和，乃还军。<br /><br />&nbsp;&nbsp;&nbsp;&nbsp;大帅察罕攻滁州，柔以二百骑往。时卢、泗、盱眙、安丰间，宋屯戍相望，<br /><br />&nbsp;&nbsp;&nbsp;&nbsp;斥候甚严，或劝柔勿行，不听，且战且前，凡二十余战。比至滁，察罕以滁久不<br /><br />&nbsp;&nbsp;&nbsp;&nbsp;拔，欲解去，柔请决战，从之。既阵，宋骁将出挑战，柔佯却，宋将骄，柔驰及<br /><br />&nbsp;&nbsp;&nbsp;&nbsp;之，牖髯沟兀宋将执柔辔曳入其阵，飞石中柔鼻，两军哄，柔得还，裹疮复<br /><br />&nbsp;&nbsp;&nbsp;&nbsp;战。夜遣巩彦晖劫其营，焚城东南隅，柔率锐卒五十七人先登，拔之。己亥，以<br /><br />&nbsp;&nbsp;&nbsp;&nbsp;本官节制河南诸翼兵马征行事，河南三十余城皆属焉。<br /><br />&nbsp;&nbsp;&nbsp;&nbsp;庚子，诏柔等八万户伐宋。辛丑，升保州为顺天府，赐御衣数袭、名马二、<br /><br />&nbsp;&nbsp;&nbsp;&nbsp;尚厩马百。柔率师自五河口济淮，略和州诸城，师还，分遣部下将千人屯田于襄<br /><br />&nbsp;&nbsp;&nbsp;&nbsp;城。察罕奏柔总诸军镇杞。初，河决于汴，西南入陈留，分而为三，杞居其中<br /><br />&nbsp;&nbsp;&nbsp;&nbsp;氵单。宋兵恃舟楫之利，驻亳、泗，犯汴、洛，以扰河南。柔乃即故杞之东西中三<br /><br />&nbsp;&nbsp;&nbsp;&nbsp;山夹河，顺杀水势，筑连城，结浮梁，为进战退耕之计，敌不敢至。会诸军攻破<br /><br />&nbsp;&nbsp;&nbsp;&nbsp;寿州，柔欲留兵守之，察罕不从。又败宋师于泗州，还杞上。帐下吏夹谷显祖得<br /><br />&nbsp;&nbsp;&nbsp;&nbsp;罪亡走，上变诬柔，执柔以北。大臣多以阖门保柔者，卒辨其诬，显祖伏诛。<br /><br />&nbsp;&nbsp;&nbsp;&nbsp;辛亥，宪宗即位，换授金虎符，仍军民万户。甲寅，移镇亳州。环亳皆水，<br /><br />&nbsp;&nbsp;&nbsp;&nbsp;非舟楫不达，柔L城壁为桥梁属汴堤，以通商贾之利；复建孔子庙，设校官弟子<br /><br />&nbsp;&nbsp;&nbsp;&nbsp;员。入奏，帝悦，赐衣一袭、翎根甲一、金符九、银符十九，颁将校之有功者。<br /><br />&nbsp;&nbsp;&nbsp;&nbsp;己未，分裨将张果、王仲仁从宪宗征蜀；王安国、胡进、田伯荣、宋演从宗<br /><br />&nbsp;&nbsp;&nbsp;&nbsp;王塔察儿攻荆山；柔从世祖攻鄂。世祖由大胜关，柔由虎头关，与宋兵遇于沙窝，<br /><br />&nbsp;&nbsp;&nbsp;&nbsp;柔子弘彦击破之，进与守关兵战，败之。世祖自阳罗渡江，促柔会兵攻鄂，百余<br /><br />&nbsp;&nbsp;&nbsp;&nbsp;日不能下。世祖谕之曰：“吾犹猎者，不能擒圈中豕，野猎以供汝食，汝可破圈<br /><br />&nbsp;&nbsp;&nbsp;&nbsp;而取之。”柔乃令何伯祥作鹅车，洞掘其城，别遣勇士先登，攻其西南陬，屡破<br /><br />&nbsp;&nbsp;&nbsp;&nbsp;之。会宪宗凶问至，宋亦行成，世祖北还，命柔统领蒙古、汉军，以俟后命，城<br /><br />&nbsp;&nbsp;&nbsp;&nbsp;白鹿矶，为久驻计。<br /><br />&nbsp;&nbsp;&nbsp;&nbsp;中统元年，世祖即位，诏班师。阿里不哥反，世祖北征，诏柔入卫，至庐朐<br /><br />&nbsp;&nbsp;&nbsp;&nbsp;河，有诏止之。分其兵三千五百卫京师，以子弘庆为质。二年，以《金实录》献<br /><br />&nbsp;&nbsp;&nbsp;&nbsp;诸朝，且请致仕，封安肃公，命第八子弘略袭职。至元三年，加荣禄大夫，判行<br /><br />&nbsp;&nbsp;&nbsp;&nbsp;工部事，城大都。四年，进封蔡国公。五年六月卒，年七十九。赠推忠宣力翊运<br /><br />&nbsp;&nbsp;&nbsp;&nbsp;功臣、太师、开府仪同三司、上柱国，谥武康。延v五年，加封汝南王，谥忠武。<br /><br />&nbsp;&nbsp;&nbsp;&nbsp;子十有一人，弘略、弘范最显，弘范自有传。<br /><br />&nbsp;&nbsp;&nbsp;&nbsp;弘略字仲杰，柔第八子也。有谋略，通经史，善骑射。尝从柔镇杞徙亳。岁<br /><br />&nbsp;&nbsp;&nbsp;&nbsp;乙卯，入朝宪宗，授金符，权顺天万户。从征蜀，以其幼，赐锦衣，令还镇。柔<br /><br />&nbsp;&nbsp;&nbsp;&nbsp;既致仕，授弘略金虎符、顺天路管民总管、行军万户，仍总宣德、河南、怀孟等<br /><br />&nbsp;&nbsp;&nbsp;&nbsp;路诸军屯亳者。中统三年，李f反，求救于宋将夏贵。贵自蕲乘虚北夺亳、滕、<br /><br />&nbsp;&nbsp;&nbsp;&nbsp;徐、宿、邳、沧、滨七州，新蔡、符离、蕲、利津四县，杀守将。弘略率战船遏<br /><br />&nbsp;&nbsp;&nbsp;&nbsp;之于涡口，贵退保蕲，弘略发亳军攻之，水陆并进。宋兵素惮亳军，焚城宵遁，<br /><br />&nbsp;&nbsp;&nbsp;&nbsp;追杀殆尽，获军资不可计，尽复所失地。李f既诛，追问当时与f通书者，<br /><br />&nbsp;&nbsp;&nbsp;&nbsp;独弘略书皆劝以忠义，事得释。朝廷惩f叛逆，务裁诸侯权以保全之，因解弘<br /><br />&nbsp;&nbsp;&nbsp;&nbsp;略兵职，宿卫京师，赐只孙冠服，以从宴享。至元三年，城大都，佐其父为筑宫<br /><br />&nbsp;&nbsp;&nbsp;&nbsp;城总管。八年，授朝列大夫、同行工部事，兼领宿卫亲军、仪鸾等局。十三年，<br /><br />&nbsp;&nbsp;&nbsp;&nbsp;城成，赐内帑金扣、玳瑁卮，授中奉大夫、淮东道宣慰使。十四年，宋广王m据<br /><br />&nbsp;&nbsp;&nbsp;&nbsp;闽、广，时东海县储粟数万，行省檄弘略将兵二千戍之，仍命造舟运粟入淮安。<br /><br />&nbsp;&nbsp;&nbsp;&nbsp;弘略顾民舟，有能载粟十石者与一石，人争趋之，一月而毕。十六年，迁江西宣<br /><br />&nbsp;&nbsp;&nbsp;&nbsp;慰使。会饶州盗起，犯都昌。弘略以为，饶虽属江东，与南康止隔一湖，此寇不<br /><br />&nbsp;&nbsp;&nbsp;&nbsp;灭，则吾境必有相扇而起者。乃使人直捣其巢穴，生缚贼酋，磔于市，余党溃散。<br /><br />&nbsp;&nbsp;&nbsp;&nbsp;下令曰：“不操兵者，皆为平民，余无所问。”顷之，以疾归亳。有谗贵臣子在<br /><br />&nbsp;&nbsp;&nbsp;&nbsp;江南买田宅乐而忘归者，词引弘略。或谓弘略曰：“公但居亳，未尝在江南，入<br /><br />&nbsp;&nbsp;&nbsp;&nbsp;见宜自明。”弘略曰：“明之，则言者获谴矣，吾宁称疾家居。”二十九年，见<br /><br />&nbsp;&nbsp;&nbsp;&nbsp;世祖于龙虎台，请曰：“臣之子d长矣，愿备宿卫。”从之，且赐以酒曰：“卿<br /><br />&nbsp;&nbsp;&nbsp;&nbsp;年未老，谢事何为。”特命为河南行省参知政事。元贞二年卒。赠推忠佐理功臣、<br /><br />&nbsp;&nbsp;&nbsp;&nbsp;银青荣禄大夫、平章政事、上柱国、蔡国公，谥忠毅。子三人：d，瑾，琰。<br /><br />&nbsp;&nbsp;&nbsp;&nbsp;○史天倪<br /><br />&nbsp;&nbsp;&nbsp;&nbsp;史天倪，字和甫，燕之永清人。曾祖伦，少好侠，因筑室发土得金，始饶于<br /><br />&nbsp;&nbsp;&nbsp;&nbsp;财。金末，中原涂炭，乃建家塾，招徕学者，所藏活豪士甚众，以侠称于河朔。<br /><br />&nbsp;&nbsp;&nbsp;&nbsp;士族陷为奴虏者，辄出金赎之。甲子，岁大侵，发粟八万石赈饥者，士皆争附之。<br /><br />&nbsp;&nbsp;&nbsp;&nbsp;祖成，倜傥有父风。遭乱，盗贼四起，乃悉散其家财，唯存廪粟而已。父秉直，<br /><br />&nbsp;&nbsp;&nbsp;&nbsp;读书尚气义。癸酉，太师、国王木华黎统兵南伐，所向残破，秉直聚族谋曰：<br /><br />&nbsp;&nbsp;&nbsp;&nbsp;“方今国家丧乱，吾家百口，何以自保！”既而知降者皆得免，乃率里中老稚数<br /><br />&nbsp;&nbsp;&nbsp;&nbsp;千人，诣涿州军门降。木华黎欲用秉直，秉直辞而荐其子，乃以天倪为万户，而<br /><br />&nbsp;&nbsp;&nbsp;&nbsp;命秉直管领降人家属，屯霸州。秉直拊循有方，远近闻而附者十余万家。寻迁之<br /><br />&nbsp;&nbsp;&nbsp;&nbsp;漠北，降人道饥，秉直得所赐牛羊，悉分食之，多所全活。甲戌，从木华黎攻北<br /><br />&nbsp;&nbsp;&nbsp;&nbsp;京。乙亥，北京降，木华黎承制以乌野儿为北京路都元帅，秉直行尚书六部事，<br /><br />&nbsp;&nbsp;&nbsp;&nbsp;主馈饷，军中未尝乏绝。庚寅，以老谢事，归乡里。卒，年七十一。三子：长天<br /><br />&nbsp;&nbsp;&nbsp;&nbsp;倪，次天安，次天泽。天泽自有传。<br /><br />&nbsp;&nbsp;&nbsp;&nbsp;天倪始生之夕，白气贯庭。成童，姿貌魁杰。有道士见而异之曰：“封侯相<br /><br />&nbsp;&nbsp;&nbsp;&nbsp;也。”及长，好学，日诵千言。大安末，举进士不第，乃叹曰：“大丈夫立身，<br /><br />&nbsp;&nbsp;&nbsp;&nbsp;独以文乎哉！使吾遇荒鸡夜鸣，拥百万之众，功名可唾手取也。”木华黎见而奇<br /><br />&nbsp;&nbsp;&nbsp;&nbsp;之。既以万户统诸降卒，从木华黎略地三关已南，至于东海，所过城邑皆下。因<br /><br />&nbsp;&nbsp;&nbsp;&nbsp;进言于木华黎曰：“金弃幽燕，迁都于汴，已失策矣。辽水东西诸郡，金之腹心<br /><br />&nbsp;&nbsp;&nbsp;&nbsp;也。我若得大宁以挖其喉襟，则金虽有辽阳，终不能保矣。”木华黎善之。<br /><br />&nbsp;&nbsp;&nbsp;&nbsp;先，伦卒时，河朔诸郡结清乐社四十余，社近千人，岁时像伦而祠之。至是，<br /><br />&nbsp;&nbsp;&nbsp;&nbsp;天倪选其壮勇万人为义兵，号清乐军，以从兄天祥为先锋，所向无敌。分兵略三<br /><br />&nbsp;&nbsp;&nbsp;&nbsp;河、蓟州，诸寨望风款服。甲戌，朝太祖于燕之幄殿，所陈皆奇谋至计，大称旨，<br /><br />&nbsp;&nbsp;&nbsp;&nbsp;赐金符，授马步军都统，管领二十四万户。从木华黎攻高州，又从攻北京，皆不<br /><br />&nbsp;&nbsp;&nbsp;&nbsp;战而克。乙亥，授右副都元帅，改赐金虎符。奉诏南征，围平州，金经略使乞住<br /><br />&nbsp;&nbsp;&nbsp;&nbsp;降。进兵真定，所属部邑无不款附。而真定帅武仙，固守不下，遂移军围大名。<br /><br />&nbsp;&nbsp;&nbsp;&nbsp;众谓城坚不可击，天倪使攻其西南角，劲卒屡上屡却，天倪先登，守者辟易，遂<br /><br />&nbsp;&nbsp;&nbsp;&nbsp;破其城。丙子，会木华黎兵于燕南，清州监军王守约、平州推官合达，俱以城叛，<br /><br />&nbsp;&nbsp;&nbsp;&nbsp;连谋越海归金，天倪追袭至乐安，合达以益都行省忙古兵来拒，败之，杀守约，<br /><br />&nbsp;&nbsp;&nbsp;&nbsp;擒忙古，斩首万级。丁丑，徇山东诸郡，部卒有杀民豕者，立斩以徇，军中肃然；<br /><br />&nbsp;&nbsp;&nbsp;&nbsp;远近响应，知中山李明、赵州李r、邢州武贵、威州武振、磁州李平、持菡帕<br /><br />&nbsp;&nbsp;&nbsp;&nbsp;等，望风皆下。己卯，从木华黎徇河东，至绛州，其团楼L以石，牢不可破。天<br /><br />&nbsp;&nbsp;&nbsp;&nbsp;倪命穴其旁，地虚，楼陷，遂拔之。木华黎喜，赏以绣衣、金鞍、名马。庚辰，<br /><br />&nbsp;&nbsp;&nbsp;&nbsp;还军真定，武仙降。木华黎承制以天倪为金紫光禄大夫、河北西路兵马都元帅，<br /><br />&nbsp;&nbsp;&nbsp;&nbsp;行府事；仙副之。天倪乃言于木华黎曰：“今中原粗定，而所过犹纵钞掠，非王<br /><br />&nbsp;&nbsp;&nbsp;&nbsp;者吊民伐罪意也。且王奉天子命，为天下除暴，岂复效其所为乎！”王曰：“善。”<br /><br />&nbsp;&nbsp;&nbsp;&nbsp;下令：敢有剽虏者，以军法从事。<br /><br />&nbsp;&nbsp;&nbsp;&nbsp;辛巳，金怀州元帅王荣、潞州元帅裴守谦、泽州太守王珍皆以城降。壬午，<br /><br />&nbsp;&nbsp;&nbsp;&nbsp;攻济南水寨，破之。癸未，徇山西，遂克三关，不浃旬，定四十余寨。兵至河卫，<br /><br />&nbsp;&nbsp;&nbsp;&nbsp;喜曰：“河卫者，夷门之限也。河卫既破，则夷门不能守矣。”严实以兵来会，<br /><br />&nbsp;&nbsp;&nbsp;&nbsp;请自攻河卫，天倪曰：“合达、蒲瓦，亦偷幸病！笔翟唬骸耙子攵，保为公破<br /><br />&nbsp;&nbsp;&nbsp;&nbsp;之。”明日，实与蒲瓦兵遇于南门，合达兵自北奄至，实兵败，竟为所执。天倪<br /><br />&nbsp;&nbsp;&nbsp;&nbsp;曰：“合达以实归汴，必以今夕。”急命冯存、杜必贵率壮士一千三百，伏延津<br /><br />&nbsp;&nbsp;&nbsp;&nbsp;柳渡。果夜缚实过延津，遇存等，与战，败之，实得脱归，必贵战死。未几，帝<br /><br />&nbsp;&nbsp;&nbsp;&nbsp;命天倪回军真定。甲申夏，大名总管彭义斌以宋兵犯河朔，天倪逆战于恩州，义<br /><br />&nbsp;&nbsp;&nbsp;&nbsp;斌败，入保大名。乙酉，师还，闻武仙之党据西山腰水、铁壁二寨以叛，天倪直<br /><br />&nbsp;&nbsp;&nbsp;&nbsp;捣其巢穴，尽掩杀之。仙怒，谋作乱，乃设宴邀天倪。有知其谋者，止天倪毋往，<br /><br />&nbsp;&nbsp;&nbsp;&nbsp;天倪不从，遂为仙所杀。<br /><br />&nbsp;&nbsp;&nbsp;&nbsp;天倪之赴真定也，秉直密戒之曰：“观武仙之辞气，终不为我用，宜备之。”<br /><br />&nbsp;&nbsp;&nbsp;&nbsp;天倪曰：“我以赤心待人，人或相负，天必不容，愿无虑。”秉直乃携其孙楫、<br /><br />&nbsp;&nbsp;&nbsp;&nbsp;权还北京。至是，人服其先识。先是，天倪击鞠夜归，有大星陨马前，有声，心<br /><br />&nbsp;&nbsp;&nbsp;&nbsp;恶之，果及祸。天倪死时，年三十九。妻程氏，闻乱，恐污于贼，乃自杀。子五<br /><br />&nbsp;&nbsp;&nbsp;&nbsp;人，其三人尚幼，俱死于难，惟楫、权在。<br /><br />&nbsp;&nbsp;&nbsp;&nbsp;楫字大济。岁己亥，知中山府事。寻迁征南行军万户翼经略，徇地蕲、黄，<br /><br />&nbsp;&nbsp;&nbsp;&nbsp;善抚士卒，所向有功。壬寅，天泽引楫入见太宗，奏曰：“臣兄天倪死事时，二<br /><br />&nbsp;&nbsp;&nbsp;&nbsp;子尚幼，臣受诏摄行府事，今楫已成人，乞解职授之。”帝嘉叹曰：“今之争官<br /><br />&nbsp;&nbsp;&nbsp;&nbsp;者多，让官者少，卿此举殊可嘉尚。朕自有官与之。”即以楫为真定兵马都总管，<br /><br />&nbsp;&nbsp;&nbsp;&nbsp;佩金虎符。辛亥，朝廷始征包银，楫请以银与物折，仍减其元数，诏从之，著为<br /><br />&nbsp;&nbsp;&nbsp;&nbsp;令。各道以楮币相贸易，不得出境，二三岁辄一易，钞本日耗，商旅不通，楫请<br /><br />&nbsp;&nbsp;&nbsp;&nbsp;立银钞相权法，人以为便。或请运盐按籍计口，给民以食，楫争其不可，曰：<br /><br />&nbsp;&nbsp;&nbsp;&nbsp;“盐铁从民贸易，何可若差税例配之。”议遂寝。元氏民有诉府僚于达官者，质<br /><br />&nbsp;&nbsp;&nbsp;&nbsp;之无实，将抵之死，楫力为营解。达官曰：“是人陷汝辈死地，而反救之，何耶？”<br /><br />&nbsp;&nbsp;&nbsp;&nbsp;楫曰：“诛之固足以惩后，未若宥之以愧其心。况人命至重，岂宜以妄言之故，<br /><br />&nbsp;&nbsp;&nbsp;&nbsp;而加以极刑。”乃杖而遣之。中统元年，授真定路总管、同判本道宣抚司事。真<br /><br />&nbsp;&nbsp;&nbsp;&nbsp;定表山带河，连属三十余城，生杀进退，咸倚专决。楫谨身率先，明政化，信赏<br /><br />&nbsp;&nbsp;&nbsp;&nbsp;罚，任贤良，汰贪墨，恤茕独，民咸德之。所举州县佐史有文学者三十余人，后<br /><br />&nbsp;&nbsp;&nbsp;&nbsp;皆知名。会天泽言：“兵民之柄不可并居一门，行之请自臣家始。”楫即日解绶<br /><br />&nbsp;&nbsp;&nbsp;&nbsp;归。卒年五十九。子炫，常德管军总管；军，知孟州；燧，同知东昌府事；煊，<br /><br />&nbsp;&nbsp;&nbsp;&nbsp;潼关提举；炀，佥广西按察司事。<br /><br />&nbsp;&nbsp;&nbsp;&nbsp;权字伯衡，勇而有谋。初，以权万户从天泽南征。岁壬子，天泽以万户改河<br /><br />&nbsp;&nbsp;&nbsp;&nbsp;南经略使，乃以权代其任。甲寅，屯军邓州，败宋将高达于樊城。己未，世祖自<br /><br />&nbsp;&nbsp;&nbsp;&nbsp;将伐宋，权出迎于淮西。世祖渡江，次鄂州而宪宗崩，世祖北还，乃命权总兵镇<br /><br />&nbsp;&nbsp;&nbsp;&nbsp;江北岸之武矶山。中统元年，降诏奖谕，赐金虎符，授真定河间滨棣邢澄阑缘<br /><br />&nbsp;&nbsp;&nbsp;&nbsp;州路并木烈j军兼屯田州城民户沿边镇守诸军总管万户；其所属千户、万户，<br /><br />&nbsp;&nbsp;&nbsp;&nbsp;悉听号令。至元六年，召至阙下，问以征南之策。对曰：“襄阳乃江陵之藩蔽，<br /><br />&nbsp;&nbsp;&nbsp;&nbsp;樊城乃襄阳之外郛，我军若先攻樊城，则襄阳不能支梧，不战自降矣。然后驻兵<br /><br />&nbsp;&nbsp;&nbsp;&nbsp;嘉定，耀武淮、泗，事必有济。”帝善其计。七年，宋兵侵边，权引兵趋荆子口，<br /><br />&nbsp;&nbsp;&nbsp;&nbsp;大破之，帝赐白金五百两，权悉以分劳士卒。宋将夏贵以船万艘载壮士，欲夺江<br /><br />&nbsp;&nbsp;&nbsp;&nbsp;面，权进攻，破之，帝赐以衣币、弓矢、鞍勒。既而转粮于随，贵复引兵扼我前<br /><br />&nbsp;&nbsp;&nbsp;&nbsp;路，权战破之，赐白金七百两。制授河南等路宣抚使，未上，赐金虎符，充江汉<br /><br />&nbsp;&nbsp;&nbsp;&nbsp;大都督，总制军马，总管屯田万户。会天泽言一门不可兼掌兵民之柄，乃授权镇<br /><br />&nbsp;&nbsp;&nbsp;&nbsp;国上将军、真定等路总管，兼府尹。徙东平，又徙河间。卒。<br /><br />&nbsp;&nbsp;&nbsp;&nbsp;枢字子明。父天安，字全甫，秉直仲子也。岁癸酉，从秉直降。太师木华黎<br /><br />&nbsp;&nbsp;&nbsp;&nbsp;以其兄天倪为万户，而质天安军中。丁丑，从讨锦州叛人张致，平之。己卯，从<br /><br />&nbsp;&nbsp;&nbsp;&nbsp;略地关右，生擒~州骁将张资禄号张铁枪者。乙酉，武仙杀天倪于真定，天安率<br /><br />&nbsp;&nbsp;&nbsp;&nbsp;众来会天泽，并力攻仙，败走之。以功授行北京元帅府事，抚治真定。庚寅，宋<br /><br />&nbsp;&nbsp;&nbsp;&nbsp;聚兵邢之西山，声言为仙援，遣其徒赵和行间城中，诬y副李甲、刘清尝输款为<br /><br />&nbsp;&nbsp;&nbsp;&nbsp;内应。守将械两人送府，大帅趣命戮之，天安揣知其诈，请自鞫之，果得其情，<br /><br />&nbsp;&nbsp;&nbsp;&nbsp;遂斩和以徇。壬辰，从伐金。师还，讨剧盗梁满、苏杰等，悉平之。甲午，宣权<br /><br />&nbsp;&nbsp;&nbsp;&nbsp;真定等路万户，赐金符。丙午，入觐，赐黄金五十两、白狐裘一、牝马百。乙卯<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;枢年二十余，以勋臣子知中山府，有治绩。甲寅，初籍新军，天泽以长兄二<br /><br />&nbsp;&nbsp;&nbsp;&nbsp;子各有官位，而仲兄之子未仕，乃奏枢为征行万户，配以真定、彰德、卫州、怀<br /><br />&nbsp;&nbsp;&nbsp;&nbsp;孟新军，戍唐、邓。乙卯，败宋舟师于汉水之鸳鸯滩，赐金虎符。戊午，宪宗伐<br /><br />&nbsp;&nbsp;&nbsp;&nbsp;宋，入自蜀，从天泽诣行在，朝帝于大散关。帝劳之曰：“卿久镇东方，兹复远<br /><br />&nbsp;&nbsp;&nbsp;&nbsp;来，勤亦至矣。”枢对曰：“臣之祖、父，受国厚恩，今陛下亲御六师，暴露万<br /><br />&nbsp;&nbsp;&nbsp;&nbsp;里之外，臣独不能出死力，以报万分之一邪！”帝壮其言，命为前锋。宋立剑州，<br /><br />&nbsp;&nbsp;&nbsp;&nbsp;侨治于苦竹崖，前阻绝涧，深数百尺，恃险而不备，帝使枢侦之。枢率健卒数十，<br /><br />&nbsp;&nbsp;&nbsp;&nbsp;缒而下，得其所以致师处以闻，帝趣枢急取之，宋人惧，乃降。翼日，大宴，帝<br /><br />&nbsp;&nbsp;&nbsp;&nbsp;顾皇后，命饮枢酒，且谕新附渠帅曰：“我国家自开创以来，未有皇后赐臣下酒<br /><br />&nbsp;&nbsp;&nbsp;&nbsp;者，特以枢父子世笃忠贞，故宠以殊礼。有能尽瘁事国者，礼亦如之。”己未，<br /><br />&nbsp;&nbsp;&nbsp;&nbsp;从天泽击败宋将吕文德于嘉陵江，追至重庆而还，赐黄金五十两、白金二百两、<br /><br />&nbsp;&nbsp;&nbsp;&nbsp;锦一匹。世祖即位，改赐金虎符。中统二年，从天泽扈驾北征。三年，李f叛<br /><br />&nbsp;&nbsp;&nbsp;&nbsp;据济南，复从天泽往讨之。城西南有大涧，亘历山，枢一军独当其险，夹涧而城，<br /><br />&nbsp;&nbsp;&nbsp;&nbsp;竖木栅于涧中。淫雨暴涨，木栅尽坏，枢曰：“贼乘吾隙，俟夜必出。”命作苇<br /><br />&nbsp;&nbsp;&nbsp;&nbsp;炬数百置城上。逮三鼓，贼果至，飞炬掷之，风怒火烈，弓弩齐发，贼众大溃，<br /><br />&nbsp;&nbsp;&nbsp;&nbsp;自相蹂躏，死者不可胜计。未几，f就擒。至元四年，宋兵围开、达诸州，以<br /><br />&nbsp;&nbsp;&nbsp;&nbsp;枢为左壁总帅，佩虎符，凡河南、山东、怀孟、平阳、太原、京兆、延安等军悉<br /><br />&nbsp;&nbsp;&nbsp;&nbsp;统之，宋兵闻之，解去。六年，高丽人金通精据珍岛以叛，讨之，岁余不下。七<br /><br />&nbsp;&nbsp;&nbsp;&nbsp;年，进枢昭勇大将军、凤州经略使。枢至，谓诸将佐曰：“贼势方张，未易力胜，<br /><br />&nbsp;&nbsp;&nbsp;&nbsp;况炎暑海气蒸郁，弓力驰弱，猝不可用。宜分军为三，多张旗帜以疑之。吾与诸<br /><br />&nbsp;&nbsp;&nbsp;&nbsp;君潜师捣其巢穴，破之必矣。“与战，大破之，其地悉平。十二年，复以万户从<br /><br />&nbsp;&nbsp;&nbsp;&nbsp;丞相伯颜伐宋，赐锦衣一、宝鞍一、弓一、矢百、甲十注、马十二匹，仍给天泽<br /><br />&nbsp;&nbsp;&nbsp;&nbsp;帐下士十人以从。宋平，署安吉州安抚使。时新附之初，民所在依险阻自保，枢<br /><br />&nbsp;&nbsp;&nbsp;&nbsp;以威信招怀之，复业为民者以千万计。十四年，移疾还。十九年，起为东京路总<br /><br />&nbsp;&nbsp;&nbsp;&nbsp;管，辞不赴。二十三年，拜中奉大夫、山东东西道宣慰使，治济南，后又治益都。<br /><br />&nbsp;&nbsp;&nbsp;&nbsp;二十四年，卒，年六十七。子焕，昭勇大将军、后卫亲军都指挥使，佩金虎符；<br /><br />&nbsp;&nbsp;&nbsp;&nbsp;军，奉训大夫、秘书少监。<br /><br />&nbsp;&nbsp;&nbsp;&nbsp;○史天祥<br /><br />&nbsp;&nbsp;&nbsp;&nbsp;史天祥，父怀德，尚书秉直之弟也。岁癸酉，太师、国王木华黎从太祖伐金，<br /><br />&nbsp;&nbsp;&nbsp;&nbsp;天祥随秉直迎降于涿。木华黎命怀德就领其黑军隶帐下，署天祥都镇抚，选降卒<br /><br />&nbsp;&nbsp;&nbsp;&nbsp;长身武勇者二百人，使领之。招徕丁壮，得众万余，从取霸州、文安、大城、沧<br /><br />&nbsp;&nbsp;&nbsp;&nbsp;滨、长山等二十余城，东下淄、沂、密三州，所至皆先登，诏赐以银符。从大军<br /><br />&nbsp;&nbsp;&nbsp;&nbsp;攻燕，不克。甲戌，略地高州，拔惠和、金源、和众、龙山、利、建、富庶等十<br /><br />&nbsp;&nbsp;&nbsp;&nbsp;五城，惟大宁固守不下。天祥获金将完颜胡速，木华黎欲杀之，天祥曰：“杀一<br /><br />&nbsp;&nbsp;&nbsp;&nbsp;人无损于敌，适驱天下之人为吾敌也。且其降时尝许以不死，今杀之，无以取信<br /><br />&nbsp;&nbsp;&nbsp;&nbsp;于后，不若从而用之。”乃以为千户。复合众攻其城，怀德先登，擒其二将，为<br /><br />&nbsp;&nbsp;&nbsp;&nbsp;流矢所中，殁于军。乃以所统黑军命天祥领之。<br /><br />&nbsp;&nbsp;&nbsp;&nbsp;天祥愤痛其父之死，攻之愈急。乙亥，与大帅乌野儿降其北京留守银答忽、<br /><br />&nbsp;&nbsp;&nbsp;&nbsp;同知乌古伦。进攻北京傍近诸寨，磨云山王都统首诣军门降，天祥命入列崖，擒<br /><br />&nbsp;&nbsp;&nbsp;&nbsp;都统不剌，释其缚，仍晓以大义，不剌感泣，愿效死。天祥察其诚，许与王都统<br /><br />&nbsp;&nbsp;&nbsp;&nbsp;往说降城子崖王家奴，乃命三人各将旧卒，付空名告身，使谕楼子崖等二十余寨，<br /><br />&nbsp;&nbsp;&nbsp;&nbsp;悉降，得老幼数万、胜兵八千。西乾河答鲁、五指山杨赵奴独固守不下，天祥击<br /><br />&nbsp;&nbsp;&nbsp;&nbsp;之，大小百余战，赵奴死，答鲁败走，得户二万。授西山总帅兵马。兴州节度使<br /><br />&nbsp;&nbsp;&nbsp;&nbsp;赵守玉反，天祥与乌野儿分道讨平之。答鲁复聚众攻龙山，以槊刺乌野儿中胸，<br /><br />&nbsp;&nbsp;&nbsp;&nbsp;随堕马，天祥驰救得免，复整阵出战，大败之，斩首八千级，答鲁战死。进克中<br /><br />&nbsp;&nbsp;&nbsp;&nbsp;兴府。张致盗据锦州，从木华黎讨平之。会契丹汉军擒关肃，复利州，杀刘禄于<br /><br />&nbsp;&nbsp;&nbsp;&nbsp;银治，斩首五十级，尖山、香炉、红螺、塔山、大虫、骆驼、团崖诸寨悉平，虏<br /><br />&nbsp;&nbsp;&nbsp;&nbsp;生口万余，得锦州旧将杜节，并黑军五百人，即命统之。<br /><br />&nbsp;&nbsp;&nbsp;&nbsp;丙子春，觐太祖于鱼儿泺，赐金符，授提控元帅。拔盖、金、苏、复等州，<br /><br />&nbsp;&nbsp;&nbsp;&nbsp;获金完颜奴、耶律神都马，迁镇国上将军、利州节度使、所部降民都总官、监军<br /><br />&nbsp;&nbsp;&nbsp;&nbsp;兵马元帅。丁丑夏，山贼祁和尚据武平，讨平之。缚金将巢元帅。又灭重儿盗众<br /><br />&nbsp;&nbsp;&nbsp;&nbsp;万人于兴州之车河。己卯，权兵马都元帅，蒙古、汉军、黑军并听节制。下河东、<br /><br />&nbsp;&nbsp;&nbsp;&nbsp;平阳、河中、岢岚、绛、石、隰、吉、廓等八十余城。庚辰，至真定，木华黎使<br /><br />&nbsp;&nbsp;&nbsp;&nbsp;天祥攻城，天祥因请曰：“攻之恐戮及无辜，不如先往谕之。苟其不从，加兵未<br /><br />&nbsp;&nbsp;&nbsp;&nbsp;晚。”木华黎许之。天祥往见守将武仙，谕以祸福，仙悟，乃降。吾也而请留天<br /><br />&nbsp;&nbsp;&nbsp;&nbsp;祥守真定，木华黎曰：“天下未定，智勇士可离左右乎？吾将别处之。”乃以秉<br /><br />&nbsp;&nbsp;&nbsp;&nbsp;直之子天倪为河北西路兵马都元帅，镇真定；以天祥为左副都元帅，余如故，引<br /><br />&nbsp;&nbsp;&nbsp;&nbsp;兵南屯邢西遥水山下。仙兄贵以万人壁于山上，负固不下，天祥携完颜胡速及黑<br /><br />&nbsp;&nbsp;&nbsp;&nbsp;军百人，由鸟道扳援而上，尽掩捕之。仙惊曰：“公若有羽翼者，不然，何其能<br /><br />&nbsp;&nbsp;&nbsp;&nbsp;也！”遂下邢、磁、相三州。从战黄龙冈，破单、胜、兖三州。木华黎围东平，<br /><br />&nbsp;&nbsp;&nbsp;&nbsp;久不下，怒吾也而不尽力，将手斩之，天祥请代攻。木华黎喜，付皮甲一，又与<br /><br />&nbsp;&nbsp;&nbsp;&nbsp;己铁铠并被之。鏖战不已，木华黎使人止之曰：“尔力竭矣，宜少休。”复以金<br /><br />&nbsp;&nbsp;&nbsp;&nbsp;鞍名马与之。辛巳，从取绥德、~、坊等五十余城。壬午，木华黎攻青龙、金胜<br /><br />&nbsp;&nbsp;&nbsp;&nbsp;诸堡，花帽军坚守不下，既破，欲屠之，天祥力谏而止，获壮士五千人。<br /><br />&nbsp;&nbsp;&nbsp;&nbsp;癸未春，还军河中，木华黎上其功，赐金虎符，授蒙古汉军兵马都元帅，总<br /><br />&nbsp;&nbsp;&nbsp;&nbsp;十二万户，镇河中，冬，徇西夏，破贺兰山，还，遇贼，射伤额，出血，目为之<br /><br />&nbsp;&nbsp;&nbsp;&nbsp;昏。甲申，归北京，授右副北京等七路兵马都元帅。庚寅，朝太宗于卢朐河，乞<br /><br />&nbsp;&nbsp;&nbsp;&nbsp;致仕，不允。辛卯，太宗用兵河南，强之从行，转漕河上，给饷诸军。壬辰，命<br /><br />&nbsp;&nbsp;&nbsp;&nbsp;天祥领汴京百工数千，屯霸州之益津，行元帅府事，赐锦衣一袭。初，天祥夜中<br /><br />&nbsp;&nbsp;&nbsp;&nbsp;流矢，镞入颊骨，不能出，至是，金疮再发，镞自口出。睿宗闻而闵之，授海滨<br /><br />&nbsp;&nbsp;&nbsp;&nbsp;和众利州等处总管，兼领霸州御衣局人匠都达鲁花赤，行北京七路兵马都元帅府<br /><br />&nbsp;&nbsp;&nbsp;&nbsp;事。宪宗即位，俾仍旧职。戊午秋九月，以疾卒，年六十八。<br /><br />&nbsp;&nbsp;&nbsp;&nbsp;天祥幼有大志，长身骈胁，力绝人，性不嗜酒，喜稼穑，好施予。乙未括户，<br /><br />&nbsp;&nbsp;&nbsp;&nbsp;纵其奴千余口，俾为民。晚虽丧明，忧国爱民之心，未尝忘也。<br /><br />&nbsp;&nbsp;&nbsp;&nbsp;子彬，江东提刑按察副使；槐，袭霸州御衣局人匠都达鲁花赤。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958907);">加入书签</a><a
                        href="958886.html">上一页</a>&larr;<a href="index.html">返回列表</a>&rarr;<a
                            href="958924.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958886.html"; var next_page = "958924.html"; var index_page = "index.html"; var sortid = "9"; var article_id = "14699"; var chapter_id = "958907"; var articlename = "元史"; var chaptername = " 卷一百四十七 列传第三十四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>