<!DOCTYPE html>
<html>
<head>
<meta charset="gbk" />
<title>元史- 卷十六 本纪第十六-在线阅读-哈西文学网</title>
<meta name="keywords" content="宋濂，元史， 卷十六 本纪第十六全文， 卷十六 本纪第十六在线阅读 哈西文学网" />
<meta name="description" content="哈西文学网提供宋濂的元史  卷十六 本纪第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/949715.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/949715.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十六 本纪第十六</h1>
            <div class="link xb">
                <a href="949673.html">上一页</a>&larr;<a href="index.html">返回列表</a>&rarr;<a
                    href="951165.html">下一页</a></div>			
            <div id="BookText">&nbsp;&nbsp;&nbsp;&nbsp;◎世祖十三<br /><br />&nbsp;&nbsp;&nbsp;&nbsp;二十七年春正月戊申，改大都路总管府为都总管府。庚戌，太白犯牛。改储<br /><br />&nbsp;&nbsp;&nbsp;&nbsp;捞峋偎疚军储所，秩从三品。以河东山西道宣慰使阿里火者为尚书右丞，宣慰<br /><br />&nbsp;&nbsp;&nbsp;&nbsp;使如故。癸丑，太阴犯井。敕从臣子弟入国子学。安南国王陈日@遣其中大夫陈<br /><br />&nbsp;&nbsp;&nbsp;&nbsp;克用来贡方物。乙卯，造祀天幄殿。高丽国王王Q遣使来贡方物。丁巳，遣使<br /><br />&nbsp;&nbsp;&nbsp;&nbsp;代祀岳渎、海神、后土。戊午，辽阳自乃颜之叛，民甚疲敝，发钞五千八十锭赈<br /><br />&nbsp;&nbsp;&nbsp;&nbsp;之。己未，赐镇远王牙忽都、靖远王合带涂金银印各一。章吉寇甘木里，诸王术<br /><br />&nbsp;&nbsp;&nbsp;&nbsp;伯、拜答寒、亦怜真击走之。庚申，赈马站户饥。给滕竭儿回回屯田三千户牛、<br /><br />&nbsp;&nbsp;&nbsp;&nbsp;种。辛酉，营懿州仓。壬戌，造长甲给北征军。乙丑，伸思、八儿术答儿、移剌<br /><br />&nbsp;&nbsp;&nbsp;&nbsp;四十、石抹蛮忒四人，以谋不轨伏诛。丙寅，合丹余寇未平，命高丽国发耽罗戍<br /><br />&nbsp;&nbsp;&nbsp;&nbsp;兵千人讨之。赐河西质子军五百人马。丁卯，荧惑犯房。高丽国王王Q言：<br /><br />&nbsp;&nbsp;&nbsp;&nbsp;“臣昔宿卫京师，遭林衍之叛，国内大乱，高丽民居大同者皆籍之，臣愿复以还<br /><br />&nbsp;&nbsp;&nbsp;&nbsp;高丽为民。”从之。己巳，改西南番总管府为永宁路。辛未，赐也速带儿所部万<br /><br />&nbsp;&nbsp;&nbsp;&nbsp;人钞万锭。丰闰署田户饥，给六十日粮。无为路大水，免今年田租。癸酉，忻都<br /><br />&nbsp;&nbsp;&nbsp;&nbsp;所部别笳儿田户饥，给九十日粮。降临淮府为盱眙县，隶泗州。复立兴文署，掌<br /><br />&nbsp;&nbsp;&nbsp;&nbsp;经籍板及江南学田钱谷。合丹寇辽东海阳。<br /><br />&nbsp;&nbsp;&nbsp;&nbsp;二月乙亥朔，立全罗州道万户府。江西诸郡盗未平，诏江淮行省分兵一千益<br /><br />&nbsp;&nbsp;&nbsp;&nbsp;之。命太仆寺毋隶宣徽院。丙子，新附屯田户饥，给六十日粮。顺州僧、道士四<br /><br />&nbsp;&nbsp;&nbsp;&nbsp;百九十一人饥，给九十日粮。戊寅，太阴犯毕。开元路宁远等县饥，民、站户逃<br /><br />&nbsp;&nbsp;&nbsp;&nbsp;徙，发钞二千锭赈之。播州安抚使杨汉英进雨毡千，驸马铁别赤进罗罗斯雨毡六<br /><br />&nbsp;&nbsp;&nbsp;&nbsp;十、刀五十、弓二十。己卯，兴州兴安饥，给九十日粮。庚辰，伯答罕民户饥，<br /><br />&nbsp;&nbsp;&nbsp;&nbsp;给六十日粮。辛巳，括河间昔宝赤户口。癸未，泉州地震。乙酉，赈新附民居昌<br /><br />&nbsp;&nbsp;&nbsp;&nbsp;平者。丙戌，改奉先县为房山县。泉州地震。己丑，江西群盗钟明亮等复降，诏<br /><br />&nbsp;&nbsp;&nbsp;&nbsp;徙为首者至京师，而给其余党粮。浙东诸郡饥，给粮九十日。庚寅，太阴犯亢。<br /><br />&nbsp;&nbsp;&nbsp;&nbsp;辛卯，复立南康、兴国榷茶提举司，秩从五品。发虎贲更休士二千人赴上都修城。<br /><br />&nbsp;&nbsp;&nbsp;&nbsp;河间路任丘饥，给九十日粮。癸巳，晋陵、无锡二县霖雨害稼，并免其田租。江<br /><br />&nbsp;&nbsp;&nbsp;&nbsp;西贼华大老、黄大老等掠乐昌诸郡，行枢密院讨平之。^兀所部阑遗户饥，给六<br /><br />&nbsp;&nbsp;&nbsp;&nbsp;十日粮。常宁州民遭群盗之乱，免其田租。己亥，保定路定兴饥，发粟五千二百<br /><br />&nbsp;&nbsp;&nbsp;&nbsp;六十四石赈之。辛丑，唆欢禾稼不登，给九十日粮。<br /><br />&nbsp;&nbsp;&nbsp;&nbsp;三月乙巳，中山畋户饥，给六十日粮。戊申，广济署饥，给粟二千二百五十<br /><br />&nbsp;&nbsp;&nbsp;&nbsp;石以为种。壬子，荧惑犯钩钤。蓟州渔阳等处稻户饥，给三十日粮。戊午，出忙<br /><br />&nbsp;&nbsp;&nbsp;&nbsp;安仓米，赈燕八撒儿所属四百二十人。己未，改云南蒙怜甸为蒙怜路军民总管府，<br /><br />&nbsp;&nbsp;&nbsp;&nbsp;蒙莱甸为蒙莱路。放罢福建猎户、沙鱼皮户为民，以其事付有司总之。发云州民<br /><br />&nbsp;&nbsp;&nbsp;&nbsp;夫凿银洞。永昌站户饥，卖子及奴产者甚众，命甘肃省赎还，给米赈之。并福、<br /><br />&nbsp;&nbsp;&nbsp;&nbsp;泉二州人匠提举司为一，仍放无役者为民。庚申，升御史台侍御史正四品，治书<br /><br />&nbsp;&nbsp;&nbsp;&nbsp;侍御史正五品，增蒙古经历一员，从五品。罢行司农司及各道劝农营田司；增提<br /><br />&nbsp;&nbsp;&nbsp;&nbsp;刑按察司佥事二员，总劝农事。四川行省旧移重庆，成都之民苦于供给，诏复徙<br /><br />&nbsp;&nbsp;&nbsp;&nbsp;治成都。立江南营田提举司，秩从五品，掌僧寺赀产。放寿、颍屯田军千九百五<br /><br />&nbsp;&nbsp;&nbsp;&nbsp;十九户为民，撤江南戍兵代之。凡工匠隶吕合剌、阿尼哥、段贞无役者，皆区别<br /><br />&nbsp;&nbsp;&nbsp;&nbsp;为民。诏风宪之选仍归御史台，如旧制。置金竹府大隘等四十二寨蛮夷长官。癸<br /><br />&nbsp;&nbsp;&nbsp;&nbsp;亥，建昌贼丘元等称大老，集众千余人，掠南丰诸郡，建昌副万户擒斩之。甲子，<br /><br />&nbsp;&nbsp;&nbsp;&nbsp;杨震龙余众剽浙东，总兵官讨贼者，多俘掠良民，敕行御史台分拣之，凡为民者<br /><br />&nbsp;&nbsp;&nbsp;&nbsp;千六百九十五人。庚午，以建昌路广昌县经钟明亮之乱，免其田租九千四百四十<br /><br />&nbsp;&nbsp;&nbsp;&nbsp;七石。辛未，太平县贼叶大五集众百余人寇宁国，皆擒斩之。<br /><br />&nbsp;&nbsp;&nbsp;&nbsp;夏四月癸酉朔，大驾幸上都。婺州螟害稼，雷雨大作，螟尽死。丙子，太阴<br /><br />&nbsp;&nbsp;&nbsp;&nbsp;犯井。辛巳，命大都路以粟六万二千五百六十四石赈通州、河西务等处流民。芍<br /><br />&nbsp;&nbsp;&nbsp;&nbsp;陂屯田以霖雨河溢，害稼二万二千四百八十亩有奇，免其租。癸未，罢海道运粮<br /><br />&nbsp;&nbsp;&nbsp;&nbsp;万户府。江淮行省言：“近朝廷遣白e矩来，与沙不丁议，令发兼并户偕宋宗族<br /><br />&nbsp;&nbsp;&nbsp;&nbsp;赴京，人心必致动摇，江南之民方患增课、料民、括马之苦，宜俟它日行之。”<br /><br />&nbsp;&nbsp;&nbsp;&nbsp;从之。阿速敦等二百九十五人乏食，命验其实给粮赈之。改利津海道运粮万户府<br /><br />&nbsp;&nbsp;&nbsp;&nbsp;为临清御河运粮上万户府。诸王小薛部曲万二千六十一户饥，给六十日粮。发六<br /><br />&nbsp;&nbsp;&nbsp;&nbsp;卫汉军万人伐木为修城具。甲申，以荐饥免今岁银俸钞，其在上都、大都、保定、<br /><br />&nbsp;&nbsp;&nbsp;&nbsp;河间、平滦者万一百八十锭，在辽阳省者千三百四十八锭有奇。丙戌，遣桑吉剌<br /><br />&nbsp;&nbsp;&nbsp;&nbsp;失等诣马八儿国访求方伎士。壬辰，荧惑守氐十余日。癸巳，河北十七郡蝗。千<br /><br />&nbsp;&nbsp;&nbsp;&nbsp;户也先、小阔阔所部民及喜鲁、不别等民户并饥，敕河东诸郡量赈之。千户也不<br /><br />&nbsp;&nbsp;&nbsp;&nbsp;干所部乏食，敕发粟赈之。太傅玉吕鲁言：“招集斡者所属亦乞烈，今已得六百<br /><br />&nbsp;&nbsp;&nbsp;&nbsp;二十一人，令与高丽民屯田，宜给其食。”敕辽阳行省验实给之。平山、真定、<br /><br />&nbsp;&nbsp;&nbsp;&nbsp;枣强二县旱，灵寿、元氏二县大雨雹，并免其租。丁酉，以钞二千五百锭赈昌平<br /><br />&nbsp;&nbsp;&nbsp;&nbsp;至上都站户贫乏者。定兴站户饥，给三十日粮。己亥，命考大都路贫病之民在籍<br /><br />&nbsp;&nbsp;&nbsp;&nbsp;者二千八百三十七人，发粟二百石赈之。庚子，合丹复寇海阳。复立安和署，从<br /><br />&nbsp;&nbsp;&nbsp;&nbsp;六品。<br /><br />&nbsp;&nbsp;&nbsp;&nbsp;五月乙巳，罢秦王典藏司，收其印。括江南阑遗人杂畜、钱帛。合丹寇开元。<br /><br />&nbsp;&nbsp;&nbsp;&nbsp;戊申，江西行省管如德、江西行院月的迷失合兵讨反寇钟明亮，明亮降，诏缚致<br /><br />&nbsp;&nbsp;&nbsp;&nbsp;阙下，如德等留不遣，明亮复率众寇赣州。枢密院以如德等违诏纵贼，请诘之，<br /><br />&nbsp;&nbsp;&nbsp;&nbsp;从之。诏罢江西行枢密院。庚戌，陕西南市屯田陨霜杀稼，免其租。壬子，赐诸<br /><br />&nbsp;&nbsp;&nbsp;&nbsp;王铁木儿等军一万七百人粮，一人一从者五石，二人一从者七石五斗。丙辰，发<br /><br />&nbsp;&nbsp;&nbsp;&nbsp;粟赈御河船户。叙州等处诸部蛮夷进雨毡八百。戊午，移江西行省于吉州，以便<br /><br />&nbsp;&nbsp;&nbsp;&nbsp;捕盗。尚书省遣人行视云南银洞，获银四千四十八两。奏立银场官，秩从七品。<br /><br />&nbsp;&nbsp;&nbsp;&nbsp;出鲁等千一百一十五户饥，给六十日粮。癸亥，敕：“诸王分地之民有讼，王傅<br /><br />&nbsp;&nbsp;&nbsp;&nbsp;与所置监郡同治，无监郡者，王傅听之。”平滦民万五千四百六十五户饥，赈粟<br /><br />&nbsp;&nbsp;&nbsp;&nbsp;五千石。徽州绩溪贼胡发、饶必成伏诛。乙丑，太阴犯填星。丙寅，罢奉宸库。<br /><br />&nbsp;&nbsp;&nbsp;&nbsp;迁江西行尚书省参政杨文璨为左丞，文璨逾岁不之官，诏以外剌带代之。外剌带<br /><br />&nbsp;&nbsp;&nbsp;&nbsp;至，文璨复署事，桑哥乃奏文璨升右丞。江西行省言：“吉、赣、湖南、广东、<br /><br />&nbsp;&nbsp;&nbsp;&nbsp;福建以禁弓矢，贼益发，乞依内郡例，许尉兵持弓矢。”从之。己巳，立云南行<br /><br />&nbsp;&nbsp;&nbsp;&nbsp;御史台。命彻里铁木儿所部女直、高丽、契丹、汉军输地税外，并免他徭。江阴<br /><br />&nbsp;&nbsp;&nbsp;&nbsp;大水，免田租万七百九十石。庚午，复置诸王也只里王傅，秩正四品。尚珍署广<br /><br />&nbsp;&nbsp;&nbsp;&nbsp;备等屯大水，免其租。伯要民乏食，命撒的迷失以车五百辆运米千石赈之。婺州<br /><br />&nbsp;&nbsp;&nbsp;&nbsp;永康、东阳，处州缙云贼吕重二、杨元六等反，浙东宣慰使史弼擒斩之。泉州南<br /><br />&nbsp;&nbsp;&nbsp;&nbsp;安贼陈七师反，讨平之。括天下阴阳户口，仍立各路教官，有精于艺者，岁贡各<br /><br />&nbsp;&nbsp;&nbsp;&nbsp;一人。<br /><br />&nbsp;&nbsp;&nbsp;&nbsp;六月壬申朔，升闰盐州为柏兴府，降普乐州为闰盐县，金州为金县。河溢太<br /><br />&nbsp;&nbsp;&nbsp;&nbsp;康，没民田三十一万九千八百余亩，免其租八千九百二十八石。纳邻等站户饥，<br /><br />&nbsp;&nbsp;&nbsp;&nbsp;给九十日粮。甲戌，桑州总管黄布蓬、那州长罗光寨、安郡州长闭光过率蛮民万<br /><br />&nbsp;&nbsp;&nbsp;&nbsp;余户内附。丙子，放保定工匠楚通等三百四十一户为民。庚辰，从江淮行省请，<br /><br />&nbsp;&nbsp;&nbsp;&nbsp;升广济库为提举司，秩从五品。用江淮省平章沙不丁言，以参政王巨济钩考钱谷<br /><br />&nbsp;&nbsp;&nbsp;&nbsp;有能，赏钞五百锭。缮写金字《藏经》，凡糜金三千二百四十四两。广州增城、<br /><br />&nbsp;&nbsp;&nbsp;&nbsp;韶州乐昌以遭畲贼之乱，并免其田租。杭州贼唐珍等伏诛。己丑，荧惑犯房。辛<br /><br />&nbsp;&nbsp;&nbsp;&nbsp;卯，敕应昌府以米千二百石给诸王亦只里部曲。壬辰，别给江西行省印，以便分<br /><br />&nbsp;&nbsp;&nbsp;&nbsp;省讨贼。泉州大水。丙申，发侍卫兵万人完都城。丁酉，大司徒撒里蛮、翰林学<br /><br />&nbsp;&nbsp;&nbsp;&nbsp;士承旨兀鲁带进《定宗实录》。己亥，棣州厌次、济阳大风雹，害稼，免其租。<br /><br />&nbsp;&nbsp;&nbsp;&nbsp;庚子，从江西省请，发各省戍兵讨贼。辛丑，免河间、保定、平滦岁赋丝之半。<br /><br />&nbsp;&nbsp;&nbsp;&nbsp;怀孟路武陟县、汴梁路祥符县皆大水，蠲田租八千八百二十八石。<br /><br />&nbsp;&nbsp;&nbsp;&nbsp;秋七月，终南等屯霖雨害稼万九千六百余亩，免其租。丙午，禁平地、忙安<br /><br />&nbsp;&nbsp;&nbsp;&nbsp;仓酿酒，犯者死。戊申，江西霖雨，赣、吉、袁、瑞、建昌、抚水皆溢，龙兴城<br /><br />&nbsp;&nbsp;&nbsp;&nbsp;几没。癸丑，罢缅中行尚书省。江淮省平章沙不丁，以仓库官盗欺钱粮，请依宋<br /><br />&nbsp;&nbsp;&nbsp;&nbsp;法黥而断其腕，帝曰：“此回回法也。”不允。免大都路岁赋丝。戊午，贵州猫<br /><br />&nbsp;&nbsp;&nbsp;&nbsp;蛮三十余人作乱，劫顺元路，入其城，遂攻阿牙寨，杀伤官吏，其众遂盛。湖广<br /><br />&nbsp;&nbsp;&nbsp;&nbsp;省檄八番蔡州、均州二万户府及八番罗甸宣慰司合兵讨之。凤翔屯田霖雨害稼，<br /><br />&nbsp;&nbsp;&nbsp;&nbsp;免其租。建平贼王静照伏诛。辛酉，荧惑犯天江。壬申，驻跸老鼠山西。乙丑，<br /><br />&nbsp;&nbsp;&nbsp;&nbsp;芜湖贼徐汝安、孙惟俊等伏诛。丙寅，云南^力白衣甸酋长凡十一甸内附。丁卯，<br /><br />&nbsp;&nbsp;&nbsp;&nbsp;用桑哥言，诏遣庆元路总管毛文豹搜括宋时民间金银诸物，已而罢之。沧州乐陵<br /><br />&nbsp;&nbsp;&nbsp;&nbsp;旱，免田租三万三百五十六石。江夏水溢，害稼六千四百七十余亩，免其租。魏<br /><br />&nbsp;&nbsp;&nbsp;&nbsp;县御河溢，害稼五千八百余亩，免其租百七十五石。<br /><br />&nbsp;&nbsp;&nbsp;&nbsp;八月辛未朔，日有食之。并广东道真阳、洽光二县为英德州。沁水溢，害冀<br /><br />&nbsp;&nbsp;&nbsp;&nbsp;氏民田，免其租。禁诸人毋沮平阳、太原、大同宣课。丁丑，广州清远大水，免<br /><br />&nbsp;&nbsp;&nbsp;&nbsp;其租。庚辰，免大都、平滦、河间、保定四路流民租赋及酒醋课。丁亥，复徙四<br /><br />&nbsp;&nbsp;&nbsp;&nbsp;川南道宣慰司于重庆府。以南安、赣、建昌、丰州尝罹钟明亮之乱，悉免其田租。<br /><br />&nbsp;&nbsp;&nbsp;&nbsp;癸巳，地大震，武平尤甚，压死按察司官及总管府官王连等及民七千二百二十人，<br /><br />&nbsp;&nbsp;&nbsp;&nbsp;坏仓库局四百八十间，民居不可胜计。己亥，帝闻武平地震，虑乃颜党入寇，遣<br /><br />&nbsp;&nbsp;&nbsp;&nbsp;平章政事铁木儿、枢密院官塔鲁忽带引兵五百人往视。<br /><br />&nbsp;&nbsp;&nbsp;&nbsp;九月壬寅，河东山西道饥，敕宣慰使阿里火者炒米赈之。癸卯，岁星犯鬼。<br /><br />&nbsp;&nbsp;&nbsp;&nbsp;申严汉人田猎之禁。乙巳，禁诸王遣僧建寺扰民。敕河东山西道宣慰使阿里火者<br /><br />&nbsp;&nbsp;&nbsp;&nbsp;发大同钞本二十万锭，籴米赈饥民。平章政事^里铁木儿帅师与合丹战于瓦法，<br /><br />&nbsp;&nbsp;&nbsp;&nbsp;大破之。丁未，御河决高唐，没民田，命有司塞之。戊申，武平地震，盗贼乘隙<br /><br />&nbsp;&nbsp;&nbsp;&nbsp;剽劫，民愈忧恐。平章政事铁木儿以便宜蠲租赋，罢商税，弛酒禁，斩为盗者；<br /><br />&nbsp;&nbsp;&nbsp;&nbsp;发钞八百四十锭，转海运米万石以赈之。金竹府知府扫闾贡马及雨毡，且言：<br /><br />&nbsp;&nbsp;&nbsp;&nbsp;“金竹府虽内附，蛮民多未服。近与赵坚招降竹古弄、古鲁花等三十余寨，乞立<br /><br />&nbsp;&nbsp;&nbsp;&nbsp;县，设长官、总把，参用土人。”从之。己酉，福建省以管内盗贼蜂起，请益戍<br /><br />&nbsp;&nbsp;&nbsp;&nbsp;兵，命江淮省调下万户一军赴之。发蒙古都万户府探马赤军五百人戍鄂州。辛亥，<br /><br />&nbsp;&nbsp;&nbsp;&nbsp;修东海广德王庙。丙辰，赦天下。丁卯，命江淮行省钩考行教坊司所总江南乐工<br /><br />&nbsp;&nbsp;&nbsp;&nbsp;租赋，置四巡检司于宿迁之北。以所罢陆运夫为兵，护送会通河上供之物，禁发<br /><br />&nbsp;&nbsp;&nbsp;&nbsp;民挽舟。<br /><br />&nbsp;&nbsp;&nbsp;&nbsp;冬十月壬申，封皇孙甘麻剌为梁王，赐金印，出镇云南。癸酉，享于太庙。<br /><br />&nbsp;&nbsp;&nbsp;&nbsp;甲戌，立会通汶泗河道提举司，从四品。丁丑，尚书省臣言：“江阴、宁国等路<br /><br />&nbsp;&nbsp;&nbsp;&nbsp;大水，民流移者四十五万八千四百七十八户。”帝曰：“此亦何待上闻，当速赈<br /><br />&nbsp;&nbsp;&nbsp;&nbsp;之！”凡出粟五十八万二千八百八十九石。己卯，增上都留守司副留守、判官各<br /><br />&nbsp;&nbsp;&nbsp;&nbsp;一员。从甘肃行省请，签管内民千三百人为兵，以戍其境。辛巳，太白犯斗。只<br /><br />&nbsp;&nbsp;&nbsp;&nbsp;深所部八鲁剌思等饥，命宁夏路给米三千石赈之。禁大同路酿酒。乙酉，门答占<br /><br />&nbsp;&nbsp;&nbsp;&nbsp;自行御史台入觐。梁洞梁宫朝、吴曲洞吴汤暖等凡二十洞，以二千余户内附。丁<br /><br />&nbsp;&nbsp;&nbsp;&nbsp;亥，赐北边币帛十万匹。己丑，新作太庙登歌、宫悬乐。以昔宝赤岁取鸬鹚成都<br /><br />&nbsp;&nbsp;&nbsp;&nbsp;扰民，罢之。<br /><br />&nbsp;&nbsp;&nbsp;&nbsp;十一月辛丑，广济署洪济屯大水，免租万三千一百四十一石。兴、松二州陨<br /><br />&nbsp;&nbsp;&nbsp;&nbsp;霜杀禾，免其租。隆兴苦盐泺等驿饥，发钞七千锭赈之。丁未，大同路蒙古多冒<br /><br />&nbsp;&nbsp;&nbsp;&nbsp;名支粮，置千户、百户十员，以达鲁花赤总之，食粮户以富为贫者，籍家赀之半。<br /><br />&nbsp;&nbsp;&nbsp;&nbsp;戊申，太阴掩镇星。桑哥言：“向奉诏，内外官受命不赴及受代官居五年不赴铨<br /><br />&nbsp;&nbsp;&nbsp;&nbsp;者，罢不复叙。臣谓苟无大故，不可终弃。”帝复允其请。江淮行省平章不怜吉<br /><br />&nbsp;&nbsp;&nbsp;&nbsp;带言：“福建盗贼已平，惟浙东一道，地极边恶，贼所巢穴。复还三万户，以合<br /><br />&nbsp;&nbsp;&nbsp;&nbsp;剌带一军戍沿海明、台，亦怯烈一军戍温、处，札忽带一军戍绍兴、婺。共宁国、<br /><br />&nbsp;&nbsp;&nbsp;&nbsp;徽，初用土兵，后皆与贼通，今以高邮、泰两万户汉军易地而戍。杨州、建康、<br /><br />&nbsp;&nbsp;&nbsp;&nbsp;镇江三城，跨据大江，人民繁会，置七万户府。杭州行省诸司府库所在，置四万<br /><br />&nbsp;&nbsp;&nbsp;&nbsp;户府。水战之法，旧止十所，今择濒海沿江要害二十二所，分兵阅习，伺察诸盗。<br /><br />&nbsp;&nbsp;&nbsp;&nbsp;钱塘控扼海口，旧置战船二十艘，故海贼时出，夺船杀人，今增置战船百艘、海<br /><br />&nbsp;&nbsp;&nbsp;&nbsp;船二十艘，故盗贼不敢发。”从之。庚戌，罢云南会川路采碧甸子。甲寅，禁上<br /><br />&nbsp;&nbsp;&nbsp;&nbsp;都酿酒。乙卯，贵赤三百三十户乏食，发粟赈之。己未，禁山后酿酒。庚申，赐<br /><br />&nbsp;&nbsp;&nbsp;&nbsp;伯颜所将兵，币帛各万三千四百匹、绵三千四百斤。辛酉，太阴掩左执法。隆兴<br /><br />&nbsp;&nbsp;&nbsp;&nbsp;路陨霜杀稼，免其田租五千七百二十三石。壬戌，大司徒撒里蛮、翰林学士承旨<br /><br />&nbsp;&nbsp;&nbsp;&nbsp;兀鲁带进《太宗实录》。癸亥，河决祥符义唐湾，太康、通许，陈、颍二州大被<br /><br />&nbsp;&nbsp;&nbsp;&nbsp;其患。甲子，御史台言：“江南盗起，讨贼官利其剽掠，复以生口充赠遗，请给<br /><br />&nbsp;&nbsp;&nbsp;&nbsp;还其家。”帝嘉纳之。徙河北河南道提刑按察司治许州。罢大都东西二驿脱脱禾<br /><br />&nbsp;&nbsp;&nbsp;&nbsp;孙，以通政院总之。乙丑，易水溢，雄、莫、任丘、新安田庐漂没无遗，命有司<br /><br />&nbsp;&nbsp;&nbsp;&nbsp;筑堤障之。丙寅，括辽阳马六千匹，择肥者给^里铁木儿所部军。丁卯，立新城<br /><br />&nbsp;&nbsp;&nbsp;&nbsp;榷场、平地脱脱禾孙，遣使钩考延安屯田。降南雄州为保昌县，韶州为曲江县。<br /><br />&nbsp;&nbsp;&nbsp;&nbsp;十二月辛未，以卫尉院为太仆寺。戊寅，免大都、平滦、保定、河间自至元<br /><br />&nbsp;&nbsp;&nbsp;&nbsp;二十四年至二十六年逋租十三万五百六十二石。己卯，命枢密院括江南民间兵器<br /><br />&nbsp;&nbsp;&nbsp;&nbsp;及将士习武，如戊子岁诏。甲申，遣兵部侍郎靳荣等阅实安西、凤翔、延安三道<br /><br />&nbsp;&nbsp;&nbsp;&nbsp;军户，元籍四千外，复得三万三千二百八十丁，枢密院欲以为兵，桑哥不可，帝<br /><br />&nbsp;&nbsp;&nbsp;&nbsp;从之。丙戌，兴化路仙游贼朱三十五集众寇青山，万户李纲讨平之。京兆省上屯<br /><br />&nbsp;&nbsp;&nbsp;&nbsp;田所出羊价钞六百九锭，敕以赐札散、暗伯民贫乏者。辛卯，太阴犯亢。乙未，<br /><br />&nbsp;&nbsp;&nbsp;&nbsp;初分万亿为四库，以金银输内府，至是立提举富宁库，秩从五品，以掌之。大同<br /><br />&nbsp;&nbsp;&nbsp;&nbsp;路民多流移，免其田租二万一千五百八石。洪赞、滦阳驿饥，给六十日粮。不耳<br /><br />&nbsp;&nbsp;&nbsp;&nbsp;答失所部灭乞里饥，给九十日粮。诏诸王乃蛮带、辽阳行省平章政事薛^干、右<br /><br />&nbsp;&nbsp;&nbsp;&nbsp;丞洪察忽，摘蒙古军万人分戍双城及婆娑府诸城，以防合丹兵。己亥，省溧阳路<br /><br />&nbsp;&nbsp;&nbsp;&nbsp;为县，入建康。湖广省上二年宣课珠九万五百一十五两。处州青田贼刘甲乙等集<br /><br />&nbsp;&nbsp;&nbsp;&nbsp;众万余人寇温州平阳。是岁，赐诸王、公主、驸马金、银、钞、币如岁例。命帝<br /><br />&nbsp;&nbsp;&nbsp;&nbsp;师西僧递作佛事坐静于万寿山厚载门、茶罕脑儿、圣寿万安寺、桓州南屏庵、双<br /><br />&nbsp;&nbsp;&nbsp;&nbsp;泉等所，凡七十二会。断死罪七十二人。<br /><br />&nbsp;&nbsp;&nbsp;&nbsp;二十八年春正月壬寅，太白、荧惑、镇星聚奎。癸卯，给诸王爱牙赤印。命<br /><br />&nbsp;&nbsp;&nbsp;&nbsp;玄教宗师张留孙置醮祠星三日。上都民仰食于官者众，诏佣民运米十万石致上都，<br /><br />&nbsp;&nbsp;&nbsp;&nbsp;官价石四十两，命留守木八剌沙总其事。辛亥，罢汴梁至正阳、杞县、睢州、中<br /><br />&nbsp;&nbsp;&nbsp;&nbsp;牟、郑、唐、邓十二站站户为民。癸丑，高丽国遣使来贡方物。丁巳，遣贵由赤<br /><br />&nbsp;&nbsp;&nbsp;&nbsp;四百人北征。辛酉，罢江淮漕运司，并于海船万户府，由海道漕运。并浙西金玉<br /><br />&nbsp;&nbsp;&nbsp;&nbsp;人匠提举司入浙西道金玉人匠总管府。降无为、和州二路、六安军为州，巢州为<br /><br />&nbsp;&nbsp;&nbsp;&nbsp;县，入无为，并隶庐州路。升安丰府为路，降寿春府、怀远军为县，怀远入濠州，<br /><br />&nbsp;&nbsp;&nbsp;&nbsp;并隶安丰路。升各处行省理问所为四品。免江淮贫民至元十二年至二十五年所逋<br /><br />&nbsp;&nbsp;&nbsp;&nbsp;田租二百九十七万六千余石，及二十六年未输田租十三万石、钞千一百五十锭、<br /><br />&nbsp;&nbsp;&nbsp;&nbsp;丝五千四百斤、绵千四百三十余斤。罢淘金提举司，立江东两浙都转运使司。壬<br /><br />&nbsp;&nbsp;&nbsp;&nbsp;戌，以札散、秃秃合总兵于瓮古之地，命有司供其军需，敕大同路发米赈瓮古饥<br /><br />&nbsp;&nbsp;&nbsp;&nbsp;民。尚书省臣桑哥等以罪罢。<br /><br />&nbsp;&nbsp;&nbsp;&nbsp;二月辛未，赐也速带儿所部兵r马万匹。徙万亿库金银入禁中富宁库。尚<br /><br />&nbsp;&nbsp;&nbsp;&nbsp;书省言：“大同仰食于官者七万人，岁用米八十万石，遣使覆验，不当给者万三<br /><br />&nbsp;&nbsp;&nbsp;&nbsp;千五百人，乞征还官。”从之。癸酉，以陇西四川总摄辇真术纳思为诸路释教都<br /><br />&nbsp;&nbsp;&nbsp;&nbsp;总统。改福建行省为宣慰司，隶江西行省。诏：“行御史台勿听行省节度。”云<br /><br />&nbsp;&nbsp;&nbsp;&nbsp;南行省言：“叙州、乌蒙水路险恶，舟多破溺，宜自叶稍水站出陆，经中庆，又<br /><br />&nbsp;&nbsp;&nbsp;&nbsp;经盐井、土老、必撒诸蛮，至叙州庆符，可治为驿路，凡立五站。”从之。也速<br /><br />&nbsp;&nbsp;&nbsp;&nbsp;带儿、汪总帅言：“近制，和顾和买不及军家，今一切与民同。”诏自今军勿输。<br /><br />&nbsp;&nbsp;&nbsp;&nbsp;丙子，罢征理司。上都、太原饥，免至元十二年至二十六年民间所逋田租三万八<br /><br />&nbsp;&nbsp;&nbsp;&nbsp;千五百余石，遣使同按察司赈大同、太原饥民，口给粮两月或三月。以桑哥党与，<br /><br />&nbsp;&nbsp;&nbsp;&nbsp;罢杨州路达鲁花赤唆罗兀思。遣官覆验水达达、咸平贫民，赈之。丁丑，以太子<br /><br />&nbsp;&nbsp;&nbsp;&nbsp;右詹事完泽为尚书右丞相，翰林学士承旨不忽木平章政事，诏告天下。以列兀难<br /><br />&nbsp;&nbsp;&nbsp;&nbsp;粳米赈给贫民。己卯，遣官持香诣中岳、南海、淮渎致祷。立金齿等处宣慰司都<br /><br />&nbsp;&nbsp;&nbsp;&nbsp;元帅府。以上都虎贲士二千人屯田，官给牛具农器，用钞二万锭。以云南曲靖路<br /><br />&nbsp;&nbsp;&nbsp;&nbsp;宣抚司所辖地广，民心未安，改立曲靖等处宣慰司、管军万户府以镇之，辛巳，<br /><br />&nbsp;&nbsp;&nbsp;&nbsp;以湖广行省八番罗甸司复隶四川省。壬午，以桑哥沮抑台纲，又监察御史，命<br /><br />&nbsp;&nbsp;&nbsp;&nbsp;御史大夫月儿鲁辨之。癸未，太阴犯左执法。大驾幸上都，是日次大口，复召御<br /><br />&nbsp;&nbsp;&nbsp;&nbsp;史台及中书、尚书两省官辨论桑哥之罪。复以阑遗监隶宣徽院。诏毋沮扰山东转<br /><br />&nbsp;&nbsp;&nbsp;&nbsp;运使司课程。甲申，太白犯昴。命江淮行省钩考沙不丁所总詹事院江南钱谷。乙<br /><br />&nbsp;&nbsp;&nbsp;&nbsp;酉，立江淮、湖广、江西、四川等处行枢密院，诏谕中外，江淮治广德军，湖广<br /><br />&nbsp;&nbsp;&nbsp;&nbsp;治岳州，江西治汀州，四川治嘉定。丙戌，诏：“改提刑按察司为肃政廉访司，<br /><br />&nbsp;&nbsp;&nbsp;&nbsp;每道仍设官八员，除二使留司以总制一道，余六人分临所部，如民事、钱谷、官<br /><br />&nbsp;&nbsp;&nbsp;&nbsp;吏奸弊，一切委之，俟岁终，省、台遣官考其功效。”以集贤大学士何荣祖为尚<br /><br />&nbsp;&nbsp;&nbsp;&nbsp;书右丞，集贤学士贺胜为尚书省参知政事。诏江淮行省遣蒙古军五百、汉兵千人，<br /><br />&nbsp;&nbsp;&nbsp;&nbsp;从皇子镇南王镇杨州。执河间都转运使张庸，仍遣官钩考其事。丁亥，营建宫城<br /><br />&nbsp;&nbsp;&nbsp;&nbsp;南面周庐，以居宿卫之士。执湖广要束木诣京师，戊子，籍要束木家赀，金凡四<br /><br />&nbsp;&nbsp;&nbsp;&nbsp;千两。辛卯，封诸王铁木儿不花为肃远王，赐之印。壬辰，雨坏太庙第一室，奉<br /><br />&nbsp;&nbsp;&nbsp;&nbsp;迁神主别殿。癸巳，籍桑哥家赀。遣行省、行台官发粟，赈徽之绩溪，杭之临安、<br /><br />&nbsp;&nbsp;&nbsp;&nbsp;余杭、于潜、昌化、新城等县饥民。命江淮行省参政燕公楠整治盐法之弊。丁酉，<br /><br />&nbsp;&nbsp;&nbsp;&nbsp;诏加岳、渎、四海封号，各遣官诣祠致告。<br /><br />&nbsp;&nbsp;&nbsp;&nbsp;三月己亥朔，真定、河间、保定、平滦饥，平阳、太原尤甚，民流移就食者<br /><br />&nbsp;&nbsp;&nbsp;&nbsp;六万七千户，饥而死者三百七十一人。桑哥妻弟八吉由为燕南宣慰使，以受赂积<br /><br />&nbsp;&nbsp;&nbsp;&nbsp;赃伏诛。仆桑哥辅政碑。太原饥，严酒禁。丁未，太阴犯御女。己酉，大阴犯右<br /><br />&nbsp;&nbsp;&nbsp;&nbsp;执法。庚戌，太阴犯太微东垣上相。甲寅，常德路水，免田租二万三千九百石。<br /><br />&nbsp;&nbsp;&nbsp;&nbsp;乙卯，太白犯五车。乃颜所属牙儿马兀等同女直兵五百人追杀内附民余千人，遣<br /><br />&nbsp;&nbsp;&nbsp;&nbsp;塔海将千人平之。辛酉，吕连站木赤五十户饥，赈三月粮。发侍卫兵营紫檀殿。<br /><br />&nbsp;&nbsp;&nbsp;&nbsp;壬戌，以甘肃行省右丞崔为中书右丞。南丹州莫国麟入觐，授国麟安抚使、三<br /><br />&nbsp;&nbsp;&nbsp;&nbsp;珠虎符。杭州、平江等五路饥，发粟赈之，仍弛湖泊蒲、鱼之禁。溧阳、太平、<br /><br />&nbsp;&nbsp;&nbsp;&nbsp;徽州、广德、镇江五路亦饥，赈之如杭州。武平路饥，百姓困于盗贼军旅，免其<br /><br />&nbsp;&nbsp;&nbsp;&nbsp;去年田租。凡州郡田尝被灾者，悉免其租，不被灾者免十之五。罢甘州转运司。<br /><br />&nbsp;&nbsp;&nbsp;&nbsp;江淮豪家多行贿权贵，为府县卒史，容庇门户，遇有差赋，惟及贫民，诏江淮行<br /><br />&nbsp;&nbsp;&nbsp;&nbsp;省严禁之。赈辽阳、武平饥民，仍弛捕猎之禁。<br /><br />&nbsp;&nbsp;&nbsp;&nbsp;夏四月己巳，禁屠宰牝羊。甲戌，诏各路府、州、司、县长次官兼管诸军奥<br /><br />&nbsp;&nbsp;&nbsp;&nbsp;鲁。以地震故，免侍卫兵籍武平者今岁徭役。增置钦察卫经历一员，用汉人为之，<br /><br />&nbsp;&nbsp;&nbsp;&nbsp;余不得为例。庚辰，弛杭州西湖禽鱼禁，听民网罟。丙戌，诏凡负斡脱银者，入<br /><br />&nbsp;&nbsp;&nbsp;&nbsp;还皆以钞为则。乙未，岁星犯舆鬼。以沙不丁等米赈江南饥民。召朱清、张u诣<br /><br />&nbsp;&nbsp;&nbsp;&nbsp;阙。庚寅，并总制院入宣政院。以钞法故，召叶李还京师。乙未，徙湖广行枢密<br /><br />&nbsp;&nbsp;&nbsp;&nbsp;院治鄂州。丙申，以米三千石赈阔里吉思饥民。<br /><br />&nbsp;&nbsp;&nbsp;&nbsp;五月戊戌，召江西行枢密院副使阿里诣阙，升章佩监秩三品。遣脱脱、塔剌<br /><br />&nbsp;&nbsp;&nbsp;&nbsp;海、忽辛三人追究僧官江淮总摄杨琏真伽等盗用官物。以参知政事廉希恕为湖广<br /><br />&nbsp;&nbsp;&nbsp;&nbsp;等处行省右丞，行海北海南道宣慰使都元帅，琼州安抚使陈仲达海北海南道宣慰<br /><br />&nbsp;&nbsp;&nbsp;&nbsp;使都元帅，湖广行省左右司郎中不颜于思、别十八里副元帅王信并同知海北海南<br /><br />&nbsp;&nbsp;&nbsp;&nbsp;道宣慰司事副元帅，并佩虎符，将二千二百人以征黎蛮，僚属皆从仲达辟置。立<br /><br />&nbsp;&nbsp;&nbsp;&nbsp;左右两江宣慰司都元帅府。壬寅，太阴犯少民。徙江淮行枢密院治建康。甲辰，<br /><br />&nbsp;&nbsp;&nbsp;&nbsp;中书省臣麦术丁、崔言：“桑哥当国四年，诸臣多以贿进，亲旧皆授要官，唯<br /><br />&nbsp;&nbsp;&nbsp;&nbsp;以欺蔽九重、K削百姓为事，宜令两省严加考核，并除名为民。”从之。要束木<br /><br />&nbsp;&nbsp;&nbsp;&nbsp;以桑哥妻党为湖广行省平章，至是坐不法者数十事，诏械致湖广省诛之。辛亥，<br /><br />&nbsp;&nbsp;&nbsp;&nbsp;以太原及杭州饥，免今岁田租。增河东道宣慰使一员。征太子赞善刘因；因前为<br /><br />&nbsp;&nbsp;&nbsp;&nbsp;太子赞善，以继母病去，至是母亡，以集贤学士征之，不起。罢脱脱、塔剌海、<br /><br />&nbsp;&nbsp;&nbsp;&nbsp;忽辛等理算僧官钱谷。罢江南六提举司岁输木绵。巩昌旧惟总帅府，桑哥特升为<br /><br />&nbsp;&nbsp;&nbsp;&nbsp;宣慰司，以其弟答麻剌答思为使，桑哥败，惧诛自杀，至是复总帅府。增置异珍、<br /><br />&nbsp;&nbsp;&nbsp;&nbsp;御带二库，秩从五品，并设提点、使、副各一员。减中外冗官三十七员。宫城中<br /><br />&nbsp;&nbsp;&nbsp;&nbsp;建蒲萄酒室及女工室。诏以桑哥罪恶系狱按问，诛其党要束木、八吉等。发兵塞<br /><br />&nbsp;&nbsp;&nbsp;&nbsp;晃火儿月连地河渠，修城堡，令蒙古戍兵屯田川中以御寇。癸丑，罢尚书省事皆<br /><br />&nbsp;&nbsp;&nbsp;&nbsp;入中书，改尚书右丞相、右詹事完泽为中书右丞相，平章政事麦术丁、不忽木并<br /><br />&nbsp;&nbsp;&nbsp;&nbsp;中书平章政事，尚书右丞何荣祖中书右丞，尚书左丞马绍中书左丞，参知政事贺<br /><br />&nbsp;&nbsp;&nbsp;&nbsp;胜、高翥并参知中书政事；征东行尚书省左丞相、驸马高丽国王王Q为征东行<br /><br />&nbsp;&nbsp;&nbsp;&nbsp;中书省左丞相。罢大都烧钞库，仍旧制，各路昏钞令行省官监烧。增置户部司计、<br /><br />&nbsp;&nbsp;&nbsp;&nbsp;工部司程，正七品。甲寅，太阴犯牛。赈上都、桓州、榆林、昌平、武平、宽河、<br /><br />&nbsp;&nbsp;&nbsp;&nbsp;宣德、西站、女直等站饥民。乙卯，以政事悉委中书，仍遣使布告中外。诏禁失<br /><br />&nbsp;&nbsp;&nbsp;&nbsp;陷钱粮者托故诣京师。丁巳，建白塔二，各高一丈一尺，以居咒师朵四的性吉等<br /><br />&nbsp;&nbsp;&nbsp;&nbsp;七人。何荣祖以公规、治民、御盗、理财等十事缉为一书，名曰《至元新格》，<br /><br />&nbsp;&nbsp;&nbsp;&nbsp;命刻版颁行，使百司遵守。桑哥尝以刘秉忠无子，收其田土，其妻窦氏言秉忠尝<br /><br />&nbsp;&nbsp;&nbsp;&nbsp;鞠犹子兰章为嗣，敕以地百顷还之。己未，以门答占复为御史大夫，行御史台事。<br /><br />&nbsp;&nbsp;&nbsp;&nbsp;高丽国王王Q乞以其子w为世子，诏立w为高丽王世子，授特进上柱国，<br /><br />&nbsp;&nbsp;&nbsp;&nbsp;赐银印。<br /><br />&nbsp;&nbsp;&nbsp;&nbsp;六月丁卯朔，禁蒙古人往回回地为商贾者。湖广饥，敕以剌里海牙米七万石<br /><br />&nbsp;&nbsp;&nbsp;&nbsp;赈之。辛巳，洞蛮镇远立黄平府。乙酉，以云南诸路行省参知政事兀难为梁王傅。<br /><br />&nbsp;&nbsp;&nbsp;&nbsp;洗国王洞主、市备什王弟同来朝。益江淮行院兵二万击郴州、桂阳、宝庆、武冈<br /><br />&nbsp;&nbsp;&nbsp;&nbsp;四路盗贼。以汴梁逃人男女配偶成家，给农具耕种。丙戌，敕：“屯田官以三岁<br /><br />&nbsp;&nbsp;&nbsp;&nbsp;为满，互于各屯内调用。”宣谕江淮民恃总统琏真加力不输租者，依例征输。辛<br /><br />&nbsp;&nbsp;&nbsp;&nbsp;卯，太阴犯毕。癸巳，以涟、海二州隶山东宣慰司。<br /><br />&nbsp;&nbsp;&nbsp;&nbsp;秋七月丙申朔，云南省参政怯剌言：“建都地多产金，可置冶，令旁近民炼<br /><br />&nbsp;&nbsp;&nbsp;&nbsp;之以输官。”从之。己亥，太白犯井。诏谕尚州等处诸洞蛮夷。庚子，徙江西行<br /><br />&nbsp;&nbsp;&nbsp;&nbsp;枢密院治赣州。乙巳，大都饥，出米二十五万四千八百石赈之。戊申，扬州路学<br /><br />&nbsp;&nbsp;&nbsp;&nbsp;正李淦上言：“人皆知桑哥用群小之罪，而不知尚书右丞叶李妄举桑哥之罪，宜<br /><br />&nbsp;&nbsp;&nbsp;&nbsp;斩叶李以谢天下。”有旨驿召淦诣京师，淦至而李卒，除淦江阴路教授，以旌直<br /><br />&nbsp;&nbsp;&nbsp;&nbsp;言。给还行台监察御史周祚妻子。祚尝劾行尚书省官，桑哥诬以他罪，流祚于憨<br /><br />&nbsp;&nbsp;&nbsp;&nbsp;答孙，妻子家赀入官，及是还之。禁屠宰马牛。敕：“江南重囚，依旧制闻奏处<br /><br />&nbsp;&nbsp;&nbsp;&nbsp;决。”罢江南诸省买银提举司。遣官招集宋时涅手军可充兵者八万三千六百人，<br /><br />&nbsp;&nbsp;&nbsp;&nbsp;以蒙古、汉人、宋人参为万户、千户、百户领之。辽阳诸路连岁荒，加以军旅，<br /><br />&nbsp;&nbsp;&nbsp;&nbsp;民苦饥，发米二万石赈之。己酉，召交趾王弟陈益稷、右丞陈岩、郑鼎子那怀并<br /><br />&nbsp;&nbsp;&nbsp;&nbsp;诣京师。癸丑，赐师壁洞安抚司、师壁镇抚所、师罗千户所印，安抚司从三品，<br /><br />&nbsp;&nbsp;&nbsp;&nbsp;余皆五品。丁巳，桑哥伏诛。募民耕江南旷土，户不过五顷，官授之券，俾为永<br /><br />&nbsp;&nbsp;&nbsp;&nbsp;业，三年后征租。遣憨散总兵讨平江南盗贼。己未，降江阴路为州，宜兴府为县，<br /><br />&nbsp;&nbsp;&nbsp;&nbsp;并隶常州路。移扬子县治新城，分华亭之上海为县，松江府隶行省。罢淘金提举<br /><br />&nbsp;&nbsp;&nbsp;&nbsp;司、江淮人匠提举司凡五，以其事并隶有司。雨坏都城，发兵二万人筑之。增置<br /><br />&nbsp;&nbsp;&nbsp;&nbsp;各卫经历一员，俾汉人为之。壬戌，弛畿内秋耕禁。<br /><br />&nbsp;&nbsp;&nbsp;&nbsp;八月乙丑朔，平阳地震，坏民庐舍万有八百二十六区，压死者百五十人。丙<br /><br />&nbsp;&nbsp;&nbsp;&nbsp;寅，太白犯舆鬼。己巳，置中书省检校二员，秩正七品，俾考核户、工部文案疏<br /><br />&nbsp;&nbsp;&nbsp;&nbsp;缓者。罢江西等处行泉府司、大都甲匠总管府、广州人匠提举司、广德路录事司，<br /><br />&nbsp;&nbsp;&nbsp;&nbsp;罢泉州至杭州海中水站十五所。抚州路饥，免去岁未输田租四千五百石。马八儿<br /><br />&nbsp;&nbsp;&nbsp;&nbsp;国遣使进花牛二、水牛土彪各一。丙子，太阴犯牵牛。大名之清河、南乐诸县霖<br /><br />&nbsp;&nbsp;&nbsp;&nbsp;雨害稼，免田租万六千六百六十九石。己卯，诏谕思州提省溪洞官杨都要招安叛<br /><br />&nbsp;&nbsp;&nbsp;&nbsp;蛮，悔过来归者，与免本罪。罢云南四州，立东川府。癸未，岁星犯轩辕大星。<br /><br />&nbsp;&nbsp;&nbsp;&nbsp;乙酉，遣麻速忽、阿散乘传诣云南，捕黑虎。戊子，太白犯轩辕大星，并犯岁星。<br /><br />&nbsp;&nbsp;&nbsp;&nbsp;咀喃藩邦遣马不剌罕丁进金书、宝塔及黑狮子、番布、药物。婺州水，免田租四<br /><br />&nbsp;&nbsp;&nbsp;&nbsp;万一千六百五十石。辛卯，命工部造飞车五辆。癸巳，太阴掩荧惑。<br /><br />&nbsp;&nbsp;&nbsp;&nbsp;九月辛丑，以平章政事麦术丁商议中书省事，复以咱喜鲁丁平章政事代之。<br /><br />&nbsp;&nbsp;&nbsp;&nbsp;乙巳，景州、河间等县霖雨害稼，免田租五万六千五百九十五石。丙午，立行宣<br /><br />&nbsp;&nbsp;&nbsp;&nbsp;政院，治杭州。己酉，设安西、延安、凤翔三路屯田总管府。庚戌，太白犯右执<br /><br />&nbsp;&nbsp;&nbsp;&nbsp;法。襄阳南漳县民李氏妻黄一产三男。辛亥，安南王陈日@遣使上表贡方物，且<br /><br />&nbsp;&nbsp;&nbsp;&nbsp;谢不朝之罪。徽州绩溪县贼未平，免二十七年田租。禁宣德府田猎。壬子，酒醋<br /><br />&nbsp;&nbsp;&nbsp;&nbsp;课不兼隶茶盐运司，仍隶各府县。立乞里吉思至外剌等六驿。命海船副万户杨祥、<br /><br />&nbsp;&nbsp;&nbsp;&nbsp;合迷、张文虎并为都元帅，将兵征琉求。置左右两万户府，官属皆从祥选辟。既<br /><br />&nbsp;&nbsp;&nbsp;&nbsp;又用福建吴志斗言“祥不可信，宜先招谕之”，乃以祥为宣抚使，佩虎符，阮监<br /><br />&nbsp;&nbsp;&nbsp;&nbsp;兵部员外郎，志斗礼部员外郎，并银符，赍诏往琉求。明年，杨祥、阮监果不能<br /><br />&nbsp;&nbsp;&nbsp;&nbsp;达琉求而还，志斗死于行，时人疑为祥所杀，诏福建行省按问，会赦不治。乙卯，<br /><br />&nbsp;&nbsp;&nbsp;&nbsp;以岁荒，免平滦屯田二十七年田租三万六千石有奇。丙辰，荧惑犯左执法。戊午，<br /><br />&nbsp;&nbsp;&nbsp;&nbsp;太白犯荧惑。徙四川行枢密院治成都。以八忽答儿、秃鲁欢、唆不阑、脱儿赤四<br /><br />&nbsp;&nbsp;&nbsp;&nbsp;翼蒙古兵复隶蒙古都万户府。庚申，以铁里为礼部尚书，佩虎符，阿老瓦丁、不<br /><br />&nbsp;&nbsp;&nbsp;&nbsp;剌并为侍郎，遣使俱蓝。辛酉，岁星犯少民。免大都今岁田租。保定、河间、平<br /><br />&nbsp;&nbsp;&nbsp;&nbsp;滦三路大水，被灾者全免，收成者半之。以别铁木儿、亦列失金为礼部侍郎，使<br /><br />&nbsp;&nbsp;&nbsp;&nbsp;马八儿国；陕西脱西为礼部侍郎，佩金符，使于马都。尚衣局职无缝衣。<br /><br />&nbsp;&nbsp;&nbsp;&nbsp;冬十月乙丑朔，赐薛彻温都儿等九驿贫民三月粮。己巳，修太庙在真定倾坏<br /><br />&nbsp;&nbsp;&nbsp;&nbsp;者。壬申，以前缅中行尚书省平章政事雪雪的斤为中书省平章政事。癸酉，享太<br /><br />&nbsp;&nbsp;&nbsp;&nbsp;庙。遣使发仓，赈大同屯田兵及教化的所部军士之饥者。江淮行省言：“盐课不<br /><br />&nbsp;&nbsp;&nbsp;&nbsp;足，由私鬻者多，乞付兵五千巡捕。”从之。塔剌海、张忽辛、崔同知并坐理算<br /><br />&nbsp;&nbsp;&nbsp;&nbsp;钱谷受赃论诛。辛巳，召高丽国王王Q、公主忽都鲁揭里迷失诣阙。癸未，罗<br /><br />&nbsp;&nbsp;&nbsp;&nbsp;斛国王遣使上表，以金书字，仍贡黄金、象齿、丹顶鹤、五色鹦鹉、翠毛、犀角、<br /><br />&nbsp;&nbsp;&nbsp;&nbsp;笃缛、龙脑等物。高丽国饥，给以米一十万斛。罢各处行枢密院，事入行省。割<br /><br />&nbsp;&nbsp;&nbsp;&nbsp;八番洞蛮自四川隶湖广行省。丙戌，太阴犯轩辕大星并御女。丁亥，洞蛮烂土立<br /><br />&nbsp;&nbsp;&nbsp;&nbsp;定云府，改陈蒙洞为陈蒙州，合江为合江州。严山后酒禁。中书省臣言：“洞蛮<br /><br />&nbsp;&nbsp;&nbsp;&nbsp;请岁进马五十匹、雨毡五十被、刀五十握，丹砂、雌雄黄等物，率二岁一上。”<br /><br />&nbsp;&nbsp;&nbsp;&nbsp;有诏从其所为。己丑，太阴犯太微东垣上相。敕没入琏真加、沙不丁、乌马儿妻，<br /><br />&nbsp;&nbsp;&nbsp;&nbsp;并遣诣京师。召行省转运司官赴京师，集议治赋法。辛卯，诸王出伯部曲饥，给<br /><br />&nbsp;&nbsp;&nbsp;&nbsp;米赈之。癸巳，武平路饥，免今岁田租。以武平路总管张立道为礼部尚书，使交<br /><br />&nbsp;&nbsp;&nbsp;&nbsp;趾。免卫辉种仙茅户徭役。从辽阳行省言，以乃颜、合丹相继叛，诏给蒙古人内<br /><br />&nbsp;&nbsp;&nbsp;&nbsp;附者及开元、南京、水达达等三万人牛畜、田器。诏严益都、般阳、泰安、宁海、<br /><br />&nbsp;&nbsp;&nbsp;&nbsp;东平、济宁畋猎之禁，犯者没其家赀之半。<br /><br />&nbsp;&nbsp;&nbsp;&nbsp;十一月丙申，以甘肃旷土赐昔宝赤合散等，俾耕之。壬寅，遣左吉奉使新合<br /><br />&nbsp;&nbsp;&nbsp;&nbsp;剌的音。甲辰，太白犯房。减太府监冗员三十一人，罢器备、行内藏二库。诏：<br /><br />&nbsp;&nbsp;&nbsp;&nbsp;“回回以答纳珠充献及求售者还之，留其估以济贫者。”塔义儿、塔带民饥，发<br /><br />&nbsp;&nbsp;&nbsp;&nbsp;米赈之。给按答儿民户四月粮，罢海道运粮镇抚司。丙午，荧惑犯亢。丁未，太<br /><br />&nbsp;&nbsp;&nbsp;&nbsp;阴犯毕。耽罗遣使贡东百匹。太史院灵台上修祀事三昼夜。甲寅，太阴犯岁星。<br /><br />&nbsp;&nbsp;&nbsp;&nbsp;郴州路达鲁花赤曲列有罪论诛。复置会同馆，禁沮扰益都淘金。乙卯，新添葛蛮<br /><br />&nbsp;&nbsp;&nbsp;&nbsp;宋安抚率洞官阿汾、青贵来贡方物。监察御史言：“沙不丁、纳速剌丁灭里、乌<br /><br />&nbsp;&nbsp;&nbsp;&nbsp;里儿、王巨济、琏真加、沙的、教化的皆桑哥党与，受赃肆虐，使江淮之民愁怨<br /><br />&nbsp;&nbsp;&nbsp;&nbsp;载路，今或系狱，或释之，此臣下所未能喻。”帝曰：“桑哥已诛，纳速剌丁灭<br /><br />&nbsp;&nbsp;&nbsp;&nbsp;里在狱，唯沙不丁朕姑释之耳。”武平、平滦诸州饥，弛猎禁，其孕字之时勿捕。<br /><br />&nbsp;&nbsp;&nbsp;&nbsp;谕中书议增中外官吏俸。戊午，金齿国遣阿腮入觐。庚申，荧惑犯氐。辛酉，升<br /><br />&nbsp;&nbsp;&nbsp;&nbsp;宣德龙门镇为望云县，割隶云州，置望云银冶。<br /><br />&nbsp;&nbsp;&nbsp;&nbsp;十二月乙丑，复都水监，秩从三品。遣官迓云南鸭池所遣使。辽阳洪宽女直<br /><br />&nbsp;&nbsp;&nbsp;&nbsp;部民饥，借高丽粟赈给之。籍探马赤八忽带儿等六万户成丁者为兵。丁卯，高丽<br /><br />&nbsp;&nbsp;&nbsp;&nbsp;国鸭绿江西十九驿，经乃颜反，掠其马畜，给以牛各四十。大都饥，下其价粜米<br /><br />&nbsp;&nbsp;&nbsp;&nbsp;二十万石赈之。己巳，诏罢遣官招集畏兀氏。改辰、沅、靖州转运司为湖北湖南<br /><br />&nbsp;&nbsp;&nbsp;&nbsp;道转运司，立葛蛮军民安抚司。宣政院臣言：“宋全太后、瀛国公母子以为僧、<br /><br />&nbsp;&nbsp;&nbsp;&nbsp;尼，有地三百六十顷，乞如例免征其租。”从之。辛未，以铁灭为兵部尚书，佩<br /><br />&nbsp;&nbsp;&nbsp;&nbsp;虎符，明思昔答失为兵部侍郎，佩金符，使于罗孛卜儿。御史台臣言：“钩考钱<br /><br />&nbsp;&nbsp;&nbsp;&nbsp;谷，自中统初至今余三十年，更阿合马、桑哥当国，设法已极，而其余党公取贿<br /><br />&nbsp;&nbsp;&nbsp;&nbsp;赂，民不堪命，不如罢之。”有旨：“议拟以闻。”壬申，立河南江北行中书省，<br /><br />&nbsp;&nbsp;&nbsp;&nbsp;治汴梁。撒里蛮、老寿并为大司徒，领太常寺。中书省臣言：“江南在宋时，差<br /><br />&nbsp;&nbsp;&nbsp;&nbsp;徭为名七十有余，归附后一切未征，今分隶诸王城邑，岁赐之物，仰给京师，又<br /><br />&nbsp;&nbsp;&nbsp;&nbsp;中外官吏俸少，似宜量添，可令江南依宋时诸名征赋尽输之。”何荣祖言：“宜<br /><br />&nbsp;&nbsp;&nbsp;&nbsp;召各省官任钱谷者诣京师，集议科取之法以闻。”从之。甲戌，诏：“罢钩考钱<br /><br />&nbsp;&nbsp;&nbsp;&nbsp;谷，应昔年逋负钱谷文卷，聚置一室，非朕命而视之者有罪。”仍遣使布告中外。<br /><br />&nbsp;&nbsp;&nbsp;&nbsp;庚辰，太阴犯御女。江北州郡割隶河南江北行中书省，改江淮行省为江浙等处行<br /><br />&nbsp;&nbsp;&nbsp;&nbsp;中书省，治杭州。赈阔阔出饥民米。^里带言：“乃颜余党窜女直之地，臣与月<br /><br />&nbsp;&nbsp;&nbsp;&nbsp;儿鲁议，乞益兵千五百人，可平之。”从之。癸未，太阴犯东垣上相。广济署大<br /><br />&nbsp;&nbsp;&nbsp;&nbsp;昌等屯水，免田租万九千五百石。平滦路及丰赡、济民二署饥，出米万五千石赈<br /><br />&nbsp;&nbsp;&nbsp;&nbsp;之。别都儿丁前以桑哥专恣，不肯仕，命仍为中书左丞。丙戌，八番洞官吴金叔<br /><br />&nbsp;&nbsp;&nbsp;&nbsp;等以所部二百五十寨民二万有奇内附，诣阙贡方物。戊子，诏释天下囚非杀人抵<br /><br />&nbsp;&nbsp;&nbsp;&nbsp;罪者。己丑，荧惑犯房。庚寅，荧惑犯钩钤。升营田提举司为规运提点所，正四<br /><br />&nbsp;&nbsp;&nbsp;&nbsp;品。辛卯，浚运粮坝河，筑堤防。授吃剌思八斡节儿为帝师，统领诸国僧尼释教<br /><br />&nbsp;&nbsp;&nbsp;&nbsp;事。赐亲王、公主、驸马金、银、钞、币如岁例。令僧罗藏等递作佛事坐静于圣<br /><br />&nbsp;&nbsp;&nbsp;&nbsp;寿万安、涿州寺等所，凡五十度。遣真人张志仙持香诣东北海岳、济渎致祷。户<br /><br />&nbsp;&nbsp;&nbsp;&nbsp;部上天下户数，内郡百九十九万九千四百四十四，江淮、四川一千一百四十三万<br /><br />&nbsp;&nbsp;&nbsp;&nbsp;八百七十八，口五千九百八十四万八千九百六十四，游食者四十二万九千一百一<br /><br />&nbsp;&nbsp;&nbsp;&nbsp;十八。司农司上诸路所设学校二万一千三百余，垦地千九百八十三顷有奇，植桑<br /><br />&nbsp;&nbsp;&nbsp;&nbsp;枣诸树二千二百五十二万七千七百余株，义粮九万九千九百六十石。宣政院上天<br /><br />&nbsp;&nbsp;&nbsp;&nbsp;下寺宇四万二千三百一十八区，僧、尼二十一万三千一百四十八人。断死刑五十<br /><br />&nbsp;&nbsp;&nbsp;&nbsp;五人。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,949715);">加入书签</a><a
                        href="949673.html">上一页</a>&larr;<a href="index.html">返回列表</a>&rarr;<a
                            href="951165.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "949673.html"; var next_page = "951165.html"; var index_page = "index.html"; var sortid = "9"; var article_id = "14699"; var chapter_id = "949715"; var articlename = "元史"; var chaptername = " 卷十六 本纪第十六"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>