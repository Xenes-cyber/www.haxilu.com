<!DOCTYPE html>
<html>
<head>
<meta charset="gbk" />
<title>元史- 卷一百三十七 列传第二十四-在线阅读-哈西文学网</title>
<meta name="keywords" content="宋濂，元史， 卷一百三十七 列传第二十四全文， 卷一百三十七 列传第二十四在线阅读 哈西文学网" />
<meta name="description" content="哈西文学网提供宋濂的元史  卷一百三十七 列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/958673.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/958673.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十七 列传第二十四</h1>
            <div class="link xb">
                <a href="958651.html">上一页</a>&larr;<a href="index.html">返回列表</a>&rarr;<a
                    href="958693.html">下一页</a></div>			
            <div id="BookText">&nbsp;&nbsp;&nbsp;&nbsp;○察罕<br /><br />&nbsp;&nbsp;&nbsp;&nbsp;察罕，西域板勒纥城人也。父伯德那，岁庚辰，国兵下西域，举族来归。事<br /><br />&nbsp;&nbsp;&nbsp;&nbsp;亲王旭烈，授河东民赋副总管，因居河中猗氏县，后徙解州。赠荣禄大夫、宣徽<br /><br />&nbsp;&nbsp;&nbsp;&nbsp;使、柱国、芮国公。察罕魁伟颖悟，博览强记，通诸国字书，为行军府奥鲁千户。<br /><br />&nbsp;&nbsp;&nbsp;&nbsp;奥鲁赤参政湖广，辟为蒙古都万户府知事。奥鲁赤进平章，复辟为理问，政事悉<br /><br />&nbsp;&nbsp;&nbsp;&nbsp;委裁决，且令诸子受学焉。至元二十四年，从镇南王征安南，师次泸江。安南世<br /><br />&nbsp;&nbsp;&nbsp;&nbsp;子遣其叔父诣军门自陈无罪，王命察罕数其罪而责之，使者辞屈，世子举众逃去。<br /><br />&nbsp;&nbsp;&nbsp;&nbsp;二十八年，授枢密院经历。未几，从奥鲁赤移治江西。宁都民言：“某乡石上云<br /><br />&nbsp;&nbsp;&nbsp;&nbsp;气五色，有物焉，视之玉玺也。不以兵取，恐为居人所有。”众惑之。察罕曰：<br /><br />&nbsp;&nbsp;&nbsp;&nbsp;“妄也，是必构害仇家者。”核问之，果然。前后从奥鲁赤出入湖广、江西两省，<br /><br />&nbsp;&nbsp;&nbsp;&nbsp;凡二十一年，多著勋绩。<br /><br />&nbsp;&nbsp;&nbsp;&nbsp;成宗大德四年，御史台奏佥湖南宪司事，中书省奏为武昌路治中。丞相哈剌<br /><br />&nbsp;&nbsp;&nbsp;&nbsp;哈孙曰：“察罕廉洁，固宜居风宪。然武昌大郡，非斯人不可治。”竟除武昌。<br /><br />&nbsp;&nbsp;&nbsp;&nbsp;广西妖贼高仙道以左道惑众，平民诖误者以数千计。既败，湖广行省命察罕与宪<br /><br />&nbsp;&nbsp;&nbsp;&nbsp;司杂治之，鞫得其情，议诛首恶数人，余悉纵遣，且焚其籍。众难之，察罕曰：<br /><br />&nbsp;&nbsp;&nbsp;&nbsp;“吾独当其责，诸君无累也。”以治最闻，擢河南省郎中。<br /><br />&nbsp;&nbsp;&nbsp;&nbsp;成宗崩，仁宗自藩邸入诛群臣之为异谋者，迎武宗于边。河南平章囊加台荐<br /><br />&nbsp;&nbsp;&nbsp;&nbsp;察罕，即驿召至上都，赐厩马二匹、钞一千贯、银五十两，曰：“卿少留，行用<br /><br />&nbsp;&nbsp;&nbsp;&nbsp;卿矣。”武宗即位，立仁宗为皇太子，授察罕詹事院判，进佥詹事院事，赐银百<br /><br />&nbsp;&nbsp;&nbsp;&nbsp;两、锦二匹。遣先还大都立院事。仁宗至，谓曰：“上以故安西王地赐我，置都<br /><br />&nbsp;&nbsp;&nbsp;&nbsp;总管府，卿其领之，慎拣僚属，忽以詹事位高不屑此也。进卿秩资德大夫。”察<br /><br />&nbsp;&nbsp;&nbsp;&nbsp;罕叩头谢曰：“都府之职，敢不恭命，进秩非所敢当。”固辞，改正奉大夫，授<br /><br />&nbsp;&nbsp;&nbsp;&nbsp;以银印。<br /><br />&nbsp;&nbsp;&nbsp;&nbsp;至大元年，阅户口江南诸省，还进太子府正，加昭文馆大学士，迁家令。武<br /><br />&nbsp;&nbsp;&nbsp;&nbsp;宗崩，仁宗哀恸不已。察罕再拜启曰：“庶民修短，尚云有数，圣人天命，夫岂<br /><br />&nbsp;&nbsp;&nbsp;&nbsp;偶然。天下重器悬于殿下，纵自苦，如宗庙太后何？”仁宗辍泣曰：“曩者大丧，<br /><br />&nbsp;&nbsp;&nbsp;&nbsp;必命浮屠，何益？吾欲发府库以赈鳏寡孤独若何？”曰：“发政施仁，文王所以<br /><br />&nbsp;&nbsp;&nbsp;&nbsp;为圣。殿下行之幸甚。”东宫故有左右卫兵，命囊加台、察罕总右卫，且令审择<br /><br />&nbsp;&nbsp;&nbsp;&nbsp;官属。仁宗即位，拜中书参知政事，但总持纲维，不屑细务，识者谓得大臣体。<br /><br />&nbsp;&nbsp;&nbsp;&nbsp;帝尝赐枸杞酒，曰：“以益卿寿。”又语宰相曰：“察罕清素，可赐金束带、钞<br /><br />&nbsp;&nbsp;&nbsp;&nbsp;万贯。”前后赏赉不可胜计。皇庆元年，进荣禄大夫、平章政事、商议中书省事。<br /><br />&nbsp;&nbsp;&nbsp;&nbsp;乞归解州立碑先茔，许之。<br /><br />&nbsp;&nbsp;&nbsp;&nbsp;暮年，居德安白云山别墅，以白云自号。尝入见，帝望见曰：“白云先生来<br /><br />&nbsp;&nbsp;&nbsp;&nbsp;也。”其被宠遇如此。帝尝问张良何如人，对曰：“佐高帝，兴汉，功成身退，<br /><br />&nbsp;&nbsp;&nbsp;&nbsp;贤者也。”又问狄仁杰，对曰：“当唐室中衰，能卒保社稷，亦贤相也。”因诵<br /><br />&nbsp;&nbsp;&nbsp;&nbsp;范仲淹所撰碑词甚熟。帝叹息良久曰：“察罕博学如此邪！”尝译《贞观政要》<br /><br />&nbsp;&nbsp;&nbsp;&nbsp;以献。帝大悦，诏缮写遍赐左右。且诏译《帝范》。又命译《脱必赤颜》，名曰<br /><br />&nbsp;&nbsp;&nbsp;&nbsp;《圣武开天纪》，及《纪年纂要》、《太宗平金始末》等书，俱付史馆。尝以病<br /><br />&nbsp;&nbsp;&nbsp;&nbsp;请告，暨还朝，帝御万岁山圆殿，与平章李孟入谢。帝曰：“白云病愈邪？”顿<br /><br />&nbsp;&nbsp;&nbsp;&nbsp;首对曰：“老臣衰病，无补圣明，荷陛下哀矜，放归田里，幸甚，不觉沉疴去体<br /><br />&nbsp;&nbsp;&nbsp;&nbsp;尔。”命赐茵以坐。顾李孟曰：“知止不辱，今见其人。朕始以答剌罕、不怜吉<br /><br />&nbsp;&nbsp;&nbsp;&nbsp;台、囊加台等言用之，诚多裨益。有言察罕不善者，其人即非善人也。”又语及<br /><br />&nbsp;&nbsp;&nbsp;&nbsp;科举并前古帝王赐姓命氏之事，因赐察罕姓白氏。<br /><br />&nbsp;&nbsp;&nbsp;&nbsp;初，察罕生于河中，其夜天气清肃，月白如昼。相者贺曰：“是儿必贵。”<br /><br />&nbsp;&nbsp;&nbsp;&nbsp;国人谓白为察罕，故名察罕。察罕天性孝友，田宅之在河中者，悉分与诸昆弟。<br /><br />&nbsp;&nbsp;&nbsp;&nbsp;昆弟贫来归者，复分与田宅奴婢，纵奴为民者甚众。故人多称长者。既致仕，优<br /><br />&nbsp;&nbsp;&nbsp;&nbsp;游八年，以寿终。<br /><br />&nbsp;&nbsp;&nbsp;&nbsp;子外家奴，太中大夫、武冈路总管；李家奴，早卒；忽都笃，承直郎、高邮<br /><br />&nbsp;&nbsp;&nbsp;&nbsp;府判官。孙九人，仕者二人：阔阔不花、哈撒。<br /><br />&nbsp;&nbsp;&nbsp;&nbsp;○曲枢<br /><br />&nbsp;&nbsp;&nbsp;&nbsp;曲枢，西土人。曾祖达不台，祖阿达台，父质理花台，世赠功臣，追封王爵。<br /><br />&nbsp;&nbsp;&nbsp;&nbsp;曲枢七岁失怙恃。既壮，沉密静专，为徽仁裕圣皇太后宫臣。仁宗幼时，以曲枢<br /><br />&nbsp;&nbsp;&nbsp;&nbsp;可任保傅，左右拥翼。曲枢入则佐视食饮，出则抱负游衍，鞠躬尽力，夙夜匪懈。<br /><br />&nbsp;&nbsp;&nbsp;&nbsp;大德三年，武宗总戎北边。九年，谗人乱国。仁宗侍皇太后之国于怀，未几，复<br /><br />&nbsp;&nbsp;&nbsp;&nbsp;之云中，连年奔走不暇。曲枢栉风沐雨，跋涉艰险，无倦色。成宗崩，仁宗奉太<br /><br />&nbsp;&nbsp;&nbsp;&nbsp;后入朝，歼奸党，迎武宗即皇帝位，仁宗为皇太子，天下以安。拜曲枢荣禄大夫、<br /><br />&nbsp;&nbsp;&nbsp;&nbsp;平章政事，行大司农。未几，进光禄大夫，领詹事院事，加特进，封应国公。至<br /><br />&nbsp;&nbsp;&nbsp;&nbsp;大元年，拜开府仪同三司、太子詹事、平章军国重事、上柱国，依前大司农、应<br /><br />&nbsp;&nbsp;&nbsp;&nbsp;国公。进太子太保，领典医监事。四年，授太保、录军国重事、集贤大学士，兼<br /><br />&nbsp;&nbsp;&nbsp;&nbsp;大司农，领崇祥院、司天台事，官爵勋封如故。后以疾薨于位。<br /><br />&nbsp;&nbsp;&nbsp;&nbsp;子二人。长伯都，大德十一年特授翰林学士、嘉议大夫，迁中奉大夫、典宝<br /><br />&nbsp;&nbsp;&nbsp;&nbsp;监卿，加资德大夫、治书侍御史。至大元年，升荣禄大夫，遥授中书平章政事，<br /><br />&nbsp;&nbsp;&nbsp;&nbsp;改侍御史。明年，拜中书参知政事，进右丞，年三十二而卒。子咬住。<br /><br />&nbsp;&nbsp;&nbsp;&nbsp;次伯帖木儿，大德十一年，特授正议大夫、怀孟路总管府达鲁花赤，兼管诸<br /><br />&nbsp;&nbsp;&nbsp;&nbsp;军奥鲁管内劝农事，改府正。至大二年，迁中奉大夫、陕西等处行尚书省参知政<br /><br />&nbsp;&nbsp;&nbsp;&nbsp;事。明年，入为太子家令，迁正奉大夫。明年，迁资德大夫、大都留守，兼少府<br /><br />&nbsp;&nbsp;&nbsp;&nbsp;监。拟擢侍御史，改除翰林学士承旨、知制诰兼修国史。未几复为大都留守，兼<br /><br />&nbsp;&nbsp;&nbsp;&nbsp;少府监、武卫亲军都指挥使，佩金虎符。皇庆元年，加荣禄大夫。子二人：桓泽<br /><br />&nbsp;&nbsp;&nbsp;&nbsp;都，蛮子。<br /><br />&nbsp;&nbsp;&nbsp;&nbsp;○阿礼海牙<br /><br />&nbsp;&nbsp;&nbsp;&nbsp;阿礼海牙，畏吾氏，集贤大学士脱列之子也。兄野讷，事仁宗于潜邸。大德<br /><br />&nbsp;&nbsp;&nbsp;&nbsp;九年，仁宗奉兴圣太后出居怀州，从者单弱，多怀去计。野讷独无所畏难。成宗<br /><br />&nbsp;&nbsp;&nbsp;&nbsp;崩，权臣阿附中宫，不遣使告哀宗藩。仁宗有闻，将自怀州入京，宫臣或持不可。<br /><br />&nbsp;&nbsp;&nbsp;&nbsp;野讷屏人密启曰：“天子晏驾而皇子已早卒，天下无主，邪谋方兴。怀宁王及殿<br /><br />&nbsp;&nbsp;&nbsp;&nbsp;下，世祖、裕皇贤孙，人心所属久矣。宜急奉太母入定大计，邪谋必止。迎立怀<br /><br />&nbsp;&nbsp;&nbsp;&nbsp;宁王以正神器，在此行矣。”仁宗即白太后，以二月至京师，遂诛柄臣二人，遣<br /><br />&nbsp;&nbsp;&nbsp;&nbsp;使迎武宗。武宗即位，召野讷，赐玉带，授嘉议大夫、秘书监。仁宗居东宫，兼<br /><br />&nbsp;&nbsp;&nbsp;&nbsp;太子右庶子，迁侍御史、崇祥院使，兼将作院使。闽有绣工，工官大集民间子女<br /><br />&nbsp;&nbsp;&nbsp;&nbsp;居肆督责，吏因为奸利，野讷奏罢之，闽人感悦。寻兼太医院使。仁宗即位，请<br /><br />&nbsp;&nbsp;&nbsp;&nbsp;召文武老臣，咨以朝政。又请以中都苑囿还诸民。拜枢密院副使，进同知枢密院<br /><br />&nbsp;&nbsp;&nbsp;&nbsp;事。命为中书平章政事，辞不拜。野讷之在台及侍禁中，于国家事有不便，辄言<br /><br />&nbsp;&nbsp;&nbsp;&nbsp;之，言无不纳。然韬晦恶盈，不泄于外。延v四年卒，年四十。赠推诚保节翊运<br /><br />&nbsp;&nbsp;&nbsp;&nbsp;功臣、金紫光禄大夫、行中书省左丞相、上柱国、赵国公，谥忠靖。<br /><br />&nbsp;&nbsp;&nbsp;&nbsp;阿礼海牙亦早事武宗、仁宗，为宿卫，以清慎通敏与父兄并见信任。十余年<br /><br />&nbsp;&nbsp;&nbsp;&nbsp;间，历华近，入侍帷幄，出践省闼，廷无间言。至治初，出为平章政事，<br /><br />&nbsp;&nbsp;&nbsp;&nbsp;历镇江浙、湖广、河南、陕西四省，皆有惠政，汴人尤怀思之。归朝拜翰林学士<br /><br />&nbsp;&nbsp;&nbsp;&nbsp;承旨。丁父忧，解官家居。<br /><br />&nbsp;&nbsp;&nbsp;&nbsp;天历元年秋，文宗入承大统。阿礼海牙即易服南迎，至于汴郊见焉。帝命复<br /><br />&nbsp;&nbsp;&nbsp;&nbsp;镇汴省。时当艰难之际，阿礼海牙高价籴粟，以峙粮储；命近郡分治戎器，阅士<br /><br />&nbsp;&nbsp;&nbsp;&nbsp;卒，括马民间，以备不虞。先是，文宗即位之诏已播告天下，而陕西官府结连靖<br /><br />&nbsp;&nbsp;&nbsp;&nbsp;安王等起兵，东击潼关。阿礼海牙开府库，量出钞二十五万缗，属诸行省参政河<br /><br />&nbsp;&nbsp;&nbsp;&nbsp;南淮北蒙古军都万户朵列图、廉访副使万家闾犒军河南以御之。令都镇抚卜伯率<br /><br />&nbsp;&nbsp;&nbsp;&nbsp;军吏巡行南阳、高门、武关、荆子诸隘，南至襄、川二江之口，督以严备。万户<br /><br />&nbsp;&nbsp;&nbsp;&nbsp;博罗守潼关，不能军。是月二十五日，只儿哈率小汪总帅、脱帖木儿万户等之兵，<br /><br />&nbsp;&nbsp;&nbsp;&nbsp;突出潼关，东掠阌乡，披灵宝，荡陕州、新安诸郡邑，放兵四劫，迤逦前进。河<br /><br />&nbsp;&nbsp;&nbsp;&nbsp;南告急之使狎至，而朵列图亦以兵寡为言。十月一日，阿礼海牙集省宪官属，问<br /><br />&nbsp;&nbsp;&nbsp;&nbsp;以长策，无有言者。阿礼海牙曰：“汴在南北之交，使西人得至此，则江南三省<br /><br />&nbsp;&nbsp;&nbsp;&nbsp;之道不通于畿甸，军旅应接何日息乎。夫事有缓急轻重，今重莫如足兵，急莫如<br /><br />&nbsp;&nbsp;&nbsp;&nbsp;足食。吾征湖广之平阳、保定两翼军，与吾省之邓新翼、庐州、沂、郯炮弩手诸<br /><br />&nbsp;&nbsp;&nbsp;&nbsp;军，以备虎牢；裕州哈剌鲁、邓州孙万户两军，以备武关、荆子口。以属郡之兵<br /><br />&nbsp;&nbsp;&nbsp;&nbsp;及蒙古两都万户、左右两卫、诸部丁壮之可入军者，给马乘赀装，立行伍，以次<br /><br />&nbsp;&nbsp;&nbsp;&nbsp;备诸隘。芍陂等屯兵本自襄、邓诸军来田者，还其军，益以民之丁壮，使守襄阳、<br /><br />&nbsp;&nbsp;&nbsp;&nbsp;白土、峡州诸隘。别遣塔海以备自蜀至者，以汴、汝、荆、襄、两淮之马以给之，<br /><br />&nbsp;&nbsp;&nbsp;&nbsp;府库不足，则命郡县假诸殷富之家。安丰等郡之粟，逆黄河运至于陕，籴诸汴、<br /><br />&nbsp;&nbsp;&nbsp;&nbsp;汝，近郡者，则运诸荥阳以达于虎牢。吾与诸军各奋忠义以从王事，宜无不济者。”<br /><br />&nbsp;&nbsp;&nbsp;&nbsp;众曰：“唯。”命即日部分行事。自伯颜不花王以下省都事李元德等，凡省之属<br /><br />&nbsp;&nbsp;&nbsp;&nbsp;吏与有官而家居者，各授以事而出。廉访使董守中、佥事沙沙在南阳，右丞脱帖<br /><br />&nbsp;&nbsp;&nbsp;&nbsp;木儿、廉访使卜颜在虎牢，分遣兵马以听其调用。馈饷之行，千车相望，阿礼海<br /><br />&nbsp;&nbsp;&nbsp;&nbsp;牙亲阅实之，必丰必良，信以期会。自虎牢之南至于襄、汉，无不毕给。盖为粟<br /><br />&nbsp;&nbsp;&nbsp;&nbsp;二十万石，豆如之，兵甲五十五万，刍万万。是时，朝廷置行枢密院以总西事。<br /><br />&nbsp;&nbsp;&nbsp;&nbsp;襄、汉、荆湖、河南郡县皆缺官，阿礼海牙便宜择材以处之，朝廷皆从其请。<br /><br />&nbsp;&nbsp;&nbsp;&nbsp;是月，西兵逼河南，行院使来报，曰：“西人北行者度河中以趋怀、孟、磁；<br /><br />&nbsp;&nbsp;&nbsp;&nbsp;南行者帖木哥，过武关，掠邓州而残之，直趋襄阳。攻破郡邑三十余，横绝数千<br /><br />&nbsp;&nbsp;&nbsp;&nbsp;里，所过杀官吏，焚庐舍，虏民人妇女财物，贼虐殄尽，西结囊家以蜀兵至矣。”<br /><br />&nbsp;&nbsp;&nbsp;&nbsp;阿礼海牙益督饷西行，遣行院官塔海领兵攻帖木哥，而又设备于江、黄，置铁绳<br /><br />&nbsp;&nbsp;&nbsp;&nbsp;于峡口，作舟舰以待战。十九日，师与西兵遇于巩县之石渡，而湖广所征太原之<br /><br />&nbsp;&nbsp;&nbsp;&nbsp;兵最为可用。甫至，未及食，或趣之倍道以进，转战及暮，两军杀伤与堕涧谷死<br /><br />&nbsp;&nbsp;&nbsp;&nbsp;者相等，而虎牢遂为敌有。兵储巨万，阿礼海牙尽其心、民殚其力者，一旦悉亡<br /><br />&nbsp;&nbsp;&nbsp;&nbsp;焉。行省院与诸军敛兵退。二十二日至汴，民大恐。阿礼海牙前后遣使告于朝，<br /><br />&nbsp;&nbsp;&nbsp;&nbsp;辄为也先捏留不遣，不得朝廷音问已二十日。阿礼海牙亦忧之，亲出行抚其民。<br /><br />&nbsp;&nbsp;&nbsp;&nbsp;乃修城阙以备冲突，立四门以通往来，戒卒伍以严守卫。时虽甚危急，阿礼海牙<br /><br />&nbsp;&nbsp;&nbsp;&nbsp;朝夕出入，声色不动，怡然如平时，众赖以安。<br /><br />&nbsp;&nbsp;&nbsp;&nbsp;十一月六日，西师逼城将百里而近，阿礼海牙召行院将帅、宪司与凡在官者，<br /><br />&nbsp;&nbsp;&nbsp;&nbsp;而告之曰：“吾荷国厚恩，唯有一死以报上耳。行院之出，唯敌是图，而退保吾<br /><br />&nbsp;&nbsp;&nbsp;&nbsp;城，不亦怯乎？然敌亦乌合之众，何所受命而敢犯我乎？且吾甲兵非不坚劲，刍<br /><br />&nbsp;&nbsp;&nbsp;&nbsp;峙非不丰给，而弗利者，太平日久，将校不知兵，吏士不练习，彼所以得披猖至<br /><br />&nbsp;&nbsp;&nbsp;&nbsp;此。彼诚知我圣天子之命，则众沮而散尔，何足虑乎。吾今遣使告于朝，请降诏<br /><br />&nbsp;&nbsp;&nbsp;&nbsp;大赦胁从诖误。比诏下，先募士，以即位诏及朝廷招谕之文入其军，明示利害。<br /><br />&nbsp;&nbsp;&nbsp;&nbsp;吾整大军西向以征之，别遣骁将率精骑数千上龙门，绕出其后，使之进无所投，<br /><br />&nbsp;&nbsp;&nbsp;&nbsp;退无所归，成擒于巩、洛之间必矣。而我军所获陕西官吏，命有司羁而食之，一<br /><br />&nbsp;&nbsp;&nbsp;&nbsp;无所戮。”众曰：“诺，唯命。”即日与行院整兵南薰门外以行。<br /><br />&nbsp;&nbsp;&nbsp;&nbsp;会有使者自京师还，言齐王已克上都，奉天子宝玺来归，刻日至京矣。阿礼<br /><br />&nbsp;&nbsp;&nbsp;&nbsp;海牙乃置酒高会于省堂以贺，发书告属郡，报诸江南三省，而募士得兰住者赍书<br /><br />&nbsp;&nbsp;&nbsp;&nbsp;谕之。西人犹s掠兰住，讯以其实，而朝廷亦遣都护月鲁帖木儿从十余人奉诏放<br /><br />&nbsp;&nbsp;&nbsp;&nbsp;散西军之在虎牢者。西人杀其从者之半，械都护以送诸荆王所。荆王时在河南之<br /><br />&nbsp;&nbsp;&nbsp;&nbsp;白马寺，以是西人虽未解散，各已骇悟。又闻行省院以兵至，犹豫不敢进。朝廷<br /><br />&nbsp;&nbsp;&nbsp;&nbsp;又使参政冯不花亲谕之，乃信服。靖安王遣使四辈与兰住来请命，逡巡而去，难<br /><br />&nbsp;&nbsp;&nbsp;&nbsp;平。阿礼海牙乃解严报捷，敛余财以还民，从陕西求民人之被俘掠者归其家，凡<br /><br />&nbsp;&nbsp;&nbsp;&nbsp;数千人。陕西官吏被获者，皆遣还其所。阿礼海牙自始至镇，迨乎告功，居汴省<br /><br />&nbsp;&nbsp;&nbsp;&nbsp;者数月。后以功迁陕西行御史大夫，复拜中书省平章政事。<br /><br />&nbsp;&nbsp;&nbsp;&nbsp;○奕赫抵雅尔丁<br /><br />&nbsp;&nbsp;&nbsp;&nbsp;奕赫抵雅尔丁，字太初，回回氏。父亦速马因，仕至大都南北两城兵马都指<br /><br />&nbsp;&nbsp;&nbsp;&nbsp;挥使。奕赫抵雅尔丁幼颖悟嗜学，所读书一过目即终身不忘。尤工其国字语。初<br /><br />&nbsp;&nbsp;&nbsp;&nbsp;为中书掾，以年劳授江西行省员外郎。入为吏部主事，不再阅月，固辞。擢刑部<br /><br />&nbsp;&nbsp;&nbsp;&nbsp;员外郎。四方所上狱，反复披阅成牍，多所平反。迁陕西汉中道肃政廉访司佥事，<br /><br />&nbsp;&nbsp;&nbsp;&nbsp;不赴。改中书右司员外郎，寻升郎中。一日，与同列共议狱，有异其说者，奕赫<br /><br />&nbsp;&nbsp;&nbsp;&nbsp;抵雅尔丁曰：“公等读律，苟不能变通以适事宜。譬之医者，虽熟于方论，而不<br /><br />&nbsp;&nbsp;&nbsp;&nbsp;能切脉用药，则于疾痛奚益哉！”同列虽不平，识者服其为名言。大德八年肆赦，<br /><br />&nbsp;&nbsp;&nbsp;&nbsp;廷议惟官吏因事受赇者不预。奕赫抵雅尔丁曰：“不可。恩如雨露，万物均被，<br /><br />&nbsp;&nbsp;&nbsp;&nbsp;赃吏固可嫉，比之盗贼则有间矣。宥盗而不宥吏，何耶？”刑部尝有狱事，上谳<br /><br />&nbsp;&nbsp;&nbsp;&nbsp;既论决，已而丞相知其失，以谴右司主者。奕赫抵雅尔丁初未尝署其案，因取成<br /><br />&nbsp;&nbsp;&nbsp;&nbsp;案阅之，窃署其名于下。或讶之曰：“兹狱之失，公实不与，丞相方谴怒而公反<br /><br />&nbsp;&nbsp;&nbsp;&nbsp;追署其案，何也？”奕赫抵雅尔丁曰：“吾偶不署此案耳，岂有与诸君同事而独<br /><br />&nbsp;&nbsp;&nbsp;&nbsp;幸免哉？”丞相闻而贤之，同列因以获免。<br /><br />&nbsp;&nbsp;&nbsp;&nbsp;迁左司郎中。时左司阙一都事，平章梁暗都剌谓奕赫抵雅尔丁曰：“人之材<br /><br />&nbsp;&nbsp;&nbsp;&nbsp;干固尝有之，惟笃实不欺为难得，公当以所知举。”奕赫抵雅尔丁遂以王毅、李<br /><br />&nbsp;&nbsp;&nbsp;&nbsp;迪为言，一时舆论莫不称允。又尝论朝士如王仁卿、贾元播、高彦敬、敬威卿、<br /><br />&nbsp;&nbsp;&nbsp;&nbsp;李清臣辈可大用，时诸公处下僚，后皆如其言。迁翰林侍讲学士、知制诰兼修国<br /><br />&nbsp;&nbsp;&nbsp;&nbsp;史，转中奉大夫、集贤大学士。未几，除江东建康道肃政廉访使。始视事，见以<br /><br />&nbsp;&nbsp;&nbsp;&nbsp;狱具陈列庭下甚备，问之，乃前官创制以待有罪者。奕赫抵雅尔丁蹙然曰：“凡<br /><br />&nbsp;&nbsp;&nbsp;&nbsp;逮至臬司，皆命官及有出身之吏，廉得其情，则将服罪，狱具毋庸施也。”即屏<br /><br />&nbsp;&nbsp;&nbsp;&nbsp;去之。监宪一年，赃吏削迹。至大初元，立尚书省，拜参议尚书省事，召至京师，<br /><br />&nbsp;&nbsp;&nbsp;&nbsp;恳辞不就。改立中书省，复拜参议中书省事，亦以疾辞。延v元年卒，年四十有<br /><br />&nbsp;&nbsp;&nbsp;&nbsp;七。<br /><br />&nbsp;&nbsp;&nbsp;&nbsp;○脱烈海牙<br /><br />&nbsp;&nbsp;&nbsp;&nbsp;脱烈海牙，畏吾氏。世居别失拔里之地。曾祖阔华八撒术，当太祖西征，导<br /><br />&nbsp;&nbsp;&nbsp;&nbsp;其主亦都护迎降。帝嘉其有识，欲官之，辞以不敏。祖八剌术，始徙真定，仕至<br /><br />&nbsp;&nbsp;&nbsp;&nbsp;帅府镇抚。富而乐施，或贷不价，则火其券，人称为长者。父^里赤，性纯正，<br /><br />&nbsp;&nbsp;&nbsp;&nbsp;知读书。脱烈海牙幼嗜学，警敏绝人。性整暇，虽居仓卒，未尝见其急遽。喜从<br /><br />&nbsp;&nbsp;&nbsp;&nbsp;文士游，犬马声色之娱，一无所好。由中书宣使出为宁晋主簿。改隆平县达鲁花<br /><br />&nbsp;&nbsp;&nbsp;&nbsp;赤，均赋兴学，劝农平讼，桥梁、水防、备荒之政，无一不举。及满去，民勒石<br /><br />&nbsp;&nbsp;&nbsp;&nbsp;以纪其政。拜监察御史。时江西胡参政杀其弟，讼久不决，脱烈海牙一讯竟伏其<br /><br />&nbsp;&nbsp;&nbsp;&nbsp;辜。出佥燕南道肃政廉访司事，务存大体，不事苛察。在任六年，黜污吏百四十<br /><br />&nbsp;&nbsp;&nbsp;&nbsp;有奇。召为户部郎中，转右司员外郎，升右司郎中。赞画之力居多。仁宗在东宫，<br /><br />&nbsp;&nbsp;&nbsp;&nbsp;知其嗜学，出秘府经籍及圣贤图像以赐，时人荣之。母霍氏卒，哀毁骨立，事闻，<br /><br />&nbsp;&nbsp;&nbsp;&nbsp;赐钞五万贯，给葬事。起为吏部尚书，量能叙爵，以平允称。改礼部尚书，领会<br /><br />&nbsp;&nbsp;&nbsp;&nbsp;同馆事。进中奉大夫、荆湖北道宣慰使。适峡人艰食，脱烈海牙先发廪赈之，而<br /><br />&nbsp;&nbsp;&nbsp;&nbsp;后以闻。朝议韪之。至治三年，迁淮东宣慰使。七月，以疾卒于广陵，年六十有<br /><br />&nbsp;&nbsp;&nbsp;&nbsp;七。赠通奉大夫、河南江北等处行中书省参知政事、护军，追封恒山郡公。弟观<br /><br />&nbsp;&nbsp;&nbsp;&nbsp;音奴，廉明材干，亦仕至清显云。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,958673);">加入书签</a><a
                        href="958651.html">上一页</a>&larr;<a href="index.html">返回列表</a>&rarr;<a
                            href="958693.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "958651.html"; var next_page = "958693.html"; var index_page = "index.html"; var sortid = "9"; var article_id = "14699"; var chapter_id = "958673"; var articlename = "元史"; var chaptername = " 卷一百三十七 列传第二十四"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>