<!DOCTYPE html>
<html>
<head>
<meta charset="gbk" />
<title>元史- 卷一百九十一 列传第七十八-在线阅读-哈西文学网</title>
<meta name="keywords" content="宋濂，元史， 卷一百九十一 列传第七十八全文， 卷一百九十一 列传第七十八在线阅读 哈西文学网" />
<meta name="description" content="哈西文学网提供宋濂的元史  卷一百九十一 列传第七十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/961095.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/961095.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十一 列传第七十八</h1>
            <div class="link xb">
                <a href="961055.html">上一页</a>&larr;<a href="index.html">返回列表</a>&rarr;<a
                    href="961132.html">下一页</a></div>			
            <div id="BookText">&nbsp;&nbsp;&nbsp;&nbsp;◎良吏一<br /><br />&nbsp;&nbsp;&nbsp;&nbsp;自古国家上有宽厚之君，然后为政者得以尽其爱民之术，而良吏兴焉。班固<br /><br />&nbsp;&nbsp;&nbsp;&nbsp;有曰：“汉兴，与民休息，凡事简易，禁罔疏阔，以宽厚清静为天下先，故文、<br /><br />&nbsp;&nbsp;&nbsp;&nbsp;景以后，循吏辈出。”其言盖识当时之治体矣。<br /><br />&nbsp;&nbsp;&nbsp;&nbsp;元初风气质实，与汉初相似。世祖始立各道劝农使，又用五事课守令，以劝<br /><br />&nbsp;&nbsp;&nbsp;&nbsp;农系其衔。故当是时，良吏班班可见，亦宽厚之效也。然自中世以后，循良之政，<br /><br />&nbsp;&nbsp;&nbsp;&nbsp;史氏缺于纪载。今据其事迹之可取者，作《良吏传》。<br /><br />&nbsp;&nbsp;&nbsp;&nbsp;谭澄，字彦清，德兴怀来人。父资荣，金末为交城令。国兵下河朔，乃以县<br /><br />&nbsp;&nbsp;&nbsp;&nbsp;来附，赐金符，为元帅左都监，仍兼交城令。未几，赐虎符，行元帅府事，从攻<br /><br />&nbsp;&nbsp;&nbsp;&nbsp;汴有功。年四十，移病，举弟资用自代。资用卒，澄袭职。澄幼颖敏，为交城令<br /><br />&nbsp;&nbsp;&nbsp;&nbsp;时年十九。有文谷水，分溉交城田，文阳郭帅专其利而堰之，讼者累岁，莫能直，<br /><br />&nbsp;&nbsp;&nbsp;&nbsp;澄折以理，令决水，均其利于民。豪民有持吏短长为奸者，察得其主名，皆以法<br /><br />&nbsp;&nbsp;&nbsp;&nbsp;治之。岁乙未，籍民户，有司多以浮客占籍，及征赋，逃窜殆尽，官为称贷，积<br /><br />&nbsp;&nbsp;&nbsp;&nbsp;息数倍，民无以偿。澄入觐，因中书耶律楚材，面陈其害，太宗恻然，为免其逋，<br /><br />&nbsp;&nbsp;&nbsp;&nbsp;其私负者，年虽多，息取倍而止；亡民能归者，复三年。诏下，公私便之。壬子，<br /><br />&nbsp;&nbsp;&nbsp;&nbsp;复大籍其民，澄尽削交城之不土著者，赋以时集。<br /><br />&nbsp;&nbsp;&nbsp;&nbsp;甲寅，世祖还自大理，澄进见，留藩府，凡遣使，必以澄偕，而以其弟山阜<br /><br />&nbsp;&nbsp;&nbsp;&nbsp;为交城令。时世祖以皇弟开藩京兆，总天下兵。岁丁巳，有间之者，宪宗疑之，<br /><br />&nbsp;&nbsp;&nbsp;&nbsp;遂解兵柄。遣阿蓝答儿往京兆，大集官吏，置计局百四十二条以考核之，罪者甚<br /><br />&nbsp;&nbsp;&nbsp;&nbsp;众，世祖每遣左丞阔阔与澄周旋其间，以弥缝其缺，及亲入朝，事乃释。中统元<br /><br />&nbsp;&nbsp;&nbsp;&nbsp;年，世祖即位，擢怀孟路总管，俄赐金符，换金虎符。岁旱，令民凿唐温渠，引<br /><br />&nbsp;&nbsp;&nbsp;&nbsp;沁水以溉田，民用不饥。教之种植，地无遗利。至元二年，迁河南路总管，改平<br /><br />&nbsp;&nbsp;&nbsp;&nbsp;滦路总管。七年，入为司农少卿，俄出为京兆总管。居一年，改陕西四川道提刑<br /><br />&nbsp;&nbsp;&nbsp;&nbsp;按察使，建言：“不孝有三，无后为大。宜令民年四十无子听取妾，以为宗祀计。”<br /><br />&nbsp;&nbsp;&nbsp;&nbsp;朝廷从之，遂著为令。<br /><br />&nbsp;&nbsp;&nbsp;&nbsp;四川佥省严忠范守成都，为宋将昝万寿所败，退保子城，世祖命澄代之。至<br /><br />&nbsp;&nbsp;&nbsp;&nbsp;则葬暴骸，修焚室，赈饥贫，集逋亡，民心稍安。会西南夷罗罗斯内附，帝以抚<br /><br />&nbsp;&nbsp;&nbsp;&nbsp;新国宜择文武全才，遂以澄为副都元帅，同知宣慰使司事。比至，以疾卒，年五<br /><br />&nbsp;&nbsp;&nbsp;&nbsp;十八。<br /><br />&nbsp;&nbsp;&nbsp;&nbsp;世祖尝与太保刘秉忠论一时牧守，秉忠曰：“若邢之张耕，怀之谭澄，何忧<br /><br />&nbsp;&nbsp;&nbsp;&nbsp;不治哉！”游显宣抚大名，尝为诸路总管求虎符宣麻，澄至中书辞曰：“皇上不<br /><br />&nbsp;&nbsp;&nbsp;&nbsp;识谭澄耶？乃为显所举！”中书特为去之。其介如此。<br /><br />&nbsp;&nbsp;&nbsp;&nbsp;子克修，历湖北、河南、陕西三道提刑按察使。<br /><br />&nbsp;&nbsp;&nbsp;&nbsp;许维祯，字周卿，遂州人。至元十五年，为淮安总管府判官。属县盐城及丁<br /><br />&nbsp;&nbsp;&nbsp;&nbsp;溪场，有二虎为害，维祯默祷于神祠，一虎去，一虎死祠前。境内旱蝗，维祯祷<br /><br />&nbsp;&nbsp;&nbsp;&nbsp;而雨，蝗亦息。是年冬，无雪，父老言于维祯曰：“冬无雪，民多疾，奈何！”<br /><br />&nbsp;&nbsp;&nbsp;&nbsp;维祯曰；“吾当为尔祷。”已而雪深三尺。朝廷闻其事，方欲用之而卒，年四十<br /><br />&nbsp;&nbsp;&nbsp;&nbsp;四。子殷。<br /><br />&nbsp;&nbsp;&nbsp;&nbsp;许楫，字公度，太原忻州人。幼从元裕学，年十五，以儒生中词赋选，河东<br /><br />&nbsp;&nbsp;&nbsp;&nbsp;宣抚司又举楫贤良方正孝廉。楫至京师，平章王文统命为中书省掾，以不任簿书<br /><br />&nbsp;&nbsp;&nbsp;&nbsp;辞，改知印。丞相安童、左丞许衡深器重之。一日，从省臣立殿下，世祖见其美<br /><br />&nbsp;&nbsp;&nbsp;&nbsp;髯魁伟，问曰：“汝秀才耶？”楫顿首曰：“臣学秀才耳，未敢自谓秀才也。”<br /><br />&nbsp;&nbsp;&nbsp;&nbsp;帝善其对，授中书省架阁库管勾，兼承发司事。未几，立大司农司，以楫为劝农<br /><br />&nbsp;&nbsp;&nbsp;&nbsp;副使。时商挺为安西王相，遇于途，楫因言：“京兆之西，荒野数千顷，宋、金<br /><br />&nbsp;&nbsp;&nbsp;&nbsp;皆尝置屯，如募民立屯田，岁可得谷，给王府之需。”挺以其言入奏，从之。三<br /><br />&nbsp;&nbsp;&nbsp;&nbsp;年，屯成，果获其利。寻佩金符，为陕西道劝农使。<br /><br />&nbsp;&nbsp;&nbsp;&nbsp;至元十三年，宋平，帝命平章廉希宪行中书于荆南府，以楫为左右司员外郎。<br /><br />&nbsp;&nbsp;&nbsp;&nbsp;荆南父老舆金帛求见，楫曰：“汝等已为大元民矣，今置吏以抚字汝辈，奚用金<br /><br />&nbsp;&nbsp;&nbsp;&nbsp;帛以求见！”明年，擢岭北湖南提刑按察副使。武冈富民有殴死出征军人者，阴<br /><br />&nbsp;&nbsp;&nbsp;&nbsp;以家财之半诱其佃者，代己款伏。楫审得其情，释佃者，系富民，人服其明。改<br /><br />&nbsp;&nbsp;&nbsp;&nbsp;江西道提刑按察副使，行省命招讨郭昂讨叛贼董旗，兵士俘掠甚众，楫询究得良<br /><br />&nbsp;&nbsp;&nbsp;&nbsp;民六百口，遣还乡里。<br /><br />&nbsp;&nbsp;&nbsp;&nbsp;二十三年，授中议大夫、徽州总管。桑哥立尚书，会计天下钱粮，参知政事<br /><br />&nbsp;&nbsp;&nbsp;&nbsp;忻都、户部尚书王巨济，倚势刻剥，遣吏征徽州民钞，多输二千锭，巨济怒其少，<br /><br />&nbsp;&nbsp;&nbsp;&nbsp;欲更益千锭，楫诣巨济曰：“公欲百姓死耶、生耶？如欲其死，虽万锭可征也。”<br /><br />&nbsp;&nbsp;&nbsp;&nbsp;巨济怒解，徽州赖以免。楫考满去。徽之绩溪、歙县民柯三八、汪千十等，因岁<br /><br />&nbsp;&nbsp;&nbsp;&nbsp;饥阻险为寇。行省右丞教化以兵捕之，相拒七月，乃使人谕之。三八等曰：“但<br /><br />&nbsp;&nbsp;&nbsp;&nbsp;得许总管来，我等皆降矣。”行省为驿召楫至，命往招之。楫单骑趋贼垒，众见<br /><br />&nbsp;&nbsp;&nbsp;&nbsp;楫来，皆拜曰：“我公既来，请署榜以付我。”楫白教化，请退军一舍，听其来<br /><br />&nbsp;&nbsp;&nbsp;&nbsp;降。不听。会以参政高兴代教化，楫复以前言告之，兴从其计，贼果降。<br /><br />&nbsp;&nbsp;&nbsp;&nbsp;二十四年，授太中大夫、东平总管，谢事二年卒，寿七十。十一子：余庆，<br /><br />&nbsp;&nbsp;&nbsp;&nbsp;重庆，崇庆，余失其名。<br /><br />&nbsp;&nbsp;&nbsp;&nbsp;田滋，字荣甫，开封人。至元二年，由汴梁路总管府知事入为御史台掾。十<br /><br />&nbsp;&nbsp;&nbsp;&nbsp;二年，拜监察御史。十三年，宋平，滋建言：“江南新附，民情未安，加以官吏<br /><br />&nbsp;&nbsp;&nbsp;&nbsp;侵渔，宜立行御史台以镇之。”诏从其言。遂超拜行御史台侍御史。历两淮盐运<br /><br />&nbsp;&nbsp;&nbsp;&nbsp;使、河南路总管。大德二年，迁浙西廉访使。有县尹张者，被诬以赃，狱成，<br /><br />&nbsp;&nbsp;&nbsp;&nbsp;滋审之，但俯首泣而不语。滋以为疑，明日斋沐，诣城隍祠祷曰：“张坐事有<br /><br />&nbsp;&nbsp;&nbsp;&nbsp;冤状，愿神相滋，明其诬。”守庙道士进曰：“曩有王成等五人，同持誓状到祠<br /><br />&nbsp;&nbsp;&nbsp;&nbsp;焚祷，火未尽而去之，烬中得其遗稿，今藏于壁间，岂其人耶？”视之，果然。<br /><br />&nbsp;&nbsp;&nbsp;&nbsp;明日，诣宪司诘成等，不服。因出所得火中誓状示之，皆惊愕伏辜，张得释。<br /><br />&nbsp;&nbsp;&nbsp;&nbsp;十年，改济南路总管，寻拜陕西行省参知政事。时陕西不雨三年，道过西岳，因<br /><br />&nbsp;&nbsp;&nbsp;&nbsp;祷曰：“滋奉命来参省事，而安西不雨者三年，民饥而死，滋将何归！愿神降甘<br /><br />&nbsp;&nbsp;&nbsp;&nbsp;泽，以福黎庶。”到官，果大雨。滋即开仓，以麦五千余石给小民之无种者，俾<br /><br />&nbsp;&nbsp;&nbsp;&nbsp;来岁收成以偿官，民大悦。未几，以疾卒于位。赠通奉大夫、河南行省参知政事，<br /><br />&nbsp;&nbsp;&nbsp;&nbsp;追封开封郡公，谥庄肃。<br /><br />&nbsp;&nbsp;&nbsp;&nbsp;卜天璋，字君璋，洛阳人。父世昌，仕金为河南孔目官。宪宗南征，率众款<br /><br />&nbsp;&nbsp;&nbsp;&nbsp;附，授镇抚，统民兵二千户，升真定路管民万户。宪宗六年，籍河北民徙河南者<br /><br />&nbsp;&nbsp;&nbsp;&nbsp;三千余人，俾专领之，遂家汴。天璋幼颖悟，长负直气，读书史，识成败大体。<br /><br />&nbsp;&nbsp;&nbsp;&nbsp;至元中，为南京府史。时河北饥民数万人，集河上欲南徙，有诏令民复业，勿渡，<br /><br />&nbsp;&nbsp;&nbsp;&nbsp;众汹汹不肯还。天璋虑其生变，劝总管张国宝听其渡，国宝从之，遂以无事。河<br /><br />&nbsp;&nbsp;&nbsp;&nbsp;南按察副使程思廉察其贤，辟为宪史，声闻益著。后为中台掾，有侍御史倚势贪<br /><br />&nbsp;&nbsp;&nbsp;&nbsp;财，御史发其赃，天璋主文牍，未及奏，顾为所谮，俱拘内廷，御史对食悲哽，<br /><br />&nbsp;&nbsp;&nbsp;&nbsp;天璋问故，御史曰：“吾老，唯一女，心怜之，闻吾系，不食数日矣，是以悲耳。”<br /><br />&nbsp;&nbsp;&nbsp;&nbsp;天璋曰：“死职，义也，奈何为儿女子泣耶！”御史惭谢。俄见原免。丞相顺德<br /><br />&nbsp;&nbsp;&nbsp;&nbsp;王当国，擢掾中书，为提控，事有可否，必力辩，他相怒，天璋言不置，王竟从<br /><br />&nbsp;&nbsp;&nbsp;&nbsp;其议，且曰：“掾能如是，吾复何忧！”<br /><br />&nbsp;&nbsp;&nbsp;&nbsp;大德四年，为工部主事。蔚州有刘帅者，豪夺民产，吏不敢决，省檄天璋往<br /><br />&nbsp;&nbsp;&nbsp;&nbsp;讯之，帅服，田竟归民。大德五年，以枢密大臣暗伯荐，授都事，赞其府。引见，<br /><br />&nbsp;&nbsp;&nbsp;&nbsp;赐锦衣、鞍辔、弓刀。后以扈从劳，加奉训大夫，赐侍燕服二袭。秩满当代，枢<br /><br />&nbsp;&nbsp;&nbsp;&nbsp;密臣奏留之，特以其代为增员。武宗时，迁宗正府郎中。尚书省立，迁刑部郎中。<br /><br />&nbsp;&nbsp;&nbsp;&nbsp;适盗贼充斥，时议犯者并家属咸服青衣巾，以别民伍。天璋曰：“赭衣塞路，秦<br /><br />&nbsp;&nbsp;&nbsp;&nbsp;弊也，尚足法耶！”相悟而止。有告诸侯王谋不轨者，敕天璋讯正之，赏赉优渥。<br /><br />&nbsp;&nbsp;&nbsp;&nbsp;尚书省臣得罪，仁宗召天璋入见，时兴圣太后在座，帝指曰：“此不贪贿卜天璋<br /><br />&nbsp;&nbsp;&nbsp;&nbsp;也。”因问今何官，天璋对曰：“臣待罪刑部郎中。”复问谁所荐者，对曰：<br /><br />&nbsp;&nbsp;&nbsp;&nbsp;“臣不才，误蒙擢用。”帝曰：“先朝以谢仲和为尚书，卿为郎中，皆朕亲荐也。<br /><br />&nbsp;&nbsp;&nbsp;&nbsp;汝宜奉职勿怠！”即以中书刑部印章付之。既视事，入觐，赐酒隆福宫，及锦衣<br /><br />&nbsp;&nbsp;&nbsp;&nbsp;三袭。后被命治反狱，帝顾左右曰：“君璋，廉慎人也，必得其情。”天璋承命，<br /><br />&nbsp;&nbsp;&nbsp;&nbsp;狱赖不冤。<br /><br />&nbsp;&nbsp;&nbsp;&nbsp;皇庆初，天璋为归德知府，劭农兴学，复河渠，河患遂弭。时群盗据要津，<br /><br />&nbsp;&nbsp;&nbsp;&nbsp;商旅不通，天璋擒百数人，悉磔以徇，盗为止息。升浙西道廉访副使，到任阅月，<br /><br />&nbsp;&nbsp;&nbsp;&nbsp;以更田制，改授饶州路总管。天璋既至，听民自实，事无苛扰，民大悦，版籍为<br /><br />&nbsp;&nbsp;&nbsp;&nbsp;清。时省臣董田事，妄作威福，郡县争赂之，觊免谴，饶独无有。省臣衔之，将<br /><br />&nbsp;&nbsp;&nbsp;&nbsp;中以危法，求其罪无所得。县以饥告，天璋即发廪赈之，僚佐持不可，天璋曰：<br /><br />&nbsp;&nbsp;&nbsp;&nbsp;“民饥如是，必俟得请而后赈，民且死矣。失申之责，吾独任之，不以累诸君也。”<br /><br />&nbsp;&nbsp;&nbsp;&nbsp;竟发藏以赈之，民赖全活。其临事无所顾虑若此。火延饶之东门，天璋具衣冠，<br /><br />&nbsp;&nbsp;&nbsp;&nbsp;向火拜，势遂熄。鸣山有虎为暴，天璋移文山神，立捕获之。以治行第一闻。升<br /><br />&nbsp;&nbsp;&nbsp;&nbsp;广东廉访使。先是，豪民濒海堰，专商舶以射利，累政以赂置不问，天璋至，发<br /><br />&nbsp;&nbsp;&nbsp;&nbsp;卒决去之。岭南地素无冰，天璋至，始有冰，人谓天璋政化所致云。寻乞致事。<br /><br />&nbsp;&nbsp;&nbsp;&nbsp;天历二年，蜀兵起，荆楚大震，复拜山南廉访使。人谓公老，必不行矣。天<br /><br />&nbsp;&nbsp;&nbsp;&nbsp;璋曰：“国步方艰，吾年八十，恒惧弗获死所耳，敢避难乎！”遂行。至则厉风<br /><br />&nbsp;&nbsp;&nbsp;&nbsp;纪，清吏治，州郡肃然。是时，谷价翔踊，乃下令勿损谷价，听民自便，于是舟<br /><br />&nbsp;&nbsp;&nbsp;&nbsp;车争集，米价顿减。复止宪司赃罚库缗钱不输于台，留用赈饥，御史至，民遮道<br /><br />&nbsp;&nbsp;&nbsp;&nbsp;称颂。会诏三品官言时政得失，因列上二十事，凡万余言，目之曰《中兴济治策》，<br /><br />&nbsp;&nbsp;&nbsp;&nbsp;皆中时病。因自引去。既归汴，以余禄施其族党，家无X储，天璋处之，晏如也。<br /><br />&nbsp;&nbsp;&nbsp;&nbsp;至顺二年卒。赠通议大夫、礼部尚书、上轻车都尉、河南郡侯，谥正献。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,961095);">加入书签</a><a
                        href="961055.html">上一页</a>&larr;<a href="index.html">返回列表</a>&rarr;<a
                            href="961132.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "961055.html"; var next_page = "961132.html"; var index_page = "index.html"; var sortid = "9"; var article_id = "14699"; var chapter_id = "961095"; var articlename = "元史"; var chaptername = " 卷一百九十一 列传第七十八"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>