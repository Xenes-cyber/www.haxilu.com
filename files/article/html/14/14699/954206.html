<!DOCTYPE html>
<html>
<head>
<meta charset="gbk" />
<title>元史- 卷七十七 志第二十七下-在线阅读-哈西文学网</title>
<meta name="keywords" content="宋濂，元史， 卷七十七 志第二十七下全文， 卷七十七 志第二十七下在线阅读 哈西文学网" />
<meta name="description" content="哈西文学网提供宋濂的元史  卷七十七 志第二十七下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14699/954206.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14699/954206.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 元史</div>
		<div class="fr"><a id="add-bookcase" href="javascript:void(0)" onClick="addbookcase(14699,0);">加入书架</a>|<a id="book-vote" href="javascript:void(0)" onClick="vote(14699);">投推荐票</a>|<a id="err-report" href="javascript:void(0)" onClick="report('元史出错啦!');">错误举报</a>|<a href="https://www.haxi88.com/files/article/info/14/14699.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十七 志第二十七下</h1>
            <div class="link xb">
                <a href="954140.html">上一页</a>&larr;<a href="index.html">返回列表</a>&rarr;<a
                    href="954244.html">下一页</a></div>			
            <div id="BookText">&nbsp;&nbsp;&nbsp;&nbsp;◎祭祀六<br /><br />&nbsp;&nbsp;&nbsp;&nbsp;○至正亲祀南郊<br /><br />&nbsp;&nbsp;&nbsp;&nbsp;至正三年十月十七日，亲祀昊天上帝于圜丘，以太祖皇帝配享，如旧行仪制。<br /><br />&nbsp;&nbsp;&nbsp;&nbsp;右丞相脱脱为亚献官，太尉、枢密知院阿鲁秃为终献官，御史大夫伯撒里为摄司<br /><br />&nbsp;&nbsp;&nbsp;&nbsp;徒，枢密知院汪家奴为大礼使，中书平章也先帖木儿、铁木儿达识二人为侍中，<br /><br />&nbsp;&nbsp;&nbsp;&nbsp;御史大夫也先帖木儿、中书右丞太平二人为门下侍郎，宣徽使达世帖睦尔、太常<br /><br />&nbsp;&nbsp;&nbsp;&nbsp;同知李好文二人为礼仪使，宣徽院使也先帖木儿执劈正斧，其余侍祀官依等第定<br /><br />&nbsp;&nbsp;&nbsp;&nbsp;拟。<br /><br />&nbsp;&nbsp;&nbsp;&nbsp;前期八月初七日，太常礼仪院移关礼部，具呈都省，会集翰林、集贤、礼部<br /><br />&nbsp;&nbsp;&nbsp;&nbsp;等官，讲究典礼。九月内，承奉班都知孙玉铉具录《亲祀南郊仪注》云：致斋日<br /><br />&nbsp;&nbsp;&nbsp;&nbsp;停奏刑杀文字，应享执事官员莅誓于中书省。享前一日质明，所司备法驾仪仗暨<br /><br />&nbsp;&nbsp;&nbsp;&nbsp;侍享官分左右叙立于崇天门外，太仆卿控御马立于大明门外，侍仪官、导驾官各<br /><br />&nbsp;&nbsp;&nbsp;&nbsp;具公服，备擎执，立于致斋殿前。通事舍人二员引门下侍郎、侍中入殿相向立。<br /><br />&nbsp;&nbsp;&nbsp;&nbsp;侍中跪奏请皇帝中严，就拜兴，退出。少顷，引侍中跪奏外办，就拜兴。皇帝出<br /><br />&nbsp;&nbsp;&nbsp;&nbsp;致斋殿，侍中跪奏请皇帝升舆，侍仪官、导驾官引擎执前导，巡辇路至大明殿西<br /><br />&nbsp;&nbsp;&nbsp;&nbsp;陛下。侍中跪奏请皇帝降舆升殿，就拜兴。皇帝入殿，即御座。舍人引执事等官，<br /><br />&nbsp;&nbsp;&nbsp;&nbsp;叙于殿午陛下，相向立。通班舍人赞起居，引班鞠躬平身。舍人引门下侍郎、侍<br /><br />&nbsp;&nbsp;&nbsp;&nbsp;中入殿至御座前，门下侍郎、侍中相向立。侍中跪奏请皇帝降殿升舆，就拜兴。<br /><br />&nbsp;&nbsp;&nbsp;&nbsp;侍仪官前导，至大明殿门外，侍中跪奏请皇帝升舆，就拜兴。至大明门外，侍中<br /><br />&nbsp;&nbsp;&nbsp;&nbsp;跪奏请皇帝降舆乘马，门下侍郎跪奏请车驾进发，就拜兴，动称警跸。至崇天门<br /><br />&nbsp;&nbsp;&nbsp;&nbsp;外，门下侍郎跪奏请车驾少驻，敕众官上马，就拜兴。侍中承旨，退称曰“制可”<br /><br />&nbsp;&nbsp;&nbsp;&nbsp;，门下侍郎退传制，敕众官上马，赞者承传，敕众官于棂星门外上马。少顷，门<br /><br />&nbsp;&nbsp;&nbsp;&nbsp;下侍郎跪奏请车驾进发，就拜兴，动称警跸。华盖伞扇仪仗百官左右前导，教坊<br /><br />&nbsp;&nbsp;&nbsp;&nbsp;乐鼓吹不作。至郊坛南棂星门外，门下侍郎跪奏请皇帝权停，敕众官下马。侍中<br /><br />&nbsp;&nbsp;&nbsp;&nbsp;传制，敕众官下马，自卑而尊与仪仗倒卷而北，左右驻立。驾至内棂星门，侍中<br /><br />&nbsp;&nbsp;&nbsp;&nbsp;跪奏请皇帝降马，步入棂星门，由右偏门入。稍西，侍中跪奏请皇帝升舆，就拜<br /><br />&nbsp;&nbsp;&nbsp;&nbsp;兴。侍仪官暨导驾官引擎执前导，至大次殿门前，侍中跪奏请皇帝降舆，入就大<br /><br />&nbsp;&nbsp;&nbsp;&nbsp;次殿，就拜兴。皇帝入就大次，帘降，宿卫如式。侍中入跪奏，敕众官各退斋次，<br /><br />&nbsp;&nbsp;&nbsp;&nbsp;就拜兴。通事舍人承旨，敕众官各还斋次。尚食进膳讫，礼仪使以祝册奏御署讫，<br /><br />&nbsp;&nbsp;&nbsp;&nbsp;奉出，郊祀令受而奠于坫。<br /><br />&nbsp;&nbsp;&nbsp;&nbsp;其享日丑时二刻，侍仪官备擎执，同导驾官列于大次殿前。通事舍人引侍中、<br /><br />&nbsp;&nbsp;&nbsp;&nbsp;门下侍郎入大次殿。侍中跪奏请皇帝中严，服衮冕，就拜兴，退。少顷，舍人再<br /><br />&nbsp;&nbsp;&nbsp;&nbsp;拜引侍中跪版奏外办，就拜兴，退出。礼仪使入跪奏皇帝行礼，就拜兴。帘卷出<br /><br />&nbsp;&nbsp;&nbsp;&nbsp;大次，侍仪官备擎执，同导驾官前导。皇帝至西妹牛侍仪官、导驾官擎执止于<br /><br />&nbsp;&nbsp;&nbsp;&nbsp;妹磐猓近侍官、代礼官皆后从入。殿中监跪进大圭，礼仪使跪请皇帝执大圭，<br /><br />&nbsp;&nbsp;&nbsp;&nbsp;皇帝入行礼，礼节一如旧制。行礼毕，侍仪官备擎执，同导驾官前导，皇帝还至<br /><br />&nbsp;&nbsp;&nbsp;&nbsp;大次。通事舍人引侍中入跪奏，请皇帝解严，释衮冕。停五刻顷，尚食进膳如仪。<br /><br />&nbsp;&nbsp;&nbsp;&nbsp;所司备法驾仪仗，同侍享等官分左右，叙立于郊南棂星门外，以北为上。舍人引<br /><br />&nbsp;&nbsp;&nbsp;&nbsp;侍中入跪奏，请皇帝中严，就拜兴，退。少顷，再引侍中跪版奏外办，就拜兴。<br /><br />&nbsp;&nbsp;&nbsp;&nbsp;皇帝出大次，侍中跪奏请皇帝升舆，侍仪官备擎执，同导驾官前导，至棂星门外，<br /><br />&nbsp;&nbsp;&nbsp;&nbsp;太仆卿进御马，侍中跪奏请皇帝降舆乘马，就拜兴。门下侍郎跪奏请车驾进发，<br /><br />&nbsp;&nbsp;&nbsp;&nbsp;就拜兴，动称警跸。至棂星门外，门下侍郎跪请皇帝少驻，敕众官上马，就拜兴。<br /><br />&nbsp;&nbsp;&nbsp;&nbsp;侍中承旨退称曰“制可”，门下侍郎传制，敕众官上马，赞者承传，敕众官上马。<br /><br />&nbsp;&nbsp;&nbsp;&nbsp;少顷，门下侍郎跪奏请车驾进发，就拜兴。侍仪官备擎执，同导驾官前导，动称<br /><br />&nbsp;&nbsp;&nbsp;&nbsp;警跸，华盖仪仗伞扇众官左右前导，教坊乐鼓吹皆作。至丽正门里石桥北，舍人<br /><br />&nbsp;&nbsp;&nbsp;&nbsp;引门下侍郎下马，跪奏请皇帝权停，敕众官下马，赞者承传，敕众官下马，舍人<br /><br />&nbsp;&nbsp;&nbsp;&nbsp;引众官分左右，先入红门内，倒卷而北驻立。引甲马军士于丽正门内石桥大北驻<br /><br />&nbsp;&nbsp;&nbsp;&nbsp;立，依次倒卷至棂星门外，左右相向立。仗立于棂星门内，倒卷亦如之。门下侍<br /><br />&nbsp;&nbsp;&nbsp;&nbsp;郎跪奏请车驾进发，侍仪官备擎执，导驾官导由崇天门入，至大明门外。引侍中<br /><br />&nbsp;&nbsp;&nbsp;&nbsp;跪奏请皇帝降马升舆，就拜兴。至大明殿，引众官相向立于殿陛下。俟皇帝入殿<br /><br />&nbsp;&nbsp;&nbsp;&nbsp;升座，侍中跪奏请皇帝解严，敕众官皆退，通事舍人承旨敕众官皆退，郊祀礼成。<br /><br />&nbsp;&nbsp;&nbsp;&nbsp;至正亲祀太庙<br /><br />&nbsp;&nbsp;&nbsp;&nbsp;至元六年六月，监察御史呈：“尝闻《五行传曰》，简宗庙，废祭祀，则水<br /><br />&nbsp;&nbsp;&nbsp;&nbsp;不润下。近年雨泽愆期，四方多旱，而岁减祀事，变更成宪，原其所致，恐有感<br /><br />&nbsp;&nbsp;&nbsp;&nbsp;召。钦惟国家四海V安，百有余年，列圣相承，典礼具备，莫不以孝治天下。古<br /><br />&nbsp;&nbsp;&nbsp;&nbsp;者宗庙四时之祭，皆天子亲享，莫敢使有司摄也。盖天子之职，莫大于礼，礼莫<br /><br />&nbsp;&nbsp;&nbsp;&nbsp;大于孝，孝莫大于祭。世祖皇帝自新都城，首建太庙，可谓知所本矣。《春秋》<br /><br />&nbsp;&nbsp;&nbsp;&nbsp;之法，国君即位，逾年改元，必行告庙之礼。伏自陛下即位以来，于今七年，未<br /><br />&nbsp;&nbsp;&nbsp;&nbsp;尝躬诣太庙，似为阙典。方今政化更新，并遵旧制，告庙之典，理宜新享。”时<br /><br />&nbsp;&nbsp;&nbsp;&nbsp;帝在上都，台臣以闻，奉旨若曰：“俟到大都，亲自祭也。”<br /><br />&nbsp;&nbsp;&nbsp;&nbsp;九月二十七日，中书省奏以十月初四日皇帝亲祀太庙，制曰：“可。”前期，<br /><br />&nbsp;&nbsp;&nbsp;&nbsp;告示以太师、右丞相马儿台为亚献官，枢密知院阿鲁秃为终献官，知院泼皮、<br /><br />&nbsp;&nbsp;&nbsp;&nbsp;翰林承旨老章为助奠官，大司农爱牙赤为七祀献官，侍中二人，门下侍郎二人，<br /><br />&nbsp;&nbsp;&nbsp;&nbsp;大礼使一人，执劈正斧一人，礼仪使四人，余各如故事。有司具仪注云：享前一<br /><br />&nbsp;&nbsp;&nbsp;&nbsp;日质明，所司备法驾于崇天门外，侍仪官引擎执，同导驾官具公服，于致斋殿前<br /><br />&nbsp;&nbsp;&nbsp;&nbsp;左右分班侍立。承奉舍人引门下侍郎、侍中人殿门下，侍郎相向立，侍中跪奏臣<br /><br />&nbsp;&nbsp;&nbsp;&nbsp;某等官请皇帝中严，就拜兴，退出。少顷，引侍中版奏外办，就拜兴，退。皇帝<br /><br />&nbsp;&nbsp;&nbsp;&nbsp;出斋室，侍中跪奏请皇帝升舆，巡辇路，由正门至大明殿酉陛下。侍中跪奏请皇<br /><br />&nbsp;&nbsp;&nbsp;&nbsp;帝降舆升殿，就拜兴，引皇帝即御座。执事官于午陛下起居讫，舍人引侍中、门<br /><br />&nbsp;&nbsp;&nbsp;&nbsp;下侍郎入殿，至御榻前，门下侍郎相向立。侍中跪奏请皇帝降殿升舆，就拜兴，<br /><br />&nbsp;&nbsp;&nbsp;&nbsp;导至大明殿外。侍中跪奏请皇帝升舆，就拜兴。至大明门外，太仆卿进御马。侍<br /><br />&nbsp;&nbsp;&nbsp;&nbsp;中跪奏请皇帝降舆乘马讫，门下侍郎跪奏请车驾进发，就拜兴，进发时称警跸。<br /><br />&nbsp;&nbsp;&nbsp;&nbsp;至崇天门外，门下侍郎跪奏请车驾少驻，敕众官上马，就拜兴。侍中承旨退称曰<br /><br />&nbsp;&nbsp;&nbsp;&nbsp;“制可”，赞者承传，敕众官上马。少顷，门下侍郎跪奏请车驾进发，就拜兴，<br /><br />&nbsp;&nbsp;&nbsp;&nbsp;进发时称警跸。导至太庙外红门内，门下侍郎跪奏请车驾权停，敕众官下马，就<br /><br />&nbsp;&nbsp;&nbsp;&nbsp;拜兴。赞者承传，敕众官下马。门下侍郎跪奏请车驾进发，至石桥南，侍中跪奏<br /><br />&nbsp;&nbsp;&nbsp;&nbsp;请皇帝下马，步入神门，就拜兴。皇帝下马，侍仪官同导驾官前导，皇帝步入神<br /><br />&nbsp;&nbsp;&nbsp;&nbsp;门稍西，侍中跪奏请皇帝升舆，就拜兴。至大次殿门前，侍中跪奏请皇帝降舆，<br /><br />&nbsp;&nbsp;&nbsp;&nbsp;入就大次，就拜兴。帘降，宿卫如式。侍中入跪奏，敕众官各还斋次，承旨赞者<br /><br />&nbsp;&nbsp;&nbsp;&nbsp;承传，敕众官各还斋次，俟行礼时至丑时二刻顷，侍仪官备擎执，同导驾官于大<br /><br />&nbsp;&nbsp;&nbsp;&nbsp;次殿门前，舍人引侍中、门下侍郎入大次座前，侍中跪奏请皇帝中严，服衮冕，<br /><br />&nbsp;&nbsp;&nbsp;&nbsp;就拜兴，退。少顷，再引侍中跪奏外办，就拜兴，退。礼仪使跪奏请皇帝行礼，<br /><br />&nbsp;&nbsp;&nbsp;&nbsp;侍仪官同导驾官导引皇帝至西神门，擎执侍仪官同导驾官止。行礼毕，皇帝由西<br /><br />&nbsp;&nbsp;&nbsp;&nbsp;神门出，侍仪官备擎执，同导驾官引导皇帝还至大次。舍人引侍中入跪奏，请皇<br /><br />&nbsp;&nbsp;&nbsp;&nbsp;帝解严，释衮冕。尚食进膳如式毕，侍中跪版奏外办，就拜兴，退。导皇帝出大<br /><br />&nbsp;&nbsp;&nbsp;&nbsp;次，侍中跪奏请皇帝升舆，就拜兴。侍仪官同导驾官前导，至神门外，太仆卿进<br /><br />&nbsp;&nbsp;&nbsp;&nbsp;御马，侍中跪奏请皇帝降舆乘马，就拜兴。乘马讫，门下侍郎跪奏请车驾进发，<br /><br />&nbsp;&nbsp;&nbsp;&nbsp;就拜兴，退，进发时称警跸。至棂星门外，门下侍郎跪奏请车驾少驻，敕众官上<br /><br />&nbsp;&nbsp;&nbsp;&nbsp;马，就拜兴。侍中承旨退称曰“制可”，赞者承传，敕众官上马。少顷，门下侍<br /><br />&nbsp;&nbsp;&nbsp;&nbsp;郎跪奏请车驾进发，就拜兴，进发时称警跸，教坊乐振作。至丽正门里石桥北，<br /><br />&nbsp;&nbsp;&nbsp;&nbsp;引门下侍郎跪奏请车驾权停，敕众官下马，就拜兴。赞者承传，敕众官下马。门<br /><br />&nbsp;&nbsp;&nbsp;&nbsp;下侍郎跪奏请车驾进发，侍仪官引擎执，同导驾官前导，执事官后从，皇帝由红<br /><br />&nbsp;&nbsp;&nbsp;&nbsp;门里辇路至大明门外。侍中跪奏请皇帝降马乘舆，就拜兴。侍仪官擎执，同导驾<br /><br />&nbsp;&nbsp;&nbsp;&nbsp;官导至大明殿，诸执事殿下相向立。俟皇帝入殿升座，侍中跪奏敕众官皆退，赞<br /><br />&nbsp;&nbsp;&nbsp;&nbsp;者承传，敕众官皆退。<br /><br />&nbsp;&nbsp;&nbsp;&nbsp;三皇庙祭祀礼乐<br /><br />&nbsp;&nbsp;&nbsp;&nbsp;至正九年，御史台以江西湖东道肃政廉访使文殊讷所言具呈中书。其言曰：<br /><br />&nbsp;&nbsp;&nbsp;&nbsp;“三皇开天立极，功被万世。京师每岁春秋祀事，命太医官主祭，揆礼未称。请<br /><br />&nbsp;&nbsp;&nbsp;&nbsp;如国子学、宣圣庙春秋释奠，上遣中书省臣代祀，一切仪礼仿其制。”中书付礼<br /><br />&nbsp;&nbsp;&nbsp;&nbsp;部集礼官议之。是年十月二十四日，平章政事太不花、定住等以闻，制曰“可”。<br /><br />&nbsp;&nbsp;&nbsp;&nbsp;于是命太常定仪式，工部范祭器，江浙行省制雅乐器。复命太常博士定乐曲名，<br /><br />&nbsp;&nbsp;&nbsp;&nbsp;翰林国史院撰乐章十有六曲。明年，祭器、乐器俱备，以医籍百四十有八户充庙<br /><br />&nbsp;&nbsp;&nbsp;&nbsp;户礼乐生。御药院大使卢亨素习音律，受命教乐工四十有二人，各执其技，乃季<br /><br />&nbsp;&nbsp;&nbsp;&nbsp;秋九月九日蒇事。宣徽供礼馔，光禄勋供内酝，太府供金帛，广源库供芗炬，大<br /><br />&nbsp;&nbsp;&nbsp;&nbsp;兴府尹供牺牲、制币、粢盛、肴核。中书奏拟三献官以次定，诸执事并以清望充。<br /><br />&nbsp;&nbsp;&nbsp;&nbsp;前一日，内降御香，三献官以下公服备大乐仪仗迎香，至开天殿庋置。退习明日<br /><br />&nbsp;&nbsp;&nbsp;&nbsp;祭仪，习毕就庙斋宿。京朝文武百司与祭官如之，各以礼助祭。翰林词臣具祝文，<br /><br />&nbsp;&nbsp;&nbsp;&nbsp;曰“皇帝敬遣某官某致祭”。<br /><br />&nbsp;&nbsp;&nbsp;&nbsp;乐章（前卷祀社稷乐章，俱在礼乐类中，今附于此。）<br /><br />&nbsp;&nbsp;&nbsp;&nbsp;降神，奏《咸成之曲》：<br /><br />&nbsp;&nbsp;&nbsp;&nbsp;黄钟宫三成<br /><br />&nbsp;&nbsp;&nbsp;&nbsp;于皇三圣，神化无方。继天立极，垂宪百王。聿崇明祀，率由旧章。灵兮来<br /><br />&nbsp;&nbsp;&nbsp;&nbsp;下，休有烈光。<br /><br />&nbsp;&nbsp;&nbsp;&nbsp;降神，奏《宾成之曲》：<br /><br />&nbsp;&nbsp;&nbsp;&nbsp;大吕角二成<br /><br />&nbsp;&nbsp;&nbsp;&nbsp;帝德在人，日用不知。神之在天，矧可度思。辰良日吉，蒇事有仪。感以至<br /><br />&nbsp;&nbsp;&nbsp;&nbsp;诚，尚右享之。<br /><br />&nbsp;&nbsp;&nbsp;&nbsp;降神，奏《顾成之曲》：<br /><br />&nbsp;&nbsp;&nbsp;&nbsp;太簇徵二成<br /><br />&nbsp;&nbsp;&nbsp;&nbsp;大道之行，肇自古先。功烈所加，何千万年。是尊是奉，执事孔虔。神哉沛<br /><br />&nbsp;&nbsp;&nbsp;&nbsp;兮，泠风`然。<br /><br />&nbsp;&nbsp;&nbsp;&nbsp;降神，奏《临成之曲》：<br /><br />&nbsp;&nbsp;&nbsp;&nbsp;应钟羽二成<br /><br />&nbsp;&nbsp;&nbsp;&nbsp;雅奏告成，神斯降格。妥安有位，清庙奕奕。ZJ潜通，丰融@赫。我其承<br /><br />&nbsp;&nbsp;&nbsp;&nbsp;之，百世无尽<br /><br />&nbsp;&nbsp;&nbsp;&nbsp;初献盥洗，奏《蠲成之曲》：<br /><br />&nbsp;&nbsp;&nbsp;&nbsp;姑洗宫<br /><br />&nbsp;&nbsp;&nbsp;&nbsp;灵屐逯梗式燕以宁。吉蠲致享，惟寅惟清。挹彼注兹，沃盥而升。有孚J<br /><br />&nbsp;&nbsp;&nbsp;&nbsp;若，交于神明。<br /><br />&nbsp;&nbsp;&nbsp;&nbsp;初献升殿，奏《恭成之曲》：<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;斋明盛服，恪恭命祀。洋洋在上，匪远具迩。左右周旋，陟降庭止。式礼莫<br /><br />&nbsp;&nbsp;&nbsp;&nbsp;愆，用介多祉。<br /><br />&nbsp;&nbsp;&nbsp;&nbsp;奠币，奏《祗成之曲》：<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;骏奔在列，品物咸备。礼严载见，式陈量币。惟兹篚实，肃将忱意。灵兮安<br /><br />&nbsp;&nbsp;&nbsp;&nbsp;留，成我熙事。<br /><br />&nbsp;&nbsp;&nbsp;&nbsp;初献降殿。（与升殿同。）<br /><br />&nbsp;&nbsp;&nbsp;&nbsp;捧俎，奏《（阙）成之曲》：<br /><br />&nbsp;&nbsp;&nbsp;&nbsp;姑洗宫<br /><br />&nbsp;&nbsp;&nbsp;&nbsp;我祀如何，有牲在涤。既全且洁，为俎孔硕。以将以享，其仪不忒。神其迪<br /><br />&nbsp;&nbsp;&nbsp;&nbsp;尝，纯嘏是锡。<br /><br />&nbsp;&nbsp;&nbsp;&nbsp;初献盥洗。（与前同。）<br /><br />&nbsp;&nbsp;&nbsp;&nbsp;初献升殿。（与前同。）<br /><br />&nbsp;&nbsp;&nbsp;&nbsp;大伏羲氏位酌献，奏《（阙）成之曲》：<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;五德之首，巍巍圣神。八卦有作，诞开我人。物无能称，玄酒在尊。歆监在<br /><br />&nbsp;&nbsp;&nbsp;&nbsp;兹，惟德是亲。<br /><br />&nbsp;&nbsp;&nbsp;&nbsp;炎帝神农氏位酌献，奏《（阙）成之曲》：<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;耒耜之利，人赖以生。鼓腹含哺，帝力难名。欲报之德，黍稷非馨。眷言顾<br /><br />&nbsp;&nbsp;&nbsp;&nbsp;之，享于克诚。<br /><br />&nbsp;&nbsp;&nbsp;&nbsp;黄帝有熊氏位酌献，奏《（阙）成之曲》：<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;为衣为裳，法乾效坤。三辰顺序，万国来宾。典祀有常，多仪具陈。纯精鬯<br /><br />&nbsp;&nbsp;&nbsp;&nbsp;达，匪藉弥文。<br /><br />&nbsp;&nbsp;&nbsp;&nbsp;配位酌献，奏《（阙）成之曲》<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;三圣俨临，孰侑其食。惟尔有神，同功合德。丕拥灵休，留娱嘉席。历世昭<br /><br />&nbsp;&nbsp;&nbsp;&nbsp;配，永永无极。<br /><br />&nbsp;&nbsp;&nbsp;&nbsp;初献降殿。（与前同。）<br /><br />&nbsp;&nbsp;&nbsp;&nbsp;亚献，奏《（阙）成之曲》：（终献同。）<br /><br />&nbsp;&nbsp;&nbsp;&nbsp;姑洗宫<br /><br />&nbsp;&nbsp;&nbsp;&nbsp;缓节安歌，载升贰觞。礼成三终，申荐令芳。凡百有职，罔敢怠遑。神具醉<br /><br />&nbsp;&nbsp;&nbsp;&nbsp;止，欣欣乐康。<br /><br />&nbsp;&nbsp;&nbsp;&nbsp;彻豆，奏《（阙）成之曲》：<br /><br />&nbsp;&nbsp;&nbsp;&nbsp;南吕宫<br /><br />&nbsp;&nbsp;&nbsp;&nbsp;笾豆有践，殷荐时。礼文疏洽，废彻不迟。慎终如始，进退无违。神其祚<br /><br />&nbsp;&nbsp;&nbsp;&nbsp;我，绥以繁。<br /><br />&nbsp;&nbsp;&nbsp;&nbsp;送神，奏《（阙）成之曲》：<br /><br />&nbsp;&nbsp;&nbsp;&nbsp;黄钟宫<br /><br />&nbsp;&nbsp;&nbsp;&nbsp;夜如何其，明星煌煌。灵逝弗留，飙举云翔。瞻望靡及，德音不忘。庶回景<br /><br />&nbsp;&nbsp;&nbsp;&nbsp;贶，发为祯祥。<br /><br />&nbsp;&nbsp;&nbsp;&nbsp;望瘗，奏《（阙）成之曲》：<br /><br />&nbsp;&nbsp;&nbsp;&nbsp;姑洗宫<br /><br />&nbsp;&nbsp;&nbsp;&nbsp;工祝致告，礼备乐终。加牲兼币，讫愈恭。精神斯罄，惠泽无穷。储休锡<br /><br />&nbsp;&nbsp;&nbsp;&nbsp;美，万福来崇。<br /><br />&nbsp;&nbsp;&nbsp;&nbsp;颜子考妣封谥<br /><br />&nbsp;&nbsp;&nbsp;&nbsp;至顺元年冬十一月望，曲阜兖国复圣公新庙落成。元统二年，改封颜子考曲<br /><br />&nbsp;&nbsp;&nbsp;&nbsp;阜侯为杞国公，谥文裕；妣齐姜氏为杞国夫人，谥端献；夫人戴氏兖国夫人，谥<br /><br />&nbsp;&nbsp;&nbsp;&nbsp;贞素。又割益都邹县牧地三十顷，征其岁入，以给常祀。<br /><br />&nbsp;&nbsp;&nbsp;&nbsp;宋五贤从祀<br /><br />&nbsp;&nbsp;&nbsp;&nbsp;至正十九年十一月，江浙行省据杭州路申备本路经历司呈，准提控案牍兼照<br /><br />&nbsp;&nbsp;&nbsp;&nbsp;磨承发架阁胡瑜牒，尝谓：<br /><br />&nbsp;&nbsp;&nbsp;&nbsp;文治兴隆，宜举行于旷典；儒先褒美，期激励于将来。凡在闻知，讵容缄默。<br /><br />&nbsp;&nbsp;&nbsp;&nbsp;盖国家化民成俗，莫先于学校；而学校之设，必崇先圣先师之祀者，所以报功而<br /><br />&nbsp;&nbsp;&nbsp;&nbsp;示劝也。我朝崇儒重道之意，度越前古。既已加封先圣大成之号，又追崇宋儒周<br /><br />&nbsp;&nbsp;&nbsp;&nbsp;敦颐等封爵，俾从祀庙庭，报功示劝之道，可谓至矣。然有司讨论未尽，尚遗先<br /><br />&nbsp;&nbsp;&nbsp;&nbsp;儒杨时等五人，未列从祀，遂使盛明之世，犹有阙典。惟故宋龙图阁直学士、谥<br /><br />&nbsp;&nbsp;&nbsp;&nbsp;文靖、龟山先生杨时，亲得程门道统之传，排王氏经义之谬，南渡后，朱、张、<br /><br />&nbsp;&nbsp;&nbsp;&nbsp;吕氏之学，其源委脉络，皆出于时者也。故宋处士、延平先生李侗，傅河洛之学，<br /><br />&nbsp;&nbsp;&nbsp;&nbsp;以授朱熹，凡《集注》所引师说，即其讲论之旨也。故宋中书舍人、谥文定胡安<br /><br />&nbsp;&nbsp;&nbsp;&nbsp;国，闻道伊洛，志在《春秋》，纂为《集传》，羽翼正经，明天理而扶世教，有<br /><br />&nbsp;&nbsp;&nbsp;&nbsp;功于圣人之门者也。故宋处士、赠太师荣国公、谥文正、九峰先生蔡沈，从学朱<br /><br />&nbsp;&nbsp;&nbsp;&nbsp;子，亲承指授，著《书集传》，发明先儒之所未及，深有功于圣经者也。故宋翰<br /><br />&nbsp;&nbsp;&nbsp;&nbsp;林学士、参知政事、谥文忠、西山先生真德秀，博学穷经，践履笃实。当时立伪<br /><br />&nbsp;&nbsp;&nbsp;&nbsp;学之禁，以锢善类，德秀晚出，独以斯文为己任，讲习躬行，党禁解而正学明。<br /><br />&nbsp;&nbsp;&nbsp;&nbsp;此五人者，学问接道统之传，著述发儒先之秘，其功甚大。况科举取士，已将胡<br /><br />&nbsp;&nbsp;&nbsp;&nbsp;安国《春秋》、蔡沈《尚书集传》表章而尊用之，真德秀《大学衍义》亦备经筵<br /><br />&nbsp;&nbsp;&nbsp;&nbsp;讲读，是皆有补于国家之治道者矣。各人出处，详见《宋史》本传，俱应追锡名<br /><br />&nbsp;&nbsp;&nbsp;&nbsp;爵，从祀先圣庙廷，可以敦厚儒风，激劝后学。如蒙备呈上司，申达朝省，命礼<br /><br />&nbsp;&nbsp;&nbsp;&nbsp;官讨论典礼，如周敦颐等例，闻奏施行，以补阙典，吾道幸甚。<br /><br />&nbsp;&nbsp;&nbsp;&nbsp;本省以其言具咨中书省，仍遣胡瑜赴都投呈。至正二十一年七月，中书判送<br /><br />&nbsp;&nbsp;&nbsp;&nbsp;礼部，行移翰林、集贤、太常三院会议，俱准所言，回呈中书省。二十二年八月，<br /><br />&nbsp;&nbsp;&nbsp;&nbsp;奏准送礼部定拟五先生封爵谥号。俱赠太师。杨时追封吴国公，李侗追封越国公，<br /><br />&nbsp;&nbsp;&nbsp;&nbsp;胡安国追封楚国公，蔡沈追封建国公，真德秀追封福国公。各给词头宣命，遣官<br /><br />&nbsp;&nbsp;&nbsp;&nbsp;赍往福建行省，访问各人子孙给付。如无子孙者，于其故所居乡里郡县学，或书<br /><br />&nbsp;&nbsp;&nbsp;&nbsp;院祠堂内，安置施行。<br /><br />&nbsp;&nbsp;&nbsp;&nbsp;朱熹加封齐国父追谥献靖<br /><br />&nbsp;&nbsp;&nbsp;&nbsp;至正二十二年十二月，追谥朱熹父为献靖，其制词云：“考德而论时，灼见<br /><br />&nbsp;&nbsp;&nbsp;&nbsp;风仪之俊；观子而知父，迨闻《诗》、《礼》之传。久s幽堂，丕昭公论。故宋<br /><br />&nbsp;&nbsp;&nbsp;&nbsp;左承议郎、守尚书吏部员外郎、兼史馆校勘、累赠通议大夫朱松，仕不躁进，德<br /><br />&nbsp;&nbsp;&nbsp;&nbsp;合中行。溯邹鲁之渊源，式开来学；开图书之蕴奥，妙契玄机。奏对虽忤于权奸，<br /><br />&nbsp;&nbsp;&nbsp;&nbsp;嗣续笃生于贤哲。化民成俗，著书满家。既继志述事之光前，何节惠易名之孔后。<br /><br />&nbsp;&nbsp;&nbsp;&nbsp;才高弗展，嗟沉滞于下僚；道大莫容，竟昌明于永世。神灵不昧，休命其承。可<br /><br />&nbsp;&nbsp;&nbsp;&nbsp;谥献靖。”<br /><br />&nbsp;&nbsp;&nbsp;&nbsp;其改封熹为齐国公，制词云：“圣贤之蕴载诸经，义理实明于先正；风节之<br /><br />&nbsp;&nbsp;&nbsp;&nbsp;厉垂诸世，褒崇岂间于异时。不有巨儒，孰膺宠数？故宋华文阁待制、累赠宝谟<br /><br />&nbsp;&nbsp;&nbsp;&nbsp;阁直学士、太师、追封徽国公、谥文朱熹，挺生异质，蚤擢科名。试用于郡县，<br /><br />&nbsp;&nbsp;&nbsp;&nbsp;而善政孔多；回翔于馆阁，而直言无隐。权奸屡挫，志虑不回。著书立言，嘉乃<br /><br />&nbsp;&nbsp;&nbsp;&nbsp;简编之富；爱君忧国，负其经济之长。正学久达于中原，涣号申行于仁庙。询诸<br /><br />&nbsp;&nbsp;&nbsp;&nbsp;佥议，宜易故封。国启营丘，爰锡太公之境土；壤邻洙泗，尚观尼父之宫墙。缅<br /><br />&nbsp;&nbsp;&nbsp;&nbsp;想英风，载钦亲命。可追封齐国公，余并如故。”<br /><br />&nbsp;&nbsp;&nbsp;&nbsp;国俗旧礼<br /><br />&nbsp;&nbsp;&nbsp;&nbsp;每岁，太庙四祭，用司监官一员，名蒙古巫祝。当省牲时，法服，同三献<br /><br />&nbsp;&nbsp;&nbsp;&nbsp;官升殿，诣室户告]，还至牲所，以国语呼累朝帝后名讳而告之。明旦，三献<br /><br />&nbsp;&nbsp;&nbsp;&nbsp;礼毕，献官、御史、太常卿、博士复升殿，分诣各室，蒙古博儿赤跪割牲，太仆<br /><br />&nbsp;&nbsp;&nbsp;&nbsp;卿以朱漆盂奉马乳酌奠，巫祝以国语告神讫，太祝奉祝币诣燎位，献官以下复版<br /><br />&nbsp;&nbsp;&nbsp;&nbsp;位载拜，礼毕。<br /><br />&nbsp;&nbsp;&nbsp;&nbsp;每岁，驾幸上都，以八月二十四日祭祀，谓之洒马子。用马一，羯羊八，<br /><br />&nbsp;&nbsp;&nbsp;&nbsp;彩段练绢各九匹，以白羊毛缠若穗者九，貂鼠皮三，命蒙古巫觋及蒙古、汉人秀<br /><br />&nbsp;&nbsp;&nbsp;&nbsp;才达官四员领其事，再拜告天，又呼太祖成吉思御名而祝之，曰：“托天皇帝福<br /><br />&nbsp;&nbsp;&nbsp;&nbsp;荫，年年祭赛者。”礼毕，掌祭官四员，各以祭币表里一与之；余币及祭物，则<br /><br />&nbsp;&nbsp;&nbsp;&nbsp;凡与祭者共分之。<br /><br />&nbsp;&nbsp;&nbsp;&nbsp;每岁，九月内及十二月十六日以后，于烧饭院中，用马一，羊三，马В<br /><br />&nbsp;&nbsp;&nbsp;&nbsp;酒醴，红织金币及里绢各三匹，命蒙古达官一员，偕蒙古巫觋，掘地为坎以燎肉，<br /><br />&nbsp;&nbsp;&nbsp;&nbsp;仍以酒醴、马г由罩。巫觋以国语呼累朝御名而祭焉。<br /><br />&nbsp;&nbsp;&nbsp;&nbsp;每岁，十二月下旬，择日，于西镇国寺内墙下，洒扫平地，太府监供彩币，<br /><br />&nbsp;&nbsp;&nbsp;&nbsp;中尚监供细毡针线，武备寺供弓箭环刀，束秆草为人形一，为狗一，剪杂色彩段<br /><br />&nbsp;&nbsp;&nbsp;&nbsp;为之肠胃，选达官世家之贵重者交射之。非别速、札剌尔、乃蛮、忙古、台列班、<br /><br />&nbsp;&nbsp;&nbsp;&nbsp;塔达、珊竹、雪泥等氏族，不得与列。射至糜烂，以羊酒祭之。祭毕，帝后及太<br /><br />&nbsp;&nbsp;&nbsp;&nbsp;子嫔妃并射者，各解所服衣，俾蒙古巫觋祝赞之。祝赞毕，遂以与之，名曰脱灾。<br /><br />&nbsp;&nbsp;&nbsp;&nbsp;国俗谓之射草狗。<br /><br />&nbsp;&nbsp;&nbsp;&nbsp;每岁，十二月十六日以后，选日，用白黑羊毛为线，帝后及太子，自顶至手<br /><br />&nbsp;&nbsp;&nbsp;&nbsp;足，皆用羊毛线缠系之，坐于寝殿。蒙古巫觋念咒语，奉银槽贮火，置米糠于其<br /><br />&nbsp;&nbsp;&nbsp;&nbsp;中，沃以酥油，以其烟薰帝之身，断所系毛线，纳诸槽内。又以红帛长数寸，帝<br /><br />&nbsp;&nbsp;&nbsp;&nbsp;手裂碎之，唾之者三，并投火中。即解所服衣帽付巫觋，谓之脱旧灾、迎新福云。<br /><br />&nbsp;&nbsp;&nbsp;&nbsp;凡后妃妊身，将及月辰，则移居于外毡帐房。若生皇子孙，则锡百官以金银<br /><br />&nbsp;&nbsp;&nbsp;&nbsp;彩段，谓之撒答海。及弥月，复还内寝。其帐房则以颁赐近臣云。<br /><br />&nbsp;&nbsp;&nbsp;&nbsp;凡帝后有疾危殆，度不可愈，亦移居外毡帐房。有不讳，则就殡殓其中。葬<br /><br />&nbsp;&nbsp;&nbsp;&nbsp;后，每日用羊二次烧饭以为祭，至四十九日而后已。其帐房亦以赐近臣云。<br /><br />&nbsp;&nbsp;&nbsp;&nbsp;凡宫车晏驾，棺用香楠木，中分为二，刳肖人形，其广狭长短，仅足容身而<br /><br />&nbsp;&nbsp;&nbsp;&nbsp;已。殓用貂皮袄、皮帽，其靴袜、系腰、盒钵，俱用白粉皮为之。殉以金壶瓶二，<br /><br />&nbsp;&nbsp;&nbsp;&nbsp;盏一，碗碟匙箸各一。殓讫，用黄金为箍四条以束之。舆车用白毡青缘纳失失为<br /><br />&nbsp;&nbsp;&nbsp;&nbsp;帘，覆棺亦以纳失失为之。前行，用蒙古巫媪一人，衣新衣，骑马，牵马一匹，<br /><br />&nbsp;&nbsp;&nbsp;&nbsp;以黄金饰鞍辔，笼以纳失失，谓之金灵马。日三次，用羊奠祭。至所葬陵地，其<br /><br />&nbsp;&nbsp;&nbsp;&nbsp;开穴所起之土成块，依次排列之。棺既下，复依次掩覆之。其有剩土，则远置他<br /><br />&nbsp;&nbsp;&nbsp;&nbsp;所，送葬官三员，居五里外。日一次烧饭致祭，三年然后返。<br /><br />&nbsp;&nbsp;&nbsp;&nbsp;世祖至元七年，以帝师八思巴之言，于大明殿御座上置白伞盖一，顶用素段，<br /><br />&nbsp;&nbsp;&nbsp;&nbsp;泥金书梵字于其上，谓镇伏邪魔获安国刹。自后每岁二月十五日，于大明殿启建<br /><br />&nbsp;&nbsp;&nbsp;&nbsp;白伞盖佛事，用诸色仪仗社直，迎引伞盖，周游皇城内外，云与众生祓除不祥，<br /><br />&nbsp;&nbsp;&nbsp;&nbsp;导迎福祉。岁正月十五日，宣政院同中书省奏，请先期中书奉旨移文枢密院，八<br /><br />&nbsp;&nbsp;&nbsp;&nbsp;卫拨伞鼓手一百二十人，殿后军甲马五百人，抬舁监坛汉关羽神轿军及杂用五百<br /><br />&nbsp;&nbsp;&nbsp;&nbsp;人。宣政院所辖官寺三百六十所，掌供应佛像、坛面、幢幡、宝盖、车鼓、头旗<br /><br />&nbsp;&nbsp;&nbsp;&nbsp;三百六十坛，每坛擎执抬舁二十六人，钹鼓僧一十二人。大都路掌供各色金门大<br /><br />&nbsp;&nbsp;&nbsp;&nbsp;社一百二十队，教坊司云和署掌大乐鼓、板杖鼓、筚篥、龙笛、琵琶、筝、q七<br /><br />&nbsp;&nbsp;&nbsp;&nbsp;色，凡四百人。兴和署掌妓女杂扮队戏一百五十人，祥和署掌杂把戏男女一百五<br /><br />&nbsp;&nbsp;&nbsp;&nbsp;十人，仪凤司掌汉人、回回、河西三色细乐，每色各三队，凡三百二十四人。凡<br /><br />&nbsp;&nbsp;&nbsp;&nbsp;执役者，皆官给铠甲袍服器仗，俱以鲜丽整齐为尚，珠玉金绣，装束奇巧，首尾<br /><br />&nbsp;&nbsp;&nbsp;&nbsp;排列三十余里。都城士女，闾阎聚观。礼部官点视诸色队仗，刑部官巡绰喧闹，<br /><br />&nbsp;&nbsp;&nbsp;&nbsp;枢密院官分守城门，而中书省官一员总督视之。先二日，于西镇国寺迎太子游四<br /><br />&nbsp;&nbsp;&nbsp;&nbsp;门，舁高塑像，具仪仗入城。十四日，帝师率梵僧五百人，于大明殿内建佛事。<br /><br />&nbsp;&nbsp;&nbsp;&nbsp;至十五日，恭请伞盖于御座，奉置宝舆，诸仪卫队仗列于殿前，诸色社直暨诸坛<br /><br />&nbsp;&nbsp;&nbsp;&nbsp;面列于崇天门外，迎引出宫。至庆寿寺，具素食，食罢起行，从西宫门外垣海子<br /><br />&nbsp;&nbsp;&nbsp;&nbsp;南岸，入厚载红门，由东华门过延春门而西。帝及后妃公主，于玉德殿门外，搭<br /><br />&nbsp;&nbsp;&nbsp;&nbsp;金脊吾殿彩楼而观览焉。及诸队仗社直送金伞还宫，复恭置御榻上。帝师僧众作<br /><br />&nbsp;&nbsp;&nbsp;&nbsp;佛事，至十六日罢散。岁以为常，谓之游皇城。或有因事而辍，寻复举行。夏六<br /><br />&nbsp;&nbsp;&nbsp;&nbsp;月中，上京亦如之。</div>
            <div class="link">
                <a id="err-report" href="javascript:void(0)" onClick="report('元史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14699,954206);">加入书签</a><a
                        href="954140.html">上一页</a>&larr;<a href="index.html">返回列表</a>&rarr;<a
                            href="954244.html">下一页</a><a id="book-vote" href="javascript:void(0)" onClick="vote(14699);">投推荐票</a><a
                                id="err-report" href="javascript:void(0)" onClick="report('元史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "954140.html"; var next_page = "954244.html"; var index_page = "index.html"; var sortid = "9"; var article_id = "14699"; var chapter_id = "954206"; var articlename = "元史"; var chaptername = " 卷七十七 志第二十七下"; var author = "宋濂"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>