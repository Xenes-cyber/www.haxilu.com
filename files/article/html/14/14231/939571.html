<!DOCTYPE html>
<html>
<head>
<meta charset="gbk" />
<title>新唐书- 卷一百五十五 列传第八十-在线阅读-哈西文学网</title>
<meta name="keywords" content="欧阳修、宋祁，新唐书， 卷一百五十五 列传第八十全文， 卷一百五十五 列传第八十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百五十五 列传第八十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939571.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939571.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十五 列传第八十</h1>
            <div class="link xb">
                <a href="939540.html">上一页</a>&larr;<a href="index.html">返回列表</a>&rarr;<a
                    href="939609.html">下一页</a></div>			
            <div id="BookText">&nbsp;&nbsp;&nbsp;&nbsp;◎马浑<br /><br />&nbsp;&nbsp;&nbsp;&nbsp;马燧，字洵美，系出右扶风，徙为汝州郏城人。父季龙，举孙吴倜傥善兵法<br /><br />&nbsp;&nbsp;&nbsp;&nbsp;科，仕至岚州刺史。燧姿度魁杰，长六尺二寸。与诸兄学，辍策叹曰：“方天下<br /><br />&nbsp;&nbsp;&nbsp;&nbsp;有事，丈夫当以功济四海，渠老一儒哉？”更学兵书战策，沈勇多算。<br /><br />&nbsp;&nbsp;&nbsp;&nbsp;安禄山反，使贾循守范阳。燧说循曰：“禄山首乱，今虽举洛阳，犹将诛覆。<br /><br />&nbsp;&nbsp;&nbsp;&nbsp;公盍斩向润客、牛廷d！倾其本根，使西不得入关，退亡所据，则坐受禽矣，此<br /><br />&nbsp;&nbsp;&nbsp;&nbsp;不世功也。”循许之，不时决。会颜杲卿招循举兵，禄山遣韩朝阳召循计事，因<br /><br />&nbsp;&nbsp;&nbsp;&nbsp;缢杀之。燧走西山，间道归平原。平原不守，复走魏。<br /><br />&nbsp;&nbsp;&nbsp;&nbsp;宝应中，泽潞节度使李抱玉署为赵城尉。时回纥还国，恃功恣睢，所过皆剽<br /><br />&nbsp;&nbsp;&nbsp;&nbsp;伤，州县供饩不称，辄杀人。抱玉将馈劳，宾介无敢往，燧自请典办具。乃先赂<br /><br />&nbsp;&nbsp;&nbsp;&nbsp;其酋与约，得其旗章为信，犯令者得杀之。燧又取死囚给役左右，小违令辄戮死，<br /><br />&nbsp;&nbsp;&nbsp;&nbsp;虏大骇，至出境，无敢暴者。抱玉才之。因进说曰：“属与回纥接，且得其情。<br /><br />&nbsp;&nbsp;&nbsp;&nbsp;观仆固怀恩树党自重，裂河北以授李怀仙、张忠志、薛嵩、田承嗣等，其子佻<br /><br />&nbsp;&nbsp;&nbsp;&nbsp;勇不义，将必窥太原，公当备之。”既而怀恩与太原将谋举其城，辛云京觉之，<br /><br />&nbsp;&nbsp;&nbsp;&nbsp;不克。嵩自相、卫归怀恩粮，以绝河津。抱玉令燧说嵩，嵩告绝于怀恩。即署燧<br /><br />&nbsp;&nbsp;&nbsp;&nbsp;左武卫兵曹参军。<br /><br />&nbsp;&nbsp;&nbsp;&nbsp;累进至郑州刺史。劝督农力，岁一税，人以为便。徙怀州。时师旅后，岁大<br /><br />&nbsp;&nbsp;&nbsp;&nbsp;旱，田不及耕。燧务勤教化，止横调。将吏有亲者，必造之，厚为礼。瘗暴h，<br /><br />&nbsp;&nbsp;&nbsp;&nbsp;止烦苛。是秋，稆生于境，人赖以济。抱玉守凤翔，表燧陇州刺史。西山直吐蕃，<br /><br />&nbsp;&nbsp;&nbsp;&nbsp;其上有通道，虏常所出入者。燧聚石种树障之，设二门为谯橹，八日而毕，虏不<br /><br />&nbsp;&nbsp;&nbsp;&nbsp;能暴。从抱玉入朝，代宗雅闻其才，召见，授商州刺史，兼水陆转运使。<br /><br />&nbsp;&nbsp;&nbsp;&nbsp;大历中，河阳兵逐其将常休明，诏燧检校左散骑常侍，为三城使。汴将李灵<br /><br />&nbsp;&nbsp;&nbsp;&nbsp;耀反，帝务息人，即授以汴宋节度留后，灵耀不拜，引魏博田承嗣为援。诏燧与<br /><br />&nbsp;&nbsp;&nbsp;&nbsp;淮西李忠臣讨之。师次郑，灵耀多张旗帜以犯王师，忠臣之兵溃而西。燧军顿荧<br /><br />&nbsp;&nbsp;&nbsp;&nbsp;泽，郑人震骇。忠臣将遂归，燧止之，益治军，忠臣乃还收亡卒，复振。忠臣行<br /><br />&nbsp;&nbsp;&nbsp;&nbsp;汴南，燧行汴北，败贼于西梁固。灵耀以锐卒八千，号“饿狼军”，燧独战破之，<br /><br />&nbsp;&nbsp;&nbsp;&nbsp;进至浚仪。是时河阳兵冠诸军，田悦帅众二万助灵耀，破永平将杜如江等，乘胜<br /><br />&nbsp;&nbsp;&nbsp;&nbsp;距汴一舍而屯。忠臣合诸军战不利，燧为奇兵击之，悦单骑遁，汴州平。<br /><br />&nbsp;&nbsp;&nbsp;&nbsp;燧知忠臣暴傲，让其功，出舍板桥。忠臣入汴，果因会击杀宋州刺史李僧惠。<br /><br />&nbsp;&nbsp;&nbsp;&nbsp;燧还河阳。秋大雨，河溢，军吏请具舟以避，燧曰：“使城中尽鱼而独完其家，<br /><br />&nbsp;&nbsp;&nbsp;&nbsp;吾不忍。”既而水不为害。<br /><br />&nbsp;&nbsp;&nbsp;&nbsp;迁河东节度留后，进节度使。太原承鲍防之败，兵力衰单，燧募厮役，得数<br /><br />&nbsp;&nbsp;&nbsp;&nbsp;千人，悉补骑士，教之战，数月成精卒。造铠必短长三制，称士所衣，以便进趋。<br /><br />&nbsp;&nbsp;&nbsp;&nbsp;为战车，冒以狻猊象，列戟于后，行以载兵，止则为阵，遇险则制冲冒。器用完<br /><br />&nbsp;&nbsp;&nbsp;&nbsp;锐。居一年，辟广场，罗兵三万以肄，威震北方。建中二年，朝京师，迁检校兵<br /><br />&nbsp;&nbsp;&nbsp;&nbsp;部尚书，封豳国公，还军。<br /><br />&nbsp;&nbsp;&nbsp;&nbsp;初，田悦新有魏博，恐下未附，即输款朝廷，燧建言悦必反。既而悦果围邢<br /><br />&nbsp;&nbsp;&nbsp;&nbsp;州，身攻临常筑重城绝内外援。邢将李洪、临辰张晒淌亍Ｚ燧以步骑二<br /><br />&nbsp;&nbsp;&nbsp;&nbsp;万与昭义李抱真、神策兵马使李晟合军救之。燧出<山郭>口，未过险，移书抵悦，<br /><br />&nbsp;&nbsp;&nbsp;&nbsp;示之好。悦以燧畏己，大喜。既次邯郸，悦使至，燧皆斩之，遣兵破其支军，射<br /><br />&nbsp;&nbsp;&nbsp;&nbsp;杀贼将成炫之。悦闻，使大将杨朝光以兵万人据双冈，筑东西二栅以御燧。燧率<br /><br />&nbsp;&nbsp;&nbsp;&nbsp;军营二垒间。是夜，东垒遁，燧进营狗明山，取弃垒置辎重。悦计曰：“朝光坚<br /><br />&nbsp;&nbsp;&nbsp;&nbsp;栅，且万人，虽燧能攻，未可以数日下，且杀伤必众，则吾已拔临常飨士以战，<br /><br />&nbsp;&nbsp;&nbsp;&nbsp;必胜术也。”即分恒州兵五千助朝光。燧令大将李自良等以骑兵守双冈，戒曰：<br /><br />&nbsp;&nbsp;&nbsp;&nbsp;“令悦得过者斩！”燧乃推火车焚朝光栅，自晨及晡，急击，大破之，斩朝光，<br /><br />&nbsp;&nbsp;&nbsp;&nbsp;禽其将卢子昌，获首五千，执八百人。居五日，进军临场Ｔ孟ぞ战，燧自以锐<br /><br />&nbsp;&nbsp;&nbsp;&nbsp;士当之，凡百余返，士皆决死，悦大败，斩首万级，俘系千余，馆谷三十万斛，<br /><br />&nbsp;&nbsp;&nbsp;&nbsp;邢围亦解。以功迁尚书右仆射。初，将战，燧约众，胜则以家赀赏。至是，殚私<br /><br />&nbsp;&nbsp;&nbsp;&nbsp;财赐麾下。德宗嘉之，诏出度支钱五千万偿其财。进兼魏博招讨使。<br /><br />&nbsp;&nbsp;&nbsp;&nbsp;李纳、李惟岳合兵万三千人救悦，悦裒散兵二万壁洹水，淄青军其左，恒冀<br /><br />&nbsp;&nbsp;&nbsp;&nbsp;军其右。燧进屯邺，请益兵。诏河阳李M以兵会，次于漳。悦遣将王光进以兵守<br /><br />&nbsp;&nbsp;&nbsp;&nbsp;漳之长桥，筑月垒扼军路。燧于下流以铁钅巢维车数百绝河，载土囊遏水而后度。<br /><br />&nbsp;&nbsp;&nbsp;&nbsp;悦知燧食乏，深壁不战。燧令士赍十日粮，进营仓口，与悦夹洹而军，造三桥逾<br /><br />&nbsp;&nbsp;&nbsp;&nbsp;洹，日挑战。悦不出，阴伏万人，将以掩燧。燧令诸军夜半食，先鸡鸣时鸣鼓角，<br /><br />&nbsp;&nbsp;&nbsp;&nbsp;而潜师并洹趋魏州，令曰：“闻贼至，止为阵。”留百骑持火，待军毕发，匿其<br /><br />&nbsp;&nbsp;&nbsp;&nbsp;旁，须悦众度，即焚桥。燧行十余里，悦率李纳等兵逾桥，乘风纵火，噪而前。<br /><br />&nbsp;&nbsp;&nbsp;&nbsp;燧乃令士无动，命除榛莽广百步为场，募勇士五千人阵而待。比悦至，火止，气<br /><br />&nbsp;&nbsp;&nbsp;&nbsp;少衰，燧纵兵击之，悦败走桥，桥已焚，众赴水死者不可计，斩首二万级，杀贼<br /><br />&nbsp;&nbsp;&nbsp;&nbsp;将孙晋卿、安墨啜，虏三千人，尸相骀藉三十里，淄青兵几歼。悦夜走魏州，其<br /><br />&nbsp;&nbsp;&nbsp;&nbsp;将拒不纳，比明，追不至，悦乃得入。<br /><br />&nbsp;&nbsp;&nbsp;&nbsp;抱真、M问曰：“粮少而深入，何也？”燧曰：“粮少战利速，兵善于致人。<br /><br />&nbsp;&nbsp;&nbsp;&nbsp;今悦与淄青、恒三军为首尾，欲不战以老我师。若分击左右，未可必破，悦且来<br /><br />&nbsp;&nbsp;&nbsp;&nbsp;助，是腹背支敌也。法有攻其必救，故趋魏以破之。”皆曰：“善。”<br /><br />&nbsp;&nbsp;&nbsp;&nbsp;悦婴城自守。于是李再春以博州、悦兄昂以洛州、王光进以长桥皆降。悦使<br /><br />&nbsp;&nbsp;&nbsp;&nbsp;符U、李瑶卫还淄青残兵，U等亦降。魏导御沟贯城，燧塞其上游，魏人恐。悦<br /><br />&nbsp;&nbsp;&nbsp;&nbsp;遣许士则、侯臧间行告穷于朱滔、王武俊，会二人者怨望，乃连和。悦恃燕、赵<br /><br />&nbsp;&nbsp;&nbsp;&nbsp;方至，即出兵背城阵，燧复与诸军破之。进同中书门下平章事、北平郡王、魏州<br /><br />&nbsp;&nbsp;&nbsp;&nbsp;大都督长史。<br /><br />&nbsp;&nbsp;&nbsp;&nbsp;滔、武俊联兵五万傅魏。会帝遣李怀光以朔方军万五千助燧。怀光勇于斗，<br /><br />&nbsp;&nbsp;&nbsp;&nbsp;未休士，即与滔等战，不利。悦决水灌军，燧兵亦屈，退保魏县。滔等濒河为垒。<br /><br />&nbsp;&nbsp;&nbsp;&nbsp;会泾师乱，帝幸奉天，燧还军太原。<br /><br />&nbsp;&nbsp;&nbsp;&nbsp;初，李抱真欲杀怀州刺史杨_，_奔燧，燧奏其非罪，乃免。抱真怒。<br /><br />&nbsp;&nbsp;&nbsp;&nbsp;及共解邢围，获军粮，燧自有之，以余给抱真军，抱真益怒。洹之捷，军进薄魏，<br /><br />&nbsp;&nbsp;&nbsp;&nbsp;悦以突骑犯燧营，李M救之，抱真勒兵不出。燧将攻魏，取攻具于抱真营，并请<br /><br />&nbsp;&nbsp;&nbsp;&nbsp;杂两军平其功，抱真不听，请独当一面，繇是逗遛。帝数遣使讲解。武俊略赵地，<br /><br />&nbsp;&nbsp;&nbsp;&nbsp;抱真分麾下二千人戍邢，燧怒谓：“抱真以兵还守其地，我能独战死邪？”将引<br /><br />&nbsp;&nbsp;&nbsp;&nbsp;还，李晟和之，乃复与抱真善。及田昂降，燧请以持萘ケд妫而用昭义副使卢<br /><br />&nbsp;&nbsp;&nbsp;&nbsp;玄卿为刺史，兼魏博招讨副使。李晟兵前独隶抱真，抱真亦请兼隶于燧，以示协<br /><br />&nbsp;&nbsp;&nbsp;&nbsp;一。然议者咎燧私忿交恶，卒不成大功。<br /><br />&nbsp;&nbsp;&nbsp;&nbsp;至太原，遣军司马王权以兵五千走奉天，又遣子汇与诸将子壁中渭桥，帝已<br /><br />&nbsp;&nbsp;&nbsp;&nbsp;幸梁，乃还。时天下方骚，北边数有警，燧念晋阳王业所基，宜固险以示敌。乃<br /><br />&nbsp;&nbsp;&nbsp;&nbsp;引晋水架汾而属之城，潴为东隍，省守陴万人。又酾汾环城，树以固堤。诏兼保<br /><br />&nbsp;&nbsp;&nbsp;&nbsp;宁军节度使。<br /><br />&nbsp;&nbsp;&nbsp;&nbsp;帝还京，李怀光反河中，诏燧为河东保宁、奉诚军行营副元帅，与浑{、骆<br /><br />&nbsp;&nbsp;&nbsp;&nbsp;元光合兵讨之。时贼党要廷珍守晋、毛朝易攵守隰、郑抗守慈，燧移檄镌谕，皆<br /><br />&nbsp;&nbsp;&nbsp;&nbsp;以州降，因拜燧晋绛慈隰节度使。<br /><br />&nbsp;&nbsp;&nbsp;&nbsp;武俊之围赵也，康日知不支，将弃赵，燧请诏武俊击朱滔，授以深、赵，以<br /><br />&nbsp;&nbsp;&nbsp;&nbsp;日知为晋慈隰节度使。及三州降，燧固让日知，且言因降受节，恐后有功者踵以<br /><br />&nbsp;&nbsp;&nbsp;&nbsp;为利，帝嘉许。籍府库兵仗以授日知，日知大喜过望。燧乃率步骑三万次于绛，<br /><br />&nbsp;&nbsp;&nbsp;&nbsp;略定诸县，降其将冯万兴、任象玉，遂围绛，拔外郛，守将夜弃城去，降四千人。<br /><br />&nbsp;&nbsp;&nbsp;&nbsp;遣李自良定六县，降其将辛拢收卒五千。裨将谷秀违令掠士女，斩以徇。与贼<br /><br />&nbsp;&nbsp;&nbsp;&nbsp;战宝鼎，射杀贼将徐伯文，斩首万级，获马五百。<br /><br />&nbsp;&nbsp;&nbsp;&nbsp;于时天下蝗，兵艰食，物货翔踊，中朝臣多请宥怀光者，帝未决。燧以“怀<br /><br />&nbsp;&nbsp;&nbsp;&nbsp;光逆计久，反覆不可信。河中近甸，舍之屈威灵，无以示天下，”乃舍军入朝，<br /><br />&nbsp;&nbsp;&nbsp;&nbsp;为天子自言之：“且得三十日粮，足平河中。”许之。乃与{、元光、韩游瑰之<br /><br />&nbsp;&nbsp;&nbsp;&nbsp;兵合。<br /><br />&nbsp;&nbsp;&nbsp;&nbsp;贼将徐廷光守长春宫城。燧度长春不下，则怀光固守，久攻所伤必众，乃挺<br /><br />&nbsp;&nbsp;&nbsp;&nbsp;身至城下见廷光。廷光惮燧威，拜城上。燧顾其心已屈，徐曰：“我自朝廷来，<br /><br />&nbsp;&nbsp;&nbsp;&nbsp;可西向受命。”廷光再拜。燧曰：“公等朔方士，自禄山以来，功高天下，奈何<br /><br />&nbsp;&nbsp;&nbsp;&nbsp;弃之为族灭计？若从吾言，非止免祸，富贵可遂也。”未对，燧曰：“尔以吾为<br /><br />&nbsp;&nbsp;&nbsp;&nbsp;欺邪？今不远数步，可射我。”披而示之心。廷光感泣，一军皆流涕，即率众降。<br /><br />&nbsp;&nbsp;&nbsp;&nbsp;燧以数骑入其城，众大呼曰：“吾等更为王人矣！”浑{亦自以为不及也，叹曰：<br /><br />&nbsp;&nbsp;&nbsp;&nbsp;“尝疑马公能窘田悦，今观其制敌，固有过人者，吾不逮远矣！”<br /><br />&nbsp;&nbsp;&nbsp;&nbsp;进营焦篱堡，堡将降，余戍望风遁去。燧济河，兵八万阵城下。是日，贼将<br /><br />&nbsp;&nbsp;&nbsp;&nbsp;牛名俊斩怀光降，众犹万六千。诛其党阎晏、孟宝、张清、吴椎龋它胁附悉赦<br /><br />&nbsp;&nbsp;&nbsp;&nbsp;之。不阅月，河中平。迁光禄大夫，兼侍中，赐一子五品官。还太原，帝赐《宸<br /><br />&nbsp;&nbsp;&nbsp;&nbsp;》、《台衡》二铭，以言君臣相成之美。勒石起义堂，帝榜其颜以宠之。<br /><br />&nbsp;&nbsp;&nbsp;&nbsp;贞元二年，吐蕃尚结赞破盐、夏二州，守之，自屯鸣沙。及春，畜产死，粮<br /><br />&nbsp;&nbsp;&nbsp;&nbsp;乏。诏燧为绥银麟胜招讨使，与骆元光、韩游瑰等会师击虏。燧次石州。结赞惧，<br /><br />&nbsp;&nbsp;&nbsp;&nbsp;乞盟，帝不许。乃遣将论颊热甘辞请于燧，且重币申勤勤。明年，燧还太原，与<br /><br />&nbsp;&nbsp;&nbsp;&nbsp;论颊热俱朝，盛言宜许以盟，天子然之。燧之朝，结赞遽引去。帝诏浑{与盟平<br /><br />&nbsp;&nbsp;&nbsp;&nbsp;凉，虏劫{，仅得免。吐蕃归燧之兄子m，曰：“河曲之屯，春草未生，吾马饥，<br /><br />&nbsp;&nbsp;&nbsp;&nbsp;公若度河，我无种矣。赖公许和，今释m以报。”帝闻，悔怒，夺其兵，拜司徒，<br /><br />&nbsp;&nbsp;&nbsp;&nbsp;兼侍中，赐妓乐，奉朝请而已。与李晟皆图象凌烟阁。后病足，不任谒。九年十<br /><br />&nbsp;&nbsp;&nbsp;&nbsp;月，自力朝延英，诏毋拜。时晟已卒，帝顾燧曰：“尚记与太尉晟俱来邪？今乃<br /><br />&nbsp;&nbsp;&nbsp;&nbsp;独见公。”因悲涕。燧亦疾而仆，帝亲掖之，诏左右扶去，送至陛，燧顿首泣谢。<br /><br />&nbsp;&nbsp;&nbsp;&nbsp;固乞骸，让侍中，不许。卒，年七十，赠太傅，谥曰庄武。子汇、畅。<br /><br />&nbsp;&nbsp;&nbsp;&nbsp;畅少以荫至鸿胪少卿。建中中，燧讨贼山东，畅留京师。于是大旱，朝廷议<br /><br />&nbsp;&nbsp;&nbsp;&nbsp;括商旅缗钱，多亡命入南山为盗。畅客单超俊、李云端等窃议，以为事且危。畅<br /><br />&nbsp;&nbsp;&nbsp;&nbsp;是其言，遣奴谏燧班师。燧怒，执奴以闻，使兄炫拘畅请罪。帝方倚燧，贷不问，<br /><br />&nbsp;&nbsp;&nbsp;&nbsp;但诛其客，敕炫赐畅杖三十，然亦罢括商人令。燧没后，以赀甲天下，畅亦善殖<br /><br />&nbsp;&nbsp;&nbsp;&nbsp;财，家益丰。晚为豪幸牟侵，又汇妻讼析产。贞元末，神策中尉杨志廉讽使纳田<br /><br />&nbsp;&nbsp;&nbsp;&nbsp;产。至顺宗时，复赐之。中官往往逼取，畅畏不敢吝，以至困穷。终少府监，赠<br /><br />&nbsp;&nbsp;&nbsp;&nbsp;工部尚书。诸子无室庐自托。奉诚园亭观，即其安邑里旧第云，故当世视畅以厚<br /><br />&nbsp;&nbsp;&nbsp;&nbsp;畜为戒。有司谥曰纵。<br /><br />&nbsp;&nbsp;&nbsp;&nbsp;子继祖，生四岁以门功为太子舍人，五迁至殿中少监。<br /><br />&nbsp;&nbsp;&nbsp;&nbsp;燧兄炫，字弱翁。少以儒学闻，隐苏门山，不应辟召。至德中，李光弼镇太<br /><br />&nbsp;&nbsp;&nbsp;&nbsp;原，始署掌书记，常参军谋，光弼器焉。刑部郎中田神功帅宣武，署节度判官，<br /><br />&nbsp;&nbsp;&nbsp;&nbsp;授连、润二州刺史，以清白显。燧为司徒，授刑部侍郎，辞疾，以兵部尚书致仕，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;浑{，本铁勒九姓之浑部也。世为皋兰都督。父释之，有才武，从朔方军，<br /><br />&nbsp;&nbsp;&nbsp;&nbsp;积战多，迁累开府仪同三司、试太常卿、宁朔郡王。广德中与吐蕃战没。<br /><br />&nbsp;&nbsp;&nbsp;&nbsp;{年十一，善骑射，随释之防秋，朔方节度使张齐丘戏曰：“与乳媪俱来邪？”<br /><br />&nbsp;&nbsp;&nbsp;&nbsp;是岁立跳荡功。后二年，从破贺鲁部，拔石堡城、龙驹岛，其勇常冠军。署折<br /><br />&nbsp;&nbsp;&nbsp;&nbsp;冲果毅。节度使安思顺授{偏师，入葛禄部，略特罗斯山，破阿布思，与诸军城<br /><br />&nbsp;&nbsp;&nbsp;&nbsp;永清及天安军。迁中郎将。<br /><br />&nbsp;&nbsp;&nbsp;&nbsp;禄山反，从李光弼定河北，射贼骁将李立节，贯其左肩，死之。肃宗即位，<br /><br />&nbsp;&nbsp;&nbsp;&nbsp;{以兵趋行在。至天德，与虏军遇，败之。从郭子仪复两京，讨安庆绪，胜之新<br /><br />&nbsp;&nbsp;&nbsp;&nbsp;乡，擢武锋军使。从仆固怀恩平史朝义，大小数十战，功最，改太常卿，实封二<br /><br />&nbsp;&nbsp;&nbsp;&nbsp;百户。怀恩反，{以所部归子仪，会释之丧，起复朔方行营兵马使。从子仪击吐<br /><br />&nbsp;&nbsp;&nbsp;&nbsp;蕃州，留屯。虏复入，至奉天，{战漠谷，有功，迁太子宾客，屯奉天。周<br /><br />&nbsp;&nbsp;&nbsp;&nbsp;智光反，子仪令{以步骑万人下同州。智光平，以宁隶朔方军，{屯宜禄。<br /><br />&nbsp;&nbsp;&nbsp;&nbsp;大历七年，吐蕃盗塞深入，{会泾原节度使马U讨之。次黄菩原，{引众据<br /><br />&nbsp;&nbsp;&nbsp;&nbsp;险，设枪垒自营，遏贼奔突。旧将史抗等内轻{，顾左右去枪，叱骑驰贼。既还，<br /><br />&nbsp;&nbsp;&nbsp;&nbsp;虏蹑而入，遂大败，死者十八。子仪召诸将曰：“朔方军高天下，今败于虏，奈<br /><br />&nbsp;&nbsp;&nbsp;&nbsp;何？”{曰：“愿再战。”乃驰朝那，与盐州刺史李国臣趋秦原。吐蕃引去，{<br /><br />&nbsp;&nbsp;&nbsp;&nbsp;邀击破之，悉夺所掠而还。自是岁防长武城盛秋，领州刺史。吐蕃入方渠、怀<br /><br />&nbsp;&nbsp;&nbsp;&nbsp;安，{击走之。<br /><br />&nbsp;&nbsp;&nbsp;&nbsp;子仪入朝，留知宁庆兵马后务。回纥侵太原，破鲍防军。拜{都知兵马使，<br /><br />&nbsp;&nbsp;&nbsp;&nbsp;自石岭关而南，督诸军掎角，虏引去。进兼单于副都护、振武军使。子仪为太尉，<br /><br />&nbsp;&nbsp;&nbsp;&nbsp;德宗析所部为三节度，以{兼单于大都护，振武、东受降城、镇北大都护府、绥<br /><br />&nbsp;&nbsp;&nbsp;&nbsp;银麟胜州节度副大使。未几，崔宁领朔方，故召为左金吾卫大将军。建中中，李<br /><br />&nbsp;&nbsp;&nbsp;&nbsp;希烈诈为{书，若同乱者，帝识其谍，用不疑，更赐良马、锦币。普王为荆襄元<br /><br />&nbsp;&nbsp;&nbsp;&nbsp;帅讨希烈也，以{为中军都虞候。<br /><br />&nbsp;&nbsp;&nbsp;&nbsp;帝狩奉天，{率家人子弟以从，授行在都虞候、京畿渭北节度使。朱兵薄<br /><br />&nbsp;&nbsp;&nbsp;&nbsp;城，战谯门，晨至日中不解。或以刍车至，{曳车塞门，焚以战，贼乃解。治<br /><br />&nbsp;&nbsp;&nbsp;&nbsp;攻具，矢石四集如雨，昼夜不息，凡浃日，凿堑圜城。城中死者可藉，人心危惴，<br /><br />&nbsp;&nbsp;&nbsp;&nbsp;或夜缒出掇蔬本供御，帝与{相泣。方据乾陵下瞰城，翠翟红袍，左右宦人趋<br /><br />&nbsp;&nbsp;&nbsp;&nbsp;走，宴赐拜舞，又纵慢辞戏斥天子，以为胜在景刻。使骑环驰，责大臣不识天命。<br /><br />&nbsp;&nbsp;&nbsp;&nbsp;造云梁，广数十丈，施大轮，濡毡及革冒之，周布水囊为鄣，指城东北；构木庐，<br /><br />&nbsp;&nbsp;&nbsp;&nbsp;蒙革周置之，运薪土其下，将塞隍。帝召{，授以诏书千余，自御史大夫、实封<br /><br />&nbsp;&nbsp;&nbsp;&nbsp;五百户而下，募突将死士当贼，赐{笔，使量功署诏，不足则署衣以授，因曰：<br /><br />&nbsp;&nbsp;&nbsp;&nbsp;“朕与公诀矣，令马承倩往，有急可奏。”{俯伏呜咽，帝抚而遣之。{前与防<br /><br />&nbsp;&nbsp;&nbsp;&nbsp;城使侯仲庄揣云梁所道，掘大隧，积马矢及薪然之。贼乘风推梁以进，载数千人。<br /><br />&nbsp;&nbsp;&nbsp;&nbsp;王师乘城者皆冻馁，甲弊兵W，{但以忠义感率使当贼，人忧不支，群臣号天以<br /><br />&nbsp;&nbsp;&nbsp;&nbsp;祷。{中矢，自揠去，被血而战愈厉。云梁及隧而陷，风返悉焚，贼皆死，举城<br /><br />&nbsp;&nbsp;&nbsp;&nbsp;欢噪。是日诏授{二子官，乃第赏将校。攻城益急，会李怀光奔难，贼乃去。<br /><br />&nbsp;&nbsp;&nbsp;&nbsp;进行在都知兵马使，实封五百户。<br /><br />&nbsp;&nbsp;&nbsp;&nbsp;乘舆进狩山南，{以诸军卫入谷口，怀光追骑至，后军击却之。迁检校尚书<br /><br />&nbsp;&nbsp;&nbsp;&nbsp;左仆射、同中书门下平章事，兼灵盐丰夏定远西城天德军节度、朔方宁振武道<br /><br />&nbsp;&nbsp;&nbsp;&nbsp;永平军奉天行营副元帅。帝临轩授钺，用汉拜韩信故事，制曰：“寇贼干纪，授<br /><br />&nbsp;&nbsp;&nbsp;&nbsp;尔节钺，以戡多难，往钦哉！”{顿首曰：“敢不毕力以对扬天子休命？”乃率<br /><br />&nbsp;&nbsp;&nbsp;&nbsp;诸军趋京师。<br /><br />&nbsp;&nbsp;&nbsp;&nbsp;贼韩F拒武功，{率吐蕃论莽罗兵破之武亭川，斩首万级，遂屯奉天，以抗<br /><br />&nbsp;&nbsp;&nbsp;&nbsp;西面。李晟自东渭桥破贼，{与韩游瑰、戴休颜以西军收咸阳，进屯延秋门。<br /><br />&nbsp;&nbsp;&nbsp;&nbsp;平，论功，以{兼侍中，实封户八百。天子还宫，授河中绛慈隰节度使、河中同<br /><br />&nbsp;&nbsp;&nbsp;&nbsp;陕虢行营副元帅，繇楼烦郡王徙咸宁；赐大宁里甲第，女乐五人，将相送归第，<br /><br />&nbsp;&nbsp;&nbsp;&nbsp;与李晟钧礼。俄加朔方行营副元帅，与马燧同讨李怀光。怀光平，检校司空，任<br /><br />&nbsp;&nbsp;&nbsp;&nbsp;一子五品官。还屯河中。<br /><br />&nbsp;&nbsp;&nbsp;&nbsp;吐蕃相尚结赞陷盐、夏，阴窥京师，而畏{与李晟、马燧，欲以计胜之。乃<br /><br />&nbsp;&nbsp;&nbsp;&nbsp;诡辞重礼，请燧讲好，燧苦赞，帝乃诏约盟平凉川，以{为会盟使。为结赞所劫，<br /><br />&nbsp;&nbsp;&nbsp;&nbsp;副使崔汉衡以下皆陷，惟{得免。自奉天入朝，羸服待罪，诏释之。会吐蕃复入<br /><br />&nbsp;&nbsp;&nbsp;&nbsp;盗，使{镇奉天。虏罢，还河中。贞元四年，虏入泾、，授宁庆副元帅。进<br /><br />&nbsp;&nbsp;&nbsp;&nbsp;检校司徒，兼中书令。十五年卒，年六十四。群臣奉慰延英，赠太师，谥曰忠武。<br /><br />&nbsp;&nbsp;&nbsp;&nbsp;丧车至自镇，帝复废朝。<br /><br />&nbsp;&nbsp;&nbsp;&nbsp;{好书，通《春秋》、《汉书》。尝慕《司马迁自叙》，著《行纪》一篇，<br /><br />&nbsp;&nbsp;&nbsp;&nbsp;其辞一不矜大。天性忠谨，功高而志益下，岁时贡奉，必躬阅视。每有赐予，下<br /><br />&nbsp;&nbsp;&nbsp;&nbsp;拜跽受，常若在帝前，世方之金日，故帝终始信待。贞元后，天子常恐藩侯生<br /><br />&nbsp;&nbsp;&nbsp;&nbsp;事，稍桀骜则姑息之，惟{有所奏论不尽从可，辄私喜曰：“上不疑我。”故治<br /><br />&nbsp;&nbsp;&nbsp;&nbsp;蒲十六年，常持军，猜间不能入。君子贤之。本名日进，稍显改焉。五子，镐、<br /><br />&nbsp;&nbsp;&nbsp;&nbsp;为达官。<br /><br />&nbsp;&nbsp;&nbsp;&nbsp;镐谦谨，喜交士大夫，历邓、唐二州刺史，有政誉。元和中，延州沙陀部苦<br /><br />&nbsp;&nbsp;&nbsp;&nbsp;边吏贪，震扰不安。李绛建言，宜选才职称者为刺史。乃任镐延州。会讨王承宗，<br /><br />&nbsp;&nbsp;&nbsp;&nbsp;而义武节度使任迪简病不能军，以镐将家可用，乃迁检校右散骑常侍、义武军节<br /><br />&nbsp;&nbsp;&nbsp;&nbsp;度副使，俄代迪简为使。治兵颇有法，然短于计略，不持重。镇、定二军间不百<br /><br />&nbsp;&nbsp;&nbsp;&nbsp;里，镐引兵压镇境而屯，距贼三十里，鼓角声相闻。贼始亦畏，见镐无斥候，乃<br /><br />&nbsp;&nbsp;&nbsp;&nbsp;潜师入定境，焚X蓄，屠乡聚，镐军遂摇。亦会中人督战，乃出薄贼，大败而还。<br /><br />&nbsp;&nbsp;&nbsp;&nbsp;诏以陈楚代之。时师饥冻，闻镐方罢，遂乱，劫镐之家，至裸辱。楚闻，驰入城，<br /><br />&nbsp;&nbsp;&nbsp;&nbsp;乃定。令军中敛所剽归镐，以兵卫出之。贬韶州刺史。后代州刺史韩重华奏收镐<br /><br />&nbsp;&nbsp;&nbsp;&nbsp;供军金币十余万，乃复贬循州。卒，赠工部尚书。<br /><br />&nbsp;&nbsp;&nbsp;&nbsp;以荫补诸卫参军，累拟至丰州刺史。坐赃七百万，文宗以勋臣子，贬袁<br /><br />&nbsp;&nbsp;&nbsp;&nbsp;州司马。还为袁王傅，至太子詹事。训、注乱，或言匿贾M，为百骑所捕，<br /><br />&nbsp;&nbsp;&nbsp;&nbsp;苦辨乃免，然家为兵剽皆尽。文宗怜之，授少府监，迁殿中。宰相以{之裔，擢<br /><br />&nbsp;&nbsp;&nbsp;&nbsp;刺史，帝曰：“是岂可以牧民？念其父功，富之可也。”宰相言尝治郡有绩，<br /><br />&nbsp;&nbsp;&nbsp;&nbsp;从之，拜寿州刺史。终诸卫大将军。<br /><br />&nbsp;&nbsp;&nbsp;&nbsp;赞曰：唐史臣称燧沈雄忠力，常先计后战。每战，亲令于众，无不感概用命，<br /><br />&nbsp;&nbsp;&nbsp;&nbsp;斗必决死，未尝折北，名盖一时。然力能得田悦而不取，虏不可信而决信之，故<br /><br />&nbsp;&nbsp;&nbsp;&nbsp;河北三盗卒不臣，平凉大臣奔辱，燧之罪也。虽然，燧贤者也，天下以为可责故<br /><br />&nbsp;&nbsp;&nbsp;&nbsp;责之，不以功掩罪，亦不可以罪废功。{亲与结赞盟，不能料虏诈，但以如诏为<br /><br />&nbsp;&nbsp;&nbsp;&nbsp;恭，殆有猛志而无英才乎？李晟谓虏不可与盟，则燧、{固出晟下远甚。功名大<br /><br />&nbsp;&nbsp;&nbsp;&nbsp;小，信其然乎！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939571);">加入书签</a><a
                        href="939540.html">上一页</a>&larr;<a href="index.html">返回列表</a>&rarr;<a
                            href="939609.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939540.html"; var next_page = "939609.html"; var index_page = "index.html"; var sortid = "9"; var article_id = "14231"; var chapter_id = "939571"; var articlename = "新唐书"; var chaptername = " 卷一百五十五 列传第八十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>