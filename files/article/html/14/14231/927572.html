<!DOCTYPE html>
<html>
<head>
<meta charset="gbk" />
<title>新唐书- 卷九十七 列传第二十二-在线阅读-哈西文学网</title>
<meta name="keywords" content="欧阳修、宋祁，新唐书， 卷九十七 列传第二十二全文， 卷九十七 列传第二十二在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷九十七 列传第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/927572.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/927572.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十七 列传第二十二</h1>
            <div class="link xb">
                <a href="927486.html">上一页</a>&larr;<a href="index.html">返回列表</a>&rarr;<a
                    href="927654.html">下一页</a></div>			
            <div id="BookText">&nbsp;&nbsp;&nbsp;&nbsp;◎魏徵<br /><br />&nbsp;&nbsp;&nbsp;&nbsp;魏徵，字玄成，魏州曲城人。少孤，落魄，弃赀产不营，有大志，通贯书术。<br /><br />&nbsp;&nbsp;&nbsp;&nbsp;隋乱，诡为道士。武阳郡丞元宝藏举兵应李密，以徵典书檄。密得宝藏书，辄称<br /><br />&nbsp;&nbsp;&nbsp;&nbsp;善，既闻徵所为，促召之。徵进十策说密，不能用。王世充攻洛口，徵见长史郑<br /><br />&nbsp;&nbsp;&nbsp;&nbsp;F曰：“魏公虽骤胜，而骁将锐士死伤略尽；又府无见财，战胜不赏。此二者不<br /><br />&nbsp;&nbsp;&nbsp;&nbsp;可以战。若浚池峭垒，旷日持久，贼粮尽且去，我追击之，取胜之道也。”F曰：<br /><br />&nbsp;&nbsp;&nbsp;&nbsp;“老儒常语耳！”徵不谢去。<br /><br />&nbsp;&nbsp;&nbsp;&nbsp;后从密来京师，久之未知名。自请安辑山东，乃擢秘书丞，驰驿至黎阳。时<br /><br />&nbsp;&nbsp;&nbsp;&nbsp;李奚形密守，徵与书曰：“始魏公起叛徒，振臂大呼，众数十万，威之所被半<br /><br />&nbsp;&nbsp;&nbsp;&nbsp;天下，然而一败不振，卒归唐者，固知天命有所归也。今君处必争之地，不早自<br /><br />&nbsp;&nbsp;&nbsp;&nbsp;图，则大事去矣！”薜檬椋遂定计归，而大发粟馈淮安王之军。<br /><br />&nbsp;&nbsp;&nbsp;&nbsp;会窦建德陷黎阳，获徵，伪拜起居舍人。建德败，与裴矩走入关，隐太子引<br /><br />&nbsp;&nbsp;&nbsp;&nbsp;为洗马。徵见秦王功高，阴劝太子早为计。太子败，王责谓曰：“尔阋吾兄弟，<br /><br />&nbsp;&nbsp;&nbsp;&nbsp;奈何？”答曰：“太子蚤从徵言，不死今日之祸。”王器其直，无恨意。<br /><br />&nbsp;&nbsp;&nbsp;&nbsp;即位，拜谏议大夫，封钜鹿县男。当是时，河北州县素事隐、巢者不自安，<br /><br />&nbsp;&nbsp;&nbsp;&nbsp;往往曹伏思乱。徵白太宗曰：“不示至公，祸不可解。”帝曰：“尔行安喻河北。”<br /><br />&nbsp;&nbsp;&nbsp;&nbsp;道遇太子千牛李志安、齐王护军李思行传送京师，徵与其副谋曰：“属有诏，<br /><br />&nbsp;&nbsp;&nbsp;&nbsp;宫府旧人普原之。今复执送志安等，谁不自疑者？吾属虽往，人不信。”即贷而<br /><br />&nbsp;&nbsp;&nbsp;&nbsp;后闻。使还，帝悦，日益亲，或引至卧内，访天下事。徵亦自以不世遇，乃展尽<br /><br />&nbsp;&nbsp;&nbsp;&nbsp;底蕴无所隐，凡二百余奏，无不剀切当帝心者。由是拜尚书右丞，兼谏议大夫。<br /><br />&nbsp;&nbsp;&nbsp;&nbsp;左右有毁徵阿党亲戚者，帝使温彦博按讯，非是。彦博曰：“徵为人臣，不<br /><br />&nbsp;&nbsp;&nbsp;&nbsp;能著形迹，远嫌疑，而被飞谤，是宜责也。”帝谓彦博行让徵。徵见帝，谢曰：<br /><br />&nbsp;&nbsp;&nbsp;&nbsp;“臣闻君臣同心，是谓一体，岂有置至公，事形迹？若上下共由兹路，邦之兴丧<br /><br />&nbsp;&nbsp;&nbsp;&nbsp;未可知也。”帝矍然，曰：“吾悟之矣！”徵顿首曰：“愿陛下俾臣为良臣，毋<br /><br />&nbsp;&nbsp;&nbsp;&nbsp;俾臣为忠臣。”帝曰：“忠、良异乎？”曰：“良臣，稷、契、咎陶也；忠臣，<br /><br />&nbsp;&nbsp;&nbsp;&nbsp;龙逢、比干也。良臣，身荷美名，君都显号，子孙傅承，流祚无疆；忠臣，己婴<br /><br />&nbsp;&nbsp;&nbsp;&nbsp;祸诛，君陷昏恶，丧国夷家，只取空名。此其异也。”帝曰：“善。”因问：“<br /><br />&nbsp;&nbsp;&nbsp;&nbsp;为君者何道而明，何失而暗？”徵曰：“君所以明，兼听也；所以暗，偏信也。<br /><br />&nbsp;&nbsp;&nbsp;&nbsp;尧、舜氏辟四门，明四目，达四聪。虽有共，P，不能塞也，靖言庸违，不能<br /><br />&nbsp;&nbsp;&nbsp;&nbsp;惑也。秦二世隐藏其身，以信赵高，天下溃叛而不得闻；梁武帝信朱异，侯景向<br /><br />&nbsp;&nbsp;&nbsp;&nbsp;关而不得闻；隋炀帝信虞世基，贼遍天下而不得闻。故曰，君能兼听，则奸人不<br /><br />&nbsp;&nbsp;&nbsp;&nbsp;得壅蔽，而下情通矣。”<br /><br />&nbsp;&nbsp;&nbsp;&nbsp;郑仁基息女美而才，皇后建请为充华，典册具。或言许聘矣。徵谏曰：“陛<br /><br />&nbsp;&nbsp;&nbsp;&nbsp;下处台榭，则欲民有楝宇；食膏粱，则欲民有饱适；顾嫔御，则欲民有室家。今<br /><br />&nbsp;&nbsp;&nbsp;&nbsp;郑已约昏，陛下取之，岂为人父母意！”帝痛自咎，即诏停册。<br /><br />&nbsp;&nbsp;&nbsp;&nbsp;贞观三年，以秘书监参豫朝政。高昌王曲文泰将入朝，西域诸国欲因文泰悉<br /><br />&nbsp;&nbsp;&nbsp;&nbsp;遣使者奉献。帝诏文泰使人厌怛纥干迎之。徵曰：“异时文泰入朝，所过供拟不<br /><br />&nbsp;&nbsp;&nbsp;&nbsp;能具，今又加诸国焉，则濒塞州县以乏致罪者众。彼以商贾来，则边人为之利；<br /><br />&nbsp;&nbsp;&nbsp;&nbsp;若宾客之，中国萧然耗矣。汉建武时，西域请置都护、送侍子，光武不许，不以<br /><br />&nbsp;&nbsp;&nbsp;&nbsp;蛮夷敝中国也。”帝曰：“善。”追止其诏。<br /><br />&nbsp;&nbsp;&nbsp;&nbsp;于是帝即位四年，岁断死二十九，几至刑措，米斗三钱。先是，帝尝叹曰：<br /><br />&nbsp;&nbsp;&nbsp;&nbsp;“今大乱之后，其难治乎？”徵曰：“大乱之易治，譬饥人之易食也。”帝曰：<br /><br />&nbsp;&nbsp;&nbsp;&nbsp;“古不云善人为邦百年，然后胜残去杀邪？”答曰：“此不为圣哲论也。圣哲之<br /><br />&nbsp;&nbsp;&nbsp;&nbsp;治，其应如响，期月而可，盖不其难。”封德彝曰：“不然。三代之后，浇诡日<br /><br />&nbsp;&nbsp;&nbsp;&nbsp;滋。秦任法律，汉杂霸道，皆欲治不能，非能治不欲。徵书生，好虚论，徒乱国<br /><br />&nbsp;&nbsp;&nbsp;&nbsp;家，不可听。”徵曰：“五帝、三王不易民以教，行帝道而帝，行王道而王，顾<br /><br />&nbsp;&nbsp;&nbsp;&nbsp;所行何如尔。黄帝逐蚩尤，七十战而胜其乱，因致无为。九黎害德，颛顼征之，<br /><br />&nbsp;&nbsp;&nbsp;&nbsp;已克而治。桀为乱，汤放之；纣无道，武王伐之。汤、武身及太平。若人渐浇诡，<br /><br />&nbsp;&nbsp;&nbsp;&nbsp;不复返朴，今当为鬼为魅，尚安得而化哉！”德彝不能对，然心以为不可。帝纳<br /><br />&nbsp;&nbsp;&nbsp;&nbsp;之不疑。至是，天下大治。蛮夷君长袭衣冠，带刀宿卫。东薄海，南逾岭，户阖<br /><br />&nbsp;&nbsp;&nbsp;&nbsp;不闭，行旅不赍粮，取给于道。帝谓群臣曰：“此徵劝我行仁义，既效矣。惜不<br /><br />&nbsp;&nbsp;&nbsp;&nbsp;令封德彝见之！”<br /><br />&nbsp;&nbsp;&nbsp;&nbsp;俄检校侍中，进爵郡公。帝幸九成宫，宫御舍川宫下。仆射李靖、侍中王<br /><br />&nbsp;&nbsp;&nbsp;&nbsp;继至，吏改馆宫御以舍靖、。帝闻，怒曰：“威福由是等邪！何轻我宫人？”<br /><br />&nbsp;&nbsp;&nbsp;&nbsp;诏并按之。徵曰：“靖、皆陛下腹心大臣，宫人止后宫扫除隶耳。方大臣出，<br /><br />&nbsp;&nbsp;&nbsp;&nbsp;官吏谘朝廷法式；归来，陛下问人间疾苦。夫官舍，固靖等见官吏之所，吏不可<br /><br />&nbsp;&nbsp;&nbsp;&nbsp;不谒也。至宫人则不然，供馈之余无所参承。以此按吏，且骇天下耳目。”帝悟，<br /><br />&nbsp;&nbsp;&nbsp;&nbsp;寝不问。<br /><br />&nbsp;&nbsp;&nbsp;&nbsp;后宴丹霄楼，酒中谓长孙无忌曰：“魏徵、王事隐太子、巢刺王时，诚可<br /><br />&nbsp;&nbsp;&nbsp;&nbsp;恶，我能弃怨用才，无羞古人。然徵每谏我不从，我发言辄不即应，何哉？”徵<br /><br />&nbsp;&nbsp;&nbsp;&nbsp;曰：“臣以事有不可，故谏，若不从辄应，恐遂行之。”帝曰：“弟即应，须别<br /><br />&nbsp;&nbsp;&nbsp;&nbsp;陈论，顾不得？”徵曰：“昔舜戒群臣：‘尔无面从，退有后言。’若面从可，<br /><br />&nbsp;&nbsp;&nbsp;&nbsp;方别陈论，此乃后言，非稷、L所以事尧、舜也。”帝大笑曰：“人言徵举动疏<br /><br />&nbsp;&nbsp;&nbsp;&nbsp;慢，我但见其妩媚耳！”徵再拜曰：“陛下导臣使言，所以敢然；若不受，臣敢<br /><br />&nbsp;&nbsp;&nbsp;&nbsp;数批逆鳞哉！”<br /><br />&nbsp;&nbsp;&nbsp;&nbsp;十年，为侍中。尚书省滞讼不决者，诏徵平治。徵不素习法，但存大体，处<br /><br />&nbsp;&nbsp;&nbsp;&nbsp;事以情，人人悦服。进左光禄大夫、郑国公。多病，辞职，帝曰：“公独不见金<br /><br />&nbsp;&nbsp;&nbsp;&nbsp;在k何足贵邪？善冶锻而为器，人乃宝之。朕方自比于金，以卿为良匠而加砺<br /><br />&nbsp;&nbsp;&nbsp;&nbsp;焉。卿虽疾，未及衰，庸得便尔？”徵恳请，数却愈牢。乃拜特进，知门下省事，<br /><br />&nbsp;&nbsp;&nbsp;&nbsp;诏朝章国典，参议得失，禄赐、国官、防x并同职事。<br /><br />&nbsp;&nbsp;&nbsp;&nbsp;文德皇后既葬，帝即苑中作层观，以望昭陵，引徵同升，徵孰视曰：“臣<br /><br />&nbsp;&nbsp;&nbsp;&nbsp;g昏，不能见。”帝指示之，徵曰：“此昭陵邪？”帝曰：“然。”徵曰：“臣<br /><br />&nbsp;&nbsp;&nbsp;&nbsp;以为陛下望献陵，若昭陵，臣固见之。”帝泣，为毁观。寻以定五礼，当封一子<br /><br />&nbsp;&nbsp;&nbsp;&nbsp;县男，徵请封孤兄子叔慈。帝怆然曰：“此可以励俗。”即许之。<br /><br />&nbsp;&nbsp;&nbsp;&nbsp;后幸洛阳，次昭仁宫，多所谴责。徵曰：“隋惟责不献食，或供奉不精，为<br /><br />&nbsp;&nbsp;&nbsp;&nbsp;此无限，而至于亡。故天命陛下代之，正当兢惧戒约，奈何令人悔为不奢。若以<br /><br />&nbsp;&nbsp;&nbsp;&nbsp;为足，今不啻足矣；以为不足，万此宁有足邪？”帝惊曰：“非公不闻此言。”<br /><br />&nbsp;&nbsp;&nbsp;&nbsp;退又上疏曰：<br /><br />&nbsp;&nbsp;&nbsp;&nbsp;《书》称“明德慎罚”，“惟刑之恤”。《礼》曰：“为上易事，为下易知，<br /><br />&nbsp;&nbsp;&nbsp;&nbsp;则刑不烦。”“上多疑，则百姓惑；下难知，则君长劳。”夫上易事，下易知，<br /><br />&nbsp;&nbsp;&nbsp;&nbsp;君长不劳，百姓不惑，故君有一德，臣无二心。夫刑赏之本，在乎劝善而惩恶。<br /><br />&nbsp;&nbsp;&nbsp;&nbsp;帝王所与，天下画一，不以亲疏贵贱而轻重者也。今之刑赏，或由喜怒，或出好<br /><br />&nbsp;&nbsp;&nbsp;&nbsp;恶。喜则矜刑于法中，怒则求罪于律外；好则钻皮出羽，恶则洗垢索瘢。盖刑滥<br /><br />&nbsp;&nbsp;&nbsp;&nbsp;则小人道长，赏谬则君子道消。小人之恶不惩，君子之善不劝，而望治安刑措，<br /><br />&nbsp;&nbsp;&nbsp;&nbsp;非所闻也。且暇豫而言，皆敦尚孔、老；至于威怒，则专法申、韩。故道德之旨<br /><br />&nbsp;&nbsp;&nbsp;&nbsp;未弘，而锲薄之风先摇。昔州犁上下其手而楚法以敝，张汤轻重其心而汉刑以谬，<br /><br />&nbsp;&nbsp;&nbsp;&nbsp;况人主而自高下乎！顷者罚人，或以供张不赡，或不能从欲，皆非致治之急也。<br /><br />&nbsp;&nbsp;&nbsp;&nbsp;夫贵不与骄期而骄自至，富不与奢期而奢自至，非徒语也。<br /><br />&nbsp;&nbsp;&nbsp;&nbsp;且我之所代，实在有隋。以隋府藏况今之资储，以隋甲兵况今之士马，以隋<br /><br />&nbsp;&nbsp;&nbsp;&nbsp;户口况今之百姓，挈长度大，曾何等级焉！然隋以富强而丧，动之也；我以贫寡<br /><br />&nbsp;&nbsp;&nbsp;&nbsp;而安，静之也。静之则安，动之则乱，人皆知之，非隐而难见、微而难察也。不<br /><br />&nbsp;&nbsp;&nbsp;&nbsp;蹈平易之涂，而遵覆车之辙，何哉？安不思危，治不念乱，存不虑亡也。方隋未<br /><br />&nbsp;&nbsp;&nbsp;&nbsp;乱，自谓必无乱；未亡，自谓必不亡。所以甲兵亟动，徭役不息，以至戮辱而不<br /><br />&nbsp;&nbsp;&nbsp;&nbsp;悟灭亡之所由也，岂不哀哉！夫监形之美恶，必就止水；监‘政之安危，必取亡<br /><br />&nbsp;&nbsp;&nbsp;&nbsp;国。《诗》曰：“殷鉴不远，在夏后之世。臣愿当今之动静，以隋为鉴，则存亡<br /><br />&nbsp;&nbsp;&nbsp;&nbsp;治乱可得而知。思所以危则安矣，思所以乱则治矣，思所以亡则存矣。存亡之所<br /><br />&nbsp;&nbsp;&nbsp;&nbsp;在，在节嗜欲，省游畋，息靡丽，罢不急，慎偏听，近忠厚，远便佞而已。夫守<br /><br />&nbsp;&nbsp;&nbsp;&nbsp;之则易，得之实难。今既得其所难，岂不能保其所易？保之不固，骄奢淫u有以<br /><br />&nbsp;&nbsp;&nbsp;&nbsp;动之也。<br /><br />&nbsp;&nbsp;&nbsp;&nbsp;帝宴群臣积翠池，酣乐赋诗。徵赋《西汉》，其卒章曰：“终藉叔孙礼，方<br /><br />&nbsp;&nbsp;&nbsp;&nbsp;知皇帝尊。”帝曰：“徵言未尝不约我以礼。”它日，从容问曰：“比政治若何？”<br /><br />&nbsp;&nbsp;&nbsp;&nbsp;徵见久承平，帝意有所忽，因对曰：“陛下贞观之初，导人使谏。三年以后，见<br /><br />&nbsp;&nbsp;&nbsp;&nbsp;谏者悦而从之。比一二年，勉强受谏，而终不平也。”帝惊曰：“公何物验之？”<br /><br />&nbsp;&nbsp;&nbsp;&nbsp;对曰：“陛下初即位，论元律师死，孙伏伽谏以为法不当死，陛下赐以兰陵公主<br /><br />&nbsp;&nbsp;&nbsp;&nbsp;园，直百万。或曰：‘赏太厚。’答曰：‘朕即位，未有谏者，所以赏之。’此<br /><br />&nbsp;&nbsp;&nbsp;&nbsp;导人使谏也。后柳雄妄诉隋资，有司得，劾其伪，将论死，戴胄奏罪当徒，执之<br /><br />&nbsp;&nbsp;&nbsp;&nbsp;四五然后赦。谓胄曰‘弟守法如此，不畏滥罚。’此悦而从谏也。近皇甫德参上<br /><br />&nbsp;&nbsp;&nbsp;&nbsp;书言‘修洛阳宫，劳人也；收地租，厚敛也；俗尚高髻，宫中所化也。’陛下恚<br /><br />&nbsp;&nbsp;&nbsp;&nbsp;曰：‘是子使国家不役一人，不收一租，宫人无发，乃称其意。’臣奏：‘人臣<br /><br />&nbsp;&nbsp;&nbsp;&nbsp;上书，不激切不能起人主意，激切即近讪谤。’于时，陛下虽从臣言，赏帛罢之，<br /><br />&nbsp;&nbsp;&nbsp;&nbsp;意终不平。此难于受谏也。”帝悟曰：“非公，无能道此者。人苦不自觉耳！”<br /><br />&nbsp;&nbsp;&nbsp;&nbsp;先是，帝作飞仙宫，徵上疏曰：<br /><br />&nbsp;&nbsp;&nbsp;&nbsp;隋有天下三十余年，风行万里，威詹殊俗，一旦举而弃之。彼炀帝者，岂恶<br /><br />&nbsp;&nbsp;&nbsp;&nbsp;治安、喜灭亡哉？恃其富强，不虞后患也。驱天下，役万物，以自奉养，子女玉<br /><br />&nbsp;&nbsp;&nbsp;&nbsp;帛是求，宫宇台榭是饰，徭役无时，干戈不休，外示威重，内行险忌，谗邪者进，<br /><br />&nbsp;&nbsp;&nbsp;&nbsp;忠正者退，上下相蒙，人不堪命，以致殒匹夫之手，为天下笑。圣哲乘机，拯其<br /><br />&nbsp;&nbsp;&nbsp;&nbsp;危溺。今宫观台榭，尽居之矣；奇珍异物，尽收之矣；姬姜淑媛，尽侍于侧矣；<br /><br />&nbsp;&nbsp;&nbsp;&nbsp;四海九州，尽为臣妾矣。若能鉴彼所以亡，念我所以得，焚宝衣，毁广殿，安处<br /><br />&nbsp;&nbsp;&nbsp;&nbsp;卑宫，德之上也。若成功不废，即仍其旧，除其不急，德之次也。不惟王业之艰<br /><br />&nbsp;&nbsp;&nbsp;&nbsp;难，谓天命可恃，因基增旧，甘心侈靡，使人不见德而劳役是闻，斯为下矣。以<br /><br />&nbsp;&nbsp;&nbsp;&nbsp;暴易暴，与乱同道。夫作事不法，后无以观。人怨神怒，则灾害生；灾害生，则<br /><br />&nbsp;&nbsp;&nbsp;&nbsp;祸乱作；祸乱作，而能以身名令终鲜矣。<br /><br />&nbsp;&nbsp;&nbsp;&nbsp;是岁，大雨，谷、洛溢，毁宫寺十九，漂居人六百家。徵陈事曰：<br /><br />&nbsp;&nbsp;&nbsp;&nbsp;臣闻为国基于德礼，保于诚信。诚信立，则下无二情；德礼形，则远者来格。<br /><br />&nbsp;&nbsp;&nbsp;&nbsp;故德礼诚信，国之大纲，不可斯须废也。传曰：“君使臣以礼，臣事君以忠。”<br /><br />&nbsp;&nbsp;&nbsp;&nbsp;“自古皆有死，民无信不立。”又曰：“同言而信，信在言前；同令而行，诚在<br /><br />&nbsp;&nbsp;&nbsp;&nbsp;令外。”然则言而不行，言不信也；令而不从，令无诚也。不信之言，不诚之令，<br /><br />&nbsp;&nbsp;&nbsp;&nbsp;君子弗为也。<br /><br />&nbsp;&nbsp;&nbsp;&nbsp;自王道休明，绵十余载，仓廪愈积，土地益广，然而道德不日博，仁义不日<br /><br />&nbsp;&nbsp;&nbsp;&nbsp;厚，何哉？由待下之情，未尽诚信，虽有善始之勤，而无克终之美。故便佞之徒<br /><br />&nbsp;&nbsp;&nbsp;&nbsp;得肆其巧，谓同心为朋党，告讦为至公，强直为擅权，忠谠为诽谤。谓之朋党，<br /><br />&nbsp;&nbsp;&nbsp;&nbsp;虽忠信可疑；谓之至公，虽矫伪无咎。强直者畏擅权而不得尽，忠谠者虑诽谤而<br /><br />&nbsp;&nbsp;&nbsp;&nbsp;不敢与之争。荧惑视听，郁于大道，妨化损德，无斯甚者。<br /><br />&nbsp;&nbsp;&nbsp;&nbsp;今将致治则委之君子，得失或访诸小人，是誉毁常在小人，而督责常加君子<br /><br />&nbsp;&nbsp;&nbsp;&nbsp;也。夫中智之人，岂无小惠，然虑不及远，虽使竭力尽诚，犹未免倾败，况内怀<br /><br />&nbsp;&nbsp;&nbsp;&nbsp;奸利，承颜顺旨乎？故孔子曰：“君子而不仁者有矣，未有小人而仁者。”然则<br /><br />&nbsp;&nbsp;&nbsp;&nbsp;君子不能无小恶，恶不积无害于正；小人时有小善，善不积不足以忠。今谓之善<br /><br />&nbsp;&nbsp;&nbsp;&nbsp;人矣，复虑其不信，何异立直木而疑其景之曲乎？故上不信则无以使下，下不信<br /><br />&nbsp;&nbsp;&nbsp;&nbsp;则无以事上。信之为义大矣！<br /><br />&nbsp;&nbsp;&nbsp;&nbsp;昔齐桓公问管仲曰：“吾欲使酒腐于爵，肉腐于俎，得无害霸乎？”管仲曰：<br /><br />&nbsp;&nbsp;&nbsp;&nbsp;“此固非其善者，然无害霸也。”公曰：“何如而害霸？”曰：“不能知人，害<br /><br />&nbsp;&nbsp;&nbsp;&nbsp;霸也；知而不能用，害霸也；用而不能任，害霸也；任而不能信，害霸也；既信<br /><br />&nbsp;&nbsp;&nbsp;&nbsp;而又使小人参之，害霸也。”晋中行穆伯攻鼓，经年而不能下，馈闲伦曰：“鼓<br /><br />&nbsp;&nbsp;&nbsp;&nbsp;之啬夫，闲伦知之，请无疲士大夫，而鼓可得。”穆伯不应。左右曰：“不折一<br /><br />&nbsp;&nbsp;&nbsp;&nbsp;戟，不伤一卒，而鼓可得，君奚不为？”穆伯曰：“闲伦之为人也，佞而不仁。<br /><br />&nbsp;&nbsp;&nbsp;&nbsp;若使闲伦下之，吾不可以不赏，若赏之，是赏佞人也。佞人得志，是使晋国舍仁<br /><br />&nbsp;&nbsp;&nbsp;&nbsp;而为佞，虽得鼓，安用之！”夫穆伯，列国大夫，管仲，霸者之佐，犹能慎于信<br /><br />&nbsp;&nbsp;&nbsp;&nbsp;任，远避佞人，况陛下之上圣乎？若欲令君子小人是非不杂，必怀之以德，待之<br /><br />&nbsp;&nbsp;&nbsp;&nbsp;以信，厉之以义，节之以礼，然后善善而恶恶，审罚而明赏，无为之化何远之有！<br /><br />&nbsp;&nbsp;&nbsp;&nbsp;善善而不能进，恶恶而不能去，罚不及有罪，赏不加有功，则危亡之期或未可保。<br /><br />&nbsp;&nbsp;&nbsp;&nbsp;帝手诏嘉答。于是，废明德宫玄圃院赐遭水者。<br /><br />&nbsp;&nbsp;&nbsp;&nbsp;它日，宴群臣，帝曰：“贞观以前，从我定天下，间关草昧，玄龄功也。贞<br /><br />&nbsp;&nbsp;&nbsp;&nbsp;观之后，纳忠谏，正朕违，为国家长利，徵而已。虽古名臣，亦何以加！”亲解<br /><br />&nbsp;&nbsp;&nbsp;&nbsp;佩刀，以赐二人。帝尝问群臣：“徵与诸葛亮孰贤？”岑文本曰：“亮才兼将相，<br /><br />&nbsp;&nbsp;&nbsp;&nbsp;非徵可比。”帝曰：“徵蹈履仁义，以弼朕躬，欲致之尧、舜，虽亮无以抗。时<br /><br />&nbsp;&nbsp;&nbsp;&nbsp;上封者众，或不切事，帝厌之，欲加谯黜，徵曰：“古者立谤木，欲闻己过。封<br /><br />&nbsp;&nbsp;&nbsp;&nbsp;事，其谤木之遗乎！陛下思闻得失，当恣其所陈。言而是乎，为朝廷之益；非乎，<br /><br />&nbsp;&nbsp;&nbsp;&nbsp;无损于政。”帝悦，皆劳遣之。<br /><br />&nbsp;&nbsp;&nbsp;&nbsp;十三年，阿史那结社率作乱，云阳石然，自冬至五月不雨，徵上疏极言曰：<br /><br />&nbsp;&nbsp;&nbsp;&nbsp;臣奉侍帷幄十余年，陛下许臣以仁义之道，守而不失；俭约朴素，终始弗渝。<br /><br />&nbsp;&nbsp;&nbsp;&nbsp;德音在耳，不敢忘也。顷年以来，浸不克终。谨用条陈，裨万分一。<br /><br />&nbsp;&nbsp;&nbsp;&nbsp;陛下在贞观初，清净寡欲，化被荒外。今万里遣使，市索骏马，并访怪珍。<br /><br />&nbsp;&nbsp;&nbsp;&nbsp;昔汉文帝却千里马，晋武帝焚雉头裘。陛下居常论议，远希尧、舜，今所为，更<br /><br />&nbsp;&nbsp;&nbsp;&nbsp;欲处汉文、晋武下乎？此不克终一渐也。子贡问治人。孔子曰：“懔乎若朽索之<br /><br />&nbsp;&nbsp;&nbsp;&nbsp;驭六马。”子贡曰：“何畏哉？”对曰：“不以道导之，则吾仇也，若何不畏！”<br /><br />&nbsp;&nbsp;&nbsp;&nbsp;陛下在贞观初，护民之劳，煦之如子，不轻营为。顷既奢肆，思用人力，乃曰：<br /><br />&nbsp;&nbsp;&nbsp;&nbsp;“百姓无事则易骄，劳役则易使。”自古未有百姓逸乐而致倾败者，何有逆畏其<br /><br />&nbsp;&nbsp;&nbsp;&nbsp;骄而为劳役哉？此不克终二渐也。陛下在贞观初，役己以利物，比来纵欲以劳人。<br /><br />&nbsp;&nbsp;&nbsp;&nbsp;虽忧人之言不绝于口，而乐身之事实切诸心。无虑营构，辄曰：“弗为此，不便<br /><br />&nbsp;&nbsp;&nbsp;&nbsp;我身。”推之人情，谁敢复争？此不克终三渐也。在贞观初，亲君子，斥小人。<br /><br />&nbsp;&nbsp;&nbsp;&nbsp;比来轻亵小人，礼重君子。重君子也，恭而远之；轻小人也，狎而近之。近之莫<br /><br />&nbsp;&nbsp;&nbsp;&nbsp;见其非，远之莫见其是。莫见其是，则不待间而疏；莫见其非，则有时而昵。昵<br /><br />&nbsp;&nbsp;&nbsp;&nbsp;小人，疏君子，而欲致治，非所闻也。此不克终四渐也。在贞观初，不贵异物，<br /><br />&nbsp;&nbsp;&nbsp;&nbsp;不作无益。而今难得之货杂然并进，玩好之作无时而息。上奢靡而望下朴素，力<br /><br />&nbsp;&nbsp;&nbsp;&nbsp;役广而冀农业兴，不可得已。此不克终五渐也。贞观之初，求士如渴，贤者所举，<br /><br />&nbsp;&nbsp;&nbsp;&nbsp;即信而任之，取其所长，常恐不及。比来由心好恶，以众贤举而用，以一人毁而<br /><br />&nbsp;&nbsp;&nbsp;&nbsp;弃，虽积年任而信，或一朝疑而斥。夫行有素履，事有成迹，一人之毁未必可信，<br /><br />&nbsp;&nbsp;&nbsp;&nbsp;积年之行不应顿亏。陛下不察其原，以为臧否，使谗佞得行，守道疏间。此不克<br /><br />&nbsp;&nbsp;&nbsp;&nbsp;终六渐也。在贞观初，高居深拱，无田猎毕弋之好。数年之后，志不克固，鹰犬<br /><br />&nbsp;&nbsp;&nbsp;&nbsp;之贡，远及四夷，晨出夕返，驰骋为乐，变起不测，其及救乎？此不克终七渐也。<br /><br />&nbsp;&nbsp;&nbsp;&nbsp;在贞观初，遇下有礼，群情上达。今外官奏事，颜色不接，间因所短，诘其细过，<br /><br />&nbsp;&nbsp;&nbsp;&nbsp;虽有忠款，而不得申。此不克终八渐也。在贞观初，孜孜治道，常若不足。比恃<br /><br />&nbsp;&nbsp;&nbsp;&nbsp;功业之大，负圣智之明，长R纵欲，无事兴兵，问罪远裔。亲狎者阿旨不肯谏，<br /><br />&nbsp;&nbsp;&nbsp;&nbsp;疏远者畏威不敢言。积而不已，所损非细。此不克终九渐也。贞观初，频年霜旱，<br /><br />&nbsp;&nbsp;&nbsp;&nbsp;畿内户口并就关外，携老扶幼，来往数年，卒无一户亡去。此由陛下矜育抚宁，<br /><br />&nbsp;&nbsp;&nbsp;&nbsp;故死不携贰也。比者疲于徭役，关中之人，劳弊尤甚。杂匠当下，顾而不遣。正<br /><br />&nbsp;&nbsp;&nbsp;&nbsp;兵番上，复别驱任。市物襁属于廛，递子背望于道。脱有一谷不收，百姓之心，<br /><br />&nbsp;&nbsp;&nbsp;&nbsp;恐不能如前日之帖泰。此不克终十渐也。<br /><br />&nbsp;&nbsp;&nbsp;&nbsp;夫祸福无门，惟人之召，人无衅焉，妖不妄作。今旱е灾，远被郡国，凶<br /><br />&nbsp;&nbsp;&nbsp;&nbsp;丑之孽，起于毂下，此上天示戒，乃陛下恐惧忧勤之日也。千载休期，时难再得，<br /><br />&nbsp;&nbsp;&nbsp;&nbsp;明主可为而不为，臣所以郁结长叹者也！<br /><br />&nbsp;&nbsp;&nbsp;&nbsp;疏奏，帝曰：“朕今闻过矣，愿改之，以终善道。有违此言，当何施颜面与<br /><br />&nbsp;&nbsp;&nbsp;&nbsp;公相见哉！方以所上疏，列为屏障，庶朝夕见之，兼录付史官，使万世知君臣之<br /><br />&nbsp;&nbsp;&nbsp;&nbsp;义。”因赐黄金十斤，马二匹。<br /><br />&nbsp;&nbsp;&nbsp;&nbsp;高昌平，帝宴两仪殿，叹曰：“高昌若不失德，岂至于亡！然朕亦当自戒，<br /><br />&nbsp;&nbsp;&nbsp;&nbsp;不以小人之言而议君子，庶几获安也。”徵曰：“昔齐桓公与管仲、鲍叔牙、宁<br /><br />&nbsp;&nbsp;&nbsp;&nbsp;戚四人者饮，桓公请叔牙曰：‘盍起为寡人寿？’叔牙奉觞而起曰：‘愿公无忘<br /><br />&nbsp;&nbsp;&nbsp;&nbsp;在莒时，使管仲无忘束缚于鲁时，使甯戚无忘饭牛车下时。’桓公避席而谢曰：<br /><br />&nbsp;&nbsp;&nbsp;&nbsp;‘寡人与二大夫能无忘夫子之言，则社稷不危矣。’”帝曰：“朕不敢忘布衣时，<br /><br />&nbsp;&nbsp;&nbsp;&nbsp;公不得忘叔牙之为人也。”<br /><br />&nbsp;&nbsp;&nbsp;&nbsp;帝遣使者至西域立叶护可汗，未还，又遣使赍金帛诸国市马。徵曰：“今立<br /><br />&nbsp;&nbsp;&nbsp;&nbsp;可汗未定，即诣诸国市马，彼必以为意在马，不在立可汗。可汗得立，必不怀恩。<br /><br />&nbsp;&nbsp;&nbsp;&nbsp;诸蕃闻之，以中国薄义重利，未必得马而先失义矣。魏文帝欲求市西域大珠，苏<br /><br />&nbsp;&nbsp;&nbsp;&nbsp;则以为惠及四海，则不求自至；求而得之，不足贵也。陛下可不畏苏则言乎！”<br /><br />&nbsp;&nbsp;&nbsp;&nbsp;帝遂止。<br /><br />&nbsp;&nbsp;&nbsp;&nbsp;是后右仆射缺，欲用徵，徵让，得不拜。皇太子承乾与魏王泰交恶，帝曰：<br /><br />&nbsp;&nbsp;&nbsp;&nbsp;“当今忠謇贵重无逾徵，我遣傅皇太子，一天下之望，羽翼固矣。”即拜太子太<br /><br />&nbsp;&nbsp;&nbsp;&nbsp;师。徵以疾辞，诏答曰：“汉太子以四皓为助，我赖公，其义也。公虽卧，可拥<br /><br />&nbsp;&nbsp;&nbsp;&nbsp;全之。”<br /><br />&nbsp;&nbsp;&nbsp;&nbsp;十七年，疾甚。徵家初无正寝，帝命辍小殿材为营构，五日毕，并赐素褥布<br /><br />&nbsp;&nbsp;&nbsp;&nbsp;被，以从其尚。令中郎将宿其第，动静辄以闻，药膳赐遗无算，中使者缀道。帝<br /><br />&nbsp;&nbsp;&nbsp;&nbsp;亲问疾，屏左右，语终日乃还。后复与太子臻至徵第，徵加朝服，拖带。帝悲懑，<br /><br />&nbsp;&nbsp;&nbsp;&nbsp;拊之流涕，问所欲。对曰：“嫠不恤纬，而忧宗周之亡！”帝将以衡山公主降其<br /><br />&nbsp;&nbsp;&nbsp;&nbsp;子叔玉。时主亦从，帝曰：“公强视新妇！”徵不能谢。是夕，帝梦徵若平生，<br /><br />&nbsp;&nbsp;&nbsp;&nbsp;及旦，薨。帝临哭，为之恸，罢朝五日。太子举哀西华堂。诏内外百官朝集使皆<br /><br />&nbsp;&nbsp;&nbsp;&nbsp;赴丧，赠司空、相州都督，谥曰文贞，给羽葆、鼓吹、班剑四十人，陪葬昭陵。<br /><br />&nbsp;&nbsp;&nbsp;&nbsp;将葬，其妻裴辞曰：“徵素俭约，今假一品礼，仪物褒大，非徵志。”见许，乃<br /><br />&nbsp;&nbsp;&nbsp;&nbsp;用素车，白布梳。无涂车、刍灵。帝登苑西楼，望哭尽哀。晋王奉诏致祭。帝<br /><br />&nbsp;&nbsp;&nbsp;&nbsp;作文于碑，遂书之。又赐家封户九百。<br /><br />&nbsp;&nbsp;&nbsp;&nbsp;帝后临朝叹曰：“以铜为鉴，可正衣寇；以古为鉴，可知兴替；以人为鉴，<br /><br />&nbsp;&nbsp;&nbsp;&nbsp;可明得失。朕尝保此三鉴，内防己过。今魏徵逝，一鉴亡矣。朕比使人至其家，<br /><br />&nbsp;&nbsp;&nbsp;&nbsp;得书一纸，始半稿，其可识者曰：‘天下之事，有善有恶，任善人则国安，用恶<br /><br />&nbsp;&nbsp;&nbsp;&nbsp;人则国弊。公卿之内，情有爱憎，憎者惟见其恶，爱者止见其善。爱憎之间，所<br /><br />&nbsp;&nbsp;&nbsp;&nbsp;宜详慎。若爱而知其恶，憎而知其善，去邪勿疑，任贤勿猜，可以兴矣。’其大<br /><br />&nbsp;&nbsp;&nbsp;&nbsp;略如此。朕顾思之，恐不免斯过。公卿侍臣可书之于笏，知而必谏也。”<br /><br />&nbsp;&nbsp;&nbsp;&nbsp;徵状貌不逾中人，有志胆，每犯颜进谏，虽逢帝甚怒，神色不徙，而天子亦<br /><br />&nbsp;&nbsp;&nbsp;&nbsp;为霁威。议者谓贲、育不能过。尝上冢还，奏曰：“向闻陛下有关南之行，既办<br /><br />&nbsp;&nbsp;&nbsp;&nbsp;而止，何也？”帝曰：“畏卿，遂停耳。”始，丧乱后，典章湮散，徵奏引诸儒<br /><br />&nbsp;&nbsp;&nbsp;&nbsp;校集秘书，国家图籍粲然完整。尝以《小戴礼》综汇不伦，更作《类礼》二十篇，<br /><br />&nbsp;&nbsp;&nbsp;&nbsp;数年而成。帝美其书，录内府。帝本以兵定天下，虽已治，不忘经略四夷也。<br /><br />&nbsp;&nbsp;&nbsp;&nbsp;故徵侍宴，奏《破阵武德舞》，则俯首不顾，至《庆善乐》，则谛玩无荆举有<br /><br />&nbsp;&nbsp;&nbsp;&nbsp;所讽切如此。<br /><br />&nbsp;&nbsp;&nbsp;&nbsp;徵亡，帝思不已，登凌烟阁观画像，赋诗悼痛，闻者u之，毁短百为。徵<br /><br />&nbsp;&nbsp;&nbsp;&nbsp;尝荐杜正伦、侯君集才任宰相，及正伦以罪黜，君集坐逆诛，纤人遂指为阿党；<br /><br />&nbsp;&nbsp;&nbsp;&nbsp;又言徵尝录前后谏争语示史官褚遂良。帝滋不悦，乃停叔玉昏，而仆所为碑，顾<br /><br />&nbsp;&nbsp;&nbsp;&nbsp;其家衰矣。<br /><br />&nbsp;&nbsp;&nbsp;&nbsp;辽东之役，高丽、H犯阵，李薜攘φ狡浦。军还，怅然曰：“魏徵若在，<br /><br />&nbsp;&nbsp;&nbsp;&nbsp;吾有此行邪！”即召其家到行在，赐劳妻子，以少牢祠其墓，复立碑，恩礼加焉。<br /><br />&nbsp;&nbsp;&nbsp;&nbsp;四子：叔玉、叔琬、叔U、叔瑜。叔玉袭爵为光禄少卿。神龙初，以其子膺<br /><br />&nbsp;&nbsp;&nbsp;&nbsp;绍封。叔U，礼部侍郎，武后时，为酷吏所杀。叔瑜，豫州刺史，善草隶，以笔<br /><br />&nbsp;&nbsp;&nbsp;&nbsp;意傅其子华及甥薛稷。世称善书者“前有虞、褚，后有薛、魏”。华为检校太子<br /><br />&nbsp;&nbsp;&nbsp;&nbsp;左庶子、武阳县男。开元中，寝堂火，子孙哭三日，诏百官赴吊。徵五世孙谟。<br /><br />&nbsp;&nbsp;&nbsp;&nbsp;谟，字申之，擢进士第，同州刺史杨汝士辟为长春宫巡官。文宗读《贞观政<br /><br />&nbsp;&nbsp;&nbsp;&nbsp;要》，思徵贤，诏访其后，汝士荐为右拾遗。谟姿宇魁秀，帝异之。<br /><br />&nbsp;&nbsp;&nbsp;&nbsp;邕管经略使董昌龄诬杀参军衡方厚，贬溆州司户，俄徙峡州刺史。谟谏曰：<br /><br />&nbsp;&nbsp;&nbsp;&nbsp;“王者赦有罪，唯故无赦。比昌龄专杀不辜，事迹暴章，家人衔冤，万里投诉，<br /><br />&nbsp;&nbsp;&nbsp;&nbsp;狱穷罪得，特被矜贷，中外以为屈法。今又授刺史，复使治人，紊宪章，乖至治，<br /><br />&nbsp;&nbsp;&nbsp;&nbsp;不见其可。”有诏改洪州别驾。<br /><br />&nbsp;&nbsp;&nbsp;&nbsp;御史中丞李孝本，宗室子，坐李训事诛死，其二女没入宫。谟上言：“陛下<br /><br />&nbsp;&nbsp;&nbsp;&nbsp;即位，不悦声色，于今十年，未始采择。数月以来，稍意声伎，教坊阅选，百十<br /><br />&nbsp;&nbsp;&nbsp;&nbsp;未已，庄宅收市，VV有闻。今又取孝本女内之后宫，宗姓不育，宠幸为累，伤<br /><br />&nbsp;&nbsp;&nbsp;&nbsp;治道之本，速尘秽之嫌。谚曰：‘止寒莫若重裘，止谤莫若自修。’惟陛下崇千<br /><br />&nbsp;&nbsp;&nbsp;&nbsp;载之盛德，去一旦之玩好。”帝即出孝本女，诏曰：“乃祖在贞观时，指事直言，<br /><br />&nbsp;&nbsp;&nbsp;&nbsp;无所避，每览国史，朕与嘉之。谟为拾遗，屡有献纳。夫备洒埽于内，非曰声妓，<br /><br />&nbsp;&nbsp;&nbsp;&nbsp;恤宗女之幼，不为渔取，然疑似之间，不可户晓，谟辞深切，其惜我之失，不亦<br /><br />&nbsp;&nbsp;&nbsp;&nbsp;至乎？谟虽居位日浅，朕何爱一官，增直臣之气，其以谟为右补阙。”<br /><br />&nbsp;&nbsp;&nbsp;&nbsp;先是，帝谓宰相曰：“太宗得徵，参裨阙失，朕今得谟，又能极谏，朕不敢<br /><br />&nbsp;&nbsp;&nbsp;&nbsp;仰希贞观，庶几处无过之地。”教坊有工善为新声者，诏授扬州司马，议者颇言<br /><br />&nbsp;&nbsp;&nbsp;&nbsp;司马品高，郎官、刺史迭处，不可以授贱工，帝意右之。宰相谕谏官勿复言，谟<br /><br />&nbsp;&nbsp;&nbsp;&nbsp;独固谏不可，工降润州司马。荆南监军吕令琛纵咦淙杞陵令，观察使韦长避<br /><br />&nbsp;&nbsp;&nbsp;&nbsp;不发，移内枢密使言状。谟劾长任察廉，知监军侵屈官司，不以上闻，私白近臣，<br /><br />&nbsp;&nbsp;&nbsp;&nbsp;乱法度，请明其罚。不报。<br /><br />&nbsp;&nbsp;&nbsp;&nbsp;俄为起居舍人，帝问：“卿家书诏颇有存者乎？”谟对：“惟故笏在。”诏<br /><br />&nbsp;&nbsp;&nbsp;&nbsp;令上送。郑覃曰：“在人不在笏。”帝曰：“覃不识朕意，此笏乃今甘棠。”帝<br /><br />&nbsp;&nbsp;&nbsp;&nbsp;因敕谟曰：“事有不当，毋嫌论奏。”谟对：“臣顷为谏臣，故得有所陈；今则<br /><br />&nbsp;&nbsp;&nbsp;&nbsp;记言动，不敢侵官。”帝曰：“两省属皆可议朝廷事，而毋辞也！”帝索起居注，<br /><br />&nbsp;&nbsp;&nbsp;&nbsp;谟奏：“古置左、右史，书得失，以存鉴戒。陛下所为善，无畏不书；不善，天<br /><br />&nbsp;&nbsp;&nbsp;&nbsp;下之人亦有以记之。”帝曰：“不然。我既尝观之。”谟曰：“向者取观，史氏<br /><br />&nbsp;&nbsp;&nbsp;&nbsp;为失职。陛下一见，则后来所书必有讳屈，善恶不实，不可以为史，且后代何信<br /><br />&nbsp;&nbsp;&nbsp;&nbsp;哉？”乃止。<br /><br />&nbsp;&nbsp;&nbsp;&nbsp;中尉仇士良捕妖民贺兰进兴及党与治军中，反状且，帝自临问，诏命斩囚以<br /><br />&nbsp;&nbsp;&nbsp;&nbsp;徇。御史中丞高元裕建言：“狱当与众共之。刑部、大理，法官也，决大狱不与<br /><br />&nbsp;&nbsp;&nbsp;&nbsp;知，律令谓何？请归有司。”未报。谟上言：“事系军，即推军中。如齐民，宜<br /><br />&nbsp;&nbsp;&nbsp;&nbsp;付府县。今狱不在有司，法有轻重，何从而知？”帝停决，诏神策军以官兵留仗<br /><br />&nbsp;&nbsp;&nbsp;&nbsp;内，余付御史台。台惮士良，不敢异，卒皆诛死。擢谏议大夫，兼起居舍人、弘<br /><br />&nbsp;&nbsp;&nbsp;&nbsp;文馆直学士，谟固让不见可，乃拜。<br /><br />&nbsp;&nbsp;&nbsp;&nbsp;始谟之进，李珏、杨嗣复实推引之。武宗立，谟坐二人党，出为汾州刺史。<br /><br />&nbsp;&nbsp;&nbsp;&nbsp;俄贬信州长史。宣宗嗣位，移郢、商二州刺史。召授给事中，迁御史中丞，发驸<br /><br />&nbsp;&nbsp;&nbsp;&nbsp;马都尉杜中立奸赃，权戚缩气。俄兼户部侍郎事，谟奏：“中丞，纪纲所寄，不<br /><br />&nbsp;&nbsp;&nbsp;&nbsp;宜杂领钱谷，乞专治户部。”诏可。顷之，进同中书门下平章事。建言：“今天<br /><br />&nbsp;&nbsp;&nbsp;&nbsp;下粗治，惟东宫未立，不早以正人傅导之，非所以存副贰之重。”且泣下，帝为<br /><br />&nbsp;&nbsp;&nbsp;&nbsp;感动。自敬宗后，恶言储嫡事，故公卿无敢开陈者。时帝春秋高，嫡嗣未辨，谟<br /><br />&nbsp;&nbsp;&nbsp;&nbsp;辅政，白发其端，朝议归重。<br /><br />&nbsp;&nbsp;&nbsp;&nbsp;会詹毗国献象，谟以为非土性，不可畜，请还其献。诏可。河东节度使李业<br /><br />&nbsp;&nbsp;&nbsp;&nbsp;杀降虏，边部震扰，业内恃凭藉，人无敢言者，谟奏徙滑州。迁中书侍郎。大理<br /><br />&nbsp;&nbsp;&nbsp;&nbsp;卿马曙有犀铠数十首，惧而瘗之。奴王庆以怨告曙藏甲有异谋，按之无它状，投<br /><br />&nbsp;&nbsp;&nbsp;&nbsp;曙岭外，庆免。议者谓奴诉主，法不听。谟引律固争，卒论庆死。累迁门下侍郎，<br /><br />&nbsp;&nbsp;&nbsp;&nbsp;兼户部尚书。<br /><br />&nbsp;&nbsp;&nbsp;&nbsp;大中十年，以平章事领剑南西川节度使。上疾求代，召拜吏部尚书，因久疾，<br /><br />&nbsp;&nbsp;&nbsp;&nbsp;检校尚书右仆射、太子少保。卒，年六十六，赠司徒。<br /><br />&nbsp;&nbsp;&nbsp;&nbsp;谟为宰相，议事天子前，它相或委抑规讽，惟谟谠切无所回畏。宣宗尝曰：<br /><br />&nbsp;&nbsp;&nbsp;&nbsp;“谟名臣孙，有祖风，朕心惮之。”然卒以刚正为令狐T所忌，谗罢之。<br /><br />&nbsp;&nbsp;&nbsp;&nbsp;赞曰：君臣之际，顾不难哉！以徵之忠，而太宗之睿，身殁未几，猜谮遽行。<br /><br />&nbsp;&nbsp;&nbsp;&nbsp;始，徵之谏，累数十余万言，至君子小人，未尝不反复为帝言之，以佞邪之乱忠<br /><br />&nbsp;&nbsp;&nbsp;&nbsp;也。久犹不免。故曰：“皓皓者易污，ii者难全”，自古所叹云。唐柳芳称“<br /><br />&nbsp;&nbsp;&nbsp;&nbsp;徵死，知不知莫不恨惜，以为三代遗直”。谅哉！谟之论议挺挺，有祖风烈，《<br /><br />&nbsp;&nbsp;&nbsp;&nbsp;诗》所谓“是以似之”者欤！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,927572);">加入书签</a><a
                        href="927486.html">上一页</a>&larr;<a href="index.html">返回列表</a>&rarr;<a
                            href="927654.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "927486.html"; var next_page = "927654.html"; var index_page = "index.html"; var sortid = "9"; var article_id = "14231"; var chapter_id = "927572"; var articlename = "新唐书"; var chaptername = " 卷九十七 列传第二十二"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>