<!DOCTYPE html>
<html>
<head>
<meta charset="gbk" />
<title>新唐书- 卷一百五十九 列传第八十四-在线阅读-哈西文学网</title>
<meta name="keywords" content="欧阳修、宋祁，新唐书， 卷一百五十九 列传第八十四全文， 卷一百五十九 列传第八十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百五十九 列传第八十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939741.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939741.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十九 列传第八十四</h1>
            <div class="link xb">
                <a href="939698.html">上一页</a>&larr;<a href="index.html">返回列表</a>&rarr;<a
                    href="939781.html">下一页</a></div>			
            <div id="BookText">&nbsp;&nbsp;&nbsp;&nbsp;◎鲍李萧薛樊王吴郑陆卢柳崔<br /><br />&nbsp;&nbsp;&nbsp;&nbsp;鲍防，字子慎，襄州襄阳人。少孤窭，强志于学，善辞章。及进士第，历署<br /><br />&nbsp;&nbsp;&nbsp;&nbsp;节度府僚属。入为职方员外郎。薛兼训帅太原，被病，代宗授防少尹、节度行军<br /><br />&nbsp;&nbsp;&nbsp;&nbsp;司马，召见，慰遣之。俄知留后，兼太原尹、节度使。人乐其治，诏图形别殿。<br /><br />&nbsp;&nbsp;&nbsp;&nbsp;入为御史大夫，历福建、江西观察使，召拜左散骑常侍。从德宗奉天，进礼部侍<br /><br />&nbsp;&nbsp;&nbsp;&nbsp;郎，封东海郡公。<br /><br />&nbsp;&nbsp;&nbsp;&nbsp;贞元元年，策贤良方正，得穆质、裴复、柳公绰、归登、崔、韦纯、魏弘<br /><br />&nbsp;&nbsp;&nbsp;&nbsp;简、熊执易等，世美防知人。时比岁旱，策问阴阳l，质对：“汉故事，免三<br /><br />&nbsp;&nbsp;&nbsp;&nbsp;公，卜式请烹弘羊。”指当时辅政者。右司郎中独孤矣下质，防不许，曰：<br /><br />&nbsp;&nbsp;&nbsp;&nbsp;“使上闻所未闻，不亦善乎？”卒置质高第，帝见策嘉揖。<br /><br />&nbsp;&nbsp;&nbsp;&nbsp;初，防与知杂御史窦参遇，导骑不引避，参谪其仆。及为相，防尹京兆，迫<br /><br />&nbsp;&nbsp;&nbsp;&nbsp;使致仕，授工部尚书。防吒曰：“吾与萧昕子齿，而同昕老，坐宰相余忿邪！”<br /><br />&nbsp;&nbsp;&nbsp;&nbsp;不得志卒，年六十九，赠太子少保，谥曰宣。防于诗尤工，有所感发，以讥切世<br /><br />&nbsp;&nbsp;&nbsp;&nbsp;敝，当时称之。与中书舍人谢良弼友善，时号“鲍谢”云。<br /><br />&nbsp;&nbsp;&nbsp;&nbsp;李自良，兖州泗水人。天宝乱，往从兖郓节度使能元皓。以战多，累授右卫<br /><br />&nbsp;&nbsp;&nbsp;&nbsp;率。从袁鹛衷粼晁，积阀至试殿中监，事浙东薛兼训节度府。兼训徙太原，<br /><br />&nbsp;&nbsp;&nbsp;&nbsp;又为牙将。鲍防代总节度事，会回纥入寇，防遣大将焦伯瑜等击之。自良曰：“<br /><br />&nbsp;&nbsp;&nbsp;&nbsp;寇远来，难与争锋。请筑二垒~归路，坚壁勿出，求战不许，师老而堕，其势<br /><br />&nbsp;&nbsp;&nbsp;&nbsp;易乘。”防不听。伯瑜战百井，大败。由是知名。<br /><br />&nbsp;&nbsp;&nbsp;&nbsp;马燧代防，表为军候。自良为人勤且有谋，燧倚信之。从讨田悦还，攻李怀<br /><br />&nbsp;&nbsp;&nbsp;&nbsp;光河中，数履锋陷阵，功在诸将右。贞元三年，燧来朝，德宗罢燧兵，以自良代<br /><br />&nbsp;&nbsp;&nbsp;&nbsp;之。自良以事燧久，不敢当，议者多其让，乃授右龙武大将军。入谢，帝终以河<br /><br />&nbsp;&nbsp;&nbsp;&nbsp;东近胡，谓曰：“卿于进退宁不有礼？然守北门无易卿者，勉为朕行。”乃以检<br /><br />&nbsp;&nbsp;&nbsp;&nbsp;校工部尚书充河东节度使。居治九年，举不愆法，简俭易循，民不知有军，上下<br /><br />&nbsp;&nbsp;&nbsp;&nbsp;谐附。卒于官，赠尚书左仆射。<br /><br />&nbsp;&nbsp;&nbsp;&nbsp;萧昕，字中明，梁鄱阳王恢七世孙，世居河南。再中博学宏辞科，调寿安尉，<br /><br />&nbsp;&nbsp;&nbsp;&nbsp;累迁左补阙。哥舒翰为副元帅拒安禄山，辟掌书记，翰败，У雷呤瘛Ｋ嘧诹，<br /><br />&nbsp;&nbsp;&nbsp;&nbsp;奉诰册见行在。历中书舍人、礼部侍郎。代宗狩陕，昕由武关从帝，擢国子祭酒。<br /><br />&nbsp;&nbsp;&nbsp;&nbsp;建请崇太学以树教本，帝寤其言，诏群臣有籍于朝及神策六军子弟隶业者，听补<br /><br />&nbsp;&nbsp;&nbsp;&nbsp;生员。<br /><br />&nbsp;&nbsp;&nbsp;&nbsp;大历中，持节吊回纥。回纥恃功，廷让昕曰：“乃中国乱，非我无以平，奈<br /><br />&nbsp;&nbsp;&nbsp;&nbsp;何市马不时归我直？”众失色。昕徐曰：“国家龛定寇难，功虽丝毫不遗赏，况<br /><br />&nbsp;&nbsp;&nbsp;&nbsp;邻国乎？仆固怀恩，我之叛臣，尔与连祸，又引吐蕃暴我郊甸。天舍其衷，吐蕃<br /><br />&nbsp;&nbsp;&nbsp;&nbsp;败北，回纥悔惧，叩颡乞和。非天子恤旧功，则只马不得出塞下，孰为失信者？”<br /><br />&nbsp;&nbsp;&nbsp;&nbsp;回纥大惭，因厚礼昕，遣使者约和。转工部尚书，封晋陵侯。德宗出奉天，昕年<br /><br />&nbsp;&nbsp;&nbsp;&nbsp;八十余，步出城。贼求之急，独窜山谷间，仅至奉天。迁太子少傅，爵郡公，兼<br /><br />&nbsp;&nbsp;&nbsp;&nbsp;礼部尚书，知贡举。久之，以太子少师致仕。卒，年九十三，赠扬州大都督，谥<br /><br />&nbsp;&nbsp;&nbsp;&nbsp;曰懿。<br /><br />&nbsp;&nbsp;&nbsp;&nbsp;昕始荐张镐、来，在礼部擢杜黄裳、高郢、裴。其后镐兴布衣，不数年<br /><br />&nbsp;&nbsp;&nbsp;&nbsp;位将相，为将有威名，黄裳等继辅政，并为名宰云。<br /><br />&nbsp;&nbsp;&nbsp;&nbsp;薛播，河中宝鼎人。曾祖文思，官中书舍人。播早孤，伯母林通经史，善属<br /><br />&nbsp;&nbsp;&nbsp;&nbsp;文，躬授经诸子及播兄弟，故开元、天宝间，播兄弟七人皆擢进士第，为衣冠光<br /><br />&nbsp;&nbsp;&nbsp;&nbsp;韪。累授殿中侍御史，迁武功、万年令。温敏而裕，与人交有常，李栖筠、常衮、<br /><br />&nbsp;&nbsp;&nbsp;&nbsp;崔v甫并器之。v甫辅政，拜中书舍人，出为汝州刺史。坐小累，贬泉州，再迁<br /><br />&nbsp;&nbsp;&nbsp;&nbsp;至河南尹。以礼部侍郎卒，赠本曹尚书。<br /><br />&nbsp;&nbsp;&nbsp;&nbsp;子公达，擢进士第。佐凤翔军。会帅不文，尝集射，设的高数十尺，令曰：<br /><br />&nbsp;&nbsp;&nbsp;&nbsp;“中者酬锦与金。”一军莫能中。公达执弓矢揖曰：“请为公欢。”射三发连中，<br /><br />&nbsp;&nbsp;&nbsp;&nbsp;众大呼笑。帅不喜，乃自免去。复佐河阳军。以国子助教居东都卒。<br /><br />&nbsp;&nbsp;&nbsp;&nbsp;樊泽，字安时，河中人。少孤，依外家客河朔。相卫节度使薛嵩表为尧山令。<br /><br />&nbsp;&nbsp;&nbsp;&nbsp;举贤良方正，次潼关，雨淖，困不能前。有熊执易者，同舍逆旅，哀之，辍所乘<br /><br />&nbsp;&nbsp;&nbsp;&nbsp;马，倾褚以济，自罢所举。是岁，泽上第，杨炎善之，擢左补阙。<br /><br />&nbsp;&nbsp;&nbsp;&nbsp;泽有武力，喜兵法，议者谓有将帅器。尝召对延英，德宗叹其论兵“与我意<br /><br />&nbsp;&nbsp;&nbsp;&nbsp;合”。累迁山南东道司马，就拜节度使。每射猎，诸将惮其材武。数与李希烈确，<br /><br />&nbsp;&nbsp;&nbsp;&nbsp;禽票将张嘉瑜、杜文朝、梁悛之等，贼气沮缩，遂取唐、隋二州。贞元三年，为<br /><br />&nbsp;&nbsp;&nbsp;&nbsp;荆南节度使。会山南东道嗣曹王皋卒，军乱，剽居人。以泽威惠著襄、汉间，复<br /><br />&nbsp;&nbsp;&nbsp;&nbsp;徙山南东道，加检校尚书右仆射。十四年卒，年五十七，赠司空，谥曰成。讣至，<br /><br />&nbsp;&nbsp;&nbsp;&nbsp;帝为撤宴废朝。<br /><br />&nbsp;&nbsp;&nbsp;&nbsp;子宗师，字绍述。始为国子主簿，元和三年，擢军谋宏远科，授著作佐郎。<br /><br />&nbsp;&nbsp;&nbsp;&nbsp;历金部郎中、绵州刺史。徙绛州，治有迹。进谏议大夫，未拜卒。始，宗师家饶<br /><br />&nbsp;&nbsp;&nbsp;&nbsp;于财，悉散施姻旧宾客，妻子告不给，宗师笑不答。然力学多通解，著《春秋传》、<br /><br />&nbsp;&nbsp;&nbsp;&nbsp;《魁纪公》、《樊子》凡百余篇，别集尚多。韩愈称宗师论议平正有经据，尝荐<br /><br />&nbsp;&nbsp;&nbsp;&nbsp;其材云。<br /><br />&nbsp;&nbsp;&nbsp;&nbsp;王纬，字文卿，并州太原人。父之咸，为长安尉，与弟之贲、之奂皆有文。<br /><br />&nbsp;&nbsp;&nbsp;&nbsp;纬举明经，以书判入等，历长安尉。大历中，与李泌俱为路嗣恭江西观察判官。<br /><br />&nbsp;&nbsp;&nbsp;&nbsp;泌见恶于元载，嗣恭希意欲杀之，纬护解，仅免。泌执政，奏于己有私恩，德宗<br /><br />&nbsp;&nbsp;&nbsp;&nbsp;许为泌报，故进纬给事中。浙西观察使缺，泌拟纬，帝曰：“是朕为君报德者乎？<br /><br />&nbsp;&nbsp;&nbsp;&nbsp;黄门要地，独不留议事耶？”对曰：“浙西赋入尤剧，纬清而忠，能惠养民，故<br /><br />&nbsp;&nbsp;&nbsp;&nbsp;请遣之。”制可。初，州县有韩晔狈Ｇ未入者十八万缗，府史请裒为进奉，纬<br /><br />&nbsp;&nbsp;&nbsp;&nbsp;上疏愿蠲以纾民，诏听之。贞元十年，加御史大夫兼诸道盐铁转运使。裴延龄以<br /><br />&nbsp;&nbsp;&nbsp;&nbsp;诸道负钱四百万缗献为羡钱，以图宠，纬奏“此诸州经费”，大忤延龄意，改检<br /><br />&nbsp;&nbsp;&nbsp;&nbsp;校工部尚书。卒，年七十一，赠太子少保。<br /><br />&nbsp;&nbsp;&nbsp;&nbsp;纬居官以清白称，然好用刻深吏督察其下，条约苛碎，人不聊云。<br /><br />&nbsp;&nbsp;&nbsp;&nbsp;吴凑，章敬皇后弟也。由布衣与兄溆一日赐官封皆等，而凑畏太盛，乞解太<br /><br />&nbsp;&nbsp;&nbsp;&nbsp;子詹事，换检校宾客兼家令。进累左金吾卫大将军。<br /><br />&nbsp;&nbsp;&nbsp;&nbsp;凑才敏锐，而谦畏自将，帝数顾访，尤见委信。是时，令狐彰、田神功等继<br /><br />&nbsp;&nbsp;&nbsp;&nbsp;没，其下乘丧挟兵，辄偃蹇摇乱。凑持节至汴、滑，委悉慰说，裁所欲为奏，各<br /><br />&nbsp;&nbsp;&nbsp;&nbsp;尽其情，亦度朝廷可行者，故军中O附。帝才其为，重之。元载当国久，愎状日<br /><br />&nbsp;&nbsp;&nbsp;&nbsp;肆，帝阴欲诛，未发也，顾左右无可与计，即召凑图之。俄而收载赐死。于是王<br /><br />&nbsp;&nbsp;&nbsp;&nbsp;缙、杨炎、王昂、韩会、包佶等皆当坐，凑建言：“法有首从，从不应死，一用<br /><br />&nbsp;&nbsp;&nbsp;&nbsp;极刑，亏德伤仁。”缙等繇是得减死。丁后母丧解职。既除，拜右卫将军。<br /><br />&nbsp;&nbsp;&nbsp;&nbsp;德宗初，出为福建观察使，政勤清，美誉四腾。与宰相窦参有憾，参数加短<br /><br />&nbsp;&nbsp;&nbsp;&nbsp;毁，又言凑风痹不良趋走，帝召还，验其疾，非是，繇是不直参。擢凑陕虢观察<br /><br />&nbsp;&nbsp;&nbsp;&nbsp;使，代李翼。翼，参党也。宣武刘玄佐死，以凑检校兵部尚书领节度使驰代。未<br /><br />&nbsp;&nbsp;&nbsp;&nbsp;至，汴军乱，立玄佐子士宁。帝欲遣兵内凑，而参请授士宁以沮凑，还为右金吾<br /><br />&nbsp;&nbsp;&nbsp;&nbsp;卫大将军。<br /><br />&nbsp;&nbsp;&nbsp;&nbsp;贞元十四年夏，大旱，谷贵，人流亡，帝以过京兆尹韩皋，罢之。即召凑代<br /><br />&nbsp;&nbsp;&nbsp;&nbsp;皋，已谢，督视事，明日诏乃下。凑为人强力劬俭，瞿瞿未尝扰民，上下爱向。<br /><br />&nbsp;&nbsp;&nbsp;&nbsp;京师苦宫市强估取物，而有司附媚中官，率阿从无敢争。凑见便殿，因言：“中<br /><br />&nbsp;&nbsp;&nbsp;&nbsp;人所市，不便宵民，徒纷纷流议。宫中所须，责臣可办。若不欲外吏与闻禁中事，<br /><br />&nbsp;&nbsp;&nbsp;&nbsp;宜料中官高年谨信者为宫市令，平贾和售，以息众喧。”又言：“掌闲、骑、<br /><br />&nbsp;&nbsp;&nbsp;&nbsp;飞龙、内园、芙蓉园、禁兵诸司杂供役手，资课太繁，宜有蠲省。”帝辄顺可。<br /><br />&nbsp;&nbsp;&nbsp;&nbsp;初，府中易凑贵戚子，不便簿领，每有疑狱，时其将出，则遮凑取决，幸仓卒得<br /><br />&nbsp;&nbsp;&nbsp;&nbsp;容欺。凑叩鞍一视，凡指`，尽中其弊，初无留思，众畏服，不意凑精裁遣如此。<br /><br />&nbsp;&nbsp;&nbsp;&nbsp;僚史非大过不榜责，召至廷，诘服原去，其下传相训勖，举无稽事。<br /><br />&nbsp;&nbsp;&nbsp;&nbsp;文敬太子、义章公主仍薨，帝悼念，厚葬之，车土治坟，农事废。凑候帝间<br /><br />&nbsp;&nbsp;&nbsp;&nbsp;徐言，极争不避。或劝论事宜简约，不尔，为上厌苦。凑曰：“上明睿，忧劳四<br /><br />&nbsp;&nbsp;&nbsp;&nbsp;海，不以爱所钟而疲民以逞也。顾左右钳噤自安耳，若反复启寤，幸一听之，则<br /><br />&nbsp;&nbsp;&nbsp;&nbsp;民受赐为不少。挢舌阿旨固善，有如穷民上诉，叵云罪何？”以能进兼兵部尚书。<br /><br />&nbsp;&nbsp;&nbsp;&nbsp;及属病，门不内医巫，不尝药，家人泣请。对曰：“吾以庸谨起田亩，位三<br /><br />&nbsp;&nbsp;&nbsp;&nbsp;品，显仕四十年，年七十，尚何求？自古外戚令终者可数，吾得以天年归侍先人<br /><br />&nbsp;&nbsp;&nbsp;&nbsp;地下，足矣！”帝知之，诏侍医敦进汤剂，不获已，一饮之。卒，年七十一，赠<br /><br />&nbsp;&nbsp;&nbsp;&nbsp;尚书右仆射，谥曰成。<br /><br />&nbsp;&nbsp;&nbsp;&nbsp;先是，街樾稀残，有司莳榆其空，凑曰：“榆非人所荫玩。”悉易以槐，及<br /><br />&nbsp;&nbsp;&nbsp;&nbsp;槐成而凑已亡，行人指树怀之。唐兴，后族退居奉朝请者，犹以事失职，而凑任<br /><br />&nbsp;&nbsp;&nbsp;&nbsp;中外，未尝以罪过罢，为世外戚表云。<br /><br />&nbsp;&nbsp;&nbsp;&nbsp;溆子士矩。士矩文学蚤就，喜与豪英游，故人人助为谈说。开成初，为江西<br /><br />&nbsp;&nbsp;&nbsp;&nbsp;观察使，飨宴侈纵，一日费凡十数万。初至，库钱二十七万缗，晚年才九万，军<br /><br />&nbsp;&nbsp;&nbsp;&nbsp;用单匮，无所仰。事闻，中外共申解，得以亲议，文宗弗穷治也，贬蔡州别驾。<br /><br />&nbsp;&nbsp;&nbsp;&nbsp;谏官执处其罪，不纳。于是御史中丞狄兼谟建言：“陛下擢任士矩，非私也；士<br /><br />&nbsp;&nbsp;&nbsp;&nbsp;矩负陛下而治之，亦非私也。请遣御史至江西即讯，使杜江淮它镇循习意。”帝<br /><br />&nbsp;&nbsp;&nbsp;&nbsp;听，乃流端州。<br /><br />&nbsp;&nbsp;&nbsp;&nbsp;郑权，汴州开封人。擢进士第，佐泾原节度刘昌府。昌被病入朝，度其军必<br /><br />&nbsp;&nbsp;&nbsp;&nbsp;乱，以权宽厚容众，檄主后务。昌去，军果乱，权挺身冒刃，明谕逆顺，杀首乱<br /><br />&nbsp;&nbsp;&nbsp;&nbsp;者，一军畏伏。德宗方厌兵，藩屯校佐得士心者，皆就命之，权自试参军拜行军<br /><br />&nbsp;&nbsp;&nbsp;&nbsp;司马。擢累河南尹，进拜山南东道节度使，徙领德棣沧景军。时讨李师道，权身<br /><br />&nbsp;&nbsp;&nbsp;&nbsp;将兵出屯，奏置归化县，绥纳降附。沧州刺史李宗]数违命，权劾奏，诏追之，<br /><br />&nbsp;&nbsp;&nbsp;&nbsp;宗]以州兵留己自解。宪宗更以乌重胤代权，沧人惧，共逐宗]还京师，有诏斩<br /><br />&nbsp;&nbsp;&nbsp;&nbsp;以徇，徙权节度宁。或讼宗]为权所诬，左迁原王傅。改右金吾卫大将军。<br /><br />&nbsp;&nbsp;&nbsp;&nbsp;穆宗立，以左散骑常侍持节为回鹘告哀使，以足疾辞，不许，肩舁就道。权<br /><br />&nbsp;&nbsp;&nbsp;&nbsp;识诣魁然，有闳辩。与可汗争曲直，持议明壮，虏礼异之。使还，三迁工部尚书。<br /><br />&nbsp;&nbsp;&nbsp;&nbsp;用度豪侈，乃结权幸求镇守，于是检校尚书右仆射、岭南节度使。多裒赀珍，使<br /><br />&nbsp;&nbsp;&nbsp;&nbsp;吏输送，凡帝左右助力者皆有纳焉，人笑之。卒于官。<br /><br />&nbsp;&nbsp;&nbsp;&nbsp;陆亘，字景山，苏州吴人。元和三年，策制科中第，补万年丞。再迁太常博<br /><br />&nbsp;&nbsp;&nbsp;&nbsp;士。礼史孟真练容典，博士降色访逮，史倚以倨横。会将册皇太子，草仪，真参<br /><br />&nbsp;&nbsp;&nbsp;&nbsp;议偃蹇，亘榜逐之，胥曹失色。迁累户部郎中、太常少卿。历兖蔡虢苏四州刺史、<br /><br />&nbsp;&nbsp;&nbsp;&nbsp;浙东观察使，徙宣歙。太和八年卒，年七十一，赠礼部尚书。<br /><br />&nbsp;&nbsp;&nbsp;&nbsp;亘文明严重，所到以善政称。初为兖州，对延英，具陈：“节度分兵屯属州，<br /><br />&nbsp;&nbsp;&nbsp;&nbsp;刺史不能制，故易乱。”帝因诏屯士得隶刺史。温州濒海，经贼乱，夺官吏半禄<br /><br />&nbsp;&nbsp;&nbsp;&nbsp;代民租，后相沿，更以为奸，亘还官全禀，绳赃罪，吏畏而赖之。<br /><br />&nbsp;&nbsp;&nbsp;&nbsp;卢坦，字保衡，河南洛阳人。仕为河南尉。时杜黄裳为尹，召坦立堂下，曰：<br /><br />&nbsp;&nbsp;&nbsp;&nbsp;“某家子与恶人游，破产，盍察之？”坦曰：“凡居官廉，虽大臣无厚畜，其能<br /><br />&nbsp;&nbsp;&nbsp;&nbsp;积财者必剥下以致之。如子孙善守，是天富不道之家，不若恣其不道，以归于人。”<br /><br />&nbsp;&nbsp;&nbsp;&nbsp;黄裳惊其言，自是遇加厚。<br /><br />&nbsp;&nbsp;&nbsp;&nbsp;李复为郑滑节度使，表为判官。监军薛盈珍数干政，坦每据理拒之。有善笛<br /><br />&nbsp;&nbsp;&nbsp;&nbsp;者，大将等悦之，诣复请为重职。坦笑曰：“大将久在军，积劳亟迁，乃及右职。<br /><br />&nbsp;&nbsp;&nbsp;&nbsp;奈何自薄，欲与吹笛少年同列邪？”诸将惭，遽出就坦谢。复病甚，盈珍以甲士<br /><br />&nbsp;&nbsp;&nbsp;&nbsp;五百内牙中，封府库，举军大恐。坦劝止之，军乃安。复卒，诏姚南仲代之。盈<br /><br />&nbsp;&nbsp;&nbsp;&nbsp;珍以南仲本书生，易之，曰：“是将材邪？”坦私谓人曰：“姚大夫外柔中刚，<br /><br />&nbsp;&nbsp;&nbsp;&nbsp;监军若侵之，必不受。我留，恐及祸。”乃从复丧归东都，为寿安令。盈珍果与<br /><br />&nbsp;&nbsp;&nbsp;&nbsp;南仲不相中，幕府多黜死者。<br /><br />&nbsp;&nbsp;&nbsp;&nbsp;河南赋限已穷，县人诉机织未就，坦诣府请申十日。不听。坦谕县人第输，<br /><br />&nbsp;&nbsp;&nbsp;&nbsp;勿顾限，违之不过罚令俸尔。由是知名。累为刑部郎中，兼侍御史知杂事。赤县<br /><br />&nbsp;&nbsp;&nbsp;&nbsp;尉为台所按，京兆尹密救之，帝遣中人就释。坦白中丞，请中覆，中人走以闻，<br /><br />&nbsp;&nbsp;&nbsp;&nbsp;帝曰：“吾固宜先命有司。”遂下诏，乃释。数月迁中丞。<br /><br />&nbsp;&nbsp;&nbsp;&nbsp;初，诸道长吏罢还者，取本道钱为进奉，帝因赦令一切禁止，而山南节度使<br /><br />&nbsp;&nbsp;&nbsp;&nbsp;柳晟、浙西观察使阎济美格诏输献，坦劾奏，晟、济美白衣待罪。帝谕坦曰：“<br /><br />&nbsp;&nbsp;&nbsp;&nbsp;二人所献皆家财，朕已许原，不可失信。”坦曰：“所以布大信者，赦令也。今<br /><br />&nbsp;&nbsp;&nbsp;&nbsp;二臣违诏，陛下奈何以小信失大信乎！”帝曰：“朕既受之，奈何？”坦曰：“<br /><br />&nbsp;&nbsp;&nbsp;&nbsp;出归有司，以明陛下之德。”帝纳之。李诛，有司将毁其祖墓，坦上疏谏止。<br /><br />&nbsp;&nbsp;&nbsp;&nbsp;裴均为仆射，将居谏议、常侍上，坦引故事及姚南仲旧比。均曰：“南仲何人？”<br /><br />&nbsp;&nbsp;&nbsp;&nbsp;曰：“守正而不交权幸者。”均怒，遂罢为左庶子。<br /><br />&nbsp;&nbsp;&nbsp;&nbsp;数月，拜宣歙池观察使。初，刘辟婿苏强坐诛。强兄弘，宦晋州，自免去，<br /><br />&nbsp;&nbsp;&nbsp;&nbsp;人莫敢用者。坦奏“弘有才行，其弟从辟时，距三千里，宜不通谋，今坐废，非<br /><br />&nbsp;&nbsp;&nbsp;&nbsp;用人意”，因请署判官，帝曰：“使强不诛，尚录其材，况彼兄耶？”时江淮旱，<br /><br />&nbsp;&nbsp;&nbsp;&nbsp;谷踊贵，或请抑其价。坦曰：“所部地狭，谷来他州，若直贱，谷不至矣，不如<br /><br />&nbsp;&nbsp;&nbsp;&nbsp;任之。”既而商以米坌至，乃多贷兵食出诸市，估遂平。<br /><br />&nbsp;&nbsp;&nbsp;&nbsp;再迁户部侍郎，判度支。或告泗州刺史薛謇为代北水运时，畜异马，不以献，<br /><br />&nbsp;&nbsp;&nbsp;&nbsp;事下度支。坦遣吏验，未反，帝迟之，更遣中人刘泰昕往。坦曰：“事付有司，<br /><br />&nbsp;&nbsp;&nbsp;&nbsp;而又遣宦官，岂有司不足信乎？”三奏，帝乃止。表韩重华为代北水运使，开废<br /><br />&nbsp;&nbsp;&nbsp;&nbsp;田，列壁二十，益兵三千人，岁收粟二十万石。<br /><br />&nbsp;&nbsp;&nbsp;&nbsp;河毁西受降城，宰相李吉甫议徙天德。坦以为：“城当碛口，得制北狄之要，<br /><br />&nbsp;&nbsp;&nbsp;&nbsp;美水丰草，边鄣所利。若避河流，不过退徙数里，奈何徇一时省费，堕万世策邪？<br /><br />&nbsp;&nbsp;&nbsp;&nbsp;天德故城，地壤瘠，北倚山，去河远，烽候无所统接，虏骑唐突，势不容知，<br /><br />&nbsp;&nbsp;&nbsp;&nbsp;是无故而蹙地二百里，故曰非便。”城使周怀义亦以为言。吉甫不悦，出坦为东<br /><br />&nbsp;&nbsp;&nbsp;&nbsp;川节度。后数月，怀义忧死，燕重旰代之，遂徙天德。师人怨，杀重旰，覆其家。<br /><br />&nbsp;&nbsp;&nbsp;&nbsp;初，坦与宰相李绛议多协，绛藉为己助，及坦出半岁而绛罢。治东川，尽蠲<br /><br />&nbsp;&nbsp;&nbsp;&nbsp;山泽盐井榷率之籍。吴少诚之诛，诏以兵二千屯安州，坦每朔望使人问其父母妻<br /><br />&nbsp;&nbsp;&nbsp;&nbsp;子，视疾病医药，故士皆感慰，无逃还者。惟请收军吏闰月粮助行营，为人所非。<br /><br />&nbsp;&nbsp;&nbsp;&nbsp;元和十二年卒，年六十九，赠礼部尚书。<br /><br />&nbsp;&nbsp;&nbsp;&nbsp;旧制，官、阶、勋俱三品始听立戟，后虽转四品官，非贬削者戟不夺。坦为<br /><br />&nbsp;&nbsp;&nbsp;&nbsp;户部侍郎时，阶朝议大夫，勋护军，以尝任宣州刺史三品，请立戟，许之。时郑<br /><br />&nbsp;&nbsp;&nbsp;&nbsp;余庆淹练旧章，以为非是。为宪司劾正，诏罚一月俸，夺戟。自贞元以来，立戟<br /><br />&nbsp;&nbsp;&nbsp;&nbsp;十八家不应令，并追正之。<br /><br />&nbsp;&nbsp;&nbsp;&nbsp;阎济美者，第进士，有长者名。贞元末，繇婺州刺史为福建观察使，徙浙西。<br /><br />&nbsp;&nbsp;&nbsp;&nbsp;为治简易，居镇未尝增常赋。罢浙西也，方在道，见诏而贡献无所还，故帝为言<br /><br />&nbsp;&nbsp;&nbsp;&nbsp;之。寻出华州刺史，入为秘书监，以工部尚书致仕。卒，谥曰温。<br /><br />&nbsp;&nbsp;&nbsp;&nbsp;柳晟，河中解人。六世祖敏，仕后周为太子太保。父潭，尚和政公主，官太<br /><br />&nbsp;&nbsp;&nbsp;&nbsp;仆卿。晟年十二，居父丧，为身孝。代宗养宫中，使与太子诸王受学于吴大并<br /><br />&nbsp;&nbsp;&nbsp;&nbsp;子通玄，率十日辄上所学。既长，诏大等即家教授。拜检校太常卿。<br /><br />&nbsp;&nbsp;&nbsp;&nbsp;德宗立，晟亲信用事。朱反，从帝至奉天，自请入京师说贼党以携沮之，<br /><br />&nbsp;&nbsp;&nbsp;&nbsp;帝壮其志，得遣。将右将军郭常、左将军张光晟皆晟雅故，晟出密诏，陈祸福<br /><br />&nbsp;&nbsp;&nbsp;&nbsp;逆顺，常奉诏受命，约自拔归。要籍朱既昌告其谋，捕系晟及常外狱，晟夜半<br /><br />&nbsp;&nbsp;&nbsp;&nbsp;坎垣毁械而亡，断发为浮屠，间归奉天，帝见，为流涕。乘舆还京师，擢原王府<br /><br />&nbsp;&nbsp;&nbsp;&nbsp;长史。吴通玄得罪，晟上书理其辜，其弟止曰：“天子方怒，无诒悔！”不听。<br /><br />&nbsp;&nbsp;&nbsp;&nbsp;凡三上书，帝意解，通玄得减死。<br /><br />&nbsp;&nbsp;&nbsp;&nbsp;晟累迁将作少监，以护作崇陵，封河东县子，授山南西道节度使。府兵讨刘<br /><br />&nbsp;&nbsp;&nbsp;&nbsp;辟还，未扣城，复诏戍梓州，军曹怒，胁监军谋变。晟闻，疾驱入劳士卒，既而<br /><br />&nbsp;&nbsp;&nbsp;&nbsp;问曰：“若等何为成功？”曰：“诛骄不受命者。”晟曰：“若知刘辟得罪天子<br /><br />&nbsp;&nbsp;&nbsp;&nbsp;而诛之，奈何复欲使后人诛若等耶？”士皆免胄拜，从所徙。入为将作监。使回<br /><br />&nbsp;&nbsp;&nbsp;&nbsp;鹘，奉册立可汗，逆谓曰：“属闻可汗无礼自大，去信自疆。夫礼信不能为，何<br /><br />&nbsp;&nbsp;&nbsp;&nbsp;足奉中国乎？”可汗诸贵人愕然骇，皆跪伏成礼。还为左金吾卫大将军，爵为公。<br /><br />&nbsp;&nbsp;&nbsp;&nbsp;卒，年六十九，诏从官临吊，赠太子少保。<br /><br />&nbsp;&nbsp;&nbsp;&nbsp;晟敏于辩，下士乐施。唯自兴元入朝，贡献不如诏，为御史中丞卢坦所劾，<br /><br />&nbsp;&nbsp;&nbsp;&nbsp;宪宗以其贤，置弗暴云。<br /><br />&nbsp;&nbsp;&nbsp;&nbsp;崔戎，字可大，玄<目韦>从孙也。举明经，补太子校书郎。判入等，调蓝田主<br /><br />&nbsp;&nbsp;&nbsp;&nbsp;簿。辟淮南李庸阝府。卫次公代庸阝，宪宗称戎才，故次公倚成于职。裴度节度<br /><br />&nbsp;&nbsp;&nbsp;&nbsp;太原，署参谋。时王承宗以镇叛，度请戎往谕，承宗至泣下，乃听命。入为殿中<br /><br />&nbsp;&nbsp;&nbsp;&nbsp;侍御史，擢累谏议大夫。<br /><br />&nbsp;&nbsp;&nbsp;&nbsp;云南蛮乱成都，诏戎持节剑南为宣抚使。奏罢税外姜芋钱；当赋钱者率三之，<br /><br />&nbsp;&nbsp;&nbsp;&nbsp;以其一准缯布，优其估以与民；绥招流亡。凡废若置，公私莫不便之。还拜给事<br /><br />&nbsp;&nbsp;&nbsp;&nbsp;中。出为华州刺史。吏以故事置钱万缗为刺史私用，戎不取。及去，召吏曰：“<br /><br />&nbsp;&nbsp;&nbsp;&nbsp;籍所置钱享军，吾重矫激以夸后人也。”徙兖海沂密观察使，民拥留于道不得行，<br /><br />&nbsp;&nbsp;&nbsp;&nbsp;乃休传舍，民至抱持取其靴。时诏使尚在，民泣诣使，请白天子丐戎还，使许诺。<br /><br />&nbsp;&nbsp;&nbsp;&nbsp;戎恚责其下，众曰：“留公而天子怒，不过斩吾二三老人，则公不去矣。”戎夜<br /><br />&nbsp;&nbsp;&nbsp;&nbsp;单骑亡去，民追不及乃止。至兖州，I灭奸吏十余辈，民大喜。岁余卒，年五十<br /><br />&nbsp;&nbsp;&nbsp;&nbsp;五，赠礼部尚书。<br /><br />&nbsp;&nbsp;&nbsp;&nbsp;子雍，字顺中，由起居郎出为和州刺史。庞勋以兵劫乌江，雍不能抗，遣人<br /><br />&nbsp;&nbsp;&nbsp;&nbsp;持牛酒劳之，密表其状。民不知，诉诸朝，宰相路岩素不平，因是傅其罪，赐死<br /><br />&nbsp;&nbsp;&nbsp;&nbsp;宣州。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939741);">加入书签</a><a
                        href="939698.html">上一页</a>&larr;<a href="index.html">返回列表</a>&rarr;<a
                            href="939781.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939698.html"; var next_page = "939781.html"; var index_page = "index.html"; var sortid = "9"; var article_id = "14231"; var chapter_id = "939741"; var articlename = "新唐书"; var chaptername = " 卷一百五十九 列传第八十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>