<!DOCTYPE html>
<html>
<head>
<meta charset="gbk" />
<title>新唐书- 卷二百一十九 列传第一百四十四-在线阅读-哈西文学网</title>
<meta name="keywords" content="欧阳修、宋祁，新唐书， 卷二百一十九 列传第一百四十四全文， 卷二百一十九 列传第一百四十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百一十九 列传第一百四十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944284.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944284.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百一十九 列传第一百四十四</h1>
            <div class="link xb">
                <a href="944283.html">上一页</a>&larr;<a href="index.html">返回列表</a>&rarr;<a
                    href="944285.html">下一页</a></div>			
            <div id="BookText">&nbsp;&nbsp;&nbsp;&nbsp;◎北狄<br /><br />&nbsp;&nbsp;&nbsp;&nbsp;契丹，本东胡种，其先为匈奴所破，保鲜卑山。魏青龙中，部酋比能稍桀骜，<br /><br />&nbsp;&nbsp;&nbsp;&nbsp;为幽州刺史王雄所杀，众遂微，逃潢水之南，黄龙之北。至元魏，自号曰契丹。<br /><br />&nbsp;&nbsp;&nbsp;&nbsp;地直京师东北五千里而赢，东距高丽，西奚，南营州，北H、室韦，阻冷陉山<br /><br />&nbsp;&nbsp;&nbsp;&nbsp;以自固。射猎居处无常。其君大贺氏，有胜兵四万，析八部，臣于突厥，以为俟<br /><br />&nbsp;&nbsp;&nbsp;&nbsp;斤。凡调发攻战，则诸部毕会；猎则部得自行。与奚不平，每斗不利，辄遁保鲜<br /><br />&nbsp;&nbsp;&nbsp;&nbsp;卑山。风俗与突厥大抵略侔。死不墓，以马车载尸入山，置于树颠。子孙死，父<br /><br />&nbsp;&nbsp;&nbsp;&nbsp;母旦夕哭；父母死则否，亦无丧期。<br /><br />&nbsp;&nbsp;&nbsp;&nbsp;武德中，其大酋孙敖曹与H长突地稽俱遣人来朝，而君长或小入寇边。后<br /><br />&nbsp;&nbsp;&nbsp;&nbsp;二年，君长乃遣使者上名马、丰貂。贞观二年，摩会来降。突厥颉利可汗不欲外<br /><br />&nbsp;&nbsp;&nbsp;&nbsp;夷与唐合，乃请以梁师都易契丹。太宗曰：“契丹、突厥不同类，今已降我，尚<br /><br />&nbsp;&nbsp;&nbsp;&nbsp;可索邪？师都，唐编户，盗我州部，突厥辄为助，我将禽之，谊不可易降者。”<br /><br />&nbsp;&nbsp;&nbsp;&nbsp;明年，摩会复入朝，赐鼓纛，由是有常贡。帝伐高丽，悉发酋长与奚首领从军。<br /><br />&nbsp;&nbsp;&nbsp;&nbsp;帝还，过营州，尽召其长窟哥及老人，差赐缯采，以窟哥为左武卫将军。<br /><br />&nbsp;&nbsp;&nbsp;&nbsp;大酋辱纥主曲据又率众归，即其部为玄州，拜曲据刺史，隶营州都督府。未<br /><br />&nbsp;&nbsp;&nbsp;&nbsp;几，窟哥举部内属，乃置松漠都督府，以窟哥为使持节十州诸军事、松漠都督，<br /><br />&nbsp;&nbsp;&nbsp;&nbsp;封无极男，赐氏李。以达稽部为峭落州，纥便部为弹汗州，独活部为无逢州，芬<br /><br />&nbsp;&nbsp;&nbsp;&nbsp;问部为羽陵州，突便部为日连州，芮奚部为徒河州，坠斤部为万丹州，伏部为匹<br /><br />&nbsp;&nbsp;&nbsp;&nbsp;黎、赤山二州，俱隶松漠府，即以辱纥主为之刺史。<br /><br />&nbsp;&nbsp;&nbsp;&nbsp;窟哥死，与奚连叛，行军总管阿史德枢宾等执松漠都督阿卜固献东都。窟哥<br /><br />&nbsp;&nbsp;&nbsp;&nbsp;有二孙：曰枯莫离，为左卫将军、弹汗州刺史，封归顺郡王；曰尽忠，为武卫大<br /><br />&nbsp;&nbsp;&nbsp;&nbsp;将军、松漠都督。而敖曹有孙曰万荣，为归诚州刺史。于是营州都督赵文骄沓，<br /><br />&nbsp;&nbsp;&nbsp;&nbsp;数侵侮其下，尽忠等皆怨望。万荣本以侍子入朝，知中国险易，挟乱不疑，即共<br /><br />&nbsp;&nbsp;&nbsp;&nbsp;举兵，杀文，盗营州反。尽忠自号无上可汗，以万荣为将，纵兵四略，所向辄<br /><br />&nbsp;&nbsp;&nbsp;&nbsp;下，不重浃，众数万，妄言十万，攻崇州，执讨击副使许钦寂。武后怒，诏鹰扬<br /><br />&nbsp;&nbsp;&nbsp;&nbsp;将军曹仁师、金吾大将军张玄遇、右武威大将军李多祚、司农少卿麻仁节等二十<br /><br />&nbsp;&nbsp;&nbsp;&nbsp;八将击之；以梁王武三思为榆关道安抚大使，纳言姚q为之副。更号万荣曰万斩，<br /><br />&nbsp;&nbsp;&nbsp;&nbsp;尽忠曰尽灭。诸将战西硖石黄獐谷，王师败绩，玄遇、仁节皆为虏禽。进攻平州，<br /><br />&nbsp;&nbsp;&nbsp;&nbsp;不克。败书闻，后乃以右武卫大将军建安王武攸宜为清边道大总管，击契丹；募<br /><br />&nbsp;&nbsp;&nbsp;&nbsp;天下人奴有勇者，官畀主直，悉发以击虏。万荣衔枚夜袭檀州，清边道副总管张<br /><br />&nbsp;&nbsp;&nbsp;&nbsp;九节募死士数百薄战，万荣败而走山。俄而尽忠死，突厥默啜袭破其部。万荣收<br /><br />&nbsp;&nbsp;&nbsp;&nbsp;散兵复振，使别将骆务整、何阿小入冀州，杀刺史陆宝积，掠数千人。<br /><br />&nbsp;&nbsp;&nbsp;&nbsp;武后闻尽忠死，更诏夏官尚书王孝杰、羽林卫将军苏宏晖率兵十七万讨契丹，<br /><br />&nbsp;&nbsp;&nbsp;&nbsp;战东硖石，师败，孝杰死之。万荣席已胜，遂屠幽州。攸宜遣将讨捕，不能克。<br /><br />&nbsp;&nbsp;&nbsp;&nbsp;乃命右金吾卫大将军河内郡王武懿宗为神兵道大总管，右肃政台御史大夫娄师德<br /><br />&nbsp;&nbsp;&nbsp;&nbsp;为清边道大总管，右武威卫大将军沙吒忠义为清边中道前军总管，兵凡二十万击<br /><br />&nbsp;&nbsp;&nbsp;&nbsp;贼。万荣锐甚，鼓而南，残瀛州属县，恣肆无所惮。于是神兵道总管杨玄基率奚<br /><br />&nbsp;&nbsp;&nbsp;&nbsp;军掩其尾，契丹大败，获何阿小，降别将李楷固、骆务整，收仗械如积。万荣委<br /><br />&nbsp;&nbsp;&nbsp;&nbsp;军走，残队复合，与奚搏。奚四面攻，乃大溃，万荣左驰。张九节为三伏伺之，<br /><br />&nbsp;&nbsp;&nbsp;&nbsp;万荣穷，与家奴轻骑走潞河东，惫甚，卧林下，奴斩其首，九节传之东都，馀众<br /><br />&nbsp;&nbsp;&nbsp;&nbsp;溃。攸宜凯而还，后喜，为赦天下，改元为神功。<br /><br />&nbsp;&nbsp;&nbsp;&nbsp;契丹不能立，遂附突厥。久视元年，诏左玉钤卫大将军李楷固、右武威卫将<br /><br />&nbsp;&nbsp;&nbsp;&nbsp;军骆务整讨契丹，破之。此两人皆虏善将，尝犯边，数窘官军者也，及是有功。<br /><br />&nbsp;&nbsp;&nbsp;&nbsp;开元二年，尽忠从父弟都督失活以默啜政衰，率部落与颉利发伊健啜来归，<br /><br />&nbsp;&nbsp;&nbsp;&nbsp;玄宗赐丹书铁券。后二年，与奚长李大T皆来，诏复置松漠府，以失活为都督，<br /><br />&nbsp;&nbsp;&nbsp;&nbsp;封松漠郡王，授左金吾卫大将军。仍其府置静析军，以失活为经略大使，所统八<br /><br />&nbsp;&nbsp;&nbsp;&nbsp;部皆擢其酋为刺史。诏将军薛泰为押蕃落使，督军镇抚。帝以东平王外孙杨元嗣<br /><br />&nbsp;&nbsp;&nbsp;&nbsp;女为永乐公主，妻失活。明年，失活死，赠特进，帝遣使吊祠，以其弟中郎将娑<br /><br />&nbsp;&nbsp;&nbsp;&nbsp;固袭封及所领。明年，娑固与公主来朝，宴赍有加。<br /><br />&nbsp;&nbsp;&nbsp;&nbsp;有可突于者，为静析军副使，悍勇得众，娑固欲去之，未决。可突于反攻娑<br /><br />&nbsp;&nbsp;&nbsp;&nbsp;固，娑固奔营州。都督许钦澹以州甲五百，合奚君长李大T兵共攻可突于。不胜，<br /><br />&nbsp;&nbsp;&nbsp;&nbsp;娑固、大T皆死。钦澹惧，徙军入榆关。可突于奉娑固从父弟郁于为君，遣使者<br /><br />&nbsp;&nbsp;&nbsp;&nbsp;谢罪。有诏即拜郁于松漠郡王，而赦可突于。郁于来朝，授率更令，以宗室所出<br /><br />&nbsp;&nbsp;&nbsp;&nbsp;女慕容为燕郡公主妻之。可突于亦来朝，擢左羽林卫将军。郁于死，弟吐于嗣，<br /><br />&nbsp;&nbsp;&nbsp;&nbsp;与可突于有隙，不能定其下，携公主来奔，封辽阳郡王，留宿卫。可突于奉尽忠<br /><br />&nbsp;&nbsp;&nbsp;&nbsp;弟邵固统众，诏许袭王。天子封禅，邵固与诸蕃长皆从行在。明年，拜左羽林卫<br /><br />&nbsp;&nbsp;&nbsp;&nbsp;大将军，徙王广化郡，以宗室出女陈为东华公主，妻邵固，诏官其部酋长百馀人，<br /><br />&nbsp;&nbsp;&nbsp;&nbsp;邵固以子入侍。<br /><br />&nbsp;&nbsp;&nbsp;&nbsp;可突于复来，不为宰相李元所礼，鞅鞅去。张说曰：“彼兽心者，唯利是<br /><br />&nbsp;&nbsp;&nbsp;&nbsp;向。且方持国，下所附也，不假以礼，不来矣。”后三年，可突于杀邵固，立屈<br /><br />&nbsp;&nbsp;&nbsp;&nbsp;烈为王，胁奚众共降突厥。公主走平庐军。诏幽州长史、知范阳节度事赵含章击<br /><br />&nbsp;&nbsp;&nbsp;&nbsp;之。遣中书舍人裴宽、给事中薛按竽甲呈浚拜忠王浚河北道行军元帅，以御<br /><br />&nbsp;&nbsp;&nbsp;&nbsp;史大夫李朝隐、京兆尹裴葡雀敝，帅程伯献、张文俨、宋之悌、李东蒙、赵万<br /><br />&nbsp;&nbsp;&nbsp;&nbsp;功、郭英杰等八总管兵击契丹。既又以忠王兼河东道诸军元帅，王不行。以礼部<br /><br />&nbsp;&nbsp;&nbsp;&nbsp;尚书信安郡王t持节河北道行军副元帅，与含章出塞捕虏，大破之。可突于走，<br /><br />&nbsp;&nbsp;&nbsp;&nbsp;奚众降，王以二蕃俘级告诸庙。<br /><br />&nbsp;&nbsp;&nbsp;&nbsp;明年，可突于盗边，幽州长史薛楚玉、副总管郭英杰、吴克勤、乌知义、罗<br /><br />&nbsp;&nbsp;&nbsp;&nbsp;守忠率万骑及奚击之，战都山下。可突于以突厥兵来，奚惧，持两端，众走险；<br /><br />&nbsp;&nbsp;&nbsp;&nbsp;知义、守忠败，英杰、克勤死之，杀唐兵万人。帝擢张守为幽州长史经略之。<br /><br />&nbsp;&nbsp;&nbsp;&nbsp;守既善将，可突于恐，阳请臣而稍趋西北倚突厥。其衙官李过折与可突于内不<br /><br />&nbsp;&nbsp;&nbsp;&nbsp;平，守使客王悔阴邀之，以兵围可突于，过折即夜斩可突于、屈烈及支党数十<br /><br />&nbsp;&nbsp;&nbsp;&nbsp;人，自归。守使过折统其部，函可突于等首传东都。拜过折北平郡王，为松漠<br /><br />&nbsp;&nbsp;&nbsp;&nbsp;都督。可突于残党击杀过折，屠其家。一子剌乾走安东，拜左骁卫将军。二十五<br /><br />&nbsp;&nbsp;&nbsp;&nbsp;年，守讨契丹，再破之，有诏自今战有功必告庙。<br /><br />&nbsp;&nbsp;&nbsp;&nbsp;天宝四载，契丹大酋李怀秀降，拜松漠都督，封崇顺王，以宗室出女独孤为<br /><br />&nbsp;&nbsp;&nbsp;&nbsp;静乐公主妻之。是岁，杀公主叛去，范阳节度使安禄山讨破之。更封其酋楷落为<br /><br />&nbsp;&nbsp;&nbsp;&nbsp;恭仁王，代松漠都督。禄山方幸，表讨契丹以向帝意。发幽州、云中、平庐、河<br /><br />&nbsp;&nbsp;&nbsp;&nbsp;东兵十余万，以奚为乡导，大战潢水南。禄山败，死者数千。自是禄山与相侵掠<br /><br />&nbsp;&nbsp;&nbsp;&nbsp;未尝解，至其反乃已。<br /><br />&nbsp;&nbsp;&nbsp;&nbsp;契丹在开元、天宝间，使朝献者无虑二十。故事，以范阳节度为押奚、契丹<br /><br />&nbsp;&nbsp;&nbsp;&nbsp;使，自至德后，藩镇擅地务自安，鄣戍斥候益谨，不生事于边；奚、契丹亦鲜入<br /><br />&nbsp;&nbsp;&nbsp;&nbsp;寇，岁选酋豪数十入长安朝会，每引见，赐与有秩，其下率数百皆驻馆幽州。至<br /><br />&nbsp;&nbsp;&nbsp;&nbsp;德、宝应时再朝献，大历中十三，贞元间三，元和中七，大和、开成间凡四。然<br /><br />&nbsp;&nbsp;&nbsp;&nbsp;天子恶其外附回鹘，不复官爵渠长。会昌二年，回鹘破，契丹酋屈戍始复内附，<br /><br />&nbsp;&nbsp;&nbsp;&nbsp;拜云麾将军、守右武卫将军。于是幽州节度使张仲武为易回鹘所与旧印，赐唐新<br /><br />&nbsp;&nbsp;&nbsp;&nbsp;印，曰“奉国契丹之印”。<br /><br />&nbsp;&nbsp;&nbsp;&nbsp;咸通中，其王习尔之再遣使者入朝，部落浸强。习尔之死，族人钦德嗣。光<br /><br />&nbsp;&nbsp;&nbsp;&nbsp;启时，方天下盗兴，北疆多故，乃钞奚、室韦，小小部种皆役服之，因入寇幽、<br /><br />&nbsp;&nbsp;&nbsp;&nbsp;蓟。刘仁恭穷师逾摘星山讨之，岁燎塞下草，使不得留牧，马多死。契丹乃乞盟，<br /><br />&nbsp;&nbsp;&nbsp;&nbsp;献良马求牧地，仁恭许之。复败约入寇，刘守光戍平州，契丹以万骑入，守光伪<br /><br />&nbsp;&nbsp;&nbsp;&nbsp;与和，帐饮具于野，伏发，禽其大将。群胡恸，愿纳马五千以赎，不许。钦德输<br /><br />&nbsp;&nbsp;&nbsp;&nbsp;重赂求之，乃与盟，十年不敢近边。<br /><br />&nbsp;&nbsp;&nbsp;&nbsp;钦德晚节政不竞，其八部大人法常三岁代，时耶律阿保机建鼓旗为一部，不<br /><br />&nbsp;&nbsp;&nbsp;&nbsp;肯代，自号为王而有国，大贺氏遂亡。<br /><br />&nbsp;&nbsp;&nbsp;&nbsp;奚，亦东胡种，为匈奴所破，保乌丸山。汉曹操斩其帅蹋顿，盖其后也。元<br /><br />&nbsp;&nbsp;&nbsp;&nbsp;魏时自号库真奚，居鲜卑故地，直京师东北四千里。其地东北接契丹，西突厥，<br /><br />&nbsp;&nbsp;&nbsp;&nbsp;南白狼河，北I。与突厥同俗，逐水草畜牧，居毡庐，环车为营。其君长常以五<br /><br />&nbsp;&nbsp;&nbsp;&nbsp;百人持兵卫牙中，馀部散山谷间，无赋入，以射猎为赀。稼多]，已获，窖山<br /><br />&nbsp;&nbsp;&nbsp;&nbsp;下。断木为臼，瓦鼎为，杂寒水而食。喜战斗，兵有五部，部一俟斤主之。<br /><br />&nbsp;&nbsp;&nbsp;&nbsp;其国西抵大洛泊，距回纥牙三千里，多依土护真水。其马善登，其羊黑。盛夏必<br /><br />&nbsp;&nbsp;&nbsp;&nbsp;徙保冷陉山，山直妫州西北。至隋始去“库真”，但曰奚。<br /><br />&nbsp;&nbsp;&nbsp;&nbsp;武德中，高开道借其兵再寇幽州，长史王诜击破之。太宗贞观三年始来朝，<br /><br />&nbsp;&nbsp;&nbsp;&nbsp;阅十七岁，凡四朝贡。帝伐高丽，大酋苏支从战有功。不数年，其长可度者内附，<br /><br />&nbsp;&nbsp;&nbsp;&nbsp;帝为置饶乐都督府，拜可度者使持节六州诸军事、饶乐都督，封楼烦县公，赐李<br /><br />&nbsp;&nbsp;&nbsp;&nbsp;氏。以阿会部为弱水州，处和部为祁黎州，奥失部为洛瑰州，度稽部为太鲁州，<br /><br />&nbsp;&nbsp;&nbsp;&nbsp;元俟折部为渴野州，各以酋领辱纥主为刺史，隶饶乐府。复置东夷都护府于营州，<br /><br />&nbsp;&nbsp;&nbsp;&nbsp;兼统松漠、饶乐地，置东夷校尉。<br /><br />&nbsp;&nbsp;&nbsp;&nbsp;显庆间可度者死，奚遂叛。五年，以定襄都督阿史德枢宾、左武候将军延陀<br /><br />&nbsp;&nbsp;&nbsp;&nbsp;梯真、居延州都督李含珠为冷陉道行军总管。明年，诏尚书右丞崔馀庆持节总护<br /><br />&nbsp;&nbsp;&nbsp;&nbsp;定襄等三都督讨之，奚惧乞降，斩其王匹帝。万岁通天中，契丹反，奚亦叛，与<br /><br />&nbsp;&nbsp;&nbsp;&nbsp;突厥相表里，号“两蕃”。延和元年，以左羽林卫大将军幽州都督孙纭⒆箧缥<br /><br />&nbsp;&nbsp;&nbsp;&nbsp;将军李楷洛、左威卫将军周以悌帅兵十二万，为三军，袭击其部。次冷陉，前军<br /><br />&nbsp;&nbsp;&nbsp;&nbsp;楷洛与奚酋李大T战不利。缇澹敛军，诈大T曰：“我奉诏来慰抚若等，而楷<br /><br />&nbsp;&nbsp;&nbsp;&nbsp;洛违节度辄战，非天子意，方戮以徇。”大T曰：“诚慰抚我，有所赐乎？”<br /><br />&nbsp;&nbsp;&nbsp;&nbsp;出军中缯帛、袍带与之。大T谢，请缁故Γ举军得脱，争先无部伍，大T兵蹑<br /><br />&nbsp;&nbsp;&nbsp;&nbsp;之，遂大败，杀伤数万。纭⒁糟┙晕虏禽，送默啜害之。朝廷方多故，不暇讨。<br /><br />&nbsp;&nbsp;&nbsp;&nbsp;玄宗开元二年，使奥苏悔落丐降，封饶乐郡王，左金吾卫大将军、饶乐都督。<br /><br />&nbsp;&nbsp;&nbsp;&nbsp;诏宗室出女辛为固安公主，妻大T。明年，身入朝成昏。始复营州都督府，遣右<br /><br />&nbsp;&nbsp;&nbsp;&nbsp;领军将军李济持节护送。大T后与契丹可突于斗，死。弟鲁苏领其部，袭王。诏<br /><br />&nbsp;&nbsp;&nbsp;&nbsp;兼保塞军经略大使。牙官塞默羯谋叛，公主置酒诱杀之，帝嘉其功，赐主累万。<br /><br />&nbsp;&nbsp;&nbsp;&nbsp;会与其母相告讦得罪，更以盛安公主女韦为东光公主妻之。后三年，封鲁苏奉诚<br /><br />&nbsp;&nbsp;&nbsp;&nbsp;郡王，右羽林卫将军，擢其首领无虑二百人，皆位郎将。<br /><br />&nbsp;&nbsp;&nbsp;&nbsp;久之，契丹可突于反，胁奚众并附突厥。鲁苏不能制，奔榆关，公主奔平庐。<br /><br />&nbsp;&nbsp;&nbsp;&nbsp;幽州长史赵含章发清夷军讨破之，众稍自归。明年，信安王t降其酋李诗锁高等<br /><br />&nbsp;&nbsp;&nbsp;&nbsp;部落五千帐，以其地为归义州，因以王诗，拜左羽林军大将军、本州都督，赐帛<br /><br />&nbsp;&nbsp;&nbsp;&nbsp;十万，置其部幽州之偏。<br /><br />&nbsp;&nbsp;&nbsp;&nbsp;李诗死，子延宠嗣，与契丹又叛，为幽州张守所困。延宠降，复拜饶乐都<br /><br />&nbsp;&nbsp;&nbsp;&nbsp;督、怀信王，以宗室出女杨为宜芳公主妻之。延宠杀公主复叛，诏立它酋婆固为<br /><br />&nbsp;&nbsp;&nbsp;&nbsp;昭信王、饶乐都督，以定其部。安禄山节度范阳，诡边功，数与鏖斗，饰俘以献，<br /><br />&nbsp;&nbsp;&nbsp;&nbsp;诛其君李日越，料所俘骁壮戍云南。终帝世，凡八朝献，至德、大历间十二。<br /><br />&nbsp;&nbsp;&nbsp;&nbsp;贞元四年，与室韦攻振武。后七年，幽州残其众六万。德宗时，两朝献。元<br /><br />&nbsp;&nbsp;&nbsp;&nbsp;和元年，君梅落身入朝，拜检校司空、归诚郡王。以部酋索氏为左威卫将军、檀<br /><br />&nbsp;&nbsp;&nbsp;&nbsp;蓟州游弈兵马使，没辱孤平州游弈兵马使，皆赐李氏。然阴结回鹘、室韦兵犯西<br /><br />&nbsp;&nbsp;&nbsp;&nbsp;城、振武。大抵宪宗世四朝献。<br /><br />&nbsp;&nbsp;&nbsp;&nbsp;大和四年，复盗边，庐龙李载义破之，执大将二百余人，缚其帅茹羯来献，<br /><br />&nbsp;&nbsp;&nbsp;&nbsp;文宗赐冠带，授右骁卫将军。后五年，大首领匿舍朗来朝。大中元年，北部诸山<br /><br />&nbsp;&nbsp;&nbsp;&nbsp;奚悉叛，庐龙张仲武禽酋渠，烧帐落二十万，取其刺史以下面耳三百，羊牛七万，<br /><br />&nbsp;&nbsp;&nbsp;&nbsp;辎贮五百乘，献京师。咸通九年，其王突董苏使大都督萨葛入朝。<br /><br />&nbsp;&nbsp;&nbsp;&nbsp;是后契丹方强，奚不敢亢，而举部役属。虏政苛，奚怨之，其酋去诸引别部<br /><br />&nbsp;&nbsp;&nbsp;&nbsp;内附，保妫州北山，遂为东、西奚。<br /><br />&nbsp;&nbsp;&nbsp;&nbsp;室韦，契丹别种，东胡之北边，盖丁零苗裔也。地据黄龙北，傍迷胶樱直<br /><br />&nbsp;&nbsp;&nbsp;&nbsp;京师东北七千里，东黑水H，西突厥，南契丹，北濒海。其国无君长，惟大酋，<br /><br />&nbsp;&nbsp;&nbsp;&nbsp;皆号“莫贺咄”，摄`其部而附于突厥。小或千户，大数千户，滨散川谷，逐水<br /><br />&nbsp;&nbsp;&nbsp;&nbsp;草而处，不税敛。每弋猎即相啸聚，事毕去，不相臣制，故虽猛悍喜战，而卒不<br /><br />&nbsp;&nbsp;&nbsp;&nbsp;能为强国。剡木为犁，人挽以耕，田获甚褊。其气候多寒，夏雾雨，冬霜霰。其<br /><br />&nbsp;&nbsp;&nbsp;&nbsp;俗，富人以五色珠垂领，婚嫁则男先佣女家三岁，而后分以产，与妇共载，鼓舞<br /><br />&nbsp;&nbsp;&nbsp;&nbsp;而还。夫死，不再嫁。每部共构大棚，死者置尸其上，丧期三年。土少金铁，率<br /><br />&nbsp;&nbsp;&nbsp;&nbsp;资于高丽。器有角弓、矢，人尤善射。每溽夏，西保勃、次对二山。山多<br /><br />&nbsp;&nbsp;&nbsp;&nbsp;草木鸟兽，然苦飞蚊，则巢居以避。酋帅死，以子弟继，无则推豪桀立之。率乘<br /><br />&nbsp;&nbsp;&nbsp;&nbsp;牛车，蘧Z为室，度水则束薪为桴，或以皮为舟。马皆草鞯、绳羁{。所<br /><br />&nbsp;&nbsp;&nbsp;&nbsp;居或皮蒙室，或屈木以蘧Z覆，徙则载而行。其畜无羊少马，有牛不用，有<br /><br />&nbsp;&nbsp;&nbsp;&nbsp;巨豕食之，韦其皮为服若席。其语言，H也。<br /><br />&nbsp;&nbsp;&nbsp;&nbsp;分部凡二十馀：曰岭西部、山北部、黄头部，强部也；大如者部、小如者部、<br /><br />&nbsp;&nbsp;&nbsp;&nbsp;婆莴部、讷北部、骆丹部，悉处柳城东北，近者三千，远六千里而赢；最西有乌<br /><br />&nbsp;&nbsp;&nbsp;&nbsp;素固部，与回纥接，当俱伦泊之西南；自泊而东有移塞没部；稍东有塞曷支部，<br /><br />&nbsp;&nbsp;&nbsp;&nbsp;最强部也，居啜河之阴，亦曰燕支河；益东有和解部、乌罗护部、那礼部、岭西<br /><br />&nbsp;&nbsp;&nbsp;&nbsp;部；直北曰讷比支部，北有大山，山外曰大室韦，濒于室建河，河出俱伦，迤<br /><br />&nbsp;&nbsp;&nbsp;&nbsp;而东；河南有蒙瓦部，其北落坦部；水东合那河、忽汗河，又东贯黑水H，故<br /><br />&nbsp;&nbsp;&nbsp;&nbsp;H跨水有南北部，而东注于海。迷胶佣南亦与那河合，其北有东室韦，盖乌<br /><br />&nbsp;&nbsp;&nbsp;&nbsp;丸东南鄙馀人也。<br /><br />&nbsp;&nbsp;&nbsp;&nbsp;贞观五年，始来贡丰貂，后再入朝。长寿二年叛，将军李多祚击定之。景龙<br /><br />&nbsp;&nbsp;&nbsp;&nbsp;初，复朝献，请助讨突厥。开元、天宝间，凡十朝献，大历中十一。贞元四年，<br /><br />&nbsp;&nbsp;&nbsp;&nbsp;与奚共寇振武，节度使唐朝臣方郊劳天子使者，惊而走军，室韦执诏使，大杀掠<br /><br />&nbsp;&nbsp;&nbsp;&nbsp;而去。明年，使者来谢。大和中三朝献。大中中一来。咸通时，大酋怛烈与奚皆<br /><br />&nbsp;&nbsp;&nbsp;&nbsp;遣使至京师，然非显夷后，史官失传。<br /><br />&nbsp;&nbsp;&nbsp;&nbsp;黑水H居肃慎地，亦曰挹娄，元魏时曰勿吉。直京师东北六千里，东濒海，<br /><br />&nbsp;&nbsp;&nbsp;&nbsp;西属突厥，南高丽，北室韦。离为数十部，酋各自治。其著者曰粟末部，居最南，<br /><br />&nbsp;&nbsp;&nbsp;&nbsp;抵太白山，亦曰徒太山，与高丽接，依粟末水以居，水源于山西，北注它漏河；<br /><br />&nbsp;&nbsp;&nbsp;&nbsp;稍东北曰汨咄部；又次曰安居骨部；益东曰拂霾浚痪庸侵西北曰黑水部；粟末<br /><br />&nbsp;&nbsp;&nbsp;&nbsp;之东曰白山部。部间远者三四百里，近二百里。<br /><br />&nbsp;&nbsp;&nbsp;&nbsp;白山本臣高丽，王师取平壤，其众多入唐，汨咄、安居骨等皆奔散，浸微无<br /><br />&nbsp;&nbsp;&nbsp;&nbsp;闻焉，遗人迸入渤海。唯黑水完强，分十六落，以南北称，盖其居最北方者也。<br /><br />&nbsp;&nbsp;&nbsp;&nbsp;人劲健，善步战，常能患它部。俗编发，缀野豕牙，插雉尾为冠饰，自别于诸部。<br /><br />&nbsp;&nbsp;&nbsp;&nbsp;性忍悍，善射猎，无忧戚，贵壮贱老。居无室庐，负山水坎地，梁木其上，覆以<br /><br />&nbsp;&nbsp;&nbsp;&nbsp;土，如丘冢然。夏出随水草，冬入处。以溺盥面，于夷狄最浊秽。死者埋之，无<br /><br />&nbsp;&nbsp;&nbsp;&nbsp;棺椁，杀所乘马以祭。其酋曰大莫拂瞒咄，世相承为长。无书契。其矢石镞，长<br /><br />&nbsp;&nbsp;&nbsp;&nbsp;二寸，盖e遗法。畜多豕，无牛羊。有车马，田耦以耕，车则步推。有粟麦。<br /><br />&nbsp;&nbsp;&nbsp;&nbsp;土多貂鼠、白兔、白鹰。有盐泉，气蒸薄，盐凝树颠。<br /><br />&nbsp;&nbsp;&nbsp;&nbsp;武德五年，渠长阿固郎始来。太宗贞观二年，乃臣附，所献有常，以其地为<br /><br />&nbsp;&nbsp;&nbsp;&nbsp;燕州。帝伐高丽，其北部反，与高丽合。高惠真等率众援安市，每战，H常居<br /><br />&nbsp;&nbsp;&nbsp;&nbsp;前。帝破安市，执惠真，收H兵三千余，悉坑之。<br /><br />&nbsp;&nbsp;&nbsp;&nbsp;开元十年，其酋倪属利稽来朝，玄宗即拜勃利州刺史。于是安东都护薛泰请<br /><br />&nbsp;&nbsp;&nbsp;&nbsp;置黑水府，以部长为都督、刺史，朝廷为置长史监之，赐府都督姓李氏，名曰献<br /><br />&nbsp;&nbsp;&nbsp;&nbsp;诚，以云麾将军领黑水经略使，隶幽州都督。讫帝世，朝献者十五。大历世凡七，<br /><br />&nbsp;&nbsp;&nbsp;&nbsp;贞元一来，元和中再。<br /><br />&nbsp;&nbsp;&nbsp;&nbsp;初，黑水西北又有思慕部，益北行十日得郡利部，东北行十日得窟说部，亦<br /><br />&nbsp;&nbsp;&nbsp;&nbsp;号屈设，稍东南行十日得莫曳皆部，又有拂觥⒂萋Α⒃较病⑻利等部。其地南<br /><br />&nbsp;&nbsp;&nbsp;&nbsp;距渤海，北、东际于海，西抵室韦，南北袤二千里，东西千里。拂觥⑻利、虞<br /><br />&nbsp;&nbsp;&nbsp;&nbsp;娄、越喜时时通中国，而郡利，屈设、莫曳皆不能自通。今存其朝京师者附左方。<br /><br />&nbsp;&nbsp;&nbsp;&nbsp;拂觯亦称大拂觯开元、天宝间八来，献鲸睛、貂鼠、白兔皮；铁利，开<br /><br />&nbsp;&nbsp;&nbsp;&nbsp;元中六来；越喜，七来，贞元中一来；虞娄，贞观间再来，贞元一来。后渤海盛，<br /><br />&nbsp;&nbsp;&nbsp;&nbsp;H皆役属之，不复与王会矣。<br /><br />&nbsp;&nbsp;&nbsp;&nbsp;渤海，本粟末H附高丽者，姓大氏。高丽灭，率众保挹娄之东牟山，地直<br /><br />&nbsp;&nbsp;&nbsp;&nbsp;营州东二千里，南比新罗，以泥河为境，东穷海，西契丹。筑城郭以居，高丽逋<br /><br />&nbsp;&nbsp;&nbsp;&nbsp;残稍归之。<br /><br />&nbsp;&nbsp;&nbsp;&nbsp;万岁通天中，契丹尽忠杀营州都督赵反，有舍利乞乞仲象者，与H酋乞<br /><br />&nbsp;&nbsp;&nbsp;&nbsp;四比羽及高丽馀种东走，度辽水，保太白山之东北，阻奥娄河，树壁自固。武后<br /><br />&nbsp;&nbsp;&nbsp;&nbsp;封乞四比羽为许国公，乞乞仲象为震国公，赦其罪。比羽不受命，后诏玉钤卫大<br /><br />&nbsp;&nbsp;&nbsp;&nbsp;将军李楷固、中郎将索仇击斩之。是时仲象已死，其子祚荣引残痍遁去，楷固穷<br /><br />&nbsp;&nbsp;&nbsp;&nbsp;蹑，度天门岭。祚荣因高丽、H兵拒楷固，楷固败还。于是契丹附突厥，王师<br /><br />&nbsp;&nbsp;&nbsp;&nbsp;道绝，不克讨。祚荣即并比羽之众，恃荒远，乃建国，自号震国王，遣使交突厥，<br /><br />&nbsp;&nbsp;&nbsp;&nbsp;地方五千里，户十余万，胜兵数万。颇知书契，尽得扶馀、沃沮、弁韩、朝鲜海<br /><br />&nbsp;&nbsp;&nbsp;&nbsp;北诸国。中宗时，使侍御史张行岌招慰，祚荣遣子入侍。睿宗先天中，遣使拜祚<br /><br />&nbsp;&nbsp;&nbsp;&nbsp;荣为左骁卫大将军、渤海郡王，以所统为忽汗州，领忽汗州都督。自是始去H<br /><br />&nbsp;&nbsp;&nbsp;&nbsp;号，专称渤海。<br /><br />&nbsp;&nbsp;&nbsp;&nbsp;玄宗开元七年，祚荣死，其国私谥为高王。子武艺立，斥大土宇，东北诸夷<br /><br />&nbsp;&nbsp;&nbsp;&nbsp;畏臣之，私改年曰仁安。帝赐典册袭王并所领。未几，墨水H使者入朝，帝以<br /><br />&nbsp;&nbsp;&nbsp;&nbsp;其地建黑水州，置长史临总。武艺召其下谋曰：“黑水始假道于我与唐通，异时<br /><br />&nbsp;&nbsp;&nbsp;&nbsp;请吐屯于突厥，皆先告我，今请唐官不吾告，是必与唐腹背攻我也。”乃遣弟门<br /><br />&nbsp;&nbsp;&nbsp;&nbsp;艺及舅任雅相发兵击黑水。门艺尝质京师，知利害，谓武艺曰：“黑水请吏而我<br /><br />&nbsp;&nbsp;&nbsp;&nbsp;击之，是背唐也。唐，大国，兵万倍我，与之产怨，我且亡。昔高丽盛时，士三<br /><br />&nbsp;&nbsp;&nbsp;&nbsp;十万，抗唐为敌，可谓雄强，唐兵一临，扫地尽矣。今我众比高丽三之一，王将<br /><br />&nbsp;&nbsp;&nbsp;&nbsp;违之，不可。”武艺不从。兵至境，又以书固谏。武艺怒，遣从兄壹夏代将，召<br /><br />&nbsp;&nbsp;&nbsp;&nbsp;门艺，将杀之。门艺惧，路自归，诏拜左骁卫将军。武艺使使暴门艺罪恶，<br /><br />&nbsp;&nbsp;&nbsp;&nbsp;请诛之。有诏处之安西，好报曰：“门艺穷来归我，谊不可杀，已投之恶地。”<br /><br />&nbsp;&nbsp;&nbsp;&nbsp;并留使者不遣，别诏鸿胪少卿李道邃、源复谕旨。武艺知之，上书斥言：“陛下<br /><br />&nbsp;&nbsp;&nbsp;&nbsp;不当以妄示天下”，意必杀门艺。帝怒道邃、复漏言国事，皆左除，而阳斥门艺<br /><br />&nbsp;&nbsp;&nbsp;&nbsp;以报。<br /><br />&nbsp;&nbsp;&nbsp;&nbsp;后十年，武艺遣大将张文休率海贼攻登州，帝驰遣门艺发幽州兵击之。使太<br /><br />&nbsp;&nbsp;&nbsp;&nbsp;仆卿金思兰使新罗，督兵攻其南。会大寒，雪袤丈，士冻死过半，无功而还。武<br /><br />&nbsp;&nbsp;&nbsp;&nbsp;艺望其弟不已，募客入东都狙刺于道。门艺格之，得不死。河南捕刺客，悉杀之。<br /><br />&nbsp;&nbsp;&nbsp;&nbsp;武艺死，其国私谥武王。子钦茂立，改年大兴，有诏嗣王及所领，钦茂因是<br /><br />&nbsp;&nbsp;&nbsp;&nbsp;赦境内。天宝末，钦茂徙上京，直旧国三百里忽汗河之东。讫帝世，朝献者二十<br /><br />&nbsp;&nbsp;&nbsp;&nbsp;九。宝应元年，诏以渤海为国，钦茂王之，进检校太尉。大历中，二十五来，以<br /><br />&nbsp;&nbsp;&nbsp;&nbsp;日本舞女十一献诸朝。贞元时，东南徙东京。钦茂死，私谥文王。子宏临早死，<br /><br />&nbsp;&nbsp;&nbsp;&nbsp;族弟元义立一岁，猜虐，国人杀之。推宏临子华_为王，复还上京，改年中兴。<br /><br />&nbsp;&nbsp;&nbsp;&nbsp;死，谥曰成王。<br /><br />&nbsp;&nbsp;&nbsp;&nbsp;钦茂少子嵩邻立，改年正历，有诏授右骁卫大将军，嗣王。建中、贞元间凡<br /><br />&nbsp;&nbsp;&nbsp;&nbsp;四来。死，谥康王。子元瑜立，改年永德。死，谥定王。弟言义立，改年朱雀，<br /><br />&nbsp;&nbsp;&nbsp;&nbsp;并袭王如故事。死，谥僖王。弟明忠立，改年太始，立一岁死，谥简王。从父仁<br /><br />&nbsp;&nbsp;&nbsp;&nbsp;秀立，改年建兴，其四世祖野勃，祚荣弟也。仁秀颇能讨伐海北诸部，开大境宇，<br /><br />&nbsp;&nbsp;&nbsp;&nbsp;有功，诏检校司空、袭王。元和中，凡十六朝献，长庆四，宝历凡再。大和四年，<br /><br />&nbsp;&nbsp;&nbsp;&nbsp;仁秀死，谥宣王。子新德蚤死，孙彝震立，改年咸和。明年，诏袭爵。终文宗世<br /><br />&nbsp;&nbsp;&nbsp;&nbsp;来朝十二，会昌凡四。彝震死，弟虔晃立。死，玄锡立。咸通时，三朝献。<br /><br />&nbsp;&nbsp;&nbsp;&nbsp;初，其王数遣诸生诣京师太学，习识古今制度，至是遂为海东盛国，地有五<br /><br />&nbsp;&nbsp;&nbsp;&nbsp;京、十五府、六十二州。以肃慎故地为上京，曰龙泉府，领龙、湖、渤三州。其<br /><br />&nbsp;&nbsp;&nbsp;&nbsp;南为中京，曰显德府，领庐、显、铁、汤、荣、兴六州。<豸岁>{故地为东<br /><br />&nbsp;&nbsp;&nbsp;&nbsp;京，曰龙原府，亦曰栅城府，领庆、盐、穆、贺四州。沃沮故地为南京，曰南海<br /><br />&nbsp;&nbsp;&nbsp;&nbsp;府，领沃、睛、椒三州。高丽故地为西京，曰鸭渌府，领神、桓、丰、正四州；<br /><br />&nbsp;&nbsp;&nbsp;&nbsp;曰长岭府，领瑕、河二州。扶馀故地为扶馀府，常屯劲兵I契丹，领扶、仙二州；<br /><br />&nbsp;&nbsp;&nbsp;&nbsp;|颉府领|、高二州。挹娄故地为定理府，领定、潘二州；安边府领安、琼<br /><br />&nbsp;&nbsp;&nbsp;&nbsp;二州。率宾故地为率宾府，领华、益、建三州。拂龉实匚东平府，领伊、蒙、<br /><br />&nbsp;&nbsp;&nbsp;&nbsp;沱、黑、比五州。铁利故地为铁利府，领广、汾、蒲、海、义、归六州。越喜故<br /><br />&nbsp;&nbsp;&nbsp;&nbsp;地为怀远府，领达、越、怀、纪、富、美、福、邪、芝九州；安远府领宁、d、<br /><br />&nbsp;&nbsp;&nbsp;&nbsp;慕、常四州。又郢、铜、涑三州为独奏州。涑州以其近涑沫江，盖所谓粟末水也。<br /><br />&nbsp;&nbsp;&nbsp;&nbsp;龙原东南濒海，日本道也。南海，新罗道也。鸭渌，朝贡道也。长岭，营州道也。<br /><br />&nbsp;&nbsp;&nbsp;&nbsp;扶馀，契丹道也。<br /><br />&nbsp;&nbsp;&nbsp;&nbsp;俗谓王曰“可毒夫”，曰“圣王”，曰“基下”。其命为“教”。王之父曰<br /><br />&nbsp;&nbsp;&nbsp;&nbsp;“老王”，母“太妃”，妻“贵妃”，长子曰“副王”，诸子曰“王子”。官有<br /><br />&nbsp;&nbsp;&nbsp;&nbsp;宣诏省，左相、左平章事、侍中、左常侍、谏议居之。中台省，右相、右平章事、<br /><br />&nbsp;&nbsp;&nbsp;&nbsp;内史、诏诰舍人居之。政堂省，大内相一人，居左右相上；左、右司政各一，居<br /><br />&nbsp;&nbsp;&nbsp;&nbsp;左右平章事之下，以比仆射；左、右允比二丞。左六司，忠、仁、义部各一卿，<br /><br />&nbsp;&nbsp;&nbsp;&nbsp;居司政下，支司爵、仓、膳部，部有郎中、员外；右六司，智、礼、信部，支司<br /><br />&nbsp;&nbsp;&nbsp;&nbsp;戎、计、水部，卿、郎准左：以比六官。中正台，大中正一，比御史大夫，居司<br /><br />&nbsp;&nbsp;&nbsp;&nbsp;政下；少正一。又有殿中寺、宗属寺，有大令。文籍院有监。令、监皆有少。太<br /><br />&nbsp;&nbsp;&nbsp;&nbsp;常、司宾、大农寺，寺有卿。司藏、司膳寺，寺有令、丞。胄子监有监长。巷伯<br /><br />&nbsp;&nbsp;&nbsp;&nbsp;局有常侍等官。其武员有左右猛贲、熊卫、罴卫，南左右卫，北左右卫，各大将<br /><br />&nbsp;&nbsp;&nbsp;&nbsp;军一、将军一。大抵宪象中国制度如此。以品为秩，三秩以上服紫，牙笏、金鱼。<br /><br />&nbsp;&nbsp;&nbsp;&nbsp;五秩以上服绯，牙笏、银鱼。六秩、七秩浅绯衣，八秩绿衣，皆木笏。<br /><br />&nbsp;&nbsp;&nbsp;&nbsp;俗所贵者，曰太白山之菟，南海之昆布，栅城之豉，扶馀之鹿，|颉之豕，<br /><br />&nbsp;&nbsp;&nbsp;&nbsp;率宾之马，显州之布，沃州之绵，龙州之r，位城之铁，庐城之稻，湄沱湖之<br /><br />&nbsp;&nbsp;&nbsp;&nbsp;鲫。果有九都之李，乐游之梨。馀俗与高丽、契丹略等。幽州节度府与相聘问，<br /><br />&nbsp;&nbsp;&nbsp;&nbsp;自营、平距京师盖八千里而远。后朝贡至否，史家失传，故叛附无考焉。<br /><br />&nbsp;&nbsp;&nbsp;&nbsp;赞曰：唐之德大矣！际天所覆，悉臣而属之；薄海内外，无不州县，遂尊天<br /><br />&nbsp;&nbsp;&nbsp;&nbsp;子曰“天可汗”。三王以来，未有以过之。至荒区君长，待唐玺纛乃能国；一为<br /><br />&nbsp;&nbsp;&nbsp;&nbsp;不宾，随辄夷缚。故蛮琛夷宝，踵相逮于廷。极炽而衰，厥祸内移，天宝之后，<br /><br />&nbsp;&nbsp;&nbsp;&nbsp;区夏痍破，王官之戍，北不逾河，西止秦、，凌夷百年，逮于亡，顾不痛哉！<br /><br />&nbsp;&nbsp;&nbsp;&nbsp;故曰：治己治人，惟圣人能之。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944284);">加入书签</a><a
                        href="944283.html">上一页</a>&larr;<a href="index.html">返回列表</a>&rarr;<a
                            href="944285.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944283.html"; var next_page = "944285.html"; var index_page = "index.html"; var sortid = "9"; var article_id = "14231"; var chapter_id = "944284"; var articlename = "新唐书"; var chaptername = " 卷二百一十九 列传第一百四十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>