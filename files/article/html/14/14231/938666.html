<!DOCTYPE html>
<html>
<head>
<meta charset="gbk" />
<title>新唐书- 卷一百三十五 列传第六十-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十五 列传第六十全文， 卷一百三十五 列传第六十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十五 列传第六十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938666.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938666.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十五 列传第六十</h1>
            <div class="link xb">
                <a href="938523.html">上一页</a>&larr;<a href="index.html">返回列表</a>&rarr;<a
                    href="938705.html">下一页</a></div>			
            <div id="BookText">&nbsp;&nbsp;&nbsp;&nbsp;◎哥舒高封<br /><br />&nbsp;&nbsp;&nbsp;&nbsp;哥舒翰，其先盖突骑施酋长哥舒部之裔。父道元，为安西都护将军、赤水军<br /><br />&nbsp;&nbsp;&nbsp;&nbsp;使，故仍世居安西。翰少补效毂府果毅，家富于财，任侠重然诺，纵h酒长安市。<br /><br />&nbsp;&nbsp;&nbsp;&nbsp;年四十馀，遭父丧，不归。不为长安尉所礼，慨然发愤，游河西，事节度使王<br /><br />&nbsp;&nbsp;&nbsp;&nbsp;。攻新城，使翰经略，稍知名。又事王忠嗣，署衙将。翰能读《左氏春<br /><br />&nbsp;&nbsp;&nbsp;&nbsp;秋》、《汉书》，通大义。疏财，多施予，故士归心。为大斗军副使，佐安思顺，<br /><br />&nbsp;&nbsp;&nbsp;&nbsp;不相下。忠嗣更使讨吐蕃，副将倨见，翰怒，立杀之，麾下为股\。迁左卫郎将。<br /><br />&nbsp;&nbsp;&nbsp;&nbsp;吐蕃盗边，与翰遇苦拔海。吐蕃枝其军为三行，从山差池下，翰持半段枪迎<br /><br />&nbsp;&nbsp;&nbsp;&nbsp;击，所向辄披靡，名盖军中。擢授右武卫将军，副陇右节度，为河源军使。先是，<br /><br />&nbsp;&nbsp;&nbsp;&nbsp;吐蕃候积石军麦熟，岁来取，莫能禁。翰乃使王难得、杨景晖设伏东南谷。吐蕃<br /><br />&nbsp;&nbsp;&nbsp;&nbsp;以五千骑入塞，放马褫甲，将就田，翰自城中驰至鏖斗，虏骇走，追北，伏起，<br /><br />&nbsp;&nbsp;&nbsp;&nbsp;悉杀之，只马无还者。翰尝逐虏，马惊，陷于河，吐蕃三将欲刺翰，翰大呼，皆<br /><br />&nbsp;&nbsp;&nbsp;&nbsp;拥矛不敢动，救兵至，追杀之。翰有奴曰左车，年十六，以膂力闻。翰工用枪，<br /><br />&nbsp;&nbsp;&nbsp;&nbsp;追及贼，拟枪于肩，叱之，贼反顾，翰刺其喉，剔而腾之，高五尺许，乃堕，左<br /><br />&nbsp;&nbsp;&nbsp;&nbsp;车即下马斩其首，以为常。<br /><br />&nbsp;&nbsp;&nbsp;&nbsp;会忠嗣被罪，帝召翰入朝，部将请赍金帛以救忠嗣，翰但赍朴装，曰：“使<br /><br />&nbsp;&nbsp;&nbsp;&nbsp;吾计从，奚取于是？不行，用此足矣。”翰至，帝虚心待，与语，异之，拜鸿胪<br /><br />&nbsp;&nbsp;&nbsp;&nbsp;卿，为陇右节度副大使。翰已谢，即极言忠嗣之枉。帝起入禁中，翰叩头从帝，<br /><br />&nbsp;&nbsp;&nbsp;&nbsp;且泣。帝寤，为末贷其罪，忠嗣不及诛。朝廷称其义。<br /><br />&nbsp;&nbsp;&nbsp;&nbsp;逾年，筑神威军青海上，吐蕃攻破之。更筑于龙驹岛，有白龙见，因号应龙<br /><br />&nbsp;&nbsp;&nbsp;&nbsp;城。翰相其川原宜畜牧，谪罪人二千戍之，由是吐蕃不敢近青海。天宝八载，诏<br /><br />&nbsp;&nbsp;&nbsp;&nbsp;翰以朔方、河东群牧兵十万攻吐蕃石堡城。数日未克，翰怒，燮浣高秀岩、张<br /><br />&nbsp;&nbsp;&nbsp;&nbsp;守瑜，将斩之。秀岩请三日期，如期而下。遂以赤岭为西塞，开屯田，备军实。<br /><br />&nbsp;&nbsp;&nbsp;&nbsp;加特进，赐赉弥渥。十一载，加开府仪同三司。<br /><br />&nbsp;&nbsp;&nbsp;&nbsp;翰素与安禄山、安思顺不平，帝每欲和解之。会三人俱来朝，帝使骠骑大将<br /><br />&nbsp;&nbsp;&nbsp;&nbsp;军高力士宴城东，翰等皆集。诏尚食生击鹿，取血瀹肠为热洛河以赐之。翰母，<br /><br />&nbsp;&nbsp;&nbsp;&nbsp;于阗王女也。禄山谓翰曰：“我父胡，母突厥；公父突厥，母胡。族类本同，安<br /><br />&nbsp;&nbsp;&nbsp;&nbsp;得不亲爱？”翰曰：“谚言‘狐向窟嗥，不祥’，以忘本也。兄既见爱，敢不尽<br /><br />&nbsp;&nbsp;&nbsp;&nbsp;心。”禄山以翰讥其胡，怒骂曰：“突厥敢尔！”翰欲应之，力士目翰，翰托醉<br /><br />&nbsp;&nbsp;&nbsp;&nbsp;去。<br /><br />&nbsp;&nbsp;&nbsp;&nbsp;久之，进封凉国公，兼河西节度使。攻破吐蕃洪济、大莫门等城，收黄河九<br /><br />&nbsp;&nbsp;&nbsp;&nbsp;曲，以其地置洮阳郡，筑神策、宛秀二军。进封西平郡王，赐音乐、田园，又赐<br /><br />&nbsp;&nbsp;&nbsp;&nbsp;一子五品官，裨将赏拜有差。宰相杨国忠恶禄山，白发其反状，故厚结翰。俄进<br /><br />&nbsp;&nbsp;&nbsp;&nbsp;太子少保。翰耆酒，极声色，因风痹，体不仁。既疾废，遂还京师，阖门不朝请。<br /><br />&nbsp;&nbsp;&nbsp;&nbsp;十四载，禄山反，封常清以王师败。帝乃召见翰，拜太子先锋兵马元帅，以<br /><br />&nbsp;&nbsp;&nbsp;&nbsp;田良丘为军司马，萧昕为判官，王思礼、钳耳大福、李承光、高元荡、苏法鼎、<br /><br />&nbsp;&nbsp;&nbsp;&nbsp;管崇嗣为属将，火拔归仁、李武定、浑萼、契宁以本部隶麾下，凡河、陇、朔<br /><br />&nbsp;&nbsp;&nbsp;&nbsp;方、奴刺等十二部兵二十万守潼关。师始东，先驱牙旗触门，堕注旄，干折，众<br /><br />&nbsp;&nbsp;&nbsp;&nbsp;恶之。天子御勤政楼临送，诏翰以军行，过门毋下，百官郊饯，旌旗亘二百里。<br /><br />&nbsp;&nbsp;&nbsp;&nbsp;翰惶恐，数以疾自言，帝不听。然病痼不能事，以军政委良丘，使王思礼主骑，<br /><br />&nbsp;&nbsp;&nbsp;&nbsp;李承光主步。三人争长，政令无所统一，众携弛，无斗意。明年，进拜尚书左仆<br /><br />&nbsp;&nbsp;&nbsp;&nbsp;射、同中书门下平章事。禄山遣子庆绪攻关，翰击走之。<br /><br />&nbsp;&nbsp;&nbsp;&nbsp;始，安思顺度禄山必反，尝为帝言，得不坐。翰既恶禄山，又怨思顺。及是，<br /><br />&nbsp;&nbsp;&nbsp;&nbsp;知重兵在己，有所论请，天子重违，因伪为贼书遗思顺者，使关逻禽以献。翰因<br /><br />&nbsp;&nbsp;&nbsp;&nbsp;疏七罪，请诛之。有诏思顺及弟元贞皆赐死，徙放其家。国忠始惧。或说翰曰：<br /><br />&nbsp;&nbsp;&nbsp;&nbsp;“禄山本以诛国忠故称兵，今若留卒三万守关，悉精锐度核诛君侧，此汉挫七<br /><br />&nbsp;&nbsp;&nbsp;&nbsp;国计也。”思礼亦劝翰。翰犹豫未发，谋颇露。国忠大骇，入见帝曰：“兵法，<br /><br />&nbsp;&nbsp;&nbsp;&nbsp;安不忘危。大兵在潼关而无后殿，万有一不利，京师危矣。”即募牧儿三千人，<br /><br />&nbsp;&nbsp;&nbsp;&nbsp;日夜训练，以剑南列将分统之。又募万人屯灞上，使腹心杜乾运为帅。翰疑图己，<br /><br />&nbsp;&nbsp;&nbsp;&nbsp;表请乾运兵隶节下，因诡召乾运计事者，至军，即斩首枭牙门，并其军。国忠愈<br /><br />&nbsp;&nbsp;&nbsp;&nbsp;恐，谓其子曰：“吾无死所矣！”然翰亦不自安，又谋久不决。数奏言：“禄山<br /><br />&nbsp;&nbsp;&nbsp;&nbsp;虽窃据河朔，不得人心，请持重以敝之，待其离隙，可不血刃而禽。”贼将崔乾<br /><br />&nbsp;&nbsp;&nbsp;&nbsp;v守陕郡，仆旗鼓，羸师以诱战。觇者曰：“贼无备，可图也。”帝信之，诏翰<br /><br />&nbsp;&nbsp;&nbsp;&nbsp;进讨。翰报曰：“禄山习用兵，今始为逆，不能无备，是阴计诱我。贼远来，利<br /><br />&nbsp;&nbsp;&nbsp;&nbsp;在速战。王师坚守，毋轻出关，计之上也。且四方兵未集，宜观事势，不必速。”<br /><br />&nbsp;&nbsp;&nbsp;&nbsp;当是时，禄山虽盗河、洛，所过残杀，人人怨之，淹时月不能进尺寸地。又<br /><br />&nbsp;&nbsp;&nbsp;&nbsp;郭子仪、李光弼兵益进，取常山十数郡。禄山始悔反矣，将还幽州以自固。而国<br /><br />&nbsp;&nbsp;&nbsp;&nbsp;忠计迫，谬说帝趣翰出潼关复陕、洛。时子仪、光弼遥计曰：“翰病且耄，贼素<br /><br />&nbsp;&nbsp;&nbsp;&nbsp;知之，诸军乌合不足战。今贼悉锐兵南破宛、洛，而以余众守幽州，吾直捣之，<br /><br />&nbsp;&nbsp;&nbsp;&nbsp;覆其巢窟，质叛族以招逆徒，禄山之首可致。若师出潼关，变生京师，天下怠矣。”<br /><br />&nbsp;&nbsp;&nbsp;&nbsp;乃极言请翰固关无出军。而帝入国忠之言，使使者趣战，项背相望也。翰窘不<br /><br />&nbsp;&nbsp;&nbsp;&nbsp;知所出。六月，引而东，恸哭出关，次灵宝西原，与乾v战。由关门七十里，道<br /><br />&nbsp;&nbsp;&nbsp;&nbsp;险隘，其南薄山，北阻河，贼以数千人先伏险。翰浮舟中流以观军，谓乾v兵寡，<br /><br />&nbsp;&nbsp;&nbsp;&nbsp;易之，促士卒进，道无行列。贼乘高颓石下击，杀士甚众。翰与良丘登北阜，<br /><br />&nbsp;&nbsp;&nbsp;&nbsp;以军三万夹河鸣鼓，思礼等以精卒居前，余军十万次之。乾v为阵，十十五五，<br /><br />&nbsp;&nbsp;&nbsp;&nbsp;或却或进，而陌刀五千列阵后。王师视其阵无法，指观嗤笑，曰：“禽贼乃会食。”<br /><br />&nbsp;&nbsp;&nbsp;&nbsp;及战，乾v旗少偃，如欲遁者，王师懈，不为备。伏忽起薄战，皆奋死斗。<br /><br />&nbsp;&nbsp;&nbsp;&nbsp;翰以毡蒙马车，画龙虎，饰金银爪目，将骇贼，掎戈矢逐北。贼负薪塞路，顺风<br /><br />&nbsp;&nbsp;&nbsp;&nbsp;火其车，响统阃唬腾烟如夜，士不复相辨，自相斗杀，尸血狼籍，久乃悟。<br /><br />&nbsp;&nbsp;&nbsp;&nbsp;又弃甲奔山谷及陷河死者十一二。有粮艘百余，军争济，艘辄沉，至缚矛盾乘以<br /><br />&nbsp;&nbsp;&nbsp;&nbsp;度，喧叫振天地。贼乘之，奔溃略尽。始，斗门有三堑，广二丈，深一丈，士马<br /><br />&nbsp;&nbsp;&nbsp;&nbsp;奔a相压迮，少选堑平，后至者践之以入。<br /><br />&nbsp;&nbsp;&nbsp;&nbsp;既败，翰引数百骑绝河还营，羸兵裁八千，至潼津，收散卒复守关。乾v进<br /><br />&nbsp;&nbsp;&nbsp;&nbsp;攻，于是火拔归仁等绐翰出关，翰曰：“何邪？”曰：“公以二十万众，一日覆<br /><br />&nbsp;&nbsp;&nbsp;&nbsp;没，持是安归？公不见高仙芝等事乎？”翰曰：“吾宁效仙芝死，汝舍我。”归<br /><br />&nbsp;&nbsp;&nbsp;&nbsp;仁不从，执以降贼，械送洛阳，京师震动，由是天子西幸。禄山见翰责曰：“汝<br /><br />&nbsp;&nbsp;&nbsp;&nbsp;常易我，今何如？”翰俯伏谢罪曰：“陛下拨乱主。今天下未平，李光弼在土门，<br /><br />&nbsp;&nbsp;&nbsp;&nbsp;来在河南，鲁炅在南阳，臣为陛下以尺书招之，三面可平。”禄山悦，即署司<br /><br />&nbsp;&nbsp;&nbsp;&nbsp;空、同中书门下平章事。执火拔归仁，曰：“背主忘义，吾不尔容。”斩之。翰<br /><br />&nbsp;&nbsp;&nbsp;&nbsp;以书招诸将，诸将皆让翰不死节。禄山知事不可就，囚之。东京平，安庆绪以翰<br /><br />&nbsp;&nbsp;&nbsp;&nbsp;度河。及败，乃杀之。<br /><br />&nbsp;&nbsp;&nbsp;&nbsp;翰为人严，少恩。军行未尝恤士饥寒，有民椹者，痛笞辱之。监军李大宜<br /><br />&nbsp;&nbsp;&nbsp;&nbsp;在军中，不治事，与将士樗h、饮酒、弹箜篌琵琶为乐，而士米t不餍。帝令<br /><br />&nbsp;&nbsp;&nbsp;&nbsp;中人袁思艺劳师，士皆诉衣服穿空，帝即斥御服余者，制袍十万以赐其军，翰藏<br /><br />&nbsp;&nbsp;&nbsp;&nbsp;库中，及败，封~如故。<br /><br />&nbsp;&nbsp;&nbsp;&nbsp;先是，有客梁慎初遗翰书，请壁勿战以屈贼，翰善之，奏为左武卫胄曹参军，<br /><br />&nbsp;&nbsp;&nbsp;&nbsp;留幕府。及翰与国忠贰，慎初曰：“难将作矣。”乃遁去。翰失守，华阴、冯翊、<br /><br />&nbsp;&nbsp;&nbsp;&nbsp;上洛郡官吏皆溃。帝遣剑南将刘光庭等将新募兵万余人往助翰，未至而翰被缚云。<br /><br />&nbsp;&nbsp;&nbsp;&nbsp;其后赠太尉，谥曰武愍。<br /><br />&nbsp;&nbsp;&nbsp;&nbsp;子曜，字子明。八岁，玄宗召见华清宫，擢尚辇奉御。累迁光禄卿。以翰陷<br /><br />&nbsp;&nbsp;&nbsp;&nbsp;贼，哀愤号恸，故吏裴冕、杜鸿渐等见之叹息。李光弼讨河北，曜请行，拜鸿胪<br /><br />&nbsp;&nbsp;&nbsp;&nbsp;卿，为光弼副。降安太清、救宋州有功，改殿中监，袭封，为东都镇守兵马使。<br /><br />&nbsp;&nbsp;&nbsp;&nbsp;德宗立，召为左龙武大将军。李希烈陷汝州，以周晃为伪刺史。诏拜曜东都、汝<br /><br />&nbsp;&nbsp;&nbsp;&nbsp;州行营节度使，将凤翔、宁、泾原、奉天、好畦兵万人讨希烈。帝召见，问曰：<br /><br />&nbsp;&nbsp;&nbsp;&nbsp;“卿治兵孰与父贤？”对曰：“先臣，安敢比。但斩长蛇，殪封豕，然后待罪私<br /><br />&nbsp;&nbsp;&nbsp;&nbsp;室，臣之愿也。”帝曰：“尔父在开元时，朝廷无西忧；今朕得卿，亦不东虑。”<br /><br />&nbsp;&nbsp;&nbsp;&nbsp;及行，帝祖通化门。是日，牙干折。时以翰出师已如此，而斩持旗者，卒以败，<br /><br />&nbsp;&nbsp;&nbsp;&nbsp;今曜复尔，人忧之。曜击贼，收汝州，禽晃以献，斩其将二人。希烈退保许州。<br /><br />&nbsp;&nbsp;&nbsp;&nbsp;诏城襄城，曜以疲人版筑不如按甲持重以挫之，帝不许。有诏督战。曜进次颍桥，<br /><br />&nbsp;&nbsp;&nbsp;&nbsp;雷震军中七马毙，曜惧，还屯襄城。希烈遣众万人纵火攻栅，殪人于堑以薄垒，<br /><br />&nbsp;&nbsp;&nbsp;&nbsp;曜苦战破之。居数月，希烈自率兵三万围曜，筑甬道属城，矢集如雨。帝遣神策<br /><br />&nbsp;&nbsp;&nbsp;&nbsp;将刘德信以兵三千援之，又诏河南都统李勉出兵相掎角。勉以“希烈在外，许守<br /><br />&nbsp;&nbsp;&nbsp;&nbsp;兵少，乘虚袭之，希烈自解”，乃遣部将与德信趋许，未至，有诏切让，使班师。<br /><br />&nbsp;&nbsp;&nbsp;&nbsp;德信等惶惑还，军无斥候，至扈涧，为贼设伏诡击，死者殆半，器械辎重皆亡。<br /><br />&nbsp;&nbsp;&nbsp;&nbsp;德信走汝州。勉恐东都危，使将李坚华以兵四千往守，贼梗道，不得入。汴兵沮，<br /><br />&nbsp;&nbsp;&nbsp;&nbsp;襄城围益急。帝乃诏普王以荆、襄、江西、鄂、沔之师讨蔡州，诏泾原节度使姚<br /><br />&nbsp;&nbsp;&nbsp;&nbsp;令言救襄城。未行，京师乱，帝幸奉天。襄城陷，曜走洛阳。会母丧，夺为东都<br /><br />&nbsp;&nbsp;&nbsp;&nbsp;畿、汝节度使。迁河南尹。曜拙于统御，而锐杀戮，士畏而不怀。贞元元年，部<br /><br />&nbsp;&nbsp;&nbsp;&nbsp;将叛，夜焚河南门，曜挺身免。帝以汴州刺史薛珏代之，召入为鸿胪卿。终右骁<br /><br />&nbsp;&nbsp;&nbsp;&nbsp;卫上将军，赠幽州大都督。子七人，俱以儒闻。`，茂才高第，有节概。、<br /><br />&nbsp;&nbsp;&nbsp;&nbsp;嵫、屺皆明经擢第。<br /><br />&nbsp;&nbsp;&nbsp;&nbsp;高仙芝，高丽人。父舍鸡，初以将军隶河西军，为四镇校将。仙芝年二十馀，<br /><br />&nbsp;&nbsp;&nbsp;&nbsp;从至安西，以父功补游击将军。数年，父子并班。仙芝美姿质，善骑射，父犹以<br /><br />&nbsp;&nbsp;&nbsp;&nbsp;其儒缓忧之。初事节度使田仁琬、盖嘉运等，不甚知名。后事夫蒙灵察，乃善遇<br /><br />&nbsp;&nbsp;&nbsp;&nbsp;之。开元末，表为安西副都护、四镇都知兵马使。<br /><br />&nbsp;&nbsp;&nbsp;&nbsp;小勃律，其王为吐蕃所诱，妻以女，故西北二十馀国皆羁属吐蕃。自仁琬以<br /><br />&nbsp;&nbsp;&nbsp;&nbsp;来三讨之，皆无功。天宝六载，诏仙芝以步骑一万出讨。是时步兵皆有私马自随，<br /><br />&nbsp;&nbsp;&nbsp;&nbsp;仙芝乃自安西过拨换城，入握瑟德，经疏勒，登葱岭，涉播密川，遂顿特勒满川，<br /><br />&nbsp;&nbsp;&nbsp;&nbsp;行凡百日。特勒满川，即五识匿国也。仙芝乃分军为三，使疏勒赵崇u自北谷道、<br /><br />&nbsp;&nbsp;&nbsp;&nbsp;拨换贾崇v自赤佛道、仙芝与监军边令诚自护蜜俱入，约会连云堡。堡有兵千<br /><br />&nbsp;&nbsp;&nbsp;&nbsp;馀。城南因山为栅，兵九千守之。城下据婆勒川。会川涨，不得度，仙芝杀牲祭<br /><br />&nbsp;&nbsp;&nbsp;&nbsp;川，命士人赍三日备集水涯，士不甚信。既涉，旗不沾，鞯不濡。兵已成列，仙<br /><br />&nbsp;&nbsp;&nbsp;&nbsp;芝喜，告令诚曰：“向吾方涉，贼击我，我无类矣。今既济而阵，天以贼赐我也。”<br /><br />&nbsp;&nbsp;&nbsp;&nbsp;遂登山挑战，日未中，破之。拔其城，斩五千级，生禽千人，马千馀匹，衣资器<br /><br />&nbsp;&nbsp;&nbsp;&nbsp;甲数万计。仙芝欲遂深入，令诚惧，不肯行。仙芝留羸弱三千使守，遂引师行。<br /><br />&nbsp;&nbsp;&nbsp;&nbsp;三日，过坦驹岭，岭峻绝，下四十里。仙芝恐士惮险不敢进，乃潜遣二十骑，衣<br /><br />&nbsp;&nbsp;&nbsp;&nbsp;阿弩越胡服来迎，先语部校曰：“阿弩越胡来迎，我无虑矣。”既至，士不肯下，<br /><br />&nbsp;&nbsp;&nbsp;&nbsp;曰：“公驱我何去？”会二十人至，曰：“阿努越胡来迎，已数娑夷桥矣。”仙<br /><br />&nbsp;&nbsp;&nbsp;&nbsp;芝即阳喜，令士尽下。娑夷河，弱水也。既行三日，越胡来迎。明日，至阿弩越<br /><br />&nbsp;&nbsp;&nbsp;&nbsp;城。遣将军席元庆以精骑一千先往，谓小勃律王曰：“不窥若城，吾假道趋大勃<br /><br />&nbsp;&nbsp;&nbsp;&nbsp;律耳。”城中大酋领皆吐蕃腹心，仙芝密令元庆曰：“若酋领逃者，弟出诏书呼<br /><br />&nbsp;&nbsp;&nbsp;&nbsp;之，赐以缯彩，至，皆缚以待我。”元庆如言。仙芝至，悉斩之。王及妻逃山<br /><br />&nbsp;&nbsp;&nbsp;&nbsp;穴，不可得，仙芝招喻，乃出降，因平其国。急遣元庆断娑夷桥，其暮，吐蕃至，<br /><br />&nbsp;&nbsp;&nbsp;&nbsp;不克度。桥长度一箭所及者，功一岁乃成。八月，仙芝以小勃律王及妻自赤佛道<br /><br />&nbsp;&nbsp;&nbsp;&nbsp;还连云堡，与令诚俱班师。于是拂H、大食诸胡七十二国皆震慑降附。<br /><br />&nbsp;&nbsp;&nbsp;&nbsp;仙芝遣判官王庭芬奏捷京师。军至河西，灵察怒，不迎劳。既见，骂曰：<br /><br />&nbsp;&nbsp;&nbsp;&nbsp;“高丽奴，于阗使尔何从得之？”仙芝惧，且谢曰：“中丞力也。”又曰：“焉<br /><br />&nbsp;&nbsp;&nbsp;&nbsp;耆镇守使、安西副都护、都知兵马使，皆何从得之？”答曰：“亦中丞力也。”<br /><br />&nbsp;&nbsp;&nbsp;&nbsp;灵察曰：“审若此，捷书不待我而敢即奏，何邪？奴当斩，顾新立功，故贷尔。”<br /><br />&nbsp;&nbsp;&nbsp;&nbsp;仙芝不知所为。令诚密言状于朝，且曰：“仙芝立功而以忧死，后孰为朝廷用者？”<br /><br />&nbsp;&nbsp;&nbsp;&nbsp;帝乃擢仙芝鸿胪卿、假御史中丞，代灵察为四镇节度使，而诏灵察还，灵察惧。<br /><br />&nbsp;&nbsp;&nbsp;&nbsp;仙芝朝夕见，辄趋走，灵察益惭。副都护程千里、衙将毕思琛、行官王滔康怀顺<br /><br />&nbsp;&nbsp;&nbsp;&nbsp;陈奉忠等皆尝谮仙芝于灵察者。既视事，呼千里骂曰：“公面虽男儿，而心似<br /><br />&nbsp;&nbsp;&nbsp;&nbsp;妇女，何邪？”谓琛曰：“尔夺吾城东千石种田，忆之乎？”对曰：“公见赐者。”<br /><br />&nbsp;&nbsp;&nbsp;&nbsp;仙芝曰：“尔时吾畏汝威，岂怜汝而赐邪？”又召滔，欲廴琛Ａ季茫皆释，曰：<br /><br />&nbsp;&nbsp;&nbsp;&nbsp;“吾不恨矣。”由是举军安之。俄加左金吾卫大将军，与一子五品官。<br /><br />&nbsp;&nbsp;&nbsp;&nbsp;九载，讨石国，其王车鼻施约降，仙芝为俘献阙下，斩之，由是西域不服。<br /><br />&nbsp;&nbsp;&nbsp;&nbsp;其王子走大食，乞兵攻仙芝于怛逻斯城，以直其冤。仙芝为人贪，破石，获瑟瑟<br /><br />&nbsp;&nbsp;&nbsp;&nbsp;十馀斛、黄金五六橐驼、良马宝玉甚众，家赀累钜万。然亦不甚爱惜，人有求辄<br /><br />&nbsp;&nbsp;&nbsp;&nbsp;与，不问几何。寻除武威太守，代安思顺为河西节度使，群胡固留思顺，更拜右<br /><br />&nbsp;&nbsp;&nbsp;&nbsp;羽林军大将军，封密云郡公。禄山反，荣王为元帅，仙芝副之，领飞骑、骑<br /><br />&nbsp;&nbsp;&nbsp;&nbsp;及朔方等兵，出禁财募关辅士五万，继封常清东讨。帝御勤政楼，引荣王受命，<br /><br />&nbsp;&nbsp;&nbsp;&nbsp;宴仙芝以下。帝又幸望春亭劳遣，诏监门将军边令诚监军。次陕郡，而常清败还。<br /><br />&nbsp;&nbsp;&nbsp;&nbsp;仙芝急，乃开太原仓，悉以所有赐士卒，焚其馀，引兵趋潼关。会贼至，甲仗资<br /><br />&nbsp;&nbsp;&nbsp;&nbsp;粮委于道，弥数百里。既至关，勒兵缮守具，士气稍稍复振。贼攻关不得入，乃<br /><br />&nbsp;&nbsp;&nbsp;&nbsp;引还。<br /><br />&nbsp;&nbsp;&nbsp;&nbsp;初，令诚数私于仙芝，仙芝不应，因言其逗挠状以激帝，且云：“常清以贼<br /><br />&nbsp;&nbsp;&nbsp;&nbsp;摇众，而仙芝弃陕地数百里，K盗禀赐。”帝大怒，使令诚即军中斩之。令诚已<br /><br />&nbsp;&nbsp;&nbsp;&nbsp;斩常清，陈尸于蘧。仙芝自外至，令诚以陌刀百人自从，曰：’大夫亦有命。”<br /><br />&nbsp;&nbsp;&nbsp;&nbsp;仙芝遽下，曰：“我退，罪也，死不敢辞。然以我为盗颉资粮，诬也。”谓令诚<br /><br />&nbsp;&nbsp;&nbsp;&nbsp;曰：“上天下地，三军皆在，君岂不知？”又顾麾下曰：“我募若辈，本欲破贼<br /><br />&nbsp;&nbsp;&nbsp;&nbsp;取重赏，而贼势方锐，故迁延至此，亦以固关也。我有罪，若辈可言；不尔，当<br /><br />&nbsp;&nbsp;&nbsp;&nbsp;呼枉。”军中咸呼曰：“枉！”其声殷地。仙芝视常清尸曰：“公，我所引拔，<br /><br />&nbsp;&nbsp;&nbsp;&nbsp;又代吾为节度，今与公同死，岂命欤！”遂就死。<br /><br />&nbsp;&nbsp;&nbsp;&nbsp;封常清，蒲州猗氏人。外祖教之读书，多所该究。然孤贫，年过三十，未有<br /><br />&nbsp;&nbsp;&nbsp;&nbsp;名。夫蒙灵察为四镇节度使，以高仙芝为都知兵马使。尝出军，奏叽尤十馀<br /><br />&nbsp;&nbsp;&nbsp;&nbsp;人，衣鲜明，常清慨然投牒请豫。常清素瘠，又脚跛，仙芝陋其貌，不纳。明<br /><br />&nbsp;&nbsp;&nbsp;&nbsp;日复至，仙芝谢曰：“咭炎悖何庸复来？”常清怒曰：“我慕公义，愿事鞭<br /><br />&nbsp;&nbsp;&nbsp;&nbsp;{，故无媒自前，公何见拒深乎？以貌取士，恐失之子羽。公其念之。”仙芝<br /><br />&nbsp;&nbsp;&nbsp;&nbsp;犹未纳，乃日候门下，仙芝不得已，窜名咧小<br /><br />&nbsp;&nbsp;&nbsp;&nbsp;会达奚诸部叛，自黑山西趣碎叶，有诏邀击。灵察使仙芝以二千骑追蹑。达<br /><br />&nbsp;&nbsp;&nbsp;&nbsp;奚行远，人马疲，禽馘略尽。常清于幕下潜作捷布，具记井泉次舍、克贼形势谋<br /><br />&nbsp;&nbsp;&nbsp;&nbsp;略，条最明审。仙芝取读之，皆意所欲出，乃大骇，即用之。军还，灵察迎劳，<br /><br />&nbsp;&nbsp;&nbsp;&nbsp;仙芝已去奴袜带刀，而判官刘眺、独孤峻争问：“向捷布谁作者？公幕下安得此<br /><br />&nbsp;&nbsp;&nbsp;&nbsp;人？”答曰：“吾叻獬Ｇ逡病！碧鞯染，进揖常清坐，与语，异之，遂知名。<br /><br />&nbsp;&nbsp;&nbsp;&nbsp;以功授叠州戍主，仍为判官。仙芝破小勃律，代灵察为安西节度使，常清以从战<br /><br />&nbsp;&nbsp;&nbsp;&nbsp;有劳，擢庆王府录事参军事，为节度判官。仙芝征讨，常知后务。常清才而果，<br /><br />&nbsp;&nbsp;&nbsp;&nbsp;胸无疑事。仙芝委家事于郎将郑德诠，其乳母子也，威动军中。常清尝自外还，<br /><br />&nbsp;&nbsp;&nbsp;&nbsp;诸将前谒。德诠见常清始贵，易之，走马突常清驺士去。常清命左右引德诠至廷<br /><br />&nbsp;&nbsp;&nbsp;&nbsp;中，门辄闭，因离席曰：“吾起细微，中丞公过听，以主留事，郎将安得无礼？”<br /><br />&nbsp;&nbsp;&nbsp;&nbsp;因叱曰：“须暂假郎将死，以肃吾军。”因杖死，以面仆地曳出之。仙芝妻及乳<br /><br />&nbsp;&nbsp;&nbsp;&nbsp;母哭门外救请，不能得，遽以状白仙芝，仙芝惊，及见常清，惮其公，不敢让。<br /><br />&nbsp;&nbsp;&nbsp;&nbsp;常清亦不谢。会大将有罪，又杀二人，军中莫不股栗。仙芝节度河西，复请为判<br /><br />&nbsp;&nbsp;&nbsp;&nbsp;官。久之，擢安西副大都护、安西四镇节度副大使，知节度事。未几，改北庭都<br /><br />&nbsp;&nbsp;&nbsp;&nbsp;护，持节伊西节度使。常清性勤俭，耐劳苦，出军乘骡，私厩裁二马，赏罚分明。<br /><br />&nbsp;&nbsp;&nbsp;&nbsp;天宝末入朝，而安禄山反，帝引见，问何策以讨贼。常清见帝忧，因大言曰：<br /><br />&nbsp;&nbsp;&nbsp;&nbsp;“天下太平久，人不知战。然事有逆顺，势有奇变，臣请驰至东京，悉府库募骁<br /><br />&nbsp;&nbsp;&nbsp;&nbsp;勇，挑马度河，计日取逆胡首以献阙下。”天子壮之。明日，以常清为范阳节<br /><br />&nbsp;&nbsp;&nbsp;&nbsp;度副大使，乘驿赴东京。常清募兵得六万人，然皆市井庸保，乃部分旗帜，断河<br /><br />&nbsp;&nbsp;&nbsp;&nbsp;阳桥以守。贼移书平原，令太守颜真卿以兵七千防河。真卿驰使司兵参军事李平<br /><br />&nbsp;&nbsp;&nbsp;&nbsp;入奏。常清取平表发视，即倚帐作书遗真卿，劝坚守，且传购禄山檄数十函与之，<br /><br />&nbsp;&nbsp;&nbsp;&nbsp;真卿得，以分晓诸郡。禄山度河，陷荥阳，入罂子谷，先驱至葵园。常清使骁骑<br /><br />&nbsp;&nbsp;&nbsp;&nbsp;拒之，杀拓羯数十百人。贼大军至，常清不能御，退入上东门，战不利。贼鼓而<br /><br />&nbsp;&nbsp;&nbsp;&nbsp;进，劫官吏。再战于都亭驿，又不胜，引兵守宣仁门，复败。乃自提象门出，伐<br /><br />&nbsp;&nbsp;&nbsp;&nbsp;大木塞道以殿，至谷水，西奔陕。语高仙芝曰：“贼锐甚，难与争锋。潼关无兵，<br /><br />&nbsp;&nbsp;&nbsp;&nbsp;一夫奔突则京师危，不如急守潼关。”仙芝从之。<br /><br />&nbsp;&nbsp;&nbsp;&nbsp;败书闻，帝削常清官，使白衣隶仙芝军效力。仙芝使衣黑衣监左右部军。及<br /><br />&nbsp;&nbsp;&nbsp;&nbsp;边令诚以诏书至，示之，常清曰：“吾所以不死者，恐污国家节，受戮贼手。今<br /><br />&nbsp;&nbsp;&nbsp;&nbsp;死乃甘心。”<br /><br />&nbsp;&nbsp;&nbsp;&nbsp;始，常清败，径入关，欲见上陈讨贼事。至渭南，有诏赴潼关。常清忧惧，<br /><br />&nbsp;&nbsp;&nbsp;&nbsp;为表以谢，且言：“自东京陷，三遣使表论成败，不得对。”又言：“臣死后，<br /><br />&nbsp;&nbsp;&nbsp;&nbsp;望陛下无轻此贼，则社稷安。”至是临刑，以表授令诚而死。人多哀之。<br /><br />&nbsp;&nbsp;&nbsp;&nbsp;赞曰：禄山裒百斗骁虏，乘天下忘战，主德耄勤，故提戈内噪，人情崩溃。<br /><br />&nbsp;&nbsp;&nbsp;&nbsp;常清乃驱市人数万以婴贼锋，一战不胜，即夺爵土。欲入关见天子论成败事，使<br /><br />&nbsp;&nbsp;&nbsp;&nbsp;者三辈上书，皆不报，回斩于军。仙芝弃陕守关，遏贼西势，以丧地被诛。玄宗<br /><br />&nbsp;&nbsp;&nbsp;&nbsp;虽为左右蒙瞽，然荒夺其明亦甚矣。卒使叛将得借口，执翰以降贼。呜呼，非天<br /><br />&nbsp;&nbsp;&nbsp;&nbsp;熟其恶，使乱四海，举黔首而残之邪！彼二将奚诛焉？</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938666);">加入书签</a><a
                        href="938523.html">上一页</a>&larr;<a href="index.html">返回列表</a>&rarr;<a
                            href="938705.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938523.html"; var next_page = "938705.html"; var index_page = "index.html"; var sortid = "9"; var article_id = "14231"; var chapter_id = "938666"; var articlename = "新唐书"; var chaptername = " 卷一百三十五 列传第六十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>