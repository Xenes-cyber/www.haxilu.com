<!DOCTYPE html>
<html>
<head>
<meta charset="gbk" />
<title>新唐书- 卷五十一 志第四十一-在线阅读-哈西文学网</title>
<meta name="keywords" content="欧阳修、宋祁，新唐书， 卷五十一 志第四十一全文， 卷五十一 志第四十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷五十一 志第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/921222.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/921222.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十一 志第四十一</h1>
            <div class="link xb">
                <a href="911624.html">上一页</a>&larr;<a href="index.html">返回列表</a>&rarr;<a
                    href="921273.html">下一页</a></div>			
            <div id="BookText">&nbsp;&nbsp;&nbsp;&nbsp;◎食货一<br /><br />&nbsp;&nbsp;&nbsp;&nbsp;古之善治其国而爱养斯民者，必立经常简易之法，使上爱物以养其下，下勉<br /><br />&nbsp;&nbsp;&nbsp;&nbsp;力以事其上，上足而下不困。故量人之力而授之田，量地之产而取以给公上，量<br /><br />&nbsp;&nbsp;&nbsp;&nbsp;其入而出之以为用度之数。是三者常相须以济而不可失，失其一则不能守其二。<br /><br />&nbsp;&nbsp;&nbsp;&nbsp;及暴君庸主，纵其佚欲，而苟且之吏从之，变制合时以取宠于其上。故用于上者<br /><br />&nbsp;&nbsp;&nbsp;&nbsp;无节，而取于下者无限，民竭其力而不能供，由是上愈不足而下愈困，则财利之<br /><br />&nbsp;&nbsp;&nbsp;&nbsp;说兴，而聚敛之臣用。《记》曰：“宁畜盗臣。”盗臣诚可恶，然一人之害尔。<br /><br />&nbsp;&nbsp;&nbsp;&nbsp;聚敛之臣用，则经常之法坏，而下不胜其弊焉。<br /><br />&nbsp;&nbsp;&nbsp;&nbsp;唐之始时，授人以口分、世业田，而取之以租、庸、调之法，其用之也有节。<br /><br />&nbsp;&nbsp;&nbsp;&nbsp;盖其畜兵以府卫之制，故兵虽多而无所损；设官有常员之数，故官不滥而易禄。<br /><br />&nbsp;&nbsp;&nbsp;&nbsp;虽不及三代之盛时，然亦可以为经常之法也。及其弊也，兵冗官滥，为之大蠹。<br /><br />&nbsp;&nbsp;&nbsp;&nbsp;自天宝以来，大盗屡起，方镇数叛，兵革之兴，累世不息，而用度之数，不能节<br /><br />&nbsp;&nbsp;&nbsp;&nbsp;矣。加以骄君昏主，奸吏邪臣，取济一时，屡更其制，而经常之法，荡然尽矣。<br /><br />&nbsp;&nbsp;&nbsp;&nbsp;由是财利之说兴，聚敛之臣进。盖口分、世业之田坏而为兼并，租、庸、调之法<br /><br />&nbsp;&nbsp;&nbsp;&nbsp;坏而为两税。至于盐铁、转运、屯田、和籴、铸钱、括苗、榷利、借商、进奉、<br /><br />&nbsp;&nbsp;&nbsp;&nbsp;献助，无所不为矣。盖愈烦而愈弊，以至于亡焉。<br /><br />&nbsp;&nbsp;&nbsp;&nbsp;唐制：度田以步，其阔一步，其长二百四十步为亩，百亩为顷。凡民始生为<br /><br />&nbsp;&nbsp;&nbsp;&nbsp;黄，四岁为小，十六为中，二十一为丁，六十为老。授田之制，丁及男年十八以<br /><br />&nbsp;&nbsp;&nbsp;&nbsp;上者，人一顷，其八十亩为口分，二十亩为永业；老及笃疾、废疾者，人四十亩，<br /><br />&nbsp;&nbsp;&nbsp;&nbsp;寡妻妾三十亩，当户者增二十亩，皆以二十亩为永业，其余为口分。永业之田，<br /><br />&nbsp;&nbsp;&nbsp;&nbsp;树以榆、枣、桑及所宜之木，皆有数。田多可以足其人者为宽乡，少者为狭乡。<br /><br />&nbsp;&nbsp;&nbsp;&nbsp;狭乡授田，减宽乡之半。其地有薄厚，岁一易者，倍受之。宽乡三易者，不倍授。<br /><br />&nbsp;&nbsp;&nbsp;&nbsp;工商者，宽乡减半，狭乡不给。凡庶人徙乡及贫无以葬者，得卖世业田。自狭乡<br /><br />&nbsp;&nbsp;&nbsp;&nbsp;而徙宽乡者，得并卖口分田。已卖者，不复授。死者收之，以授无田者。凡收授<br /><br />&nbsp;&nbsp;&nbsp;&nbsp;皆以岁十月。授田先贫及有课役者。凡田，乡有余以给比乡，县有余以给比县，<br /><br />&nbsp;&nbsp;&nbsp;&nbsp;州有余以给近州。<br /><br />&nbsp;&nbsp;&nbsp;&nbsp;凡授田者，丁岁输粟二斛，稻三斛，谓之租。丁随乡所出，岁输绢二匹，绫、<br /><br />&nbsp;&nbsp;&nbsp;&nbsp;J二丈，布加五之一，绵三两，麻三斤，非蚕乡则输银十四两，谓之调。用人<br /><br />&nbsp;&nbsp;&nbsp;&nbsp;之力，岁二十日，闰加二日，不役者日为绢三尺，谓之庸。有事而加役二十五日<br /><br />&nbsp;&nbsp;&nbsp;&nbsp;者免调，三十日者租、调皆免。通正役不过五十日。<br /><br />&nbsp;&nbsp;&nbsp;&nbsp;自王公以下，皆有永业田。太皇太后、皇太后、皇后Bī橐陨锨祝内命妇?<br /><br />&nbsp;&nbsp;&nbsp;&nbsp;品以上亲，郡王及五品以上祖父兄弟，职事、勋官三品以上有封者若县男父子，<br /><br />&nbsp;&nbsp;&nbsp;&nbsp;国子、太学、四门学生、俊士，孝子、顺孙、义夫、节妇同籍者，皆免课役。凡<br /><br />&nbsp;&nbsp;&nbsp;&nbsp;主户内有课口者为课户。若老及男废疾、笃疾、寡妻妾、部曲、客女、奴婢及视<br /><br />&nbsp;&nbsp;&nbsp;&nbsp;九品以上官，不课。<br /><br />&nbsp;&nbsp;&nbsp;&nbsp;凡里有手实，岁终具民之年与地之阔狭，为乡帐。乡成于县，县成于州，州<br /><br />&nbsp;&nbsp;&nbsp;&nbsp;成于户部。又有计帐，具来岁课役以报度支。国有所须，先奏而敛。凡税敛之数，<br /><br />&nbsp;&nbsp;&nbsp;&nbsp;书于县门、村坊，与众知之。水、旱、霜、蝗耗十四者，免其租；桑麻尽者，免<br /><br />&nbsp;&nbsp;&nbsp;&nbsp;其调；田耗十之六者，免租调；耗七者，课、役皆免。凡新附之户，春以三月免<br /><br />&nbsp;&nbsp;&nbsp;&nbsp;役，夏以六月免课，秋以九月课、役皆免。徙宽乡者，县覆于州，出境则覆于户<br /><br />&nbsp;&nbsp;&nbsp;&nbsp;部，官以闲月达之。自畿内徙畿外，自京县徙余县，皆有禁。四夷降户，附以宽<br /><br />&nbsp;&nbsp;&nbsp;&nbsp;乡，给复十年。奴婢纵为良人，给复三年。没外蕃人，一年还者给复三年，二年<br /><br />&nbsp;&nbsp;&nbsp;&nbsp;者给复四年，三年者给复五年。浮民、部曲、客女、奴婢纵为良者附宽乡。<br /><br />&nbsp;&nbsp;&nbsp;&nbsp;贞观中，初税草以给诸闲，而驿马有牧田。<br /><br />&nbsp;&nbsp;&nbsp;&nbsp;太宗方锐意于治，官吏考课，以鳏寡少者进考，如增户法；失劝导者以减户<br /><br />&nbsp;&nbsp;&nbsp;&nbsp;论。配租以敛早晚、险易、远近为差。庸、调输以八月，发以九月。同时输<br /><br />&nbsp;&nbsp;&nbsp;&nbsp;者先远民。皆自概量。州府岁市土所出为贡，其价视绢之上下，无过五十匹。异<br /><br />&nbsp;&nbsp;&nbsp;&nbsp;物、滋味、口马、鹰犬，非有诏不献。有加配，则以代租赋。其凶荒则有社仓赈<br /><br />&nbsp;&nbsp;&nbsp;&nbsp;给，不足则徙民就食诸州。尚书左丞戴胄建议：“自王公以下，计垦田，秋熟，<br /><br />&nbsp;&nbsp;&nbsp;&nbsp;所在为义仓，岁凶以给民。”太宗善之，乃诏：“亩税二升，粟、麦、p、稻，<br /><br />&nbsp;&nbsp;&nbsp;&nbsp;随土地所宜。宽乡敛以所种，狭乡据青苗簿而督之。田耗十四者免其半，耗十七<br /><br />&nbsp;&nbsp;&nbsp;&nbsp;者皆免之。商贾无田者，以其户为九等，出粟自五石至于五斗为差。下下户及夷<br /><br />&nbsp;&nbsp;&nbsp;&nbsp;獠不取焉。岁不登，则以赈民；或贷为种子，则至秋而偿。”其后洛、相、幽、<br /><br />&nbsp;&nbsp;&nbsp;&nbsp;徐、齐、并、秦、蒲州又置常平仓，粟藏九年，米藏五年，下湿之地，粟藏五年，<br /><br />&nbsp;&nbsp;&nbsp;&nbsp;米藏三年，皆著于令。<br /><br />&nbsp;&nbsp;&nbsp;&nbsp;贞观初，户不及三百万，绢一匹易米一斗。至四年，米斗四五钱，外户不闭<br /><br />&nbsp;&nbsp;&nbsp;&nbsp;者数月，马牛被野，人行数千里不赍粮，民物蕃息，四夷降附者百二十万人。是<br /><br />&nbsp;&nbsp;&nbsp;&nbsp;岁，天下断狱，死罪者二十九人，号称太平。此高祖、太宗致治之大略，及其成<br /><br />&nbsp;&nbsp;&nbsp;&nbsp;效如此。<br /><br />&nbsp;&nbsp;&nbsp;&nbsp;高宗承之，海内艾安。太尉长孙无忌等辅政，天下未见失德。数引刺史入x，<br /><br />&nbsp;&nbsp;&nbsp;&nbsp;问民疾苦。即位之岁，增户十五万。及中书令李义府、侍中许敬宗既用事，役费<br /><br />&nbsp;&nbsp;&nbsp;&nbsp;并起。永淳以后，给用益不足。加以武后之乱，纪纲大坏，民不胜其毒。<br /><br />&nbsp;&nbsp;&nbsp;&nbsp;玄宗初立求治，蠲徭役者给蠲符，以流外及九品京官为蠲使，岁再遣之。开<br /><br />&nbsp;&nbsp;&nbsp;&nbsp;元八年，颁庸调法于天下，好不过精，恶不至滥，阔者一尺八寸，长者四丈。然<br /><br />&nbsp;&nbsp;&nbsp;&nbsp;是时天下户未尝升降。临察御史宇文融献策：括籍外羡田、逃户，自占者给复五<br /><br />&nbsp;&nbsp;&nbsp;&nbsp;年，每丁税钱千五百，以摄御史分行括实。阳翟尉皇甫憬上书言其不可。玄宗方<br /><br />&nbsp;&nbsp;&nbsp;&nbsp;任用融，乃贬憬为盈川尉。诸道所括得客户八十余万，田亦称是。州县希旨张虚<br /><br />&nbsp;&nbsp;&nbsp;&nbsp;数，以正田为羡，编户为客，岁终，籍钱数百万缗。<br /><br />&nbsp;&nbsp;&nbsp;&nbsp;十六年，乃诏每三岁以九等定籍。而庸调折租所取华好，州县长宫劝织，中<br /><br />&nbsp;&nbsp;&nbsp;&nbsp;书门下察滥恶以贬官吏，精者褒赏之。二十二年，诏男十五、女十三以上得嫁娶。<br /><br />&nbsp;&nbsp;&nbsp;&nbsp;州县岁上户口登耗，采访使覆实之，刺史、县令以为课最。<br /><br />&nbsp;&nbsp;&nbsp;&nbsp;初，永徽中禁买卖世业、口分田。其后豪富兼并，贫者失业，于是诏买者还<br /><br />&nbsp;&nbsp;&nbsp;&nbsp;地而罚之。<br /><br />&nbsp;&nbsp;&nbsp;&nbsp;先是杨州租、调以钱，岭南以米，安南以丝，益州以罗、r、绫、绢供春<br /><br />&nbsp;&nbsp;&nbsp;&nbsp;彩。因诏江南亦以布代租。<br /><br />&nbsp;&nbsp;&nbsp;&nbsp;中书令李林甫以租庸、丁防、和籴、春彩、税草无定法，岁为旨符，遣使一<br /><br />&nbsp;&nbsp;&nbsp;&nbsp;告，费纸五十余万。条目既多，覆问逾年，乃与采访朝集使议革之，为长行旨，<br /><br />&nbsp;&nbsp;&nbsp;&nbsp;以授朝集使及送旨符使，岁有所支，进画附驿以达，每州不过二纸。<br /><br />&nbsp;&nbsp;&nbsp;&nbsp;凡庸、调、租、资课，皆任土所宜，州县长官愣ù至迹具上中下三物之<br /><br />&nbsp;&nbsp;&nbsp;&nbsp;样输京都。有滥恶，督中物之直。二十五年，以江、淮输运有河、洛之艰，而关<br /><br />&nbsp;&nbsp;&nbsp;&nbsp;中蚕桑少，菽粟常贱，乃命庸、调、资课皆以米，凶年乐输布绢者亦从之。河南、<br /><br />&nbsp;&nbsp;&nbsp;&nbsp;北不通运州，租皆为绢，代关中庸、课，诏度支减转运。<br /><br />&nbsp;&nbsp;&nbsp;&nbsp;明年，又诏民三岁以下为黄，十五以下为小，二十以下为中。又以民间户高<br /><br />&nbsp;&nbsp;&nbsp;&nbsp;丁多者，率与父母别籍异居，以避征戍，乃诏十丁以上免二丁，五丁以上免一丁，<br /><br />&nbsp;&nbsp;&nbsp;&nbsp;侍丁孝者免徭役。天宝三载，更民十八以上为中男，二十三以上成丁。五载，诏<br /><br />&nbsp;&nbsp;&nbsp;&nbsp;贫不能自济者，每乡免三十丁租庸。男子七十五以上、妇人七十以上，中男一人<br /><br />&nbsp;&nbsp;&nbsp;&nbsp;为侍；八十以上以令式从事。是时，海内富实，米斗之价钱十三，青、齐间斗才<br /><br />&nbsp;&nbsp;&nbsp;&nbsp;三钱，绢一匹钱二百。道路列肆，具酒食以待行人，店有驿驴，行千里不持尺兵。<br /><br />&nbsp;&nbsp;&nbsp;&nbsp;天下岁入之物，租钱二百余万缗，粟千九百八十余万斛，庸、调绢七百四十万匹，<br /><br />&nbsp;&nbsp;&nbsp;&nbsp;绵百八十余万屯，布千三十五万余端。天子骄于佚乐而用不知节，大抵用物之数，<br /><br />&nbsp;&nbsp;&nbsp;&nbsp;常过其所入。于是钱谷之臣，始事K刻。太府卿杨崇礼句剥分铢，有欠折渍损者，<br /><br />&nbsp;&nbsp;&nbsp;&nbsp;州县督送，历年不止。其子慎矜专知太府，次子慎名知京仓，亦以苛刻结主恩。<br /><br />&nbsp;&nbsp;&nbsp;&nbsp;王p为户口色役使，岁进钱百亿万缗，非租庸正额者，积百宝大盈库，以供天<br /><br />&nbsp;&nbsp;&nbsp;&nbsp;子燕私。及安禄山反，司空杨国忠以为正库物不可以给士，遣侍御史崔众至太原<br /><br />&nbsp;&nbsp;&nbsp;&nbsp;纳钱度僧尼道士，旬日得百万缗而已。自两京陷没，民物耗弊，天下萧然。<br /><br />&nbsp;&nbsp;&nbsp;&nbsp;肃宗即位，遣御史郑叔清等籍江淮、蜀汉富商右族訾畜，十收其二，谓之率<br /><br />&nbsp;&nbsp;&nbsp;&nbsp;贷。诸道亦税商贾以赡军，钱一千者有税。于是北海郡录事参军第五琦以钱谷得<br /><br />&nbsp;&nbsp;&nbsp;&nbsp;见，请于江淮置租庸使，吴盐、蜀麻、铜冶皆有税，市轻货繇江陵、襄阳、上津<br /><br />&nbsp;&nbsp;&nbsp;&nbsp;路转至凤翔。明年，郑叔清与宰相裴冕建议，以天下用度不充，诸道得召人纳钱，<br /><br />&nbsp;&nbsp;&nbsp;&nbsp;给空名告身，授官勋邑号；度道士僧尼不可胜计；纳钱百千，赐明经出身；商贾<br /><br />&nbsp;&nbsp;&nbsp;&nbsp;助军者，给复。及两京平，又于关辅诸州，纳钱度道士僧尼万人。而百姓残于兵<br /><br />&nbsp;&nbsp;&nbsp;&nbsp;盗，米斗至钱七千，鬻t为粮，民行乞食者属路。乃诏能赈贫乏者，宠以爵<br /><br />&nbsp;&nbsp;&nbsp;&nbsp;。<br /><br />&nbsp;&nbsp;&nbsp;&nbsp;故事，天下财赋归左藏，而太府以时上其数，尚书比部覆其出入。是时，京<br /><br />&nbsp;&nbsp;&nbsp;&nbsp;师豪将假取不能禁，第五琦为度支盐铁使，请皆归大盈库，供天子给赐，主以中<br /><br />&nbsp;&nbsp;&nbsp;&nbsp;官。自是天下之财为人君私藏，有司不得程其多少。<br /><br />&nbsp;&nbsp;&nbsp;&nbsp;广德元年，诏一户三丁者免一丁，凡亩税二升，男子二十五为成丁，五十五<br /><br />&nbsp;&nbsp;&nbsp;&nbsp;为老，以优民。而强寇未夷，民耗敛重。及吐蕃逼京师，近甸屯兵数万，百官进<br /><br />&nbsp;&nbsp;&nbsp;&nbsp;俸钱，又率户以给军粮。至大历元年，诏流民还者，给复二年，田园尽，则授以<br /><br />&nbsp;&nbsp;&nbsp;&nbsp;逃田。天下苗一亩税钱十五，市轻货给百官手力课。以国用急，不及秋，方苗青<br /><br />&nbsp;&nbsp;&nbsp;&nbsp;即征之，号“青苗钱”又有“地头钱”，每亩二十，通名为青苗钱。又诏上都秋<br /><br />&nbsp;&nbsp;&nbsp;&nbsp;税分二等，上等亩税一斗，下等六升，荒田亩税二升。五年，始定法：夏，上田<br /><br />&nbsp;&nbsp;&nbsp;&nbsp;亩税六升，下田亩四升；秋，上田亩税五升，下田亩三升；荒田如故；青苗钱亩<br /><br />&nbsp;&nbsp;&nbsp;&nbsp;加一倍，而地头钱不在焉。<br /><br />&nbsp;&nbsp;&nbsp;&nbsp;初，转运使掌外，度支使掌内。永泰二年，分天下财赋、铸钱、常平、转运、<br /><br />&nbsp;&nbsp;&nbsp;&nbsp;盐铁，置二使。东都畿内、河南、淮南、江东西、湖南、荆南、山南东道，以转<br /><br />&nbsp;&nbsp;&nbsp;&nbsp;运使刘晏领之；京畿、关内、河东、剑南、山南西道，以京兆尹、判度支第五琦<br /><br />&nbsp;&nbsp;&nbsp;&nbsp;领之。及琦贬，以户部侍郎、判度支韩暧腙谭种巍<br /><br />&nbsp;&nbsp;&nbsp;&nbsp;时回纥有助收西京功，代宗厚遇之，与中国婚姻，岁送马十万匹，酬以缣帛<br /><br />&nbsp;&nbsp;&nbsp;&nbsp;百余万匹。而中国财力屈竭，岁负马价。河、湟六镇既陷，岁发防秋兵三万戍京<br /><br />&nbsp;&nbsp;&nbsp;&nbsp;西，资粮百五十余万缗。而中官鱼朝恩方恃恩擅权，代宗与宰相元载日夜图之。<br /><br />&nbsp;&nbsp;&nbsp;&nbsp;及朝恩诛，帝复与载贰，君臣猜间不协，边计兵食，置而不议者几十年。而诸镇<br /><br />&nbsp;&nbsp;&nbsp;&nbsp;擅地，结为表里，日治兵缮垒，天子不能绳以法，颛留意祠祷、焚币玉、写浮屠<br /><br />&nbsp;&nbsp;&nbsp;&nbsp;书，度支禀赐僧巫，岁以钜万计。然帝性俭约，身所御衣，必浣染至再三，欲以<br /><br />&nbsp;&nbsp;&nbsp;&nbsp;先天下。然生日、端午，四方贡献至数千万者，加以恩泽，而诸道尚侈丽以自媚。<br /><br />&nbsp;&nbsp;&nbsp;&nbsp;朝多留事，经岁不能遣，置客省以居，上封事不足采者、蕃夷贡献未报及失职未<br /><br />&nbsp;&nbsp;&nbsp;&nbsp;叙者，食度支数千百人。德宗即位，用宰相崔v甫，拘客省者出之，食度支者遣<br /><br />&nbsp;&nbsp;&nbsp;&nbsp;之，岁省费万计。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,921222);">加入书签</a><a
                        href="911624.html">上一页</a>&larr;<a href="index.html">返回列表</a>&rarr;<a
                            href="921273.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "911624.html"; var next_page = "921273.html"; var index_page = "index.html"; var sortid = "9"; var article_id = "14231"; var chapter_id = "921222"; var articlename = "新唐书"; var chaptername = " 卷五十一 志第四十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>