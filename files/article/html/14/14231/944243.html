<!DOCTYPE html>
<html>
<head>
<meta charset="gbk" />
<title>新唐书- 卷一百八十一 列传第一百六-在线阅读-哈西文学网</title>
<meta name="keywords" content="欧阳修、宋祁，新唐书， 卷一百八十一 列传第一百六全文， 卷一百八十一 列传第一百六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百八十一 列传第一百六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944243.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944243.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十一 列传第一百六</h1>
            <div class="link xb">
                <a href="940936.html">上一页</a>&larr;<a href="index.html">返回列表</a>&rarr;<a
                    href="944244.html">下一页</a></div>			
            <div id="BookText">&nbsp;&nbsp;&nbsp;&nbsp;◎陈夷行李绅李让夷曹确刘瞻（助）李蔚<br /><br />&nbsp;&nbsp;&nbsp;&nbsp;陈夷行，字周道，其先江左诸陈也，世客颍川。由进士第，擢累起居郎、史<br /><br />&nbsp;&nbsp;&nbsp;&nbsp;馆修撰。以劳迁司封员外郎，凡再岁，以吏部郎中为翰林学士。庄恪太子在东宫，<br /><br />&nbsp;&nbsp;&nbsp;&nbsp;夷行兼侍读，五日一谒，为太子讲说。数迁至工部侍郎。<br /><br />&nbsp;&nbsp;&nbsp;&nbsp;开成二年，进同中书门下平章事。而杨嗣复、李珏相次辅政，夷行介特，雅<br /><br />&nbsp;&nbsp;&nbsp;&nbsp;不与合，每议论天子前，往往语相侵短。夷行不能堪，辄引疾求去，文宗遣使者<br /><br />&nbsp;&nbsp;&nbsp;&nbsp;尉劳起之。会以王彦威为忠武节度使，史孝章领宁，议皆出嗣复。及夷行对延<br /><br />&nbsp;&nbsp;&nbsp;&nbsp;英，帝问：“除二镇当否？”对曰：“苟自圣择，无不当者。”嗣复曰：“若用<br /><br />&nbsp;&nbsp;&nbsp;&nbsp;人尽出上意而当，固善。如小不称，下安得嘿然？”夷行曰：“比奸臣数干权，<br /><br />&nbsp;&nbsp;&nbsp;&nbsp;愿陛下无倒持大阿，以授人。”嗣复曰：“古者任则不疑，齐桓公器管仲于雠<br /><br />&nbsp;&nbsp;&nbsp;&nbsp;虏，岂有倒持虑邪？”帝以其面相触，颇不悦。仙韶乐工尉迟璋授王府率，右拾<br /><br />&nbsp;&nbsp;&nbsp;&nbsp;遗窦洵直当衙论奏，郑覃、嗣复嫌以细故，谓洵直近名。夷行曰：“谏官当衙，<br /><br />&nbsp;&nbsp;&nbsp;&nbsp;正须论宰相得失，彼贱工安足言者？然亦不可置不用。”帝即徙璋光州长史，以<br /><br />&nbsp;&nbsp;&nbsp;&nbsp;百缣赐洵直。进门下侍郎。<br /><br />&nbsp;&nbsp;&nbsp;&nbsp;帝常怪天宝政事不善，问：“姚元崇、宋Z于时在否？”李珏曰：“姚亡而<br /><br />&nbsp;&nbsp;&nbsp;&nbsp;宋罢。”珏因推言：“玄宗自谓未尝杀一不辜，而任李林甫，种夷数十族，不亦<br /><br />&nbsp;&nbsp;&nbsp;&nbsp;惑乎？”夷行曰：“陛下今亦宜戒以权属人。”嗣复曰：“夷行失言，太宗易暴<br /><br />&nbsp;&nbsp;&nbsp;&nbsp;乱为仁义，用房玄龄十有六年，任魏徵十有五年，未尝失道。人主用忠良久益治，<br /><br />&nbsp;&nbsp;&nbsp;&nbsp;用邪佞一日多矣。”时用郭为坊州刺史，右拾遗宋论不可，Z果坐赃败。帝<br /><br />&nbsp;&nbsp;&nbsp;&nbsp;欲赏，夷行曰：“谏官论事是其职，若一事善辄进官，恐后不免有私。”夷<br /><br />&nbsp;&nbsp;&nbsp;&nbsp;行盖专诋嗣复。又素善覃，阴助其力，以排折朋党。是时，虽天子亦恶其太过，<br /><br />&nbsp;&nbsp;&nbsp;&nbsp;恩礼遂衰，罢为吏部尚书，寻拜华州刺史。<br /><br />&nbsp;&nbsp;&nbsp;&nbsp;武宗即位，召为御史大夫，俄还门下侍郎平章事，进位尚书左仆射。夷行与<br /><br />&nbsp;&nbsp;&nbsp;&nbsp;崔珙俱拜，乃奏：“仆射始视事，受四品官拜，无著令。比日左右丞、吏部侍郎、<br /><br />&nbsp;&nbsp;&nbsp;&nbsp;御史中丞皆为仆射拜阶下，谓之‘隔品致敬’。准礼，皇太子见上台群官，群官<br /><br />&nbsp;&nbsp;&nbsp;&nbsp;先拜而后答，以无二上也。仆射与四品官并列朝廷，不容独优。前日郑余庆著《<br /><br />&nbsp;&nbsp;&nbsp;&nbsp;仆射上仪》，谓隔品官无亢礼。时窦易直任御史中丞，议不可。及易直自为仆射，<br /><br />&nbsp;&nbsp;&nbsp;&nbsp;乃忘前议，当时鄙厌之。臣等不愿以失礼速诮于时。且开元元年，以左右仆射为<br /><br />&nbsp;&nbsp;&nbsp;&nbsp;左右丞相，位次三公，三公上日答拜，而仆射受之，非是。望敕所司约《三公上<br /><br />&nbsp;&nbsp;&nbsp;&nbsp;仪》，著定令。”诏可。始，累朝纷议不决，至夷行遂定。以足疾乞身，罢为太<br /><br />&nbsp;&nbsp;&nbsp;&nbsp;子太保，以检校司空为河中节度使，卒。<br /><br />&nbsp;&nbsp;&nbsp;&nbsp;李绅，字公垂，中书令敬玄曾孙。世宦南方，客润州。绅六岁而孤，哀等成<br /><br />&nbsp;&nbsp;&nbsp;&nbsp;人。母卢，躬授之学。为人短小精悍，于诗最有名，时号“短李”。苏州刺史韦<br /><br />&nbsp;&nbsp;&nbsp;&nbsp;夏卿数称之。葬母，有乌衔芝坠车。<br /><br />&nbsp;&nbsp;&nbsp;&nbsp;元和初，擢进士第，补国子助教，不乐，辄去。客金陵，李爱其才，辟掌<br /><br />&nbsp;&nbsp;&nbsp;&nbsp;书记。浸不法，宾客莫敢言，绅数谏，不入；欲去，不许。会使者召，称疾，<br /><br />&nbsp;&nbsp;&nbsp;&nbsp;留后王澹为具行，怒，阴教士脔食之，即胁使者为众奏天子，幸得留。召绅<br /><br />&nbsp;&nbsp;&nbsp;&nbsp;作疏，坐前，绅阳怖栗，至不能为字，下笔辄涂去，尽数纸。怒骂曰：“何<br /><br />&nbsp;&nbsp;&nbsp;&nbsp;敢尔，不惮死邪？”对曰：“生未尝见金革，今得死为幸。”即注以刃，令易纸，<br /><br />&nbsp;&nbsp;&nbsp;&nbsp;复然。或言许纵能军中书，绅不足用。召纵至，操书如所欲，即囚绅狱中，诛，<br /><br />&nbsp;&nbsp;&nbsp;&nbsp;乃免。或欲以闻，谢曰：“本激于义，非市名也。”乃止。<br /><br />&nbsp;&nbsp;&nbsp;&nbsp;久之，从辟山南观察府。穆宗召为右拾遗、翰林学士，与李德裕、元稹同时，<br /><br />&nbsp;&nbsp;&nbsp;&nbsp;号“三俊”。累擢中书舍人。稹为宰相，而李逢吉教人告于方事，稹遂罢；欲引<br /><br />&nbsp;&nbsp;&nbsp;&nbsp;牛僧孺，惧绅等在禁近沮解，乃授德裕浙西观察使。僧孺辅政，以绅为御史中丞，<br /><br />&nbsp;&nbsp;&nbsp;&nbsp;顾其气刚卞，易疵累，而韩愈劲直，乃以愈为京兆尹，兼御史大夫，免台参以激<br /><br />&nbsp;&nbsp;&nbsp;&nbsp;绅。绅、愈果不相下，更持台府故事，论诘往反，诋讦纷然，繇是皆罢之，以绅<br /><br />&nbsp;&nbsp;&nbsp;&nbsp;为江西观察使。帝素厚遇绅，遣使者就第劳赐，以为乐外迁，绅泣言为逢吉中伤。<br /><br />&nbsp;&nbsp;&nbsp;&nbsp;入谢，又自陈所以然，帝悟，改户部侍郎。逢吉终欲陷之。绅族子虞，有文学名，<br /><br />&nbsp;&nbsp;&nbsp;&nbsp;隐居华阳，自言不愿仕，时来省绅，雅与柏耆、程昔范善。及耆为拾遗，虞以书<br /><br />&nbsp;&nbsp;&nbsp;&nbsp;求荐，绅恶其无立操，痛诮之。虞失望，后至京师，悉暴绅所言于逢吉。逢吉滋<br /><br />&nbsp;&nbsp;&nbsp;&nbsp;怒，乃用张又新、李续等计，擢虞、昔范与刘栖楚皆为拾遗，以伺绅隙，内结中<br /><br />&nbsp;&nbsp;&nbsp;&nbsp;人王守澄自助。会敬宗立，逢吉知绅失势可乘，使守澄从容奏言：“先帝始议立<br /><br />&nbsp;&nbsp;&nbsp;&nbsp;太子，杜元颖、李绅劝立深王，独宰相逢吉请立陛下，而李续、李虞助之。”逢<br /><br />&nbsp;&nbsp;&nbsp;&nbsp;吉乘间言绅尝不利于陛下，请逐之。帝初即位，不能辨，乃贬绅为端州司马。栖<br /><br />&nbsp;&nbsp;&nbsp;&nbsp;楚等怒得善地，皆切齿。诏下，百官贺逢吉，唯右拾遗吴思不往，逢吉斥思，令<br /><br />&nbsp;&nbsp;&nbsp;&nbsp;告大行丧于吐蕃。此时，人无敢言者，惟韦处厚屡言绅枉，折逢吉之奸。后天子<br /><br />&nbsp;&nbsp;&nbsp;&nbsp;于禁中得先帝手缄书一笥，发之，见裴度、元颖、绅三疏请立帝为嗣，始大感悟，<br /><br />&nbsp;&nbsp;&nbsp;&nbsp;悉焚逢吉党所上谤书。<br /><br />&nbsp;&nbsp;&nbsp;&nbsp;始，绅南逐，历封、康间，湍濑险涩，惟乘涨流乃济。康州有媪龙祠，旧传<br /><br />&nbsp;&nbsp;&nbsp;&nbsp;能致云雨，绅以书祷，俄而大涨。宝历赦令不言左降官与量移，处厚执争，诏为<br /><br />&nbsp;&nbsp;&nbsp;&nbsp;追定，得徙江州长史，迁滁、寿二州刺史。霍山多虎，撷茶者病之，治机阱，发<br /><br />&nbsp;&nbsp;&nbsp;&nbsp;民迹射，不能止。绅至，尽去之，虎不为暴。以太子宾客分司东都。太和中，李<br /><br />&nbsp;&nbsp;&nbsp;&nbsp;德裕当国，擢绅浙东观察使。李宗闵方得君，复以太子宾客分司。开成初，郑覃<br /><br />&nbsp;&nbsp;&nbsp;&nbsp;以绅为河南尹。河南多恶少，或危帽散衣，击大球，尸官道，车马不敢前。绅治<br /><br />&nbsp;&nbsp;&nbsp;&nbsp;刚严，皆望风遁去。迁宣武节度使。大旱，蝗不入境。<br /><br />&nbsp;&nbsp;&nbsp;&nbsp;武宗即位，徙淮南，召拜中书侍郎、同中书门下平章事，进尚书右仆射、门<br /><br />&nbsp;&nbsp;&nbsp;&nbsp;下侍郎，封赵郡公。居位四年，以足缓不任朝谒，辞位，以检校右仆射平章事，<br /><br />&nbsp;&nbsp;&nbsp;&nbsp;复节度淮南。卒，赠太尉，谥文肃。<br /><br />&nbsp;&nbsp;&nbsp;&nbsp;始，沣人吴汝纳者，韶州刺史武陵兄子也。武陵坐赃贬潘州司户参军死，汝<br /><br />&nbsp;&nbsp;&nbsp;&nbsp;纳家被逐，久不调。时李吉甫任宰相，汝纳怨之，后遂附宗闵党中。会昌时，为<br /><br />&nbsp;&nbsp;&nbsp;&nbsp;永宁尉，弟湘为江都尉。部人讼湘受赃狼籍，身娶民颜悦女。绅使观察判官魏o<br /><br />&nbsp;&nbsp;&nbsp;&nbsp;鞫湘，罪明白，论报杀之。时，议者谓吴氏世与宰相有嫌，疑绅内顾望，织成其<br /><br />&nbsp;&nbsp;&nbsp;&nbsp;罪。谏官屡论列，诏遣御史崔元藻覆按，元藻言湘盗用程粮钱有状，娶部人女不<br /><br />&nbsp;&nbsp;&nbsp;&nbsp;实，按悦尝为青州衙推，而妻王故衣冠女，不应坐。德裕恶元藻持两端，奏贬崖<br /><br />&nbsp;&nbsp;&nbsp;&nbsp;州司户参军。宣宗立，德裕去位，绅已卒。崔铉等久不得志，导汝纳使为湘讼，<br /><br />&nbsp;&nbsp;&nbsp;&nbsp;言：“湘素直，为人诬蔑，大校重牢，五木被体，吏至以娶妻资媵结赃。”且言：<br /><br />&nbsp;&nbsp;&nbsp;&nbsp;“颜悦故士族，湘罪皆不当死，绅枉杀之。”又言：“湘死，绅令即瘗，不得归<br /><br />&nbsp;&nbsp;&nbsp;&nbsp;葬。按绅以旧宰相镇一方，恣威权。凡戮有罪，犹待秋分；湘无辜，盛夏被杀。”<br /><br />&nbsp;&nbsp;&nbsp;&nbsp;崔元藻衔德裕斥己，即翻其辞，因言：“御史覆狱还，皆对天子别白是非，德裕<br /><br />&nbsp;&nbsp;&nbsp;&nbsp;权轧天下，使不得对，具狱不付有司，但用绅奏而湘死。”是时，德裕已失权，<br /><br />&nbsp;&nbsp;&nbsp;&nbsp;而宗闵故党令狐T、崔铉、白敏中皆当路，因是逞憾，以利诱动元藻等，使三司<br /><br />&nbsp;&nbsp;&nbsp;&nbsp;结绅杖钺作藩，虐杀良平，准神龙诏书，酷吏殁者官爵皆夺，子孙不得进宦，绅<br /><br />&nbsp;&nbsp;&nbsp;&nbsp;虽亡，请从《春秋》戮死者之比。诏削绅三官，子孙不得仕。贬德裕等，擢汝纳<br /><br />&nbsp;&nbsp;&nbsp;&nbsp;左拾遗，元藻武功令。<br /><br />&nbsp;&nbsp;&nbsp;&nbsp;始，绅以文艺节操见用，而屡为怨仇所却，卒能自伸其才，以名位终。<br /><br />&nbsp;&nbsp;&nbsp;&nbsp;所至务为威烈，或陷暴刻，故虽没而坐湘冤云。<br /><br />&nbsp;&nbsp;&nbsp;&nbsp;李让夷，字达心，系本陇西。擢进士第，辟镇国李绛府判官。又从西川杜元<br /><br />&nbsp;&nbsp;&nbsp;&nbsp;颖幕府。与宋申锡善，申锡为翰林学士，荐让夷右拾遗，俄召拜学士。素善薛廷<br /><br />&nbsp;&nbsp;&nbsp;&nbsp;老，廷老不饬细检，数饮酒不治职，罢去，坐是亦夺职。累进谏议大夫。<br /><br />&nbsp;&nbsp;&nbsp;&nbsp;开成初，起居舍人李褒免，文宗谓李石曰：“褚遂良以谏议大夫兼起居郎，<br /><br />&nbsp;&nbsp;&nbsp;&nbsp;今谏议谁欤？可言其人。”石以冯定、孙简、萧m、李让夷对，帝曰：“让夷可<br /><br />&nbsp;&nbsp;&nbsp;&nbsp;也。”李固言请用崔球、张次宗。郑覃曰：“球故与李宗闵善，且记注操笔在赤<br /><br />&nbsp;&nbsp;&nbsp;&nbsp;墀下，所书为后世法，不可用党人。若裴中孺、李让夷，臣不敢有言。”乃决用<br /><br />&nbsp;&nbsp;&nbsp;&nbsp;让夷，进中书舍人。既而李珏、杨嗣复以覃之荐，终帝世不得迁。<br /><br />&nbsp;&nbsp;&nbsp;&nbsp;武宗初，李德裕复入，三迁至尚书右丞，拜中书侍郎、同中书门下平章事。<br /><br />&nbsp;&nbsp;&nbsp;&nbsp;潞州平，检校尚书右仆射。宣宗立，进司空、门下侍郎，为大行山陵使。未复土，<br /><br />&nbsp;&nbsp;&nbsp;&nbsp;拜淮南节度使。以疾愿还，卒于道，赠司徒。让夷廉介不妄交，位虽显剧，以俭<br /><br />&nbsp;&nbsp;&nbsp;&nbsp;约自将，为世咨美。<br /><br />&nbsp;&nbsp;&nbsp;&nbsp;曹确，字刚中，河南河南人。擢进士第，历践中外官，累拜兵部侍郎。懿宗<br /><br />&nbsp;&nbsp;&nbsp;&nbsp;咸通中，以本官同中书门下平章事，俄进中书侍郎。<br /><br />&nbsp;&nbsp;&nbsp;&nbsp;确邃儒术，器识方重，动循法度。时帝薄于德，昵宠优人李可及。可及者，<br /><br />&nbsp;&nbsp;&nbsp;&nbsp;能新声，自度曲，辞调忄妻折，京师薄少年争慕之，号为“拍弹”。同昌公<br /><br />&nbsp;&nbsp;&nbsp;&nbsp;主丧毕，帝与郭淑妃悼念不已，可及为帝造曲，曰《叹百年》，教舞者数百，皆<br /><br />&nbsp;&nbsp;&nbsp;&nbsp;珠翠V饰，刻画鱼龙地衣，度用缯五千，倚曲作辞，哀思裴回，闻者皆涕下。<br /><br />&nbsp;&nbsp;&nbsp;&nbsp;舞阕，珠宝覆地，帝以为天下之至悲，愈宠之。家尝娶妇，帝曰：“第去，吾当<br /><br />&nbsp;&nbsp;&nbsp;&nbsp;赐酒。”俄而使者负二银与之，皆珠珍也。可及凭恩横甚，人无敢斥，遂擢为<br /><br />&nbsp;&nbsp;&nbsp;&nbsp;威卫将军。确曰：“太宗著令，文武官六百四十三，谓房玄龄曰：‘朕设此待天<br /><br />&nbsp;&nbsp;&nbsp;&nbsp;下贤士。工商杂流，假使技出等夷，正当厚给以财，不可假以官，与贤者比肩立、<br /><br />&nbsp;&nbsp;&nbsp;&nbsp;同坐食也。’文宗欲以乐工尉迟璋为王府率，拾遗窦洵直固争，卒授光州长史。<br /><br />&nbsp;&nbsp;&nbsp;&nbsp;今而位将军，不可。”帝不听。至僖宗立，始贬死。方幸时，惟确屡言之。而神<br /><br />&nbsp;&nbsp;&nbsp;&nbsp;策中尉西门季玄者，亦刚鲠，谓可及曰：“汝以巧佞惑天子，当族灭！”尝见其<br /><br />&nbsp;&nbsp;&nbsp;&nbsp;受赐，谓曰：“今载以官车，后籍没亦当尔。”<br /><br />&nbsp;&nbsp;&nbsp;&nbsp;确居位六年，进尚书右仆射，以同平章事出为镇海节度使，徙河中，卒。始，<br /><br />&nbsp;&nbsp;&nbsp;&nbsp;毕P与确同宰相，俱有雅望，世谓“曹毕”云。<br /><br />&nbsp;&nbsp;&nbsp;&nbsp;弟汾，以忠武军节度使入为户部侍郎，判度支，卒。<br /><br />&nbsp;&nbsp;&nbsp;&nbsp;刘瞻，字几之，其先出彭城，后徙桂阳。举进士、博学宏词，皆中。徐商辟<br /><br />&nbsp;&nbsp;&nbsp;&nbsp;署盐铁府，累迁太常博士。刘执政，荐为翰林学士，拜中书舍人，进承旨。<br /><br />&nbsp;&nbsp;&nbsp;&nbsp;出为河东节度使。<br /><br />&nbsp;&nbsp;&nbsp;&nbsp;咸通十一年，以中书侍郎同中书门下平章事。同昌公主薨，懿宗捕太医韩绍<br /><br />&nbsp;&nbsp;&nbsp;&nbsp;宗等送诏狱，逮系宗族数百人。瞻喻谏官，皆依违无敢言，即自上疏固争：“绍<br /><br />&nbsp;&nbsp;&nbsp;&nbsp;宗穷其术不能效，情有可矜。陛下徇爱女，囚平民，忿不顾难，取肆暴不明之谤。”<br /><br />&nbsp;&nbsp;&nbsp;&nbsp;帝大怒，即日赐罢，以检校刑部尚书、同平章事为荆南节度使。路岩、韦保衡从<br /><br />&nbsp;&nbsp;&nbsp;&nbsp;为恶言闻帝，俄斥廉州刺史。于是，翰林学士郑畋以责诏不深切，御史中丞孙<br /><br />&nbsp;&nbsp;&nbsp;&nbsp;、谏议大夫高湘等坐与瞻善，分贬岭南。岩等殊未慊，按图视O州道万里，<br /><br />&nbsp;&nbsp;&nbsp;&nbsp;即贬O州司户参军事，命李庾作诏极诋，将遂杀之。天下谓瞻鲠正，特为谗挤，<br /><br />&nbsp;&nbsp;&nbsp;&nbsp;举以为冤。幽州节度使张公素上疏申解，岩等不敢害。僖宗立，徙康、虢二州刺<br /><br />&nbsp;&nbsp;&nbsp;&nbsp;史，以刑部尚书召，复以中书侍郎平章事，居位三月卒。<br /><br />&nbsp;&nbsp;&nbsp;&nbsp;瞻为人廉约，所得俸以余济亲旧之窭困者，家不留储。无第舍，四方献馈不<br /><br />&nbsp;&nbsp;&nbsp;&nbsp;及门，行己终始完洁。<br /><br />&nbsp;&nbsp;&nbsp;&nbsp;弟助，字元德，性仁孝，幼时与诸兄游，至食饮，取最下者。及长，能文辞，<br /><br />&nbsp;&nbsp;&nbsp;&nbsp;喜黄老言。年二十卒。<br /><br />&nbsp;&nbsp;&nbsp;&nbsp;李蔚，字茂休，系本陇西。举进士、书判拔萃，皆中。拜监察御史，擢累尚<br /><br />&nbsp;&nbsp;&nbsp;&nbsp;书右丞。<br /><br />&nbsp;&nbsp;&nbsp;&nbsp;懿宗惑浮屠，常饭万僧禁中，自为赞呗。蔚上疏切谏，引狄仁杰、姚元崇、<br /><br />&nbsp;&nbsp;&nbsp;&nbsp;辛替否所言，讥病时弊。帝不听，但以虚礼褒答。俄拜京兆尹、太常卿。出为宣<br /><br />&nbsp;&nbsp;&nbsp;&nbsp;武节度使，徙淮南。代还，民诣阙请留，诏许一岁。僖宗乾符初，以吏部尚书同<br /><br />&nbsp;&nbsp;&nbsp;&nbsp;中书门下平章事。罢为东都留守。河东乱，杀其帅崔季康，用宁李侃代之，士<br /><br />&nbsp;&nbsp;&nbsp;&nbsp;不附，以蔚尝在太原府有惠政，为人所怀，拜河东节度使，同平章事。至镇三日，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;始，懿宗成安国祠，赐宝坐二，度高二丈，构以沈檀，涂髹，镂龙凤葩f，<br /><br />&nbsp;&nbsp;&nbsp;&nbsp;金扣之，上施复坐，陈经几其前，四隅立瑞鸟神人，高数尺，磴道以升，前被绣<br /><br />&nbsp;&nbsp;&nbsp;&nbsp;囊锦b，珍丽精绝。咸通十四年春，诏迎佛骨凤翔，或言：“昔宪宗尝为此，俄<br /><br />&nbsp;&nbsp;&nbsp;&nbsp;晏驾。”帝曰：“使朕生见之，死无恨！”乃以金银为刹，珠玉为帐，孔鹬周饰<br /><br />&nbsp;&nbsp;&nbsp;&nbsp;之，小者寻丈，高至倍，刻檀为檐注，陛x涂黄金，每一刹，数百人举之。香<br /><br />&nbsp;&nbsp;&nbsp;&nbsp;舆前后系道，缀珠瑟瑟幡盖，残彩以为幢节，费无赀限。夏四月，至长安，彩观<br /><br />&nbsp;&nbsp;&nbsp;&nbsp;夹路，其徒导卫。天子御安福楼迎拜，至泣下。诏赐两街僧金币，京师耆老及见<br /><br />&nbsp;&nbsp;&nbsp;&nbsp;元和事者，悉厚赐之。不逞小人至断臂指，流血满道。所过乡聚，皆裒土为刹，<br /><br />&nbsp;&nbsp;&nbsp;&nbsp;相望于涂，争以金翠^饰。传言刹悉震摇，若有光景云。京师高赀相与集大衢，<br /><br />&nbsp;&nbsp;&nbsp;&nbsp;作缯台缦阙，注水银为池，金玉为树木，聚桑门罗像，考鼓鸣螺继日夜。锦车绣<br /><br />&nbsp;&nbsp;&nbsp;&nbsp;舆，载歌舞从之。秋七月，帝崩。方人主甘心笃向，如蔚言者甚多，皆不能救。<br /><br />&nbsp;&nbsp;&nbsp;&nbsp;僖宗立，诏归其骨，都人耆耋辞饯，或呜咽流涕。<br /><br />&nbsp;&nbsp;&nbsp;&nbsp;赞曰：人之惑怪神也，甚哉！若佛者，特西域一槁人耳。裸颠露足，以乞食<br /><br />&nbsp;&nbsp;&nbsp;&nbsp;自资，癯辱其身，屏营山樊，行一概之苦，本无求于人，徒属稍稍从之。然其言<br /><br />&nbsp;&nbsp;&nbsp;&nbsp;荒茫漫靡，夷幻变现，善推不验无实之事，以鬼神死生贯为一条，据之不疑。掊<br /><br />&nbsp;&nbsp;&nbsp;&nbsp;嗜欲，弃亲属，大抵与黄老相出入。至汉十四叶，书入中国。迹夫生人之情，以<br /><br />&nbsp;&nbsp;&nbsp;&nbsp;耳目不际为奇，以不可知为神，以物理之外为畏，以变化无方为圣，以生而死、<br /><br />&nbsp;&nbsp;&nbsp;&nbsp;死复生、回复偿报、歆艳其间为或然，以贱近贵远为恰ｍL译差殊，不可研诘。<br /><br />&nbsp;&nbsp;&nbsp;&nbsp;华人之谲诞者，又攘庄周、列御寇之说佐其高，层累架腾，直出其表，以无上不<br /><br />&nbsp;&nbsp;&nbsp;&nbsp;可加为胜，妄相夸胁而倡其风。于是，自天子逮庶人，皆震动而祠奉之。<br /><br />&nbsp;&nbsp;&nbsp;&nbsp;初，宰相王缙以缘业事佐代宗，于是始作内道场，昼夜梵呗，冀禳寇戎，大<br /><br />&nbsp;&nbsp;&nbsp;&nbsp;作盂兰，肖祖宗像，分供塔庙，为贼臣嘻笑。至宪宗世，遂迎佛骨于凤翔，内之<br /><br />&nbsp;&nbsp;&nbsp;&nbsp;宫中。韩愈指言其弊，帝怒，窜愈濒死，宪亦弗获天年。幸福而祸，无亦左乎！<br /><br />&nbsp;&nbsp;&nbsp;&nbsp;懿宗不君，精爽夺迷，复蹈前车而覆之。兴哀无知之场，丐庇百解之h，以死自<br /><br />&nbsp;&nbsp;&nbsp;&nbsp;誓，无有顾藉，流泪拜伏，虽事宗庙上帝，无以进焉。屈万乘之贵，自等于古胡，<br /><br />&nbsp;&nbsp;&nbsp;&nbsp;数千载而远，以身为徇。呜呼，运祚殚，天告之矣！懿不三月而徂，唐德之不<br /><br />&nbsp;&nbsp;&nbsp;&nbsp;竞，厥有来哉，悲夫！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944243);">加入书签</a><a
                        href="940936.html">上一页</a>&larr;<a href="index.html">返回列表</a>&rarr;<a
                            href="944244.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940936.html"; var next_page = "944244.html"; var index_page = "index.html"; var sortid = "9"; var article_id = "14231"; var chapter_id = "944243"; var articlename = "新唐书"; var chaptername = " 卷一百八十一 列传第一百六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>