<!DOCTYPE html>
<html>
<head>
<meta charset="gbk" />
<title>新唐书- 卷一百一十四 列传第三十九-在线阅读-哈西文学网</title>
<meta name="keywords" content="欧阳修、宋祁，新唐书， 卷一百一十四 列传第三十九全文， 卷一百一十四 列传第三十九在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百一十四 列传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937530.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937530.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十四 列传第三十九</h1>
            <div class="link xb">
                <a href="937488.html">上一页</a>&larr;<a href="index.html">返回列表</a>&rarr;<a
                    href="937577.html">下一页</a></div>			
            <div id="BookText">&nbsp;&nbsp;&nbsp;&nbsp;◎崔徐苏豆卢<br /><br />&nbsp;&nbsp;&nbsp;&nbsp;崔融，字安成，齐州全节人。擢八科高第。累补宫门丞、崇文馆学士。中宗<br /><br />&nbsp;&nbsp;&nbsp;&nbsp;为太子时，选侍读，典东朝章疏。武后幸嵩高，见融铭《启母碣》，叹美之。及<br /><br />&nbsp;&nbsp;&nbsp;&nbsp;已封，即命铭《朝觐碑》。授著作佐郎，迁右史，进凤阁舍人。时有司议关市，<br /><br />&nbsp;&nbsp;&nbsp;&nbsp;行人尽征之，融上疏谓：“《周官》九赋，其七曰关市。以市多淫巧，而关通末<br /><br />&nbsp;&nbsp;&nbsp;&nbsp;游，欲止抑之，故加税耳。然唯敛工商，而不及往来。今一切通取，则事不师古。<br /><br />&nbsp;&nbsp;&nbsp;&nbsp;且四人异业旧矣，复动而摇之。市者，兼受善恶也。若甚，则细人无所容，细人<br /><br />&nbsp;&nbsp;&nbsp;&nbsp;无所容，久必为乱。天下之关必险道，市必要津，豪宗、恶少在焉，闻一旦变法，<br /><br />&nbsp;&nbsp;&nbsp;&nbsp;或致骚动，恐南走蛮，北走狄。今江津、河浒列铺率税，检覆稽留，加主司僦略<br /><br />&nbsp;&nbsp;&nbsp;&nbsp;邀丐，则商人废业。魏、晋、齐、隋所不行，况陛下乎？有如师兴费广，虽倍算<br /><br />&nbsp;&nbsp;&nbsp;&nbsp;商旅、加敛齐人可也。”后纳之。<br /><br />&nbsp;&nbsp;&nbsp;&nbsp;张易之兄弟颇延文学士，融与李峤、苏味道、麟台少监王绍宗降节佞附。易<br /><br />&nbsp;&nbsp;&nbsp;&nbsp;之诛，贬袁州刺史。召授国子司业。与《武后实录》劳，封清河县子。融为文<br /><br />&nbsp;&nbsp;&nbsp;&nbsp;华婉，当时未有辈者。朝廷大笔，多手敕委之，其《洛出宝图颂》尤工。N《<br /><br />&nbsp;&nbsp;&nbsp;&nbsp;武后哀册》最高丽，绝笔而死，时谓思苦神竭云。年五十四。赠卫州刺史，谥曰<br /><br />&nbsp;&nbsp;&nbsp;&nbsp;文。膳部员外郎杜审言为融所奖引，为服Bī椤?<br /><br />&nbsp;&nbsp;&nbsp;&nbsp;六子，其闻者禹锡、翘。禹锡，开元中，中书舍人，赠定州刺史，谥曰贞。<br /><br />&nbsp;&nbsp;&nbsp;&nbsp;翘，礼部尚书，赠荆州大都督，谥曰成。<br /><br />&nbsp;&nbsp;&nbsp;&nbsp;孙巨，右补阙，亦有文。<br /><br />&nbsp;&nbsp;&nbsp;&nbsp;曾孙从。从字子V，少孤贫，与兄能偕隐太原山中。会岁饥，拾橡实以饭，<br /><br />&nbsp;&nbsp;&nbsp;&nbsp;讲学不废。擢进士第。从山南严震府为推官，以母丧免。兄弟庐墓，手艺松柏。<br /><br />&nbsp;&nbsp;&nbsp;&nbsp;丧阕，不应辟命。久之，韦皋引为西山运务使。奏迁判官，摄守邛州。前刺史有<br /><br />&nbsp;&nbsp;&nbsp;&nbsp;以盗系狱，辞已具。从疑其冤，纵不治，俄得真盗。皋卒，刘辟反，欲并东川。<br /><br />&nbsp;&nbsp;&nbsp;&nbsp;从以书谕止辟，辟怒，从乃募兵婴城守。辟方悉兵拒高崇文，战而败，从完州自<br /><br />&nbsp;&nbsp;&nbsp;&nbsp;如。卢坦表宣州副使。<br /><br />&nbsp;&nbsp;&nbsp;&nbsp;入为殿中侍御史，迁吏部员外郎。异时，史给选者成牒，以先后丐赇，从一<br /><br />&nbsp;&nbsp;&nbsp;&nbsp;限出之，后遂为法。裴度为御史中丞，奏以右司郎中知杂事。度已相，代为中丞。<br /><br />&nbsp;&nbsp;&nbsp;&nbsp;所弹治，不屈权幸。事系台阁而付仗内者，必请还有司。荐引御史，务取质重廉<br /><br />&nbsp;&nbsp;&nbsp;&nbsp;退者。李以宠得京兆尹，为庄宪太后山陵桥道使，务以减末徭费为功，至不治<br /><br />&nbsp;&nbsp;&nbsp;&nbsp;道车留渭桥，久不得进。从三劾之，无少贷。<br /><br />&nbsp;&nbsp;&nbsp;&nbsp;俄授陕虢观察使。迁尚书右丞。王承宗请割德、棣而遣子入侍也，宪宗选堪<br /><br />&nbsp;&nbsp;&nbsp;&nbsp;使者，以命从。议者谓承宗狠谲，非单使可屈。次魏，田弘正请以五百骑从，辞<br /><br />&nbsp;&nbsp;&nbsp;&nbsp;之，惟童骑十数，疾趋镇。集军士球场宣诏，为陈逆顺大节祸福之效，音辞畅厉，<br /><br />&nbsp;&nbsp;&nbsp;&nbsp;士感动，承宗自失，貌愈恭，至泣下，即按二州户口、符印上之。还为山南西道<br /><br />&nbsp;&nbsp;&nbsp;&nbsp;节度使。帝欲遂相，监军使揣知，为用事者求金，从不肯答，用是不得相。长庆<br /><br />&nbsp;&nbsp;&nbsp;&nbsp;初，繇尚书左丞领~坊节度。属部多神策屯军，数乱法骄横，吏不能制，从一绳<br /><br />&nbsp;&nbsp;&nbsp;&nbsp;以法，下皆重足畏之。党项互市羊马，类先遗帅守，从独不取，而厚慰待之，羌<br /><br />&nbsp;&nbsp;&nbsp;&nbsp;不敢盗境。宝历初，为东都留守。故事，留司官入宫城门列晨衙见留守。吏诞傲，<br /><br />&nbsp;&nbsp;&nbsp;&nbsp;久废，至是复行。<br /><br />&nbsp;&nbsp;&nbsp;&nbsp;召拜户部尚书。宰相李宗闵以从裴度、李德裕所善，内不喜。从求致仕，除<br /><br />&nbsp;&nbsp;&nbsp;&nbsp;太子宾客，分司东都，告满百日去。于是众哗语不平，宗闵惧，复授检校尚书左<br /><br />&nbsp;&nbsp;&nbsp;&nbsp;仆射、淮南节度副大使，知节度事。扬州凡交易赀产、奴婢有贯率钱，畜羊有口<br /><br />&nbsp;&nbsp;&nbsp;&nbsp;算，又贸曲牟其赢，以佐用度，从皆蠲除之。官吏俸帛常加倍以给，独节度使则<br /><br />&nbsp;&nbsp;&nbsp;&nbsp;否，从皆与之同。大和六年卒，年七十二。下有l股肉以祭者。赠司空，谥曰贞。<br /><br />&nbsp;&nbsp;&nbsp;&nbsp;从为人严伟，立朝棱棱有风望，不喜交权利，忠厚而让。阶品当立门戟，终<br /><br />&nbsp;&nbsp;&nbsp;&nbsp;不请。位方镇，内无声妓娱玩。士大夫贤之。<br /><br />&nbsp;&nbsp;&nbsp;&nbsp;能，字子才。朱之乱，浑{以朔方军战武功，引佐幕府。进累侍御史。河<br /><br />&nbsp;&nbsp;&nbsp;&nbsp;东郑儋表为判官。累迁黔中观察使，以谗坐贬。从为中丞，奏以自代。繇将作监<br /><br />&nbsp;&nbsp;&nbsp;&nbsp;授岭南节度使，与从皆秉节居镇，世传为荣。卒，年六十八，赠礼部尚书。<br /><br />&nbsp;&nbsp;&nbsp;&nbsp;从子慎由、安潜。能子彦曾。<br /><br />&nbsp;&nbsp;&nbsp;&nbsp;慎由，字敬止。聪警强记，资端厚，有父风采。繇进士第擢贤良方正异等。<br /><br />&nbsp;&nbsp;&nbsp;&nbsp;郑滑高铢辟府判官。入为右拾遗，进翰林学士。授湖南观察使。召还，由刑部侍<br /><br />&nbsp;&nbsp;&nbsp;&nbsp;郎领浙西。入迁户部侍郎，判户部。始，慎由苦目疾，不得视，医为治刮，适愈<br /><br />&nbsp;&nbsp;&nbsp;&nbsp;而召。<br /><br />&nbsp;&nbsp;&nbsp;&nbsp;俄进工部尚书、同中书门下平章事。与萧邺有隙，邺辅政，引刘，而出<br /><br />&nbsp;&nbsp;&nbsp;&nbsp;慎由为东川节度使。初，宣宗饵长年药，病渴且中躁，而国嗣未立。帝对宰相欲<br /><br />&nbsp;&nbsp;&nbsp;&nbsp;肆赦，患无其端。慎由曰：“太子，天下本。若立之，赦为有名。”帝恶之，不<br /><br />&nbsp;&nbsp;&nbsp;&nbsp;答。邺等乘是谮去之，时大中十二年也。<br /><br />&nbsp;&nbsp;&nbsp;&nbsp;咸通初，徙华州刺史，改河中节度使。以吏部尚书请老，授太子太保，分司<br /><br />&nbsp;&nbsp;&nbsp;&nbsp;东都。卒，赠司空，谥曰贞。子胤，别传。<br /><br />&nbsp;&nbsp;&nbsp;&nbsp;安潜，字进之。进士擢第。咸通中，历江西观察、忠武节度使。乾符初，王<br /><br />&nbsp;&nbsp;&nbsp;&nbsp;仙芝寇河南，安潜募人增陴缮械，不以力费仰朝廷。首请会兵讨捕，号令精明，<br /><br />&nbsp;&nbsp;&nbsp;&nbsp;贼畏之，不犯陈许境。使大将张自勉将兵七千援宋州。时宋威屯曹州，而官军数<br /><br />&nbsp;&nbsp;&nbsp;&nbsp;却，贼围宋益急。自勉收南月城，斩贼二千级，仙芝夜解去。宰相郑畋建言：“<br /><br />&nbsp;&nbsp;&nbsp;&nbsp;请以陈许兵三千隶宋威。”而威忌自勉，乞尽得安潜军，使自勉隶麾下。畋谓威<br /><br />&nbsp;&nbsp;&nbsp;&nbsp;有疑忿，必杀自勉，奏言：“今以兵悉畀威，是自勉以功受辱。安潜抗贼有功，<br /><br />&nbsp;&nbsp;&nbsp;&nbsp;乃取锐兵付威，后有缓急，何以战？是劳不蒙赏，无以示天下。”诏止以四千付<br /><br />&nbsp;&nbsp;&nbsp;&nbsp;威，余还自勉。<br /><br />&nbsp;&nbsp;&nbsp;&nbsp;俄代高骈领西川节度。吏倚骈为奸利者，安潜皆诛之，数更除缪政，于是盗<br /><br />&nbsp;&nbsp;&nbsp;&nbsp;贼衰，蜀民以安。宰相卢携素厚骈，乃诬以罪，罢为太子宾客，分司东都。<br /><br />&nbsp;&nbsp;&nbsp;&nbsp;僖宗避贼剑南，召为太子少师。王铎任都统，表以自副。铎解兵，安潜复为<br /><br />&nbsp;&nbsp;&nbsp;&nbsp;少师、东都留守。青州王敬武卒，诏拜平卢节度使，检校太师兼侍中。会敬武子<br /><br />&nbsp;&nbsp;&nbsp;&nbsp;师范专地，不得入而还。后迁太子太傅。卒，赠太子太师，谥贞孝。<br /><br />&nbsp;&nbsp;&nbsp;&nbsp;安潜于吏事尤长，虽位将相，阅具狱，未尝不身听之。<br /><br />&nbsp;&nbsp;&nbsp;&nbsp;彦曾，咸通初，繇太仆卿为徐州观察使。晓律令，然卞急，为政刚猛。徐军<br /><br />&nbsp;&nbsp;&nbsp;&nbsp;素骄，而彦曾长于抚民，短治军，士多怨之。<br /><br />&nbsp;&nbsp;&nbsp;&nbsp;初，蛮寇五管，陷交趾，诏节度使孟球募兵三千往屯，以八百人戍桂林。旧<br /><br />&nbsp;&nbsp;&nbsp;&nbsp;制，三年一更。至期请代，而彦曾亲吏尹戡、徐行俭贪不恤士，乃议禀赐乏，请<br /><br />&nbsp;&nbsp;&nbsp;&nbsp;无发兵，复留屯一年。戍者怒，杀都将王仲甫，胁粮料判官庞勋为将，取库兵，<br /><br />&nbsp;&nbsp;&nbsp;&nbsp;剽湘、衡，虏丁壮，合众千余北还，自浙西趋淮南，达泗口。所过先遣俳儿弄木<br /><br />&nbsp;&nbsp;&nbsp;&nbsp;偶，伺人情，以防邀遏。彦曾命牙将田厚简慰劳，而用都虞候元密伏甲任山馆击<br /><br />&nbsp;&nbsp;&nbsp;&nbsp;贼。勋遣吏绐言士思归，不敢遏，请至府解甲自归，彦曾斩其吏。勋陷宿州，发<br /><br />&nbsp;&nbsp;&nbsp;&nbsp;X钱募兵，亡命者从乱如归，船千艘，与骑夹岸，噪而进。彦曾料丁男乘城。或<br /><br />&nbsp;&nbsp;&nbsp;&nbsp;劝率众奔兖州，彦曾曰：“我，方帅也，奉命守此，惟有死尔。”斩议者一人号<br /><br />&nbsp;&nbsp;&nbsp;&nbsp;于众。俄而勋傅城，城中大雾如堕。彦曾悉诛贼家属，勋众四面超墉入，囚彦曾<br /><br />&nbsp;&nbsp;&nbsp;&nbsp;大彭馆。有曹君长者说勋曰：“贵者不并处，今朝廷未以留后命公，盖观察使存<br /><br />&nbsp;&nbsp;&nbsp;&nbsp;尔。”勋乃杀彦曾于寝，自监军使逮官属皆死。始，彦曾治第郑州，引水灌沼，<br /><br />&nbsp;&nbsp;&nbsp;&nbsp;水十步忽化为血。署张佛筵，液蜜为人，一昔鼠啮皆断首。徐有子亭，下潴水为<br /><br />&nbsp;&nbsp;&nbsp;&nbsp;沱，彦曾导清河灌之，镌石龙首注溜，蔽以屋。徐人谓屋覆龙，于文为“庞”；<br /><br />&nbsp;&nbsp;&nbsp;&nbsp;清河，崔望也，为吞噬云。赠刑部尚书。乾符中，录其子v之为荥阳尉。<br /><br />&nbsp;&nbsp;&nbsp;&nbsp;徐吏有路审中者，彦曾知其能，颇任之。既遇害，赂守卒，敛藏其尸。张玄<br /><br />&nbsp;&nbsp;&nbsp;&nbsp;稔攻徐州；审中率死士应官军，开南白门，官兵入，因得破勋。后位岚州刺史。<br /><br />&nbsp;&nbsp;&nbsp;&nbsp;郑畋谓审中节贯神明，请擢为右羽林将军，诏可。<br /><br />&nbsp;&nbsp;&nbsp;&nbsp;有许铎者，罢武城令，客于徐，勋胁以官，不从。彦曾官属被囚，铎潜馈资<br /><br />&nbsp;&nbsp;&nbsp;&nbsp;粮，及死，为收瘗，匿免其子弟，贼平，乃皆归其丧。诏拜石首令，赐银绯。僚<br /><br />&nbsp;&nbsp;&nbsp;&nbsp;官焦璐、温廷皓、李、崔蕴、柳秦、卢崇嗣、韦廷范赠官有差，录其子官之。<br /><br />&nbsp;&nbsp;&nbsp;&nbsp;徐彦伯，兖州瑕丘人，名洪，以字显。七岁能为文。结庐太行山下。薛元超<br /><br />&nbsp;&nbsp;&nbsp;&nbsp;安抚河北，表其贤，对策高第。调永寿尉、蒲州司兵参军。时司户韦皓善判，司<br /><br />&nbsp;&nbsp;&nbsp;&nbsp;士李亘工书，而彦伯属辞，时称“河东三绝”。迁职方员外郎，奉迎中宗房州，<br /><br />&nbsp;&nbsp;&nbsp;&nbsp;进给事中。武后撰《三教珠英》，取文辞士，皆天下选，而彦伯、李峤居首。迁<br /><br />&nbsp;&nbsp;&nbsp;&nbsp;宗正卿，出为齐州刺史。帝复位，改太常少卿。以《武后实录》劳，封高平县<br /><br />&nbsp;&nbsp;&nbsp;&nbsp;子。为卫州刺史，政善状，玺书嘉劳。移蒲州，以近畿，会郊祭，上《南郊赋》<br /><br />&nbsp;&nbsp;&nbsp;&nbsp;一篇，辞致黄缛。擢文馆学士、工部侍郎。历太子宾客。以疾乞骸骨，许之。<br /><br />&nbsp;&nbsp;&nbsp;&nbsp;开元二年卒。<br /><br />&nbsp;&nbsp;&nbsp;&nbsp;彦伯事寡嫂谨，抚诸侄同己子。秉笔累朝，后来翕然慕仿。晚为文稍强涩，<br /><br />&nbsp;&nbsp;&nbsp;&nbsp;然当时不及也。<br /><br />&nbsp;&nbsp;&nbsp;&nbsp;始，武后时，大狱兴，王公卿士以语言为酷吏所引，死徙不可计。彦伯著《<br /><br />&nbsp;&nbsp;&nbsp;&nbsp;枢机论》以谓：“言者，德之柄，行之主，志之端，身之文也。君子之枢机，动<br /><br />&nbsp;&nbsp;&nbsp;&nbsp;则物应，得失之见也。可以济身，亦以覆身，否泰荣辱一系之。能审思而应，精<br /><br />&nbsp;&nbsp;&nbsp;&nbsp;虑而动，择其交以后谈，则悔吝何由而生？怨恶何由而至？如此乃可以言也。”<br /><br />&nbsp;&nbsp;&nbsp;&nbsp;以为戒世云。<br /><br />&nbsp;&nbsp;&nbsp;&nbsp;苏味道，赵州栾城人。九岁能属辞，与里人李峤俱以文翰显，时号“苏李”。<br /><br />&nbsp;&nbsp;&nbsp;&nbsp;逮冠，州举进士，中第。累调咸阳尉。吏部侍郎裴行俭才之，会征突厥，引管书<br /><br />&nbsp;&nbsp;&nbsp;&nbsp;记。裴居道为左金吾卫将军，倩味道作章，揽笔而具，闲彻清密，当时盛传。<br /><br />&nbsp;&nbsp;&nbsp;&nbsp;延载中，以凤阁舍人检校侍郎、同凤阁鸾台平章事，岁余为真。证圣元年，<br /><br />&nbsp;&nbsp;&nbsp;&nbsp;与张锡俱坐法系司刑狱。锡虽下吏，气象自如，味道独席地饭蔬，为危惴可怜者。<br /><br />&nbsp;&nbsp;&nbsp;&nbsp;武后闻，放锡岭南，才降味道集州刺史。召为天官侍郎。圣历初，复以凤阁侍郎、<br /><br />&nbsp;&nbsp;&nbsp;&nbsp;同凤阁鸾台三品。更葬其亲，有诏州县治丧事。味道因役庸过程，遂侵毁乡人墓<br /><br />&nbsp;&nbsp;&nbsp;&nbsp;田，萧至忠劾之，贬坊州刺史。迁益州大都督府长史。张易之败，坐党附，贬眉<br /><br />&nbsp;&nbsp;&nbsp;&nbsp;州刺史。复还益州长史，未就道卒，年五十八，赠冀州刺史。<br /><br />&nbsp;&nbsp;&nbsp;&nbsp;味道练台阁故事，善占奏。然其为相，特具位，未尝有所发明，脂韦自营而<br /><br />&nbsp;&nbsp;&nbsp;&nbsp;已。常谓人曰：“决事不欲明白，误则有悔，摸棱持两端可也。”故世号“摸棱<br /><br />&nbsp;&nbsp;&nbsp;&nbsp;手”。性友爱。其弟味元，味元尝请托不遂，因慢折之，味道怡然不屑。所论著<br /><br />&nbsp;&nbsp;&nbsp;&nbsp;行于时。<br /><br />&nbsp;&nbsp;&nbsp;&nbsp;豆卢钦望，雍州万年人。祖宽，隋文帝外孙，为梁泉令。高祖定关中，与郡<br /><br />&nbsp;&nbsp;&nbsp;&nbsp;守萧r率豪姓进款。擢累殿中监。子怀让，尚万春公主。诏宽用魏太和诏，去“<br /><br />&nbsp;&nbsp;&nbsp;&nbsp;豆”姓，著“卢”。贞观中，迁礼部尚书、左卫大将军，芮国公。卒，赠特进、<br /><br />&nbsp;&nbsp;&nbsp;&nbsp;并州都督，陪葬昭陵，谥曰定。复其旧姓。<br /><br />&nbsp;&nbsp;&nbsp;&nbsp;钦望累官越州都督、司宾卿。长寿二年，拜内史，封芮国公。李昭德被罪，<br /><br />&nbsp;&nbsp;&nbsp;&nbsp;有司劾奏钦望阿顺昭德不执正，附臣罔君，贬赵州刺史。入为司府卿，迁秋官尚<br /><br />&nbsp;&nbsp;&nbsp;&nbsp;书。中宗还东宫，拜太子宫尹。进文昌右相、同凤阁鸾台三品。罢为太子宾客。<br /><br />&nbsp;&nbsp;&nbsp;&nbsp;帝复位，擢尚书左仆射、平章军国重事。钦望居宰相积十余年，方易之、三思等<br /><br />&nbsp;&nbsp;&nbsp;&nbsp;怙势宣A，窥间王室，戮忠戚，觖冀非常，不能有所裁抑，独谨身谆谆自全。进<br /><br />&nbsp;&nbsp;&nbsp;&nbsp;开府仪同三司，检校安国相王府长史。卒，年八十，赠司空、并州大都督，陪葬<br /><br />&nbsp;&nbsp;&nbsp;&nbsp;乾陵，谥曰元。<br /><br />&nbsp;&nbsp;&nbsp;&nbsp;武后时，宰相又有史务滋、崔元综、周允元，略可述者附左方。<br /><br />&nbsp;&nbsp;&nbsp;&nbsp;史务滋，宣州溧阳人。累吏劳，迁司宾卿，进拜纳言。后革命，诏务滋等十<br /><br />&nbsp;&nbsp;&nbsp;&nbsp;人分行天下。雅州刺史刘行实兄弟为侍御史来子诬其反，诏务滋与来俊臣杂治，<br /><br />&nbsp;&nbsp;&nbsp;&nbsp;俊臣言务滋与囚善，掩其反状，后命俊臣并治，遂自杀。<br /><br />&nbsp;&nbsp;&nbsp;&nbsp;崔元综，郑州新郑人。祖君肃，武德中为黄门侍郎、鸿胪卿。元综，天授初<br /><br />&nbsp;&nbsp;&nbsp;&nbsp;以鸾台侍郎、同凤阁鸾台平章事。性恪慎，坐政事堂，束带，终日不休偃，尤护<br /><br />&nbsp;&nbsp;&nbsp;&nbsp;细概。外若谨厚，而中刻薄。每受制鞫狱，必澡垢索疵，不入死不肯止，人畏鄙<br /><br />&nbsp;&nbsp;&nbsp;&nbsp;之。未几，坐事流振州，|绅为庆。会赦还，除监察御史。迁蒲州刺史，致仕。<br /><br />&nbsp;&nbsp;&nbsp;&nbsp;善摄生，年九十余卒。<br /><br />&nbsp;&nbsp;&nbsp;&nbsp;周允元字汝良，豫州安城人。自右肃政御史中丞，拜检校凤阁侍郎、同凤阁<br /><br />&nbsp;&nbsp;&nbsp;&nbsp;鸾台平章事。武后宴宰相，诏陈书传善言，允元曰：“耻其君不如尧、舜。”武<br /><br />&nbsp;&nbsp;&nbsp;&nbsp;三思劾奏语指斥，后曰：“闻其言足以诫，安得为过？”卒，赠贝州刺史。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937530);">加入书签</a><a
                        href="937488.html">上一页</a>&larr;<a href="index.html">返回列表</a>&rarr;<a
                            href="937577.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937488.html"; var next_page = "937577.html"; var index_page = "index.html"; var sortid = "9"; var article_id = "14231"; var chapter_id = "937530"; var articlename = "新唐书"; var chaptername = " 卷一百一十四 列传第三十九"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>