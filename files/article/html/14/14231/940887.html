<!DOCTYPE html>
<html>
<head>
<meta charset="gbk" />
<title>新唐书- 卷一百七十九 列传第一百四-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十九 列传第一百四全文， 卷一百七十九 列传第一百四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十九 列传第一百四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940887.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940887.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十九 列传第一百四</h1>
            <div class="link xb">
                <a href="940837.html">上一页</a>&larr;<a href="index.html">返回列表</a>&rarr;<a
                    href="940936.html">下一页</a></div>			
            <div id="BookText">&nbsp;&nbsp;&nbsp;&nbsp;◎李郑二王贾舒<br /><br />&nbsp;&nbsp;&nbsp;&nbsp;李训，字子垂，始名仲言，字子训，故宰相揆族孙。质状魁梧，敏于辩论，<br /><br />&nbsp;&nbsp;&nbsp;&nbsp;多大言，自标置。擢进士第，补太学助教，辟河阳节度府。从父逢吉为宰相，以<br /><br />&nbsp;&nbsp;&nbsp;&nbsp;仲言阴险善谋事，厚昵之。坐武昭狱，流象州。文宗嗣位，更赦还，以母丧居东<br /><br />&nbsp;&nbsp;&nbsp;&nbsp;都。郑注佐昭义府，仲言慨然曰：“当世操权力者皆龊龊，吾闻注好士，有中助，<br /><br />&nbsp;&nbsp;&nbsp;&nbsp;可与共事。”因往见注，相得甚欢。时逢吉方留守，怏怏不乐，思复用，知与注<br /><br />&nbsp;&nbsp;&nbsp;&nbsp;善，付金币百万，使西至京师厚结注。注喜，介之谒王守澄。守澄善遇之，即以<br /><br />&nbsp;&nbsp;&nbsp;&nbsp;注术、仲言经义并荐于帝。<br /><br />&nbsp;&nbsp;&nbsp;&nbsp;仲言持诡辩，激n可听，善钩揣人主意，又以身儒者，海内望族，既见识擢，<br /><br />&nbsp;&nbsp;&nbsp;&nbsp;志望不浅。始，宋申锡谋诛守澄不克，死。宦尹益横，帝愈愤耻。而宪祖之弑，<br /><br />&nbsp;&nbsp;&nbsp;&nbsp;罪人未得，虽外假借，内不堪，欲夷绝其类，顾在位臣持禄取容，无仗节死难者。<br /><br />&nbsp;&nbsp;&nbsp;&nbsp;注阴知帝指，屡建密计，引仲言叶力。帝外托讲劝，又皆以守澄进，故与之谋则<br /><br />&nbsp;&nbsp;&nbsp;&nbsp;其党不疑。仲言尚\粗，帝使衣戎服，号“王山人”，与注出入禁中。服除，起<br /><br />&nbsp;&nbsp;&nbsp;&nbsp;为四门助教，赐绯袍、银鱼，时太和八年也。其十月，迁《周易》博士，兼翰林<br /><br />&nbsp;&nbsp;&nbsp;&nbsp;侍讲学士。入院，诏法曲弟子二十人侑宴，示优宠。于是给事中郑肃、韩琛②<br /><br />&nbsp;&nbsp;&nbsp;&nbsp;议大夫李、郭承嘏、中书舍人高元裕、权璩等共劾仲言人，天下共知，不<br /><br />&nbsp;&nbsp;&nbsp;&nbsp;宜在左右。帝不听。仲言数进讲，至阉寺，必感愤申重，以激帝心。帝见其言纵<br /><br />&nbsp;&nbsp;&nbsp;&nbsp;横，谓果可任，遂不疑，而待遇莫与比，因改名训。帝犹虑宦人猜忌，乃疏《易》<br /><br />&nbsp;&nbsp;&nbsp;&nbsp;五义示群臣，有能异训意者赏，欲天下知以师臣待训。<br /><br />&nbsp;&nbsp;&nbsp;&nbsp;明年秋七月，进翰林学士、兵部郎中，知制诰，居中倚重，实行宰相事。宦<br /><br />&nbsp;&nbsp;&nbsp;&nbsp;人陈弘志时监襄阳军，训启帝召还，至青泥驿，遣使者杖杀之。复以计白罢守澄<br /><br />&nbsp;&nbsp;&nbsp;&nbsp;观军容使，赐鸩死。又逐西川监军杨承和、淮南韦元素、河东王践言于岭外，已<br /><br />&nbsp;&nbsp;&nbsp;&nbsp;行，皆赐死。而崔潭峻前物故，诏剖棺鞭尸。元和逆党几尽。<br /><br />&nbsp;&nbsp;&nbsp;&nbsp;训本挟奇进，及大权在己，锐意去恶，故与帝言天下事，无不如所欲。与注<br /><br />&nbsp;&nbsp;&nbsp;&nbsp;相朋比，务报恩复仇，素忌李德裕、宗闵之宠，乃因杨虞卿狱，指为党人，尝所<br /><br />&nbsp;&nbsp;&nbsp;&nbsp;恶者，悉陷党中，迁贬无阕日，班列几空，中外震畏。帝为下诏开谕，群情稍安。<br /><br />&nbsp;&nbsp;&nbsp;&nbsp;不逾月，以礼部侍郎同中书门下平章事，赐金紫服，仍诏三日一至翰林，以终《<br /><br />&nbsp;&nbsp;&nbsp;&nbsp;易》义。<br /><br />&nbsp;&nbsp;&nbsp;&nbsp;训起流人，一岁至宰相，谓遭时，其志可行。欲先诛宦竖，乃复河、湟，攘<br /><br />&nbsp;&nbsp;&nbsp;&nbsp;夷狄，归河朔诸镇。意果而谋浅，天子以为然。俄赐第胜业里，赏赉旁午。每进<br /><br />&nbsp;&nbsp;&nbsp;&nbsp;见，它宰相备位，天子倾意，宦官卫兵皆b惮迎拜。天下险怪士徼取富贵，皆<br /><br />&nbsp;&nbsp;&nbsp;&nbsp;凭以为资。训时时进贤才伟望，以悦士心，人皆惑之。尝建言天下浮屠避绺常<br /><br />&nbsp;&nbsp;&nbsp;&nbsp;耗国衣食，请行业不如令者还为民。既执政，自白罢，因以市恩。<br /><br />&nbsp;&nbsp;&nbsp;&nbsp;始，注先显，训藉以进，及势相埒，赖宠争功，不两立。然方事未集，乃出<br /><br />&nbsp;&nbsp;&nbsp;&nbsp;注使镇凤翔，外为助援，内实猜克，待逞，且杀之。擢所厚善分总兵柄，于是王<br /><br />&nbsp;&nbsp;&nbsp;&nbsp;[为太原节度使，郭行余为宁节度使，罗立言权京兆尹，韩约金吾将军，李孝<br /><br />&nbsp;&nbsp;&nbsp;&nbsp;本权御史中丞。阴许[、行余多募士及金吾台府卒，劫以为用。<br /><br />&nbsp;&nbsp;&nbsp;&nbsp;十一月壬戌，帝御紫宸殿，约奏甘露降金吾左仗树，群臣贺。训、元舆奏言：<br /><br />&nbsp;&nbsp;&nbsp;&nbsp;“甘露近在禁中，陛下宜亲往以承天祉。”许之。即辇如含元殿，诏宰相群臣往<br /><br />&nbsp;&nbsp;&nbsp;&nbsp;视。还，训奏言：“非甘露。”帝曰：“岂约妄邪？”顾中尉仇士良、鱼志弘等<br /><br />&nbsp;&nbsp;&nbsp;&nbsp;验之，训因欲闭止诸宦人，使无逸者。时[、行余皆辞赴镇，兵列丹凤门外，彀<br /><br />&nbsp;&nbsp;&nbsp;&nbsp;而待，训传呼曰：“两镇军入受诏旨！”闻者趋入，宁军不至，[惧，弗能前，<br /><br />&nbsp;&nbsp;&nbsp;&nbsp;独行余拜殿下。宦人至仗所，约流汗不能举首，士良等怪之曰：“将军何为尔？”<br /><br />&nbsp;&nbsp;&nbsp;&nbsp;会风动庑幕，见执兵者，士良等惊，走出。阍者将阖扉，为宦侍叱争，不及闭。<br /><br />&nbsp;&nbsp;&nbsp;&nbsp;训急连呼金吾兵曰：“卫乘舆者，人赐钱百千！”于是有随训入者。宦人曰：“<br /><br />&nbsp;&nbsp;&nbsp;&nbsp;急矣，上当还内！”即扶辇决罘Q下殿趋，训攀辇曰：“陛下不可去！”士良曰：<br /><br />&nbsp;&nbsp;&nbsp;&nbsp;“李训反！”帝曰：“训不反。”士良手搏训而踬，训压之，将引刀靴中，救至，<br /><br />&nbsp;&nbsp;&nbsp;&nbsp;士良免。立言、孝本领众四百东西来，上殿与金吾士纵击，宦官死者数十人。训<br /><br />&nbsp;&nbsp;&nbsp;&nbsp;持辇愈急，至宣政门，宦人郗志荣L训，仆之，辇入东上阁，即闭，宫中呼万<br /><br />&nbsp;&nbsp;&nbsp;&nbsp;岁。元舆虽知谋，不以告涯，曰：“上将开延英邪？”而群臣见宰相问故。会士<br /><br />&nbsp;&nbsp;&nbsp;&nbsp;良遣神策副使刘泰伦、陈君奕等率卫士五百挺兵出，所值辄杀。涯等惶遽易服步<br /><br />&nbsp;&nbsp;&nbsp;&nbsp;出。杀诸司史六七百人，复分兵屯诸宫门，捕训党千余人，斩四方馆，流血成渠。<br /><br />&nbsp;&nbsp;&nbsp;&nbsp;宦竖知训事连天子，相与怨啧，帝惧，伪不语，故宦人得肆志杀戮。俄而元舆、<br /><br />&nbsp;&nbsp;&nbsp;&nbsp;涯皆为兵所执。涯实不知谋，士良榜笞急，乃自署反状。诏出卫骑千余，驰咸阳、<br /><br />&nbsp;&nbsp;&nbsp;&nbsp;奉天捕亡者，大索都城，分掩涯、训等第，兵遂大掠，入黎埴、罗让、浑、<br /><br />&nbsp;&nbsp;&nbsp;&nbsp;胡证等家及贾耽庙，赀产一空。两省印、簿书辄持去，秘馆图籍，荡然无余者。<br /><br />&nbsp;&nbsp;&nbsp;&nbsp;明日，召群臣朝，至建福门，从者不得入，光范门尚闭，列兵谁何，乃繇金<br /><br />&nbsp;&nbsp;&nbsp;&nbsp;吾右仗至宣政衙，兵皆露持。是时无宰相、御史中丞，久之，阁门使马元贽启宣<br /><br />&nbsp;&nbsp;&nbsp;&nbsp;政扉传诏，张仲方可京兆尹，而吏皆前死，群臣不能班。帝初未知涯等被系，犹<br /><br />&nbsp;&nbsp;&nbsp;&nbsp;迟其不朝，既而士良白涯与训谋逆，将立郑注。遽召仆射令狐楚、郑覃、兵部尚<br /><br />&nbsp;&nbsp;&nbsp;&nbsp;书王源中、吏部侍郎李虞仲等至，帝对悲愤，因付涯讯牒曰：“果涯书邪？”楚<br /><br />&nbsp;&nbsp;&nbsp;&nbsp;曰：“然！涯诚有谋，罪应死。”<br /><br />&nbsp;&nbsp;&nbsp;&nbsp;是日，京师兵剽劫未止，民乘乱，往往复私怨，相戕击，人死甚众。帝遣杨<br /><br />&nbsp;&nbsp;&nbsp;&nbsp;镇、靳遂良等屯兵大衢，鼓而儆之，兵乃止。帝逼宦官，于是下诏暴训、涯等罪。<br /><br />&nbsp;&nbsp;&nbsp;&nbsp;孝本易绿<巾夸>，犹金带，以帽障面，奔郑注，至咸阳，追骑及之。M匿民间，<br /><br />&nbsp;&nbsp;&nbsp;&nbsp;羸服乘驴自归。[聚河东兵环第自卫，弘志使偏将攻之，呼曰：“王涯等得罪，<br /><br />&nbsp;&nbsp;&nbsp;&nbsp;起尚书为相。”[喜，启关纳之。既行，知见绐，泣曰：“李训累我。”俄行余、<br /><br />&nbsp;&nbsp;&nbsp;&nbsp;立言皆得。自涯十余族并奴婢悉系左右军。[见涯，恚曰：“公何见引？”涯曰：<br /><br />&nbsp;&nbsp;&nbsp;&nbsp;“君昔漏宋丞相谋于守澄，今焉逃死？”<br /><br />&nbsp;&nbsp;&nbsp;&nbsp;训既败，被绿衣，诡言黜官，走终南山，依浮屠宗密。宗密欲匿之，其徒不<br /><br />&nbsp;&nbsp;&nbsp;&nbsp;可，乃奔凤翔，为T将所执，械而东。训恐为宦人酷辱，祈监者曰：“得我者<br /><br />&nbsp;&nbsp;&nbsp;&nbsp;有赏，不如持首去。”乃斩之，传其首，余党悉禽。<br /><br />&nbsp;&nbsp;&nbsp;&nbsp;后一日，两神策兵将涯等赴郊庙，过两市，皆腰斩枭首以徇。M临刑愤叱，<br /><br />&nbsp;&nbsp;&nbsp;&nbsp;独元舆曰：“晁错、张华尚不免，岂特吾属哉？”约最后捕得，责以反状，不服，<br /><br />&nbsp;&nbsp;&nbsp;&nbsp;斩之。杀训弟仲褒、元皋。始，元皋以属疏自解，得去，士良讯奴，言事前一昔<br /><br />&nbsp;&nbsp;&nbsp;&nbsp;宿训第，遣人追斩之。训死，士良捕宗密，将杀之，怡然曰：“与训游久，浮屠<br /><br />&nbsp;&nbsp;&nbsp;&nbsp;法遇困则救，死固其分。”乃释之。是时暴尸旁午，有诏弃都外，男女孩婴相杂<br /><br />&nbsp;&nbsp;&nbsp;&nbsp;厕。淹旬，许京兆府瘗敛，作二大冢，葬道左右。<br /><br />&nbsp;&nbsp;&nbsp;&nbsp;它日，帝颇思训，数为李石、郑覃称其才。而宦竖益炽，帝末以制，居常忽<br /><br />&nbsp;&nbsp;&nbsp;&nbsp;忽不怿，每游燕，虽倡乐杂沓，未尝欢，颜惨不展，往往_目独语，或裴回眺望，<br /><br />&nbsp;&nbsp;&nbsp;&nbsp;赋诗以见情，自是感M，至弃天下云。<br /><br />&nbsp;&nbsp;&nbsp;&nbsp;郑注，绛州翼城人。世微贱，以方伎游江湖间。元和末，至襄阳，依节度使<br /><br />&nbsp;&nbsp;&nbsp;&nbsp;李濉Ｎ逯蠡平鸲之，浸亲遇，署衙推，从至徐州，稍参处军政。注多艺，诡<br /><br />&nbsp;&nbsp;&nbsp;&nbsp;谲阴狡，亿探人C隐，辄中所欲。为宄锸拢未尝不用，挟邪市权，举军患之。<br /><br />&nbsp;&nbsp;&nbsp;&nbsp;监军王守澄白澹逶唬骸叭槐似媸恳玻将军试与语。”守澄始拒不纳，既坐，<br /><br />&nbsp;&nbsp;&nbsp;&nbsp;机辩横生，钩得其意，守澄大惊，引至后堂，语终夕，恨相见晚。谢逶唬骸俺<br /><br />&nbsp;&nbsp;&nbsp;&nbsp;如公言。”即署巡官。<br /><br />&nbsp;&nbsp;&nbsp;&nbsp;守澄入总枢密，与俱至京师，厚加赡恤，日夜为守澄计议，因阴通赂遗。初<br /><br />&nbsp;&nbsp;&nbsp;&nbsp;士纤巧者附离，后要官贵人亦趋往。既陷宋申锡，|绅侧目。金吾将孟文亮镇<br /><br />&nbsp;&nbsp;&nbsp;&nbsp;宁，取为司马，不肯行，御史中丞宇文鼎劾奏，乃上道，过奉天辄还。御史复言<br /><br />&nbsp;&nbsp;&nbsp;&nbsp;注奸状，请付有司治罪。始，王涯用注力再辅政，又惮守澄，遏其奏。更擢通王<br /><br />&nbsp;&nbsp;&nbsp;&nbsp;府司马、右神策判官，士议讠q骇。刘从谏恶其人，欲因斥去之，即表副昭义节<br /><br />&nbsp;&nbsp;&nbsp;&nbsp;度。至府不旬月，文宗暴眩，守澄复荐注，即日召入，对浴堂门，赐赉至渥。是<br /><br />&nbsp;&nbsp;&nbsp;&nbsp;夜，彗出东方，长三尺，芒耀怒急。俄进太仆卿，兼御史大夫。<br /><br />&nbsp;&nbsp;&nbsp;&nbsp;注资贪沓，既藉权宠，专鬻官射利，赀积钜万，不知止。起第善和里，通永<br /><br />&nbsp;&nbsp;&nbsp;&nbsp;巷，飞庑复壁，聚京师轻薄子、方镇将吏，以煽声焰。间入神策，与守澄语必终<br /><br />&nbsp;&nbsp;&nbsp;&nbsp;日，或夜艾乃罢。险人躁夫有所干谢，日走门。李训既附注进，于是两人权震天<br /><br />&nbsp;&nbsp;&nbsp;&nbsp;下矣。寻擢工部尚书、翰林侍讲学士，时训已在禁中，日日议论帝前，相倡和，<br /><br />&nbsp;&nbsp;&nbsp;&nbsp;谋I翦中官，自谓功在晷刻，帝惑之。乘是进退士大夫，挠]朝法，贤不肖淆乱，<br /><br />&nbsp;&nbsp;&nbsp;&nbsp;以为弛张当然。众策其必乱。<br /><br />&nbsp;&nbsp;&nbsp;&nbsp;帝问富人术，以榷茶对。其法欲置茶官，籍民圃而给其直，工自撷暴，则利<br /><br />&nbsp;&nbsp;&nbsp;&nbsp;悉之官。帝始诏王涯为榷茶使。又言秦、雍灾，当兴役厌之。帝尝咏杜甫《曲江<br /><br />&nbsp;&nbsp;&nbsp;&nbsp;辞》，有“宫殿千门”语，意天宝时环江有观榭宫室，闻注言，即诏两神策治曲<br /><br />&nbsp;&nbsp;&nbsp;&nbsp;江、昆明，作紫云楼、采霞亭，诏公卿得列舍堤上。<br /><br />&nbsp;&nbsp;&nbsp;&nbsp;注本姓鱼，冒为郑，故当时号“鱼郑”。及用事，人C谓曰“水族”。貌寝<br /><br />&nbsp;&nbsp;&nbsp;&nbsp;陋，不能远视，常衣粗裘，外示质素。始，李宀○簦注治之有状，守澄神其术，<br /><br />&nbsp;&nbsp;&nbsp;&nbsp;故中人皆昵爱。<br /><br />&nbsp;&nbsp;&nbsp;&nbsp;俄检校尚书左仆射、凤翔陇右节度使，诏月入奏事。请寮属于训，训与舒元<br /><br />&nbsp;&nbsp;&nbsp;&nbsp;舆谋终杀注，虑其豪俊为助，更择台阁长厚者，以钱可复为副，李敬彝为司马，<br /><br />&nbsp;&nbsp;&nbsp;&nbsp;卢简能、萧杰为判官，卢弘茂为掌书记。旧制，节度使受命，戎服诣兵部谒，后<br /><br />&nbsp;&nbsp;&nbsp;&nbsp;浸废，注请复之，而王[、郭行余皆踵为常。是日，度支、京兆等供帐。入辞，<br /><br />&nbsp;&nbsp;&nbsp;&nbsp;帝赐通天犀带。出都门，旗干折，注恶之。<br /><br />&nbsp;&nbsp;&nbsp;&nbsp;先是，守澄死，以十一月葬核，注奏言：“守澄，国劳旧，愿身护丧。”<br /><br />&nbsp;&nbsp;&nbsp;&nbsp;因群宦者临送，欲以镇兵悉禽诛之。训畏注专其功，乃先五日举事。注率五百骑<br /><br />&nbsp;&nbsp;&nbsp;&nbsp;至，扶风令韩辽知其谋，奔武功。注闻训败，乃还。其属魏弘节劝注杀监军张仲<br /><br />&nbsp;&nbsp;&nbsp;&nbsp;清及大将贾克中等十余人，注惊挠不暇听。仲清与前少尹陆畅用其将李叔和策，<br /><br />&nbsp;&nbsp;&nbsp;&nbsp;访注计事，斩其首，兵皆溃去。注妻兄魏逢尤佻险，赞注为奸，数顾赇，为率更<br /><br />&nbsp;&nbsp;&nbsp;&nbsp;令、凤翔少尹。遣逢至京师与训约，被诛。可复等及亲卒千余人皆族矣。擢仲清<br /><br />&nbsp;&nbsp;&nbsp;&nbsp;内常侍，辽咸阳令，叔和检校太子宾客，赐钱千万，畅凤翔行军司马。<br /><br />&nbsp;&nbsp;&nbsp;&nbsp;枭注首光宅坊，三日瘗之，群臣皆贺，乃夷其家。初，未获注，京师戒严，<br /><br />&nbsp;&nbsp;&nbsp;&nbsp;泾原、~坊节度使王茂元、萧弘皆勒兵备非常。及是人相庆。籍其赀，得绢百万<br /><br />&nbsp;&nbsp;&nbsp;&nbsp;匹，它物称是。注败前，菌生所服带上，褚中药化为蝇数万飞去。<br /><br />&nbsp;&nbsp;&nbsp;&nbsp;可复，徽子也，为礼部郎中。简能者，简辞弟，驾部员外郎。杰者，a弟<br /><br />&nbsp;&nbsp;&nbsp;&nbsp;也，主客员外郎。弘茂，右拾遗。可复将死，女年十四，为祈免，女曰：“杀我<br /><br />&nbsp;&nbsp;&nbsp;&nbsp;父，何面目以生！”抱可复求死，亦斩之。弘茂妻萧，临刑诟曰：“我太后妹，<br /><br />&nbsp;&nbsp;&nbsp;&nbsp;奴辈可来杀！”兵皆敛手，乃免。弘节勇而多谋，始在~坊赵儋节度府，为注所<br /><br />&nbsp;&nbsp;&nbsp;&nbsp;辟。敬彝为路隋所辟，隋卒，客江淮，以未赴免，因擢兵部员外郎，终衢州刺史。<br /><br />&nbsp;&nbsp;&nbsp;&nbsp;王涯，字广津，其先本太原人，魏广阳侯字裔。祖祚，武后时谏罢万象神<br /><br />&nbsp;&nbsp;&nbsp;&nbsp;宫知名；开元时，以大理司直驰传决狱，所至仁平。父晃，历左补阙、温州刺史。<br /><br />&nbsp;&nbsp;&nbsp;&nbsp;涯博学，工属文。往见梁肃，肃异其才，荐于陆贽。擢进士，又举宏辞，再<br /><br />&nbsp;&nbsp;&nbsp;&nbsp;调蓝田尉。久之，以左拾遗为翰林学士，进起居舍人。元和初，会其甥皇甫以<br /><br />&nbsp;&nbsp;&nbsp;&nbsp;贤良方正对策异等，忤宰相，涯坐不避嫌，罢学士，再贬虢州司马，徙为袁州刺<br /><br />&nbsp;&nbsp;&nbsp;&nbsp;史。宪宗思之，以兵部员外郎召，知制诰，再为翰林学士，累迁工部侍郎，封清<br /><br />&nbsp;&nbsp;&nbsp;&nbsp;源县男。<br /><br />&nbsp;&nbsp;&nbsp;&nbsp;涯文有雅思，永贞、元和间，训诰温丽，多所稿定。帝以其孤进自树立，数<br /><br />&nbsp;&nbsp;&nbsp;&nbsp;访逮，以私居远，或召不时至，诏假光宅里官第，诸学士莫敢望。俄拜中书侍郎、<br /><br />&nbsp;&nbsp;&nbsp;&nbsp;同中书门下平章事，坐循默不称职罢。再迁吏部侍郎。<br /><br />&nbsp;&nbsp;&nbsp;&nbsp;穆宗立，出为剑南东川节度使。时吐蕃寇边，西北骚然，又略雅州，涯调兵<br /><br />&nbsp;&nbsp;&nbsp;&nbsp;拒之。上言：“蜀有两道直捣贼腹，一繇龙川清川以抵松州，一繇绵州威蕃栅抵<br /><br />&nbsp;&nbsp;&nbsp;&nbsp;栖鸡城，皆虏险要地。臣愿不爱金帛，使信臣持节与北虏约曰：‘能发兵深入者，<br /><br />&nbsp;&nbsp;&nbsp;&nbsp;杀某人，取某地，受某赏。’开怀以示之，所以要约谆熟异它日者，则匈奴之锐<br /><br />&nbsp;&nbsp;&nbsp;&nbsp;可出，西戎之力衰矣。”帝不报。<br /><br />&nbsp;&nbsp;&nbsp;&nbsp;长庆三年，入为御史大夫，迁户部尚书、盐铁转运使。宝历时，复出领山南<br /><br />&nbsp;&nbsp;&nbsp;&nbsp;西道节度使。文宗嗣位，召拜太常卿，以吏部尚书代王播，复总盐铁，政益刻急。<br /><br />&nbsp;&nbsp;&nbsp;&nbsp;岁中，进尚书右仆射、代郡公。而御史中丞宇文鼎以涯兼使职，耻为之屈，奏：<br /><br />&nbsp;&nbsp;&nbsp;&nbsp;“仆射视事日，四品以上官不宜独拜。”涯怒，即建言：“与其废礼，不如审官，<br /><br />&nbsp;&nbsp;&nbsp;&nbsp;请避位以存旧典。”帝难之，诏尚书省杂议。工部侍郎李固言谓：“《礼》：君<br /><br />&nbsp;&nbsp;&nbsp;&nbsp;于士不答拜，非其臣则答，不臣人之臣也；大夫于其臣，虽贱必答拜，避正君也；<br /><br />&nbsp;&nbsp;&nbsp;&nbsp;大夫于献不亲，君有赐不面拜，为君之答己也。古者列国君犹与大夫答拜，所以<br /><br />&nbsp;&nbsp;&nbsp;&nbsp;尊事天子，别嫌明微也。议者谓‘仆射代尚书令，礼当重。凡百司州县皆有副贰，<br /><br />&nbsp;&nbsp;&nbsp;&nbsp;缺则摄总，至著定之礼，则不可越，仆射由是也’。按令，凡文武三品拜一品，<br /><br />&nbsp;&nbsp;&nbsp;&nbsp;四品拜二品。《开元礼》，京兆河南牧、州刺史、县令上日，丞以下答拜。此礼<br /><br />&nbsp;&nbsp;&nbsp;&nbsp;令相戾，不可独据。”又言：“受册官始上，无不答拜者，而仆射亦受册，礼不<br /><br />&nbsp;&nbsp;&nbsp;&nbsp;得异。虽相承为故事，然人情难安者，安得弗改？请如礼便。”帝不能决，涯竟<br /><br />&nbsp;&nbsp;&nbsp;&nbsp;用旧仪。<br /><br />&nbsp;&nbsp;&nbsp;&nbsp;自李师道平，三道十二州皆有铜铁官，岁取冶赋百万，观察使擅有之，不入<br /><br />&nbsp;&nbsp;&nbsp;&nbsp;公上。涯始建白：“如建中元年九月戊辰诏书，收隶天子盐铁。”诏可。久之，<br /><br />&nbsp;&nbsp;&nbsp;&nbsp;以本官同中书门下平章事，合度支、盐铁为一使，兼领之。乃奏罢京畿榷酒钱以<br /><br />&nbsp;&nbsp;&nbsp;&nbsp;悦众。俄检校司空，兼门下侍郎。罢度支，真拜司空。始变茶法，益其税以济用<br /><br />&nbsp;&nbsp;&nbsp;&nbsp;度，下益困，而郑注亦议榷茶，天子命涯为使，心知不可，不敢争。李训败，乃<br /><br />&nbsp;&nbsp;&nbsp;&nbsp;及祸。初，民怨茶禁苛急，涯就诛，皆群诟詈，抵以瓦砾。<br /><br />&nbsp;&nbsp;&nbsp;&nbsp;涯质状颀省，长上短下，动举详华。性啬俭，不畜妓妾，恶卜祝及它方伎。<br /><br />&nbsp;&nbsp;&nbsp;&nbsp;别墅有佳木流泉，居常书史自怡，使客贺若夷鼓琴娱宾。文宗恶俗侈靡，诏涯惩<br /><br />&nbsp;&nbsp;&nbsp;&nbsp;革。涯条上其制，凡衣服室宇，使略如古，贵戚皆不便，谤讪嚣然，议遂格。然<br /><br />&nbsp;&nbsp;&nbsp;&nbsp;涯年过七十，嗜权固位，偷合训等，不能e去就，以至覆宗。是时，十一族赀货<br /><br />&nbsp;&nbsp;&nbsp;&nbsp;悉为兵掠，而涯居永宁里，乃杨凭故第，财贮钜万，取之弥日不尽。家书多与秘<br /><br />&nbsp;&nbsp;&nbsp;&nbsp;府侔，前世名书画，尝以厚货钩致，或私以官，凿垣纳之，重复秘固，若不可窥<br /><br />&nbsp;&nbsp;&nbsp;&nbsp;者。至是为人破垣剔取奁轴金玉，而弃其书画于道。籍田宅入于官。<br /><br />&nbsp;&nbsp;&nbsp;&nbsp;子孟坚为工部郎中、集贤殿学士，仲翔太常博士，季琰校书郎，皆死。仲翔<br /><br />&nbsp;&nbsp;&nbsp;&nbsp;始匿侍御史裴x家，x执以赴军，仲翔曰：“业不见容，当自求生，奈何反<br /><br />&nbsp;&nbsp;&nbsp;&nbsp;相噬邪？”闻者哀之。后令狐楚见帝，从容言：“向与臣并列者，既族灭矣，而<br /><br />&nbsp;&nbsp;&nbsp;&nbsp;露h不藏，深可悼痛。”帝恻然，诏京兆尹薛元赏葬涯等十一人，各赐袭衣。仇<br /><br />&nbsp;&nbsp;&nbsp;&nbsp;士良使盗窃发其冢，投骨渭水。涯女为窦r妻，以痼病免，家人绐告涯当贬，<br /><br />&nbsp;&nbsp;&nbsp;&nbsp;忽梦涯自提首告曰：“族灭矣，惟若存，岁时无忘我。”女惊号堕地，乃以实告。<br /><br />&nbsp;&nbsp;&nbsp;&nbsp;涯从弟沐，客江南，困穷来京师谒涯，二岁乃得见，许以禄仕，难作，亦死。<br /><br />&nbsp;&nbsp;&nbsp;&nbsp;昭宗天复初，大赦，明涯、训之冤，追复爵位，官其后裔。<br /><br />&nbsp;&nbsp;&nbsp;&nbsp;贾M，字子美，河南人。少孤，客江淮间。从父全观察浙东，M往依之，<br /><br />&nbsp;&nbsp;&nbsp;&nbsp;全尤器异，收恤良厚。举进士高第，声称籍甚。又策贤良方正异等，授渭南尉、<br /><br />&nbsp;&nbsp;&nbsp;&nbsp;集贤校理。擢累考功员外郎，知制诰。M美文辞，开敏有断，然褊急，气陵辈<br /><br />&nbsp;&nbsp;&nbsp;&nbsp;行。李渤为谏议大夫，恶其人，为宰相言之，而李逢吉、窦易直爱M才，得不<br /><br />&nbsp;&nbsp;&nbsp;&nbsp;斥。<br /><br />&nbsp;&nbsp;&nbsp;&nbsp;穆宗崩，告哀江、浙，道拜常州刺史。旧制，两省官出使，得朱衣吏前导。<br /><br />&nbsp;&nbsp;&nbsp;&nbsp;M赴州，犹用之，观察使李德裕敕吏还，怏怏为憾。入为太常少卿，复知制诰，<br /><br />&nbsp;&nbsp;&nbsp;&nbsp;历礼部侍郎，凡三典贡举，得士七十五人，多名卿宰相。再迁京兆尹、兼御史大<br /><br />&nbsp;&nbsp;&nbsp;&nbsp;夫、姑臧县男。太和九年上巳，诏百官会曲江。故事，尹自门步入，揖御史。M<br /><br />&nbsp;&nbsp;&nbsp;&nbsp;自矜大，不彻扇盖，骑而入。御史杨俭、苏特固争，M曰：“黄面儿敢尔！”<br /><br />&nbsp;&nbsp;&nbsp;&nbsp;俭曰：“公为御史，能嘿嘿耶？”大夫温造以闻。坐夺俸，不胜恚，求出为浙西<br /><br />&nbsp;&nbsp;&nbsp;&nbsp;观察使。未行，拜中书侍郎、同中书门下平章事。俄为集贤殿大学士、监修国史。<br /><br />&nbsp;&nbsp;&nbsp;&nbsp;既得位，会李宗闵得罪，而指俭、特为党，斥去之。<br /><br />&nbsp;&nbsp;&nbsp;&nbsp;少与沈传师善，传师前死，尝梦云：“君可休矣！”M寤而祭诸寝，复梦<br /><br />&nbsp;&nbsp;&nbsp;&nbsp;曰：“事已尔，叵奈何！”刘以贤良方正对策，指中人为祸乱根本，而M与<br /><br />&nbsp;&nbsp;&nbsp;&nbsp;冯宿、庞严为考官，畏避不敢闻，竟罹其祸。<br /><br />&nbsp;&nbsp;&nbsp;&nbsp;M本中立，不肯身犯颜排奸幸以及诛，与王涯实不知谋，人冤之。<br /><br />&nbsp;&nbsp;&nbsp;&nbsp;舒元舆，婺州东阳人。地寒，不与士齿。始学，即警悟。去客江夏，节度使<br /><br />&nbsp;&nbsp;&nbsp;&nbsp;郗士美异其秀特，数延誉。<br /><br />&nbsp;&nbsp;&nbsp;&nbsp;元和中，举进士，见有司钩校苛切，既试尚书，虽水炭脂炬餐具，皆人自将，<br /><br />&nbsp;&nbsp;&nbsp;&nbsp;吏一倡名乃得入，列棘围，席坐庑下，因上书言：“古贡士未有轻于此者，且宰<br /><br />&nbsp;&nbsp;&nbsp;&nbsp;相公卿繇此出，夫宰相公卿非贤不在选，而有司以隶人待之，诚非所以下贤意。<br /><br />&nbsp;&nbsp;&nbsp;&nbsp;罗棘遮截疑其奸，又非所以求忠直也。诗赋微艺，断离经传，非所以观人文化成<br /><br />&nbsp;&nbsp;&nbsp;&nbsp;也。臣恐贤者远辱自引去，而不肖者为陛下用也。今贡珠贝金玉，有司承以笥<br /><br />&nbsp;&nbsp;&nbsp;&nbsp;皮币。何轻贤者，重金玉邪？”又言：“取士不宜限数，今有司多者三十，少止<br /><br />&nbsp;&nbsp;&nbsp;&nbsp;二十，假令岁有百元凯，而曰吾格取二十，谓求贤可乎？岁有才德才数人，而曰<br /><br />&nbsp;&nbsp;&nbsp;&nbsp;必取二十，谬进者乃过半，谓合令格可乎？”<br /><br />&nbsp;&nbsp;&nbsp;&nbsp;俄擢高第，调尉，有能名。裴度表掌兴元书记，文檄豪健，一时推许。拜<br /><br />&nbsp;&nbsp;&nbsp;&nbsp;监察御史，劾按深害无所纵。再迁刑部员外郎。<br /><br />&nbsp;&nbsp;&nbsp;&nbsp;元舆自负才有过人者，锐进取。太和五年，献文阙下，不得报。上书自言：<br /><br />&nbsp;&nbsp;&nbsp;&nbsp;“马周、张嘉贞代人作奏，起逆旅，卒为名臣。今臣备位于朝，自陈文章，凡五<br /><br />&nbsp;&nbsp;&nbsp;&nbsp;晦朔不一报，窃自谓才不后周、嘉贞，而无因入，又不露所，是终无振发时也。<br /><br />&nbsp;&nbsp;&nbsp;&nbsp;汉主父偃、徐乐、严安以布衣上书，朝奏暮召，而臣所上八万言，其文锻炼精粹，<br /><br />&nbsp;&nbsp;&nbsp;&nbsp;出入今古数千百年，披剔剖抉，有可以辅教化者未始遗，拔犀之角，擢象之齿，<br /><br />&nbsp;&nbsp;&nbsp;&nbsp;岂主父等可比哉？盛时难逢，窃自爱惜。”文宗得书，高其自激n，出示宰相，<br /><br />&nbsp;&nbsp;&nbsp;&nbsp;李宗闵以浮躁诞肆不可用，改著作郎，分司东都。<br /><br />&nbsp;&nbsp;&nbsp;&nbsp;时李训居丧，尤与元舆善。及训用事，再迁左司郎中。御史大夫李固言表知<br /><br />&nbsp;&nbsp;&nbsp;&nbsp;杂事。固言辅政，权知御史中丞。会帝录囚，元舆奏辨明审，不三月即真，兼刑<br /><br />&nbsp;&nbsp;&nbsp;&nbsp;部侍郎。专附郑注，注所恶，举绳逐之。月中，以本官同中书门下平章事。诡谋<br /><br />&nbsp;&nbsp;&nbsp;&nbsp;谬算，日与训比，败天下事，二人为之也。然加礼旧臣，外钓人誉。先时，裴度、<br /><br />&nbsp;&nbsp;&nbsp;&nbsp;令狐楚、郑覃皆为当路所轧，致闲处。至是，悉还高秩。<br /><br />&nbsp;&nbsp;&nbsp;&nbsp;元舆为《牡丹赋》一篇，时称其工。死后，帝观牡丹，凭殿阑诵赋，为泣下。<br /><br />&nbsp;&nbsp;&nbsp;&nbsp;弟元褒、元肱、元迥，皆第进士。元褒又擢贤良方正，终司封员外郎。余及<br /><br />&nbsp;&nbsp;&nbsp;&nbsp;诛。<br /><br />&nbsp;&nbsp;&nbsp;&nbsp;王[，字鲁玉。元和初举进士、宏辞，皆中，迁累监察御史。仪宇峻整，著<br /><br />&nbsp;&nbsp;&nbsp;&nbsp;称于时。以起居舍人副郑覃宣慰镇州。长庆末，擢职方郎中，知制诰。<br /><br />&nbsp;&nbsp;&nbsp;&nbsp;时李逢吉秉政，特厚[，骤拜御史中丞。[挟所恃，颇横恣，道直左仆射李<br /><br />&nbsp;&nbsp;&nbsp;&nbsp;绛，交骑不避。绛上言：“左右仆射，师长庶官，开元时，名左右丞相，虽去机<br /><br />&nbsp;&nbsp;&nbsp;&nbsp;务，然犹总百司，署位不著姓。上日班见百官，而中丞、御史在廷。元和中，伊<br /><br />&nbsp;&nbsp;&nbsp;&nbsp;慎为仆射，太常博士韦谦以慎位缘恩进，削其礼，至仆射就台见中丞，或立廷中，<br /><br />&nbsp;&nbsp;&nbsp;&nbsp;中丞乃至。宪度倒置，不可为法。”逢吉惮绛正，遏其事不奏，但罢[为工部侍<br /><br />&nbsp;&nbsp;&nbsp;&nbsp;郎，而绛亦用太子少师分司东都，议者不直之。初，[按武昭狱，意逢吉德己，<br /><br />&nbsp;&nbsp;&nbsp;&nbsp;及罢中丞，乃失望。<br /><br />&nbsp;&nbsp;&nbsp;&nbsp;久之，出为河南尹。时内厩小儿颇扰民，[杀其尤暴者，远近畏伏。入为尚<br /><br />&nbsp;&nbsp;&nbsp;&nbsp;书右丞，再迁京兆尹。自李谅后，政条隳荆奸豪浸不戢，[颇修举，政有名。<br /><br />&nbsp;&nbsp;&nbsp;&nbsp;郑注奸状始露，宰相宋申锡、御史中丞宇文鼎密与[议除之，[反以告王守<br /><br />&nbsp;&nbsp;&nbsp;&nbsp;澄，而注由是倾心于[。进左丞，判太常卿事。出为浙西观察使。李训得幸，[<br /><br />&nbsp;&nbsp;&nbsp;&nbsp;于逢吉旧故，故荐之，复召为左丞，拜户部尚书，判度支，封祁县男。李宗闵得<br /><br />&nbsp;&nbsp;&nbsp;&nbsp;罪，[亦其党，见注求解，乃免。训将诛宦人，乃授河东节度使，已而败。<br /><br />&nbsp;&nbsp;&nbsp;&nbsp;[子遐休，直弘文馆，所善学士令狐定及刘轲、刘Z、仲无颇、柳喜集其所，<br /><br />&nbsp;&nbsp;&nbsp;&nbsp;皆被缚。定等自解辩，得释。遐休诛。[凿润州外隍，得石刻曰：“山有石，石<br /><br />&nbsp;&nbsp;&nbsp;&nbsp;有玉，玉有瑕。”术家谓[祖名，生A，A生[，尽遐休，盖其应云。<br /><br />&nbsp;&nbsp;&nbsp;&nbsp;郭行余者，元和时擢进士。河阳乌重胤表掌书记。重胤葬其先，使志冢，辞<br /><br />&nbsp;&nbsp;&nbsp;&nbsp;不为，重胤怒，即解去。擢累京兆少尹。尝值尹刘栖楚，不肯避，栖楚捕导从系<br /><br />&nbsp;&nbsp;&nbsp;&nbsp;之。自言宰相裴度，颇为谕止。行余移书曰：“京兆府在汉时有尹，有都尉，有<br /><br />&nbsp;&nbsp;&nbsp;&nbsp;丞，皆诏自除，后循而不改。开元时，诸王为牧，故尹为长史，司马即都尉、丞<br /><br />&nbsp;&nbsp;&nbsp;&nbsp;耳。今尹总牧务，少尹副焉，未闻道路间有下车望尘避者，故事犹在。”栖楚不<br /><br />&nbsp;&nbsp;&nbsp;&nbsp;能答。<br /><br />&nbsp;&nbsp;&nbsp;&nbsp;迁楚、汝二州刺史、大理卿，擢宁节度使。李训在东都，与行余善，故用<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;韩约，朗州武陵人，本名重华。志勇决，略涉书，有吏干。历两池榷盐使、<br /><br />&nbsp;&nbsp;&nbsp;&nbsp;虔州刺史。交趾叛，领安南都护。再迁太府卿。太和九年，代崔鄯为左金吾卫大<br /><br />&nbsp;&nbsp;&nbsp;&nbsp;将军，居四日，起事。约繇钱谷进，更安南富饶地，聚赀尤多。<br /><br />&nbsp;&nbsp;&nbsp;&nbsp;罗立言者，宣州人。贞元末擢进士，魏博田弘正表佐其府。改阳武令，以治<br /><br />&nbsp;&nbsp;&nbsp;&nbsp;剧迁河阴。立言始筑城郭，地所当者，皆富豪大贾所占，下令使自筑其处，吏籍<br /><br />&nbsp;&nbsp;&nbsp;&nbsp;其阔狭，号于众曰：“有不如约，为我更完！”民惮其严，数旬毕。民无田者，<br /><br />&nbsp;&nbsp;&nbsp;&nbsp;不知有役。设锁绝汴流，奸盗屏息。河南尹丁公著上状，加朝散大夫。然倨下傲<br /><br />&nbsp;&nbsp;&nbsp;&nbsp;上，出具弓矢呵道，宴宾客列倡优如大府，人皆恶之，以是稀迁，然自放不衰。<br /><br />&nbsp;&nbsp;&nbsp;&nbsp;改度支河阴留后，坐平籴非实，没万九千缗，盐铁使惜其干，止奏削兼侍御<br /><br />&nbsp;&nbsp;&nbsp;&nbsp;史。繇庐州刺史召为司农少卿，以财事郑注，亦与李训厚善。训以京兆多吏卒，<br /><br />&nbsp;&nbsp;&nbsp;&nbsp;擢为少尹，知府事，以就其谋。<br /><br />&nbsp;&nbsp;&nbsp;&nbsp;李孝本，宗室子。元和时第进士，累迁刑部郎中。依训得进，于是御史中丞<br /><br />&nbsp;&nbsp;&nbsp;&nbsp;舒元舆引知杂事。元舆入相，擢权知中丞事。<br /><br />&nbsp;&nbsp;&nbsp;&nbsp;顾师邕，字睦之，少连子。性恬约，喜书，寡游合。第进士。累迁监察御史。<br /><br />&nbsp;&nbsp;&nbsp;&nbsp;李训荐为水部员外郎、翰林学士。训遣宦官田全操、刘行深、周元稹、薛士干、<br /><br />&nbsp;&nbsp;&nbsp;&nbsp;似先义逸、刘英S按边，既行，命师邕为诏，赐六道杀之，会训败，不果。师<br /><br />&nbsp;&nbsp;&nbsp;&nbsp;邕流崖州，至蓝田，赐死。<br /><br />&nbsp;&nbsp;&nbsp;&nbsp;李贞素，嗣道王实子。性和裕，衣服喜鲜明。汉阳公主妻以季女。累迁宗正<br /><br />&nbsp;&nbsp;&nbsp;&nbsp;少卿，由将作监改左金吾卫将军。韩约之诈，贞素知之。流儋州，至商山，赐死。<br /><br />&nbsp;&nbsp;&nbsp;&nbsp;赞曰：李训浮躁寡谋，郑注斩斩小人，王涯暗沓，舒元舆险而轻，邀幸天功，<br /><br />&nbsp;&nbsp;&nbsp;&nbsp;宁不殆哉！李德裕尝言天下有常势，北军是也。训因王守澄以进，此时出入北军，<br /><br />&nbsp;&nbsp;&nbsp;&nbsp;若以上意说诸将，易如靡风，而反以台、府抱关游徼抗中人以搏精兵，其死宜哉！<br /><br />&nbsp;&nbsp;&nbsp;&nbsp;文宗与宰相李石、李固言、郑覃称：“训禀五常性，服人伦之教，不如公等，然<br /><br />&nbsp;&nbsp;&nbsp;&nbsp;天下奇才，公等弗及也。”德裕曰：“训曾不得齿徒隶，尚才之云！”世以德裕<br /><br />&nbsp;&nbsp;&nbsp;&nbsp;言为然。《传》曰：“国将亡，天与之乱人。”若训等持腐株支大厦之颠，天下<br /><br />&nbsp;&nbsp;&nbsp;&nbsp;为寒心竖毛，文宗偃然倚之成功，卒为阉谒所乘，天果厌唐德哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940887);">加入书签</a><a
                        href="940837.html">上一页</a>&larr;<a href="index.html">返回列表</a>&rarr;<a
                            href="940936.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940837.html"; var next_page = "940936.html"; var index_page = "index.html"; var sortid = "9"; var article_id = "14231"; var chapter_id = "940887"; var articlename = "新唐书"; var chaptername = " 卷一百七十九 列传第一百四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>