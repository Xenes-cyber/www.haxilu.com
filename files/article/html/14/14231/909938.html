<!DOCTYPE html>
<html>
<head>
<meta charset="gbk" />
<title>新唐书- 卷十四 志第四-在线阅读-哈西文学网</title>
<meta name="keywords" content="欧阳修、宋祁，新唐书， 卷十四 志第四全文， 卷十四 志第四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷十四 志第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/909938.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/909938.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 志第四</h1>
            <div class="link xb">
                <a href="909894.html">上一页</a>&larr;<a href="index.html">返回列表</a>&rarr;<a
                    href="909964.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼乐四<br /><br />&nbsp;&nbsp;&nbsp;&nbsp;其非常祀，天子有时而行之者，曰封禅、巡守、视学、耕藉、拜陵。<br /><br />&nbsp;&nbsp;&nbsp;&nbsp;《文中子》曰：“封禅，非古也，其秦、汉之侈心乎？盖其旷世不常行，而<br /><br />&nbsp;&nbsp;&nbsp;&nbsp;于礼无所本，故自汉以来，儒生学官论议不同，而至于不能决，则出于时君率意<br /><br />&nbsp;&nbsp;&nbsp;&nbsp;而行之尔。隋文帝尝令牛弘、辛彦之等撰定仪注，为坛泰山下，设祭如南郊而已，<br /><br />&nbsp;&nbsp;&nbsp;&nbsp;未尝升山也。<br /><br />&nbsp;&nbsp;&nbsp;&nbsp;唐太宗已平突厥，而年谷屡丰，群臣请封泰山。太宗初颇非之，已而遣中书<br /><br />&nbsp;&nbsp;&nbsp;&nbsp;侍郎杜正伦行太山上七十二君坛迹，以是岁两河大水而止。其后群臣言封禅者多，<br /><br />&nbsp;&nbsp;&nbsp;&nbsp;乃命秘书少监颜师古、谏议大夫朱子奢等集当时名儒博士杂议，不能决。于是左<br /><br />&nbsp;&nbsp;&nbsp;&nbsp;仆射房玄龄、特进魏征、中书令杨师道博采众议奏上之，其议曰：“为坛于泰山<br /><br />&nbsp;&nbsp;&nbsp;&nbsp;下，祀昊天上帝。坛之广十二丈，高丈二尺。玉牒长一尺三寸，广、厚五寸。玉<br /><br />&nbsp;&nbsp;&nbsp;&nbsp;检如之，厚减三寸。其印齿如玺，缠以金绳五周。玉策四，皆长一尺三寸，广寸<br /><br />&nbsp;&nbsp;&nbsp;&nbsp;五分，厚五分，每策皆五简，联以金。昊天上帝配以太祖，皇地o配以高祖。已<br /><br />&nbsp;&nbsp;&nbsp;&nbsp;祀而归格于庙，盛以金匮。匮高六寸，广足容之，制如表函，缠以金绳，封以金<br /><br />&nbsp;&nbsp;&nbsp;&nbsp;泥，印以受命之玺。而玉牒藏于山上，以方石三枚为再累，缠以金绳，封以石泥，<br /><br />&nbsp;&nbsp;&nbsp;&nbsp;印以受命之玺。其山上之圆坛，土以五色，高九尺，广五丈，四面为一阶。天子<br /><br />&nbsp;&nbsp;&nbsp;&nbsp;升自南阶，而封玉牒。已封，而加以土，筑为封，高一丈二尺，广二丈。其禅社<br /><br />&nbsp;&nbsp;&nbsp;&nbsp;首亦如之。其石检封以受命玺，而玉检别制玺，方一寸二分，文如受命玺。以石<br /><br />&nbsp;&nbsp;&nbsp;&nbsp;距非经，不用。又为告至坛，方八十一尺，高三尺，四出陛，以燔柴告至，望秩<br /><br />&nbsp;&nbsp;&nbsp;&nbsp;群神。”遂著于礼，其他降禅、朝觐皆不著。至十五年，将东幸，行至洛阳，而<br /><br />&nbsp;&nbsp;&nbsp;&nbsp;彗星见，乃止。<br /><br />&nbsp;&nbsp;&nbsp;&nbsp;高宗乾封元年，封泰山，为圆坛山南四里，如圆丘，三茫坛上饰以青，四<br /><br />&nbsp;&nbsp;&nbsp;&nbsp;方如其色，号封祀坛。玉策三，以玉为简，长一尺二寸，广一寸二分，厚三分，<br /><br />&nbsp;&nbsp;&nbsp;&nbsp;刻而金文。玉匮一，长一尺三寸，以藏上帝之册；金匮二，以藏配帝之册，缠以<br /><br />&nbsp;&nbsp;&nbsp;&nbsp;金绳五周，金泥、玉玺，玺方一寸二分，文如受命玺。石<石感>：方石再累，皆方<br /><br />&nbsp;&nbsp;&nbsp;&nbsp;五尺，厚一尺，刻方其中以容玉匮。<石感>旁施检，刻深三寸三分，阔一尺，当绳<br /><br />&nbsp;&nbsp;&nbsp;&nbsp;刻深三分，阔一寸五分。石检十枚，以检石<石感>，皆长三尺，阔一尺，厚七分；<br /><br />&nbsp;&nbsp;&nbsp;&nbsp;印齿三首，皆深四寸，当玺方五寸，当绳阔一寸五分。检立于<石感>旁，南方、北<br /><br />&nbsp;&nbsp;&nbsp;&nbsp;方皆三，东方、西方皆二，去<石感>隅皆一尺。<石感>缠以金绳五周，封以石泥。距<br /><br />&nbsp;&nbsp;&nbsp;&nbsp;石十二，分距<石感>隅，皆再累，皆阔二尺，长一丈，斜刻其首，令与<石感>隅相应。<br /><br />&nbsp;&nbsp;&nbsp;&nbsp;又为坛于山上，广五丈，高九尺，四出陛，一茫号登封坛。玉牒、玉检、石<br /><br />&nbsp;&nbsp;&nbsp;&nbsp;<石感>、石距、玉匮、石检皆如之。为降禅坛于社首山上，八隅、一成、八陛如方<br /><br />&nbsp;&nbsp;&nbsp;&nbsp;丘，三谩Ｉ鲜我曰疲四方如其色，其余皆如登封。其议略定，而天子诏曰：“古<br /><br />&nbsp;&nbsp;&nbsp;&nbsp;今之制，文质不同。今封禅以玉牒、金绳，而瓦尊、匏爵、秸席，宜改从文。”<br /><br />&nbsp;&nbsp;&nbsp;&nbsp;于是昊天上帝褥以苍，地o褥以黄，配褥皆以紫，而尊爵亦更焉。<br /><br />&nbsp;&nbsp;&nbsp;&nbsp;是岁正月，天子祀昊天上帝于山下之封祀坛，以高祖、太宗配，如圆丘之礼。<br /><br />&nbsp;&nbsp;&nbsp;&nbsp;亲封玉册，置石<石感>，聚五色土封之，径一丈二尺，高尺。已事，升山。明日，<br /><br />&nbsp;&nbsp;&nbsp;&nbsp;又封玉册于登封坛。又明日，祀皇地o于社首山之降禅坛，如方丘之礼，以太穆<br /><br />&nbsp;&nbsp;&nbsp;&nbsp;皇后、文德皇后配，而以皇后武氏为亚献，越国太妃燕氏为终献，率六宫以登，<br /><br />&nbsp;&nbsp;&nbsp;&nbsp;其帷皆锦绣。群臣瞻望，多窃笑之。又明日，御朝觐坛以朝群臣，如元日之礼。<br /><br />&nbsp;&nbsp;&nbsp;&nbsp;乃诏立登封、降禅、朝觐之碑，名封祀坛曰舞鹤台，登封坛曰万岁台，降禅坛曰<br /><br />&nbsp;&nbsp;&nbsp;&nbsp;景云台，以纪瑞焉。其后将封嵩岳，以吐蕃、突厥寇边而止。<br /><br />&nbsp;&nbsp;&nbsp;&nbsp;永淳元年，又作奉天宫于嵩山南，遂幸焉。将以明年十一月封禅，诏诸儒国<br /><br />&nbsp;&nbsp;&nbsp;&nbsp;子司业李行伟、考功员外郎贾大隐等草具其仪，已而遇疾，不克封，至武后遂登<br /><br />&nbsp;&nbsp;&nbsp;&nbsp;封焉。<br /><br />&nbsp;&nbsp;&nbsp;&nbsp;玄宗开元十二年，四方治定，岁屡丰稔，群臣多言封禅，中书令张说又固请，<br /><br />&nbsp;&nbsp;&nbsp;&nbsp;乃下制以十三年有事泰山。于是说与右散骑常侍徐坚、太常少卿韦_、秘书少<br /><br />&nbsp;&nbsp;&nbsp;&nbsp;监康子元、国子博士侯行果刊定仪注。立圆台于山上，广五丈，高九尺，土色各<br /><br />&nbsp;&nbsp;&nbsp;&nbsp;依其方。又于圆台上起方坛，广一丈二尺，高九尺，其坛台四面为一阶。又积柴<br /><br />&nbsp;&nbsp;&nbsp;&nbsp;为燎坛于圆台之东南，量地之宜，柴高一丈二尺，方一丈，开上，南出户六尺。<br /><br />&nbsp;&nbsp;&nbsp;&nbsp;又为圆坛于山下，三成、十二阶，如圆丘之制。又积柴于坛南为燎坛，如山上。<br /><br />&nbsp;&nbsp;&nbsp;&nbsp;又为玉册、玉匮、石<石感>，皆如高宗之制。玄宗初以谓升中于崇山，精享也，不<br /><br />&nbsp;&nbsp;&nbsp;&nbsp;可喧哗。欲使亚献已下皆行礼山下坛，召礼官讲议。学士贺知章等言：“昊天上<br /><br />&nbsp;&nbsp;&nbsp;&nbsp;帝，君也；五方精帝，臣也。陛下享君于上，群臣祀臣于下，可谓变礼之中。然<br /><br />&nbsp;&nbsp;&nbsp;&nbsp;礼成于三，亚、终之献，不可异也。”于是三献皆升山，而五方帝及诸神皆祭山<br /><br />&nbsp;&nbsp;&nbsp;&nbsp;下坛。玄宗问：“前世何为秘玉牒？”知章曰：“玉牒以通意于天，前代或祈长<br /><br />&nbsp;&nbsp;&nbsp;&nbsp;年，希神仙，旨尚微密，故外莫知。”帝曰：“朕今为民祈福，无一秘请。”即<br /><br />&nbsp;&nbsp;&nbsp;&nbsp;出玉牒以示百寮。乃祀昊天上帝于山上坛，以高祖配。祀五帝以下诸神于山下，<br /><br />&nbsp;&nbsp;&nbsp;&nbsp;其祀礼皆如圆丘。而卜日、告天及庙、社、大驾所经及告至、问百年、朝觐，皆<br /><br />&nbsp;&nbsp;&nbsp;&nbsp;如巡狩之礼。<br /><br />&nbsp;&nbsp;&nbsp;&nbsp;其登山也，为大次于中道，止休三刻而后升。其已祭燔燎，侍中前跪称：<br /><br />&nbsp;&nbsp;&nbsp;&nbsp;“具官臣某言，请封玉册。”皇帝升自南陛，北向立。太尉进昊天上帝神座前，<br /><br />&nbsp;&nbsp;&nbsp;&nbsp;跪取玉册，置于桉以进。皇帝受玉册，跪内之玉匮，缠以金绳，封以金泥。侍中<br /><br />&nbsp;&nbsp;&nbsp;&nbsp;取受命宝跪以进。皇帝取宝以印玉匮，侍中受宝，以授符宝郎。太尉进，皇帝跪<br /><br />&nbsp;&nbsp;&nbsp;&nbsp;捧玉匮授太尉，太尉退，复位。太常卿前奏：“请再拜。”皇帝再拜，退入于次。<br /><br />&nbsp;&nbsp;&nbsp;&nbsp;太尉奉玉匮之桉于石碱南，北向立。执事者发石盖，太尉奉玉匮，跪藏于石碱内。<br /><br />&nbsp;&nbsp;&nbsp;&nbsp;执事者覆石盖，检以石检，缠以金绳，封以石泥，以玉宝遍印，引降复位。帅执<br /><br />&nbsp;&nbsp;&nbsp;&nbsp;事者以石距封固，又以五色土圜封。其配座玉牒封于金匮，皆如封玉匮。太尉奉<br /><br />&nbsp;&nbsp;&nbsp;&nbsp;金匮从降，俱复位。以金匮内太庙，藏于高祖神尧皇帝之石室。其禅于社首，皆<br /><br />&nbsp;&nbsp;&nbsp;&nbsp;如方丘之礼。<br /><br />&nbsp;&nbsp;&nbsp;&nbsp;天子将巡狩，告于其方之州曰：“皇帝以某月于某巡狩，各乃守，考乃职<br /><br />&nbsp;&nbsp;&nbsp;&nbsp;事。敢不敬戒，国有常刑。”将发，告于圆丘。前一日，皇帝斋，如郊祀。告昊<br /><br />&nbsp;&nbsp;&nbsp;&nbsp;天上帝，又告于太庙、社稷。具大驾卤簿。所过州、县，刺史、令候于境，通事<br /><br />&nbsp;&nbsp;&nbsp;&nbsp;舍人承制问高年，祭古帝王、名臣、烈士。既至，刺史、令皆先奉见。将作筑告<br /><br />&nbsp;&nbsp;&nbsp;&nbsp;至圆坛于岳下，四出陛，设昊天上帝、配帝位。天子至，执事皆斋一日。<br /><br />&nbsp;&nbsp;&nbsp;&nbsp;明日，望于岳、镇、海、渎、山、川、林、泽、丘、陵、坟、衍、原、隰，<br /><br />&nbsp;&nbsp;&nbsp;&nbsp;所司为坛。设祭官次于东妹磐獾滥希北向；设馔幔内枚门外道北，南向；设<br /><br />&nbsp;&nbsp;&nbsp;&nbsp;宫县、登歌；为瘗伞＜拦佟⒅词陆哉一日。岳、镇、海、渎、山、川、林、<br /><br />&nbsp;&nbsp;&nbsp;&nbsp;泽、丘、陵、坟、衍、原、隰之尊，在坛上南陛之东，北向。设玉篚及洗，设<br /><br />&nbsp;&nbsp;&nbsp;&nbsp;神坐坛上北方。献官奠玉币及爵于岳神，祝史助奠镇、海以下。<br /><br />&nbsp;&nbsp;&nbsp;&nbsp;明日，乃肆觐，将作于行宫南为谩Ｈ分眉渲二在南、为坛于北，广九丈<br /><br />&nbsp;&nbsp;&nbsp;&nbsp;六尺，高九尺，四出陛。设宫县坛南、御坐坛上之北，解剑席南陛之西。文、武<br /><br />&nbsp;&nbsp;&nbsp;&nbsp;官次门外东、西，刺史、令次文官南，蕃客次武官南，列辇路坛南。文官九品位<br /><br />&nbsp;&nbsp;&nbsp;&nbsp;坛东南，武官西南，相向。刺史、令位坛南三分庭一，蕃客位于西。又设门外位，<br /><br />&nbsp;&nbsp;&nbsp;&nbsp;建牙旗于猛猓黄麾大仗屯门，l戟陈弥小＠舨恐骺突Р吭奕汗佟⒖褪咕兔磐<br /><br />&nbsp;&nbsp;&nbsp;&nbsp;位。刺史、令贽其土之实，锦、绮、缯、布、葛、越皆五两为束，饰以黄帕常贡<br /><br />&nbsp;&nbsp;&nbsp;&nbsp;之物皆篚，其属执列令后。文武九品先入就位。皇帝乘舆入北妹牛繇北陛升坛，<br /><br />&nbsp;&nbsp;&nbsp;&nbsp;即坐，南向。刺史、蕃客皆入妹牛至位，再拜，奠贽，兴，执贽。侍中降于刺<br /><br />&nbsp;&nbsp;&nbsp;&nbsp;史东北，皆拜。宣已，又拜。蕃客以舍人称制如之。户部导贡物入刺史前，龟首<br /><br />&nbsp;&nbsp;&nbsp;&nbsp;之，金次之，丹、漆、丝、纩四海九州之美物，重行陈。执者退，就东西文武前，<br /><br />&nbsp;&nbsp;&nbsp;&nbsp;侧立。通事舍人导刺史一人，解剑脱舄，执贽升前，北向跪奏：“官封臣姓名等<br /><br />&nbsp;&nbsp;&nbsp;&nbsp;敢献壤奠。”遂奠贽。舍人跪举以东授所司，刺史剑、舄复位。初，刺史升奠贽，<br /><br />&nbsp;&nbsp;&nbsp;&nbsp;在庭者以次奠于位前，皆再拜。户部尚书坛间北向跪，请以贡物付所司，侍中承<br /><br />&nbsp;&nbsp;&nbsp;&nbsp;制曰：“可。”所司受贽出东门。中书侍郎以州镇表方一桉俟于西门外，给事中<br /><br />&nbsp;&nbsp;&nbsp;&nbsp;以瑞桉俟于东门外，乃就侍臣位。初，刺史将入，乃各引桉分进东、西陛下。刺<br /><br />&nbsp;&nbsp;&nbsp;&nbsp;史将升，中书令、黄门侍郎降立，既升，乃取表升。尚书既请受贽，中书令乃前<br /><br />&nbsp;&nbsp;&nbsp;&nbsp;跪读，黄门侍郎、给事中进跪奏瑞，侍郎、给事中导桉退，文武、刺史、国客皆<br /><br />&nbsp;&nbsp;&nbsp;&nbsp;再拜。北向位者出就门外位。皇帝降北陛以入，东、西位者出。设会如正、至，<br /><br />&nbsp;&nbsp;&nbsp;&nbsp;刺史、蕃客入门，皆奏乐如上公。<br /><br />&nbsp;&nbsp;&nbsp;&nbsp;会之明日，考制度。太常卿采诗陈之，以观风俗。命市纳贾，以观民之好恶。<br /><br />&nbsp;&nbsp;&nbsp;&nbsp;典礼者考时定日，同律，礼、乐、制度、衣服正之。山川神o有不举为不恭，宗<br /><br />&nbsp;&nbsp;&nbsp;&nbsp;庙有不慎为不孝，皆黜爵。革制度、衣服者为叛，有讨。有功德于百姓者，爵赏<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;皇帝视学，设大次于学堂后，皇太子次于大次东。设御座堂上，讲榻北向。<br /><br />&nbsp;&nbsp;&nbsp;&nbsp;皇太子座御座东南，西向。文臣三品以上坐太子南，少退；武臣三品以上于讲榻<br /><br />&nbsp;&nbsp;&nbsp;&nbsp;西南；执读座于前楹，北向。侍讲座执读者西北、武官之前；论义座于讲榻前，<br /><br />&nbsp;&nbsp;&nbsp;&nbsp;北向。执如意立于侍讲之东，北向。三馆学官座武官后。设堂下版位，脱履席西<br /><br />&nbsp;&nbsp;&nbsp;&nbsp;阶下。皇太子位于东阶东南，执经于西阶西南，文、武三品以上分位于南，执如<br /><br />&nbsp;&nbsp;&nbsp;&nbsp;意者一人在执经者后，学生位于文、武后。<br /><br />&nbsp;&nbsp;&nbsp;&nbsp;其日，皇帝乘马，祭酒帅监官、学生迎于道左。皇帝入次，执经、侍讲、执<br /><br />&nbsp;&nbsp;&nbsp;&nbsp;如意者与文武、学生皆就位堂下。皇太子立于学堂门外，西向。侍中奏“外辨”。<br /><br />&nbsp;&nbsp;&nbsp;&nbsp;皇帝升北阶，即坐。皇太子乃入就位，在位皆再拜。侍中敕皇太子、王公升，皆<br /><br />&nbsp;&nbsp;&nbsp;&nbsp;再拜，乃坐。执读、执经释义。执如意者以授侍讲，秉诣论义坐，问所疑，退，<br /><br />&nbsp;&nbsp;&nbsp;&nbsp;以如意授执者，还坐，乃皆降。若赐会，则侍中宣制，皇帝返次。群官既会，皇<br /><br />&nbsp;&nbsp;&nbsp;&nbsp;帝还，监官、学生辞于道左。<br /><br />&nbsp;&nbsp;&nbsp;&nbsp;皇帝孟春吉亥享先农，遂以耕藉。前享一日，奉礼设御坐于坛东，西向；望<br /><br />&nbsp;&nbsp;&nbsp;&nbsp;瘗位于坛西南，北向；从官位于内枚门之内道南，执事者居后；奉礼位于乐县<br /><br />&nbsp;&nbsp;&nbsp;&nbsp;东北，赞者在南。又设御耕藉位于外媚厦胖外十步所，南向；从耕三公、诸王、<br /><br />&nbsp;&nbsp;&nbsp;&nbsp;尚书、卿位于御坐东南，重行西向，以其推数为列。其三公、诸王、尚书、卿等<br /><br />&nbsp;&nbsp;&nbsp;&nbsp;非耕者位于耕者之东，重行，西向北上；介公、@公于御位西南，南向北上。<br /><br />&nbsp;&nbsp;&nbsp;&nbsp;尚舍设御耒席于三公之北少西，南向。奉礼又设司农卿之位于南，少退；诸执耒<br /><br />&nbsp;&nbsp;&nbsp;&nbsp;耜者位于公卿耕者之后、非耕者之前，西向。（御耒耜一具，三公耒耜三具，诸<br /><br />&nbsp;&nbsp;&nbsp;&nbsp;王、尚书、卿各三人合耒耜九具。以下耒耜，太常各令藉田农人执之。）<br /><br />&nbsp;&nbsp;&nbsp;&nbsp;皇帝已享，乃以耕根车载耒耜于御者间，皇帝乘车自行宫降大次。乘黄令以<br /><br />&nbsp;&nbsp;&nbsp;&nbsp;耒耜授廪牺令，横执之，左耜置于席，遂守之。皇帝将望瘗，谒者引三公及从耕<br /><br />&nbsp;&nbsp;&nbsp;&nbsp;侍耕者、司农卿与执耒耜者皆就位。皇帝出就耕位，南向立。廪牺令进耒席南，<br /><br />&nbsp;&nbsp;&nbsp;&nbsp;北向，解韬出耒，执以兴，少退，北向立。司农卿进受之，以授侍中，奉以进。<br /><br />&nbsp;&nbsp;&nbsp;&nbsp;皇帝受之，耕三推。侍中前受耒耜，反之司农卿，卿反之廪牺令，令复耒于韬，<br /><br />&nbsp;&nbsp;&nbsp;&nbsp;执以兴，复位。皇帝初耕，执耒者皆以耒耜授侍耕者。皇帝耕止，三公、诸王耕<br /><br />&nbsp;&nbsp;&nbsp;&nbsp;五推，尚书、卿九推。执耒者前受之。皇帝还，入自南门，出内枚门，入大次。<br /><br />&nbsp;&nbsp;&nbsp;&nbsp;享官、从享者出，太常卿帅其属耕于千亩。<br /><br />&nbsp;&nbsp;&nbsp;&nbsp;皇帝还宫，明日，班劳酒于太极殿，如元会，不贺，不为寿。藉田之谷。敛<br /><br />&nbsp;&nbsp;&nbsp;&nbsp;而钟之神仓，以拟粢盛及五齐、三酒，穰槁以食牲。<br /><br />&nbsp;&nbsp;&nbsp;&nbsp;藉田祭先农，唐初为帝社，亦曰藉田坛。贞观三年，太宗将亲耕，给事中孔<br /><br />&nbsp;&nbsp;&nbsp;&nbsp;颖达议曰：“《礼》：‘天子藉田南郊，诸侯东郊。’晋武帝犹东南，今帝社乃<br /><br />&nbsp;&nbsp;&nbsp;&nbsp;东坛，未合于古。”太宗曰：“《书》称‘平秩东作’，而青辂、黛耜，顺春气<br /><br />&nbsp;&nbsp;&nbsp;&nbsp;也。吾方位少阳，田宜于东郊。”乃耕于东郊。<br /><br />&nbsp;&nbsp;&nbsp;&nbsp;垂拱中，武后藉田坛曰先农坛。神龙元年，礼部尚书祝钦明议曰：“《周颂<br /><br />&nbsp;&nbsp;&nbsp;&nbsp;・载芟》：‘春藉田而祈社稷。’《礼》：‘天子为藉千亩，诸侯百亩。’则缘<br /><br />&nbsp;&nbsp;&nbsp;&nbsp;田为社，曰王社、侯社。今曰先农，失王社之义，宜正名为帝社。”太常少卿韦<br /><br />&nbsp;&nbsp;&nbsp;&nbsp;叔夏、博士张齐贤等议曰：“《祭法》，王者立太社，然后立王社。所置之地，<br /><br />&nbsp;&nbsp;&nbsp;&nbsp;则无传也。汉兴已有官社，未立官稷，乃立于官社之后，以夏禹配官社，以后稷<br /><br />&nbsp;&nbsp;&nbsp;&nbsp;配官稷。臣曰：‘《高纪》，立汉社稷，所谓太社也。官社配以禹，所谓王社<br /><br />&nbsp;&nbsp;&nbsp;&nbsp;也。至光武乃不立官稷，相承至今。’魏以官社为帝社，故挚虞谓魏氏故事立太<br /><br />&nbsp;&nbsp;&nbsp;&nbsp;社是也。晋或废或置，皆无处所。或曰二社并处，而王社居西。崔氏、皇甫氏皆<br /><br />&nbsp;&nbsp;&nbsp;&nbsp;曰王社在藉田。按卫宏《汉仪》：‘春始东耕于藉田，引诗先农，则神农也。’<br /><br />&nbsp;&nbsp;&nbsp;&nbsp;又《五经要义》曰：‘坛于田，以祀先农如社。’魏秦静议风伯、雨师、灵星、<br /><br />&nbsp;&nbsp;&nbsp;&nbsp;先农、社、稷为国六神。晋太始四年，耕于东郊，以太牢祀先农。周、隋旧仪及<br /><br />&nbsp;&nbsp;&nbsp;&nbsp;国朝先农皆祭神农于帝社，配以后稷。则王社，先农不可一也。今宜于藉田立帝<br /><br />&nbsp;&nbsp;&nbsp;&nbsp;社、帝稷，配以禹、弃，则先农、帝社并祠，叶于周之《载芟》之义。”钦明又<br /><br />&nbsp;&nbsp;&nbsp;&nbsp;议曰：“藉田之祭本王社。古之祀先农，句龙、后稷也。烈山之子亦谓之农，而<br /><br />&nbsp;&nbsp;&nbsp;&nbsp;周弃继之，皆祀为稷，共工之子曰后土，汤胜夏，欲迁而不可。故二神，社、稷<br /><br />&nbsp;&nbsp;&nbsp;&nbsp;主也。黄帝以降，不以羲、农列常祀，岂社、稷而祭神农乎？社、稷之祭，不取<br /><br />&nbsp;&nbsp;&nbsp;&nbsp;神农耒耜大功，而专于共工、烈山，盖以三皇洪荒之迹，无取为教。彼秦静何人，<br /><br />&nbsp;&nbsp;&nbsp;&nbsp;而知社稷、先农为二，而藉田有二坛乎？先农、王社一也，皆后稷、句龙异名而<br /><br />&nbsp;&nbsp;&nbsp;&nbsp;分祭，牲以四牢。”钦明又言：“汉祀禹，谬也。今欲正王社、先农之号而未决，<br /><br />&nbsp;&nbsp;&nbsp;&nbsp;乃更加二祀，不可。”叔夏、齐贤等乃奏言：“经无先农，《礼》曰‘王自为立<br /><br />&nbsp;&nbsp;&nbsp;&nbsp;社，曰王社。’先儒以为在藉田也。永徽中犹曰藉田，垂拱后乃为先农。然则先<br /><br />&nbsp;&nbsp;&nbsp;&nbsp;农与社一神，今先农坛请改曰帝社坛，以合古王社之义。其祭，准令以孟春吉亥<br /><br />&nbsp;&nbsp;&nbsp;&nbsp;祠后土，以句龙氏配。”于是为帝社坛，又立帝稷坛于西，如太社、太稷，而坛<br /><br />&nbsp;&nbsp;&nbsp;&nbsp;不设方色，以异于太社。<br /><br />&nbsp;&nbsp;&nbsp;&nbsp;开元十九年，停帝稷而祀神农氏于坛上，以后稷配。二十三年，亲祀神农于<br /><br />&nbsp;&nbsp;&nbsp;&nbsp;东郊，配以句芒，遂躬耕尽垅止。<br /><br />&nbsp;&nbsp;&nbsp;&nbsp;肃宗乾元二年，诏去耒耜雕刻，命有司改造之。天子出通化门，释R而入<br /><br />&nbsp;&nbsp;&nbsp;&nbsp;坛，遂祭神农氏，以后稷配。冕而朱，躬九推焉。<br /><br />&nbsp;&nbsp;&nbsp;&nbsp;宪宗元和五年，诏以来岁正月藉田，太常撰韦公肃言：“藉田礼废久矣，<br /><br />&nbsp;&nbsp;&nbsp;&nbsp;有司无可考。”乃据《礼经》，参采开元、乾元故事，为先农坛于藉田。皇帝夹<br /><br />&nbsp;&nbsp;&nbsp;&nbsp;侍二人、正衣二人，侍中一人奉耒耜，中书令一人、礼部尚书一人侍从，司农卿<br /><br />&nbsp;&nbsp;&nbsp;&nbsp;一人授耒耜于侍中，太仆卿一人执牛，左、右卫将军各一人侍卫。三公以宰相摄，<br /><br />&nbsp;&nbsp;&nbsp;&nbsp;九卿以左右仆射、尚书、御史大夫摄，三诸侯以正员一品官及嗣王摄。推数一用<br /><br />&nbsp;&nbsp;&nbsp;&nbsp;古制。礼仪使一人、太常卿一人赞礼；三公、九卿、诸侯执牛三十人，用六品以<br /><br />&nbsp;&nbsp;&nbsp;&nbsp;下官，皆服F褶。御耒耜二，并韬皆以青。其制度取合农用，不雕饰，毕日收之，<br /><br />&nbsp;&nbsp;&nbsp;&nbsp;藉耒耜丈席二。先农坛高五尺，广五丈，四出陛，其色青。三公、九卿、诸侯耒<br /><br />&nbsp;&nbsp;&nbsp;&nbsp;十有五。御耒之牛四，其二，副也，并牛衣。每牛各一人，绛衣介帻，取闲农务<br /><br />&nbsp;&nbsp;&nbsp;&nbsp;者，礼司以人赞导之。执耒持耜，以高品中官二人，不F褶。皇帝诣望耕位，通<br /><br />&nbsp;&nbsp;&nbsp;&nbsp;事舍人分导文、武就耕所。太常帅其属，用庶人二十八，以郊社令一人押之。太<br /><br />&nbsp;&nbsp;&nbsp;&nbsp;常少卿一人，率庶人趋耕所。博士六人，分赞耕礼。司农少卿一人，督视庶人终<br /><br />&nbsp;&nbsp;&nbsp;&nbsp;千亩。廪牺令二人，间一人奉耒耜授司农卿，以五品、六品清官摄；一人掌耒耜，<br /><br />&nbsp;&nbsp;&nbsp;&nbsp;太常寺用本官。三公、九卿，诸侯耕牛四十，其十，副也，牛各一人。庶人耕牛<br /><br />&nbsp;&nbsp;&nbsp;&nbsp;四十，各二牛一人。庶人耒耜二十具、锸二具，木为刃。主藉田县令一人，具朝<br /><br />&nbsp;&nbsp;&nbsp;&nbsp;服，当耕时立田侧，毕乃退。畿甸诸县令先期集，以常服陪耕所，耆艾二十人，<br /><br />&nbsp;&nbsp;&nbsp;&nbsp;陪于庶人耕位南。三公从者各三人，九卿、诸侯从者各一人，以助耕。皆绛服介<br /><br />&nbsp;&nbsp;&nbsp;&nbsp;帻，用其本司隶。是时虽草具其仪如此，以水、旱、用兵而止。<br /><br />&nbsp;&nbsp;&nbsp;&nbsp;皇帝谒陵，行宫距陵十里，设坐于斋室，设小次于陵所道西南，大次于寝西<br /><br />&nbsp;&nbsp;&nbsp;&nbsp;南。侍臣次于大次西南，陪位者次又于西南，皆东向。文官于北，武官于南，朝<br /><br />&nbsp;&nbsp;&nbsp;&nbsp;集使又于其南，皆相地之宜。<br /><br />&nbsp;&nbsp;&nbsp;&nbsp;前行二日，遣太尉告于庙。皇帝至行宫，即斋室。陵令以玉册进署。设御位<br /><br />&nbsp;&nbsp;&nbsp;&nbsp;于陵东南隅，西向，有冈麓之阂，则随地之宜。又设位于寝宫之殿东陛之东南，<br /><br />&nbsp;&nbsp;&nbsp;&nbsp;西向。尊坫陈于堂户东南。百官、行从、宗室、客使位神道左右，寝宫则分方序<br /><br />&nbsp;&nbsp;&nbsp;&nbsp;立大次前。<br /><br />&nbsp;&nbsp;&nbsp;&nbsp;其日，未明五刻，陈黄麾大仗于陵寝。三刻，行事官及宗室亲五等、诸亲三<br /><br />&nbsp;&nbsp;&nbsp;&nbsp;等以上并客使之当陪者就位。皇帝素服乘马，华盖、、扇，侍臣骑从，诣小<br /><br />&nbsp;&nbsp;&nbsp;&nbsp;次。步出次，至位，再拜。又再拜。在位皆再拜，又再拜。少选，太常卿请辞，<br /><br />&nbsp;&nbsp;&nbsp;&nbsp;皇帝再拜，又再拜。奉礼曰：“奉辞。”在位者再拜。皇帝还小次，乘马诣大次，<br /><br />&nbsp;&nbsp;&nbsp;&nbsp;仗卫列立以俟行。百官、宗室、诸亲、客使序立次前。皇帝步至寝宫南门，仗卫<br /><br />&nbsp;&nbsp;&nbsp;&nbsp;止。乃入，繇东序进殿陛东南位，再拜；升自东阶，北向，再拜，又再拜。入省<br /><br />&nbsp;&nbsp;&nbsp;&nbsp;服玩，^拭帐箦，进太牢之馔，加珍羞。皇帝出尊所，酌酒，入，三奠爵，北<br /><br />&nbsp;&nbsp;&nbsp;&nbsp;向立。太祝二人持玉册于户外，东向跪读。皇帝再拜，又再拜，乃出户，当前北<br /><br />&nbsp;&nbsp;&nbsp;&nbsp;向立。太常卿请辞，皇帝再拜，出东门，还大次，宿行宫。<br /><br />&nbsp;&nbsp;&nbsp;&nbsp;若太子、诸王、公主陪葬柏城者，皆祭寝殿东庑；功臣陪葬者，祭东序。为<br /><br />&nbsp;&nbsp;&nbsp;&nbsp;位奠馔，以有司行事。<br /><br />&nbsp;&nbsp;&nbsp;&nbsp;或皇后从谒，则设大次寝宫东，先朝妃嫔次于大次南，大长公主、诸亲命妇<br /><br />&nbsp;&nbsp;&nbsp;&nbsp;之次又于其南，皆东向。以行帐具障谒所，内谒者设皇后位于寝宫东，大次前，<br /><br />&nbsp;&nbsp;&nbsp;&nbsp;少东。先朝妃嫔位西南，各于次东，司赞位妃嫔东北，皆东向。皇帝既发行宫，<br /><br />&nbsp;&nbsp;&nbsp;&nbsp;皇后乘四望车之大次，改服假髻，白练单衣。内典引导妃嫔以下就位。皇后再拜，<br /><br />&nbsp;&nbsp;&nbsp;&nbsp;陪者皆拜。少选，遂辞，又拜，陪者皆拜。皇后还寝东大次，陪者退。皇后钿钗<br /><br />&nbsp;&nbsp;&nbsp;&nbsp;礼衣，乘舆诣寝宫，先朝妃嫔、大长公主以下从。至北门，降舆，入大次，诣寝<br /><br />&nbsp;&nbsp;&nbsp;&nbsp;殿前西阶之西，妃嫔、公主位于西，司赞位妃嫔东北，皆东向。皇后再拜，在位<br /><br />&nbsp;&nbsp;&nbsp;&nbsp;者皆拜。皇后繇西阶入室，诣先帝前再拜，复诣先后前再拜，进省先后服玩，退<br /><br />&nbsp;&nbsp;&nbsp;&nbsp;西厢，东向立，进食。皇帝出，乃降西阶位。辞，再拜，妃嫔皆拜。诣大次更衣，<br /><br />&nbsp;&nbsp;&nbsp;&nbsp;皇帝过，乃出寝宫北门，乘车还。<br /><br />&nbsp;&nbsp;&nbsp;&nbsp;天子不躬谒，则以太常卿行陵。所司撰日，车府令具轺车一马清道，青衣、<br /><br />&nbsp;&nbsp;&nbsp;&nbsp;团扇、曲盖，列俟于太常寺门。设次陵南百步道东，西向。右校令具剃器以<br /><br />&nbsp;&nbsp;&nbsp;&nbsp;备汛扫。太常卿公服乘车，奉礼郎以下从。至次，设卿位兆门外之左，陵官位卿<br /><br />&nbsp;&nbsp;&nbsp;&nbsp;东南，执事又于其南，皆西向。奉礼郎位陵官之西，赞引二人居南。太常卿以下<br /><br />&nbsp;&nbsp;&nbsp;&nbsp;再拜，在位皆拜。谒者导卿，赞引导众官入，奉行、复位皆拜。出，乘车之它陵。<br /><br />&nbsp;&nbsp;&nbsp;&nbsp;有芟治，则命之。<br /><br />&nbsp;&nbsp;&nbsp;&nbsp;凡国陵之制，皇祖以上至太祖陵，皆朔、望上食，元日、冬至、寒食、伏、<br /><br />&nbsp;&nbsp;&nbsp;&nbsp;腊、社各一祭。皇考陵，朔、望及节祭，而日进食。又荐新于诸陵，其物五十有<br /><br />&nbsp;&nbsp;&nbsp;&nbsp;六品。始将进御，所司必先以送太常与尚食，滋味荐之，如宗庙。<br /><br />&nbsp;&nbsp;&nbsp;&nbsp;贞观十三年，太宗谒献陵，帝至小次，降舆，纳履，入阙门，西向再拜，恸<br /><br />&nbsp;&nbsp;&nbsp;&nbsp;哭俯伏殆不能兴。礼毕，改服入寝宫，执馔以荐。阅高祖及太穆后服御，悲感左<br /><br />&nbsp;&nbsp;&nbsp;&nbsp;右。步出司马北门，泥行二百步。<br /><br />&nbsp;&nbsp;&nbsp;&nbsp;永徽二年，有司言：“先帝时，献陵既三年，惟朔、望、冬至、夏伏、腊、<br /><br />&nbsp;&nbsp;&nbsp;&nbsp;清明、社上食，今昭陵丧期毕，请上食如献陵。”从之。六年正月朔，高宗谒昭<br /><br />&nbsp;&nbsp;&nbsp;&nbsp;陵，行哭就位，再拜擗踊毕，易服谒寝宫。入寝哭踊，进东阶，西向拜号，久，<br /><br />&nbsp;&nbsp;&nbsp;&nbsp;乃荐太牢之馔，加珍羞，拜哭奠馔。阅服御而后辞，行哭出寝北门，御小辇还。<br /><br />&nbsp;&nbsp;&nbsp;&nbsp;显庆五年，诏岁春、秋季一巡，宜以三公行陵，太常少卿贰之，太常给卤薄，<br /><br />&nbsp;&nbsp;&nbsp;&nbsp;仍著于令。始，《贞观礼》岁以春、秋仲月巡陵，至武后时，乃以四季月、生日、<br /><br />&nbsp;&nbsp;&nbsp;&nbsp;忌日遣使诣陵起居。景龙二年，右台侍卿史唐绍上书曰：“礼不祭墓，唐家之制，<br /><br />&nbsp;&nbsp;&nbsp;&nbsp;春、秋仲月以使具卤簿衣冠巡陵。天授之后，乃有起居，遂为故事。夫起居者，<br /><br />&nbsp;&nbsp;&nbsp;&nbsp;参候动止，事生之道，非陵寝法。请停四季及生日、忌日、节日起居，淮式二时<br /><br />&nbsp;&nbsp;&nbsp;&nbsp;巡陵。”手敕曰：“乾陵岁冬至、寒食以外使，二忌以内使朝奉。它陵如绍奏。”<br /><br />&nbsp;&nbsp;&nbsp;&nbsp;至是又献、昭、乾陵皆日祭。太常博士彭景直上疏曰：“礼无日祭陵，惟宗庙月<br /><br />&nbsp;&nbsp;&nbsp;&nbsp;有祭。故王设庙、祧、坛、为亲疏多少之数，立七庙、一坛、一。曰考<br /><br />&nbsp;&nbsp;&nbsp;&nbsp;庙、曰王考庙、曰皇考庙，曰显考庙，皆月祭之。远庙为祧，享尝乃止。去祧为<br /><br />&nbsp;&nbsp;&nbsp;&nbsp;坛，去坛为，有祷焉祭之，无祷乃止。又谯周《祭志》：‘天子始祖、高祖、<br /><br />&nbsp;&nbsp;&nbsp;&nbsp;曾祖、祖、考之庙，皆月朔加荐，以象平生朔食，谓之月祭，二祧之庙无月祭。’<br /><br />&nbsp;&nbsp;&nbsp;&nbsp;则古皆无日祭者。今诸陵朔、望食，则近于古之殷事；诸节日食，近于古之荐新。<br /><br />&nbsp;&nbsp;&nbsp;&nbsp;郑注《礼记》：‘殷事，月朔、半荐新之奠也。’又：‘既大祥即四时焉。’此<br /><br />&nbsp;&nbsp;&nbsp;&nbsp;其祭皆在庙，近代始以朔、望诸节祭陵寝，唯四时及腊五享庙。考经据礼，固无<br /><br />&nbsp;&nbsp;&nbsp;&nbsp;日祭于陵。唯汉七庙议，京师自高祖下至宣帝，与太上皇、悼皇考陵旁立庙，园<br /><br />&nbsp;&nbsp;&nbsp;&nbsp;各有寝、便殿，故日祭于寝，月祭于便殿。元帝时，贡禹以礼节烦数，愿罢郡国<br /><br />&nbsp;&nbsp;&nbsp;&nbsp;庙。丞相韦玄成等又议七庙外，寝园皆无复。议者亦以祭不欲数，宜复古四时祭<br /><br />&nbsp;&nbsp;&nbsp;&nbsp;于庙。后刘歆引《春秋传》‘日祭，月祀，时享，岁贡。祖祢则日祭，曾高则月<br /><br />&nbsp;&nbsp;&nbsp;&nbsp;祀，二祧则时享，坛、则岁贡’。后汉陵寝之祭无传焉。魏、晋以降，皆不<br /><br />&nbsp;&nbsp;&nbsp;&nbsp;祭墓。国家诸陵日祭请停如礼。”疏奏，天子以语侍臣曰：“礼官言诸陵不当日<br /><br />&nbsp;&nbsp;&nbsp;&nbsp;进食。夫礼以人情沿革，何专古为？乾陵宜朝晡进奠如故。昭、献二陵日一进，<br /><br />&nbsp;&nbsp;&nbsp;&nbsp;或所司苦于费，可减朕常膳为之。”<br /><br />&nbsp;&nbsp;&nbsp;&nbsp;开元十五年敕：“宣皇帝、光皇帝陵，以县令检校，州长官岁一巡。”又敕：<br /><br />&nbsp;&nbsp;&nbsp;&nbsp;“岁春、秋巡陵，公卿具仗出城，至陵十里复。”<br /><br />&nbsp;&nbsp;&nbsp;&nbsp;十七年，玄宗谒桥陵，至<土需>垣西阙下马，望陵涕泗，行及神午门，号恸再<br /><br />&nbsp;&nbsp;&nbsp;&nbsp;拜。且以三府兵马供卫，遂谒定陵、献陵、昭陵、乾陵乃还。<br /><br />&nbsp;&nbsp;&nbsp;&nbsp;二十三年，诏：“献、昭、乾、定、桥五陵，朔、望上食，岁冬至、寒食各<br /><br />&nbsp;&nbsp;&nbsp;&nbsp;日设一祭。若节与朔、望、忌日合，即准节祭料。桥陵日进半羊食。”二十七年，<br /><br />&nbsp;&nbsp;&nbsp;&nbsp;敕公卿巡陵乘辂，其令太仆寺，陵给辂二乘及仗。明年，制：“以宣皇帝、光皇<br /><br />&nbsp;&nbsp;&nbsp;&nbsp;帝、景皇帝、元皇帝追尊号谥有制，而陵寝所奉未称。建初、启运陵如兴宁、永<br /><br />&nbsp;&nbsp;&nbsp;&nbsp;康陵，置署官、陵户，春、秋仲月，分命公卿巡谒。二十年诏：建初、启运、兴<br /><br />&nbsp;&nbsp;&nbsp;&nbsp;宁、永康陵，岁四时、八节，所司与陵署具食进。”天宝二年，始以九月朔荐衣<br /><br />&nbsp;&nbsp;&nbsp;&nbsp;于诸陵。又常以寒食荐饧粥、鸡球、雷车，五月荐衣、扇。<br /><br />&nbsp;&nbsp;&nbsp;&nbsp;陵司旧曰署，十三载改献、昭、乾、定、桥五陵署为台，令为台令，升旧一<br /><br />&nbsp;&nbsp;&nbsp;&nbsp;阶。是后诸陵署皆称台。<br /><br />&nbsp;&nbsp;&nbsp;&nbsp;大历十四年，礼仪使颜真卿奏：“今元陵请朔、望、节祭，日荐，如故事；<br /><br />&nbsp;&nbsp;&nbsp;&nbsp;泰陵惟朔、望、岁冬至、寒食、伏、腊、社一祭，而罢日食。”制曰：“可。”<br /><br />&nbsp;&nbsp;&nbsp;&nbsp;贞元四年，国子祭酒包佶言：“岁二月、八月，公卿朝拜诸陵，陵台所由导至陵<br /><br />&nbsp;&nbsp;&nbsp;&nbsp;下，礼略，无以尽恭。”于是太常约旧礼草定曰：“所司先撰吉日，公卿辂车、<br /><br />&nbsp;&nbsp;&nbsp;&nbsp;卤薄就太常寺发，抵陵南道东设次，西向北上。公卿既至次，奉礼郎设位北门外<br /><br />&nbsp;&nbsp;&nbsp;&nbsp;之左，陵官位其东南，执事官又于其南。谒者导公卿，典引导众官就位，皆拜。<br /><br />&nbsp;&nbsp;&nbsp;&nbsp;公卿、众官以次奉行，拜而还。”<br /><br />&nbsp;&nbsp;&nbsp;&nbsp;故事，朝陵公卿发，天子视事不废。十六年，拜陵官发，会董晋卒，废朝。<br /><br />&nbsp;&nbsp;&nbsp;&nbsp;是后公卿发，乃因之不视事。<br /><br />&nbsp;&nbsp;&nbsp;&nbsp;元和元年，礼仪使杜黄裳请如故事，丰陵日祭，崇陵唯祭朔、望、节日、伏、<br /><br />&nbsp;&nbsp;&nbsp;&nbsp;腊。二年，宰臣建言：“礼有著定，后世徇一时之慕，过于烦，并故陵庙有荐新，<br /><br />&nbsp;&nbsp;&nbsp;&nbsp;而节有遣使，请岁太庙以时享，朔、望上食，诸陵以朔、望奠，亲陵以朝晡奠，<br /><br />&nbsp;&nbsp;&nbsp;&nbsp;其余享及忌日告陵皆停。”</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,909938);">加入书签</a><a
                        href="909894.html">上一页</a>&larr;<a href="index.html">返回列表</a>&rarr;<a
                            href="909964.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "909894.html"; var next_page = "909964.html"; var index_page = "index.html"; var sortid = "9"; var article_id = "14231"; var chapter_id = "909938"; var articlename = "新唐书"; var chaptername = " 卷十四 志第四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>