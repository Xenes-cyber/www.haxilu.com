<!DOCTYPE html>
<html>
<head>
<meta charset="gbk" />
<title>新唐书- 卷一百六十一 列传第八十六-在线阅读-哈西文学网</title>
<meta name="keywords" content="欧阳修、宋祁，新唐书， 卷一百六十一 列传第八十六全文， 卷一百六十一 列传第八十六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百六十一 列传第八十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939833.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939833.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十一 列传第八十六</h1>
            <div class="link xb">
                <a href="939781.html">上一页</a>&larr;<a href="index.html">返回列表</a>&rarr;<a
                    href="939876.html">下一页</a></div>			
            <div id="BookText">&nbsp;&nbsp;&nbsp;&nbsp;◎张赵李郑徐王冯庾<br /><br />&nbsp;&nbsp;&nbsp;&nbsp;张荐，字孝举，深州陆泽人。祖|，字文成，早惠绝伦。为儿时，梦紫文大<br /><br />&nbsp;&nbsp;&nbsp;&nbsp;鸟，五色成文，止其廷。大父曰：“吾闻五色赤文，凤也；紫文，N|也。若壮，<br /><br />&nbsp;&nbsp;&nbsp;&nbsp;殆以文章瑞朝廷乎？”遂命以名。调露初，登进士第。考功员外郎骞味道见所对，<br /><br />&nbsp;&nbsp;&nbsp;&nbsp;称天下无双。授岐王府参军。八以制举皆甲科，再调长安尉，迁鸿胪丞。四参选，<br /><br />&nbsp;&nbsp;&nbsp;&nbsp;判策为铨府最。员外郎员半千数为公卿称“|文辞犹青铜钱，万选万中”，时号<br /><br />&nbsp;&nbsp;&nbsp;&nbsp;|“青钱学士”。证圣中，天官侍郎刘奇以|及司马B为御史。性躁卞，傥荡无<br /><br />&nbsp;&nbsp;&nbsp;&nbsp;检，罕为正人所遇，姚崇尤恶之。开元初，御史李全交劾|多口语讪短时政，贬<br /><br />&nbsp;&nbsp;&nbsp;&nbsp;岭南；刑部尚书李日知讼斥太重，得内徙。|属文下笔辄成，浮艳少理致，其论<br /><br />&nbsp;&nbsp;&nbsp;&nbsp;著率诋诮芜猥，然大行一时，晚进莫不传记。武后时，中人马仙童陷默啜，问：<br /><br />&nbsp;&nbsp;&nbsp;&nbsp;“文成在否？”答曰：“近自御史贬官。”曰：“国有此人不用，无能为也。”<br /><br />&nbsp;&nbsp;&nbsp;&nbsp;新罗、日本使至，必出金宝购其文。终司门员外郎。<br /><br />&nbsp;&nbsp;&nbsp;&nbsp;荐敏锐有文辞，能为《周官》、《左氏春秋》。初，为颜真卿叹赏。大历中，<br /><br />&nbsp;&nbsp;&nbsp;&nbsp;浙西观察使李涵表荐才任史官，诏授左司御率府兵曹参军，以母老辞不就。丧除，<br /><br />&nbsp;&nbsp;&nbsp;&nbsp;礼部侍郎于邵以闻，召充史馆修撰，兼阳翟尉。真卿为李希烈所拘，遣兄子岘及<br /><br />&nbsp;&nbsp;&nbsp;&nbsp;家仆奏事，五辈皆留内客省，不得出。荐上疏曰：<br /><br />&nbsp;&nbsp;&nbsp;&nbsp;去正月中，真卿奉使淮西，期不先戒，行无素备。受命之后，不宿于家，亲<br /><br />&nbsp;&nbsp;&nbsp;&nbsp;党不遑告别，介副不及陈请，孱僮单骑，即日载驰。冒奸锋于临汝，折元恶于许<br /><br />&nbsp;&nbsp;&nbsp;&nbsp;下，捐躯杖义，威诟群凶，遂令胁制者回虑，忠勇者肆情。周曾奋发于外，韦清<br /><br />&nbsp;&nbsp;&nbsp;&nbsp;伺应于内，希烈苍黄窘迫，奔固旧穴，盖真卿义风所激也。真卿逮事四朝，为国<br /><br />&nbsp;&nbsp;&nbsp;&nbsp;元老，忠直孝友，羽仪王室。行年八十，被羸老之疾，拘囚环堵之间，顾眄钩戟<br /><br />&nbsp;&nbsp;&nbsp;&nbsp;之下，呼嗟愤恚，失寝忘食，不知悲翁何以堪此！<br /><br />&nbsp;&nbsp;&nbsp;&nbsp;伏闻希烈之母，钟念幼子，目不绝泣，求责希烈；又希烈妻祖母郭及妻妹封<br /><br />&nbsp;&nbsp;&nbsp;&nbsp;并逮捕京师。此三人留之无益，请境上以赎真卿，先降诏书，分明谕告。且希<br /><br />&nbsp;&nbsp;&nbsp;&nbsp;烈知真卿人望，不敢加害，既无嫌隙，但因循未遣耳。若归其亲爱，贼亦何吝还<br /><br />&nbsp;&nbsp;&nbsp;&nbsp;一使哉？<br /><br />&nbsp;&nbsp;&nbsp;&nbsp;臣又闻真卿所遣兄子岘及家僮从官奉表来者五辈，皆留中，其子f等拳拳实<br /><br />&nbsp;&nbsp;&nbsp;&nbsp;希一见，望许休龋告以安否。<br /><br />&nbsp;&nbsp;&nbsp;&nbsp;疏奏，卢杞持之，不报。<br /><br />&nbsp;&nbsp;&nbsp;&nbsp;朱反，诡姓名伏匿城中，著《史遁先生传》。京师平，擢左拾遗。诏复用<br /><br />&nbsp;&nbsp;&nbsp;&nbsp;杞为刺史，荐与陈京、赵需等论杞奸恶倾覆不当用，入对挺确，德宗纳之。<br /><br />&nbsp;&nbsp;&nbsp;&nbsp;贞元元年，帝亲郊。时更兵乱，礼物残替，用荐为太常博士，参缀典仪，略<br /><br />&nbsp;&nbsp;&nbsp;&nbsp;如旧章。刑部尚书关播持节送咸安公主于回纥，以荐为判官。还，迁工部员外郎。<br /><br />&nbsp;&nbsp;&nbsp;&nbsp;久之，擢谏议大夫，复为史馆修撰。<br /><br />&nbsp;&nbsp;&nbsp;&nbsp;方裴延龄用事，中伤俊良，建白无不当帝意。荐将疏其恶，延龄知之，因言<br /><br />&nbsp;&nbsp;&nbsp;&nbsp;于帝曰：“谏议论朝政得失，史官书人君善恶，二者不可兼。”荐改秘书少监。<br /><br />&nbsp;&nbsp;&nbsp;&nbsp;延龄必欲以罪斥废之。会遣使册回鹘毗伽怀信可汗，使荐至回鹘。还为监。吐蕃<br /><br />&nbsp;&nbsp;&nbsp;&nbsp;赞普死，擢荐工部侍郎，为吊祭使。荐占对详辩，三使绝域，始兼侍御史、中丞，<br /><br />&nbsp;&nbsp;&nbsp;&nbsp;后大夫。次赤岭，被病卒，年六十一，吐蕃传其柩以归。顺宗立，问至，赠礼部<br /><br />&nbsp;&nbsp;&nbsp;&nbsp;尚书，谥曰宪。<br /><br />&nbsp;&nbsp;&nbsp;&nbsp;荐自拾遗至侍郎，凡二十年，常兼史馆修撰。初，贞元时，京师旱，帝避正<br /><br />&nbsp;&nbsp;&nbsp;&nbsp;殿，减膳，荐白限日以应古制。及定昭德皇后庙乐，迁献、懿二祖，定太仪位号、<br /><br />&nbsp;&nbsp;&nbsp;&nbsp;大臣y庙鼓吹法，莫不参裁，诸儒谓博而详。所著书百余篇。子又新，别有传。<br /><br />&nbsp;&nbsp;&nbsp;&nbsp;孙读，字圣用，幼颖解。大中时第进士，郑薰辟署宣州幕府。累迁礼部侍郎。<br /><br />&nbsp;&nbsp;&nbsp;&nbsp;中和初为吏部，选牒精允。调官丐留二年，诏可，榜其事曹门。后兼弘文馆学士，<br /><br />&nbsp;&nbsp;&nbsp;&nbsp;判院事，卒。<br /><br />&nbsp;&nbsp;&nbsp;&nbsp;赵涓，冀州人。幼有文，天宝时第进士，补郾城尉，稍历台省。河南王缙引<br /><br />&nbsp;&nbsp;&nbsp;&nbsp;署副元帅府判官。德宗初，为衢州刺史。始，永泰时，禁中火，近东宫，代宗疑<br /><br />&nbsp;&nbsp;&nbsp;&nbsp;之。涓以监察御史为巡使，验治明谛，迹火所来，乃宦人直舍。帝在东宫颇德之。<br /><br />&nbsp;&nbsp;&nbsp;&nbsp;及治衢，不为观察使韩晁容，奏免官。帝见其名，问宰相曰：“是岂永泰时御<br /><br />&nbsp;&nbsp;&nbsp;&nbsp;史乎？”对曰：“然。”诏拜尚书左丞。既至，劳之曰：“卿正直，朕所自知，<br /><br />&nbsp;&nbsp;&nbsp;&nbsp;乃以罪闻，不信也。”命典吏部选。从狩梁。兴元元年卒，赠户部尚书。<br /><br />&nbsp;&nbsp;&nbsp;&nbsp;子博宣，亦擢进士第。藻翰豪迈，沈于酒，傲忽少检。陈许曲环辟署于府，<br /><br />&nbsp;&nbsp;&nbsp;&nbsp;久不能堪，乃诬“受吴少诚金为反间，数言休咎惑众”。有诏杖四十，流康州，<br /><br />&nbsp;&nbsp;&nbsp;&nbsp;时人冤之。<br /><br />&nbsp;&nbsp;&nbsp;&nbsp;李纾，字仲舒。始仕为校书郎，大历初，李季卿荐为左补阙，迁累中书舍人。<br /><br />&nbsp;&nbsp;&nbsp;&nbsp;德宗居奉天，繇礼部侍郎选为同州刺史。帝次梁，纾委城趋行在，擢兵部侍郎、<br /><br />&nbsp;&nbsp;&nbsp;&nbsp;高邑伯。建言享武成王庙不宜与文宣王等，制从之。纾性乐易，喜接后进。其自<br /><br />&nbsp;&nbsp;&nbsp;&nbsp;奉养颇华裕，不为龊龊崖检。官虽贵，而游纵自如。奉诏为《兴元纪功述》及它<br /><br />&nbsp;&nbsp;&nbsp;&nbsp;郊庙乐章，论撰甚多。进吏部侍郎。年六十二卒，赠礼部尚书。<br /><br />&nbsp;&nbsp;&nbsp;&nbsp;郑云达，系本荥阳。父O，为郾城尉，州刺史移职，民之暴者遮道留，<br /><br />&nbsp;&nbsp;&nbsp;&nbsp;O诛杀六七人。采访使奇之，言状，擢北海尉。安禄山反，县民孙俊驱市人以<br /><br />&nbsp;&nbsp;&nbsp;&nbsp;应，O率众击杀之。改登州司马。李光弼表为武宁府判官，迁沂州刺史，谕降<br /><br />&nbsp;&nbsp;&nbsp;&nbsp;贼李浩五千人。终滁州刺史。<br /><br />&nbsp;&nbsp;&nbsp;&nbsp;云达为人诞谲敢言，已登进士第，去客燕朔，朱善之，表为掌书记，妻以<br /><br />&nbsp;&nbsp;&nbsp;&nbsp;滔女。将朝，使云达先入奏，同府蔡廷玉谮于，奏贬为平州参军。滔代将，<br /><br />&nbsp;&nbsp;&nbsp;&nbsp;复辟云达为判官。廷玉与要藉官朱体微它日与从容言：“滔非长者，不可付以<br /><br />&nbsp;&nbsp;&nbsp;&nbsp;兵。”云达数漏其语以怒滔，故滔论廷玉等，皆得罪死。滔助田悦，云达谏，不<br /><br />&nbsp;&nbsp;&nbsp;&nbsp;从，遂弃室自归。德宗悦，擢谏议大夫。帝在梁，云达依李晟，晟表以礼部侍郎<br /><br />&nbsp;&nbsp;&nbsp;&nbsp;为军司马，时时咨逮戎略。元和初，为京兆尹，卒。<br /><br />&nbsp;&nbsp;&nbsp;&nbsp;弟方达，悖悍，结徒剽劫，父欲杀之，不克。云达自劾“不能教，恐赤臣家”。<br /><br />&nbsp;&nbsp;&nbsp;&nbsp;诏锢死黔州。<br /><br />&nbsp;&nbsp;&nbsp;&nbsp;徐岱，字处仁，苏州嘉兴人，世农家子。于学无所不通，辩论明锐，座人常<br /><br />&nbsp;&nbsp;&nbsp;&nbsp;屈。大历中，刘晏表为校书郎。观察使李栖筠钦其贤，署所居为“复礼乡”。名<br /><br />&nbsp;&nbsp;&nbsp;&nbsp;达于朝，擢偃师尉。礼仪使蒋镇荐为太常博士，专掌礼事。从德宗出奉天，以膳<br /><br />&nbsp;&nbsp;&nbsp;&nbsp;部员外郎兼博士。<br /><br />&nbsp;&nbsp;&nbsp;&nbsp;贞元初，为太子、诸王侍读，迁给事中、史馆修撰。帝以诞日岁岁诏佛老者<br /><br />&nbsp;&nbsp;&nbsp;&nbsp;大论麟德殿，并召岱及赵需、许孟容、韦渠牟讲说。始三家若矛J然，卒而同归<br /><br />&nbsp;&nbsp;&nbsp;&nbsp;于善。帝大悦，赉予有差。两宫恩遇无比。性笃慎，至宫殿中语未尝近之，不谈<br /><br />&nbsp;&nbsp;&nbsp;&nbsp;人短，宗族孤孺者皆为婚嫁。然吝啬，自持家管钥，世所讥云。卒，赠礼部尚书。<br /><br />&nbsp;&nbsp;&nbsp;&nbsp;王仲舒，字弘中，并州祁人。少客江南，与梁肃、杨凭游，有文称。贞元中，<br /><br />&nbsp;&nbsp;&nbsp;&nbsp;贤良方正高第，拜左拾遗。德宗欲相裴延龄，与阳城交章言不可。后入阁，帝顾<br /><br />&nbsp;&nbsp;&nbsp;&nbsp;宰相指曰：“是岂王仲舒邪？”俄改右补阙，迁礼部考功员外郎。奏议详雅，省<br /><br />&nbsp;&nbsp;&nbsp;&nbsp;中伏其能。坐累为连州司户参军，再徙荆南节度参谋。<br /><br />&nbsp;&nbsp;&nbsp;&nbsp;元和初，召为吏部员外郎，未几，知制诰。杨凭得罪斥去，无敢过其家，仲<br /><br />&nbsp;&nbsp;&nbsp;&nbsp;舒屡存之。将直凭冤，贬峡州刺史，母丧解。服除，为婺州刺史。州疫旱，人徙<br /><br />&nbsp;&nbsp;&nbsp;&nbsp;死几空；居五年，里闾增完，就加金紫服。徙苏州。堤松江为路，变屋瓦，绝火<br /><br />&nbsp;&nbsp;&nbsp;&nbsp;灾，赋调尝与民为期，不扰自办。<br /><br />&nbsp;&nbsp;&nbsp;&nbsp;穆宗立，每言仲舒之文可思，最宜为诰，有古风。召为中书舍人。既至，视<br /><br />&nbsp;&nbsp;&nbsp;&nbsp;同列率新进少年，居不乐，曰：“岂可复治笔研于其间哉！吾久弃外，周知俗病<br /><br />&nbsp;&nbsp;&nbsp;&nbsp;利，得治之，不自愧。”宰相闻之，除江西观察使。初，江西榷酒利多佗州十八，<br /><br />&nbsp;&nbsp;&nbsp;&nbsp;民私酿，岁抵死不绝，谷数斛易斗酒。仲舒罢酤钱九十万。吏坐失官息钱五十万，<br /><br />&nbsp;&nbsp;&nbsp;&nbsp;悉产不能偿，仲舒焚簿书，脱械不问。水旱，民赋不入，叹曰：“我当减燕乐他<br /><br />&nbsp;&nbsp;&nbsp;&nbsp;用可乎！”为出钱二千万代之。有为佛老法、兴浮屠祠屋者，皆驱出境。卒于官，<br /><br />&nbsp;&nbsp;&nbsp;&nbsp;年六十二，赠左散骑常侍，谥曰成。<br /><br />&nbsp;&nbsp;&nbsp;&nbsp;仲舒尚义概，所居急民废置，自为科条，初若烦密，久皆称其便。<br /><br />&nbsp;&nbsp;&nbsp;&nbsp;冯伉，魏州元城人，徙贯京兆。第五经、宏辞，调长安尉。三迁膳部员外郎，<br /><br />&nbsp;&nbsp;&nbsp;&nbsp;为睦王等侍读。李抱真卒，伉持节临吊，归之帛，不受，又致京师，伉上表固拒。<br /><br />&nbsp;&nbsp;&nbsp;&nbsp;于是醴泉令缺，宰相高选，德宗曰：“前使泽潞不受币者，其人清，可用也。”<br /><br />&nbsp;&nbsp;&nbsp;&nbsp;遂以授伉。县多猾，数犯法，伉为著《谕蒙书》十四篇，大抵劝之务农、进学<br /><br />&nbsp;&nbsp;&nbsp;&nbsp;而教以忠孝。乡乡授之，使转相教督。居七年，韦渠牟荐为给事中、皇太子诸王<br /><br />&nbsp;&nbsp;&nbsp;&nbsp;侍读。对殿中，赐金紫服。进兵部侍郎，出为同州刺史。以散骑常侍召，领国子<br /><br />&nbsp;&nbsp;&nbsp;&nbsp;祭酒者再。卒，年六十六，赠礼部尚书。<br /><br />&nbsp;&nbsp;&nbsp;&nbsp;庾敬休，字顺之，邓州新野人。祖光烈，与弟光先不受安禄山伪官，遁去。<br /><br />&nbsp;&nbsp;&nbsp;&nbsp;光烈终大理少卿，光先吏部侍郎。父何，当朱反，又与弟倬逃山谷，不臣贼。<br /><br />&nbsp;&nbsp;&nbsp;&nbsp;官兵部郎中。<br /><br />&nbsp;&nbsp;&nbsp;&nbsp;敬休擢进士第，又中宏辞，辟宣州幕府。入拜右补阙、起居舍人，建言：“<br /><br />&nbsp;&nbsp;&nbsp;&nbsp;天子视朝，宰相群臣以次对，言可传后者，承旨宰相示左右起居，则载录，季送<br /><br />&nbsp;&nbsp;&nbsp;&nbsp;史官，如故事。”诏可。既而执政以几密有不可露，罢之。召为翰林学士。文宗<br /><br />&nbsp;&nbsp;&nbsp;&nbsp;将立鲁王为太子，慎选师傅，敬休以户部侍郎兼鲁王傅。<br /><br />&nbsp;&nbsp;&nbsp;&nbsp;初，剑南西川、山南道岁征茶，户部自遣巡院主之，募贾人入钱京师。太和<br /><br />&nbsp;&nbsp;&nbsp;&nbsp;初，崔元略奏责本道主当岁以四万缗上度支。久之，逗留多不至。敬休始请置院<br /><br />&nbsp;&nbsp;&nbsp;&nbsp;秭归，收度支钱，乃无逋没。又言：“蜀道米价腾踊，百姓流亡，请以本道阙官<br /><br />&nbsp;&nbsp;&nbsp;&nbsp;职田赈贫民。”诏可。再为尚书左丞。卒，赠吏部尚书。<br /><br />&nbsp;&nbsp;&nbsp;&nbsp;敬休夷澹，多容可，不饮酒食肉，不迩声色。弟简休，亦至工部侍郎。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939833);">加入书签</a><a
                        href="939781.html">上一页</a>&larr;<a href="index.html">返回列表</a>&rarr;<a
                            href="939876.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939781.html"; var next_page = "939876.html"; var index_page = "index.html"; var sortid = "9"; var article_id = "14231"; var chapter_id = "939833"; var articlename = "新唐书"; var chaptername = " 卷一百六十一 列传第八十六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>