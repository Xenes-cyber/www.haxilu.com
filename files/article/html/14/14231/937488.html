<!DOCTYPE html>
<html>
<head>
<meta charset="gbk" />
<title>新唐书- 卷一百一十三 列传第三十八-在线阅读-哈西文学网</title>
<meta name="keywords" content="欧阳修、宋祁，新唐书， 卷一百一十三 列传第三十八全文， 卷一百一十三 列传第三十八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百一十三 列传第三十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937488.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937488.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十三 列传第三十八</h1>
            <div class="link xb">
                <a href="937450.html">上一页</a>&larr;<a href="index.html">返回列表</a>&rarr;<a
                    href="937530.html">下一页</a></div>			
            <div id="BookText">&nbsp;&nbsp;&nbsp;&nbsp;◎唐临（w绍）张文（文琮锡文收）徐有功（商彦若）<br /><br />&nbsp;&nbsp;&nbsp;&nbsp;唐临，字本德，京兆长安人。周内史瑾之孙。其先自北海内徙。武德初，隐<br /><br />&nbsp;&nbsp;&nbsp;&nbsp;太子讨王世充，临以策进说，太子引直典书坊，授右卫率府铠曹参军。太子废，<br /><br />&nbsp;&nbsp;&nbsp;&nbsp;出为万泉丞。有轻囚久系，方春，农事兴，临说令可且出囚，使就畎亩。不许。<br /><br />&nbsp;&nbsp;&nbsp;&nbsp;临曰：“有所疑，丞执其罪。”令移疾，临悉纵归，与之约，囚如期还。<br /><br />&nbsp;&nbsp;&nbsp;&nbsp;再迁侍御史。大夫韦挺责著位不肃，明日，挺越次与江夏王道宗语，临进曰：<br /><br />&nbsp;&nbsp;&nbsp;&nbsp;“王乱班。”道宗曰：“与大夫语，何至尔！”临曰：“大夫亦乱班。”挺失色，<br /><br />&nbsp;&nbsp;&nbsp;&nbsp;众皆悚伏。俄持节按狱交州，出冤系三千人。累迁大理卿。高宗尝录囚，临占对<br /><br />&nbsp;&nbsp;&nbsp;&nbsp;无不尽，帝喜曰：“为国之要在用法，刻则人残，宽则失有罪，惟是折中，以称<br /><br />&nbsp;&nbsp;&nbsp;&nbsp;朕意。”它日复讯，余司断者辄纷诉不已，独临所讯无一言。帝问故，答曰：“<br /><br />&nbsp;&nbsp;&nbsp;&nbsp;唐卿断囚不冤，所以绝意。”帝叹曰：“为狱者固当若是。”乃自述其考曰“形<br /><br />&nbsp;&nbsp;&nbsp;&nbsp;如死灰，心若铁石”云。<br /><br />&nbsp;&nbsp;&nbsp;&nbsp;永徽元年，拜御史大夫。萧龄之尝任广州都督，受赇当死，诏群臣议，请论<br /><br />&nbsp;&nbsp;&nbsp;&nbsp;如法，诏戮于朝堂。临建言：“群臣不知天子所以议之之意。在律有八。王族戮<br /><br />&nbsp;&nbsp;&nbsp;&nbsp;于隐，议亲也；刑不上大夫，议贵也。今龄之贪赃狼扈，死有余咎。陛下以异于<br /><br />&nbsp;&nbsp;&nbsp;&nbsp;它囚，故议之有司，又令入死，非尧、舜所以用刑者，不可为后世法。”帝然之。<br /><br />&nbsp;&nbsp;&nbsp;&nbsp;龄之，齐高帝五世孙，由是免死。<br /><br />&nbsp;&nbsp;&nbsp;&nbsp;临累迁吏部尚书。初，来济谪台州，李义府谪普州，临奏许t为江南巡察使，<br /><br />&nbsp;&nbsp;&nbsp;&nbsp;张伦剑南巡察使。t与济善，而伦与义府有隙。武后常右义府，察知之，谓临遣<br /><br />&nbsp;&nbsp;&nbsp;&nbsp;所私督其过，坐免官。起为潮州刺史，卒，年六十。<br /><br />&nbsp;&nbsp;&nbsp;&nbsp;临俭薄寡欲，不好治第宅。性旁通，专务掩人过。见妻子，必正衣冠。<br /><br />&nbsp;&nbsp;&nbsp;&nbsp;兄皎，武德初，为秦王府记室，从王征讨，掌书檄。贞观中，官吏部侍郎。<br /><br />&nbsp;&nbsp;&nbsp;&nbsp;先是，选集四时补拟，不为限。皎请以冬初集，尽季春止，后遂为法。终益州长<br /><br />&nbsp;&nbsp;&nbsp;&nbsp;史，赠太常卿。<br /><br />&nbsp;&nbsp;&nbsp;&nbsp;子之奇，给事中。坐章怀太子属徙边。后除括苍令，与徐敬业起兵，诛。<br /><br />&nbsp;&nbsp;&nbsp;&nbsp;临孙绍绍，神龙时为太常博士。迁左台侍御史、度支员外郎，常兼博士。韦<br /><br />&nbsp;&nbsp;&nbsp;&nbsp;庶人请妃、公主、命妇以上葬给鼓吹，诏可。绍曰：“鼓吹本军容，黄帝战涿鹿，<br /><br />&nbsp;&nbsp;&nbsp;&nbsp;以为警卫，故曲有《灵夔吼》、《雕鹗争》、《石坠崖》、《壮士怒》之类。惟<br /><br />&nbsp;&nbsp;&nbsp;&nbsp;功臣诏葬，得兼用之。男子有四方功，所以加宠。虽郊祀天地，不参设，容得接<br /><br />&nbsp;&nbsp;&nbsp;&nbsp;闺阃哉？在令，五品官昏葬，无给鼓吹者，唯京官五品则假四品，盖班秩在夫若<br /><br />&nbsp;&nbsp;&nbsp;&nbsp;子。请置前诏，用旧典。”不省。<br /><br />&nbsp;&nbsp;&nbsp;&nbsp;中宗始郊，国子祭酒祝钦明等知韦后能制天子，欲迎谄之，即奏以皇后亚献，<br /><br />&nbsp;&nbsp;&nbsp;&nbsp;安乐公主终献，又四时及列帝诞日，遣使者诣陵如事生。绍以为非礼，引正谊固<br /><br />&nbsp;&nbsp;&nbsp;&nbsp;争。帝又诏武氏陵及诸武墓皆置守户，绍谓：“昊、顺二陵守户五百，与昭陵同。<br /><br />&nbsp;&nbsp;&nbsp;&nbsp;在令，先世帝王陵户二十，今虽崇奉外家，宜准附常典。又亲王墓户十，梁、鲁<br /><br />&nbsp;&nbsp;&nbsp;&nbsp;乃追赠，不可逾真王。褒德卫卒，至逾宗庙，不可明甚，请罢之。”又言：“比<br /><br />&nbsp;&nbsp;&nbsp;&nbsp;群臣务厚葬，以俑人象骖眩耀相矜，下逮众庶，流宕成俗。愿按令切敕裁损，凡<br /><br />&nbsp;&nbsp;&nbsp;&nbsp;明器不许列衢路，惟陈墓所。昏家盛设障车，拥道为戏乐，邀货捐赀动万计，甚<br /><br />&nbsp;&nbsp;&nbsp;&nbsp;伤化紊礼，不可示天下。”事虽不从，议者美叹。<br /><br />&nbsp;&nbsp;&nbsp;&nbsp;睿宗即位，数言政损益，再迁给事中，兼太常少卿。先天二年，玄宗讲武骊<br /><br />&nbsp;&nbsp;&nbsp;&nbsp;山，绍以典仪坐失军容，当斩。帝怒甚，执纛下，左右犹冀少贷，金吾将军李邈<br /><br />&nbsp;&nbsp;&nbsp;&nbsp;遽传诏斩之。时深咎邈，帝亦悔，俄诏罢邈官，摈死于家。<br /><br />&nbsp;&nbsp;&nbsp;&nbsp;张文，字稚圭，贝州武城人。隋大业末，徙家魏州之昌乐。幼孤，事母、<br /><br />&nbsp;&nbsp;&nbsp;&nbsp;兄以孝友闻。贞观初，第明经，补并州参军。时李尬长史，尝叹曰：“稚圭，<br /><br />&nbsp;&nbsp;&nbsp;&nbsp;今之管、萧，吾所不及。”奕氤，文与属僚二人皆饯，拊二人以佩刀、玉<br /><br />&nbsp;&nbsp;&nbsp;&nbsp;带，而不及文。文以疑请，拊唬骸白游尬嫌。若某，茉ド倬觯故赠以刀，<br /><br />&nbsp;&nbsp;&nbsp;&nbsp;欲其果于断；某放诞少检，故赠以带，俾其守约束。若子才，无施不可，焉用赠？”<br /><br />&nbsp;&nbsp;&nbsp;&nbsp;因极推引。再迁水部员外郎。时兄文琮为户部侍郎，于制，兄弟不并台阁，出为<br /><br />&nbsp;&nbsp;&nbsp;&nbsp;云阳令。累授东西台舍人，参知政事。乾封二年，迁东台侍郎、同东西台三品，<br /><br />&nbsp;&nbsp;&nbsp;&nbsp;遂与尥为宰相。俄知左史事。<br /><br />&nbsp;&nbsp;&nbsp;&nbsp;时高宗造蓬莱、上阳、合璧等宫，复征讨四夷，京师养厩马万匹，帑浸虚。<br /><br />&nbsp;&nbsp;&nbsp;&nbsp;文谏曰：“王者养民，逸则富以康，劳则怨以叛。秦、汉广事四夷，造宫室，<br /><br />&nbsp;&nbsp;&nbsp;&nbsp;至二世土崩，武帝末年户口减半。夫制治于未乱，保邦于未危。人罔常怀，怀于<br /><br />&nbsp;&nbsp;&nbsp;&nbsp;有仁。臣愿抚之，无使劳而生怨。隋监未远，不可不察。”帝善其言，赐缯锦百<br /><br />&nbsp;&nbsp;&nbsp;&nbsp;段，为减厩马数千。<br /><br />&nbsp;&nbsp;&nbsp;&nbsp;改黄门侍郎，兼太子右庶子，又兼大理卿。不旬日，断疑狱四百，抵罪者无<br /><br />&nbsp;&nbsp;&nbsp;&nbsp;怨言。尝有小疾，囚相与斋祷，愿亟视事。时以执法平恕方戴胄。后拜侍中，兼<br /><br />&nbsp;&nbsp;&nbsp;&nbsp;太子宾客。诸囚闻其迁，皆垂泣，其得人心如此。性严正，未尝回容，诸司奏议，<br /><br />&nbsp;&nbsp;&nbsp;&nbsp;悉心纠驳，故帝委之。或时移疾，他宰相奏事，帝必问与文议未。若不者，曰：<br /><br />&nbsp;&nbsp;&nbsp;&nbsp;“往共筹之。”或曰：“已议。”即皆报可。<br /><br />&nbsp;&nbsp;&nbsp;&nbsp;新罗叛，帝将出兵讨之。时文病卧家，自力请见，曰：“吐蕃盗边，兵屯<br /><br />&nbsp;&nbsp;&nbsp;&nbsp;境未解，新罗复叛，议者欲出师，二虏俱事，臣恐人不堪弊，请息兵修德，以怀<br /><br />&nbsp;&nbsp;&nbsp;&nbsp;异俗。”诏可。<br /><br />&nbsp;&nbsp;&nbsp;&nbsp;初，同列以堂馔丰余，欲少损。文曰：“此天子所以重枢务、待贤才也，<br /><br />&nbsp;&nbsp;&nbsp;&nbsp;吾等若不任职，当自引避，不宜节减，以自取名。”众乃止。卒，年七十三，赠<br /><br />&nbsp;&nbsp;&nbsp;&nbsp;幽州都督，谥曰懿。以尝事孝敬皇帝，诏陪葬恭陵。<br /><br />&nbsp;&nbsp;&nbsp;&nbsp;四子：潜，为魏州刺史；沛，同州刺史；洽，卫尉卿；涉，殿中监。父子皆<br /><br />&nbsp;&nbsp;&nbsp;&nbsp;至三品，时谓“万石张家”。韦温诛，涉为乱兵所杀。<br /><br />&nbsp;&nbsp;&nbsp;&nbsp;文琮，好自写书，笔不释手。子弟谏止，曰：“吾好此，不为倦。”贞观中，<br /><br />&nbsp;&nbsp;&nbsp;&nbsp;为治书侍御史，迁亳州刺史。永徽初，献《文皇帝颂》，优制褒美，拜户部侍郎。<br /><br />&nbsp;&nbsp;&nbsp;&nbsp;坐房遗爱从母弟，出为建州刺史。州尚淫祀，不立社稷，文琮下教曰：“春秋二<br /><br />&nbsp;&nbsp;&nbsp;&nbsp;社本于农，今此州废不立，尚何观？比岁田亩卒荒，或未之思乎！神在于敬，可<br /><br />&nbsp;&nbsp;&nbsp;&nbsp;以致福。”于是始建祀场，民悦从之。卒于官。<br /><br />&nbsp;&nbsp;&nbsp;&nbsp;子锡，久视初，为凤阁侍郎、同凤阁鸾台平章事，代其甥李峤为宰相。请还<br /><br />&nbsp;&nbsp;&nbsp;&nbsp;庐陵王，不为张易之所右。与郑杲俱知选，坐泄禁中语，又赇谢钜万，时苏味道<br /><br />&nbsp;&nbsp;&nbsp;&nbsp;亦坐事，同被讯，系凤阁，俄徙司刑三品院。锡按辔专道，神气不慑，日膳丰鲜，<br /><br />&nbsp;&nbsp;&nbsp;&nbsp;无损贬。味道徒步赴逮，席地菜食。武后闻之，释味道，将斩锡，既而流循州。<br /><br />&nbsp;&nbsp;&nbsp;&nbsp;神龙中，累迁工部尚书，兼修国史，东都留守。韦后临朝，诏同中书门下三品，<br /><br />&nbsp;&nbsp;&nbsp;&nbsp;旬日，出为绛州刺史。累封平原郡公，卒。<br /><br />&nbsp;&nbsp;&nbsp;&nbsp;文琮从父弟文收，终太子率更令。善音律，著《新乐书》十余篇。<br /><br />&nbsp;&nbsp;&nbsp;&nbsp;徐有功，名弘敏，避孝敬皇帝讳，以字行，国子博士文远孙也。举明经，累<br /><br />&nbsp;&nbsp;&nbsp;&nbsp;补蒲州司法参军，袭封东莞县男。为政仁，不忍杖罚，民服其恩，更相约曰：“<br /><br />&nbsp;&nbsp;&nbsp;&nbsp;犯徐参军杖者，必斥之。”讫代不辱一人。累迁司刑丞。时武后c位，畏唐大臣<br /><br />&nbsp;&nbsp;&nbsp;&nbsp;谋己。于是周兴、来俊臣、丘神绩、王弘义等揣识后指，置总监牧院诸狱，捕将<br /><br />&nbsp;&nbsp;&nbsp;&nbsp;相，俾相钩逮，掩搦护送，楚掠凝惨。又污引天下豪亻桀，驰使者即按，一切以<br /><br />&nbsp;&nbsp;&nbsp;&nbsp;反论。吏争以周内穷诋相高，后辄劝以官赏，于是以急变相告言者无虚日。朝野<br /><br />&nbsp;&nbsp;&nbsp;&nbsp;震恐，莫敢正言，独有功数犯颜争枉直，后厉语折抑，有功争益牢。时博州刺史<br /><br />&nbsp;&nbsp;&nbsp;&nbsp;琅邪王冲，责息钱于贵乡，遣家奴督敛，与尉颜余庆相闻知，奴自市弓矢还。会<br /><br />&nbsp;&nbsp;&nbsp;&nbsp;冲坐逆诛，魏州人告余庆豫冲谋，后令俊臣鞫治，以反状闻。有司议：“余庆更<br /><br />&nbsp;&nbsp;&nbsp;&nbsp;永昌赦，法当流。”侍御史魏元忠谓：“余庆为冲督偿、通书，合谋明甚，非曰<br /><br />&nbsp;&nbsp;&nbsp;&nbsp;支党，请殊死，籍其家。”诏可。有功曰：“永昌赦令：‘与虺贞同恶，魁首已<br /><br />&nbsp;&nbsp;&nbsp;&nbsp;伏诛，支党未发者原之。’《书》曰：‘歼厥渠魁’，律以‘造意为首’，寻赦<br /><br />&nbsp;&nbsp;&nbsp;&nbsp;已伏语，则魁首无遗。余庆赦后被言，是谓支党。今以支为首，是以生入死。赦<br /><br />&nbsp;&nbsp;&nbsp;&nbsp;而复罪，不如勿赦；生而复杀，不如勿生。窃谓朝廷不当尔。”后怒曰：“何谓<br /><br />&nbsp;&nbsp;&nbsp;&nbsp;魁首？”答曰：“魁者，大帅；首者，元谋。”后曰：“余庆安得不为魁首？”<br /><br />&nbsp;&nbsp;&nbsp;&nbsp;答曰：“若魁首者，虺贞是已。既已伏诛，余庆今方论罪，非支党何？”后意解，<br /><br />&nbsp;&nbsp;&nbsp;&nbsp;乃曰：“公更思之。”遂免死。当此时，左右及卫仗在廷陛者数百人，皆缩项不<br /><br />&nbsp;&nbsp;&nbsp;&nbsp;敢息，而有功气定言详，然不桡。<br /><br />&nbsp;&nbsp;&nbsp;&nbsp;有韩纪孝者，受徐敬业伪官，前已物故，推事使顾仲琰籍其家，诏已报可。<br /><br />&nbsp;&nbsp;&nbsp;&nbsp;有功追议曰：“律，谋反者斩。身亡即无斩法，无斩法则不得相缘。所缘之人亡，<br /><br />&nbsp;&nbsp;&nbsp;&nbsp;则所因之罪减。”诏从之，皆以更赦免，如此获宥者数十百姓。<br /><br />&nbsp;&nbsp;&nbsp;&nbsp;累转秋官郎中。凤阁侍郎任知古、冬官尚书裴行本等七人被诬当死，后谓宰<br /><br />&nbsp;&nbsp;&nbsp;&nbsp;相曰：“古人以杀止杀，我今以恩止杀，就群公丐知古等，赐以再生，可乎？”<br /><br />&nbsp;&nbsp;&nbsp;&nbsp;俊臣、张知默固请如法，后不许。俊臣独引行本更验前罪。有功奏曰：“俊臣违<br /><br />&nbsp;&nbsp;&nbsp;&nbsp;陛下再生之赐，不可以示信。”于是悉免死。<br /><br />&nbsp;&nbsp;&nbsp;&nbsp;道州刺史李仁褒兄弟为人诬构，有功争不能得。秋官侍郎周兴劾之曰：“汉<br /><br />&nbsp;&nbsp;&nbsp;&nbsp;法，附下罔上者斩，面欺者亦斩。在古，析言破律者杀。有功故出反囚，罪当诛，<br /><br />&nbsp;&nbsp;&nbsp;&nbsp;请按之。”后不许，犹坐史官。<br /><br />&nbsp;&nbsp;&nbsp;&nbsp;俄起为左肃政台侍御史，辞曰：“臣闻鹿走山林而命系庖厨者，势固自然。<br /><br />&nbsp;&nbsp;&nbsp;&nbsp;陛下以法官用臣，臣守正行法，必坐此死矣。”后固授之。天下闻有功复进，洒<br /><br />&nbsp;&nbsp;&nbsp;&nbsp;然相贺。时有诏：“公坐流、私坐徒以上会赦免，逾百日不首者，复论。”有功<br /><br />&nbsp;&nbsp;&nbsp;&nbsp;奏曰：“陛下宽殊死罪，已发者原之，是通改过之心、自新之路。故律，告赦前<br /><br />&nbsp;&nbsp;&nbsp;&nbsp;事，以其罪坐之。若无告言，所犯终不自发；如告言赦前事，则与律乖。今赦前<br /><br />&nbsp;&nbsp;&nbsp;&nbsp;之罪，不自言者，还以法论，即恩虽布天下，而一罪不能贷，臣窃为陛下不取。”<br /><br />&nbsp;&nbsp;&nbsp;&nbsp;后更诏五品以上议可。<br /><br />&nbsp;&nbsp;&nbsp;&nbsp;又上疏曰：“天下员有定，比选者日多，选曹诿嘱公行，嚣谤满路。唐季人<br /><br />&nbsp;&nbsp;&nbsp;&nbsp;多逆节，鞫讯结断，刑惨狱严，革命岁久，其流弗改。事表生情，法外构理，而<br /><br />&nbsp;&nbsp;&nbsp;&nbsp;刻薄吏驱扇成奸。虽朝堂进表，列匦内牒，叫阍弗听，叩鼓弗闻，使申其冤，正<br /><br />&nbsp;&nbsp;&nbsp;&nbsp;增其枉。诚令天官铨注有所不平、法司推断舞法深诋、三司理匦受所上章拥塞不<br /><br />&nbsp;&nbsp;&nbsp;&nbsp;白者皆许臣按验劾发，夺禄贬劳，不越月逾时，可致刑措。”后纳之。<br /><br />&nbsp;&nbsp;&nbsp;&nbsp;窦孝谌妻庞为其奴怖以妖祟，教为夜解，因告以厌诅。给事中薛季昶鞫之，<br /><br />&nbsp;&nbsp;&nbsp;&nbsp;庞当死。子希{讼冤，有功明其枉。季昶劾有功党恶逆，当弃市。有功方视事，<br /><br />&nbsp;&nbsp;&nbsp;&nbsp;令史泣以告。有功曰：“岂吾独死，而诸人长不死邪？”安步去。后召诘曰：<br /><br />&nbsp;&nbsp;&nbsp;&nbsp;“公比断狱多失出，何耶？”对曰：“失出，臣小过；好生，陛下大德。”后默<br /><br />&nbsp;&nbsp;&nbsp;&nbsp;然。庞得减死，有功免为民。<br /><br />&nbsp;&nbsp;&nbsp;&nbsp;起拜左司郎中，转司刑少卿。与皇甫文备同按狱，诬有功纵逆党。久之，文<br /><br />&nbsp;&nbsp;&nbsp;&nbsp;备坐事下狱，有功出之。或曰：“彼尝陷君于死，今生之，何也？”对曰：“尔<br /><br />&nbsp;&nbsp;&nbsp;&nbsp;所言者私忿，我所守者公法，不可以私害公。”<br /><br />&nbsp;&nbsp;&nbsp;&nbsp;尝谓所亲曰：“大理，人命所系，不可阿旨诡辞，以求苟免。”故有功为狱，<br /><br />&nbsp;&nbsp;&nbsp;&nbsp;常持平守正，以执据冤罔，凡三坐大辟，将死，泰然不忧，赦之，亦不喜，后以<br /><br />&nbsp;&nbsp;&nbsp;&nbsp;此重之。所全活甚众，酷吏为少衰，然疾之如仇矣。改司仆少卿。卒，年六十八，<br /><br />&nbsp;&nbsp;&nbsp;&nbsp;赠司刑卿。中宗即位，加赠越州都督，遣使就第吊祭，赐物百段，授一子官。开<br /><br />&nbsp;&nbsp;&nbsp;&nbsp;元初，窦希{等请以己官让有功子ィ以报旧德，由是自大理司直迁恭陵令。<br /><br />&nbsp;&nbsp;&nbsp;&nbsp;会昌中，追谥忠正。<br /><br />&nbsp;&nbsp;&nbsp;&nbsp;初，鹿城主簿潘好礼慕有功为人，论之曰：“昔称张释之为廷尉，天下无冤<br /><br />&nbsp;&nbsp;&nbsp;&nbsp;人，今有功断狱，亦天下无冤人。然释之当汉文帝时，中外无事，守法而已。有<br /><br />&nbsp;&nbsp;&nbsp;&nbsp;功居革命之际，周兴、来俊臣等掩义隐贼，崇饰恶言，以诬盛德，有功守死明道，<br /><br />&nbsp;&nbsp;&nbsp;&nbsp;身滨殆者数矣，此其贤于释之明甚。”或称有功仁恕过汉于、张。起居舍人卢若<br /><br />&nbsp;&nbsp;&nbsp;&nbsp;虚曰：“徐公当雷霆之震，而能全仁恕，虽千载未见其比。”五世孙商。<br /><br />&nbsp;&nbsp;&nbsp;&nbsp;赞曰：“徐有功不以唐、周贰其心，惟一于法，身蹈死以救人之死，故能处<br /><br />&nbsp;&nbsp;&nbsp;&nbsp;猜后、酷吏之间，以恕自将，内挫虐焰，不使天下残于燎，可谓仁人也哉！议者<br /><br />&nbsp;&nbsp;&nbsp;&nbsp;谓过汉于、张，渠不信夫！<br /><br />&nbsp;&nbsp;&nbsp;&nbsp;商，字义声，或字秋卿，客新郑再世，因为新郑人。幼隐中条山。擢进士第。<br /><br />&nbsp;&nbsp;&nbsp;&nbsp;大中时，擢累尚书左丞。宣宗诏为巡边使，使有指，拜河中节度使。突厥残种保<br /><br />&nbsp;&nbsp;&nbsp;&nbsp;特峨山，以千帐度河自归，诏商绥定。商表处山东宽乡，置备征军，凡千人，襞<br /><br />&nbsp;&nbsp;&nbsp;&nbsp;纸为铠，劲矢不能洞。徙节山南东道，襄多山棚，为票贼，商取材卒为捕盗将，<br /><br />&nbsp;&nbsp;&nbsp;&nbsp;别为屯营，寇所发，辄迹捕，捕必得，遂为精兵。江西都将反，韦宙乘传抵山南<br /><br />&nbsp;&nbsp;&nbsp;&nbsp;发兵，商命部将韩季友以捕盗营士往。贼平，宙表留季友所部为纲纪。咸通初，<br /><br />&nbsp;&nbsp;&nbsp;&nbsp;以刑部尚书为诸道盐铁转运使，封东莞县子。四年，进同中书门下平章事，出为<br /><br />&nbsp;&nbsp;&nbsp;&nbsp;荆南节度使。累进太子太保，卒。<br /><br />&nbsp;&nbsp;&nbsp;&nbsp;子彦若，事僖宗为中书舍人。昭宗立，再用为御史中丞。张浚师败太原，以<br /><br />&nbsp;&nbsp;&nbsp;&nbsp;彦若为户部侍郎、同中书门下平章事。俄代李茂贞为凤翔节度使，不得入，还为<br /><br />&nbsp;&nbsp;&nbsp;&nbsp;御史大夫。乾宁初，复当国，进位太保、齐国公。崔胤专政，以彦若位己右，不<br /><br />&nbsp;&nbsp;&nbsp;&nbsp;悦，以平章事为清海军节度使，卒于镇，而行军司马刘隐因主留务。方时多难，<br /><br />&nbsp;&nbsp;&nbsp;&nbsp;彦若最见信于帝，有以事自陈者，帝曰：“汝当问彦若。”其所倚任如此。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937488);">加入书签</a><a
                        href="937450.html">上一页</a>&larr;<a href="index.html">返回列表</a>&rarr;<a
                            href="937530.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937450.html"; var next_page = "937530.html"; var index_page = "index.html"; var sortid = "9"; var article_id = "14231"; var chapter_id = "937488"; var articlename = "新唐书"; var chaptername = " 卷一百一十三 列传第三十八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>