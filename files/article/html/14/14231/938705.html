<!DOCTYPE html>
<html>
<head>
<meta charset="gbk" />
<title>新唐书- 卷一百三十六 列传第六十一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十六 列传第六十一全文， 卷一百三十六 列传第六十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十六 列传第六十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938705.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938705.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十六 列传第六十一</h1>
            <div class="link xb">
                <a href="938666.html">上一页</a>&larr;<a href="index.html">返回列表</a>&rarr;<a
                    href="938747.html">下一页</a></div>			
            <div id="BookText">&nbsp;&nbsp;&nbsp;&nbsp;◎李光弼<br /><br />&nbsp;&nbsp;&nbsp;&nbsp;李光弼，营州柳城人。父楷洛，本契丹酋长，武后时入朝，累官左羽林大将<br /><br />&nbsp;&nbsp;&nbsp;&nbsp;军，封蓟郡公。吐蕃寇河源，楷洛率精兵击走之。初行，谓人曰：“贼平，吾不<br /><br />&nbsp;&nbsp;&nbsp;&nbsp;归矣。”师还，卒于道，赠营州都督，谥曰忠烈。光弼严毅沉果，有大略，幼不<br /><br />&nbsp;&nbsp;&nbsp;&nbsp;嬉弄，善骑射。起家左卫亲府左郎将，累迁左清道率，兼安北都护，补河西王忠<br /><br />&nbsp;&nbsp;&nbsp;&nbsp;嗣府兵马使，充赤水军使。忠嗣遇之厚，虽宿将莫能比。尝曰：“它日得我兵者，<br /><br />&nbsp;&nbsp;&nbsp;&nbsp;光弼也。”俄袭父封。以破吐蕃、吐谷浑功，进云麾将军。朔方节度使安思顺表<br /><br />&nbsp;&nbsp;&nbsp;&nbsp;为副，知留后事，爱其材，欲以子妻之，光弼引疾去。陇右节度使哥舒翰异其操，<br /><br />&nbsp;&nbsp;&nbsp;&nbsp;表还长安。<br /><br />&nbsp;&nbsp;&nbsp;&nbsp;安禄山反，郭子仪荐其能，诏摄御史大夫，持节河东节度副大使，知节度事，<br /><br />&nbsp;&nbsp;&nbsp;&nbsp;兼云中太守。寻加魏郡太守、河北采访使。光弼以朔方兵五千出土门，东救常山，<br /><br />&nbsp;&nbsp;&nbsp;&nbsp;次真定，常山团结子弟执贼将安思义降。自颜杲卿死，郡为战区，露h蔽野，光<br /><br />&nbsp;&nbsp;&nbsp;&nbsp;弼酹而哭之，出为贼幽闭者，厚恤其家。时贼将史思明、李立节、蔡希德攻饶阳，<br /><br />&nbsp;&nbsp;&nbsp;&nbsp;光弼得思义，不杀，问其计，答曰：“今军行疲劳，逢敌不可支，不如按军入守，<br /><br />&nbsp;&nbsp;&nbsp;&nbsp;料胜而出。虏兵焱锐，弗能持重，图之万全。”光弼曰：“善。”据城待。明日，<br /><br />&nbsp;&nbsp;&nbsp;&nbsp;思明兵二万傅堞，光弼兵不得出，乃以劲弩五百射之，贼退，徙阵稍北。光弼出<br /><br />&nbsp;&nbsp;&nbsp;&nbsp;其南，夹滹沱而军。思明虽数困，然恃近救，解鞍休士。是日，饶阳贼五千至九<br /><br />&nbsp;&nbsp;&nbsp;&nbsp;门，光弼谍知之，提轻兵，敛旗鼓，伺贼方饭，袭杀之且尽。思明惧，引去，以<br /><br />&nbsp;&nbsp;&nbsp;&nbsp;奇兵断道。马食荐藉，光弼命将取刍行唐，贼钞击之，兵负户战，贼不能夺。<br /><br />&nbsp;&nbsp;&nbsp;&nbsp;会郭子仪收云中，诏悉众出井陉，与光弼合击贼九门西，思明大败，挺身走赵郡，<br /><br />&nbsp;&nbsp;&nbsp;&nbsp;立节中流矢死，希德走钜鹿。收稿城等十县，遂攻赵。诏加光弼范阳大都督府长<br /><br />&nbsp;&nbsp;&nbsp;&nbsp;史、范阳节度使。思明繇鼓城入博陵，杀官吏。景城、河间、信都、清河、平原、<br /><br />&nbsp;&nbsp;&nbsp;&nbsp;博平六郡结营自守，以附光弼。光弼急攻赵，一日拔之。士多卤掠，光弼坐谯门，<br /><br />&nbsp;&nbsp;&nbsp;&nbsp;收所获，悉归之民，城中大悦。进围博陵，未下。与子仪合击思明于嘉山，大破<br /><br />&nbsp;&nbsp;&nbsp;&nbsp;之。光弼以范阳本贼巢窟，当先取之，揠贼根本。会潼关失守，乃拔军入井陉。<br /><br />&nbsp;&nbsp;&nbsp;&nbsp;肃宗即位，诏以兵赴灵武，更授户部尚书、同中书门下平章事，节度如故。<br /><br />&nbsp;&nbsp;&nbsp;&nbsp;光弼以景城、河间兵五千入太原。前此，节度使王承业政弛谬，侍御史崔众主兵<br /><br />&nbsp;&nbsp;&nbsp;&nbsp;太原，每侮狎承业，光弼素不平。及是，诏众以兵付光弼。众素狂易，见光弼长<br /><br />&nbsp;&nbsp;&nbsp;&nbsp;揖，不即付兵，光弼怒，收系之。会使者至，拜众御史中丞。光弼曰：“众有罪，<br /><br />&nbsp;&nbsp;&nbsp;&nbsp;已前系，今但斩侍御史。若使者宣诏，亦斩中丞。”使者内诏不敢出，乃斩众以<br /><br />&nbsp;&nbsp;&nbsp;&nbsp;徇，威震三军。<br /><br />&nbsp;&nbsp;&nbsp;&nbsp;至德二载，思明、希德率高秀岩、牛廷d将兵十万攻光弼。时锐兵悉赴朔方，<br /><br />&nbsp;&nbsp;&nbsp;&nbsp;而麾下卒不满万，众议培城以守，光弼曰：“城环四十里，贼至治之，徒疲吾人。”<br /><br />&nbsp;&nbsp;&nbsp;&nbsp;乃彻民屋为摞石车，车二百人挽之，石所及辄数十人死，贼伤十二。思明为飞<br /><br />&nbsp;&nbsp;&nbsp;&nbsp;楼，障以木幔，筑土山临城，光弼遣穴地颓之。思明宴城下，倡优居台上靳指天<br /><br />&nbsp;&nbsp;&nbsp;&nbsp;子，光弼遣人隧地禽取之。思明大骇，徙牙帐远去，军中皆视地后行。又潜沟营<br /><br />&nbsp;&nbsp;&nbsp;&nbsp;地，将沈其军，乃阳约降。至期，以甲士守陴，遣裨校出，若送款者，思明大悦。<br /><br />&nbsp;&nbsp;&nbsp;&nbsp;俄而贼数千没于堑，城上鼓噪，突骑出乘之，俘斩万计。思明畏败，乃去，留希<br /><br />&nbsp;&nbsp;&nbsp;&nbsp;德攻太原。光弼出敢死士搏贼，斩首七万级，希德委资粮遁走。初，贼至，光弼<br /><br />&nbsp;&nbsp;&nbsp;&nbsp;设公幄城隅以止息，经府门不顾。围解，阅三昔乃归私寝。收清夷、横野等军。<br /><br />&nbsp;&nbsp;&nbsp;&nbsp;贼别将攻好，破大横关，光弼追败之。加检校司徒，寻迁司空，封郑国公，食<br /><br />&nbsp;&nbsp;&nbsp;&nbsp;实户八百。<br /><br />&nbsp;&nbsp;&nbsp;&nbsp;乾元元年，入朝，诏朝官四品以上郊谒，进兼侍中。与九节度围安庆绪于相<br /><br />&nbsp;&nbsp;&nbsp;&nbsp;州，大战邺西，败之。光弼与诸将议：“思明勒兵魏州，欲以怠我，不如起军逼<br /><br />&nbsp;&nbsp;&nbsp;&nbsp;之。彼惩嘉山之败，不敢轻出，则庆绪可禽。”观军容使鱼朝恩固谓不可。既而<br /><br />&nbsp;&nbsp;&nbsp;&nbsp;思明来援，光弼拒贼，战尤力，杀略大当。会诸将惊溃，各引归，所在剽掠，独<br /><br />&nbsp;&nbsp;&nbsp;&nbsp;光弼整众还太原。帝贷诸将罪，以光弼兼幽州大都督府长史，知诸道节度行营事。<br /><br />&nbsp;&nbsp;&nbsp;&nbsp;又代子仪为朔方节度使。未几，为天下兵马副元帅。<br /><br />&nbsp;&nbsp;&nbsp;&nbsp;光弼以河东骑五百驰东都，夜入其军，且谓贼方窥洛，当扼虎牢，帅师东出<br /><br />&nbsp;&nbsp;&nbsp;&nbsp;河上。檄召兵马使张用济，用济惮光弼严，教诸将逗留其兵。用济单骑入谒，光<br /><br />&nbsp;&nbsp;&nbsp;&nbsp;弼斩之，以辛京杲代。复追都将仆固怀恩，怀恩惧，先期至。会滑汴节度使许叔<br /><br />&nbsp;&nbsp;&nbsp;&nbsp;冀战不利，降贼，思明乘胜西向。光弼敦阵徐行，趋东京，谓留守韦陟曰：“贼<br /><br />&nbsp;&nbsp;&nbsp;&nbsp;新胜，难与争锋，欲诎之以计。然洛无见粮，危磕咽兀公计安出？”陟曰：“<br /><br />&nbsp;&nbsp;&nbsp;&nbsp;益陕兵，公保潼关，可以持久。”光弼曰：“两军相敌，尺寸地必争。今委五百<br /><br />&nbsp;&nbsp;&nbsp;&nbsp;里而守关，贼得地，势益张。不如移军河阳，北阻泽、潞，胜则出，败则守，表<br /><br />&nbsp;&nbsp;&nbsp;&nbsp;里相应，贼不得西，此猿臂势也。夫辨朝廷之礼，我不如公；论军旅胜负，公不<br /><br />&nbsp;&nbsp;&nbsp;&nbsp;如我。”陟不能答。判官韦损曰：“东都乃帝宅，公当守之。”光弼曰：“汜水、<br /><br />&nbsp;&nbsp;&nbsp;&nbsp;岭尽为贼蹊，子能尽守乎？”遂檄河南纵官吏避贼，\无留人，督军取战守备。<br /><br />&nbsp;&nbsp;&nbsp;&nbsp;思明至偃师，光弼悉军趋河阳，身以五百骑殿。贼游骑至石桥，诸将曰：“<br /><br />&nbsp;&nbsp;&nbsp;&nbsp;并城而北乎？当石桥进乎？”光弼曰：“当石桥进。”夜甲，士持炬徐引，部曲<br /><br />&nbsp;&nbsp;&nbsp;&nbsp;重坚，贼不敢逼。已入三城，众二万，军才十日粮，与卒伍均少弃甘。贼惮光弼，<br /><br />&nbsp;&nbsp;&nbsp;&nbsp;未敢犯宫阙，顿白马祠，治堑沟，筑月城以守。贼攻光弼，与战中氵单西，破逆<br /><br />&nbsp;&nbsp;&nbsp;&nbsp;党，斩千级，溺死者甚众，生执五千人。初，光弼谓李抱玉曰：“将军能为我守<br /><br />&nbsp;&nbsp;&nbsp;&nbsp;南城二日乎？”抱玉曰：“过期何若？”曰：“弃之。”抱玉许诺。即绐贼曰：<br /><br />&nbsp;&nbsp;&nbsp;&nbsp;“吾粮尽，明日当降。”贼喜，敛兵待期。抱玉已缮完，即请战。贼忿欺，急攻<br /><br />&nbsp;&nbsp;&nbsp;&nbsp;之。抱玉出奇兵夹击，俘获过当，贼帅周挚引却。光弼自将治中氵单，树壁掘堑。<br /><br />&nbsp;&nbsp;&nbsp;&nbsp;挚舍南城攻中氵单，光弼遣荔非元礼战羊马，贼大溃。挚收兵复振，与安太清合<br /><br />&nbsp;&nbsp;&nbsp;&nbsp;众三万攻北城。光弼敛军入，登陴望曰：“彼军虽锐，然方阵而嚣，不足虞也，<br /><br />&nbsp;&nbsp;&nbsp;&nbsp;日中当破。”乃出战，及期未决，召诸将曰：“彼强而可破者，乱也。今以乱击<br /><br />&nbsp;&nbsp;&nbsp;&nbsp;乱，宜无功。”因问：“贼阵何所最坚？”曰：“西北隅。”召郝廷玉曰：“为<br /><br />&nbsp;&nbsp;&nbsp;&nbsp;我以麾下破之。”曰：“廷玉所将步卒，请骑五百。”与之三百。复问其次，曰：<br /><br />&nbsp;&nbsp;&nbsp;&nbsp;“东南隅。”召论惟贞，辞曰：“蕃将也，不知步战，请铁骑三百。”与之二百。<br /><br />&nbsp;&nbsp;&nbsp;&nbsp;乃出赐马四十，分给廷玉等。光弼执大旗曰：“望吾旗，麾若缓，可观便宜。若<br /><br />&nbsp;&nbsp;&nbsp;&nbsp;三麾至地，诸军毕入，生死以之，退者斩！”既而冯堞望廷玉军不能前，趣左右<br /><br />&nbsp;&nbsp;&nbsp;&nbsp;取其首来。廷玉曰：“马中矢，非却也。”乃命易佗马。有裨将援矛刺贼，洞马<br /><br />&nbsp;&nbsp;&nbsp;&nbsp;腹，中数人，又有迎贼不战而却者，光弼召援矛者赐绢五百匹，不战者斩。光弼<br /><br />&nbsp;&nbsp;&nbsp;&nbsp;麾旗三，诸军争奋，贼众奔败，斩首万馀级，俘八千馀人，马二千，军资器械以<br /><br />&nbsp;&nbsp;&nbsp;&nbsp;亿计，禽周挚、徐璜玉、李秦授，惟太清挺身走。思明未知，犹攻南城，光弼驱<br /><br />&nbsp;&nbsp;&nbsp;&nbsp;所俘示之，思明大惧，筑垒以拒官军。始，光弼将战，内刀于靴，曰：“战，危<br /><br />&nbsp;&nbsp;&nbsp;&nbsp;事。吾位三公，不可辱于贼。万有一不捷，当自刎以谢天子。”及是，西向拜舞，<br /><br />&nbsp;&nbsp;&nbsp;&nbsp;三军感动。太清袭怀州，守之。<br /><br />&nbsp;&nbsp;&nbsp;&nbsp;上元元年，加太尉、中书令。进围怀州，思明来救，光弼再逐北。思明见兵<br /><br />&nbsp;&nbsp;&nbsp;&nbsp;河清，声度河绝饷路。光弼壁野水度，既夕还军，留牙将雍希颢守，曰：“贼将<br /><br />&nbsp;&nbsp;&nbsp;&nbsp;高晖、李日越，万人敌也，贼必使劫我。尔留此，贼至勿与战，若降，与偕来。”<br /><br />&nbsp;&nbsp;&nbsp;&nbsp;左右窃怪语无伦。是日，思明果召日越曰：“光弼野次，尔以铁骑五百夜取之，<br /><br />&nbsp;&nbsp;&nbsp;&nbsp;不然，无归！”日越至垒，使人问曰：“太尉在乎？”曰：“去矣。”“兵几何？”<br /><br />&nbsp;&nbsp;&nbsp;&nbsp;曰：“千人。”“将为谁？”曰：“雍希颢。”日越谓其下曰：“我受命云何，<br /><br />&nbsp;&nbsp;&nbsp;&nbsp;今顾获希颢，归不免死。”遂请降。希颢与俱至，光弼厚待之，表授特进，兼金<br /><br />&nbsp;&nbsp;&nbsp;&nbsp;吾大将军。高晖闻，亦降。或问：“公降二将何易也？”光弼曰：“思明再败，<br /><br />&nbsp;&nbsp;&nbsp;&nbsp;恨不得野战，闻我野次，彼固易之，命将来袭，必许以死。希颢无名，不足以为<br /><br />&nbsp;&nbsp;&nbsp;&nbsp;功。日越惧死，不降何待？高晖材出日越之右，降者见遇，贰者得不思奋乎？”<br /><br />&nbsp;&nbsp;&nbsp;&nbsp;诸军决丹水灌怀州，未下。光弼令廷玉由地道入，得其军号，登陴大呼，王师乘<br /><br />&nbsp;&nbsp;&nbsp;&nbsp;城，禽太清、杨希仲，送之京师，献俘太庙。进食实户一千五百。<br /><br />&nbsp;&nbsp;&nbsp;&nbsp;思明使谍宣言贼将士皆北人，讴吟思归。朝恩信然，屡上贼可灭状。诏谕光<br /><br />&nbsp;&nbsp;&nbsp;&nbsp;弼，光弼固言贼方锐，未可轻动。仆固怀恩u光弼功，阴佐朝恩陈扫除计。使<br /><br />&nbsp;&nbsp;&nbsp;&nbsp;者来督战，光弼不得已，令李抱玉守河阳，出师次北邙。光弼使傅山阵，怀恩曰：<br /><br />&nbsp;&nbsp;&nbsp;&nbsp;“我用骑，今迫险，非便地，请阵诸原。”光弼曰：“有险，可以胜，可以败；<br /><br />&nbsp;&nbsp;&nbsp;&nbsp;阵于原，败斯歼矣。且贼致死于我，不如阻险。”怀恩不从。贼据高原，以长戟<br /><br />&nbsp;&nbsp;&nbsp;&nbsp;七百，壮士执刀随之，委物伪遁。怀恩军争剽获，伏兵发，官军大溃。怀州复陷，<br /><br />&nbsp;&nbsp;&nbsp;&nbsp;光弼度河保闻喜，抱玉以兵寡，弃河阳。光弼请罪，帝以怀恩违令覆军，优诏召<br /><br />&nbsp;&nbsp;&nbsp;&nbsp;光弼入朝。恳让太尉，更拜开府仪同三司、中书令、河中尹、晋绛等州节度使。<br /><br />&nbsp;&nbsp;&nbsp;&nbsp;未几，复拜太尉，兼侍中、河南副元帅，知河南、淮南东西、山南东、荆南五道<br /><br />&nbsp;&nbsp;&nbsp;&nbsp;节度行营事，镇泗州。帝为赋诗以饯。<br /><br />&nbsp;&nbsp;&nbsp;&nbsp;朝义乘邙山之捷，进略申、光等十三州，光弼舆疾就道，监军使以兵少，请<br /><br />&nbsp;&nbsp;&nbsp;&nbsp;保扬州。光弼曰：“朝廷以安危寄我，贼安知吾众寡？若出不意，当自溃。”遂<br /><br />&nbsp;&nbsp;&nbsp;&nbsp;疾驱入徐州。时朝义围李岑于宋州，使田神功击走之。初，神功平刘展，逗留淮<br /><br />&nbsp;&nbsp;&nbsp;&nbsp;南，尚衡、殷仲卿相攻兖、郓间，来擅襄阳，及光弼至屯，朝义走，神功还河<br /><br />&nbsp;&nbsp;&nbsp;&nbsp;南，、衡、仲卿踵入朝，其为诸将惮服类此。宝应元年，进封临淮郡王。光弼<br /><br />&nbsp;&nbsp;&nbsp;&nbsp;收许州，斩贼赢千级，缚伪将二十二人。朝义分兵攻宋州，光弼破走之。浙东贼<br /><br />&nbsp;&nbsp;&nbsp;&nbsp;袁晁反台州，建元宝胜，以建丑为正月，残剽州县。光弼遣麾下破其众于衢州。<br /><br />&nbsp;&nbsp;&nbsp;&nbsp;广德元年，遂禽晁，浙东平。诏增实封户二千，与一子三品阶，赐铁券，名藏太<br /><br />&nbsp;&nbsp;&nbsp;&nbsp;庙，图形凌烟阁。<br /><br />&nbsp;&nbsp;&nbsp;&nbsp;相州、北邙之败，朝恩羞其策缪，故深忌光弼切骨，而程元振尤疾之。二人<br /><br />&nbsp;&nbsp;&nbsp;&nbsp;用事，日谋有以中伤者。及来为元振谗死，光弼愈恐。吐蕃寇京师，代宗诏入<br /><br />&nbsp;&nbsp;&nbsp;&nbsp;援，光弼畏祸，迁延不敢行。及帝幸陕，犹倚以为重，数存问其母，以解嫌疑。<br /><br />&nbsp;&nbsp;&nbsp;&nbsp;帝还长安，因拜东都留守，察其去就。光弼以久须诏书不至，归徐州收租赋为解。<br /><br />&nbsp;&nbsp;&nbsp;&nbsp;帝令郭子仪自河中辇其母还京。二年，光弼疾笃，奉表上前后所赐实封，诏不许。<br /><br />&nbsp;&nbsp;&nbsp;&nbsp;将吏问后事，答曰：“吾淹军中，不得就养，为不孝子，尚何言哉！”取所余绢<br /><br />&nbsp;&nbsp;&nbsp;&nbsp;布分遗部将。薨，年五十七。部将即以其布遂为光弼行丧，号哭相问。帝遣使吊<br /><br />&nbsp;&nbsp;&nbsp;&nbsp;恤其母，赠太保，谥曰武穆，诏百官送葬延平门外。<br /><br />&nbsp;&nbsp;&nbsp;&nbsp;光弼用兵，谋定而后战，能以少覆众。治师训整，天下服其威名，军中指顾，<br /><br />&nbsp;&nbsp;&nbsp;&nbsp;诸将不敢仰视。初，与郭子仪齐名，世称“李郭”，而战功推为中兴第一。其代<br /><br />&nbsp;&nbsp;&nbsp;&nbsp;子仪朔方也，营垒、士卒、麾帜无所更，而光弼一号令之，气色乃益精明云。<br /><br />&nbsp;&nbsp;&nbsp;&nbsp;子汇，有志操，廉介自将。从贾耽为裨将，奏兼御史大夫。元和初，分徐州<br /><br />&nbsp;&nbsp;&nbsp;&nbsp;苻离为宿州，光弼有遗爱，擢汇为刺史。后迁泾原节度使，罢军中杂徭，出奉钱<br /><br />&nbsp;&nbsp;&nbsp;&nbsp;赎将士质卖子，还其家。卒，赠工部尚书。光弼弟光进，字太应。初为房g裨将，<br /><br />&nbsp;&nbsp;&nbsp;&nbsp;将北军战陈涛斜，兵败，奔行在，肃宗宥之。代宗即位，拜检校太子太保，封凉<br /><br />&nbsp;&nbsp;&nbsp;&nbsp;国公。吐蕃入寇，至便桥，郭子仪为副元帅，光进及郭英V佐之。自至德后与李<br /><br />&nbsp;&nbsp;&nbsp;&nbsp;辅国并掌禁兵，委以心膂。光弼被谮，出为渭北、宁节度使。永泰初，封武威<br /><br />&nbsp;&nbsp;&nbsp;&nbsp;郡王。累迁太子太保，卒。母李，有须数十，长五寸许，封韩国太夫人，二子节<br /><br />&nbsp;&nbsp;&nbsp;&nbsp;制皆一品。死葬长安南原，将相奠祭凡四十四幄，时以为荣。<br /><br />&nbsp;&nbsp;&nbsp;&nbsp;光弼所部将李怀光、仆固怀恩、田神功、李抱玉、董秦、哥舒曜、韩游环、<br /><br />&nbsp;&nbsp;&nbsp;&nbsp;浑释之、辛京杲自有传。若荔非元礼、郝廷玉、李国臣、白孝德、张伯仪、白元<br /><br />&nbsp;&nbsp;&nbsp;&nbsp;光、陈利贞、侯仲庄、柏良器，皆章章可称列者，附次左方。<br /><br />&nbsp;&nbsp;&nbsp;&nbsp;荔非元礼起裨将，累兼御史中丞。光弼守河阳，周挚攻北城，光弼方壁中<br /><br />&nbsp;&nbsp;&nbsp;&nbsp;氵单，挚闻，并兵从光弼。光弼使元礼守羊马城，植小旗城东北隅，望挚军。挚恃<br /><br />&nbsp;&nbsp;&nbsp;&nbsp;众，直逼城，以车千乘载木鹅H车，麾兵填堑，八道并进。光弼谕元礼曰：“中<br /><br />&nbsp;&nbsp;&nbsp;&nbsp;丞视贼过兵不顾，何也？”报曰：“公欲守邪？战欤？”光弼曰：“战。”曰：<br /><br />&nbsp;&nbsp;&nbsp;&nbsp;“方战，贼为我实堑，复何怪？”光弼曰：“吾虑不及此，公勉之。”元礼遂出<br /><br />&nbsp;&nbsp;&nbsp;&nbsp;战，挚军小却。元礼以敌坚，未可以驰，还军示弱，怠其意。光弼怒，使召元礼，<br /><br />&nbsp;&nbsp;&nbsp;&nbsp;欲按军法。答曰：“方战，不及往，请破贼以见。”因休栅中，良久，顾麾下曰：<br /><br />&nbsp;&nbsp;&nbsp;&nbsp;“向公来召，殆欲斩我。斗死有名，无庸受戮。”乃下马持刀，_目直前，锐士<br /><br />&nbsp;&nbsp;&nbsp;&nbsp;堵而进，左右奋击，一当数人，斩贼数百首，挚遁去。以功累迁骠骑大将军、怀<br /><br />&nbsp;&nbsp;&nbsp;&nbsp;州刺史，知镇西、北庭行营节度使。上元二年，光弼进收洛阳，军败，元礼徙军<br /><br />&nbsp;&nbsp;&nbsp;&nbsp;翼成，为麾下所害。<br /><br />&nbsp;&nbsp;&nbsp;&nbsp;郝廷玉骁勇善格斗，为光弼爱将。及保河阳，禽徐璜玉，功为多。累封安边<br /><br />&nbsp;&nbsp;&nbsp;&nbsp;郡王，授神策将军。吐蕃犯京畿，与马U屯中渭桥。它日，鱼朝恩闻其善布阵，<br /><br />&nbsp;&nbsp;&nbsp;&nbsp;请观之。廷玉申号令，鸣鼓角，部伍坐作进退若一。朝恩叹曰：“吾处兵间久，<br /><br />&nbsp;&nbsp;&nbsp;&nbsp;今始识训练法。”廷玉恻然曰：“此临淮王遗法也。王善御军，赏当功，罚适过，<br /><br />&nbsp;&nbsp;&nbsp;&nbsp;每校旗，不如令者辄斩。由是人皆自效，而赴蹈驰突，心破胆裂。自临淮殁，无<br /><br />&nbsp;&nbsp;&nbsp;&nbsp;复校旗事，此安足赏哉？”累为秦州刺史。卒，赠工部尚书。<br /><br />&nbsp;&nbsp;&nbsp;&nbsp;李国臣，河西人，本姓安。力能抉关，以折冲从收鱼海五城，迁中郎将。后<br /><br />&nbsp;&nbsp;&nbsp;&nbsp;为朔方将，积劳擢云麾大将军，赐姓李。从光弼守河阳，累封临川郡王。大历八<br /><br />&nbsp;&nbsp;&nbsp;&nbsp;年，为盐州刺史。吐蕃败浑{于黄菩原，将略F、陇，国臣谓人曰：“虏乘胜，<br /><br />&nbsp;&nbsp;&nbsp;&nbsp;必扰京师，我趋秦原，彼当反顾。”乃引兵登安乐山，鸣鼓而西，日行三十里。<br /><br />&nbsp;&nbsp;&nbsp;&nbsp;吐蕃闻之，自百里城回军，逾险，{因击败之。卒，赠扬州大都督。<br /><br />&nbsp;&nbsp;&nbsp;&nbsp;白孝德，安西人，事光弼为偏裨。史思明攻河阳，使骁将刘龙仙以骑五十挑<br /><br />&nbsp;&nbsp;&nbsp;&nbsp;战，加右足马Q上，骂光弼。光弼登城顾诸将曰：“孰能取是贼？”仆固怀恩<br /><br />&nbsp;&nbsp;&nbsp;&nbsp;请行，光弼曰：“是非大将所宜。”左右以孝德对。召问所须几兵，对曰：“愿<br /><br />&nbsp;&nbsp;&nbsp;&nbsp;出五十骑，见可而进，大军鼓噪以张吾气，足矣。”光弼抚其背遣之。孝德拥二<br /><br />&nbsp;&nbsp;&nbsp;&nbsp;矛，策马绝河，半济，怀恩贺曰：“事克矣。其揽辔便辟，可万全者。”龙仙见，<br /><br />&nbsp;&nbsp;&nbsp;&nbsp;易之，不为动。将至，若引避然，孝德振手止之曰：“侍中使致辞，无它。”与<br /><br />&nbsp;&nbsp;&nbsp;&nbsp;语须之，_目曰：“贼识我乎？我，白孝德也。”龙仙骂之，乃跃马前搏，城上<br /><br />&nbsp;&nbsp;&nbsp;&nbsp;因大噪，五十骑继进，龙仙环堤走，追斩其首以还。后累功至北庭行营节度使，<br /><br />&nbsp;&nbsp;&nbsp;&nbsp;徙宁。仆固怀恩引吐蕃兵入寇，孝德击败之。永泰初，吐蕃、回纥围泾阳，郭<br /><br />&nbsp;&nbsp;&nbsp;&nbsp;子仪说回纥约盟，吐蕃退走，子仪使浑{以兵五千出奉天，命孝德应之，大战赤<br /><br />&nbsp;&nbsp;&nbsp;&nbsp;沙烽，斩获甚众。累封昌化郡王，历太子少傅。建中元年卒，赠太保。<br /><br />&nbsp;&nbsp;&nbsp;&nbsp;张伯仪，魏州人，以战功隶光弼军。浙贼袁晁反，使伯仪讨平之，功第一，<br /><br />&nbsp;&nbsp;&nbsp;&nbsp;擢睦州刺史。后为江陵节度使。朴厚不知书，然推诚遇人，军中畏肃，民亦便之。<br /><br />&nbsp;&nbsp;&nbsp;&nbsp;李希烈反，诏与贾耽、张献甫收安州。战不利，伯仪中流矢，师却，失所持节。<br /><br />&nbsp;&nbsp;&nbsp;&nbsp;贼追及，奋刀以御之，两刃相向不得下，会救至，免。至汉水，拿野人船以达沔<br /><br />&nbsp;&nbsp;&nbsp;&nbsp;州。溃兵至江陵，哭于廷，伯仪妻劳勉，出其家帛给之，乃定。伯仪收散卒还。<br /><br />&nbsp;&nbsp;&nbsp;&nbsp;久之，除右龙武统军。卒，赠扬州大都督。既请谥，博士李吉甫议以“中兴三十<br /><br />&nbsp;&nbsp;&nbsp;&nbsp;年而兵未戢者，将帅养寇藩身也。若以亡败为戒，则总干戈者必图万全，而不决<br /><br />&nbsp;&nbsp;&nbsp;&nbsp;战。若伯仪虽败，而其忠可录。”遂谥曰恭。<br /><br />&nbsp;&nbsp;&nbsp;&nbsp;白元光，字元光，其先突厥人。父道生，历宁、朔州刺史。元光初隶本军，<br /><br />&nbsp;&nbsp;&nbsp;&nbsp;补节度先锋。安禄山反，诏徙朔方兵东讨，元光领所部结义营，长驱从光弼出土<br /><br />&nbsp;&nbsp;&nbsp;&nbsp;门。累迁太子詹事，封南阳郡王，为两都游弈使。<br /><br />&nbsp;&nbsp;&nbsp;&nbsp;长安平，率兵清宫，进击馀寇，身被数创，肃宗躬为傅药。转卫尉卿，兼朔<br /><br />&nbsp;&nbsp;&nbsp;&nbsp;方先锋。史思明攻河阳，光弼召主骑军。其后历灵武留后、定远城使。贞元二年<br /><br />&nbsp;&nbsp;&nbsp;&nbsp;卒，赠越州都督。<br /><br />&nbsp;&nbsp;&nbsp;&nbsp;陈利贞，幽州范阳人。初为平卢将，安禄山乱，从光弼军河南。张巡被围睢<br /><br />&nbsp;&nbsp;&nbsp;&nbsp;阳也，光弼遣郝廷玉及利贞救之，轻骑出入，廷玉称为胜己，以子妻之。及归，<br /><br />&nbsp;&nbsp;&nbsp;&nbsp;荐于光弼，自行间累迁检校太子宾客，封静戎郡王。李希烈叛，诏哥舒曜东讨，<br /><br />&nbsp;&nbsp;&nbsp;&nbsp;利贞为前锋，次郏城。贼众大集，利贞出奇兵五百，横捣其右，贼锋诎，数月不<br /><br />&nbsp;&nbsp;&nbsp;&nbsp;敢前。及希烈攻曜襄城，利贞登陴捍守，七十日未尝栉沐，非议事不下城。朱<br /><br />&nbsp;&nbsp;&nbsp;&nbsp;反，利贞及张廷芝所统士皆幽、蓟、河、陇人，故与廷芝合谋应，而利贞麾下<br /><br />&nbsp;&nbsp;&nbsp;&nbsp;亦从为乱。夜半，难作，利贞拔剑当军门，大呼曰：“欲过门者，先杀我！”众<br /><br />&nbsp;&nbsp;&nbsp;&nbsp;畏其勇，乃止。廷芝出奔。德宗嘉之，擢汝州防御使。贞元五年，疽发首，卒。<br /><br />&nbsp;&nbsp;&nbsp;&nbsp;遗观察使崔纵书，自陈受国恩，恨不得死所云。<br /><br />&nbsp;&nbsp;&nbsp;&nbsp;侯仲庄，字仲庄，蔚州人。为光弼先锋，授忠武将军。禽安太清有功，累加<br /><br />&nbsp;&nbsp;&nbsp;&nbsp;冠军将军。仆固怀恩以朔方反，仲庄为都将，训兵自守，号为“平射”，人畏其<br /><br />&nbsp;&nbsp;&nbsp;&nbsp;锋。怀恩败，郭子仪代之，引为腹心。封上谷郡王，为神策京西将。德宗幸奉天，<br /><br />&nbsp;&nbsp;&nbsp;&nbsp;迁左卫将军，为防城使。修垒堞，昼夜执戈徼巡。从幸兴元，殿军骆谷，授防御<br /><br />&nbsp;&nbsp;&nbsp;&nbsp;招收使。帝还都，复镇奉天，几二十年。卒，赠洪州都督。<br /><br />&nbsp;&nbsp;&nbsp;&nbsp;柏良器，字公亮，魏州人。父造，以获嘉令死安禄山难。乃学击剑，欲报贼。<br /><br />&nbsp;&nbsp;&nbsp;&nbsp;父友王奂为光弼从事，见之曰：“尔额文似临淮王，面黑子似颜平原，殆能立功。”<br /><br />&nbsp;&nbsp;&nbsp;&nbsp;乃荐之光弼。授兵平山越，迁左武卫中郎将。以部兵隶浙西，豫平袁晁、方清。<br /><br />&nbsp;&nbsp;&nbsp;&nbsp;其后潘狞虎、胡参分据小伤、蒸里，又击破之。是时年二十四，更战阵六十二。<br /><br />&nbsp;&nbsp;&nbsp;&nbsp;李希烈围宁陵，遏水灌之，亲令军中明日拔城。良器以救兵至，择弩手善游<br /><br />&nbsp;&nbsp;&nbsp;&nbsp;者，沿汴渠夜入，及旦，伏弩发，贼乘城者皆死。录功封平原郡王，入为左神策<br /><br />&nbsp;&nbsp;&nbsp;&nbsp;军大将军、知军事，图形凌烟阁。募材勇以代士卒市贩者，中尉窦文场恶之，坐<br /><br />&nbsp;&nbsp;&nbsp;&nbsp;友人阑入，换右领军卫。自是军政皆中官专之。终左领军卫大将军，赠陕州大都<br /><br />&nbsp;&nbsp;&nbsp;&nbsp;督。子耆，别传。<br /><br />&nbsp;&nbsp;&nbsp;&nbsp;乌承u，字德润，张掖人。开元中，与族兄承恩皆为平卢先锋，沉勇而决，<br /><br />&nbsp;&nbsp;&nbsp;&nbsp;号“辕门二龙”。契丹可突于杀其王邵固降突厥，而奚亦乱，其王鲁苏挈族属及<br /><br />&nbsp;&nbsp;&nbsp;&nbsp;邵固妻子自归。是岁，奚、契丹入寇，诏承u击之，破于捺禄山。二十二年，诏<br /><br />&nbsp;&nbsp;&nbsp;&nbsp;信安王t率幽州长史赵含章进讨，承u请含章曰：“二虏固剧贼，前日战而北，<br /><br />&nbsp;&nbsp;&nbsp;&nbsp;非畏我，乃诱我也。公宜畜锐以折其谋。”含章不信，战白城，果大败。承u独<br /><br />&nbsp;&nbsp;&nbsp;&nbsp;按队出其右，斩首万计，可突于奔北奚。<br /><br />&nbsp;&nbsp;&nbsp;&nbsp;渤海大武艺与弟门艺战国中，门艺来，诏与太仆卿金思兰发范阳、新罗兵十<br /><br />&nbsp;&nbsp;&nbsp;&nbsp;万讨之，无功。武艺遣客刺门艺于东都，引兵至马都山，屠城邑。承u窒要路，<br /><br />&nbsp;&nbsp;&nbsp;&nbsp;堑以大石，亘四百里，虏不得入。于是流民得还，士少休，脱铠而耕，岁省度支<br /><br />&nbsp;&nbsp;&nbsp;&nbsp;运钱。安庆绪使史思明守范阳，思明恃兵强，为自固计。庆绪密遣阿史那承庆、<br /><br />&nbsp;&nbsp;&nbsp;&nbsp;安守忠就督事，且图之。承u劝思明曰：“唐家中兴，与天下更始，庆绪偷肆晷<br /><br />&nbsp;&nbsp;&nbsp;&nbsp;刻，公殆与俱亡。有如束身本朝，湔洗前污，此反掌功耳。”思明善之，斩承庆<br /><br />&nbsp;&nbsp;&nbsp;&nbsp;等，奉表听命。始，承恩为冀州刺史，失守，思明护送东都，故肃宗使自云中趋<br /><br />&nbsp;&nbsp;&nbsp;&nbsp;幽州开说思明，与承u谋投衅杀之，不克，死。承u奔李光弼，表为冠军将军，<br /><br />&nbsp;&nbsp;&nbsp;&nbsp;封昌化郡王，为石岭军使。王思礼为节度使，军政倚办焉。久之，移疾还京师，<br /><br />&nbsp;&nbsp;&nbsp;&nbsp;卒，年九十六。子重胤，别传。<br /><br />&nbsp;&nbsp;&nbsp;&nbsp;赞曰：李光弼生戎虏之绪，沉鸷有守。遭禄山变，拔任兵柄，其策敌制胜不<br /><br />&nbsp;&nbsp;&nbsp;&nbsp;世出，赏信罚明，士卒争奋，毅然有古良将风。本夫终父丧不入妻室，位王公事<br /><br />&nbsp;&nbsp;&nbsp;&nbsp;继母至孝，好读班固《汉书》，异夫庸人武夫者。及困于口舌，不能以忠自明，<br /><br />&nbsp;&nbsp;&nbsp;&nbsp;奄侍内构，遂陷嫌隙，谋就全安，而身益危，所谓工于料人而拙于谋己邪。方攘<br /><br />&nbsp;&nbsp;&nbsp;&nbsp;袂徇国，天下风靡；一为迁延，而田神功等皆不受约束，卒以忧死。功臣去就，<br /><br />&nbsp;&nbsp;&nbsp;&nbsp;可不慎邪？呜呼，光弼虽有不释位之诛，然谗人为害，亦可畏矣，将时之不幸欤！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938705);">加入书签</a><a
                        href="938666.html">上一页</a>&larr;<a href="index.html">返回列表</a>&rarr;<a
                            href="938747.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938666.html"; var next_page = "938747.html"; var index_page = "index.html"; var sortid = "9"; var article_id = "14231"; var chapter_id = "938705"; var articlename = "新唐书"; var chaptername = " 卷一百三十六 列传第六十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>