<!DOCTYPE html>
<html>
<head>
<meta charset="gbk" />
<title>新唐书- 卷三十三 志第二十三-在线阅读-哈西文学网</title>
<meta name="keywords" content="欧阳修、宋祁，新唐书， 卷三十三 志第二十三全文， 卷三十三 志第二十三在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷三十三 志第二十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/910852.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/910852.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 志第二十三</h1>
            <div class="link xb">
                <a href="910798.html">上一页</a>&larr;<a href="index.html">返回列表</a>&rarr;<a
                    href="910879.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文三<br /><br />&nbsp;&nbsp;&nbsp;&nbsp;○月五星凌犯及星变<br /><br />&nbsp;&nbsp;&nbsp;&nbsp;隋大业十三年六月，镇星赢而旅于参。参，唐星也。李淳风曰：“镇星主福，<br /><br />&nbsp;&nbsp;&nbsp;&nbsp;未当居而居，所宿国吉。”<br /><br />&nbsp;&nbsp;&nbsp;&nbsp;义宁二年三月丙午，荧惑入东井。占曰：“大人忧。”<br /><br />&nbsp;&nbsp;&nbsp;&nbsp;武德元年五月庚午，太白昼见。占曰：“兵起，臣强。”六月丙子，荧惑犯<br /><br />&nbsp;&nbsp;&nbsp;&nbsp;右执法。占曰：“执法，大臣象。”二年七月戊寅，月犯牵牛。凡月与列宿相犯，<br /><br />&nbsp;&nbsp;&nbsp;&nbsp;其宿地忧。牵牛，吴、越分。九月庚寅，大白昼见。冬，荧惑守五诸侯。六年七<br /><br />&nbsp;&nbsp;&nbsp;&nbsp;月癸卯，荧惑犯舆鬼西南星。占曰：“大臣有诛。”七年六月，荧惑犯右执法。<br /><br />&nbsp;&nbsp;&nbsp;&nbsp;七月戊寅，岁星犯毕。占曰：“边有兵。”八年九月癸丑，荧惑入太微。太微，<br /><br />&nbsp;&nbsp;&nbsp;&nbsp;天廷也。冬，太白入南斗。斗主爵禄。九年五月，太白昼见；六月丁巳，经天；<br /><br />&nbsp;&nbsp;&nbsp;&nbsp;己未，又经天。在秦分。丙寅，月犯氐。氐为天子宿宫。己卯，太白昼见；七月<br /><br />&nbsp;&nbsp;&nbsp;&nbsp;辛亥，昼见；甲寅，昼见；八月丁巳，昼见。太白，上公；经天者，阴乘阳也。<br /><br />&nbsp;&nbsp;&nbsp;&nbsp;贞观三年三月丁丑，岁星逆行入氐。占曰：“人君治宫室过度。”一曰；“<br /><br />&nbsp;&nbsp;&nbsp;&nbsp;饥。”五年五月庚申，镇星犯键闭。占为腹心喉舌臣。九年四月丙午，荧惑犯轩<br /><br />&nbsp;&nbsp;&nbsp;&nbsp;辕。十年四月癸酉，复犯之。占曰：“荧惑主礼，礼失而后罚出焉。”轩辕为后<br /><br />&nbsp;&nbsp;&nbsp;&nbsp;宫。十一年二月癸未，荧惑入舆鬼。占曰；“贼在大人侧。”十二年六月辛卯，<br /><br />&nbsp;&nbsp;&nbsp;&nbsp;荧惑入东井。占曰：“旱。”十三年五月乙巳，犯右执法。六月，太白犯东井北<br /><br />&nbsp;&nbsp;&nbsp;&nbsp;辕。井，京师分也。十四年十一月壬午，月入太微。占曰；“君不安。”十五年<br /><br />&nbsp;&nbsp;&nbsp;&nbsp;二月，芝惑逆行，犯太微东上相。十六年五月，太白犯毕左股，毕为边将；六月<br /><br />&nbsp;&nbsp;&nbsp;&nbsp;戊戌，昼见。九月己未，荧惑犯太微西上将；十月丙戌，入太微，犯左执法。十<br /><br />&nbsp;&nbsp;&nbsp;&nbsp;七年二月，犯键闭；三月丁巳，守心前星；癸酉，逆行犯钩钤。荧惑常以十月入<br /><br />&nbsp;&nbsp;&nbsp;&nbsp;太微，受制而出，伺其所守犯，天子所诛也。键闭为腹心喉舌臣，钩钤以开阖天<br /><br />&nbsp;&nbsp;&nbsp;&nbsp;心，皆贵臣象。十八年十一月乙未，月掩钩钤。十九年七月壬午，太白入太微，<br /><br />&nbsp;&nbsp;&nbsp;&nbsp;是夜月掩南斗，太白遂犯左执法，光芒相及箕、斗间。汉津，高丽地也。太白为<br /><br />&nbsp;&nbsp;&nbsp;&nbsp;兵，亦罚星也。二十年七月丁未，岁星守东壁。占曰：“五谷以水伤。”二十一<br /><br />&nbsp;&nbsp;&nbsp;&nbsp;年四月戊寅，月犯荧惑。占曰：“贵臣死。”十二月丁丑，月食昴。占曰：“天<br /><br />&nbsp;&nbsp;&nbsp;&nbsp;子破匈奴。”二十二年五月丁亥，犯右执法。七月，太白昼见。乙巳，镇星守东<br /><br />&nbsp;&nbsp;&nbsp;&nbsp;井。占曰；“旱。”闰十二月辛巳，太白犯建星。占曰：“大臣相谮。”<br /><br />&nbsp;&nbsp;&nbsp;&nbsp;永徽元年二月己丑，荧惑犯东井。上曰：“旱。”四月己巳，月犯五诸侯，<br /><br />&nbsp;&nbsp;&nbsp;&nbsp;荧惑犯舆鬼。占曰；“诸侯凶。”五月己未，太白昼见。二年六月己丑，太白入<br /><br />&nbsp;&nbsp;&nbsp;&nbsp;太微，犯右执法；九月甲午，犯心前星。十二月乙未，太白昼见。三年正月壬戌，<br /><br />&nbsp;&nbsp;&nbsp;&nbsp;犯牵牛。牵牛为将军，又吴、越分也。丁亥，岁星掩太微上将。二月己丑，荧惑<br /><br />&nbsp;&nbsp;&nbsp;&nbsp;犯五诸侯；五月戊子，掩右执法。四年六月己丑，太白昼见。六年七月乙亥，岁<br /><br />&nbsp;&nbsp;&nbsp;&nbsp;星守尾。占曰；“人主以嫔为后。”己丑，荧惑入舆鬼；八月丁卯，入轩辕。<br /><br />&nbsp;&nbsp;&nbsp;&nbsp;显庆元年四月丁酉，太白犯东井北辕。占曰：“秦有兵。”五年二月甲午，<br /><br />&nbsp;&nbsp;&nbsp;&nbsp;荧惑入南斗；六月戊申，复犯之。南斗，天庙；去复来者，其事大且久也。<br /><br />&nbsp;&nbsp;&nbsp;&nbsp;龙朔元年六月辛巳，太白昼见经天；九月癸卯，犯左执法。二年七月己丑，<br /><br />&nbsp;&nbsp;&nbsp;&nbsp;荧惑守羽林，羽林，禁兵也；三年正月己卯，犯天街。占曰：“政塞奸出。”六<br /><br />&nbsp;&nbsp;&nbsp;&nbsp;月乙酉，太白入东井。占曰：“君失政，大臣有诛。”<br /><br />&nbsp;&nbsp;&nbsp;&nbsp;麟德二年三月戊午，荧惑犯东井；四月壬寅，入舆鬼，犯质星。<br /><br />&nbsp;&nbsp;&nbsp;&nbsp;乾封元年八月乙巳，荧惑入东井。二年五月庚申，入轩辕。三年正月乙巳，<br /><br />&nbsp;&nbsp;&nbsp;&nbsp;月犯轩辕大星。<br /><br />&nbsp;&nbsp;&nbsp;&nbsp;咸亨元年四月癸卯，月犯东井。占曰；“人主忧。”七月壬申，荧惑入东井。<br /><br />&nbsp;&nbsp;&nbsp;&nbsp;占曰：“旱。”丙申，月犯荧惑。占曰；“贵人死。”十二月丙子，荧惑入太微；<br /><br />&nbsp;&nbsp;&nbsp;&nbsp;二年四月戊辰，复犯。太微垣，将相位也。五年六月壬寅，太白入东井。<br /><br />&nbsp;&nbsp;&nbsp;&nbsp;上元二年正月甲寅，荧惑犯房。占曰；“君有忧。”一曰；“有丧。”二年<br /><br />&nbsp;&nbsp;&nbsp;&nbsp;正月丁卯，太白犯牵牛。占曰：“将军凶。”<br /><br />&nbsp;&nbsp;&nbsp;&nbsp;仪凤二年八月辛亥，太白犯轩辕左角。左角，贵相也。三年十月戊寅，荧惑<br /><br />&nbsp;&nbsp;&nbsp;&nbsp;犯钩钤；四年四月戊午，入羽林。占曰“军忧。”<br /><br />&nbsp;&nbsp;&nbsp;&nbsp;调露元年七月辛巳，入天铩<br /><br />&nbsp;&nbsp;&nbsp;&nbsp;永隆元年五月癸未，犯舆鬼。丁酉，太白昼见经天。是谓阴乘阳，阳，君道<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;永淳元年五月丁巳，辰星犯轩辕。九月庚戌，荧惑入舆鬼，犯质星；十一月<br /><br />&nbsp;&nbsp;&nbsp;&nbsp;乙未，复犯舆鬼。去而复来，是谓“句巳”。<br /><br />&nbsp;&nbsp;&nbsp;&nbsp;垂拱元年四月癸未，辰星犯东井北辕。辰星为廷尉，东井为法令，失道则相<br /><br />&nbsp;&nbsp;&nbsp;&nbsp;犯也。十二月戊子，月掩轩辕大星；二年三月丙辰，复犯之。<br /><br />&nbsp;&nbsp;&nbsp;&nbsp;万岁通天元年十一月乙丑，岁星犯司怪。占曰：“水旱不时。”<br /><br />&nbsp;&nbsp;&nbsp;&nbsp;圣历元年五月庚午，太白犯天关。天关主边事。二年，荧惑入舆鬼。三年三<br /><br />&nbsp;&nbsp;&nbsp;&nbsp;月辛亥，岁星犯左执法。<br /><br />&nbsp;&nbsp;&nbsp;&nbsp;久视元年十二月甲戌晦，荧惑犯轩辕。<br /><br />&nbsp;&nbsp;&nbsp;&nbsp;自乾封二年后，月及荧惑、太白、辰星凌犯轩辕者六。<br /><br />&nbsp;&nbsp;&nbsp;&nbsp;长安二年荧惑犯五诸侯。浑仪监尚献甫奏；“臣命在金，五诸侯太史之位，<br /><br />&nbsp;&nbsp;&nbsp;&nbsp;火克金，臣将死矣。”武后曰：“朕为卿禳之，以献甫为水衡都尉，水生金，又<br /><br />&nbsp;&nbsp;&nbsp;&nbsp;去太史之位，卿无忧矣。”是秋，献甫卒。四年，荧惑入月，镇星犯天关。<br /><br />&nbsp;&nbsp;&nbsp;&nbsp;神龙元年三月癸巳，荧惑犯天田，占曰“旱”；七月辛巳，掩氐西南星，占<br /><br />&nbsp;&nbsp;&nbsp;&nbsp;曰“贼臣在内”。二年闰正月丁卯，月掩轩辕后星。九月壬子，荧惑犯左执法。<br /><br />&nbsp;&nbsp;&nbsp;&nbsp;己巳，月犯轩辕后星；十一月辛亥，犯昴，占曰“胡王死”。戊午，荧惑入氐；<br /><br />&nbsp;&nbsp;&nbsp;&nbsp;十二月丁酉，犯天江，占曰“旱”。三年五月戊戌，太白入舆鬼中。占曰：“大<br /><br />&nbsp;&nbsp;&nbsp;&nbsp;臣有诛。”<br /><br />&nbsp;&nbsp;&nbsp;&nbsp;景龙三年六月癸巳，太白昼见在东井。京师分也。四年二月癸未，荧惑犯天<br /><br />&nbsp;&nbsp;&nbsp;&nbsp;街。五月甲子，月犯五诸侯。<br /><br />&nbsp;&nbsp;&nbsp;&nbsp;景云二年三月壬申，太白入羽林。八月己未，岁星犯执法。<br /><br />&nbsp;&nbsp;&nbsp;&nbsp;太极元年三月壬申，荧惑入东井。<br /><br />&nbsp;&nbsp;&nbsp;&nbsp;先天元年八月甲子，太白袭月。占曰：“太白，兵象；月，大臣体。”二年<br /><br />&nbsp;&nbsp;&nbsp;&nbsp;十一月丙子，荧惑犯司怪。<br /><br />&nbsp;&nbsp;&nbsp;&nbsp;开元二年七月己丑，太白犯舆鬼东南星。七年六月甲戌，太白犯东井钺星。<br /><br />&nbsp;&nbsp;&nbsp;&nbsp;占曰：“斧钺用。”八年三月庚午，犯东井北辕；五月甲子，犯轩辕。十一年十<br /><br />&nbsp;&nbsp;&nbsp;&nbsp;一月丁卯，岁星犯进贤。十四年十月甲寅，太白昼见。二十五年六月壬戌，荧惑<br /><br />&nbsp;&nbsp;&nbsp;&nbsp;犯房。二十七年七月辛丑，犯南斗。占曰：“贵相凶。”<br /><br />&nbsp;&nbsp;&nbsp;&nbsp;天宝十三载五月，荧惑守心五旬余。占曰：“主去其宫。”十四载十二月，<br /><br />&nbsp;&nbsp;&nbsp;&nbsp;月食岁星在东井。占曰：“其国亡。”东井，京师分也。<br /><br />&nbsp;&nbsp;&nbsp;&nbsp;至德二载七月己酉。太白昼见经天，至于十一月戊午不见，历秦、周、楚、<br /><br />&nbsp;&nbsp;&nbsp;&nbsp;郑、宋、燕之分。十二月，岁星犯轩辕大星。占曰：“女主谋君。”<br /><br />&nbsp;&nbsp;&nbsp;&nbsp;乾元元年五月癸未，月掩心前星，占曰“太子忧”；六月癸丑，入南斗魁中，<br /><br />&nbsp;&nbsp;&nbsp;&nbsp;占曰“大人忧”。二年正月癸未，岁星蚀月在翼，楚分也，一曰：“饥。”二月<br /><br />&nbsp;&nbsp;&nbsp;&nbsp;丙辰，月犯心中星。占曰：“主命恶之。”<br /><br />&nbsp;&nbsp;&nbsp;&nbsp;上元元年五月癸丑，月掩昴。占曰；“胡王死。”八月己酉，太白犯进贤。<br /><br />&nbsp;&nbsp;&nbsp;&nbsp;十二月癸未，岁星掩房。占曰：“将相忧。”三年建子月癸巳，月掩昴，出昴北；<br /><br />&nbsp;&nbsp;&nbsp;&nbsp;八月丁卯，又掩昴。<br /><br />&nbsp;&nbsp;&nbsp;&nbsp;宝应二年四月己丑，月掩岁星。占曰：“饥。”<br /><br />&nbsp;&nbsp;&nbsp;&nbsp;永泰元年九月辛卯，太白昼见经天。<br /><br />&nbsp;&nbsp;&nbsp;&nbsp;大历二年七月癸亥，荧惑入氐，其色赤黄。乙丑，镇星犯水位。占曰：“有<br /><br />&nbsp;&nbsp;&nbsp;&nbsp;水灾。”乙亥，岁星犯司怪。八月壬午，月入氐；丙申，犯毕。九月戊甲，岁星<br /><br />&nbsp;&nbsp;&nbsp;&nbsp;守东井。占皆为有兵。乙丑，荧惑犯南斗。在燕分。十二月丁丑，犯垒壁。占曰：<br /><br />&nbsp;&nbsp;&nbsp;&nbsp;“兵起。”三年正月壬子，月掩毕；八月己未，复掩毕；辛酉，入东井。九月壬<br /><br />&nbsp;&nbsp;&nbsp;&nbsp;申，岁星入舆鬼。占曰：“岁星为贵臣，舆鬼主死丧。”丁丑，荧惑入太微，二<br /><br />&nbsp;&nbsp;&nbsp;&nbsp;旬而出。己卯，太白犯左执法。四年二月壬寅，荧惑守房上相；丙午，有芒角；<br /><br />&nbsp;&nbsp;&nbsp;&nbsp;三月壬午，逆行入氐中。是月，镇星犯舆鬼。七月戊辰，荧惑犯次相；九月丁卯，<br /><br />&nbsp;&nbsp;&nbsp;&nbsp;犯建星。占曰：“大臣相谮。”五年二月乙巳，岁星入轩辕。六月丁酉，月犯进<br /><br />&nbsp;&nbsp;&nbsp;&nbsp;贤；庚子，犯氐。庚戌，太白入东井。六年七月乙巳，月掩毕，入毕中；壬子，<br /><br />&nbsp;&nbsp;&nbsp;&nbsp;月犯太微。八月甲戌，荧惑犯郑星。庚辰，月入太微。九月壬辰，荧惑犯哭星；<br /><br />&nbsp;&nbsp;&nbsp;&nbsp;庚子，犯泣星。是夜，月掩毕；丁未，入太微；十月丁卯，掩毕。己巳，荧惑犯<br /><br />&nbsp;&nbsp;&nbsp;&nbsp;垒壁。甲戌，月入轩辕。占曰“忧在后宫”；十一月壬寅，入太微；丙午掩氐；<br /><br />&nbsp;&nbsp;&nbsp;&nbsp;十二月己巳，入太微；七年正月乙未，犯轩辕；二月戊午，掩天关。占曰：“乱<br /><br />&nbsp;&nbsp;&nbsp;&nbsp;臣更天子法令。”己巳，荧惑犯天街；四月丁巳，入东井。辛未，岁星犯左角。<br /><br />&nbsp;&nbsp;&nbsp;&nbsp;占曰：“天下之道不通。”壬申，月入羽林；五月丙戌，入太微。八年四月癸丑，<br /><br />&nbsp;&nbsp;&nbsp;&nbsp;岁星掩房。占曰：“将相忧。”又宋分也。甲寅，荧惑入垒壁；五月庚辰，入羽<br /><br />&nbsp;&nbsp;&nbsp;&nbsp;林。七月己卯，太白入东井，留七日，非常度也。占曰：“秦有兵。”乙未，月<br /><br />&nbsp;&nbsp;&nbsp;&nbsp;入毕中。癸未，入羽林。己丑，太白入太微。占曰：“兵入天廷。”八月昼见。<br /><br />&nbsp;&nbsp;&nbsp;&nbsp;十月丁巳，月掩毕；壬戌，入舆鬼，掩质星。庚午，月及太白入氐中。占曰；“<br /><br />&nbsp;&nbsp;&nbsp;&nbsp;君有哭泣事。”十一月己卯，月入羽林。癸未，太白入房。占曰：“白衣会。”<br /><br />&nbsp;&nbsp;&nbsp;&nbsp;不曰犯而曰入，盖钩钤间。癸丑，月掩天关；甲寅，入东井；癸酉，入羽林。九<br /><br />&nbsp;&nbsp;&nbsp;&nbsp;年三月丁未，荧惑入东井。四月丁丑，月入太微。五月己未，太白入轩辕。占曰：<br /><br />&nbsp;&nbsp;&nbsp;&nbsp;“忧在后宫。”六月己卯，月掩南斗；庚辰，入太微；七月甲辰，掩房；辛亥，<br /><br />&nbsp;&nbsp;&nbsp;&nbsp;入羽林；壬戌，入舆鬼。九月辛丑，太白入南斗。占曰：“有反臣。”又曰：“有<br /><br />&nbsp;&nbsp;&nbsp;&nbsp;赦。”甲子，荧惑入氐。宋分也。十月戊子，岁星入南斗。占曰：“大臣有诛。”<br /><br />&nbsp;&nbsp;&nbsp;&nbsp;十二月戊辰，月入羽林。十年三月庚戌，荧惑入垒壁；四月甲子，入羽林。八<br /><br />&nbsp;&nbsp;&nbsp;&nbsp;月戊辰，月入太微。十一年闰八月丁酉，太白昼见经天。十二年正月乙丑，月掩<br /><br />&nbsp;&nbsp;&nbsp;&nbsp;轩辕；癸酉，掩心前星，宋分也”丙子，入南斗魁中。二月乙未，镇星入氐中。<br /><br />&nbsp;&nbsp;&nbsp;&nbsp;占曰：“其分兵丧。”李正己地也。三月壬戌，月入太微；四月乙未，掩心前星；<br /><br />&nbsp;&nbsp;&nbsp;&nbsp;五月丙辰，入太微；戍戌，入羽林；七月庚戌，入南斗。乙亥，荧惑入东井。十<br /><br />&nbsp;&nbsp;&nbsp;&nbsp;月壬辰，月掩昴；庚子，入太微；十一月乙卯，入羽林；十二月壬午，复入羽林。<br /><br />&nbsp;&nbsp;&nbsp;&nbsp;自六年至此，月入太微者十有二，入羽林者八；荧惑三入东井，再入羽林，三入<br /><br />&nbsp;&nbsp;&nbsp;&nbsp;垒壁；月，太白、岁星，皆入南斗魁中。十四年春，岁星入东井。<br /><br />&nbsp;&nbsp;&nbsp;&nbsp;建中元年十一月，月食岁星，在秦分。占曰：“其国亡。”是月，岁星食天<br /><br />&nbsp;&nbsp;&nbsp;&nbsp;尸。天尸，舆鬼中星。占曰：“有妖言，小人在位，君王失枢，死者太半。”三<br /><br />&nbsp;&nbsp;&nbsp;&nbsp;年七月，月掩心中星。<br /><br />&nbsp;&nbsp;&nbsp;&nbsp;贞元四年五月丁卯，月犯岁星在营室。六月癸卯，荧惑逆行入羽林。占曰：<br /><br />&nbsp;&nbsp;&nbsp;&nbsp;“军有忧。”六年五月戊辰，月犯太白，间容一指。占曰：“大将死。”十年四<br /><br />&nbsp;&nbsp;&nbsp;&nbsp;月，太白昼见。十一年七月，荧惑、太白相继犯太微上将。十三年二月戊辰，太<br /><br />&nbsp;&nbsp;&nbsp;&nbsp;白入昴。三月庚寅，月犯太白。十九年三月，荧惑入南斗，色如血。斗，吴、越<br /><br />&nbsp;&nbsp;&nbsp;&nbsp;分；色如血者，旱祥也。二十一年正月己酉，太白犯昴。赵分也。<br /><br />&nbsp;&nbsp;&nbsp;&nbsp;永贞元年十二月丙午，月犯毕，己酉，岁星犯太微西垣。将相位也。<br /><br />&nbsp;&nbsp;&nbsp;&nbsp;元和元年十月，太白入南斗；十二月，复犯之。斗，吴分也。二年正月癸丑，<br /><br />&nbsp;&nbsp;&nbsp;&nbsp;月犯太白于女、虚。二月壬申，月掩岁星。占曰：“大臣死。”四月丙子，太白<br /><br />&nbsp;&nbsp;&nbsp;&nbsp;犯东井北辕。己卯，月犯房上相。三年三月乙未，镇星蚀月在氐。占曰：“其地<br /><br />&nbsp;&nbsp;&nbsp;&nbsp;主死。”四年九月癸亥，太白犯南斗。七年正月辛未，月掩荧惑。五月癸亥，荧<br /><br />&nbsp;&nbsp;&nbsp;&nbsp;惑犯右执法。六月己亥，月犯南斗魁。八年七月癸酉，月犯五诸侯。十月己丑，<br /><br />&nbsp;&nbsp;&nbsp;&nbsp;荧惑犯太微西上将；十二月，掩左执法。九年二月丁酉，月犯心中星；七月辛亥，<br /><br />&nbsp;&nbsp;&nbsp;&nbsp;掩心中星。占曰：“其宿地凶。”心，豫州分。壬辰，月掩轩辕。是月，太白入<br /><br />&nbsp;&nbsp;&nbsp;&nbsp;南斗，至十月出，乃昼见。荧惑入南斗中，因留，犯之。南斗，天庙，又丞相位<br /><br />&nbsp;&nbsp;&nbsp;&nbsp;也。十年八月丙午，月入南斗魁中。十一年二月丙辰，月掩心。是月，荧惑入氐，<br /><br />&nbsp;&nbsp;&nbsp;&nbsp;因逆行。三月己丑，月犯镇星在女。齐分也。四月丙辰，太白犯舆鬼。占曰：“<br /><br />&nbsp;&nbsp;&nbsp;&nbsp;有J臣。”六月甲辰，月掩心后星。是月，荧惑复入氐，是谓“句巳”。十一月<br /><br />&nbsp;&nbsp;&nbsp;&nbsp;戊寅，月犯岁星；十二月甲午，犯镇星在危。亦齐分也。十二年三月丁丑，月犯<br /><br />&nbsp;&nbsp;&nbsp;&nbsp;心。十三年正月乙未，岁星逆行，犯太微西上将。三月，荧惑入南斗，因逆留，<br /><br />&nbsp;&nbsp;&nbsp;&nbsp;至于七月，在南斗中，大如五升器，色赤而怒，乃东行，非常也。八月甲戌，太<br /><br />&nbsp;&nbsp;&nbsp;&nbsp;白犯左执法。乙巳，荧惑犯哭星。十月甲子，月犯昴。赵分也。十四年正月癸卯，<br /><br />&nbsp;&nbsp;&nbsp;&nbsp;月犯南斗魁。占曰；“相凶。”五月丙戌，月犯心中星；七月乙酉，掩心中星；<br /><br />&nbsp;&nbsp;&nbsp;&nbsp;十五年正月丙申，复犯中星。四月，太白犯昴。七月庚申，荧惑逆行入羽林。八<br /><br />&nbsp;&nbsp;&nbsp;&nbsp;月己卯，月掩牵年。吴、越分也。十一月壬子，月犯东井北辕。<br /><br />&nbsp;&nbsp;&nbsp;&nbsp;长庆元年正月丙午，月掩东井钺，遂犯南辕第一星。二月乙亥，太白犯昴。<br /><br />&nbsp;&nbsp;&nbsp;&nbsp;赵分也。丁亥，月犯岁星在尾。占曰：“大臣死。”燕分也。三月庚戌，太白犯<br /><br />&nbsp;&nbsp;&nbsp;&nbsp;五车，因昼见，至于七月。以历度推之，在唐及赵、魏之分。占曰：“兵起。”<br /><br />&nbsp;&nbsp;&nbsp;&nbsp;七月壬寅，月掩房次相。九月乙巳，太白犯左执法。二年九月，太白昼见。荧惑<br /><br />&nbsp;&nbsp;&nbsp;&nbsp;守天铮六旬余乃去。占曰：“天铮上帝之藏，耗祥也。十月，荧惑犯镇星于<br /><br />&nbsp;&nbsp;&nbsp;&nbsp;昴。甲子，月掩牵牛中星。占曰；“吴、越凶。”十一月丁丑，掩左角；十二月，<br /><br />&nbsp;&nbsp;&nbsp;&nbsp;复掩之。占曰：“将死。”甲寅，月犯太白于南斗。四年三月庚午，太白犯东井<br /><br />&nbsp;&nbsp;&nbsp;&nbsp;北辕，遂入井中，昼见经天，七日而出，因犯舆鬼。京师分也。五月乙亥，月掩<br /><br />&nbsp;&nbsp;&nbsp;&nbsp;毕大星。六月丙戌，镇星依历在觜，赢行至参六度，当居不居，失行而前，遂<br /><br />&nbsp;&nbsp;&nbsp;&nbsp;犯井钺。占曰：“所居宿久，国福厚；易，福薄。”又曰；“嬴，为王不宁；钺<br /><br />&nbsp;&nbsp;&nbsp;&nbsp;主斩刈而又犯之，其占重。”癸未，荧惑犯东井；丁亥，入井中。己丑，太白犯<br /><br />&nbsp;&nbsp;&nbsp;&nbsp;轩辕右角，因昼见，至于九月。占曰：“相凶。”十月辛巳，月入毕口。十一月，<br /><br />&nbsp;&nbsp;&nbsp;&nbsp;荧惑逆行向参，镇星守天关。十二月戊子，月掩东井。<br /><br />&nbsp;&nbsp;&nbsp;&nbsp;宝历元年四月壬寅，荧惑入舆鬼，掩积尸；七月癸卯，犯执法。甲辰，镇星<br /><br />&nbsp;&nbsp;&nbsp;&nbsp;犯东井。甲子，月掩毕大星。癸未，太白犯南斗。丙戌，月犯毕；十月辛亥，犯<br /><br />&nbsp;&nbsp;&nbsp;&nbsp;天铩Ｊ一月庚辰，镇星复犯东井。癸未，月犯东井。二年正月甲申，犯左执法；<br /><br />&nbsp;&nbsp;&nbsp;&nbsp;戊子，入于氐。二月丙午，犯毕。五月甲午，荧惑犯昴。六月，太白犯昴。七月<br /><br />&nbsp;&nbsp;&nbsp;&nbsp;壬申，月犯毕。八月庚戌，荧惑犯舆鬼。<br /><br />&nbsp;&nbsp;&nbsp;&nbsp;大和元年正月庚午，月掩毕；三月癸丑，入毕口，掩大星。月变于毕者，自<br /><br />&nbsp;&nbsp;&nbsp;&nbsp;宝历元年九月，及兹而五。五月，月掩荧惑在太微西坦。丙戌，荧惑犯右执法。<br /><br />&nbsp;&nbsp;&nbsp;&nbsp;大和二年正月庚午，月掩镇星。七月甲辰，荧惑掩舆鬼质星。十月丁卯，月<br /><br />&nbsp;&nbsp;&nbsp;&nbsp;掩东井北辕。三年二月乙卯，太白犯昴。壬申，荧惑掩右执法；七月，入于氐；<br /><br />&nbsp;&nbsp;&nbsp;&nbsp;十月，入于南斗。四年四月庚申，月掩南斗杓次星。十一月辛未，荧惑犯右执法。<br /><br />&nbsp;&nbsp;&nbsp;&nbsp;五年二月甲申，月掩荧惑。三月，荧惑犯南斗杓次星。六年四月辛未，月掩镇星<br /><br />&nbsp;&nbsp;&nbsp;&nbsp;于端门。己丑，太白昼见。七月戊戌，月掩心大星；辛丑，掩南斗杓次星。七年<br /><br />&nbsp;&nbsp;&nbsp;&nbsp;五月甲辰，荧惑守心中星。六月丙子，月掩心中星，遂犯荧惑。七月甲午，月掩<br /><br />&nbsp;&nbsp;&nbsp;&nbsp;心中星；丙申，掩南斗口第二星。九月丁巳，入于箕；戊辰，入于南斗。癸酉，<br /><br />&nbsp;&nbsp;&nbsp;&nbsp;太白入南斗。冬，镇星守角；八年二月始去。七月戊子，月犯昴。十月庚子，荧<br /><br />&nbsp;&nbsp;&nbsp;&nbsp;惑、镇星合于亢。十二月丙戌，月掩昴。是岁，月入南斗者五。占曰：“大人忧。”<br /><br />&nbsp;&nbsp;&nbsp;&nbsp;九年夏，太白昼见，自轩辕至于翼、轸。六月庚寅，月掩岁星在危而晕；十月<br /><br />&nbsp;&nbsp;&nbsp;&nbsp;庚辰，月复掩岁星在危。<br /><br />&nbsp;&nbsp;&nbsp;&nbsp;开成元年正月甲辰，太白掩建星。占曰：“大臣相谮。”六月丁未，月掩心<br /><br />&nbsp;&nbsp;&nbsp;&nbsp;前星；八月乙巳，入南斗。二年正月壬申，月掩昴。二月己亥，月掩太白于昴中。<br /><br />&nbsp;&nbsp;&nbsp;&nbsp;六月甲寅，月掩昴而晕，太白亦有晕。六月己酉，大星昼见。庚申，太白入于东<br /><br />&nbsp;&nbsp;&nbsp;&nbsp;井。七月壬申，月入南斗；丁亥，掩太白于柳。八月壬子，太白入太微，遂犯左、<br /><br />&nbsp;&nbsp;&nbsp;&nbsp;右执法。九月丙子，月掩昴；三年二月己酉，掩心前星。二月戊午，荧惑入东井；<br /><br />&nbsp;&nbsp;&nbsp;&nbsp;三月乙酉，入舆鬼。五月辛酉，太白犯舆鬼。庚午，月犯心中星。甲寅，太白犯<br /><br />&nbsp;&nbsp;&nbsp;&nbsp;右执法。七月乙丑，月掩心前星。十月辛卯，太白犯南斗。四年二月丁卯，月掩<br /><br />&nbsp;&nbsp;&nbsp;&nbsp;岁星于毕；三月乙酉，掩东井。七月乙未，月犯荧惑。占曰；“贵臣死。”八月<br /><br />&nbsp;&nbsp;&nbsp;&nbsp;壬申，荧惑犯钺，遂入东井。十月戊午，辰星入南斗魁中。占曰：“大赦。”五<br /><br />&nbsp;&nbsp;&nbsp;&nbsp;年春，木当王，而岁星小暗无光。占曰：“有大丧。”二月壬申，荧惑入舆鬼。<br /><br />&nbsp;&nbsp;&nbsp;&nbsp;四月，太白、岁星入舆鬼。五月，辰星见于七星，色赤如火。七月乙酉，月掩镇<br /><br />&nbsp;&nbsp;&nbsp;&nbsp;星。<br /><br />&nbsp;&nbsp;&nbsp;&nbsp;会昌元年闰八月丁酉，荧惑入舆鬼中。占曰：“有兵丧。”十二月庚午，月<br /><br />&nbsp;&nbsp;&nbsp;&nbsp;犯太白于羽林；二年正月壬戌，掩太白于羽林。六月丙寅，太白犯东井。十月丙<br /><br />&nbsp;&nbsp;&nbsp;&nbsp;戌，月掩岁星于角。三年三月丙申，又掩岁星于角。七月癸巳，荧惑入东井，色<br /><br />&nbsp;&nbsp;&nbsp;&nbsp;苍赤，动摇井中；八月丁丑，犯舆鬼。十月壬午昼，月食太白于亢。四年二月，<br /><br />&nbsp;&nbsp;&nbsp;&nbsp;岁星守房，掩上相；荧惑逆行，守轩辕，四旬乃去。庚申，月掩毕大星。十月癸<br /><br />&nbsp;&nbsp;&nbsp;&nbsp;未，太白与荧惑合，遂入南斗。五年二月壬午，太白掩昴；五月辛酉，入毕口；<br /><br />&nbsp;&nbsp;&nbsp;&nbsp;八月壬午，犯轩辕大星。九月癸巳，荧惑犯太微上将。六年二月丁丑，犯毕大星。<br /><br />&nbsp;&nbsp;&nbsp;&nbsp;丁亥，月出无光，犯荧惑于太微，顷之，乃稍有光，遂犯左执法；丙申，掩牵牛<br /><br />&nbsp;&nbsp;&nbsp;&nbsp;南星，遂犯岁星。牵牛，扬州分。<br /><br />&nbsp;&nbsp;&nbsp;&nbsp;大中十一年八月，荧惑犯东井。<br /><br />&nbsp;&nbsp;&nbsp;&nbsp;咸通十年春，荧惑逆行，守心。<br /><br />&nbsp;&nbsp;&nbsp;&nbsp;乾符二年四月庚辰，太白昼见在昴。三年七月，常星昼见。四年七月，月犯<br /><br />&nbsp;&nbsp;&nbsp;&nbsp;房。六年冬，岁星入南斗魁中。占曰；“有反臣。”<br /><br />&nbsp;&nbsp;&nbsp;&nbsp;光启二年四月，荧惑犯月角。<br /><br />&nbsp;&nbsp;&nbsp;&nbsp;文德元年七月丙午，月入南斗。八月，荧惑守舆鬼。占曰：“多战死。”<br /><br />&nbsp;&nbsp;&nbsp;&nbsp;龙纪元年七月甲辰，月犯心。<br /><br />&nbsp;&nbsp;&nbsp;&nbsp;乾宁二年七月癸亥，荧惑犯心。<br /><br />&nbsp;&nbsp;&nbsp;&nbsp;光化二年，镇星入南斗。三年八月壬申，太白应见在氐，不见，至九月丁亥<br /><br />&nbsp;&nbsp;&nbsp;&nbsp;乃见，是谓当出不出。十一月丁未，太白犯月，因昼见。<br /><br />&nbsp;&nbsp;&nbsp;&nbsp;天复元年五月自丁酉至于己亥，太白昼见经天，在井度。十月，大角五色散<br /><br />&nbsp;&nbsp;&nbsp;&nbsp;摇，煌煌如火。占曰：“王者恶之。”二年五月甲子，太白袭荧惑在轩辕后星上，<br /><br />&nbsp;&nbsp;&nbsp;&nbsp;太白遂犯端门，又犯长垣中星。占曰：“贼臣谋乱，京畿大战。”十月甲戌，太<br /><br />&nbsp;&nbsp;&nbsp;&nbsp;白夕见在斗，去地一丈而坠。占曰：“兵聚其下。”又曰；“山摧石裂，大水竭。”<br /><br />&nbsp;&nbsp;&nbsp;&nbsp;庚子，辰星见氐中，小而不明。占曰：“负海之国大水。”是岁，镇星守虚。<br /><br />&nbsp;&nbsp;&nbsp;&nbsp;三年二月始去虚。十一月丙戌，太白在南斗，去地五尺许，色小而黄，至明年正<br /><br />&nbsp;&nbsp;&nbsp;&nbsp;月乃高十丈，光芒甚大。是冬，荧惑徘徊于东井间，久而不去。京师分也。<br /><br />&nbsp;&nbsp;&nbsp;&nbsp;天v元年二月辛卯，太白夕见昴西，色赤，炎焰如火；壬辰，有三角如花而<br /><br />&nbsp;&nbsp;&nbsp;&nbsp;动摇。占曰：“有反，城有火灾，胡兵起。”六月甲午，太白在张，芒角甚大；<br /><br />&nbsp;&nbsp;&nbsp;&nbsp;癸丑，句巳，犯水位。自夏及秋，大角五色散摇，煌煌然。占同天复初。三年八<br /><br />&nbsp;&nbsp;&nbsp;&nbsp;月丙午，岁星在哭星上，生黄白气如孛状。<br /><br />&nbsp;&nbsp;&nbsp;&nbsp;○五星聚合<br /><br />&nbsp;&nbsp;&nbsp;&nbsp;武德元年七月丙午，镇星、太白、辰星聚于东井。关中分也。二年三月丙申，<br /><br />&nbsp;&nbsp;&nbsp;&nbsp;镇星、太白、辰星复聚于东井。九年六月己卯，岁星、辰星合于东井。占曰：“<br /><br />&nbsp;&nbsp;&nbsp;&nbsp;为变谋。”<br /><br />&nbsp;&nbsp;&nbsp;&nbsp;贞观十八年五月，太白、辰星合于东井。占曰：“为兵谋。”十九年六月丙<br /><br />&nbsp;&nbsp;&nbsp;&nbsp;辰，太宗征高丽，次安市城，太白、辰星合于东井。《史记》曰：太白为主，辰<br /><br />&nbsp;&nbsp;&nbsp;&nbsp;星为客，为蛮夷，出相从而兵在野为战。<br /><br />&nbsp;&nbsp;&nbsp;&nbsp;永徽元年七月辛酉，岁星、太白合于柳。在秦分。占曰：“兵起。”<br /><br />&nbsp;&nbsp;&nbsp;&nbsp;景龙元年十月丙寅，太白、荧惑合于虚、危。占曰；“有丧。<br /><br />&nbsp;&nbsp;&nbsp;&nbsp;景云二年七月，镇星、太白合于张。占曰；“内兵。”<br /><br />&nbsp;&nbsp;&nbsp;&nbsp;太极元年四月，荧惑、太白合于东井。<br /><br />&nbsp;&nbsp;&nbsp;&nbsp;天宝九载八月，五星聚于尾、箕，荧惑先至而又先去。尾、箕，燕分也。占<br /><br />&nbsp;&nbsp;&nbsp;&nbsp;曰：“有德则庆，无德则殃。”十四载二月，荧惑、太白斗于毕、昴、井、鬼间，<br /><br />&nbsp;&nbsp;&nbsp;&nbsp;至四月乃伏。十五载五月，荧惑、镇星同在虚、危，中天芒角大动摇。占者以为<br /><br />&nbsp;&nbsp;&nbsp;&nbsp;北方之宿，子午相冲，灾在南方。<br /><br />&nbsp;&nbsp;&nbsp;&nbsp;至德二载四月壬寅，岁星、荧惑、太白、辰星聚于鹑首，从岁星也。罚星先<br /><br />&nbsp;&nbsp;&nbsp;&nbsp;去，而岁星留。占曰；“岁星、荧惑为阳，太白、辰星为阴。阴主外邦，阳主中<br /><br />&nbsp;&nbsp;&nbsp;&nbsp;邦，阳与阴合，中外相连以兵。”八月，太白芒怒，掩岁星于鹑火，又昼见经天。<br /><br />&nbsp;&nbsp;&nbsp;&nbsp;鹑火，周分也。<br /><br />&nbsp;&nbsp;&nbsp;&nbsp;乾元元年四月，荧惑、镇星、太白聚于营室。太史南宫沛奏；“其地战不胜。”<br /><br />&nbsp;&nbsp;&nbsp;&nbsp;卫分也。<br /><br />&nbsp;&nbsp;&nbsp;&nbsp;大历三年七月壬申，五星并出东方。占曰；“中国利。”八年闰十一月壬寅，<br /><br />&nbsp;&nbsp;&nbsp;&nbsp;太白、辰星合于危。齐分也。十年正月甲寅，岁星、荧惑合于南斗。占曰：“饥、<br /><br />&nbsp;&nbsp;&nbsp;&nbsp;旱。”吴、越分也。一曰：“不可用兵。”七月庚辰，太白、辰星合于柳。京师<br /><br />&nbsp;&nbsp;&nbsp;&nbsp;分也。<br /><br />&nbsp;&nbsp;&nbsp;&nbsp;建中二年六月，荧惑、太白斗于东井。四年六月，荧惑、太白复斗于东井。<br /><br />&nbsp;&nbsp;&nbsp;&nbsp;京师分也。金、火、罚星斗者，战象也。<br /><br />&nbsp;&nbsp;&nbsp;&nbsp;兴元元年春，荧惑守岁星在角、亢。占曰；“有反臣。”角、亢，郑也。<br /><br />&nbsp;&nbsp;&nbsp;&nbsp;贞元四年五月乙亥，岁星、荧惑、镇星聚于营室。占曰：“其国亡。”地在<br /><br />&nbsp;&nbsp;&nbsp;&nbsp;卫分。六年闰三月庚申，太白、辰星合于东井。占为兵忧。戊寅，荧惑犯镇星在<br /><br />&nbsp;&nbsp;&nbsp;&nbsp;奎。鲁分也。<br /><br />&nbsp;&nbsp;&nbsp;&nbsp;元和九年十月辛未，荧惑犯镇星，又与太白合于女。在齐分。十年六月辛未，<br /><br />&nbsp;&nbsp;&nbsp;&nbsp;岁星、荧惑、太白、辰星合于东井。占曰：“中外相连以兵。”十一年五月丁卯，<br /><br />&nbsp;&nbsp;&nbsp;&nbsp;岁星、辰星合于东井”六月己未，复合于东井。占曰；“为变谋而更事。”十一<br /><br />&nbsp;&nbsp;&nbsp;&nbsp;月戊子，镇星、荧惑合于虚、危。十二月，镇星、太白、辰星聚于危。皆齐分也。<br /><br />&nbsp;&nbsp;&nbsp;&nbsp;十四年八月丁丑，岁星、太白、辰星聚于轸。占曰：“兵丧。”在楚分与南方夷<br /><br />&nbsp;&nbsp;&nbsp;&nbsp;貊之国。十五年三月，镇星、太白合于奎。占曰：“内兵。”徐州分也。十二月，<br /><br />&nbsp;&nbsp;&nbsp;&nbsp;荧惑、镇星合于奎。占曰：“主忧。”<br /><br />&nbsp;&nbsp;&nbsp;&nbsp;长庆二年二月甲戌，岁星、荧惑合于南斗。占曰：“饥、旱。”八月丙寅，<br /><br />&nbsp;&nbsp;&nbsp;&nbsp;荧惑犯镇星在昴、毕，因留相守。占曰；“主忧。”四年八月庚辰，荧惑犯镇星<br /><br />&nbsp;&nbsp;&nbsp;&nbsp;于东井，镇星即失行犯钺。而荧惑复往犯之。占曰：“内乱。”<br /><br />&nbsp;&nbsp;&nbsp;&nbsp;宝历二年八月丁未，荧惑、镇星复合于东井、舆鬼间。<br /><br />&nbsp;&nbsp;&nbsp;&nbsp;大和二年九月，岁星、荧惑、镇星聚于七星。三年四月壬申，岁星犯镇星。<br /><br />&nbsp;&nbsp;&nbsp;&nbsp;占曰：“饥。”四年五月丙午，岁星、太白合于东井。六年正月，太白、荧惑合<br /><br />&nbsp;&nbsp;&nbsp;&nbsp;于羽林。十月，太白、荧惑、镇星聚于轸。八年七月庚寅，太白、荧惑合相犯，<br /><br />&nbsp;&nbsp;&nbsp;&nbsp;推历度在翼，近太微。占曰：“兵起。”<br /><br />&nbsp;&nbsp;&nbsp;&nbsp;开成三年六月丁亥，太白犯荧惑于张。占曰：“有丧。”四年正月丁巳，荧<br /><br />&nbsp;&nbsp;&nbsp;&nbsp;惑、太白、辰星聚于南斗，推历度在燕分。占曰；“内外兵丧，改立王公。”冬，<br /><br />&nbsp;&nbsp;&nbsp;&nbsp;岁星、荧惑俱逆行失色，合于东井。京师分也。<br /><br />&nbsp;&nbsp;&nbsp;&nbsp;会昌二年六月乙丑，荧惑犯岁星于翼。占曰；“旱。”四年十月癸未，太白、<br /><br />&nbsp;&nbsp;&nbsp;&nbsp;荧惑合于南斗。<br /><br />&nbsp;&nbsp;&nbsp;&nbsp;咸通中，荧惑、镇星、太白、辰星聚于毕、昴，在赵，魏之分。诏镇州王景<br /><br />&nbsp;&nbsp;&nbsp;&nbsp;崇被衮冕，军府称臣以厌之。<br /><br />&nbsp;&nbsp;&nbsp;&nbsp;文德元年八月，岁星、镇星、太白聚于张，周分也。占曰：“内外有兵。”<br /><br />&nbsp;&nbsp;&nbsp;&nbsp;为河内、河东地。<br /><br />&nbsp;&nbsp;&nbsp;&nbsp;光化三年十月，太白、镇星合于南斗。占曰：“吴、越有兵。”</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,910852);">加入书签</a><a
                        href="910798.html">上一页</a>&larr;<a href="index.html">返回列表</a>&rarr;<a
                            href="910879.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "910798.html"; var next_page = "910879.html"; var index_page = "index.html"; var sortid = "9"; var article_id = "14231"; var chapter_id = "910852"; var articlename = "新唐书"; var chaptername = " 卷三十三 志第二十三"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>