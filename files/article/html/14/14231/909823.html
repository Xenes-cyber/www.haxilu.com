<!DOCTYPE html>
<html>
<head>
<meta charset="gbk" />
<title>新唐书- 卷十一 志第一-在线阅读-哈西文学网</title>
<meta name="keywords" content="欧阳修、宋祁，新唐书， 卷十一 志第一全文， 卷十一 志第一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷十一 志第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/909823.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/909823.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十一 志第一</h1>
            <div class="link xb">
                <a href="909794.html">上一页</a>&larr;<a href="index.html">返回列表</a>&rarr;<a
                    href="909859.html">下一页</a></div>			
            <div id="BookText">&nbsp;&nbsp;&nbsp;&nbsp;◎礼乐一<br /><br />&nbsp;&nbsp;&nbsp;&nbsp;由三代而上，治出于一，而礼乐达于天下；由三代而下，治出于二，而礼乐<br /><br />&nbsp;&nbsp;&nbsp;&nbsp;为虚名。古者，宫室车舆以为居，衣裳冕弁以为服，尊爵俎豆以为器，金石丝竹<br /><br />&nbsp;&nbsp;&nbsp;&nbsp;以为乐，以适郊庙，以临朝廷，以事神而治民。其岁时聚会以为朝觐、聘问，欢<br /><br />&nbsp;&nbsp;&nbsp;&nbsp;欣交接以为射乡、食飨，合众兴事以为师田、学校，下至里闾田亩，吉凶哀乐，<br /><br />&nbsp;&nbsp;&nbsp;&nbsp;凡民之事，莫不一出于礼。由之以教其民为孝慈、友悌、忠信、仁义者，常不出<br /><br />&nbsp;&nbsp;&nbsp;&nbsp;于居处、动作、衣服、饮食之间。盖其朝夕从事者，无非乎此也。此所谓治出于<br /><br />&nbsp;&nbsp;&nbsp;&nbsp;一，而礼乐达天下，使天下安习而行之，不知所以迁善远罪而成俗也。<br /><br />&nbsp;&nbsp;&nbsp;&nbsp;及三代已亡，遭秦变古，后之有天下者，自天子百官名号位序、国家制度、<br /><br />&nbsp;&nbsp;&nbsp;&nbsp;宫车服器一切用秦，其间虽有欲治之主，思所改作，不能超然远复三代之上，而<br /><br />&nbsp;&nbsp;&nbsp;&nbsp;牵其时俗，稍即以损益，大抵安于苟简而已。其朝夕从事，则以簿书、狱讼、兵<br /><br />&nbsp;&nbsp;&nbsp;&nbsp;食为急，曰：“此为政也，所以治民。”至于三代礼乐，具其名物而藏于有司，<br /><br />&nbsp;&nbsp;&nbsp;&nbsp;时出而用之郊庙、朝廷，曰：“此为礼也，所以教民。”此所谓治出于二，而礼<br /><br />&nbsp;&nbsp;&nbsp;&nbsp;乐为虚名。故自汉以来，史官所记事物名数、降登揖让、拜俯伏兴之节，皆有司<br /><br />&nbsp;&nbsp;&nbsp;&nbsp;之事尔，所谓礼之末节也。然用之郊庙、朝廷，自|绅、大夫从事其间者，皆莫<br /><br />&nbsp;&nbsp;&nbsp;&nbsp;能晓习，而天下之人至于老死未尝见也，况欲识礼乐之盛，晓然谕其意而被其教<br /><br />&nbsp;&nbsp;&nbsp;&nbsp;化以成俗乎？呜呼！习其器而不知其意，忘其本而存其末，又不能备具，所谓朝<br /><br />&nbsp;&nbsp;&nbsp;&nbsp;觐、聘问、射乡、食飨、师田、学校、冠婚、丧葬之礼在者几何？自梁以来，始<br /><br />&nbsp;&nbsp;&nbsp;&nbsp;以其当时所行傅于《周官》五礼之名，各立一家之学。<br /><br />&nbsp;&nbsp;&nbsp;&nbsp;唐初，即用隋礼，至太宗时，中书令房玄龄、秘书监魏征，与礼官、学士等<br /><br />&nbsp;&nbsp;&nbsp;&nbsp;因隋之礼，增以天子上陵、朝庙、养老、大射、讲武、读时令、纳皇后、皇太子<br /><br />&nbsp;&nbsp;&nbsp;&nbsp;入学、太常行陵、合朔、陈兵太社等，为《吉礼》六十一篇，《宾礼》四篇，《<br /><br />&nbsp;&nbsp;&nbsp;&nbsp;军礼》二十篇，《嘉礼》四十二篇，《凶礼》十一篇，是为《贞观礼》。高宗又<br /><br />&nbsp;&nbsp;&nbsp;&nbsp;诏太尉长孙无忌、中书令杜正伦李义府、中书侍郎李友益、黄门侍郎刘祥道许圉<br /><br />&nbsp;&nbsp;&nbsp;&nbsp;师、太子宾客许敬宗、太常卿韦琨等增之为一百三十卷，是为《显庆礼》。其文<br /><br />&nbsp;&nbsp;&nbsp;&nbsp;杂以式令，而义府、敬宗方得幸，多希旨傅会。事既施行，议者皆以为非。上元<br /><br />&nbsp;&nbsp;&nbsp;&nbsp;三年，诏复用《贞观礼》。由是终高宗世，《贞观》、《显庆》二礼兼行。而有<br /><br />&nbsp;&nbsp;&nbsp;&nbsp;司临事，远引古义，与二礼参考增损之，无复定制。武氏、中宗继以乱败，无可<br /><br />&nbsp;&nbsp;&nbsp;&nbsp;言者，博士掌礼，备官而已。<br /><br />&nbsp;&nbsp;&nbsp;&nbsp;玄宗开元十年，以国子司业韦_为礼仪使，以掌五礼。十四年，通事舍人<br /><br />&nbsp;&nbsp;&nbsp;&nbsp;王簧鲜瑁请删去《礼记》旧文而益以今事，诏付集贤院议。学士张说以为《礼<br /><br />&nbsp;&nbsp;&nbsp;&nbsp;记》不刊之书，去圣久远，不可改易，而唐《贞观》《显庆礼》，仪注前后不同，<br /><br />&nbsp;&nbsp;&nbsp;&nbsp;宜加折衷，以为唐礼。乃诏集贤院学士右散骑常侍徐坚、左拾遗李锐及太常博士<br /><br />&nbsp;&nbsp;&nbsp;&nbsp;施敬本撰述，历年未就而锐卒，萧嵩代锐为学士，奏起居舍人王仲丘撰定，为一<br /><br />&nbsp;&nbsp;&nbsp;&nbsp;百五十卷，是为《大唐开元礼》。由是，唐之五礼之文始备，而后世用之，虽时<br /><br />&nbsp;&nbsp;&nbsp;&nbsp;小有损益，不能过也。<br /><br />&nbsp;&nbsp;&nbsp;&nbsp;贞元中，太常礼院撰王泾考次历代郊庙沿革之制及其工歌祝号，而图其坛<br /><br />&nbsp;&nbsp;&nbsp;&nbsp;屋陟降之序，为《郊祀录》十卷。元和十一年，秘书郎、撰韦公肃又录开元已<br /><br />&nbsp;&nbsp;&nbsp;&nbsp;后礼文，损益为《礼阁新仪》三十卷。十三年，太常博士王彦威为《曲台新礼》<br /><br />&nbsp;&nbsp;&nbsp;&nbsp;三十卷，又采元和以来王公士民昏祭丧葬之礼为《续曲台礼》三十卷。呜呼，考<br /><br />&nbsp;&nbsp;&nbsp;&nbsp;其文记，可谓备矣，以之施于贞观、开元之间，亦可谓盛矣，而不能至三代之隆<br /><br />&nbsp;&nbsp;&nbsp;&nbsp;者，具其文而意不在焉，此所谓“礼乐为虚名”也哉！<br /><br />&nbsp;&nbsp;&nbsp;&nbsp;五礼：<br /><br />&nbsp;&nbsp;&nbsp;&nbsp;一曰吉礼。<br /><br />&nbsp;&nbsp;&nbsp;&nbsp;大祀：天、地、宗庙、五帝及追尊之帝、后。中祀：社、稷、日、月、星、<br /><br />&nbsp;&nbsp;&nbsp;&nbsp;辰、岳、镇、海、渎、帝社、先蚕、七祀、文宣、武成王及古帝王、赠太子。小<br /><br />&nbsp;&nbsp;&nbsp;&nbsp;祀：司中、司命、司人、司禄、风伯、雨师、灵星、山林、川泽、司寒、马祖、<br /><br />&nbsp;&nbsp;&nbsp;&nbsp;先牧、马社、马步，州县之社稷、释奠。而天子亲祠者二十有四。三岁一，五<br /><br />&nbsp;&nbsp;&nbsp;&nbsp;岁一E，当其岁则举。其余二十有二，一岁之间不能遍举，则有司摄事。其非常<br /><br />&nbsp;&nbsp;&nbsp;&nbsp;祀者，有时而行之。而皇后、皇太子岁行事者各一，其余皆有司行事。<br /><br />&nbsp;&nbsp;&nbsp;&nbsp;凡岁之常祀二十有二：冬至、正月上辛，祈谷；孟夏，雩祀昊天上帝于圆丘；<br /><br />&nbsp;&nbsp;&nbsp;&nbsp;季秋，大享于明堂；腊，蜡百神于南郊；春分，朝日于东郊；秋分，夕月于西郊；<br /><br />&nbsp;&nbsp;&nbsp;&nbsp;夏至，祭地o于方丘；孟冬，祭神州、地o于北郊；仲春、仲秋上戊，祭于太社；<br /><br />&nbsp;&nbsp;&nbsp;&nbsp;立春、立夏、季夏之土王、立秋、立冬，祀五帝于四郊；孟春、孟夏、孟秋、孟<br /><br />&nbsp;&nbsp;&nbsp;&nbsp;冬、腊，享于太庙；孟春吉亥，享先农，遂以耕籍。<br /><br />&nbsp;&nbsp;&nbsp;&nbsp;凡祭祀之节有六：一曰卜日，二曰斋戒，三曰陈设，四曰省牲器，五曰奠玉<br /><br />&nbsp;&nbsp;&nbsp;&nbsp;帛、宗庙之晨裸，六曰进熟、馈食。<br /><br />&nbsp;&nbsp;&nbsp;&nbsp;一曰卜日。凡大祀、中祀无常日者卜，小祀则筮，皆于太庙。<br /><br />&nbsp;&nbsp;&nbsp;&nbsp;卜日，前祀四十有五日，卜于庙南门之外，布卜席E西阈外。太常卿立门东，<br /><br />&nbsp;&nbsp;&nbsp;&nbsp;太卜正占者立门西，卜正奠龟于席西首，灼龟之具在龟北，乃执龟立席东，北向。<br /><br />&nbsp;&nbsp;&nbsp;&nbsp;太卜令进受龟，诣卿示高，卿受视已，令受龟，少退俟命。卿曰：“皇帝以某日<br /><br />&nbsp;&nbsp;&nbsp;&nbsp;祗祀于某。”令曰：“诺。”遂还席，西向坐。命龟曰：“假尔太龟，有常。”<br /><br />&nbsp;&nbsp;&nbsp;&nbsp;兴，授卜正龟。卜正负东扉坐，作龟，兴。令进，受龟，示卿。卿受，反之。令<br /><br />&nbsp;&nbsp;&nbsp;&nbsp;复位，东向，占之，不释龟，进告于卿曰：“某日从。”乃以龟还卜正。凡卜日<br /><br />&nbsp;&nbsp;&nbsp;&nbsp;必举初旬；不吉，即繇中及下，如初仪。若筮日，则卜正启b出策，兼执之，<br /><br />&nbsp;&nbsp;&nbsp;&nbsp;受命还席，以b击策，述命曰：“假尔太筮，有常。”乃释b坐策，执卦以<br /><br />&nbsp;&nbsp;&nbsp;&nbsp;示，如卜仪。小祀筮日，则太卜令莅之，日吉乃用，遇废务皆勿避。<br /><br />&nbsp;&nbsp;&nbsp;&nbsp;二曰斋戒。其别有三：曰散斋，曰致斋，曰清斋。大祀，散斋四日，致斋三<br /><br />&nbsp;&nbsp;&nbsp;&nbsp;日；中祀，散斋三日，致斋二日；小祀，散斋二日，致斋一日。<br /><br />&nbsp;&nbsp;&nbsp;&nbsp;大祀，前期七日，太尉誓百官于尚书省曰：“某日祀某神o于某所，各扬其<br /><br />&nbsp;&nbsp;&nbsp;&nbsp;职。不供其事，国有常刑。”于是乃斋。皇帝散斋于别殿；致斋，其二日于太极<br /><br />&nbsp;&nbsp;&nbsp;&nbsp;殿，一日于行宫。前致斋一日，尚舍奉御设御幄于太极殿西序及室内，皆东向。<br /><br />&nbsp;&nbsp;&nbsp;&nbsp;尚舍直长张帷于前楹下。致斋之日，质明，诸卫勒所部屯门列仗。昼漏上水一刻，<br /><br />&nbsp;&nbsp;&nbsp;&nbsp;侍中版奏“请中严”。诸卫之属各督其队入陈于殿庭，通事舍人引文武五品已上<br /><br />&nbsp;&nbsp;&nbsp;&nbsp;F褶陪位，诸侍卫之官服其器服，诸侍臣斋者结佩，诣阁奉迎。二刻，侍中版奏<br /><br />&nbsp;&nbsp;&nbsp;&nbsp;“外办”。三刻，皇帝服衮冕，结佩，乘舆出自西房，曲直华盖，警跸侍卫，即<br /><br />&nbsp;&nbsp;&nbsp;&nbsp;御座，东向，侍臣夹侍。一刻顷，侍中前跪奏称：“侍中臣某言，请就斋室。”<br /><br />&nbsp;&nbsp;&nbsp;&nbsp;皇帝降座入室，文武侍臣还本司，陪位者以次出。凡豫祀之官，散斋理事如旧，<br /><br />&nbsp;&nbsp;&nbsp;&nbsp;唯不吊丧问疾，不作乐，不判署刑杀文书，不行刑罚，不预秽恶。致斋，唯行祀<br /><br />&nbsp;&nbsp;&nbsp;&nbsp;事，其祀官已斋而阙者摄。其余清斋一日。<br /><br />&nbsp;&nbsp;&nbsp;&nbsp;三曰陈设。其别有五：有待事之次，有即事之位，有门外之位，有牲器之位，<br /><br />&nbsp;&nbsp;&nbsp;&nbsp;有席神之位。<br /><br />&nbsp;&nbsp;&nbsp;&nbsp;前祀三日，尚舍直长施大次于外枚门之内道北，南向。卫尉设文武侍臣之<br /><br />&nbsp;&nbsp;&nbsp;&nbsp;次于其前，左右相向。设祀官次于东弥外道南，从祀文官九品于其东，东方、<br /><br />&nbsp;&nbsp;&nbsp;&nbsp;南方朝集使又于其东，蕃客又于其东，重行异位，北向西上。介公、@公于西<br /><br />&nbsp;&nbsp;&nbsp;&nbsp;弥外道南，武官九品于其西，西方、北方朝集使又于其西，蕃客又于其西，东<br /><br />&nbsp;&nbsp;&nbsp;&nbsp;上。（其褒圣侯若在朝，位于文官三品下。）设陈馔幔于内枚西门之外道北，<br /><br />&nbsp;&nbsp;&nbsp;&nbsp;南向；北门之外道东，西向。<br /><br />&nbsp;&nbsp;&nbsp;&nbsp;明日，奉礼郎设御位于坛之东南，西向；望燎位当柴坛之北，南向；祀官公<br /><br />&nbsp;&nbsp;&nbsp;&nbsp;卿位于内枚门之内道南，分献之官于公卿之南，执事者又于其后，异位重行，<br /><br />&nbsp;&nbsp;&nbsp;&nbsp;西向北上。御史位于坛下，一在东南，西向，一在西南，东向。奉礼郎位于乐县<br /><br />&nbsp;&nbsp;&nbsp;&nbsp;东北，赞者在南，差退，皆西向。又设奉礼郎、赞者位于燎坛东北，西向。皆北<br /><br />&nbsp;&nbsp;&nbsp;&nbsp;上。协律郎位于坛上南陛之西，东向。大乐令位于北县之间，当坛北向。从祀文<br /><br />&nbsp;&nbsp;&nbsp;&nbsp;官九品位于执事之南，东方、南方朝集使又于其南，蕃客又于其南，西向北上。<br /><br />&nbsp;&nbsp;&nbsp;&nbsp;介公、@公位于中梦髅胖内道南，武官九品又于其南，西方、北方朝集使又<br /><br />&nbsp;&nbsp;&nbsp;&nbsp;于其南，蕃客又于其南，东向北上。所以即而行事也。<br /><br />&nbsp;&nbsp;&nbsp;&nbsp;又设祀官及从祀群官位于东西妹胖外，如设次，所以省牲及祀之日将入而<br /><br />&nbsp;&nbsp;&nbsp;&nbsp;序立也。<br /><br />&nbsp;&nbsp;&nbsp;&nbsp;设牲榜于东弥外，当门西向。苍牲一居前，又苍牲一、又青牲一在北，少<br /><br />&nbsp;&nbsp;&nbsp;&nbsp;退南上。次赤牲一、次黄牲一、白牲一、玄牲一、又赤牲一、白牲一在南，少退<br /><br />&nbsp;&nbsp;&nbsp;&nbsp;北上。廪牺令位于牲西南，祝史陪其后，皆北向。诸太祝位于牲东，各当牲后，<br /><br />&nbsp;&nbsp;&nbsp;&nbsp;祝史陪其后，西向。太常卿位于牲前少北，卿史位于其西，皆南向。<br /><br />&nbsp;&nbsp;&nbsp;&nbsp;又设酒尊之位。上帝，太尊、著尊、牺尊、山各二，在坛上东南隅，北向；<br /><br />&nbsp;&nbsp;&nbsp;&nbsp;象尊、壶尊、山各二，在坛下南陛之东，北向，俱西上。配帝，著尊、牺尊、<br /><br />&nbsp;&nbsp;&nbsp;&nbsp;象尊、山各二，在坛上，于上帝酒尊之东，北向西上。五帝、日、月各太尊二，<br /><br />&nbsp;&nbsp;&nbsp;&nbsp;在第一等。内官每陛间各象尊二，在第二等。中官每陛间各壶尊二，在第三等。<br /><br />&nbsp;&nbsp;&nbsp;&nbsp;外官每道间各概尊二，于下坛下。众星每道间各散尊二，于内弥外。凡尊，设<br /><br />&nbsp;&nbsp;&nbsp;&nbsp;于神座之左而右向。（尊皆加勺幂，五帝、日、月以上，皆有坫，以置爵也。）<br /><br />&nbsp;&nbsp;&nbsp;&nbsp;设御洗于午陛东南，亚献、终献同洗于卯陛之南，皆北向。水在洗东，篚在洗<br /><br />&nbsp;&nbsp;&nbsp;&nbsp;西，南肆。（篚，实以巾爵也。）分献，、洗、篚、幂各于其方陛道之左，内<br /><br />&nbsp;&nbsp;&nbsp;&nbsp;向。执尊、、篚、幂者，各立于其后。玉币之篚于坛上下尊坫之所。<br /><br />&nbsp;&nbsp;&nbsp;&nbsp;前祀一日，晡后，太史令、郊社令各常服，帅其属升，设昊天上帝神座于坛<br /><br />&nbsp;&nbsp;&nbsp;&nbsp;上北方，南向。席以稿秸。高祖神尧皇帝神座于东方，西向，席以莞。五方帝、<br /><br />&nbsp;&nbsp;&nbsp;&nbsp;日、月于坛第一等，青帝于东陛之北，赤帝于南陛之东，黄帝于南陛之西，白帝<br /><br />&nbsp;&nbsp;&nbsp;&nbsp;于西陛之南，黑帝于北陛之西，大明于东陛之南。夜明于西陛之北，席皆以稿秸。<br /><br />&nbsp;&nbsp;&nbsp;&nbsp;五星、十二辰、河汉及内官五十有五于第二等十有二陛之间，各依其方，席皆内<br /><br />&nbsp;&nbsp;&nbsp;&nbsp;向。其内官有北辰座于东陛之北，曜魄宝于北陛之西，北斗于南陛之东，天一、<br /><br />&nbsp;&nbsp;&nbsp;&nbsp;太一皆在北斗之东，五帝内座于曜魄宝之东，皆差在前。二十八宿及中官一百五<br /><br />&nbsp;&nbsp;&nbsp;&nbsp;十有九于第三等，其二十八宿及帝座、七公、日星、帝席、大角、摄提、太微、<br /><br />&nbsp;&nbsp;&nbsp;&nbsp;太子、明堂、轩辕、三台、五车、诸王，月星、织女、建星、天纪等一十有七皆<br /><br />&nbsp;&nbsp;&nbsp;&nbsp;差在前。外官一百有五于内弥内，众星三百六十于内弥外，各依方次十有二<br /><br />&nbsp;&nbsp;&nbsp;&nbsp;道之间，席皆以莞。<br /><br />&nbsp;&nbsp;&nbsp;&nbsp;若在宗庙，则前享三日，尚舍直长施大次于庙东门之外道北，南向。守宫设<br /><br />&nbsp;&nbsp;&nbsp;&nbsp;文武侍臣次于其后，文左武右，俱南向。设诸享官、九庙子孙于斋坊内道东近南，<br /><br />&nbsp;&nbsp;&nbsp;&nbsp;西向北上。文官九品又于其南，东方、南方蕃客又于其南，西向北上。介公、<br /><br />&nbsp;&nbsp;&nbsp;&nbsp;@公于庙西门之外，近南。武官九品于其南，西方、北方蕃客又于其南，东向<br /><br />&nbsp;&nbsp;&nbsp;&nbsp;北上。<br /><br />&nbsp;&nbsp;&nbsp;&nbsp;前享一日，奉礼郎设御位于庙东南，西向。设享官公卿位于东门之内道南，<br /><br />&nbsp;&nbsp;&nbsp;&nbsp;执事者位于其后，西向北上。卿史位于庙堂之下，一在东南，西向；一在西南，<br /><br />&nbsp;&nbsp;&nbsp;&nbsp;东向。令史各陪其后。奉礼郎位于乐县东北，赞者二人，在南差退，俱西向。协<br /><br />&nbsp;&nbsp;&nbsp;&nbsp;律郎位于庙堂上前楹之间，近西，东向。太乐令位于北县之间，北向。设从享之<br /><br />&nbsp;&nbsp;&nbsp;&nbsp;官位，九庙子孙于享官公卿之南，昭、穆异位。文官九品以上，又于其南，东方、<br /><br />&nbsp;&nbsp;&nbsp;&nbsp;南方蕃客又于其南，西向北上。介公、@公位于西门之内道南，武官九品于其<br /><br />&nbsp;&nbsp;&nbsp;&nbsp;南，少西，西方、北方蕃客又于其南，东向北上。设牲榜于东门之外，如郊之位。<br /><br />&nbsp;&nbsp;&nbsp;&nbsp;设尊彝之位于庙堂之上下，每座幸鸵唬黄彝一，牺尊、象尊、著尊、山各二，<br /><br />&nbsp;&nbsp;&nbsp;&nbsp;在堂上，皆于神座之左。献祖、太祖、高祖、高宗尊彝在前楹间，北向；懿祖、<br /><br />&nbsp;&nbsp;&nbsp;&nbsp;代祖、太宗、中宗、睿宗尊彝在户外，南向。各有坫焉。其壶尊二、太尊二、山<br /><br />&nbsp;&nbsp;&nbsp;&nbsp;四，皆在堂下阶间，北向西上；簋、、笾、豆在堂上，俱东侧阶之北。每<br /><br />&nbsp;&nbsp;&nbsp;&nbsp;座四簋居前，四次之，六登次之，六次之，笾、豆为后，皆以南为上，屈<br /><br />&nbsp;&nbsp;&nbsp;&nbsp;陈而下。御洗在东阶东南，亚献又于东南，俱北向；水在洗东，篚在洗西，南<br /><br />&nbsp;&nbsp;&nbsp;&nbsp;肆。<br /><br />&nbsp;&nbsp;&nbsp;&nbsp;享日，未明五刻，太庙令服其服，布昭、穆之座于户外，自西序以东：献祖、<br /><br />&nbsp;&nbsp;&nbsp;&nbsp;太祖、高祖、高宗皆北厢南向，懿祖、代祖、太宗、中宗、睿宗南厢北向。每座<br /><br />&nbsp;&nbsp;&nbsp;&nbsp;黼，莞席纷纯，藻席画纯，次席黼纯，左右几。<br /><br />&nbsp;&nbsp;&nbsp;&nbsp;四曰省牲器。省牲之日，午后十刻，去坛二百步所，禁行人。晡后二刻，郊<br /><br />&nbsp;&nbsp;&nbsp;&nbsp;社令、丞帅府史三人及斋郎，以尊、坫、、洗、篚、幂入设于位。三刻，谒者、<br /><br />&nbsp;&nbsp;&nbsp;&nbsp;赞引各引祀官、公卿及牲皆就位。谒者引司空，赞引引御史，入诣坛东陛，升，<br /><br />&nbsp;&nbsp;&nbsp;&nbsp;行扫除于上，降，行乐县于下。初，司空将升，谒者引太常卿，赞引引御史，入<br /><br />&nbsp;&nbsp;&nbsp;&nbsp;诣坛东陛。升，视涤濯，降，就省牲位，南向立。廪牺令少前，曰：“请省牲。”<br /><br />&nbsp;&nbsp;&nbsp;&nbsp;太常卿省牲。廪牺令北面举手曰：“]。”诸太祝各循牲一匝，西向举手曰：<br /><br />&nbsp;&nbsp;&nbsp;&nbsp;“充。”诸太祝与廪牺令以次牵牲诣厨，授太官。谒者引光禄卿诣厨，省鼎镬，<br /><br />&nbsp;&nbsp;&nbsp;&nbsp;申视濯溉。祀官御史省馔具，乃还斋所。祀日，未明十五刻，太官令帅宰人以鸾<br /><br />&nbsp;&nbsp;&nbsp;&nbsp;刀割牲，祝史以豆取毛血，各置于馔所，遂烹牲。其于庙亦如之。<br /><br />&nbsp;&nbsp;&nbsp;&nbsp;五曰奠玉帛。祀日，未明三刻，郊社令、良辶罡魉其属入实尊、，太祝<br /><br />&nbsp;&nbsp;&nbsp;&nbsp;以玉币置于篚，太官令帅进馔者实诸笾、豆、簋、于馔幔。未明二刻，奉礼郎<br /><br />&nbsp;&nbsp;&nbsp;&nbsp;帅赞者先入就位。赞者引御史、博士、诸太祝及令史、祝史与执事者，入自东门<br /><br />&nbsp;&nbsp;&nbsp;&nbsp;坛南，北向西上。奉礼郎曰：“再拜。”赞者承传，御史以下皆再拜。执尊、、<br /><br />&nbsp;&nbsp;&nbsp;&nbsp;篚、幂者各就位。赞者引御史、诸太祝升坛东陛。御史一人，太祝二人，行扫除<br /><br />&nbsp;&nbsp;&nbsp;&nbsp;于上，及第一等；御史一人，太祝七人，行扫除于下。未明一刻，谒者、赞引各<br /><br />&nbsp;&nbsp;&nbsp;&nbsp;引群臣就门外位。太乐令帅工人、二舞以次入，文舞陈于县内，武舞立于县南。<br /><br />&nbsp;&nbsp;&nbsp;&nbsp;谒者引司空入，奉礼郎曰：“再拜。”司空再拜，升自东陛，行扫除于上，降，<br /><br />&nbsp;&nbsp;&nbsp;&nbsp;行乐县于下。谒者、赞引各引群臣入就位。初，未明三刻，诸卫列大驾仗卫。侍<br /><br />&nbsp;&nbsp;&nbsp;&nbsp;中版奏“请中严”。乘黄令进玉辂于行宫南门外，南向。未明一刻，侍中版奏“<br /><br />&nbsp;&nbsp;&nbsp;&nbsp;外办”。皇帝服衮冕，乘舆以出。皇帝升辂，如初。黄门侍郎奏“请进发”。至<br /><br />&nbsp;&nbsp;&nbsp;&nbsp;大次门外，南向。侍中请降辂。皇帝降辂，乘舆之大次。半刻顷，太常博士引太<br /><br />&nbsp;&nbsp;&nbsp;&nbsp;常卿位于大次外，当门北向。侍中版奏“外办”。质明，皇帝服大裘而冕，博士<br /><br />&nbsp;&nbsp;&nbsp;&nbsp;引太常卿，太常卿引皇帝至中妹磐狻５钪屑嘟大，尚衣奉御又以镇授殿中<br /><br />&nbsp;&nbsp;&nbsp;&nbsp;监以进。皇帝|大、执镇，礼部尚书与近侍者从。皇帝至版位，西向立。太<br /><br />&nbsp;&nbsp;&nbsp;&nbsp;常卿前奏：“请再拜。”皇帝再拜。奉礼郎曰：“众官再拜。”在位者皆再拜。<br /><br />&nbsp;&nbsp;&nbsp;&nbsp;太常卿前曰：“有司谨具，请行事。”协律郎跪，俯伏，举麾，乐舞六成。偃麾，<br /><br />&nbsp;&nbsp;&nbsp;&nbsp;戛，乐止。太常卿前奏：“请再拜。”皇帝再拜。奉礼郎曰：“众官再拜”在<br /><br />&nbsp;&nbsp;&nbsp;&nbsp;位者皆再拜。诸太祝跪取玉币于篚，各立于尊所。皇帝升坛自南陛，北向立。太<br /><br />&nbsp;&nbsp;&nbsp;&nbsp;祝以玉币授侍中，东向以进。皇帝|镇受之，跪奠于昊天上帝，俯伏，兴，少<br /><br />&nbsp;&nbsp;&nbsp;&nbsp;退，再拜，立于西方，东向。太祝以币授侍中以进，皇帝受币，跪奠于高祖神尧<br /><br />&nbsp;&nbsp;&nbsp;&nbsp;皇帝，俯伏，兴，拜，降自南陛，复于位。皇帝将奠配帝之币，谒者七人，分引<br /><br />&nbsp;&nbsp;&nbsp;&nbsp;献官奉玉币俱进，跪奠于诸神之位；祝史、斋郎助奠。初，众官再拜，祝史各奉<br /><br />&nbsp;&nbsp;&nbsp;&nbsp;毛血之豆入，各由其陛升，诸太祝迎取于坛上奠之，退立于尊所。<br /><br />&nbsp;&nbsp;&nbsp;&nbsp;若宗庙，曰晨裸。享日，未明四刻，太庙令、良辶罡魉其属入实尊、，<br /><br />&nbsp;&nbsp;&nbsp;&nbsp;太官令帅进馔者实诸笾、豆、簋、。未明三刻，奉礼郎帅赞者先入就位。赞者<br /><br />&nbsp;&nbsp;&nbsp;&nbsp;引御史、博士、宫闱令、太祝及令史、祝史与执事者，入自东门，当阶间，北向<br /><br />&nbsp;&nbsp;&nbsp;&nbsp;西上。奉礼郎曰：“再拜。”御史以下皆再拜。执尊、、篚、幂者各就位。赞<br /><br />&nbsp;&nbsp;&nbsp;&nbsp;者引御史、诸太祝升自东阶，行扫除于堂上，令史、祝史行扫除于下。太庙令帅<br /><br />&nbsp;&nbsp;&nbsp;&nbsp;其属陈瑞物太阶之西，上瑞为前列，次瑞次之，下瑞为后，又陈伐国宝器亦如之，<br /><br />&nbsp;&nbsp;&nbsp;&nbsp;皆北向西上，藉以席。未明二刻，陈腰舆于东阶之东，每室各二，皆西向北上。<br /><br />&nbsp;&nbsp;&nbsp;&nbsp;赞者引太庙令、太祝，宫闱令帅内外执事者，以腰舆升自东阶，入献祖室，开<br /><br />&nbsp;&nbsp;&nbsp;&nbsp;墒摇Ｌ祝、宫闱令奉神主各置于舆，出，置于座，次出懿祖以下神主如献祖。<br /><br />&nbsp;&nbsp;&nbsp;&nbsp;銮驾将至，谒者、赞者各引享官，通事舍人分引从享群官、九庙子孙、诸方客使，<br /><br />&nbsp;&nbsp;&nbsp;&nbsp;皆就门外位。銮驾至大次门外，回辂南向。将军降，立于辂右。侍中请降辂，皇<br /><br />&nbsp;&nbsp;&nbsp;&nbsp;帝降辂，乘舆之大次。通事舍人引文武五品以上从享之官皆就门外位。大乐令帅<br /><br />&nbsp;&nbsp;&nbsp;&nbsp;工人、二舞入。谒者引司空入，就位。奉礼郎曰：“再拜。”司空再拜，升自东<br /><br />&nbsp;&nbsp;&nbsp;&nbsp;阶，行扫除于堂上，降，行乐县于下。初，司空行乐县，谒者、赞引各引享官，<br /><br />&nbsp;&nbsp;&nbsp;&nbsp;通事舍人分引九庙子孙、从享群官、诸方客使入，就位。皇帝停大次半刻顷，侍<br /><br />&nbsp;&nbsp;&nbsp;&nbsp;中版奏“外办”。皇帝出。太常卿引皇帝至庙门外，殿中监进镇，皇帝执镇圭。<br /><br />&nbsp;&nbsp;&nbsp;&nbsp;近侍者从入，皇帝至版位，西向立。太常卿前曰：“再拜。”皇帝再拜。奉礼郎<br /><br />&nbsp;&nbsp;&nbsp;&nbsp;曰：“众官再拜。”在位者皆再拜。太常卿前曰：“有司谨具，请行事。”协律<br /><br />&nbsp;&nbsp;&nbsp;&nbsp;郎举麾，鼓牵乐舞九成。偃麾，戛，乐止。太常卿曰：“再拜。”皇帝再拜。<br /><br />&nbsp;&nbsp;&nbsp;&nbsp;奉礼郎曰：“众官再拜。”在位者皆再拜。皇帝诣洗，侍中跪取F，兴，沃水；<br /><br />&nbsp;&nbsp;&nbsp;&nbsp;又跪取盘，兴，承水。皇帝|。盥手。黄门侍郎跪，取巾于篚，兴，以受巾，<br /><br />&nbsp;&nbsp;&nbsp;&nbsp;跪奠于篚。又取于篚，兴，以进，皇帝受。侍中酌水奉盘，皇帝洗，黄门<br /><br />&nbsp;&nbsp;&nbsp;&nbsp;侍郎授巾如初。黄帝拭，升自阼阶，就献祖尊彝所。执尊者举幂，侍中赞酌郁<br /><br />&nbsp;&nbsp;&nbsp;&nbsp;酒，进献祖神座前，北向跪，以鬯地奠之，俯伏，兴，少退，北向再拜。又就<br /><br />&nbsp;&nbsp;&nbsp;&nbsp;懿祖尊彝所，执尊者举幂，侍中取于坫以进，皇帝受，侍中赞酌郁酒，进懿<br /><br />&nbsp;&nbsp;&nbsp;&nbsp;祖神座前，南向跪，以鬯地奠之。次太祖以下，皆如懿祖。皇帝降自阼阶，<br /><br />&nbsp;&nbsp;&nbsp;&nbsp;复于版位。初，群官已再拜，祝史各奉毛、血及肝、k之豆立于东门外，斋郎奉<br /><br />&nbsp;&nbsp;&nbsp;&nbsp;炉炭、萧、稷、黍各立于其后，以次入自正门，升自太阶。诸太祝各迎取毛、血、<br /><br />&nbsp;&nbsp;&nbsp;&nbsp;肝、k于阶上，进奠于神座前。祝史退立于尊所，斋郎奉炉炭置于神座之左，其<br /><br />&nbsp;&nbsp;&nbsp;&nbsp;萧、稷、黍各置于其下，降，自阼阶以出。诸太祝取肝、k燔于炉，还尊所。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,909823);">加入书签</a><a
                        href="909794.html">上一页</a>&larr;<a href="index.html">返回列表</a>&rarr;<a
                            href="909859.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "909794.html"; var next_page = "909859.html"; var index_page = "index.html"; var sortid = "9"; var article_id = "14231"; var chapter_id = "909823"; var articlename = "新唐书"; var chaptername = " 卷十一 志第一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>