<!DOCTYPE html>
<html>
<head>
<meta charset="gbk" />
<title>新唐书- 卷一百二十二 列传第四十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百二十二 列传第四十七全文， 卷一百二十二 列传第四十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百二十二 列传第四十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937869.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937869.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十二 列传第四十七</h1>
            <div class="link xb">
                <a href="937824.html">上一页</a>&larr;<a href="index.html">返回列表</a>&rarr;<a
                    href="937915.html">下一页</a></div>			
            <div id="BookText">&nbsp;&nbsp;&nbsp;&nbsp;◎魏韦郭<br /><br />&nbsp;&nbsp;&nbsp;&nbsp;魏元忠，宋州宋城人。为太学生，跌荡少检，久不调，T人江融晓兵术，<br /><br />&nbsp;&nbsp;&nbsp;&nbsp;元忠从之游，尽传所学。仪凤中，吐蕃数盗边，元忠上封事洛阳宫，言命将用兵<br /><br />&nbsp;&nbsp;&nbsp;&nbsp;之要曰：<br /><br />&nbsp;&nbsp;&nbsp;&nbsp;天下之柄有二，文武而已，至制胜御人，其道一也。今言武者先骑射，不稽<br /><br />&nbsp;&nbsp;&nbsp;&nbsp;之权略；言文者首篇章，不取之经纶。臣观魏、晋、齐、梁才固不乏，然何益治<br /><br />&nbsp;&nbsp;&nbsp;&nbsp;乱哉！养由基射能穿札，不止鄢陵之奔，陆机识能辨亡，无救河桥之败，断可见<br /><br />&nbsp;&nbsp;&nbsp;&nbsp;已。<br /><br />&nbsp;&nbsp;&nbsp;&nbsp;夫才生於世，世实须才。何世而不生才？何才而不资世？故物有不求，未有<br /><br />&nbsp;&nbsp;&nbsp;&nbsp;无物之岁；士有不用，未有无士之时也。志士在富贵与贱贫，皆思立功名以传于<br /><br />&nbsp;&nbsp;&nbsp;&nbsp;后，然知己难而所遇罕。士之怀琬琰就煨尘、抱栋干困沟壑者，悠悠之人直睹此<br /><br />&nbsp;&nbsp;&nbsp;&nbsp;士之贫贱，安知其方略哉！故汉拜韩信，举军惊笑；蜀用魏延，群臣觖望。此富<br /><br />&nbsp;&nbsp;&nbsp;&nbsp;贵者易为善，贫贱者难为功也。昔汉文帝不知魏尚贤而囚之，知李广才而不用，<br /><br />&nbsp;&nbsp;&nbsp;&nbsp;乃叹其生不逢时。夫以广之才，天下无双，时方岁事匈奴，而卒不任。故近不知<br /><br />&nbsp;&nbsp;&nbsp;&nbsp;尚、广之贤，而远想廉颇、李牧，冯唐是以知其有而不能用也。此身为时主所知，<br /><br />&nbsp;&nbsp;&nbsp;&nbsp;不得尽其才也。晋羊祜谋举吴，贾充、荀勖沮之，祜叹曰：“天下事不如意十常<br /><br />&nbsp;&nbsp;&nbsp;&nbsp;七八。”以二人不同，终不大举。此据立功之地，而不获展其志也。布衣之人，<br /><br />&nbsp;&nbsp;&nbsp;&nbsp;怀奇抱策，而望朝奏夕召，岂易得哉？臣愿历访文武五品以上，得无有智如羊祜、<br /><br />&nbsp;&nbsp;&nbsp;&nbsp;武如李广而不得骋其才者乎？使各言其志，毋令久失职。<br /><br />&nbsp;&nbsp;&nbsp;&nbsp;又言：<br /><br />&nbsp;&nbsp;&nbsp;&nbsp;人无常俗，政有治乱；军无常胜，将有能否。兵为王者大事，存亡系焉，将<br /><br />&nbsp;&nbsp;&nbsp;&nbsp;非其任，则殄人败国。齐段孝玄有言：“持大兵如擎盘水，一致蹉跌，求止可得<br /><br />&nbsp;&nbsp;&nbsp;&nbsp;哉””周亚夫坚壁以挫吴、楚，司马懿闭营而困诸葛亮，此皆全军制胜，不战而<br /><br />&nbsp;&nbsp;&nbsp;&nbsp;却敌。是知大将临戎，以智为本。今之用人，类将家子，或死事孤儿，进非干略，<br /><br />&nbsp;&nbsp;&nbsp;&nbsp;虽竭力尽诚，不免於倾败，若之何用之？且建功者，言其所济，不言所来；言其<br /><br />&nbsp;&nbsp;&nbsp;&nbsp;所能，不言所藉。若陈汤、吕蒙、马隆、孟观悉出贫贱，而勋伐甚高，不闻其家<br /><br />&nbsp;&nbsp;&nbsp;&nbsp;世将帅也。故阴阳不和，揠士为相；蛮貊不廷，擢校为将。今以四海之广，亿兆<br /><br />&nbsp;&nbsp;&nbsp;&nbsp;之众，岂无卓越之士？臣恐未之思乎！<br /><br />&nbsp;&nbsp;&nbsp;&nbsp;又赏者礼之基，罚者刑之本。礼崇则谋夫竭其能，赏厚则义士轻其死，刑正<br /><br />&nbsp;&nbsp;&nbsp;&nbsp;故君子勖其心，罚重则小人惩其过。赏罚者军国之纲纪，政教之药石。吐蕃本非<br /><br />&nbsp;&nbsp;&nbsp;&nbsp;强敌，而薛仁贵、郭待封至弃甲丧师，脱身以免。国家宽政，罪止削除，网漏吞<br /><br />&nbsp;&nbsp;&nbsp;&nbsp;舟，何以过此。虽陛下顾收后效，然朝廷所少，岂此一二人乎？夫赏不劝，谓之<br /><br />&nbsp;&nbsp;&nbsp;&nbsp;止善，罚不惩，谓之纵恶。臣诚疏贱，干非其事，岂欲间陛下君臣生薄厚哉？正<br /><br />&nbsp;&nbsp;&nbsp;&nbsp;以刑赏一亏，百年不复。故国无赏罚，虽尧、舜不能为。今罚既不行，赏复难信，<br /><br />&nbsp;&nbsp;&nbsp;&nbsp;故议者皆谓比日征行，虚立赏格，而无其实。盖忘大体之臣恐赉勋庸，竭府库，<br /><br />&nbsp;&nbsp;&nbsp;&nbsp;留意锥刀，以为益中国，所谓惜毫厘失千里者也。且黔首虽微，不可以欺，安有<br /><br />&nbsp;&nbsp;&nbsp;&nbsp;寓不信之令，设虚赏之格乎？自苏定方平辽东，李奁破饺溃赏既不行，勋亦淹<br /><br />&nbsp;&nbsp;&nbsp;&nbsp;废，岁月纷淆，真伪相错。臣以吏不奉法，慢自京师，伪勋所由，主司过也，其<br /><br />&nbsp;&nbsp;&nbsp;&nbsp;则不远，近在尚书省中。然未闻斩一台郎、戮一令史，使天下知之。陛下何照远<br /><br />&nbsp;&nbsp;&nbsp;&nbsp;而不照近哉？神州化首，文昌政本，治乱攸在，臣故冒死而言。夫明鉴所以照形，<br /><br />&nbsp;&nbsp;&nbsp;&nbsp;往事所以知今，臣请借近以为谕：贞观中，万年尉司马玄景舞文饰智，以邀乾没，<br /><br />&nbsp;&nbsp;&nbsp;&nbsp;太宗弃之都市；后征高丽，总管张君V不进击贼，斩之旗下。臣以为伪勋之罪，<br /><br />&nbsp;&nbsp;&nbsp;&nbsp;多於玄景；仁贵等败，重於君V。使早诛之，则诸将岂复有负哉？慈父多败子，<br /><br />&nbsp;&nbsp;&nbsp;&nbsp;严家无格虏。且人主病不广大，人臣病不节俭，臣恐陛下病之於不广大，过在於<br /><br />&nbsp;&nbsp;&nbsp;&nbsp;慈父，斯日月一蚀也。<br /><br />&nbsp;&nbsp;&nbsp;&nbsp;又今将吏贪暴，所务口马、财利，臣恐戎狄之平，未可旦夕望也。凡人识不<br /><br />&nbsp;&nbsp;&nbsp;&nbsp;经远，皆言吐蕃战，前队尽，后队方进，甲坚骑多，而山有氛瘴，官军远入，前<br /><br />&nbsp;&nbsp;&nbsp;&nbsp;无所获，不积谷数百万，无大举之资。臣以为吐蕃之望中国，犹孤星之对太阳，<br /><br />&nbsp;&nbsp;&nbsp;&nbsp;有自然之大小、不疑之明暗，夷狄虽禽兽，亦知爱其性命，岂肯前尽死而后进哉！<br /><br />&nbsp;&nbsp;&nbsp;&nbsp;由残迫其人，非下所愿也。必其战不顾死，则兵法许敌能斗，当以智算取之，何<br /><br />&nbsp;&nbsp;&nbsp;&nbsp;忧不克哉！向使将能杀敌，横尸蔽野，敛其头颅以为京观，则此虏闻官军钟鼓，<br /><br />&nbsp;&nbsp;&nbsp;&nbsp;望尘却走，何暇前队皆死哉！自仁贵等覆师丧气，故虏得跳梁山谷。<br /><br />&nbsp;&nbsp;&nbsp;&nbsp;又师行必藉马力，不数十万，不足与虏争。臣请天下自王公及齐人挂籍之口，<br /><br />&nbsp;&nbsp;&nbsp;&nbsp;人税百钱；又弛天下马禁，使民得乘大马，不为数限，官籍其凡，勿使得隐。不<br /><br />&nbsp;&nbsp;&nbsp;&nbsp;三年，人间畜马可五十万，即诏州县以所税口钱市之，若王师大举，一朝可用。<br /><br />&nbsp;&nbsp;&nbsp;&nbsp;且虏以骑为强，若一切使人乘之，则市取其良，以益中国，使得渐耗虏兵之盛，<br /><br />&nbsp;&nbsp;&nbsp;&nbsp;国家之利也。<br /><br />&nbsp;&nbsp;&nbsp;&nbsp;高宗善之，授秘书省正字，直中书省，仗内供奉。<br /><br />&nbsp;&nbsp;&nbsp;&nbsp;迁监察御史。帝尝从容曰：“外以朕为何如主？”对曰：“周成、康，汉文、<br /><br />&nbsp;&nbsp;&nbsp;&nbsp;景也。”“然则有遗恨乎？”曰：“有之。王义方一世豪英，而死草莱。议者谓<br /><br />&nbsp;&nbsp;&nbsp;&nbsp;陛下不能用贤。”帝曰：“我适用之，闻其死，顾已无及。”元忠曰：“刘藏器<br /><br />&nbsp;&nbsp;&nbsp;&nbsp;行副於才，陛下所知，今七十为尚书郎。徒叹彼而又弃此。”帝默然惭。<br /><br />&nbsp;&nbsp;&nbsp;&nbsp;迁殿中侍御史。徐敬业举兵，诏元忠监李孝逸军。至临淮，而偏将雷仁智为<br /><br />&nbsp;&nbsp;&nbsp;&nbsp;贼败，孝逸惧其锋，按兵未敢前。元忠曰：“公以宗室将，天下安危系焉。海内<br /><br />&nbsp;&nbsp;&nbsp;&nbsp;承平久，闻狂狡窃发，皆倾耳翘心以待其诛。今军不进，使远近解情，万有一朝<br /><br />&nbsp;&nbsp;&nbsp;&nbsp;廷以他将代公，且何辞？”孝逸然之，乃部分进讨。时敬业保下阿G，弟敬猷屯<br /><br />&nbsp;&nbsp;&nbsp;&nbsp;淮阴，咸请“先击下阿，下阿败，淮阴自破。今淮阴急，敬业必救，是敌在腹背<br /><br />&nbsp;&nbsp;&nbsp;&nbsp;也。”元忠曰：“不然。贼劲兵尽守下阿，利在一决，苟有负，则大事去矣。敬<br /><br />&nbsp;&nbsp;&nbsp;&nbsp;酋博徒不知战，且其兵寡易摇，大军临之，势宜克。敬业畏直捣江都，必将邀我<br /><br />&nbsp;&nbsp;&nbsp;&nbsp;中路，吾今乘胜进，又以逸击劳，破之必矣。譬之逐兽，弱者先禽。今舍必禽之<br /><br />&nbsp;&nbsp;&nbsp;&nbsp;弱，而趋难敌之强，非计也。”孝逸乃引兵击淮阴，敬猷脱身遁，遂进击敬业，<br /><br />&nbsp;&nbsp;&nbsp;&nbsp;平之。还。授司刑正。<br /><br />&nbsp;&nbsp;&nbsp;&nbsp;迁洛阳令。陷周兴狱当死，以平扬、楚功，得流。岁余，为御史中丞，复为<br /><br />&nbsp;&nbsp;&nbsp;&nbsp;来俊臣所构。将就刑，神色不动，前死者宗室子三十余，尸相枕藉於前，元忠顾<br /><br />&nbsp;&nbsp;&nbsp;&nbsp;曰：“大丈夫行居此矣。”俄敕凤阁舍人王隐客驰骑免死，传声及于市，诸囚欢<br /><br />&nbsp;&nbsp;&nbsp;&nbsp;叫，元忠独坚坐，左右命起，元忠曰：“未知实否。”既而隐客至，宣诏已，乃<br /><br />&nbsp;&nbsp;&nbsp;&nbsp;徐谢，亦不改容。流费州。复为中丞。岁余，陷侯思止狱，仍放岭南。酷吏诛，<br /><br />&nbsp;&nbsp;&nbsp;&nbsp;人多讼元忠者，乃召复旧官。因侍宴，武后曰：“卿累负谤铄，何邪？”对曰：<br /><br />&nbsp;&nbsp;&nbsp;&nbsp;“臣犹鹿也，罗织之吏如猎者，苟须臣肉为之羹耳，彼将杀臣以求进，臣顾何辜？”<br /><br />&nbsp;&nbsp;&nbsp;&nbsp;圣历二年，为凤阁侍郎、同凤阁鸾台平章事，俄检校并州长史、天兵军大总<br /><br />&nbsp;&nbsp;&nbsp;&nbsp;管，以备突厥。迁左肃政台御史大夫，兼检校洛州长史，治号威明。张易之家奴<br /><br />&nbsp;&nbsp;&nbsp;&nbsp;暴百姓，横甚，元忠笞杀之，权豪惮服。俄为陇右诸军大使，以讨吐蕃；又为灵<br /><br />&nbsp;&nbsp;&nbsp;&nbsp;武道行军大总管御突厥。元忠驭军持重，虽无赫然功，而亦未尝败。<br /><br />&nbsp;&nbsp;&nbsp;&nbsp;中宗在东宫，为检校左庶子。时二张势倾朝廷，元忠尝奏曰：“臣承先帝之<br /><br />&nbsp;&nbsp;&nbsp;&nbsp;顾，且受陛下厚恩，不能徇忠，使小人在君侧，臣之罪也。”易之等恨怒，因武<br /><br />&nbsp;&nbsp;&nbsp;&nbsp;后不豫，即共谮元忠与司礼丞高炷毙太子为耐久朋，遂下制狱。诏皇太子、相<br /><br />&nbsp;&nbsp;&nbsp;&nbsp;王及宰相引元忠等辨於廷，不能决。昌宗乃引张说为证，说初伪许之，至是迫使<br /><br />&nbsp;&nbsp;&nbsp;&nbsp;言状，不应，后又促之，说曰：“臣不闻也。”易之等遽曰：“说与同逆。说曩<br /><br />&nbsp;&nbsp;&nbsp;&nbsp;尝谓元忠为伊、周。夫伊尹放太甲，周公摄王位。此反状明甚。”说曰：“易之、<br /><br />&nbsp;&nbsp;&nbsp;&nbsp;昌宗安知伊、周，臣乃能知之。伊尹、周公，历古以为忠臣，陛下不遣学伊、周，<br /><br />&nbsp;&nbsp;&nbsp;&nbsp;将何效焉？”说又曰：“臣知附易之朝夕可宰相，从元忠则族灭。今不敢面欺，<br /><br />&nbsp;&nbsp;&nbsp;&nbsp;惧元忠之冤。”后寤其谗，然重违易之，故贬元忠高要尉。<br /><br />&nbsp;&nbsp;&nbsp;&nbsp;中宗复位，召为卫尉卿、同中书门下三品。不阅旬，迁兵部尚书，进侍中。<br /><br />&nbsp;&nbsp;&nbsp;&nbsp;武后崩，帝居丧，军国事委元忠裁可，拜中书令，封齐国公。神龙二年，为尚书<br /><br />&nbsp;&nbsp;&nbsp;&nbsp;右仆射，知兵部尚书，当朝用事，群臣莫敢望。谒告上冢，诏宰相诸司长官祖道<br /><br />&nbsp;&nbsp;&nbsp;&nbsp;上东门，赐锦袍，给千骑四人侍，赐银千两。元忠到家，於亲戚无所赈施。及还，<br /><br />&nbsp;&nbsp;&nbsp;&nbsp;帝为幸白马寺迎劳之。<br /><br />&nbsp;&nbsp;&nbsp;&nbsp;安乐公主私请废太子，求为皇太女，帝以问元忠，元忠曰：“公主而为皇太<br /><br />&nbsp;&nbsp;&nbsp;&nbsp;女，驸马都尉当何名？”主恚曰：“山东木强安知礼？阿母子尚为天子，我何嫌？”<br /><br />&nbsp;&nbsp;&nbsp;&nbsp;宫中谓武后为阿母子，故主称之。元忠固称不可，自是语塞。<br /><br />&nbsp;&nbsp;&nbsp;&nbsp;武三思用事，京兆韦月将、渤海高轸上书言其恶，帝s杀之，后莫敢言。王<br /><br />&nbsp;&nbsp;&nbsp;&nbsp;同皎谋诛三思，不克，反被族。元忠居其间，依违无所建明。初，元忠相武后，<br /><br />&nbsp;&nbsp;&nbsp;&nbsp;有清正名，至是辅政，天下倾望，冀干正王室，而稍惮权幸，不能赏善罚恶，誉<br /><br />&nbsp;&nbsp;&nbsp;&nbsp;望大减。陈郡男子袁楚客者以书规之曰：<br /><br />&nbsp;&nbsp;&nbsp;&nbsp;今皇帝新服厥德，任官惟贤才，左右惟其人，因以布大化，充古谊，以正天<br /><br />&nbsp;&nbsp;&nbsp;&nbsp;下。君侯安得事循默哉？苟利社稷，专之可也。夫安天下者先正其本，本正则天<br /><br />&nbsp;&nbsp;&nbsp;&nbsp;下固，国之兴亡系焉。太子天下本，譬之大树，无本则枝叶零悴，国无太子，朝<br /><br />&nbsp;&nbsp;&nbsp;&nbsp;野不安。储君有次及之势，故师保教以君人之道，用蕴崇其德，所以重天下也。<br /><br />&nbsp;&nbsp;&nbsp;&nbsp;今皇子既长，未定嫡嗣，是天下无本。天下无本，犹树而亡根，枝叶何以存乎？<br /><br />&nbsp;&nbsp;&nbsp;&nbsp;愿君侯以清宴之间言於上，择贤而立之，此安天下之道。旷而不置，朝廷一失也。<br /><br />&nbsp;&nbsp;&nbsp;&nbsp;女有内则，男有外傅，岂相滥哉？幕府者，丈夫之职。今公主并开府置吏，<br /><br />&nbsp;&nbsp;&nbsp;&nbsp;以女处男职，所谓长阴抑阳也，而望阴阳不愆、风雨时若，得乎？此朝廷二失也。<br /><br />&nbsp;&nbsp;&nbsp;&nbsp;今度人既多，缁衣半道，不本行业，专以重宝附权门，皆有定直。昔之卖官，<br /><br />&nbsp;&nbsp;&nbsp;&nbsp;钱入公府，今之卖度，钱入私家。以兹入道，徒为游食。此朝廷三失也。<br /><br />&nbsp;&nbsp;&nbsp;&nbsp;唯名与器，不可以假人。故曰：“天工，人其代之。”夫代天，非材不可也。<br /><br />&nbsp;&nbsp;&nbsp;&nbsp;代非其人，必失天意。失天意而无患祸，未之有也。今倡优之辈，因耳目之好，<br /><br />&nbsp;&nbsp;&nbsp;&nbsp;遂授以官，非轻朝廷、乱正法邪？人君无私，私怒害物，私赏费财，况私人以官<br /><br />&nbsp;&nbsp;&nbsp;&nbsp;乎？此朝廷四失也。<br /><br />&nbsp;&nbsp;&nbsp;&nbsp;贤者邦家之光，任之致治，弃之生乱。近诏博求多士，虽有好贤之名，无得<br /><br />&nbsp;&nbsp;&nbsp;&nbsp;贤之实。盖有司选士，非贿即势，上失天心，下违人望，非为官择吏，乃为人择<br /><br />&nbsp;&nbsp;&nbsp;&nbsp;官。葛洪有言：“举秀才，不知书；察孝廉，浊如泥；高第贤良吝如蛙。此<br /><br />&nbsp;&nbsp;&nbsp;&nbsp;朝廷五失也。<br /><br />&nbsp;&nbsp;&nbsp;&nbsp;阉竖者，给宫掖扫除事，古以奴隶畜之。中古以来，大道乖丧，疏贤哲，亲<br /><br />&nbsp;&nbsp;&nbsp;&nbsp;近习，乃委之以事，授之以权。故竖刁乱齐，伊戾败宋。君侧之人，众所畏惧，<br /><br />&nbsp;&nbsp;&nbsp;&nbsp;所谓鹰头之蝇、庙垣之鼠者也。后汉时用事尤甚，晚节卒乱天下。今大君中兴，<br /><br />&nbsp;&nbsp;&nbsp;&nbsp;独有阉竖坐升班秩，既无正阙，率授员外，乃盈千人，绾青紫，耗府藏。前事之<br /><br />&nbsp;&nbsp;&nbsp;&nbsp;验，后事之师。此朝廷六失也。<br /><br />&nbsp;&nbsp;&nbsp;&nbsp;古者茅茨采椽，以俭约遗子孙，所以爱力也。今公主所赏倾库府，所造皆官<br /><br />&nbsp;&nbsp;&nbsp;&nbsp;供，其疏筑台沼，崇峙观庑，山无本石，木无近产，造之终岁，功用不绝。夫为<br /><br />&nbsp;&nbsp;&nbsp;&nbsp;君所以养人，非以害人，今外戚不助养而反害之，是使人主受谤天下。此朝廷七<br /><br />&nbsp;&nbsp;&nbsp;&nbsp;失也。<br /><br />&nbsp;&nbsp;&nbsp;&nbsp;官以安人，非以害于人也。先王欲人治必选材，欲人安必省事，此诚同天下<br /><br />&nbsp;&nbsp;&nbsp;&nbsp;忧也。人有乐，君共之，君有乐，人庆之，可谓同乐矣。如此，则上下无间，而<br /><br />&nbsp;&nbsp;&nbsp;&nbsp;均一体也。今天下困穷，州牧、县宰，非以选进，割剥自私，人不聊生，是下有<br /><br />&nbsp;&nbsp;&nbsp;&nbsp;忧而上不恤也。而更员外置官，非助桀欤？夫人情自以员外吏，恐下不己畏也，<br /><br />&nbsp;&nbsp;&nbsp;&nbsp;必峻法惧之；恐财不己奉也，必枉道夺之。欲不乱，可得哉？古语有之，十羊九<br /><br />&nbsp;&nbsp;&nbsp;&nbsp;牧，羊既不得食，人亦不得息。《书》曰：“官不必备，惟其人。”此言正员犹<br /><br />&nbsp;&nbsp;&nbsp;&nbsp;难其备，况员之外乎！此朝廷八失也。<br /><br />&nbsp;&nbsp;&nbsp;&nbsp;政出多门，大乱之渐。近封数夫人，皆先帝宫嫔。以为备内职，则不当知外；<br /><br />&nbsp;&nbsp;&nbsp;&nbsp;不备内职，则自可处外。而令出入禁掖，使内言必出，外言必入，固将弄君之法，<br /><br />&nbsp;&nbsp;&nbsp;&nbsp;纵而不禁，非所以重宗庙、固国家。孔子曰：“彼妇之口，可以出走；彼妇之谒，<br /><br />&nbsp;&nbsp;&nbsp;&nbsp;可以死败。”此朝廷九失也。<br /><br />&nbsp;&nbsp;&nbsp;&nbsp;不以道事其君者，所以危天下也，危天下之臣不可不逐，安天下之臣不可不<br /><br />&nbsp;&nbsp;&nbsp;&nbsp;任。今有引鬼神、执左道以惑主者，托鬼神为难知，故致其诈，而据非才之地，<br /><br />&nbsp;&nbsp;&nbsp;&nbsp;食非德之禄，此国盗也。《传》曰：“国将兴，听於民，将亡，听於神。”今几<br /><br />&nbsp;&nbsp;&nbsp;&nbsp;听於神乎？此朝廷十失也。<br /><br />&nbsp;&nbsp;&nbsp;&nbsp;君侯不正，谁与正之？<br /><br />&nbsp;&nbsp;&nbsp;&nbsp;元忠得书益惭。以三思专权，思有以诛之。会节愍太子起兵，与闻其谋。太<br /><br />&nbsp;&nbsp;&nbsp;&nbsp;子已诛三思，引兵走阙下，元忠子太仆少卿升遇於永安门，太子胁使从战，已而<br /><br />&nbsp;&nbsp;&nbsp;&nbsp;被杀。议者未辨逆顺，元忠诵言曰：“既诛贼谢天下，虽死鼎镬所甘心。惟皇太<br /><br />&nbsp;&nbsp;&nbsp;&nbsp;子没为恨耳。”帝以其尝有功，且为高宗、武后素所礼，置不问。宗楚客、纪处<br /><br />&nbsp;&nbsp;&nbsp;&nbsp;讷大怒，固请夷其族，不听。元忠不自安，上政事及国封，诏以特进、齐国公致<br /><br />&nbsp;&nbsp;&nbsp;&nbsp;仕，朝朔望。楚客等引右卫郎将姚廷筠为御史中丞，暴奏反状，繇是贬渠州司马。<br /><br />&nbsp;&nbsp;&nbsp;&nbsp;杨再思、李峤皆希顺楚客，傅致元忠罪，唯萧至忠议当申宥之。楚客复遣再思与<br /><br />&nbsp;&nbsp;&nbsp;&nbsp;冉祖雍奏元忠缘逆不宜处内地，监察御史袁守一固请行诛，遂贬务川尉。守一又<br /><br />&nbsp;&nbsp;&nbsp;&nbsp;劾：“天后尝不豫，狄仁杰请陛下监国，元忠止之，此其逆久萌。”帝谓杨再思<br /><br />&nbsp;&nbsp;&nbsp;&nbsp;曰：“守一非是。事君者一其心，岂有上少疾遽异论哉？朕未见元忠过也。”<br /><br />&nbsp;&nbsp;&nbsp;&nbsp;元忠至涪陵，卒，年七十余。景龙四年，赠尚书左仆射、齐国公、本州刺史。<br /><br />&nbsp;&nbsp;&nbsp;&nbsp;睿宗诏陪葬定陵，以实封一百五十户赐其子晃。开元六年，谥曰贞。<br /><br />&nbsp;&nbsp;&nbsp;&nbsp;元忠始名真宰，以诸生见高宗，高宗慰遣，不知谢即出，仪举自安，帝目送<br /><br />&nbsp;&nbsp;&nbsp;&nbsp;谓薛元超曰：“是子未习朝廷仪，然名不虚谓，真宰相也。”避武后母讳，改今<br /><br />&nbsp;&nbsp;&nbsp;&nbsp;名。<br /><br />&nbsp;&nbsp;&nbsp;&nbsp;韦安石，京兆万年人。曾祖孝宽，为周大司空、郧国公。祖津，隋大业末为<br /><br />&nbsp;&nbsp;&nbsp;&nbsp;民部侍郎，与元文都等留守洛，拒李密，战上东门，为密禽。后王世充杀文都而<br /><br />&nbsp;&nbsp;&nbsp;&nbsp;津独免，密败，复归洛。世充平，高祖素与津善，授谏议大夫，检校黄门侍郎，<br /><br />&nbsp;&nbsp;&nbsp;&nbsp;陵州刺史，卒。父琬，仕为成州刺史。<br /><br />&nbsp;&nbsp;&nbsp;&nbsp;安石举明经，调乾封尉，雍州长史苏良嗣器之。永昌元年，迁雍州司兵参军。<br /><br />&nbsp;&nbsp;&nbsp;&nbsp;良嗣当国，谓安石曰：“大才当大用，徒劳州县可乎？”荐于武后，擢膳部员外<br /><br />&nbsp;&nbsp;&nbsp;&nbsp;郎，迁并州司马，有善政，后手制劳问，陟拜德、郑二州刺史。安石性方重，不<br /><br />&nbsp;&nbsp;&nbsp;&nbsp;苟言笑，其政尚清严，吏民尊畏。<br /><br />&nbsp;&nbsp;&nbsp;&nbsp;久视中，迁文昌右丞，以鸾台侍郎同凤阁鸾台平章事，兼太子左庶子，仍侍<br /><br />&nbsp;&nbsp;&nbsp;&nbsp;读，寻知纳言事。时二张及武三思宠横，安石数折辱之。会侍宴殿中，易之引蜀<br /><br />&nbsp;&nbsp;&nbsp;&nbsp;商宋霸子等博塞后前，安石跪奏“商等贱类，不当戏殿上。”顾左右引出，坐皆<br /><br />&nbsp;&nbsp;&nbsp;&nbsp;失色，后以安石辞正，改容慰勉。凤阁侍郎陆元方自以为不及，退告人曰：“韦<br /><br />&nbsp;&nbsp;&nbsp;&nbsp;公真宰相。”后尝幸兴泰宫，议趋疾道，安石曰：“此道板筑所成，非自然之固。<br /><br />&nbsp;&nbsp;&nbsp;&nbsp;千金子且诫垂堂，况万乘可轻乘危哉？”后为回辇。长安二年，同凤阁鸾台三品，<br /><br />&nbsp;&nbsp;&nbsp;&nbsp;俄又知纳言，检校扬州大都督府长史。神龙元年，罢政事，俄复同三品，迁中书<br /><br />&nbsp;&nbsp;&nbsp;&nbsp;令，兼相王府长史，封郧国公，赐封三百户，加特进，为侍中。中宗与韦后以正<br /><br />&nbsp;&nbsp;&nbsp;&nbsp;月望夜幸其第，赉赐不赀。帝尝幸安乐公主池，主请御船，安石曰：“御轻舟，<br /><br />&nbsp;&nbsp;&nbsp;&nbsp;乘不测，非帝王事。”乃止。<br /><br />&nbsp;&nbsp;&nbsp;&nbsp;睿宗立，授太子少保，改封郇国，复为侍中、中书令，进开府仪同三司。太<br /><br />&nbsp;&nbsp;&nbsp;&nbsp;平公主有异谋，欲引安石，数因其婿唐邀之，拒不往。帝一日召安石曰：“朝<br /><br />&nbsp;&nbsp;&nbsp;&nbsp;廷倾心东宫，卿胡不察？”对曰：“太子仁孝，天下所称，且有大功。陛下今安<br /><br />&nbsp;&nbsp;&nbsp;&nbsp;得亡国语？此必太平公主计也。”帝矍然曰：“卿勿言，朕知之。”主窃闻，乃<br /><br />&nbsp;&nbsp;&nbsp;&nbsp;构飞变，欲讯之，赖郭元振保护，免。迁尚书右仆射兼太子宾客、同三品，俄罢<br /><br />&nbsp;&nbsp;&nbsp;&nbsp;政事，留守东都。<br /><br />&nbsp;&nbsp;&nbsp;&nbsp;会妻薛怨婿婢，笞杀之，为御史中丞杨茂谦所劾，下迁蒲州刺史，徙青州。<br /><br />&nbsp;&nbsp;&nbsp;&nbsp;安石在蒲，太常卿姜皎有所请，拒之。皎弟晦为中丞，以安石昔相中宗，受遗制，<br /><br />&nbsp;&nbsp;&nbsp;&nbsp;而宗楚客、韦温擅削相王辅政语，安石无所建正，讽侍御史洪子舆劾举，子舆以<br /><br />&nbsp;&nbsp;&nbsp;&nbsp;更赦不从。监察御史郭震奏之，有诏与韦嗣立、赵彦昭等皆贬，安石为沔州别驾。<br /><br />&nbsp;&nbsp;&nbsp;&nbsp;皎又奏安石护作定陵，有所盗没，诏籍其赃。安石叹曰：“祗须我死乃已。”发<br /><br />&nbsp;&nbsp;&nbsp;&nbsp;愤卒，年六十四。开元十七年，赠蒲州刺史。天宝初，加赠左仆射、郇国公，谥<br /><br />&nbsp;&nbsp;&nbsp;&nbsp;文贞。二子：陟，、斌。<br /><br />&nbsp;&nbsp;&nbsp;&nbsp;陟字殷卿，与弟斌俱秀敏异常童。安石晚有子，爱之。神龙一年，安石为中<br /><br />&nbsp;&nbsp;&nbsp;&nbsp;书令，陟甫十岁，授温王府东阁祭酒、朝散大夫。风格方整，善文辞，书有楷法，<br /><br />&nbsp;&nbsp;&nbsp;&nbsp;一时知名士皆与游。开元中居丧，以父不得志殁，乃与斌杜门不出八年。亲友更<br /><br />&nbsp;&nbsp;&nbsp;&nbsp;往敦晓，乃强调为洛阳令。宋Z见陟叹曰：“盛德遗范，尽在是矣。”累除吏部<br /><br />&nbsp;&nbsp;&nbsp;&nbsp;郎中，中书令张九龄引为舍人，与孙逖、梁涉并司书命，时号得才。<br /><br />&nbsp;&nbsp;&nbsp;&nbsp;迁礼部侍郎。陟於鉴裁尤长。故事，取人以一日试为高下。陟许自通所工，<br /><br />&nbsp;&nbsp;&nbsp;&nbsp;先就其能试之，已乃程考，由是无遗材。迁吏部侍郎，选人多伪集，与正调相冒，<br /><br />&nbsp;&nbsp;&nbsp;&nbsp;陟有风采，`辨无不伏者，黜正数百员，铨综号为公平。然任威严，或至詈诘，<br /><br />&nbsp;&nbsp;&nbsp;&nbsp;议者訾其峻。又自以门品可坐阶三公，居常简贵，视僚党迦唬黄湟缘酪旰希虽<br /><br />&nbsp;&nbsp;&nbsp;&nbsp;后进布衣与均礼。<br /><br />&nbsp;&nbsp;&nbsp;&nbsp;李林甫恶其名高，恐逼己，出为襄阳太守，徙河南采访使，以判官员锡善讯<br /><br />&nbsp;&nbsp;&nbsp;&nbsp;覆，支使韦元甫工书奏，时号“员推韦状”，陟皆倚任之。俄袭郇国公，坐事贬<br /><br />&nbsp;&nbsp;&nbsp;&nbsp;守钟离、义阳，后为河东太守。以失职，内怏怏，乃毁廉隅，颇饷谢权幸欲自结。<br /><br />&nbsp;&nbsp;&nbsp;&nbsp;天宝十二载，入考华清宫，杨国忠忌其才，谓拾遗吴豸之曰：“子能发陟罪乎？<br /><br />&nbsp;&nbsp;&nbsp;&nbsp;吾以御史相处。”豸之乃劾陟馈遗事，国忠又使甥婿韦元志左验，陟惶悸，贿吉<br /><br />&nbsp;&nbsp;&nbsp;&nbsp;温求救，由是俱得罪，陟贬桂岭尉，坐不行，徙平乐。会安禄山陷洛阳，弟斌没<br /><br />&nbsp;&nbsp;&nbsp;&nbsp;贼，国忠欲构陟与贼通，密谕守吏，令胁陟使忧死，州豪杰共说曰：“昔张说被<br /><br />&nbsp;&nbsp;&nbsp;&nbsp;窜，匿陈氏以免。今若诏书下，谁敢庇公？愿公乘扁舟遁去，事宁乃出，不亦美<br /><br />&nbsp;&nbsp;&nbsp;&nbsp;乎？”陟慨然曰：“命当尔，其敢逃刑？”因谢遣，坚卧不出。<br /><br />&nbsp;&nbsp;&nbsp;&nbsp;岁余，肃宗即位，起为吴郡太守，使者趣追，未至，会永王兵起，委陟招谕，<br /><br />&nbsp;&nbsp;&nbsp;&nbsp;乃授御史大夫、江东节度使。与高适、来会安州，陟曰：“今中原未平，江淮<br /><br />&nbsp;&nbsp;&nbsp;&nbsp;骚离，若不斋盟质信，以示四方，知吾等协心戮力，则无以成功。”乃推为地<br /><br />&nbsp;&nbsp;&nbsp;&nbsp;主，为载书，登坛曰：“淮西节度使、江东节度使陟、淮南节度使适，衔国威<br /><br />&nbsp;&nbsp;&nbsp;&nbsp;命，纠合三垂，翦除凶慝，好恶同之，毋有异志。有渝此盟，坠命亡族，罔克生<br /><br />&nbsp;&nbsp;&nbsp;&nbsp;育。皇天后土，祖宗明神，实鉴斯言。”辞旨慷慨，士皆陨泣。<br /><br />&nbsp;&nbsp;&nbsp;&nbsp;永王败，帝趣陟赴凤翔。初，季广琛从永王乱，非其本谋，陟表广琛为历阳<br /><br />&nbsp;&nbsp;&nbsp;&nbsp;太守，慰安之。至是，恐广琛有后变，乃驰往谕诏恩释其疑，而后趣召。帝雅闻<br /><br />&nbsp;&nbsp;&nbsp;&nbsp;陟名，欲倚以相，及是迁延，疑有顾望意，止除御史大夫。会杜甫论房g，词意<br /><br />&nbsp;&nbsp;&nbsp;&nbsp;迂慢，帝令陟与崔光远、颜真卿按之，陟奏：“甫言虽狂，不失谏臣体。”帝繇<br /><br />&nbsp;&nbsp;&nbsp;&nbsp;是疏之。富平人将军王去荣杀其县令，帝将宥之，陟曰：“昔汉高帝约法，杀人<br /><br />&nbsp;&nbsp;&nbsp;&nbsp;者死。今陛下杀人者生，恐非所宜。”时朝廷尚新，群臣班殿中，有相吊哭者，<br /><br />&nbsp;&nbsp;&nbsp;&nbsp;帝以陟不任职，用颜真卿代之，更拜吏部尚书。久之，宗人伐墓柏，坐不相教，<br /><br />&nbsp;&nbsp;&nbsp;&nbsp;贬绛州刺史。还授太常卿，吕N入辅，荐为礼部尚书、东京留守。史思明逼伊、<br /><br />&nbsp;&nbsp;&nbsp;&nbsp;洛，李光弼议守河阳，陟率东京安属入关避之，诏授吏部尚书，令就保永乐，以<br /><br />&nbsp;&nbsp;&nbsp;&nbsp;图收复。卒，年六十五，赠荆州大都督。<br /><br />&nbsp;&nbsp;&nbsp;&nbsp;陟早有名，而为林甫、国忠摈废。及肃宗择相，自谓必得，以后至不用。任<br /><br />&nbsp;&nbsp;&nbsp;&nbsp;事者皆新进，望风惮之，多言其骄倨。及入关，又不许至京师。郁郁不得志，成<br /><br />&nbsp;&nbsp;&nbsp;&nbsp;疾，且卒，叹曰：“吾道穷於此乎！”性侈纵，喜饰服马，侍儿阉童列左右常数<br /><br />&nbsp;&nbsp;&nbsp;&nbsp;十，侔於王宫主第。穷治馔羞，择膏腴地艺谷麦，以鸟羽择米，每食视庖中所弃，<br /><br />&nbsp;&nbsp;&nbsp;&nbsp;其直犹不减万钱，宴公侯家，虽极水陆，曾不下箸。常以五采笺为书记，使侍妾<br /><br />&nbsp;&nbsp;&nbsp;&nbsp;主之，以裁答，受意而已，皆有楷法，陟唯署名，自谓所书“陟”字若五朵云，<br /><br />&nbsp;&nbsp;&nbsp;&nbsp;时人慕之，号“郇公五云体”。然家法整，敕子允就学，夜分视之，见其勤，<br /><br />&nbsp;&nbsp;&nbsp;&nbsp;旦日问安，色必怡；稍怠则立堂下不与语。虽家僮数十，然应门宾客，必允主之。<br /><br />&nbsp;&nbsp;&nbsp;&nbsp;永泰元年，赠尚书左仆射。太常博士程皓议谥“忠孝”，颜真卿以为许国养<br /><br />&nbsp;&nbsp;&nbsp;&nbsp;亲不两立，不当合二行为谥，主客员外郎归崇敬亦驳正之。右仆射郭英V无学术，<br /><br />&nbsp;&nbsp;&nbsp;&nbsp;卒用太常议云。<br /><br />&nbsp;&nbsp;&nbsp;&nbsp;斌，父为相时授太子通事舍人。少整，好文艺，容止严峭，有大臣体，与<br /><br />&nbsp;&nbsp;&nbsp;&nbsp;陟齐名。开元中，薛王业以女妻之，迁秘书丞。天宝中，为中书舍人，兼集贤院<br /><br />&nbsp;&nbsp;&nbsp;&nbsp;学士，改太常少卿。李林甫构韦坚狱，斌以宗累，贬巴陵太守，移临汝。久之，<br /><br />&nbsp;&nbsp;&nbsp;&nbsp;拜银青光禄大夫，列五品。时陟守河东，而从兄由为右金吾卫将军，绦为太子少<br /><br />&nbsp;&nbsp;&nbsp;&nbsp;师，四第同时列戟，衣冠罕比者。禄山陷洛阳，斌为贼得，署以黄门侍郎，忧愤<br /><br />&nbsp;&nbsp;&nbsp;&nbsp;卒。乾元元年，赠秘书监。<br /><br />&nbsp;&nbsp;&nbsp;&nbsp;斌天性质厚，每朝会，不敢离立笑言。尝大雪，在廷者皆振裾更立，斌不徙<br /><br />&nbsp;&nbsp;&nbsp;&nbsp;足，雪甚，几至靴，亦不失恭。<br /><br />&nbsp;&nbsp;&nbsp;&nbsp;子况，少隐王屋山，孔述睿称之，及述睿以谏议大夫召，荐况为右拾遗，不<br /><br />&nbsp;&nbsp;&nbsp;&nbsp;拜。未几，以起居郎召，半岁，辄弃官去，徙家龙门。除司封员外郎，称疾固辞。<br /><br />&nbsp;&nbsp;&nbsp;&nbsp;元和初，授谏议大夫，勉谕到职，数月，乞骸骨，以太子左庶子致仕，卒。况虽<br /><br />&nbsp;&nbsp;&nbsp;&nbsp;世贵，而志冲远，不为声利所迁，当时重其风操。<br /><br />&nbsp;&nbsp;&nbsp;&nbsp;叔夏，安石兄。通礼家学。叔父太子詹事琨尝曰：“而能继汉丞相业矣。”<br /><br />&nbsp;&nbsp;&nbsp;&nbsp;擢明经第，历太常博士。高宗崩，恤礼亡缺，叔夏与中书舍人贾大隐、博士裴守<br /><br />&nbsp;&nbsp;&nbsp;&nbsp;真定其制，擢春官员外郎。武后拜治，享明堂，凡所沿改，皆叔夏、祝钦明、<br /><br />&nbsp;&nbsp;&nbsp;&nbsp;郭山恋人裁讨。每立一议，众咨服之。累迁成均司业。后又诏：“五礼仪物，<br /><br />&nbsp;&nbsp;&nbsp;&nbsp;司礼博士有所革，须叔夏、钦明等评处，然后以闻。”进位春官侍郎。中宗复<br /><br />&nbsp;&nbsp;&nbsp;&nbsp;位，转太常少卿，为建立庙社使，进银青光禄大夫，累封沛郡公，国子祭酒。卒，<br /><br />&nbsp;&nbsp;&nbsp;&nbsp;赠兖州都督、文馆学士，谥曰文。子_。<br /><br />&nbsp;&nbsp;&nbsp;&nbsp;_，开元时历集贤修撰、光禄卿，迁太常。<br /><br />&nbsp;&nbsp;&nbsp;&nbsp;唐兴，礼文虽具，然制度时时缪缺不伦。至显庆中，许敬宗建言：“笾豆以<br /><br />&nbsp;&nbsp;&nbsp;&nbsp;多为贵，宗庙乃缬谔欤请大祀十二、中祀十、小祀八。大祀、中祀、、簋、<br /><br />&nbsp;&nbsp;&nbsp;&nbsp;啊①藿砸唬小祀无啊！壁可。二十三年，赦令以笾豆之荐，未能备<br /><br />&nbsp;&nbsp;&nbsp;&nbsp;物，宜诏礼官学士共议以闻。_请“宗庙笾豆皆加十二。”又言“郊奠，爵容<br /><br />&nbsp;&nbsp;&nbsp;&nbsp;止一合，容小则陋，宜增大之。”<br /><br />&nbsp;&nbsp;&nbsp;&nbsp;兵部侍郎张均、职方郎中韦述议曰：“《礼》：‘天之所生，地之所长，苟<br /><br />&nbsp;&nbsp;&nbsp;&nbsp;可荐者，莫不咸在。’圣人知孝子之情深，而物类无限，故为之节，使物有品，<br /><br />&nbsp;&nbsp;&nbsp;&nbsp;器有数，贵贱差降，不得相越。周制：王，食用六谷，膳用六牲，饮用六清，羞<br /><br />&nbsp;&nbsp;&nbsp;&nbsp;用百有二十品，珍用八物，酱用百有二十瓮，而以四笾、四豆供祭祀。此祀与宾<br /><br />&nbsp;&nbsp;&nbsp;&nbsp;客丰省不得同，旧矣。且嗜好燕私之馔，与时而迁，故圣人一约以礼。虽平生所<br /><br />&nbsp;&nbsp;&nbsp;&nbsp;嗜，非礼则不荐；所恶，是礼则不去。屈建命去祥祭之芰曰：‘祭典有之，不羞<br /><br />&nbsp;&nbsp;&nbsp;&nbsp;珍异，不陈庶侈。’此则礼外之食，前古不荐。今欲以甘旨肥浓皆充於祭，苟逾<br /><br />&nbsp;&nbsp;&nbsp;&nbsp;旧制，其何极焉。虽笾豆有加，不能备也。若曰以今之珍，生所嗜爱，求神无方，<br /><br />&nbsp;&nbsp;&nbsp;&nbsp;是、簋可去，而盘、盂、杯、案当御矣；韶、r可抵，而箜篌、笙、笛应奏矣。<br /><br />&nbsp;&nbsp;&nbsp;&nbsp;且自汉以来，陵有寝宫，岁时朔望，荐以常馔，固可尽孝子之心。至宗庙法享，<br /><br />&nbsp;&nbsp;&nbsp;&nbsp;不可变古从俗。有司所承，一升爵，五升散。《礼》：凡宗庙，贵者以爵，贱者<br /><br />&nbsp;&nbsp;&nbsp;&nbsp;以散，此贵小贱大，以示节俭。请如故。”<br /><br />&nbsp;&nbsp;&nbsp;&nbsp;太子宾客崔沔曰：“古者，有所饮食，必先严献，未化火，则有毛血之荐，<br /><br />&nbsp;&nbsp;&nbsp;&nbsp;未Lf，则有玄酒之奠。至后王，作酒醴、用牺牲，故有三牲、八簋、五齐、九<br /><br />&nbsp;&nbsp;&nbsp;&nbsp;献。然神尚玄，可存而不可测也；祭主敬，可备而不可废也。盖荐贵新，味不尚<br /><br />&nbsp;&nbsp;&nbsp;&nbsp;亵，虽曰备物，犹有节制存焉。o、俎、笾、豆、、簋、尊、，周人时馔也，<br /><br />&nbsp;&nbsp;&nbsp;&nbsp;其用通於燕享宾客，周公乃与毛血玄酒共荐。晋中郎卢谌家祭，皆晋日食，则当<br /><br />&nbsp;&nbsp;&nbsp;&nbsp;时之食，不可阙於祀已。唐家清庙时享，礼馔备进，周法也；园寝上食，时膳具<br /><br />&nbsp;&nbsp;&nbsp;&nbsp;陈，汉法也。职贡助祭，致远物也；有新必荐，顺时令也。苑囿躬稼所入，搜田<br /><br />&nbsp;&nbsp;&nbsp;&nbsp;亲发所中，皆因宜以荐，荐而后食。则浓腴鲜美尽在矣。又敕有司著于令，不必<br /><br />&nbsp;&nbsp;&nbsp;&nbsp;加笾豆之数也。大凡祭器，视物所宜。故大羹，古馔也，盛以埃埃<br /><br />&nbsp;&nbsp;&nbsp;&nbsp;古器也；和羹，时馔也，盛以o，o，时器也。有古馔而用时器者，则毛血于盘，<br /><br />&nbsp;&nbsp;&nbsp;&nbsp;玄酒于尊。未有进时馔用古器者，古质而今文，有所不称也。虽加笾豆十二，未<br /><br />&nbsp;&nbsp;&nbsp;&nbsp;足尽天下之美，而措诸庙，徒以近侈而见訾抵。臣闻墨家者流，出於清庙，是庙<br /><br />&nbsp;&nbsp;&nbsp;&nbsp;贵俭不尚奢也。”礼部员外郎杨仲昌、户部郎中阳伯成、左卫兵曹参军刘秩等，<br /><br />&nbsp;&nbsp;&nbsp;&nbsp;请如旧便。宰相白奏，玄宗曰：“朕承祖宗休德，享祀粢盛，实贵丰洁。有如不<br /><br />&nbsp;&nbsp;&nbsp;&nbsp;应於法，亦不敢用。”乃诏太常，择品味可增者稍加焉。_又请室加笾、豆各<br /><br />&nbsp;&nbsp;&nbsp;&nbsp;六，每四时以新果珍饔实之。制“可”。又诏：“献爵视药升所容，以合古。”<br /><br />&nbsp;&nbsp;&nbsp;&nbsp;二十三年，诏书服纪所未通者，令礼官学士详议。_上言：“《礼》《丧<br /><br />&nbsp;&nbsp;&nbsp;&nbsp;服》：舅，Bī槿月。从母，小功五月，《传》曰：‘何以小功，以名加也。?<br /><br />&nbsp;&nbsp;&nbsp;&nbsp;而堂姨、舅母，恩所不及焉。外祖父母，小功五月，《传》曰：‘何以小功，以<br /><br />&nbsp;&nbsp;&nbsp;&nbsp;尊加也。’舅，Bī槿月，皆情亲而属疏也。外祖正尊，服同从母；姨、舅一等?<br /><br />&nbsp;&nbsp;&nbsp;&nbsp;而有轻重；堂姨、舅亲未疏，不相为服；亲舅母不如同爨。其亦古意有所未畅。<br /><br />&nbsp;&nbsp;&nbsp;&nbsp;且外祖小功，此为正尊，请进至大功；姨、舅侪亲，服宜等，请进舅至小功；堂<br /><br />&nbsp;&nbsp;&nbsp;&nbsp;姨舅以疏降亲舅从母一等；亲舅母古未有服，请从袒免。”<br /><br />&nbsp;&nbsp;&nbsp;&nbsp;于是韦述议曰：“自高祖至玄孙并身谓之九族。由近及远，差其轻重，遂为<br /><br />&nbsp;&nbsp;&nbsp;&nbsp;五服。《传》曰：‘外亲服皆。’郑玄曰：‘外亲之服异姓，正服不过。’<br /><br />&nbsp;&nbsp;&nbsp;&nbsp;外祖父母小功，以尊加；从母小功，以名加；舅、甥、外孙、中外昆弟，皆。<br /><br />&nbsp;&nbsp;&nbsp;&nbsp;以匹言之，外祖则祖也，舅则伯叔也，父母之恩不殊，而独杀於外者有以也。禽<br /><br />&nbsp;&nbsp;&nbsp;&nbsp;兽知母而不知父，野人则父母等，都邑之士则知尊祢，大夫则知尊祖，诸侯及太<br /><br />&nbsp;&nbsp;&nbsp;&nbsp;祖，天子及始祖。圣人究天道，厚祖祢，系姓族，亲子孙，则母党之於本族，不<br /><br />&nbsp;&nbsp;&nbsp;&nbsp;同明甚。家无二尊，丧无二斩，人之所奉，不可贰也。为人后，降其父母丧。女<br /><br />&nbsp;&nbsp;&nbsp;&nbsp;子嫁，杀其家之丧。所存者远，抑者私也。若外祖及舅加一等，而堂舅及姨著服，<br /><br />&nbsp;&nbsp;&nbsp;&nbsp;则中外其别几何？且五服有上杀之义，伯叔父母服大功，从父昆弟亦大功，以其<br /><br />&nbsp;&nbsp;&nbsp;&nbsp;出于祖，服不得过於祖也。从祖祖父母、从祖父母、从祖昆弟皆小功，以其出於<br /><br />&nbsp;&nbsp;&nbsp;&nbsp;曾祖，服不得过曾祖也。族祖祖父母、族祖父母、族昆弟皆，以其出於高祖，<br /><br />&nbsp;&nbsp;&nbsp;&nbsp;服不得过高祖也。堂姨、舅出外曾祖，若为之服，则外曾祖父母、外伯叔祖父母<br /><br />&nbsp;&nbsp;&nbsp;&nbsp;亦可制服矣。外祖至大功，则外曾祖小功、外高祖。推而广之，与本族无异。<br /><br />&nbsp;&nbsp;&nbsp;&nbsp;弃亲录疏，不可谓顺。且服皆有报，则堂甥、外曾孙、侄女之子皆当服。圣人岂<br /><br />&nbsp;&nbsp;&nbsp;&nbsp;薄其骨肉恩爱哉？尽本於公者末於私，义有所断，不得不然。苟可加也，则可减<br /><br />&nbsp;&nbsp;&nbsp;&nbsp;也，如是，礼可隳矣。请如古便。”杨仲昌又言：“舅服小功，魏徵尝进之矣。<br /><br />&nbsp;&nbsp;&nbsp;&nbsp;今之所请，正同徵论。堂舅、堂姨、舅母，皆升袒免，则外祖父母进至大功，不<br /><br />&nbsp;&nbsp;&nbsp;&nbsp;加报於外孙乎？外孙而报以大功，则本宗之庶孙用何等邪？”<br /><br />&nbsp;&nbsp;&nbsp;&nbsp;帝手敕曰：“朕谓亲姨、舅服小功，则舅母於舅有三年之丧，不得全降於舅，<br /><br />&nbsp;&nbsp;&nbsp;&nbsp;宜服。堂姨、舅古未有服，朕思睦厚九族，宜袒免。古有同爨，若比堂姨、<br /><br />&nbsp;&nbsp;&nbsp;&nbsp;舅於同爨，不已厚乎？《传》曰：‘外亲服皆。’是亦不隔堂姨、舅也。若谓<br /><br />&nbsp;&nbsp;&nbsp;&nbsp;所服不得过本，而复为外曾祖父母、外伯叔父母制服，亦何伤？皆亲亲敦本意也。”<br /><br />&nbsp;&nbsp;&nbsp;&nbsp;侍中裴耀卿、中书令张九龄、礼部尚书李林甫奏言：“外服无降，甥为舅母<br /><br />&nbsp;&nbsp;&nbsp;&nbsp;服，舅母亦报之。夫之甥既报，则夫之姨、舅又当服，恐所引益疏。臣等愚，皆<br /><br />&nbsp;&nbsp;&nbsp;&nbsp;所不及。”诏曰：“从服六，此其一也。降杀于礼无文，皆自身率亲为之数。姨、<br /><br />&nbsp;&nbsp;&nbsp;&nbsp;舅属近，以亲言之，亦姑伯之匹，可曰所引疏耶？妇人从夫者也，夫於姨舅既服<br /><br />&nbsp;&nbsp;&nbsp;&nbsp;矣，从夫而服，是谓睦亲。卿等宜熟计。”耀卿等奏言：“舅母，堂姨舅袒免。<br /><br />&nbsp;&nbsp;&nbsp;&nbsp;请准制旨，自我为古，罢诸儒议。”制曰：“可。”<br /><br />&nbsp;&nbsp;&nbsp;&nbsp;初，帝诏岁率公卿迎气东郊，至三时，常以孟月读《时令》於正寝。二十六<br /><br />&nbsp;&nbsp;&nbsp;&nbsp;年，诏_月奏《令》一篇，朔日於宣政侧设榻，东向置案，_坐读之，诸司<br /><br />&nbsp;&nbsp;&nbsp;&nbsp;官长悉升殿坐听。岁余，罢。<br /><br />&nbsp;&nbsp;&nbsp;&nbsp;高宗上元三年，将袷享。议者以《礼纬》三年袷，五年E；《公羊》家五年<br /><br />&nbsp;&nbsp;&nbsp;&nbsp;再殷祭。二家舛互，诸儒莫能决。太学博士史玄议曰：“《春秋》：僖公三十三<br /><br />&nbsp;&nbsp;&nbsp;&nbsp;年十二月薨。文公之二年八月丁卯，大享。《公羊》曰：‘袷也。’则三年丧毕，<br /><br />&nbsp;&nbsp;&nbsp;&nbsp;新君之二年当袷，明年当E群庙。又宣公八年，E僖公。宣公八年皆有E，则后<br /><br />&nbsp;&nbsp;&nbsp;&nbsp;E距前E五年。此则新君之二年袷、三年E尔。后五年再殷祭，则六年当袷，八<br /><br />&nbsp;&nbsp;&nbsp;&nbsp;年E。昭公十年，齐归薨。十三年，丧毕当袷，为平丘之会。冬，公如晋，至十<br /><br />&nbsp;&nbsp;&nbsp;&nbsp;四年袷，十五年E。《传》曰‘有事於武宫’是也。至十八年袷，二十年E；二<br /><br />&nbsp;&nbsp;&nbsp;&nbsp;十三年袷，二十五年E。昭公二十五年‘有事於襄宫’是也。则E后三年而袷，<br /><br />&nbsp;&nbsp;&nbsp;&nbsp;又二年而E，合於礼。”议遂定。后睿宗丧毕，袷於庙。至开元二十七年，E祭<br /><br />&nbsp;&nbsp;&nbsp;&nbsp;五，袷祭七。是岁，_奏：“四月尝已E，孟冬又袷，祀礼丛数，请以夏E为<br /><br />&nbsp;&nbsp;&nbsp;&nbsp;大祭之源。”自是相循，五年再祭矣。<br /><br />&nbsp;&nbsp;&nbsp;&nbsp;_终太子少师。<br /><br />&nbsp;&nbsp;&nbsp;&nbsp;抗者，安石从父兄子。弱冠举明经，累官吏部郎中。景云初，为永昌令，辇<br /><br />&nbsp;&nbsp;&nbsp;&nbsp;毂繁要，抗不事威刑而治，前令无及者。迁右御史台中丞，邑民诣阙留，不听，<br /><br />&nbsp;&nbsp;&nbsp;&nbsp;乃立碑著其惠。开元三年，自太子左庶子为益州大都督府长兄，授黄门侍郎。河<br /><br />&nbsp;&nbsp;&nbsp;&nbsp;曲胡康待宾叛，诏持节慰抚。抗於武略非所长，称疾逗留，不及贼而返。俄代王<br /><br />&nbsp;&nbsp;&nbsp;&nbsp;为御史大夫，兼按察京畿。弟拯方为万年令，兄弟领本部，时以为荣。坐荐御<br /><br />&nbsp;&nbsp;&nbsp;&nbsp;史非其人，授安州都督，改薄州刺史。入为大理卿，进刑部尚书，分掌吏部选，<br /><br />&nbsp;&nbsp;&nbsp;&nbsp;卒。抗历职以清俭，不治产，及终无以葬，玄宗闻之，特给车。赠太子少傅，<br /><br />&nbsp;&nbsp;&nbsp;&nbsp;谥曰贞。<br /><br />&nbsp;&nbsp;&nbsp;&nbsp;所表奉天尉梁升卿、新丰尉王、华原尉王焘为僚属，后皆为显人。升卿<br /><br />&nbsp;&nbsp;&nbsp;&nbsp;涉学工书，於八分尤工，历广州都督，书《东封朝觐碑》，为时绝笔。累迁<br /><br />&nbsp;&nbsp;&nbsp;&nbsp;河西节度使，天宝中，功闻于边。它所辟举，如王缙、崔殷等，皆一时选云。<br /><br />&nbsp;&nbsp;&nbsp;&nbsp;郭震，字元振，魏州贵乡人，以字显。长七尺，美须髯，少有大志。十六，<br /><br />&nbsp;&nbsp;&nbsp;&nbsp;与薛稷、赵彦昭同为太学生，家尝送资钱四十万，会有\服者叩门，自言“五世<br /><br />&nbsp;&nbsp;&nbsp;&nbsp;未葬，愿假以治丧”。元振举与之，无少吝，一不质名氏。稷等叹骇。十八举进<br /><br />&nbsp;&nbsp;&nbsp;&nbsp;士，为通泉尉。任侠使气，拨去小节，尝盗铸及掠卖部中口千余，以饷遗宾客，<br /><br />&nbsp;&nbsp;&nbsp;&nbsp;百姓厌苦。武后知所为，召欲诘，既与语，奇之，索所为文章，上《宝剑篇》，<br /><br />&nbsp;&nbsp;&nbsp;&nbsp;后览嘉叹，诏示学士李峤等，即授右武卫铠曹参军，进奉宸监丞。<br /><br />&nbsp;&nbsp;&nbsp;&nbsp;会吐蕃乞和，其大将论钦陵请罢四镇兵，披十姓之地，乃以元振充使，因觇<br /><br />&nbsp;&nbsp;&nbsp;&nbsp;虏情。还，上疏曰：<br /><br />&nbsp;&nbsp;&nbsp;&nbsp;利或生害，害亦生利。国家所患，唯吐蕃与默啜耳，今皆和附，是将大利於<br /><br />&nbsp;&nbsp;&nbsp;&nbsp;中国也。若图之不审，害且随之。钦陵欲裂十姓地，解四镇兵，此动静之机，不<br /><br />&nbsp;&nbsp;&nbsp;&nbsp;可轻也。若直遏其意，恐边患必甚於前，宜以策缓之，使其和望勿绝，而恶不得<br /><br />&nbsp;&nbsp;&nbsp;&nbsp;萌，固当取舍审也。夫患在外者，十姓、四镇是也；患在内者，甘、凉、瓜、肃<br /><br />&nbsp;&nbsp;&nbsp;&nbsp;是也。关陇屯戍，向三十年，力用困竭，脱甘、凉有一日警，岂堪广调发耶？<br /><br />&nbsp;&nbsp;&nbsp;&nbsp;善为国者，先料内以敌外，不贪外以害内，然后安平可保。钦陵以四镇近己，<br /><br />&nbsp;&nbsp;&nbsp;&nbsp;畏我侵掠，此吐蕃之要；然青海、吐浑密迩兰、鄯，易为我患，亦国家之要。今<br /><br />&nbsp;&nbsp;&nbsp;&nbsp;宜报钦陵曰：“四镇本扼诸蕃走集，以分其力，使不得并兵东侵。今委之，则番<br /><br />&nbsp;&nbsp;&nbsp;&nbsp;力益强，易以扰动，保后无东意，当在吐浑诸部、青海故地归於我，则俟斤部落<br /><br />&nbsp;&nbsp;&nbsp;&nbsp;还吐蕃矣。”此足杜钦陵口，而和议未绝。且四镇久附，其倚国之心，岂与吐蕃<br /><br />&nbsp;&nbsp;&nbsp;&nbsp;等？今未知利害情实而分裂之，恐伤诸国意，非制御之算。<br /><br />&nbsp;&nbsp;&nbsp;&nbsp;后从之。<br /><br />&nbsp;&nbsp;&nbsp;&nbsp;又言：“吐蕃倦徭戍久矣，咸愿解和；以钦陵欲裂四镇，专制其国，故未归<br /><br />&nbsp;&nbsp;&nbsp;&nbsp;款。陛下诚能岁发和亲使，而钦陵常不从，则其下必怨，设欲大举，固不能，斯<br /><br />&nbsp;&nbsp;&nbsp;&nbsp;离间之渐也。”后然其计。后数年，吐蕃君臣相猜携，卒诛钦陵，而其弟赞婆等<br /><br />&nbsp;&nbsp;&nbsp;&nbsp;来降，因诏元振与河源军大使夫蒙令卿率骑往迎。授主客郎中。<br /><br />&nbsp;&nbsp;&nbsp;&nbsp;久之，突厥、吐蕃联兵寇凉州，后方御洛城门宴，边遽至，因辍乐，拜元振<br /><br />&nbsp;&nbsp;&nbsp;&nbsp;为凉州都督，即遣之。初，州境轮广才四百里，虏来必傅城下。元振始於南硖口<br /><br />&nbsp;&nbsp;&nbsp;&nbsp;置和戎城，北碛置白亭军，制束要路，遂拓境千五百里，自是州无虏忧。又遣甘<br /><br />&nbsp;&nbsp;&nbsp;&nbsp;州刺史李汉通辟屯田，尽水陆之利，稻收丰衍。旧凉州粟斛售数千，至是岁数登，<br /><br />&nbsp;&nbsp;&nbsp;&nbsp;至匹缣易数十斛，支X十年，牛羊被野。治凉五岁，善抚御，夷夏畏慕，令行禁<br /><br />&nbsp;&nbsp;&nbsp;&nbsp;止，道不举遗。河西诸郡置生祠，揭碑颂德。<br /><br />&nbsp;&nbsp;&nbsp;&nbsp;神龙中，迁左骁卫将军、安西大都护。西突厥酋乌质勒部落盛强，款塞愿和，<br /><br />&nbsp;&nbsp;&nbsp;&nbsp;元振即牙帐与计事。会大雨雪，元振立不动，至夕冻冽；乌质勒已老，数拜伏，<br /><br />&nbsp;&nbsp;&nbsp;&nbsp;不胜寒，会罢即死。其子娑葛以元振计杀其父，谋勒兵袭击，副使解琬知之，劝<br /><br />&nbsp;&nbsp;&nbsp;&nbsp;元振夜遁，元振不听，坚卧营为不疑者。明日，素服往吊，道逢娑葛兵，虏不意<br /><br />&nbsp;&nbsp;&nbsp;&nbsp;元振来，遂不敢逼，扬言迎卫。进至其帐，修吊赠礼，哭甚哀，为留数十日助丧<br /><br />&nbsp;&nbsp;&nbsp;&nbsp;事，娑葛感义，更遣使献马五千、驼二百、牛羊十余万。制诏元振为金山道行军<br /><br />&nbsp;&nbsp;&nbsp;&nbsp;大总管。<br /><br />&nbsp;&nbsp;&nbsp;&nbsp;乌质勒之将阙啜忠节与娑葛交怨，屡相侵，而阙啜兵弱不支。元振奏请追阙<br /><br />&nbsp;&nbsp;&nbsp;&nbsp;啜入宿卫，徙部落置瓜、沙间。诏许之。阙啜遂行。至播仙城，遇经略使周以悌，<br /><br />&nbsp;&nbsp;&nbsp;&nbsp;以悌说之曰：“国家厚秩待君，以部落有兵故也。今独行入朝，一D旅胡人耳，<br /><br />&nbsp;&nbsp;&nbsp;&nbsp;何以自全？”乃教以重宝赂宰相，无入朝，请发安西兵导吐蕃以击娑葛；求阿史<br /><br />&nbsp;&nbsp;&nbsp;&nbsp;那献为可汗以招十姓；请郭虔使拔汗那搜其铠马以助军，既得复雠，部落更存。<br /><br />&nbsp;&nbsp;&nbsp;&nbsp;阙啜然之，即勒兵击于阗坎城，下之。因所获，遣人间道赍黄金分遗宗楚客、纪<br /><br />&nbsp;&nbsp;&nbsp;&nbsp;处讷，使就其谋。元振知之，上疏曰：<br /><br />&nbsp;&nbsp;&nbsp;&nbsp;国家往不与吐蕃十姓、四镇而不扰边者，盖其诸豪泥婆罗等属国自有携贰，<br /><br />&nbsp;&nbsp;&nbsp;&nbsp;故赞普南征，身殒寇庭，国中大乱，嫡庶竞立，将相争权，自相翦屠，士畜疲疠，<br /><br />&nbsp;&nbsp;&nbsp;&nbsp;财力困穷，顾人事、天时两不谐契，所以屈志於汉，非实忘十姓、四镇也。如其<br /><br />&nbsp;&nbsp;&nbsp;&nbsp;有力，后且必争。今忠节忽国家大计，欲为吐蕃乡导主人，四镇危机恐从此启。<br /><br />&nbsp;&nbsp;&nbsp;&nbsp;吐蕃得志，忠节亦当在贼掌股，若为复得事我哉？往吐蕃於国无有恩力，犹欲争<br /><br />&nbsp;&nbsp;&nbsp;&nbsp;十姓、四镇；今若效力树恩，则请分于阗、疏勒者，欲何理抑之？且其国诸蛮及<br /><br />&nbsp;&nbsp;&nbsp;&nbsp;婆罗门方自嫌阻，藉令求我助讨者，亦何以拒之？是以古之贤人，不愿夷狄妄惠，<br /><br />&nbsp;&nbsp;&nbsp;&nbsp;非不欲其力，惧后求无厌，益生中国事也。臣愚以为用吐蕃之力，不见其使。<br /><br />&nbsp;&nbsp;&nbsp;&nbsp;又请阿史那献者，岂非以可汗子孙能招绥十姓乎？且斛瑟罗及怀道与献父元<br /><br />&nbsp;&nbsp;&nbsp;&nbsp;庆、叔仆罗、兄Q子，俱可汗子孙也。往四镇以他匐十姓之乱，请元庆为可汗，<br /><br />&nbsp;&nbsp;&nbsp;&nbsp;卒亦不能招来，而元庆没贼，四镇沦陷。忠节亦尝请以斛瑟罗及怀道为可汗矣，<br /><br />&nbsp;&nbsp;&nbsp;&nbsp;十姓未附而碎叶几危。又吐蕃亦尝以Q子、仆罗并拔布为可汗矣，亦不能得十<br /><br />&nbsp;&nbsp;&nbsp;&nbsp;姓而皆自亡灭，此非它，其子孙无惠下之才，恩义素绝故也。岂止不能招怀，且<br /><br />&nbsp;&nbsp;&nbsp;&nbsp;复为四镇患，则册可汗子孙其效固试矣。献又远于其父兄，人心何繇即附，若兵<br /><br />&nbsp;&nbsp;&nbsp;&nbsp;力足取十姓，不必要须可汗子孙也。<br /><br />&nbsp;&nbsp;&nbsp;&nbsp;又请以郭虔搜兵税马於拔汗那。往虔已尝与忠节擅入其国，臣时在疏勒，<br /><br />&nbsp;&nbsp;&nbsp;&nbsp;不闻得一甲一马，而拔汗那挟忿侵扰，南导吐蕃。将Q子，以扰四镇。且虔<br /><br />&nbsp;&nbsp;&nbsp;&nbsp;往至拔汗那国，四面无助，若履虚邑，犹引Q子为敝。况今北有娑葛，知虔<br /><br />&nbsp;&nbsp;&nbsp;&nbsp;之西，必引以相援，拔汗那倚坚城而抗于内，突厥邀伺于外，虔等岂能复如往<br /><br />&nbsp;&nbsp;&nbsp;&nbsp;年得安易之幸哉？<br /><br />&nbsp;&nbsp;&nbsp;&nbsp;疏奏不省。<br /><br />&nbsp;&nbsp;&nbsp;&nbsp;楚客等因建遣摄御史中丞冯嘉宾持节安抚阙啜，以御史吕守素处置四镇，以<br /><br />&nbsp;&nbsp;&nbsp;&nbsp;牛师奖为安西副都护，代元振领甘、凉兵，召吐蕃并力击娑葛。娑葛之使娑腊知<br /><br />&nbsp;&nbsp;&nbsp;&nbsp;楚客谋，驰报之。娑葛怒，即发兵出安西、拨换、焉耆、疏勒各五千骑。於是阙<br /><br />&nbsp;&nbsp;&nbsp;&nbsp;啜在计舒河与嘉宾会，娑葛兵奄至，禽阙啜，杀嘉宾，又杀吕守素於僻城、牛师<br /><br />&nbsp;&nbsp;&nbsp;&nbsp;奖於火烧城，遂陷安西，四镇路绝。元振屯疏勒水上，未敢动。楚客复表周以悌<br /><br />&nbsp;&nbsp;&nbsp;&nbsp;代元振，且以阿史那献为十姓可汗，置军焉耆以取娑葛。娑葛遗元振书，且言：<br /><br />&nbsp;&nbsp;&nbsp;&nbsp;“无仇于唐，而楚客等受阙啜金，欲加兵击灭我，故惧死而斗。且请斩楚客。”<br /><br />&nbsp;&nbsp;&nbsp;&nbsp;元振奏其状。楚客大怒，诬元振有异图，召将罪之。元振使子鸿间道奏乞留定西<br /><br />&nbsp;&nbsp;&nbsp;&nbsp;土，不敢归京师。以悌乃得罪，流白州，而赦娑葛。<br /><br />&nbsp;&nbsp;&nbsp;&nbsp;睿宗立，召为太仆卿。将行，安西酋长有面哭送者，旌节下玉门关，去凉<br /><br />&nbsp;&nbsp;&nbsp;&nbsp;州犹八百里，城中争具壶浆欢迎，都督嗟叹以闻。景云二年，进同中书门下三品，<br /><br />&nbsp;&nbsp;&nbsp;&nbsp;迁吏部尚书，封馆陶县男。先天元年，为朔方军大总管，筑丰安、定远城，兵得<br /><br />&nbsp;&nbsp;&nbsp;&nbsp;保顿。明年，以兵部尚书复同中书门下三品。<br /><br />&nbsp;&nbsp;&nbsp;&nbsp;玄宗诛太平公主也，睿宗御承天门，诸宰相走伏外省，独元振总兵扈帝，事<br /><br />&nbsp;&nbsp;&nbsp;&nbsp;定，宿中书者十四昔乃休。进封代国公，实封四百户，赐一子官，物千段。俄又<br /><br />&nbsp;&nbsp;&nbsp;&nbsp;兼御史大夫，复为朔方大总管，以备突厥。未行，会玄宗讲武骊山，既三令，帝<br /><br />&nbsp;&nbsp;&nbsp;&nbsp;亲鼓之，元振遽奏礼止，帝怒军容不整，引坐纛下，将斩之。刘幽求、张说扣马<br /><br />&nbsp;&nbsp;&nbsp;&nbsp;谏曰：“元振有大功，虽得罪，当宥。”乃赦死，流新州。开元元年，帝思旧功，<br /><br />&nbsp;&nbsp;&nbsp;&nbsp;起为饶州司马，怏怏不得志，道病卒，年五十八。十年，赠太子少保。<br /><br />&nbsp;&nbsp;&nbsp;&nbsp;元振虽少雄迈，及贵，居处乃俭约，手不置书，人莫见其喜愠。建宅宣阳里，<br /><br />&nbsp;&nbsp;&nbsp;&nbsp;未尝一至诸院厩。自朝还，对亲欣欣，退就室，俨如也。距国初仕至宰相而亲具<br /><br />&nbsp;&nbsp;&nbsp;&nbsp;者，唯元振云。<br /><br />&nbsp;&nbsp;&nbsp;&nbsp;赞曰：魏、韦皆感概而奋，似矣。及在纳喜喑技洌临机会，不一引手L<br /><br />&nbsp;&nbsp;&nbsp;&nbsp;奸邪之谋，诚可鄙哉。至购笱拗饕A谮撼宗社，亦不肯从也。古所谓具臣者，<br /><br />&nbsp;&nbsp;&nbsp;&nbsp;谅乎！元振功显节完，一跌未复，世恨其蚤殁云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937869);">加入书签</a><a
                        href="937824.html">上一页</a>&larr;<a href="index.html">返回列表</a>&rarr;<a
                            href="937915.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937824.html"; var next_page = "937915.html"; var index_page = "index.html"; var sortid = "9"; var article_id = "14231"; var chapter_id = "937869"; var articlename = "新唐书"; var chaptername = " 卷一百二十二 列传第四十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>