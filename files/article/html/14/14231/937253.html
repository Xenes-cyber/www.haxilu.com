<!DOCTYPE html>
<html>
<head>
<meta charset="gbk" />
<title>新唐书- 卷一百七 列传第三十二-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七 列传第三十二全文， 卷一百七 列传第三十二在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七 列传第三十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937253.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937253.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七 列传第三十二</h1>
            <div class="link xb">
                <a href="937211.html">上一页</a>&larr;<a href="index.html">返回列表</a>&rarr;<a
                    href="937293.html">下一页</a></div>			
            <div id="BookText">&nbsp;&nbsp;&nbsp;&nbsp;◎傅吕陈<br /><br />&nbsp;&nbsp;&nbsp;&nbsp;傅弈，相州邺人。隋开皇中，以仪曹事汉王谅。谅反，问弈：“今兹荧惑入<br /><br />&nbsp;&nbsp;&nbsp;&nbsp;井，果若何？”对曰：“东井，黄道所由，荧惑之舍，乌足怪邪？若入地上井，<br /><br />&nbsp;&nbsp;&nbsp;&nbsp;乃为灾。”谅怒。俄及败，弈以对免，徙扶风。<br /><br />&nbsp;&nbsp;&nbsp;&nbsp;高祖为扶风太守，礼之。及即位，拜太史丞。会令庾俭以父质占候忤炀帝死，<br /><br />&nbsp;&nbsp;&nbsp;&nbsp;惩其事，耻以术宦，荐弈自代。弈迁令，与俭同列，数排毁之，俭不为恨。于是<br /><br />&nbsp;&nbsp;&nbsp;&nbsp;人多俭仁，罪弈遽且忿。<br /><br />&nbsp;&nbsp;&nbsp;&nbsp;时国制草具，多仍隋旧，弈谓承乱世之后，当有变更，乃上言：“龙纪、火<br /><br />&nbsp;&nbsp;&nbsp;&nbsp;官，黄帝废之，《咸池》、《六英》，尧不相沿，禹弗行舜政，周弗袭汤礼。《<br /><br />&nbsp;&nbsp;&nbsp;&nbsp;易》称‘巳日乃孚，革而信也’，故曰‘革之时大矣哉’。有隋之季，违天害民，<br /><br />&nbsp;&nbsp;&nbsp;&nbsp;专峻刑法，杀戮贤俊，天下兆庶同心叛之。陛下拨乱反正，而官名、律令一用隋<br /><br />&nbsp;&nbsp;&nbsp;&nbsp;旧。且惩沸羹者吹冷齑，伤弓之鸟惊曲木，况天下久苦隋暴，安得不新其耳目哉？<br /><br />&nbsp;&nbsp;&nbsp;&nbsp;改正朔，易服色，变律令，革官名，功极作乐，治终制礼，使民知盛德之隆，此<br /><br />&nbsp;&nbsp;&nbsp;&nbsp;其时也。然官贵简约，夏后官百不如虞氏五十，周三百不如商之百。”又曰：“<br /><br />&nbsp;&nbsp;&nbsp;&nbsp;夏有乱政而作《禹刑》，商有乱政而作《汤刑》，周有乱政而作《九刑》。卫鞅<br /><br />&nbsp;&nbsp;&nbsp;&nbsp;为秦制法，增凿颠、抽胁、镬烹等六篇，始皇为挟书律，此失于烦，不可不监。”<br /><br />&nbsp;&nbsp;&nbsp;&nbsp;是时，太仆卿张道源建言：“官曹文簿繁总易欺，请减之以钤吏奸。”公卿<br /><br />&nbsp;&nbsp;&nbsp;&nbsp;举不为然，弈独是之，为众沮訾，不得行。<br /><br />&nbsp;&nbsp;&nbsp;&nbsp;武德七年，上疏极诋浮图法曰：<br /><br />&nbsp;&nbsp;&nbsp;&nbsp;西域之法，无君臣父子，以三涂六道吓愚期庸。追既往之罪，窥将来之福，<br /><br />&nbsp;&nbsp;&nbsp;&nbsp;至有身陷恶逆，狱中礼佛，口诵梵言，以图偷免。且生死寿夭，本诸自然；刑德<br /><br />&nbsp;&nbsp;&nbsp;&nbsp;威福，系之人主。今其徒矫托，皆云由佛，攘天理，窃主权。《书》曰：“惟辟<br /><br />&nbsp;&nbsp;&nbsp;&nbsp;作福，惟辟作威，惟辟玉食。”臣有作福作威玉食，害于而家，凶于而国。<br /><br />&nbsp;&nbsp;&nbsp;&nbsp;五帝三王，未有佛法，君明臣忠，年祚长久。至汉明帝始立胡祠，然惟西域<br /><br />&nbsp;&nbsp;&nbsp;&nbsp;桑门自传其教。西晋以上，不许中国髡发事胡。至石、苻乱华，乃弛厥禁，主庸<br /><br />&nbsp;&nbsp;&nbsp;&nbsp;臣佞，政虐祚短，事佛致然。梁武、齐襄尤足为戒。昔褒姒一女，营惑幽王，能<br /><br />&nbsp;&nbsp;&nbsp;&nbsp;亡其国，况今僧尼十万，刻绘泥像，以惑天下，有不亡乎？陛下以十万之众，自<br /><br />&nbsp;&nbsp;&nbsp;&nbsp;相夫妇，十年滋产，十年教训，兵农两足，利可胜既邪？昔高齐章仇子他言僧尼<br /><br />&nbsp;&nbsp;&nbsp;&nbsp;塔庙，外见毁宰臣，内见疾妃嫱，阳谗阴谤，卒死都市，周武帝入齐，封宠其墓，<br /><br />&nbsp;&nbsp;&nbsp;&nbsp;臣窃贤之。<br /><br />&nbsp;&nbsp;&nbsp;&nbsp;又上十二论，言益痛切。帝下弈议有司，唯道源佐其请。中书令萧r曰：<br /><br />&nbsp;&nbsp;&nbsp;&nbsp;“佛，圣人也，非圣人者无法，请诛之。”弈曰：“礼，始事亲，终事君。而佛<br /><br />&nbsp;&nbsp;&nbsp;&nbsp;逃父出家，以匹夫抗天子，以继体悖所亲。r非出空桑，乃尊其言，盖所谓非孝<br /><br />&nbsp;&nbsp;&nbsp;&nbsp;者无亲。”r不答，但合爪曰：“地狱正为是人设矣。”帝善弈对，未及行，会<br /><br />&nbsp;&nbsp;&nbsp;&nbsp;传位止。<br /><br />&nbsp;&nbsp;&nbsp;&nbsp;初，九年，太白躔秦分，弈奏秦王当有天下，帝以奏付王。及太宗即位，召<br /><br />&nbsp;&nbsp;&nbsp;&nbsp;赐食，谓曰：“向所奏，几败我！虽然，自今毋有所讳而不尽言。”又尝问：“<br /><br />&nbsp;&nbsp;&nbsp;&nbsp;卿拒佛法，奈何？”弈曰：“佛，西胡黠人尔，欺[夷狄以自神。至入中国，<br /><br />&nbsp;&nbsp;&nbsp;&nbsp;而K儿幻夫摸象庄、老以文饰之，有害国家，而无补百姓也。”帝异之。<br /><br />&nbsp;&nbsp;&nbsp;&nbsp;贞观十三年，卒，年八十五。弈病，未尝问医，忽酣卧，蹶然悟曰：“吾死<br /><br />&nbsp;&nbsp;&nbsp;&nbsp;矣乎！”即自志曰：“傅弈，青山白云人也。以醉死，呜乎！”遗言戒子：“《<br /><br />&nbsp;&nbsp;&nbsp;&nbsp;六经》名教言，若可习也；妖胡之法，慎勿为。吾死当倮葬。”弈虽善数，然尝<br /><br />&nbsp;&nbsp;&nbsp;&nbsp;自言其学不可以传。又注《老子》，并集晋、魏以来与佛议驳者为《高识篇》。<br /><br />&nbsp;&nbsp;&nbsp;&nbsp;武德时，所改漏刻，定十二军号，皆诏弈云。<br /><br />&nbsp;&nbsp;&nbsp;&nbsp;吕才，博州清平人。贞观时，祖孝孙增损乐律，与音家王长通、白明达更质<br /><br />&nbsp;&nbsp;&nbsp;&nbsp;难，不能决。太宗诏侍臣举善音者，中书令温彦博白才天悟绝人，闻见一接，辄<br /><br />&nbsp;&nbsp;&nbsp;&nbsp;穷其妙；侍中王、魏征盛称才制尺八凡十二枚，长短不同，与律谐契。即召才<br /><br />&nbsp;&nbsp;&nbsp;&nbsp;直弘文馆，参论乐事。<br /><br />&nbsp;&nbsp;&nbsp;&nbsp;帝尝览周武帝《三局象经》，不能通，或言太子洗马蔡允恭能之，召问允恭，<br /><br />&nbsp;&nbsp;&nbsp;&nbsp;少通其略，老乃忘。试问才，退一昔即解，具图以闻。允恭记其旧，与才正同，<br /><br />&nbsp;&nbsp;&nbsp;&nbsp;由是知名。擢累太常博士。<br /><br />&nbsp;&nbsp;&nbsp;&nbsp;帝病阴阳家所传书多谬伪浅恶，世益拘畏，命才与宿学老师删落烦讹，掇可<br /><br />&nbsp;&nbsp;&nbsp;&nbsp;用者为五十三篇，合旧书四十七，凡百篇，诏颁天下。才于持议儒而不俚，以经<br /><br />&nbsp;&nbsp;&nbsp;&nbsp;谊推处其验术，诸家共诃短之，又举世相惑以祸福，终莫悟云。<br /><br />&nbsp;&nbsp;&nbsp;&nbsp;才之言不甚文，要欲救俗失，切时事，俾易晓也。故其三篇。<br /><br />&nbsp;&nbsp;&nbsp;&nbsp;《卜宅篇》曰：<br /><br />&nbsp;&nbsp;&nbsp;&nbsp;《易》称“上古穴居而野处，后世圣人易之以宫室。盖取诸《大壮》”。殷、<br /><br />&nbsp;&nbsp;&nbsp;&nbsp;周时有卜择之文，《诗》称“相其阴阳”，《书》卜洛食。近世乃有五姓，谓宫<br /><br />&nbsp;&nbsp;&nbsp;&nbsp;也，商也，角也，徵也，羽也，以为天下万物悉配属之，以处吉凶，然言皆不类。<br /><br />&nbsp;&nbsp;&nbsp;&nbsp;如张、王为商，武、庾为羽，是以音相谐附；至柳为宫，赵为角，则又不然。其<br /><br />&nbsp;&nbsp;&nbsp;&nbsp;间一姓而两属，复姓数字不得所归。是直野人巫师说尔。按《堪舆经》，黄帝对<br /><br />&nbsp;&nbsp;&nbsp;&nbsp;天老，始言五姓。且黄帝时独姬、姜数姓耳，后世赐族者浸多，然管、蔡、J、<br /><br />&nbsp;&nbsp;&nbsp;&nbsp;霍、鲁、卫、毛、聃、郜、雍、曹、滕、毕、原、酆、郇本之姬姓，孔、殷、宋、<br /><br />&nbsp;&nbsp;&nbsp;&nbsp;华、向、萧、亳、皇甫本之子姓，至因官命氏，因邑赐族，本同末异，叵为配宫<br /><br />&nbsp;&nbsp;&nbsp;&nbsp;商哉？春秋以陈、卫、秦为水姓，齐、郑、宋为火姓，或所出之祖，所分之星，<br /><br />&nbsp;&nbsp;&nbsp;&nbsp;所居之地，以著由来，非宫、商、角、徵、羽相管摄也。<br /><br />&nbsp;&nbsp;&nbsp;&nbsp;《禄命篇》曰：<br /><br />&nbsp;&nbsp;&nbsp;&nbsp;汉宋忠、贾谊讥司马季主曰：“卜筮者高人禄命，以悦人心；矫言祸福，以<br /><br />&nbsp;&nbsp;&nbsp;&nbsp;规人财。”王充曰：“见骨体，知命禄；见命禄，知骨体。”此则言禄命尚矣。<br /><br />&nbsp;&nbsp;&nbsp;&nbsp;推索本原，固不其然。“积善之家，必有余庆”，岂建禄而后吉乎？“积恶之家，<br /><br />&nbsp;&nbsp;&nbsp;&nbsp;必有余殃”，岂劫杀而后灾乎？“皇天无亲，常与善人”，天人之交如影响。“<br /><br />&nbsp;&nbsp;&nbsp;&nbsp;有夏多罪，天命剿绝”；宋景德，妖星退舍。“学也禄在某中”，不生当建学。<br /><br />&nbsp;&nbsp;&nbsp;&nbsp;文王忧勤损寿，非初值空亡；长平坑降卒，非俱犯三刑；南阳多近亲，非俱当六<br /><br />&nbsp;&nbsp;&nbsp;&nbsp;合；历阳成湖，不共河魁；蜀郡炎火，不尽灾厄。世有同建与禄，而贵贱殊域；<br /><br />&nbsp;&nbsp;&nbsp;&nbsp;共命若胎，而夭寿异科。鲁桓公六年七月，子同生，是为庄公。按历，岁在乙亥，<br /><br />&nbsp;&nbsp;&nbsp;&nbsp;月建申，然则值禄空亡，据法应穷贱。又触句绞六害，虫渎恚身克驿马三刑，<br /><br />&nbsp;&nbsp;&nbsp;&nbsp;法无官。命火也，生当病乡，法曰“为人啡躏舐”，而《诗》言庄公曰：“猗<br /><br />&nbsp;&nbsp;&nbsp;&nbsp;嗟昌兮，颀而长兮。美目扬兮，巧趋跄兮。”唯向命一物，法当寿，而公薨止四<br /><br />&nbsp;&nbsp;&nbsp;&nbsp;十五。一不验。秦昭襄王四十八年，始皇帝生以正月，故名政。是岁壬寅正月，<br /><br />&nbsp;&nbsp;&nbsp;&nbsp;命陈唬于法无官，假得禄，奴婢应少。又破驿马三刑，身克驿马，法望官不<br /><br />&nbsp;&nbsp;&nbsp;&nbsp;到。命金也，正月为绝，无始有终，老而吉。又建命生，法当寿，帝崩时不过五<br /><br />&nbsp;&nbsp;&nbsp;&nbsp;十。二不验。汉武帝以乙酉岁七月七日平旦生，当禄空亡，于法无官。虽向驿马，<br /><br />&nbsp;&nbsp;&nbsp;&nbsp;乃隔四辰，法少无官，老而吉；武帝即位，年十六，末年户口减耗。三不验。后<br /><br />&nbsp;&nbsp;&nbsp;&nbsp;魏高祖孝文皇帝生皇兴元年八月，是岁丁未，为陈幻与驿马三刑，身克驿马，<br /><br />&nbsp;&nbsp;&nbsp;&nbsp;于法无官。又生父死中，法不见父，而孝文受其父显祖之禅。礼，君未逾年，不<br /><br />&nbsp;&nbsp;&nbsp;&nbsp;得正位，故天子无父，事三老也。孝文率天下生子墓中，法宜嫡子，虽有次子，<br /><br />&nbsp;&nbsp;&nbsp;&nbsp;当早卒，而高祖长子先被弑，次子义隆享国。又生祖禄下，法得嫡孙财若禄；其<br /><br />&nbsp;&nbsp;&nbsp;&nbsp;孙劭、浚皆篡逆，几失宗祧。五不验。<br /><br />&nbsp;&nbsp;&nbsp;&nbsp;《葬篇》曰：<br /><br />&nbsp;&nbsp;&nbsp;&nbsp;《易》称：“古之葬者，衣之以薪，不封不树，丧期无数，后世圣人易之以<br /><br />&nbsp;&nbsp;&nbsp;&nbsp;棺椁。盖取诸《大过》。”《经》曰：“葬者，藏也，欲人之弗得见也。”又<br /><br />&nbsp;&nbsp;&nbsp;&nbsp;曰：“卜其宅兆，而安厝之。”以是为感慕之所也，魂神之宅也。朝市贸迁不可<br /><br />&nbsp;&nbsp;&nbsp;&nbsp;知，石泉颓啮不可常，是其谋及卜筮，庶无后艰，斯则备于慎终之礼也。后代葬<br /><br />&nbsp;&nbsp;&nbsp;&nbsp;说出于巫史，一物有失，便谓灾及死生，多为妨禁，以售其术，附妄凭妖，至其<br /><br />&nbsp;&nbsp;&nbsp;&nbsp;书乃有百二十家。《春秋》：“王者七日而殡，七月而葬；诸侯五日而殡，五月<br /><br />&nbsp;&nbsp;&nbsp;&nbsp;而葬；大夫三月，士庶人逾月而已。”贵贱不同，礼亦异数。此直为赴吊远近之<br /><br />&nbsp;&nbsp;&nbsp;&nbsp;期，量事制法。故先期而葬，谓之不怀也；后期不葬，谓之殆礼也。此则葬有定<br /><br />&nbsp;&nbsp;&nbsp;&nbsp;期，不择年与月，一也。又曰：“丁巳，葬定公，雨，不克葬，至于戊午襄事。”<br /><br />&nbsp;&nbsp;&nbsp;&nbsp;君子善之。《礼》“卜先远日”者，自末而进，避不怀也。今法己亥日用葬最凶，<br /><br />&nbsp;&nbsp;&nbsp;&nbsp;春秋是日葬者二十余族。此葬不择日，二也。《礼》：“周尚赤，大事用旦；殷<br /><br />&nbsp;&nbsp;&nbsp;&nbsp;尚白，大事用日中；夏尚黑，大事用昏。”大事者何？丧礼也。此直取当代所尚，<br /><br />&nbsp;&nbsp;&nbsp;&nbsp;而不择时早晚也。郑卿子产及子太叔葬简公。于是，司墓大夫室当柩路，若坏其<br /><br />&nbsp;&nbsp;&nbsp;&nbsp;室，即平旦而堋；不坏其室，即日中而堋。子产不欲坏室，欲待日中。子太叔曰：<br /><br />&nbsp;&nbsp;&nbsp;&nbsp;“若日中而堋，恐久劳诸侯大夫来会葬者。”然子产、太叔不问时之得失，惟论<br /><br />&nbsp;&nbsp;&nbsp;&nbsp;人事可否而已。曾子曰：“葬逢日蚀，舍于路左，待明而行。”所以备非常也。<br /><br />&nbsp;&nbsp;&nbsp;&nbsp;按法，葬家多取乾、艮二时，乃近夜半，文与礼乖。此葬不择时，三也。《经》<br /><br />&nbsp;&nbsp;&nbsp;&nbsp;曰：“立身行道，扬名于后世，以显父母。”《易》谓：“圣人之大宝曰位，何<br /><br />&nbsp;&nbsp;&nbsp;&nbsp;以守位曰仁。”而法曰：“官爵富贵，葬可致也；年寿修促，子姓蕃衍，葬可招<br /><br />&nbsp;&nbsp;&nbsp;&nbsp;也。”夫日慎一日，泽及无疆；德则不建，而祚乃无永。臧孙有后于鲁，不闻葬<br /><br />&nbsp;&nbsp;&nbsp;&nbsp;得吉也；若敖绝祀于荆，不闻葬得凶也。此葬有吉凶不可信，四也。今法皆据五<br /><br />&nbsp;&nbsp;&nbsp;&nbsp;姓为之。古之葬，并在国都之北，赵氏之葬，在九原，汉家山陵，或散处诸域，<br /><br />&nbsp;&nbsp;&nbsp;&nbsp;又何上利下利、大墓小墓为哉？然刘之子孙，本支不绝，赵后与六国等王。此则<br /><br />&nbsp;&nbsp;&nbsp;&nbsp;葬用五姓不可信，五也。且人有初贱而后贵、始泰而终否者。子文为令尹，三仕<br /><br />&nbsp;&nbsp;&nbsp;&nbsp;三已，展禽三黜于士师。彼冢墓已定而不改，此名位不常，何也？故知荣辱升降，<br /><br />&nbsp;&nbsp;&nbsp;&nbsp;事关诸人，而不由于葬，六也。世之人为葬巫所欺，忘擗踊荼毒，以期徼幸。由<br /><br />&nbsp;&nbsp;&nbsp;&nbsp;是相茔陇，希官爵；择日时，规财利。谓辰日不哭，欣然而受吊；谓同属不得临<br /><br />&nbsp;&nbsp;&nbsp;&nbsp;圹，吉服避送其亲。诡纠袼祝不可以法，七也。<br /><br />&nbsp;&nbsp;&nbsp;&nbsp;帝又诏造《方域图》及教飞骑战阵图，屡称旨。擢太常丞。麟德中，以太子<br /><br />&nbsp;&nbsp;&nbsp;&nbsp;司更大夫卒。生平豫修书及著述甚多。<br /><br />&nbsp;&nbsp;&nbsp;&nbsp;子方毅，七岁能诵经。太宗闻其敏，召见，奇之，赐束帛。长为右卫铠曹参<br /><br />&nbsp;&nbsp;&nbsp;&nbsp;军。母丧，以毁卒。布车从母葬，通人郎余令以白粥、玄酒、生刍祭路隅，世共<br /><br />&nbsp;&nbsp;&nbsp;&nbsp;哀之。<br /><br />&nbsp;&nbsp;&nbsp;&nbsp;陈子昂，字伯玉，梓州射洪人。其先居新城，六世祖太乐，当齐时。兄弟竞<br /><br />&nbsp;&nbsp;&nbsp;&nbsp;豪亻桀，梁武帝命为郡司马。父元敬，世高赀，岁饥，出粟万石赈乡里。举明经，<br /><br />&nbsp;&nbsp;&nbsp;&nbsp;调文林郎。<br /><br />&nbsp;&nbsp;&nbsp;&nbsp;子昂十八未知书，以富家子，尚气决，弋博自如。它日入乡校，感悔，即痛<br /><br />&nbsp;&nbsp;&nbsp;&nbsp;修饬。文明初，举进士。时高宗崩，将迁梓宫长安，于是，关中无岁，子昂盛言<br /><br />&nbsp;&nbsp;&nbsp;&nbsp;东都胜垲，可营山陵。上书曰：<br /><br />&nbsp;&nbsp;&nbsp;&nbsp;“臣闻秦据咸阳，汉都长安，山河为固，而天下服者，以北假胡、宛之利，<br /><br />&nbsp;&nbsp;&nbsp;&nbsp;南资巴、蜀之饶，转关东之粟，而收山西之宝，长羁利策，横制宇宙。今则不然，<br /><br />&nbsp;&nbsp;&nbsp;&nbsp;燕、代迫匈奴，巴、陇婴吐蕃，西老千里赢粮，北丁十五乘塞，岁月奔命，秦之<br /><br />&nbsp;&nbsp;&nbsp;&nbsp;首尾不完，所余独三辅间耳。顷遭荒馑，百姓荐饥，薄河而右，惟有赤地；循陇<br /><br />&nbsp;&nbsp;&nbsp;&nbsp;以北，不逢青草。父兄转徙，妻子流离。赖天悔祸，去年薄稔，羸耗之余，几不<br /><br />&nbsp;&nbsp;&nbsp;&nbsp;沉命。然流亡未还，白骨纵横，阡陌无主，至于蓄积，犹可哀伤。陛下以先帝遗<br /><br />&nbsp;&nbsp;&nbsp;&nbsp;意，方大驾长驱，按节西京，千乘万骑，何从仰给？山陵穿复，必资徒役，率癯<br /><br />&nbsp;&nbsp;&nbsp;&nbsp;弊之众，兴数万之军，调发近畿，督x稚老，铲山辇石，驱以就功，春作无时，<br /><br />&nbsp;&nbsp;&nbsp;&nbsp;何望有秋？雕氓遗噍，再罹艰苦，有不堪其困，则逸为盗贼，揭梃叫呼，可不深<br /><br />&nbsp;&nbsp;&nbsp;&nbsp;图哉！<br /><br />&nbsp;&nbsp;&nbsp;&nbsp;且天子以四海为家，舜葬苍梧，禹葬会稽，岂爱夷裔而鄙中国耶？示无外也。<br /><br />&nbsp;&nbsp;&nbsp;&nbsp;周平王、汉光武都洛，而山陵寝庙并在西土者，实以时有不可，故遗小存大，去<br /><br />&nbsp;&nbsp;&nbsp;&nbsp;祸取福也。今景山崇秀，北对嵩、邙，右眄汝、海，祝融、太昊之故墟在焉。园<br /><br />&nbsp;&nbsp;&nbsp;&nbsp;陵之美，复何以加？且太原X巨万之仓，洛口储天下之粟，乃欲舍而不顾，傥鼠<br /><br />&nbsp;&nbsp;&nbsp;&nbsp;窃狗盗，西入陕郊，东犯虎牢。取敖仓一g粟，陛下何与遏之？<br /><br />&nbsp;&nbsp;&nbsp;&nbsp;武后奇其才，召见金华殿。子昂貌柔野，少威仪，而占对慷慨，擢麟台正字。<br /><br />&nbsp;&nbsp;&nbsp;&nbsp;垂拱初，诏问群臣“调元气当以何道？”子昂因是劝后兴明堂、大学，即上<br /><br />&nbsp;&nbsp;&nbsp;&nbsp;言：<br /><br />&nbsp;&nbsp;&nbsp;&nbsp;臣闻之于师曰：“元气，天地之始，万物之祖，王政之大端也。天地莫大于<br /><br />&nbsp;&nbsp;&nbsp;&nbsp;阴阳，万物莫灵于人，王政莫先于安人。故人安则阴阳和，阴阳和则天地平，天<br /><br />&nbsp;&nbsp;&nbsp;&nbsp;地平则元气正。先王以人之通于天也，于是养成群生，顺天德，使人乐其业，甘<br /><br />&nbsp;&nbsp;&nbsp;&nbsp;其食，美其服，然后天瑞降，地符升，风雨时，草木茂遂。故颛顼、唐、虞不敢<br /><br />&nbsp;&nbsp;&nbsp;&nbsp;荒宁，其《书》曰：“百姓昭明，协和万邦，黎人于变时雍。乃命羲和，钦若昊<br /><br />&nbsp;&nbsp;&nbsp;&nbsp;天，历象日月星辰，敬授人时。”和之得也。夏、商之衰，桀、纣昏暴，阴阳乖<br /><br />&nbsp;&nbsp;&nbsp;&nbsp;行，天地震怒，山川神鬼，发妖见灾，疾疫大兴，终以灭亡，和之失也。迨周文、<br /><br />&nbsp;&nbsp;&nbsp;&nbsp;武创业，诚信忠厚加于百姓，故成、康刑措四十余年，天人方和。而幽、厉乱常，<br /><br />&nbsp;&nbsp;&nbsp;&nbsp;苛慝暴虐，诟黩天地，川冢沸崩，人用愁怨。其《诗》曰：“昊天不惠，降此大<br /><br />&nbsp;&nbsp;&nbsp;&nbsp;戾”，不先不后，为虐为瘵，顾不哀哉！近隋炀帝恃四海之富，凿渠决河，自伊、<br /><br />&nbsp;&nbsp;&nbsp;&nbsp;洛属之扬州，疲生人之力，泄天地之藏，中国之难起，故身死人手，宗庙为墟。<br /><br />&nbsp;&nbsp;&nbsp;&nbsp;逆元气之理也。臣观祸乱之动，天人之际，先师之说，昭然著明，不可欺也。<br /><br />&nbsp;&nbsp;&nbsp;&nbsp;陛下含天地之德，日月之明，眇然远思，欲求太和，此伏羲氏所以为三皇首<br /><br />&nbsp;&nbsp;&nbsp;&nbsp;也。昔者，天皇大帝揽元符，东封太山，然未建明堂，享上帝，使万世鸿业阙而<br /><br />&nbsp;&nbsp;&nbsp;&nbsp;不昭，殆留此盛德，以发挥陛下哉！臣谓和元气，睦人伦，舍此则无以为也。昔<br /><br />&nbsp;&nbsp;&nbsp;&nbsp;黄帝合宫，有虞总期，尧衢室，夏世室，皆所以调元气，治阴阳也。臣闻明堂有<br /><br />&nbsp;&nbsp;&nbsp;&nbsp;天地之制，阴阳之统，二十四气、八风、十二月、四时、五行、二十八宿，莫不<br /><br />&nbsp;&nbsp;&nbsp;&nbsp;率备。王者政失则灾，政顺则祥。臣愿陛下为唐恢万世之业，相国南郊，建明堂，<br /><br />&nbsp;&nbsp;&nbsp;&nbsp;与天下更始，按《周礼》、《月令》而成之。乃月孟春，乘鸾辂，驾苍龙，朝在<br /><br />&nbsp;&nbsp;&nbsp;&nbsp;三公、九卿、大夫于青阳左个，负斧，冯玉几，听天下之政。躬藉田、亲蚕以<br /><br />&nbsp;&nbsp;&nbsp;&nbsp;劝农桑，养三老、五更以教孝悌，明讼恤狱以息淫刑，文德以止干戈，察孝廉<br /><br />&nbsp;&nbsp;&nbsp;&nbsp;以除贪吏。后宫非妃嫔御女者，出之；珠玉锦绣、雕琢伎巧无益者，弃之；巫鬼<br /><br />&nbsp;&nbsp;&nbsp;&nbsp;淫祀营惑于人者，禁之。臣谓不数期且见太平云。<br /><br />&nbsp;&nbsp;&nbsp;&nbsp;又言：<br /><br />&nbsp;&nbsp;&nbsp;&nbsp;陛下方兴大化，而太学久废，堂皇埃芜，《诗》、《书》不闻，明诏尚未及<br /><br />&nbsp;&nbsp;&nbsp;&nbsp;之，愚臣所以私恨也。太学者，政教之地也，君臣上下之取则也，俎豆揖让之所<br /><br />&nbsp;&nbsp;&nbsp;&nbsp;兴也，天子于此得贤臣焉。今委而不论，虽欲睦人伦，兴治纲，失之本而求之末，<br /><br />&nbsp;&nbsp;&nbsp;&nbsp;不可得也。“君子三年不为礼，礼必坏，三年不为乐，乐必崩”，奈何为天下而<br /><br />&nbsp;&nbsp;&nbsp;&nbsp;轻礼乐哉？愿引胄子使归太学，国家之大务不可废已。<br /><br />&nbsp;&nbsp;&nbsp;&nbsp;后召见，赐笔札中书省，令条上利害。子昂对三事。其一言：<br /><br />&nbsp;&nbsp;&nbsp;&nbsp;九道出大使巡按天下，申黜陟，求人瘼，臣谓计有未尽也。且陛下发使，必<br /><br />&nbsp;&nbsp;&nbsp;&nbsp;欲使百姓知天子夙夜忧勤之也，群臣知考绩而任之也，奸暴不逞知将除之也，则<br /><br />&nbsp;&nbsp;&nbsp;&nbsp;莫如择仁可以恤孤、明可以振滞、刚不避强御、智足以照奸者，然后以为使，故<br /><br />&nbsp;&nbsp;&nbsp;&nbsp;轩未动，而天下翘然待之矣。今使且未出，道路之人皆已指笑，欲望进贤下不<br /><br />&nbsp;&nbsp;&nbsp;&nbsp;肖，岂可得邪？宰相奉诏书，有遣使之名，无任使之实。使愈出，天下愈弊，徒<br /><br />&nbsp;&nbsp;&nbsp;&nbsp;令百姓治道路，送往迎来，不见其益也。臣愿陛下更选有威重风概为众推者，因<br /><br />&nbsp;&nbsp;&nbsp;&nbsp;御前殿，以使者之礼礼之，谆谆戒敕所以出使之意，乃授以节。自京师及州县，<br /><br />&nbsp;&nbsp;&nbsp;&nbsp;登拔才良，求人瘼，宣布上意，令若家见而户晓。昔尧、舜不下席而化天下，盖<br /><br />&nbsp;&nbsp;&nbsp;&nbsp;黜陟幽明能折衷者。陛下知难得人，则不如少出使。彼烦数而无益于化，是烹小<br /><br />&nbsp;&nbsp;&nbsp;&nbsp;鲜而数挠之矣。<br /><br />&nbsp;&nbsp;&nbsp;&nbsp;其二言：<br /><br />&nbsp;&nbsp;&nbsp;&nbsp;刺史、县令，政教之首。陛下布德泽，下诏书，必待刺史、县令谨宣而奉行<br /><br />&nbsp;&nbsp;&nbsp;&nbsp;之。不得其人，则委弃有司，挂墙屋耳，百姓安得知之？一州得才刺史，十万户<br /><br />&nbsp;&nbsp;&nbsp;&nbsp;赖其福；得不才刺史，十万户受其困。国家兴衰，在此职也。今吏部调县令如补<br /><br />&nbsp;&nbsp;&nbsp;&nbsp;一尉，但计资考，不求贤良。有如不次用人，则天下嚣然相谤矣，狃于常而不变<br /><br />&nbsp;&nbsp;&nbsp;&nbsp;也。故庸人皆任县令，教化之陵迟，顾不甚哉！<br /><br />&nbsp;&nbsp;&nbsp;&nbsp;其三言：<br /><br />&nbsp;&nbsp;&nbsp;&nbsp;天下有危机，祸福因之而生。机静则有福，动则有祸，百姓安则乐生，不安<br /><br />&nbsp;&nbsp;&nbsp;&nbsp;则轻生者是也。今军旅之弊，夫妻不得安，父子不相养，五六年矣。自剑南尽河、<br /><br />&nbsp;&nbsp;&nbsp;&nbsp;陇，山东由青、徐、曹、汴，河北举沧、瀛、赵、|，或困水旱，或顿兵疫，<br /><br />&nbsp;&nbsp;&nbsp;&nbsp;死亡流离略尽，尚赖陛下悯其失职，凡兵戍调发，一切罢之，使人得妻子相见，<br /><br />&nbsp;&nbsp;&nbsp;&nbsp;父兄相保，可谓能静其机也。然臣恐将相有贪夷狄利，以广地强武说陛下者，欲<br /><br />&nbsp;&nbsp;&nbsp;&nbsp;动其机，机动则祸构。宜文德，去刑罚，劝农桑，以息疲民。蛮夷知中国有圣<br /><br />&nbsp;&nbsp;&nbsp;&nbsp;王，必累译至矣。<br /><br />&nbsp;&nbsp;&nbsp;&nbsp;于时，吐蕃、九姓叛，诏田扬名发金山道十姓兵讨之。十姓君长以三万骑战，<br /><br />&nbsp;&nbsp;&nbsp;&nbsp;有功，遂请入朝。后责其尝不奉命擅破回纥，不听。子昂上疏曰：<br /><br />&nbsp;&nbsp;&nbsp;&nbsp;国家能制十姓者，繇九姓强大，臣服中国，故势微弱，委命下吏。今九姓叛<br /><br />&nbsp;&nbsp;&nbsp;&nbsp;亡，北蕃丧乱，君长无主，回纥残破，碛北诸姓已非国有，欲犄角亡叛，唯金山<br /><br />&nbsp;&nbsp;&nbsp;&nbsp;诸蕃共为形势。有司乃以扬名擅破回纥，归十姓之罪，拒而遣还，不使入朝，恐<br /><br />&nbsp;&nbsp;&nbsp;&nbsp;非羁戎之长策也。夫戎有鸟兽心，亲之则顺，疑之则乱，今阻其善意，则十姓内<br /><br />&nbsp;&nbsp;&nbsp;&nbsp;无国家亲信之恩，外有回纥报仇之患，怀不自安，鸟骇狼顾，则河西诸蕃自此拒<br /><br />&nbsp;&nbsp;&nbsp;&nbsp;命矣。且夷狄相攻，中国之福。今回纥已破，既无可言；十姓非罪，又不当绝。<br /><br />&nbsp;&nbsp;&nbsp;&nbsp;罪止扬名，足以慰其酋领矣。<br /><br />&nbsp;&nbsp;&nbsp;&nbsp;近诏同城权置安北府，其地当碛南口，制匈奴之冲，常为剧镇。臣顷闻碛北<br /><br />&nbsp;&nbsp;&nbsp;&nbsp;突厥之归者已千余帐，来者未止，甘州降户四千帐，亦置同城。今碛北丧乱、荒<br /><br />&nbsp;&nbsp;&nbsp;&nbsp;馑之余，无所存仰，陛下开府招纳，诚覆全戎狄之仁也。然同城本无储峙，而降<br /><br />&nbsp;&nbsp;&nbsp;&nbsp;附蕃落不免寒饥，更相劫掠。今安北有官牛羊六千，粟麦万斛，城孤兵少，降者<br /><br />&nbsp;&nbsp;&nbsp;&nbsp;日众，不加救恤，盗劫日多。夫人情以求生为急，今有粟麦牛羊为之饵，而不救<br /><br />&nbsp;&nbsp;&nbsp;&nbsp;其死，安得不为盗乎？盗兴则安北不全，甘、凉以往，跷以待陷，后为边患，祸<br /><br />&nbsp;&nbsp;&nbsp;&nbsp;未可量。是则诱使乱，诲之盗也。且夷狄代有雄亻桀，与中国抗，有如勃起，招<br /><br />&nbsp;&nbsp;&nbsp;&nbsp;合遗散，众将系兴，此国家大机，不可失也。<br /><br />&nbsp;&nbsp;&nbsp;&nbsp;又谓：<br /><br />&nbsp;&nbsp;&nbsp;&nbsp;河西诸州，军兴以来，公私储蓄，尤可嗟痛。凉州岁食六万斛，屯田所收不<br /><br />&nbsp;&nbsp;&nbsp;&nbsp;能偿垦。陛下欲制河西，定乱戎，此州空虚，未可动也。甘州所积四十万斛，观<br /><br />&nbsp;&nbsp;&nbsp;&nbsp;其山川，诚河西喉咽地，北当九姓，南逼吐蕃，奸回不测，伺我边罅。故甘州地<br /><br />&nbsp;&nbsp;&nbsp;&nbsp;广粟多，左右受敌，但户止三千，胜兵者少，屯田广夷，仓庾丰衍，瓜、肃以西，<br /><br />&nbsp;&nbsp;&nbsp;&nbsp;皆仰其a，一旬不往，士已枵饥。是河西之命系于甘州矣。且其四十余屯，水<br /><br />&nbsp;&nbsp;&nbsp;&nbsp;泉良沃，不待天时，岁取二十万斛，但人力寡乏，未尽垦发。异时吐番不敢东侵<br /><br />&nbsp;&nbsp;&nbsp;&nbsp;者，繇甘、凉士马强盛，以振其入。今甘州积粟万计，兵少不足以制贼，若吐蕃<br /><br />&nbsp;&nbsp;&nbsp;&nbsp;敢大入，燔蓄谷，蹂诸屯，则河西诸州，我何以守？宜益屯兵，外得以防盗，内<br /><br />&nbsp;&nbsp;&nbsp;&nbsp;得以营农，取数年之收，可饱士百万，则天兵所临，何求不得哉？<br /><br />&nbsp;&nbsp;&nbsp;&nbsp;其后吐蕃果入寇，终后世为边患最甚。<br /><br />&nbsp;&nbsp;&nbsp;&nbsp;后方谋开蜀山，由雅州道翦生羌，因以袭吐蕃。子昂上书以七验谏止之，曰：<br /><br />&nbsp;&nbsp;&nbsp;&nbsp;臣闻乱生必由于怨。雅州羌未尝一日为盗，今无罪蒙戮，怨必甚，怨甚则蜂<br /><br />&nbsp;&nbsp;&nbsp;&nbsp;骇且亡，而边邑连兵，守备不解，蜀之祸构矣。东汉丧败，乱始诸羌，一验也。<br /><br />&nbsp;&nbsp;&nbsp;&nbsp;吐蕃黠狯，抗天诛者二十余年。前日薛仁贵、郭待封以十万众败大非川，一甲不<br /><br />&nbsp;&nbsp;&nbsp;&nbsp;返；李敬玄、刘审礼举十八万众困青海，身执贼廷，关、陇为空。今乃欲建李处<br /><br />&nbsp;&nbsp;&nbsp;&nbsp;一为上将，驱疲兵袭不可幸之吐蕃，举为贼笑，二验也。夫事有求利而得害者。<br /><br />&nbsp;&nbsp;&nbsp;&nbsp;昔蜀与中国不通，秦以金牛、美女啖蜀侯，侯使五丁力士栈褒斜，凿通谷，迎秦<br /><br />&nbsp;&nbsp;&nbsp;&nbsp;之馈。秦随以兵，而地入中州，三验也。吐蕃爱蜀富，思盗之矣，徒以障队隘绝，<br /><br />&nbsp;&nbsp;&nbsp;&nbsp;顿饿喙不得噬。今撤山羌，开阪险，使贼得收奔亡以攻边，是除道待贼，举蜀以<br /><br />&nbsp;&nbsp;&nbsp;&nbsp;遗之，四验也。蜀为西南一都会，国之宝府，又人富粟多，浮江而下，可济中国。<br /><br />&nbsp;&nbsp;&nbsp;&nbsp;今图侥幸之利，以事西羌，得羌地不足耕，得羌财不足富。是过杀无辜之众，以<br /><br />&nbsp;&nbsp;&nbsp;&nbsp;伤陛下之仁，五验也。蜀所恃，有险也；蜀所安，无役也。今开蜀险，役蜀人，<br /><br />&nbsp;&nbsp;&nbsp;&nbsp;险开则便寇，人役则伤财。臣恐未及见羌，而奸盗在其中矣。异时益州长史李崇<br /><br />&nbsp;&nbsp;&nbsp;&nbsp;真托言吐蕃寇松州，天子为盛军师，趣转饷以备之。不三年，巴、蜀大困，不见<br /><br />&nbsp;&nbsp;&nbsp;&nbsp;一贼，而崇真奸赃已钜万。今得非有奸臣图利，复以生羌为资？六验也。蜀士<br /><br />&nbsp;&nbsp;&nbsp;&nbsp;孱不知兵，一虏持矛，百人不敢当。若西戎不即破灭，臣见蜀之边垂且不守，而<br /><br />&nbsp;&nbsp;&nbsp;&nbsp;为羌夷所暴，七验也。国家近废安北，拔单于，弃龟兹、疏勒，天下以为务仁不<br /><br />&nbsp;&nbsp;&nbsp;&nbsp;务广，务养不务杀，行太古三皇事。今徇贪夫之议，诛无罪之羌，遗全蜀患，此<br /><br />&nbsp;&nbsp;&nbsp;&nbsp;臣所未谕。方山东饥，关陇弊，生人流亡，诚陛下宁静思和天人之时，安可动甲<br /><br />&nbsp;&nbsp;&nbsp;&nbsp;兵、兴大役，以自生乱？又西军失守，北屯不利，边人骇情，今复举舆师投不测，<br /><br />&nbsp;&nbsp;&nbsp;&nbsp;小人徒知议夷狄之利，非帝王至德也。善为天下者，计大而不计小，务德而不务<br /><br />&nbsp;&nbsp;&nbsp;&nbsp;刑，据安念危，值利思害。愿陛下审计之。<br /><br />&nbsp;&nbsp;&nbsp;&nbsp;后复召见，使论为政之要，适时不便者，毋援上古，角空言。子昂乃奏八科：<br /><br />&nbsp;&nbsp;&nbsp;&nbsp;一措刑，二官人，三知贤，四去疑，五招谏，六劝赏，七息兵，八安宗子。其大<br /><br />&nbsp;&nbsp;&nbsp;&nbsp;榷谓：<br /><br />&nbsp;&nbsp;&nbsp;&nbsp;今百度已备，但刑急罔密，非为政之要。凡大人初制天下，必有凶乱叛逆之<br /><br />&nbsp;&nbsp;&nbsp;&nbsp;人为我驱除，以明天诛。凶叛已灭，则顺人情，赦过宥罪。盖刑以禁乱，乱静而<br /><br />&nbsp;&nbsp;&nbsp;&nbsp;刑息，不为承平设也。太平之人，乐德而恶刑，刑之所加，人必惨怛，故圣人贵<br /><br />&nbsp;&nbsp;&nbsp;&nbsp;措刑也。比大赦，澡荡群罪，天下蒙庆，咸得自新。近日诏狱稍滋，钩捕支党，<br /><br />&nbsp;&nbsp;&nbsp;&nbsp;株蔓推穷，盖狱吏不识天意，以抵惨刻。诚宜广恺悌之道，敕法慎罚，省白诬冤，<br /><br />&nbsp;&nbsp;&nbsp;&nbsp;此太平安人之务也。<br /><br />&nbsp;&nbsp;&nbsp;&nbsp;官人惟贤，政所以治也。然君子小人各尚其类。若陛下好贤而不任，任而不<br /><br />&nbsp;&nbsp;&nbsp;&nbsp;能信，信而不能终，终而不赏，虽有贤人，终不肯至，又不肯劝。反是，则天下<br /><br />&nbsp;&nbsp;&nbsp;&nbsp;之贤集矣。<br /><br />&nbsp;&nbsp;&nbsp;&nbsp;议者乃云“贤不可知，人不易识”。臣以为固易知，固易识。夫尚德行者无<br /><br />&nbsp;&nbsp;&nbsp;&nbsp;凶险，务公正者无邪朋，廉者憎贪，信者疾伪，智不为愚者谋，勇不为怯者死，<br /><br />&nbsp;&nbsp;&nbsp;&nbsp;犹鸾隼不接翼，薰莸不共气，其理自然。何者？以德并凶，势不相入；以正攻佞，<br /><br />&nbsp;&nbsp;&nbsp;&nbsp;势不相利；以廉劝贪，势不相售；以信质伪，势不相和。智者尚谋，愚者所不听；<br /><br />&nbsp;&nbsp;&nbsp;&nbsp;勇者徇死，怯者所不从。此趣向之反也。贤人未尝不思效用，顾无其类则难进，<br /><br />&nbsp;&nbsp;&nbsp;&nbsp;是以湮汩于时。诚能信任俊良，知左右有灼然贤行者，赐之尊爵厚禄，使以类相<br /><br />&nbsp;&nbsp;&nbsp;&nbsp;举，则天下之理得矣。<br /><br />&nbsp;&nbsp;&nbsp;&nbsp;陛下知得贤须任，今未能者，盖以常信任者不效。如裴炎、刘t之、周思茂、<br /><br />&nbsp;&nbsp;&nbsp;&nbsp;骞味道固蒙用矣，皆孤恩前死，以是陛下疑于信贤。臣固不然。昔人有以噎得病，<br /><br />&nbsp;&nbsp;&nbsp;&nbsp;乃欲绝食，不知食绝而身殒。贤人于国，犹食在人，人不可以一噎而止餐，国不<br /><br />&nbsp;&nbsp;&nbsp;&nbsp;可以谬一贤而远正士，此神鉴所知也。<br /><br />&nbsp;&nbsp;&nbsp;&nbsp;圣人大德，在能纳谏，太宗德参三王，而能容魏徵之直。今诚有敢谏骨鲠之<br /><br />&nbsp;&nbsp;&nbsp;&nbsp;臣，陛下广延顺纳，以新盛德，则万世有述。<br /><br />&nbsp;&nbsp;&nbsp;&nbsp;臣闻劳臣不赏，不可劝功；死士不赏，不可劝勇。今或勤劳死难，名爵不及；<br /><br />&nbsp;&nbsp;&nbsp;&nbsp;偷荣尸禄，宠秩妄加，非所以表庸励行者也。愿表显徇节，励勉百僚。古之赏一<br /><br />&nbsp;&nbsp;&nbsp;&nbsp;人，千万人悦者，盖云当也。<br /><br />&nbsp;&nbsp;&nbsp;&nbsp;今事之最大者，患兵甲岁兴，赋役不省，兴师十万，则百万之家不得安业。<br /><br />&nbsp;&nbsp;&nbsp;&nbsp;自有事北狄，于今十年，不闻中国之胜。以庸将御冗兵，徭役日广，兵甲日敝。<br /><br />&nbsp;&nbsp;&nbsp;&nbsp;愿审量损益，计利害，势有不可，毋虚出兵，则人安矣。<br /><br />&nbsp;&nbsp;&nbsp;&nbsp;虺贼干纪，自取屠灭，罪止魁逆，无复缘坐，宗室子弟，皆得更生。然臣愿<br /><br />&nbsp;&nbsp;&nbsp;&nbsp;陛下重晓慰之，使明知天子慈仁，下得自安。臣闻人情不能自明则疑，疑则惧，<br /><br />&nbsp;&nbsp;&nbsp;&nbsp;惧则罪生。惟赐恺悌之德，使居无过之地。<br /><br />&nbsp;&nbsp;&nbsp;&nbsp;俄迁右卫胄曹参军。<br /><br />&nbsp;&nbsp;&nbsp;&nbsp;后既称皇帝，改号周，子昂上《周受命颂》以媚悦后。虽数召见问政事，论<br /><br />&nbsp;&nbsp;&nbsp;&nbsp;亦详切，故奏闻辄罢。以母丧去官，服终，擢右拾遗。<br /><br />&nbsp;&nbsp;&nbsp;&nbsp;子昂多病，居职不乐。会武攸宜讨契丹，高置幕府，表子昂参谋。次渔阳，<br /><br />&nbsp;&nbsp;&nbsp;&nbsp;前军败，举军震恐，攸宜轻易无将略，子昂谏曰：“陛下发天下兵以属大王，安<br /><br />&nbsp;&nbsp;&nbsp;&nbsp;危成败在此举，安可忽哉？”今大王法制不立，如小儿戏。愿审智愚，量勇怯，<br /><br />&nbsp;&nbsp;&nbsp;&nbsp;度众寡，以长攻短，此刷耻之道也。夫按军尚威严，择亲信以虞不测。大王提重<br /><br />&nbsp;&nbsp;&nbsp;&nbsp;兵精甲，屯之境上，朱亥窃发之变，良可惧也。王能听愚计，分麾下万人为前驱，<br /><br />&nbsp;&nbsp;&nbsp;&nbsp;契丹小丑，指日可擒。”攸宜以其儒者，谢不纳。居数日，复进计，攸宜怒，徙<br /><br />&nbsp;&nbsp;&nbsp;&nbsp;署军曹。子昂知不合，不复言。<br /><br />&nbsp;&nbsp;&nbsp;&nbsp;圣历初，以父老，表解官归侍，诏以官供养。会父丧，庐冢次，每哀恸，闻<br /><br />&nbsp;&nbsp;&nbsp;&nbsp;者为涕。县令段简贪暴，闻其富，欲害子昂，家人纳钱二十万缗，简薄其赂，捕<br /><br />&nbsp;&nbsp;&nbsp;&nbsp;送狱中。子昂之见捕，自筮，卦成，惊曰：“天命不v，吾殆死乎！”果死狱中，<br /><br />&nbsp;&nbsp;&nbsp;&nbsp;年四十三。<br /><br />&nbsp;&nbsp;&nbsp;&nbsp;子昂资褊躁，然轻财好施，笃朋友，与陆余庆、王无竞、房融、崔泰之、卢<br /><br />&nbsp;&nbsp;&nbsp;&nbsp;藏用、赵元最厚。<br /><br />&nbsp;&nbsp;&nbsp;&nbsp;唐兴，文章承徐、庾余风，天下祖尚，子昂始变雅正。初，为《感遇诗》三<br /><br />&nbsp;&nbsp;&nbsp;&nbsp;十八章，王适曰：“是必为海内文宗。”乃请交。子昂所论著，当世以为法。大<br /><br />&nbsp;&nbsp;&nbsp;&nbsp;历中，东川节度使李叔明为立旌德碑于梓州，而学堂至今犹存。<br /><br />&nbsp;&nbsp;&nbsp;&nbsp;子光，复与赵元子少微相善，俱以文称。光终商州刺史。子易甫、简甫，皆<br /><br />&nbsp;&nbsp;&nbsp;&nbsp;位御史。<br /><br />&nbsp;&nbsp;&nbsp;&nbsp;王无竞者，字仲烈，世徙东莱，宋太尉弘之远裔。家足于财，颇负气豪纵。<br /><br />&nbsp;&nbsp;&nbsp;&nbsp;擢下笔成章科，调栾城尉，三迁监察御史，改殿中。会朝，宰相宗楚客、杨再思<br /><br />&nbsp;&nbsp;&nbsp;&nbsp;离立偶语，无竞扬笏曰：“朝礼上敬，公等大臣，不宜慢常典。”楚客怒，徙无<br /><br />&nbsp;&nbsp;&nbsp;&nbsp;竞太子舍人。<br /><br />&nbsp;&nbsp;&nbsp;&nbsp;神龙初，诋权幸，出为苏州司马。张易之等诛，坐尝交往，贬广州，仇家矫<br /><br />&nbsp;&nbsp;&nbsp;&nbsp;制s杀之。<br /><br />&nbsp;&nbsp;&nbsp;&nbsp;赵元省，字贞固，河间人。祖铮号通儒，在隋，与同郡刘焯俱召至京师，<br /><br />&nbsp;&nbsp;&nbsp;&nbsp;补黎阳长，徙居汲。<br /><br />&nbsp;&nbsp;&nbsp;&nbsp;元少负志略，好论辩。来游雒阳，士争慕向，所以造谢皆缙绅选。武后方称<br /><br />&nbsp;&nbsp;&nbsp;&nbsp;制，惧不容其高，调宜禄尉。到职，非公事不言，弹琴莳药，如隐者之操。自伤<br /><br />&nbsp;&nbsp;&nbsp;&nbsp;位不配才，卒年四十九。其友魏元忠、孟诜、宋之问、崔璩等共谥昭夷先生。<br /><br />&nbsp;&nbsp;&nbsp;&nbsp;赞曰：“子昂说武后兴明堂太学，其言甚高，殊可怪笑。后窃威柄，诛大臣、<br /><br />&nbsp;&nbsp;&nbsp;&nbsp;宗室，肋逼长君而夺之权。子昂乃以王者之术勉之，卒为妇人讪侮不用，可谓荐<br /><br />&nbsp;&nbsp;&nbsp;&nbsp;圭璧于房闼，以脂泽污漫之也。瞽者不见泰山，聋者不闻震霆，子昂之于言，其<br /><br />&nbsp;&nbsp;&nbsp;&nbsp;聋瞽欤。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937253);">加入书签</a><a
                        href="937211.html">上一页</a>&larr;<a href="index.html">返回列表</a>&rarr;<a
                            href="937293.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937211.html"; var next_page = "937293.html"; var index_page = "index.html"; var sortid = "9"; var article_id = "14231"; var chapter_id = "937253"; var articlename = "新唐书"; var chaptername = " 卷一百七 列传第三十二"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>