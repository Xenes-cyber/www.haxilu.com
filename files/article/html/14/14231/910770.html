<!DOCTYPE html>
<html>
<head>
<meta charset="gbk" />
<title>新唐书- 卷三十一 志第二十一-在线阅读-哈西文学网</title>
<meta name="keywords" content="欧阳修、宋祁，新唐书， 卷三十一 志第二十一全文， 卷三十一 志第二十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷三十一 志第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/910770.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/910770.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十一 志第二十一</h1>
            <div class="link xb">
                <a href="910745.html">上一页</a>&larr;<a href="index.html">返回列表</a>&rarr;<a
                    href="910798.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文一<br /><br />&nbsp;&nbsp;&nbsp;&nbsp;昔者，尧命羲、和，出纳日月，考星中以正四时。至舜，则曰“在v玑玉衡，<br /><br />&nbsp;&nbsp;&nbsp;&nbsp;以齐七政”而已。虽二典质略，存其大法，亦由古者天人之际，推候占测，为术<br /><br />&nbsp;&nbsp;&nbsp;&nbsp;犹简。至于后世，其法渐密者。必积众人之智，然后能极其精微哉。盖自三代以<br /><br />&nbsp;&nbsp;&nbsp;&nbsp;来详矣。诗人所记，婚礼、土功必候天星。而《春秋》书日食、星变，《传》载<br /><br />&nbsp;&nbsp;&nbsp;&nbsp;诸国所占次舍、伏见、逆顺。至于《周礼》测景求中、分星辨国、妖祥察候，皆<br /><br />&nbsp;&nbsp;&nbsp;&nbsp;可推考，而独无所谓v玑玉衡者，岂其不用于三代耶？抑其法制遂亡，而不可复<br /><br />&nbsp;&nbsp;&nbsp;&nbsp;得耶？不然，二物者，莫知其为何器也。至汉以后，表测景晷，以正地中，分列<br /><br />&nbsp;&nbsp;&nbsp;&nbsp;境界，上当星次，皆略依古。而又作仪以候天地，而浑天、周髀、宣夜之说，至<br /><br />&nbsp;&nbsp;&nbsp;&nbsp;于星经、历法，皆出于数术之学。唐兴，太史李淳风、浮图一行，尤称精博，后<br /><br />&nbsp;&nbsp;&nbsp;&nbsp;世未能过也。故采其要说，以著于篇。至于天象变见所以谴告人君者，皆有司所<br /><br />&nbsp;&nbsp;&nbsp;&nbsp;宜谨记也。<br /><br />&nbsp;&nbsp;&nbsp;&nbsp;贞观初，淳风上言：“舜在v玑玉衡，以齐七政，则浑天仪也。《周礼》，<br /><br />&nbsp;&nbsp;&nbsp;&nbsp;土圭正日景以求地中，有以见日行黄道之验也。暨于周末，此器乃亡。汉落下闳<br /><br />&nbsp;&nbsp;&nbsp;&nbsp;作浑仪，其后贾逵、张衡等亦各有之，而推验七曜，并循赤道。按冬至极南，夏<br /><br />&nbsp;&nbsp;&nbsp;&nbsp;至极北，而赤道常定于中，国无南北之异。盖浑仪无黄道久矣。”太宗异其说，<br /><br />&nbsp;&nbsp;&nbsp;&nbsp;因诏为之。至七年仪成。表里三重，下据准基，状如十字，末树鳌足，以张四表。<br /><br />&nbsp;&nbsp;&nbsp;&nbsp;一曰六合仪，有天经双规、金浑纬规、金常规，相结于四极之内。列二十八宿、<br /><br />&nbsp;&nbsp;&nbsp;&nbsp;十日、十二辰、经纬三百六十五度。二曰三辰仪，圆径八尺，有v玑规、月游规，<br /><br />&nbsp;&nbsp;&nbsp;&nbsp;列宿距度，七曜所行，转于六合之内。三曰四游仪，玄枢为轴，以连结玉衡游<br /><br />&nbsp;&nbsp;&nbsp;&nbsp;c而贯约矩规。又玄极北树北辰，南矩地轴，傍转于内。玉衡在玄枢之间，<br /><br />&nbsp;&nbsp;&nbsp;&nbsp;而南北游，仰以观天之辰宿，下以识器之晷度。皆用铜。帝称善，置于凝晖阁，<br /><br />&nbsp;&nbsp;&nbsp;&nbsp;用之测候。阁在禁中，其后遂亡。<br /><br />&nbsp;&nbsp;&nbsp;&nbsp;开元九年，一行受诏，改治新历，欲知黄道进退，而太史无黄道仪，率府兵<br /><br />&nbsp;&nbsp;&nbsp;&nbsp;曹参军梁令以木为游仪，一行是之，乃奏：“黄道游仪，古有其术而无其器，<br /><br />&nbsp;&nbsp;&nbsp;&nbsp;昔人潜思，皆未能得。今令所为，日道月交，皆自然契合，于推步尤要，请更<br /><br />&nbsp;&nbsp;&nbsp;&nbsp;铸以铜铁。”十一年仪成。一行又曰：“灵台铁仪，后魏斛兰所作，规制朴略，<br /><br />&nbsp;&nbsp;&nbsp;&nbsp;度刻不均，赤道不动，乃如胶柱。以考月行，迟速多差，多或至十七度，少不减<br /><br />&nbsp;&nbsp;&nbsp;&nbsp;十度，不足以稽天象、授人时。李淳风黄道仪，以玉衡旋规，别带日道，傍列二<br /><br />&nbsp;&nbsp;&nbsp;&nbsp;百四十九交，以携月游，法颇难，术遂寝废。臣更造游仪，使黄道运行，以追列<br /><br />&nbsp;&nbsp;&nbsp;&nbsp;舍之变，因二分之中，以立黄道，交于奎、轸之间，二至陟降，各二十四度。黄<br /><br />&nbsp;&nbsp;&nbsp;&nbsp;道内施白道月环，用究阴阳I，H，动合天运。简而易从，可以制器垂象，永<br /><br />&nbsp;&nbsp;&nbsp;&nbsp;传不朽。”于是玄宗嘉之，自为之铭。<br /><br />&nbsp;&nbsp;&nbsp;&nbsp;又诏一行与令等更铸浑天铜仪，圆天之象，具列宿赤道及周天度数。注水<br /><br />&nbsp;&nbsp;&nbsp;&nbsp;激轮，令其自转，一昼夜而天运周。外络二轮，缀以日月，令得运行。每天西旋<br /><br />&nbsp;&nbsp;&nbsp;&nbsp;一周，日东行一度，月行十三度十九分度之七，二十九转有余而日月会，三百六<br /><br />&nbsp;&nbsp;&nbsp;&nbsp;十五转而日周天。以木柜为地平，令仪半在地下，晦明朔望迟速有准。立木人二<br /><br />&nbsp;&nbsp;&nbsp;&nbsp;于地平上：其一前置鼓以候刻，至一刻则自击之；其一前置钟以候辰，至一辰亦<br /><br />&nbsp;&nbsp;&nbsp;&nbsp;自撞之。皆于柜中各施轮轴，钩键关锁，交错相持。置于武成殿前，以示百官。<br /><br />&nbsp;&nbsp;&nbsp;&nbsp;无几而铜铁渐涩，不能自转，遂藏于集贤院。<br /><br />&nbsp;&nbsp;&nbsp;&nbsp;其黄道游仪，以古尺四分为度。旋枢双环，其表一丈四尺六寸一分，纵八分，<br /><br />&nbsp;&nbsp;&nbsp;&nbsp;厚三分，直径四尺五寸九分，古所谓旋仪也。南北科两极，上下循规各三十四度。<br /><br />&nbsp;&nbsp;&nbsp;&nbsp;表里画周天度，其一面加之银钉。使东西运转，如浑天游旋。中旋枢轴，至两极<br /><br />&nbsp;&nbsp;&nbsp;&nbsp;首内，孔径大两度半，长与旋环径齐。玉衡望c，长四尺五寸八分，广一寸<br /><br />&nbsp;&nbsp;&nbsp;&nbsp;二分，厚一寸，孔径六分。衡旋于轴中，旋运持正，用窥七曜及列星之阔狭。外<br /><br />&nbsp;&nbsp;&nbsp;&nbsp;方内圆，孔径一度半，周日轮也。阳经双环，表一丈七尺三寸，里一丈四尺六寸<br /><br />&nbsp;&nbsp;&nbsp;&nbsp;四分，广四寸，厚四分，直径五尺四寸四分，置于子午。左右用八柱，八柱相固。<br /><br />&nbsp;&nbsp;&nbsp;&nbsp;亦表里画周天度，其一面加之银钉。半出地上，半入地下。双间挟枢轴及玉衡望<br /><br />&nbsp;&nbsp;&nbsp;&nbsp;c旋环于中也。阴纬单环，外内广厚周径，皆准阳经，与阳经相衔各半，内<br /><br />&nbsp;&nbsp;&nbsp;&nbsp;外俱齐。面平，上为天，下为地。横周阳环，谓之阴浑也。平上为两界，内外为<br /><br />&nbsp;&nbsp;&nbsp;&nbsp;周天百刻。天顶单环，表一丈七尺三寸，纵广八尺，厚三分，直径五尺四寸四分。<br /><br />&nbsp;&nbsp;&nbsp;&nbsp;直中国人顶之上，东西当卯酉之中，稍南，使见日出入。令与阳经、阴纬相固，<br /><br />&nbsp;&nbsp;&nbsp;&nbsp;如鸟壳之裹黄。南去赤道三十六度，去黄道十二度，去北极五十五度，去南北平<br /><br />&nbsp;&nbsp;&nbsp;&nbsp;各九十一度强。赤道单环，表一丈四尺五寸九分，横八分，厚三分，直径四尺五<br /><br />&nbsp;&nbsp;&nbsp;&nbsp;寸八分。赤道者，当天之中，二十八宿之位也。双规运动，度穿一穴。古者，秋<br /><br />&nbsp;&nbsp;&nbsp;&nbsp;分日在角五度，今在轸十三度；冬至日在牵牛初，今在斗十度。随穴退交，不复<br /><br />&nbsp;&nbsp;&nbsp;&nbsp;差缪。傍在卯酉之南，上去天顶三十六度，而横置之。黄道单环，表一丈五尺四<br /><br />&nbsp;&nbsp;&nbsp;&nbsp;寸一分，横八分，厚四分，直径四尺八寸四分。日之所行，故名横道。太阳陟降，<br /><br />&nbsp;&nbsp;&nbsp;&nbsp;积岁有差。月及五星，亦随日度出入。古无其器，规制不知准的，斟酌为率，疏<br /><br />&nbsp;&nbsp;&nbsp;&nbsp;阔尤甚。今设此环，置于赤道环内，仍开合使运转，出入四十八度，而极画两方，<br /><br />&nbsp;&nbsp;&nbsp;&nbsp;东西列周天度数，南北列百刻，可使见日知时。上列三百六十策，与用卦相准。<br /><br />&nbsp;&nbsp;&nbsp;&nbsp;度穿一穴，与赤道相交。白道月环，表一丈五尺一寸五分，横八分，厚三分，直<br /><br />&nbsp;&nbsp;&nbsp;&nbsp;径四尺七寸六分。用行有迂曲迟速，与日行缓急相及。古亦无其器，今设于黄道<br /><br />&nbsp;&nbsp;&nbsp;&nbsp;环内，使就黄道为交合，出入六度，以测每夜月离，上画周天度数，度穿一穴，<br /><br />&nbsp;&nbsp;&nbsp;&nbsp;拟移交会。皆用钢铁。游仪，四柱为龙，其崇四尺七寸，水槽及山崇一尺七寸半，<br /><br />&nbsp;&nbsp;&nbsp;&nbsp;槽长六尺九寸，高、广皆四寸，池深一寸，广一寸半。龙能兴云雨，故以饰柱。<br /><br />&nbsp;&nbsp;&nbsp;&nbsp;柱在四维。龙下有山、云，俱在水平槽上。皆用铜。<br /><br />&nbsp;&nbsp;&nbsp;&nbsp;其所测宿度与古异者：旧经，角距星去极九十一度，亢八十九度，氐九十四<br /><br />&nbsp;&nbsp;&nbsp;&nbsp;度，房百八度，心百八度，尾百二十度，箕百一十八度，南斗百一十六度，牵牛<br /><br />&nbsp;&nbsp;&nbsp;&nbsp;百六度，须女百度，虚百四度，危九十七度，营室八十五度，东壁八十六度，奎<br /><br />&nbsp;&nbsp;&nbsp;&nbsp;七十六度，娄八十度，胃、昴七十四度，毕七十八度，觜、八十四度，参九十<br /><br />&nbsp;&nbsp;&nbsp;&nbsp;四度，东井七十度，舆鬼六十八度，柳七十七度，七星九十一度，张九十七度，<br /><br />&nbsp;&nbsp;&nbsp;&nbsp;翼九十七度，轸九十八度。今测，角九十三度半，亢九十一度半，氐九十八度，<br /><br />&nbsp;&nbsp;&nbsp;&nbsp;房百一十度半，心百一十度，尾百二十四度，箕百二十度，南斗百一十九度，牵<br /><br />&nbsp;&nbsp;&nbsp;&nbsp;牛百四度，须女百一度，虚百一度，危九十七度，营室八十三度，东壁八十四度，<br /><br />&nbsp;&nbsp;&nbsp;&nbsp;奎七十三度，娄七十七度，胃、昴七十二度，毕七十六度，觜八十二度，参九<br /><br />&nbsp;&nbsp;&nbsp;&nbsp;十三度，东井六十八度，舆鬼六十八度，柳八十度半，七星九十三度半，张百度，<br /><br />&nbsp;&nbsp;&nbsp;&nbsp;翼百三度，轸百度。<br /><br />&nbsp;&nbsp;&nbsp;&nbsp;又旧经，角距星正当赤道，黄道在其南；今测，角在赤道南二度半，则黄道<br /><br />&nbsp;&nbsp;&nbsp;&nbsp;复经角中，与天象合。虚北星旧图入虚，今测在须女九度。危北星旧图入危，今<br /><br />&nbsp;&nbsp;&nbsp;&nbsp;测在虚六度半。又奎误距以西大星，故壁损二度，奎增二度；今复距西南大星，<br /><br />&nbsp;&nbsp;&nbsp;&nbsp;即奎、壁各得本度。毕、赤道十六度，黄道亦十六度。觜，赤道二度，黄道三<br /><br />&nbsp;&nbsp;&nbsp;&nbsp;度。二宿俱当黄道斜虚，毕尚与赤道度同，觜总二度，黄道损加一度，盖其误<br /><br />&nbsp;&nbsp;&nbsp;&nbsp;也。今测毕十七度半，觜半度。又柳误距以第四星，今复用第三星。张中央四<br /><br />&nbsp;&nbsp;&nbsp;&nbsp;星为朱鸟嗉，外二星为翼，北距以翼而不距以膺，故张增二度半，七星减二度半；<br /><br />&nbsp;&nbsp;&nbsp;&nbsp;今复以膺为距，则七星、张各得本度。<br /><br />&nbsp;&nbsp;&nbsp;&nbsp;其他星：旧经，文昌二星在舆鬼，四星在东井。北斗枢在七星一度，v在张<br /><br />&nbsp;&nbsp;&nbsp;&nbsp;二度，机在翼二度，权在翼八度，衡在轸八度，开阳在角七度，杓在亢四度。天<br /><br />&nbsp;&nbsp;&nbsp;&nbsp;关在黄道南四度，天尊、天椁在黄道北，天江、天高、狗国、外屏、云雨、虚梁<br /><br />&nbsp;&nbsp;&nbsp;&nbsp;在黄道外，天铩⑼凉吏在赤道外，上台在东井，中台在七星，建星在黄道北半<br /><br />&nbsp;&nbsp;&nbsp;&nbsp;度，天苑在昴、毕，王良在壁，外屏在觜，雷电在赤道外五度，霹雳在赤道外<br /><br />&nbsp;&nbsp;&nbsp;&nbsp;四度，八魁在营室，长垣、罗堰当黄道。今测，文昌四星在柳，一星在舆鬼，一<br /><br />&nbsp;&nbsp;&nbsp;&nbsp;星在东井。北斗枢在张十三度，v在张十二度半，机在翼十三度，权在翼十七度<br /><br />&nbsp;&nbsp;&nbsp;&nbsp;太，衡在轸十度半，开阳在角四度少，杓在角十二度少。天关、天尊、天椁、天<br /><br />&nbsp;&nbsp;&nbsp;&nbsp;江、天高、狗国、外屏，皆当黄道。云雨在黄道内七度，虚梁在黄道内四度，天<br /><br />&nbsp;&nbsp;&nbsp;&nbsp;锏背嗟溃土公吏在赤道内六度，上台在柳，中台在张，建星在黄道北四度半，<br /><br />&nbsp;&nbsp;&nbsp;&nbsp;天苑在胃、昴，王良四星在奎，一星在壁，外屏在毕，雷电在赤道内二度，霹雳<br /><br />&nbsp;&nbsp;&nbsp;&nbsp;四星在赤道内，一星在外，八魁五星在壁，四星在营室，长垣在黄道北五度，罗<br /><br />&nbsp;&nbsp;&nbsp;&nbsp;堰在黄道北。<br /><br />&nbsp;&nbsp;&nbsp;&nbsp;黄道，春分与赤道交于奎五度太；秋分交于轸十四度少；冬至在斗十度，去<br /><br />&nbsp;&nbsp;&nbsp;&nbsp;赤道南二十四度；夏至在井十三度少，去赤道北二十四度。其赤道带天之中，以<br /><br />&nbsp;&nbsp;&nbsp;&nbsp;分列宿之度。黄道斜运，以明日月之行。乃立八节、九限，校二道差数，著之历<br /><br />&nbsp;&nbsp;&nbsp;&nbsp;经。<br /><br />&nbsp;&nbsp;&nbsp;&nbsp;盖天之说，李淳风以为天地中高而四颓，日月相隐蔽，以为昼夜。绕北极常<br /><br />&nbsp;&nbsp;&nbsp;&nbsp;见者谓之上规，南极常隐者谓之下规，赤道横络者谓之中规。及一行考月行出入<br /><br />&nbsp;&nbsp;&nbsp;&nbsp;黄道，为图三十六，究九道之增损，而盖天之状见矣。<br /><br />&nbsp;&nbsp;&nbsp;&nbsp;削篾为度，径一分，其厚半之，长与图等，穴其正中，植针为枢，令可环运。<br /><br />&nbsp;&nbsp;&nbsp;&nbsp;自中枢之外，均刻百四十七度。全度之末，旋为外规。规外太半度，再旋为重规。<br /><br />&nbsp;&nbsp;&nbsp;&nbsp;以均赋周天度分。又距极枢九十一度少半，旋为赤道带天之。距极三十五度旋<br /><br />&nbsp;&nbsp;&nbsp;&nbsp;为内规。<br /><br />&nbsp;&nbsp;&nbsp;&nbsp;乃步冬至日躔所在，以正辰次之中，以立宿距。按浑仪所测，甘、石、巫咸<br /><br />&nbsp;&nbsp;&nbsp;&nbsp;众星明者，皆以篾，横考入宿距，纵考去极度，而后图之。其赤道外众星疏密之<br /><br />&nbsp;&nbsp;&nbsp;&nbsp;状，与仰视小殊者，由浑仪去南极渐近，其度益狭；而盖图渐远，其度益广使然。<br /><br />&nbsp;&nbsp;&nbsp;&nbsp;若考其去极入宿度数，移之于浑天则一也。又赤道内外，其广狭不均，若就二至<br /><br />&nbsp;&nbsp;&nbsp;&nbsp;出入赤道二十四度，以规度之，则二分所交不得其正；自二分黄赤道交，以规度<br /><br />&nbsp;&nbsp;&nbsp;&nbsp;之，则二至距极度数不得其正；当求赤道分、至之中，均刻为七十二限，据每黄<br /><br />&nbsp;&nbsp;&nbsp;&nbsp;道差数，以篾度量而识之，然后规为黄道，则周天咸得其正矣。又考黄道二分二<br /><br />&nbsp;&nbsp;&nbsp;&nbsp;至之中，均刻为七十二候，定阴阳历二交所在，依月去黄道度，率差一候，亦以<br /><br />&nbsp;&nbsp;&nbsp;&nbsp;篾度量而识之，然后规为月道，则周天咸得其正矣。<br /><br />&nbsp;&nbsp;&nbsp;&nbsp;中晷之法。初，淳风造历，定二十四气中晷，与祖冲之短长颇异，然未知其<br /><br />&nbsp;&nbsp;&nbsp;&nbsp;孰是。及一行作《大衍历》，诏太史测天下之晷，求其土中，以为定数。其议曰：<br /><br />&nbsp;&nbsp;&nbsp;&nbsp;《周礼・大司徒》：“以土圭之法测土深。日至之景，尺有五寸，谓之地中。”<br /><br />&nbsp;&nbsp;&nbsp;&nbsp;郑氏以为“日景于地，千里而差一寸。尺有五寸者，南戴日下万五千里，地与<br /><br />&nbsp;&nbsp;&nbsp;&nbsp;星辰四游升降于三万里内，是以半之，得地中，今颍川阳城是也”。宋元嘉中，<br /><br />&nbsp;&nbsp;&nbsp;&nbsp;南征林邑，五月立表望之，日在表北，交州影在表南三寸，林邑九寸一分。交州<br /><br />&nbsp;&nbsp;&nbsp;&nbsp;去洛，水陆之路九千里，盖山川回折使之然，以表考其弦当五千乎。开元十二年，<br /><br />&nbsp;&nbsp;&nbsp;&nbsp;测交州，夏至，在表南三寸三分，与元嘉所测略同。使者大相元太言：“交州望<br /><br />&nbsp;&nbsp;&nbsp;&nbsp;极，才高二十余度。八月海中望老人星下列星粲然，明大者甚众，古所未识，乃<br /><br />&nbsp;&nbsp;&nbsp;&nbsp;浑天家以为常没地中者也。大率去南极二十度已上之星则见。”又铁勒、回纥在<br /><br />&nbsp;&nbsp;&nbsp;&nbsp;薛延陀之北，去京师六千九百里，其北又有骨利干，居群Ｖ北，北距大海，<br /><br />&nbsp;&nbsp;&nbsp;&nbsp;昼长而夜短，既夜，天如曛不暝，夕s羊髀才熟而曙，盖近日出没之所。太史<br /><br />&nbsp;&nbsp;&nbsp;&nbsp;监南宫说择河南平地，设水准绳墨植表而以引度之，自滑台始白马，夏至之晷，<br /><br />&nbsp;&nbsp;&nbsp;&nbsp;尺五寸七分。又南百九十八里百七十九步，得浚仪岳台，晷尺五寸三分。又南百<br /><br />&nbsp;&nbsp;&nbsp;&nbsp;六十七里二百八十一步，得扶沟，晷尺四寸四分。又南百六十里百一十步，至上<br /><br />&nbsp;&nbsp;&nbsp;&nbsp;蔡武津，晷尺三寸六分半。大率五百二十六里二百七十步，晷差二寸余。而旧说<br /><br />&nbsp;&nbsp;&nbsp;&nbsp;王畿千里，影差一寸，妄矣。<br /><br />&nbsp;&nbsp;&nbsp;&nbsp;今以句股校阳城中晷，夏至尺四寸七分八厘，冬至丈二尺七寸一分半，定春<br /><br />&nbsp;&nbsp;&nbsp;&nbsp;秋分五尺四寸三分，以覆矩斜视，极出地三十四度十分度之四。自滑台表视之，<br /><br />&nbsp;&nbsp;&nbsp;&nbsp;极高三十五度三分，冬至丈三尺，定春秋分五尺五寸六分。自浚仪表视之，极高<br /><br />&nbsp;&nbsp;&nbsp;&nbsp;三十四度八分，冬至丈二尺八寸五分，定春秋分五尺五寸。知扶沟表视之，极高<br /><br />&nbsp;&nbsp;&nbsp;&nbsp;三十四度三分，冬至丈二尺五寸五分，定春秋分五尺三寸七分。上蔡武津表视之，<br /><br />&nbsp;&nbsp;&nbsp;&nbsp;极高三十三度八分，冬至丈二尺三寸八分，定春秋分五尺二寸八分。其北极去地，<br /><br />&nbsp;&nbsp;&nbsp;&nbsp;虽秒分微有盈缩，难以目校，大率三百五十一里八十步，而极差一度。极之远近<br /><br />&nbsp;&nbsp;&nbsp;&nbsp;异，则黄道轨景固随而变矣。自此为率推之，比岁武陵晷，夏至七寸七分，冬至<br /><br />&nbsp;&nbsp;&nbsp;&nbsp;丈五寸三分，春秋分四尺三寸七分半，以图测之，定气四尺四寸七分，按图斜视，<br /><br />&nbsp;&nbsp;&nbsp;&nbsp;极高二十九度半，差阳城五度三分。蔚州横野军夏至二尺二寸九分，冬至丈五尺<br /><br />&nbsp;&nbsp;&nbsp;&nbsp;八寸九分，春秋分六尺四寸四分半，以图测之，定气六尺六寸二分半。按图斜视，<br /><br />&nbsp;&nbsp;&nbsp;&nbsp;极高四十度，差阳城五度三分。凡南北之差十度半，其径三千六百八十里九十步。<br /><br />&nbsp;&nbsp;&nbsp;&nbsp;自阳城至武陵，千八百二十六里七十六步；自阳城至横野，千八百六十一里二百<br /><br />&nbsp;&nbsp;&nbsp;&nbsp;十四步。夏至晷差尺五寸三分；自阳城至武陵，差七寸三分；自阳城至横野，差<br /><br />&nbsp;&nbsp;&nbsp;&nbsp;八寸。冬至晷差五尺三寸六分，自阳城至武陵差二尺一寸八分；自阳城至横野，<br /><br />&nbsp;&nbsp;&nbsp;&nbsp;差三尺一寸八分。率夏至与南方差少，冬至与北方差多。<br /><br />&nbsp;&nbsp;&nbsp;&nbsp;又以图校安南，日在天顶北二度四分，极高二十度四分。冬至晷七尺九寸四<br /><br />&nbsp;&nbsp;&nbsp;&nbsp;分，定春秋分二尺九寸三分，夏至在表南三寸三分，差阳城十四度三分，其径五<br /><br />&nbsp;&nbsp;&nbsp;&nbsp;千二十三里。至林邑，日在天顶北六度六分强，极高十七度四分，周圆三十五度，<br /><br />&nbsp;&nbsp;&nbsp;&nbsp;常见不隐。冬至晷六尺九寸，定春秋分二尺八寸五分，夏至在表南五寸七分，其<br /><br />&nbsp;&nbsp;&nbsp;&nbsp;径六千一百一十二里。若令距阳城而北，至铁勒之地，亦差十七度四分，与林邑<br /><br />&nbsp;&nbsp;&nbsp;&nbsp;正等，则五月日在天顶南二十七度四分，极高五十二度，周圆百四度，常见不隐。<br /><br />&nbsp;&nbsp;&nbsp;&nbsp;北至晷四尺一寸三分，南至晷二丈九尺二寸六分，定春秋分晷五尺八寸七分。其<br /><br />&nbsp;&nbsp;&nbsp;&nbsp;没地才十五余度，夕没亥西，晨出丑东，校其里数，已在回纥之北，又南距洛阳<br /><br />&nbsp;&nbsp;&nbsp;&nbsp;九千八百一十五里，则极长之昼，其夕常明。然则骨利干犹在其南矣。<br /><br />&nbsp;&nbsp;&nbsp;&nbsp;吴中常侍王蕃考先儒所传，以戴日下万五千里为句股，斜射阳城，考周径之<br /><br />&nbsp;&nbsp;&nbsp;&nbsp;率以揆天度，当千四百六里二十四步有余。今测日晷，距阳城五千里，已在戴日<br /><br />&nbsp;&nbsp;&nbsp;&nbsp;之南，则一度之广皆三分减二，南北极相去八万里，其径五万里。宇宙之广，岂<br /><br />&nbsp;&nbsp;&nbsp;&nbsp;若是乎？然则蕃之术，以蠡测海者也。<br /><br />&nbsp;&nbsp;&nbsp;&nbsp;古人所以恃句股术，谓其有证于近事。顾未知目视不能及远，远则微差，其<br /><br />&nbsp;&nbsp;&nbsp;&nbsp;差不已，遂与术错。譬游于太湖，广袤不盈百里，见日月朝夕出入湖中；及其浮<br /><br />&nbsp;&nbsp;&nbsp;&nbsp;于巨海，不知几千万里，犹见日月朝夕出入其中矣。若于朝夕之际，俱设重差而<br /><br />&nbsp;&nbsp;&nbsp;&nbsp;望之，必将大小之同术，无以分矣。横既有之，纵亦宜然。<br /><br />&nbsp;&nbsp;&nbsp;&nbsp;又若树两表，南北相距十里，其崇皆数十里，置大炬于南表之端，而植八尺<br /><br />&nbsp;&nbsp;&nbsp;&nbsp;之木于其下，则当无影。试从南表之下，仰望北表之端，必将积微分之差，渐与<br /><br />&nbsp;&nbsp;&nbsp;&nbsp;南表参合。表首参合，则置炬于其上，亦当无影矣。又置大炬于北表之端，而植<br /><br />&nbsp;&nbsp;&nbsp;&nbsp;八尺之木于其下，则当无影。试从北表之下，仰望南表之端，又将积微分之差，<br /><br />&nbsp;&nbsp;&nbsp;&nbsp;渐与北表参合。表首参合，则置炬于其上，亦当无影矣。复于二表间更植八尺之<br /><br />&nbsp;&nbsp;&nbsp;&nbsp;木，仰而望之，则表首环屈相合。若置火炬于两表之端，皆当无影矣。夫数十里<br /><br />&nbsp;&nbsp;&nbsp;&nbsp;之高与十里之广，然犹斜射之影与仰望不殊。今欲凭晷差以指远近高下，尚不可<br /><br />&nbsp;&nbsp;&nbsp;&nbsp;知，而况稽周天里步于不测之中，又可必乎？十三年，南至，岱宗礼毕，自上传<br /><br />&nbsp;&nbsp;&nbsp;&nbsp;呼万岁，声闻于下。时山下夜漏未尽，自日观东望，日已渐高。据历法，晨初迨<br /><br />&nbsp;&nbsp;&nbsp;&nbsp;日出差二刻半，然则山上所差凡三刻余。其冬至夜刻同立春之后，春分夜刻同立<br /><br />&nbsp;&nbsp;&nbsp;&nbsp;夏之后。自岳趾升泰坛仅二十里，而昼夜之差一节。设使因二十里之崇以立句股<br /><br />&nbsp;&nbsp;&nbsp;&nbsp;术，固不知其所以然，况八尺之表乎！<br /><br />&nbsp;&nbsp;&nbsp;&nbsp;原古人所以步圭影之意，将以节宣和气，转相物宜，不在于辰次之周径。其<br /><br />&nbsp;&nbsp;&nbsp;&nbsp;所以重历数之意，将欲恭授人时，钦若乾象，不在于浑、盖之是非。若乃述无稽<br /><br />&nbsp;&nbsp;&nbsp;&nbsp;之法于视听之所不及，则君子当阙疑而不议也。而或者各守所传之器以术天体，<br /><br />&nbsp;&nbsp;&nbsp;&nbsp;谓浑元可任数而测，大象可运算而窥。终以六家之说，迭为矛盾，诚以为盖天邪？<br /><br />&nbsp;&nbsp;&nbsp;&nbsp;则南方之度渐狭；果以为浑天邪？则北方之极浸高。此二者，又浑、盖之家尽智<br /><br />&nbsp;&nbsp;&nbsp;&nbsp;毕议，未能有以通其说也。则王仲任、葛稚川之徒，区区于异同之辨，何益人伦<br /><br />&nbsp;&nbsp;&nbsp;&nbsp;之化哉。凡晷差，冬夏不同，南北亦异，先儒一以里数齐之，遂失其实。今更为<br /><br />&nbsp;&nbsp;&nbsp;&nbsp;《覆矩图》，南自丹穴，北暨幽都，每极移一度，辄累其差，可以稽日食之多少，<br /><br />&nbsp;&nbsp;&nbsp;&nbsp;定昼夜之长短，而天下之晷，皆协其数矣。<br /><br />&nbsp;&nbsp;&nbsp;&nbsp;昭宗时，太子少詹事边冈，历术，服其精粹，以为不刊之数也。<br /><br />&nbsp;&nbsp;&nbsp;&nbsp;初，贞观中，淳风撰《法象志》，因《汉书》十二次度数，始以唐之州县配<br /><br />&nbsp;&nbsp;&nbsp;&nbsp;焉。而一行以为天下山河之象存乎两戒。北戒自三危、积石，负终南地络之阴，<br /><br />&nbsp;&nbsp;&nbsp;&nbsp;东及太华，逾河，并雷首、}柱、王屋、太行，北抵常山之右，乃东循塞坦，至<br /><br />&nbsp;&nbsp;&nbsp;&nbsp;桴觥⒊鲜，是谓北纪，所以限戎狄也；南戒自岷山、筅＃负地络之阳，东及<br /><br />&nbsp;&nbsp;&nbsp;&nbsp;太华，连益山、熊耳、外方、桐柏，自上洛南逾江、汉，携武当、荆山，至于衡<br /><br />&nbsp;&nbsp;&nbsp;&nbsp;阳，乃东循岭徼，达东瓯、闽中，是谓南纪，所以限蛮夷也。故《星传》谓北戒<br /><br />&nbsp;&nbsp;&nbsp;&nbsp;为“胡门”，南戒为“越门”。<br /><br />&nbsp;&nbsp;&nbsp;&nbsp;河源自北纪之首，循雍州北徼，达华阴，而与地络相会，并行而东，至太行<br /><br />&nbsp;&nbsp;&nbsp;&nbsp;之曲，分而东流，与泾、谓、济渎相为表里，谓之“北河”。江源自南纪之首，<br /><br />&nbsp;&nbsp;&nbsp;&nbsp;循梁州南徼，达华阳，而与地络相会，并行而东，及荆山之阳，分而东流，与汉<br /><br />&nbsp;&nbsp;&nbsp;&nbsp;水、淮渎相为表里，谓之“南河”。故于天象，则弘农分陕为两河之会，五服诸<br /><br />&nbsp;&nbsp;&nbsp;&nbsp;侯在焉。自陕而西为秦、凉，北纪山河之曲为晋、代，南纪山河之曲为巴、蜀，<br /><br />&nbsp;&nbsp;&nbsp;&nbsp;皆负险用武之国也。自陕而东，三川、中岳为成周；西距外方、大桑北至于<br /><br />&nbsp;&nbsp;&nbsp;&nbsp;济，南至于淮，东达钜野，为宋、郑、陈、蔡；河内及济水之阳为f、卫；汉<br /><br />&nbsp;&nbsp;&nbsp;&nbsp;东滨淮水之阴为申、随。皆四战用文之国也。北纪之东，至北河之北，为邢、赵。<br /><br />&nbsp;&nbsp;&nbsp;&nbsp;南纪之东，至南河之南，为荆、楚。自北河下流，南距岱山为三齐，夹右碣石为<br /><br />&nbsp;&nbsp;&nbsp;&nbsp;北燕。自南河下流，北距岱山为邹、鲁，南涉江、淮为吴、越。皆负海之国，贷<br /><br />&nbsp;&nbsp;&nbsp;&nbsp;殖之所阜也。自河源循塞垣北，东及海，为戎狄。自江源循岭徼南，东及海，为<br /><br />&nbsp;&nbsp;&nbsp;&nbsp;蛮越。观两河之象。与云汉之所始终，而分野可知矣。<br /><br />&nbsp;&nbsp;&nbsp;&nbsp;于《易》，五月一阴生，而云汉潜萌于天稷之下，进及井、钺间，得坤维之<br /><br />&nbsp;&nbsp;&nbsp;&nbsp;气，阴始达于地上，而云汉上升，始交于列宿，七纬之气通矣。东井据百川上流，<br /><br />&nbsp;&nbsp;&nbsp;&nbsp;故鹑首为秦、蜀墟，得两戒山河之首。云汉达坤维右而渐升，始居列宿上，觜、<br /><br />&nbsp;&nbsp;&nbsp;&nbsp;参、伐皆直天关表而在河阴，故实沈下流得大梁，距河稍远，涉阴亦深。故其分<br /><br />&nbsp;&nbsp;&nbsp;&nbsp;野，自漳滨却负恒山，居北纪众山之东南，外接髦头地，皆河外阴国也。十月阴<br /><br />&nbsp;&nbsp;&nbsp;&nbsp;气进逾乾维，始上达于天，云汉至营室、东壁间，升气悉究，与内规相接。故自<br /><br />&nbsp;&nbsp;&nbsp;&nbsp;南正达于西正，得云汉升气，为山河上流；自北正达于东正，得云汉降气，为山<br /><br />&nbsp;&nbsp;&nbsp;&nbsp;河下流。陬訾在云汉升降中，居水行正位，故其分野当中州河、济间。且王良、<br /><br />&nbsp;&nbsp;&nbsp;&nbsp;阁道由紫垣绝汉抵营室，上帝离宫也，内接成周、河内，皆豕韦分。十一月一阳<br /><br />&nbsp;&nbsp;&nbsp;&nbsp;生，而云汉渐降，退及艮维，始下接于地，至斗、建间，复与列舍气通，于《易》，<br /><br />&nbsp;&nbsp;&nbsp;&nbsp;天地始交，泰象也。逾析木津，阴气益降，进及大辰，升阳之气究，而云汉沈<br /><br />&nbsp;&nbsp;&nbsp;&nbsp;潜于东正之中，故《易》，雷出地曰豫，龙出泉为解，皆房、心象也。星纪得云<br /><br />&nbsp;&nbsp;&nbsp;&nbsp;汉下流，百川归焉，析木为云汉末派，山河极焉。故其分野，自南河下流，穷南<br /><br />&nbsp;&nbsp;&nbsp;&nbsp;纪之曲，东南负海，为星纪；自北河末派，穷北纪之曲，东北负海，为析木。负<br /><br />&nbsp;&nbsp;&nbsp;&nbsp;海者，以其云汉之阴也。唯陬訾内接紫宫，在王畿河、济间。降娄、玄枵与山河<br /><br />&nbsp;&nbsp;&nbsp;&nbsp;首尾相远，邻颛顼之墟，故为中州负海之国也。其地当南河之北、北河之南，界<br /><br />&nbsp;&nbsp;&nbsp;&nbsp;以岱宗，至于东海。自鹑首逾河，戒东曰鹑火，得重离正位，轩辕之o在焉。其<br /><br />&nbsp;&nbsp;&nbsp;&nbsp;分野，自河、华之交，东接祝融之墟，北负河，南及汉，盖寒燠之所均也。自析<br /><br />&nbsp;&nbsp;&nbsp;&nbsp;木纪天汉而南，曰大火，得明堂升气，天市之都在焉。其分野，自钜野岱宗，西<br /><br />&nbsp;&nbsp;&nbsp;&nbsp;至陈留，北负河、济，南及淮，皆和气之所布也。阳气自明堂渐升，达于龙角，<br /><br />&nbsp;&nbsp;&nbsp;&nbsp;曰寿星。龙角谓之天关，于《易》，气以阳决阴，象也。升阳进逾天关。得纯<br /><br />&nbsp;&nbsp;&nbsp;&nbsp;乾之位，故鹑尾直建巳之月，内列太微，为天廷。其分野，自南河以负海，亦纯<br /><br />&nbsp;&nbsp;&nbsp;&nbsp;阳地也。寿星在天关内，故其分野，在益、亳西南，淮水之阴，北连太室之东，<br /><br />&nbsp;&nbsp;&nbsp;&nbsp;自阳城际之，亦巽维地也。<br /><br />&nbsp;&nbsp;&nbsp;&nbsp;夫云汉自坤抵艮为地纪，北斗自乾携巽为天纲，其分野与帝车相直，皆五帝<br /><br />&nbsp;&nbsp;&nbsp;&nbsp;墟也。究咸池之政而在乾维内者，降娄也，故为少昊之墟。叶北宫之政而在干维<br /><br />&nbsp;&nbsp;&nbsp;&nbsp;外者，陬訾也，故为颛顼之墟。成摄提之政而在巽维内者，寿星也，故为太昊之<br /><br />&nbsp;&nbsp;&nbsp;&nbsp;墟。布太微之政，而在巽维外者，鹑尾也，故为列山氏之墟。得四海中承太阶之<br /><br />&nbsp;&nbsp;&nbsp;&nbsp;政者，轩辕也，故为有熊氏之墟。木、金得天地之微气，其神治于季月；水、火<br /><br />&nbsp;&nbsp;&nbsp;&nbsp;得天地之章气，其神治于孟月。故章道存乎至，微道存乎终，皆阴阳变化之际也。<br /><br />&nbsp;&nbsp;&nbsp;&nbsp;若微者沈潜而不及，章者高明而过亢，皆非上帝之居也。<br /><br />&nbsp;&nbsp;&nbsp;&nbsp;斗杓谓之外廷，阳精之所布也。斗魁谓之会府，阳精之所复也。杓以治外，<br /><br />&nbsp;&nbsp;&nbsp;&nbsp;故鹑尾为南方负海之国。魁以治内，故陬訾为中州四战之国。其余列舍，在云汉<br /><br />&nbsp;&nbsp;&nbsp;&nbsp;之阴者八，为负海之国。在云汉之阳者四，为四战之国。降娄、玄枵以负东海，<br /><br />&nbsp;&nbsp;&nbsp;&nbsp;春神主于岱宗，岁星位焉。星纪、鹑尾以负南海，其神主于衡山，荧惑位焉。鹑<br /><br />&nbsp;&nbsp;&nbsp;&nbsp;首、实沈以负西海，其神主于华山，太白位焉。大梁、析木以负北海，其神主于<br /><br />&nbsp;&nbsp;&nbsp;&nbsp;恒山，辰星位焉。鹑火、大火、寿星、豕韦为中州，其神主于嵩丘，镇星位焉。<br /><br />&nbsp;&nbsp;&nbsp;&nbsp;近代诸儒言星土者，或以州，或以国。虞、夏、秦、汉，郡国废置不同。周<br /><br />&nbsp;&nbsp;&nbsp;&nbsp;之兴也，王畿千里，及其衰也，仅得河南七县。今又天下一统，而直以鹑火为周<br /><br />&nbsp;&nbsp;&nbsp;&nbsp;分，则疆场舛矣。七国之初，天下地形雌韩而雄魏，魏地西距高陵，尽河东、河<br /><br />&nbsp;&nbsp;&nbsp;&nbsp;内，北固漳、邺，东分梁、宋，至于汝南，韩据全郑之地，南尽颍川、南阳、西<br /><br />&nbsp;&nbsp;&nbsp;&nbsp;达虢略，距函谷，固宜阳，北连上地，皆绵亘数州，相错如绣。考云汉山河之象，<br /><br />&nbsp;&nbsp;&nbsp;&nbsp;多者或至十余宿。其后魏徙大梁，则西河合于东井；秦拔宜阳，而上党入于舆鬼。<br /><br />&nbsp;&nbsp;&nbsp;&nbsp;方战国未灭时，星家之言，屡有明效。今则同在畿甸之中矣。而或者犹据《汉书<br /><br />&nbsp;&nbsp;&nbsp;&nbsp;地理志》推之，是守甘、石遗术，而不知变通之数也。<br /><br />&nbsp;&nbsp;&nbsp;&nbsp;又古之辰次与节气相系，各据当时历数，与岁差迁徙不同。今更以七宿之中<br /><br />&nbsp;&nbsp;&nbsp;&nbsp;分四象中位，自上元之首，以度数纪之，而著其分野，其州县虽改隶不同，但据<br /><br />&nbsp;&nbsp;&nbsp;&nbsp;山河以分尔。<br /><br />&nbsp;&nbsp;&nbsp;&nbsp;须女、虚、危，玄枵也。初，须女五度，余二千三百七十四，秒四少。中，<br /><br />&nbsp;&nbsp;&nbsp;&nbsp;虚九度。终，危十二度。其分野，自济北东逾济水，涉平阴，至于山庄，循岱岳<br /><br />&nbsp;&nbsp;&nbsp;&nbsp;众山之阴，东南及高密，又东尽莱夷之地，得汉北海、千乘、淄川，济南、济郡<br /><br />&nbsp;&nbsp;&nbsp;&nbsp;及平原、渤海、九河故道之南，滨于碣石。古齐、纪、祝、淳于、莱、谭、寒及<br /><br />&nbsp;&nbsp;&nbsp;&nbsp;斟寻、有过、有鬲、蒲姑氏之国，其地得陬訾之下流，自济东达于河外，故其象<br /><br />&nbsp;&nbsp;&nbsp;&nbsp;著为天津，绝云汉之阳。凡司人之星与群臣之录，皆主虚、危，故岱宗为十二诸<br /><br />&nbsp;&nbsp;&nbsp;&nbsp;侯受命府。又下流得婺女，当九河末派，比于星纪，与吴、越同占。<br /><br />&nbsp;&nbsp;&nbsp;&nbsp;营室、东壁，陬訾也。初，危十三度，余二千九百二十六，秒一太。中，营<br /><br />&nbsp;&nbsp;&nbsp;&nbsp;室十二度。终，奎一度。自王屋、太行而东，得汉河内，至北纪之东隅，北负漳、<br /><br />&nbsp;&nbsp;&nbsp;&nbsp;邺，东及馆陶、聊城。又自河、济之交，涉荥波，滨济水而东，得东郡之地，古<br /><br />&nbsp;&nbsp;&nbsp;&nbsp;邶、庸阝、卫、凡、胙、邗、雍、共、微、观、南燕、昆吾、豕韦之国。自阁道、<br /><br />&nbsp;&nbsp;&nbsp;&nbsp;王良至东壁，在豕韦，为上流。当河内及漳、邺之南，得山河之会，为离宫。又<br /><br />&nbsp;&nbsp;&nbsp;&nbsp;循河、济而东接玄枵为营室之分。<br /><br />&nbsp;&nbsp;&nbsp;&nbsp;奎、数，降娄也。初，奎二度，余千二百一十七，秒十七少。中，娄一度。<br /><br />&nbsp;&nbsp;&nbsp;&nbsp;终，胃三度。自蛇丘、肥成，南届钜野，东达梁父，循岱岳众山之阳，以负东海。<br /><br />&nbsp;&nbsp;&nbsp;&nbsp;又滨泗水，经方与、沛、留、彭城，东至于吕梁，乃东南抵淮，并淮水而东，尽<br /><br />&nbsp;&nbsp;&nbsp;&nbsp;徐夷之地，得汉东平、鲁国、琅邪、东海、泗水、城阳，古鲁、薛、邾、莒、小<br /><br />&nbsp;&nbsp;&nbsp;&nbsp;邾、徐、郯、、h、邳、、任、宿、须句、颛臾、牟、遂、铸夷、介、<br /><br />&nbsp;&nbsp;&nbsp;&nbsp;根牟及大庭氏之国。奎为大泽，在陬訾下流，当钜野之东阳，至于淮、泗。娄、<br /><br />&nbsp;&nbsp;&nbsp;&nbsp;胃之墟，东北负山，盖中国膏腴地，百谷之所阜也。胃得马牧之气，与冀之北土<br /><br />&nbsp;&nbsp;&nbsp;&nbsp;同占。<br /><br />&nbsp;&nbsp;&nbsp;&nbsp;胃、昴、毕，大梁也。初，胃四度，余二千五百四十九，秒八太。中，昴六<br /><br />&nbsp;&nbsp;&nbsp;&nbsp;度。终，毕九度。自魏郡浊漳之北，得汉赵国、广平、钜鹿、常山，东及清河、<br /><br />&nbsp;&nbsp;&nbsp;&nbsp;信都，北据中山、真定，全赵之分。又北逾众山，尽代郡、雁门、云中、定襄之<br /><br />&nbsp;&nbsp;&nbsp;&nbsp;地与北方群狄之国。北纪之东阳，表里山河，以蕃屏中国，为毕分。循北河之表，<br /><br />&nbsp;&nbsp;&nbsp;&nbsp;西尽塞垣，皆髦头故地，为昴分。冀之北土，马牧之所蕃庶，故天苑之象存焉。<br /><br />&nbsp;&nbsp;&nbsp;&nbsp;觜、参、伐，实沈也。初，毕十度，余八百四十一，秒四之一。中，参七<br /><br />&nbsp;&nbsp;&nbsp;&nbsp;度。终，东井十一度。自汉之河东及上党、太原，尽西河之地，古晋、魏、虞、<br /><br />&nbsp;&nbsp;&nbsp;&nbsp;唐、耿、杨、霍、冀、黎、郇与西河戎狄之国。西河之滨，所以设险限秦、晋，<br /><br />&nbsp;&nbsp;&nbsp;&nbsp;故其地上应天阙。其南曲之阴，在晋地，众山之阳；南曲之阳，在秦地，众山之<br /><br />&nbsp;&nbsp;&nbsp;&nbsp;阴。阴阳之气并，故与东井通。河东永乐、芮城、河北县及河曲丰、胜、夏州，<br /><br />&nbsp;&nbsp;&nbsp;&nbsp;皆东井之分。参、伐为戎索，为武政，当河东，尽大夏之墟。上党次居下流，与<br /><br />&nbsp;&nbsp;&nbsp;&nbsp;赵、魏接，为觜之分。<br /><br />&nbsp;&nbsp;&nbsp;&nbsp;东井、舆鬼，鹑首也。初，东井十二度，余二千一百七十二，秒十五太。中，<br /><br />&nbsp;&nbsp;&nbsp;&nbsp;东井二十七度。终，柳六度。自汉三辅及北地、上郡、安定，西自陇坻至河右，<br /><br />&nbsp;&nbsp;&nbsp;&nbsp;西南尽巴、蜀、汉中之地，及西南夷犍为、越隽、益州郡，极南河之表，东至<br /><br />&nbsp;&nbsp;&nbsp;&nbsp;柯，古秦、梁、豳、芮、丰、毕、骀杠、有扈、密须、庸、蜀、羌、之国。<br /><br />&nbsp;&nbsp;&nbsp;&nbsp;东井居两河之阴，自山河上流，当地络之西北。舆鬼居两河之阳，自汉中东尽华<br /><br />&nbsp;&nbsp;&nbsp;&nbsp;阳，与鹑火相接，当地络之东南。鹑首之外，云汉潜流而未达，故狼星在江、河<br /><br />&nbsp;&nbsp;&nbsp;&nbsp;上源之西，弧矢、犬、鸡皆徼外之备也。西羌、吐蕃、吐谷浑及西南徼外夷人，<br /><br />&nbsp;&nbsp;&nbsp;&nbsp;皆占狼星。<br /><br />&nbsp;&nbsp;&nbsp;&nbsp;柳、七星、张，鹑火也。初，柳七度，余四百六十四，秒七少。中，七星七<br /><br />&nbsp;&nbsp;&nbsp;&nbsp;度。终，张十四度。北自荥泽、荥阳，并京、索，暨山南，得新郑、密县，至外<br /><br />&nbsp;&nbsp;&nbsp;&nbsp;方东隅，斜至方城，抵桐柏，北自宛、叶，南暨汉东，尽汉南阳之地。又自雒邑<br /><br />&nbsp;&nbsp;&nbsp;&nbsp;负北河之南，西及函谷，逾南纪，达武当、汉水之阴，尽弘农郡，以淮源、桐柏、<br /><br />&nbsp;&nbsp;&nbsp;&nbsp;东阳为限，而申州属寿星，古成周、虢、郑、管、郐、东虢、密、滑、焦、唐、<br /><br />&nbsp;&nbsp;&nbsp;&nbsp;随、申、邓及祝融氏之都。新郑为轩辕、祝融之墟，其东鄙则入寿星。柳。在舆<br /><br />&nbsp;&nbsp;&nbsp;&nbsp;鬼东，又接汉源，当益、洛之阳，接南河上流。七星系轩辕，得土行正位，中岳<br /><br />&nbsp;&nbsp;&nbsp;&nbsp;象也，河南之分。张，直南阳，汉东，与鹑尾同占。<br /><br />&nbsp;&nbsp;&nbsp;&nbsp;翼、轸，鹑尾也。初，张十五度，余千七百九十五，秒二十二太。中，翼十<br /><br />&nbsp;&nbsp;&nbsp;&nbsp;二度。终，轸九度。自房陵、白帝而东，尽汉之南郡、江夏，东达庐江南部，滨<br /><br />&nbsp;&nbsp;&nbsp;&nbsp;彭蠡之西，得长沙、武陵，又逾南纪，尽郁林、合浦之地，自沅、湘上流，西达<br /><br />&nbsp;&nbsp;&nbsp;&nbsp;黔安之左，皆全楚之分。自富、昭、象、龚、绣、容、白、廉州已西，亦鹑尾之<br /><br />&nbsp;&nbsp;&nbsp;&nbsp;墟。古荆楚、郧、e、罗、权、巴、夔与南方蛮貊之国。翼与B张同象，当<br /><br />&nbsp;&nbsp;&nbsp;&nbsp;南河之北，轸在天关之外，当南河之南，其中一星主长沙，逾岭徼而南，为东瓯、<br /><br />&nbsp;&nbsp;&nbsp;&nbsp;青丘之分。安南诸州在云汉上源之东阳，宜属鹑火。而柳、七星、张皆当中州，<br /><br />&nbsp;&nbsp;&nbsp;&nbsp;不得连负海之地，故丽于鹑尾。<br /><br />&nbsp;&nbsp;&nbsp;&nbsp;角、亢，寿星也。初，轸十度，余八十七，秒十四少。中，角八度。终，氐<br /><br />&nbsp;&nbsp;&nbsp;&nbsp;一度。自原武、管城，滨河、济之南，东至封丘、陈留，尽陈、蔡、汝南之地，<br /><br />&nbsp;&nbsp;&nbsp;&nbsp;逾淮源，至于弋阳，西涉南阳郡至于桐柏，又东北抵嵩之东阳，中国地络在南北<br /><br />&nbsp;&nbsp;&nbsp;&nbsp;河之间，首自西倾，极于陪尾，故随、申，光皆豫州之分，宜属鹑火，古陈、蔡、<br /><br />&nbsp;&nbsp;&nbsp;&nbsp;许、息、江、黄、道、柏、沈、赖、蓼、须顿、胡、防、弦、厉之国。氐涉寿星，<br /><br />&nbsp;&nbsp;&nbsp;&nbsp;当洛邑众山之东，与亳土相接，次南直颍水之间，曰太昊之墟，为亢分。又南涉<br /><br />&nbsp;&nbsp;&nbsp;&nbsp;淮气连鹑尾，在成周之东阳，为角分。<br /><br />&nbsp;&nbsp;&nbsp;&nbsp;氐、房、心，大火也。初，氐二度，余千四百一十九，秒五太。中，房二度。<br /><br />&nbsp;&nbsp;&nbsp;&nbsp;终，尾六度。自雍丘、襄邑、小黄而东，循济阴，界于齐、鲁，右泗水，达于吕<br /><br />&nbsp;&nbsp;&nbsp;&nbsp;梁，乃东南接太昊之墟，尽汉济阴、山阳、楚国、丰、沛之地，古宋、曹、J、<br /><br />&nbsp;&nbsp;&nbsp;&nbsp;滕、茅、郜、萧、葛、向城、逼阳、申父之国。商、亳负北河，阳气之所升也，<br /><br />&nbsp;&nbsp;&nbsp;&nbsp;为心分、丰、沛负南河，阳气之所布也，为房分。其下流与尾同占，西接陈、郑<br /><br />&nbsp;&nbsp;&nbsp;&nbsp;为氐分。<br /><br />&nbsp;&nbsp;&nbsp;&nbsp;尾、箕，析木津也。初，尾七度，余二千七百五十，秒二十一少，中，箕五<br /><br />&nbsp;&nbsp;&nbsp;&nbsp;度，终，南斗八度。自渤海、九河之北，得汉河间、涿郡、广阳及上谷、渔阳、<br /><br />&nbsp;&nbsp;&nbsp;&nbsp;右北平、辽西、辽东、乐浪、玄菟，古北燕、孤竹、无终、九夷之国。尾得云汉<br /><br />&nbsp;&nbsp;&nbsp;&nbsp;之末派，龟、鱼丽焉，当九河之下流，滨于渤碣，皆北纪之所穷也。箕与南斗相<br /><br />&nbsp;&nbsp;&nbsp;&nbsp;近，为辽水之阳，尽朝鲜三韩之地，在吴、越东。<br /><br />&nbsp;&nbsp;&nbsp;&nbsp;南斗、牵牛，星纪也。初，南斗九度，余千四十二，秒十二太。中，南斗二<br /><br />&nbsp;&nbsp;&nbsp;&nbsp;十四度。终，女四度。自庐江、九江，负淮水，南尽临淮、广陵，至于东海，又<br /><br />&nbsp;&nbsp;&nbsp;&nbsp;逾南河，得汉丹杨、会稽、豫章，西滨彭蠡，南涉越门，迄苍梧、南海，逾岭表，<br /><br />&nbsp;&nbsp;&nbsp;&nbsp;自韶、广以西，珠崖以东，为星纪之分也。古吴、越、群舒、庐、桐、六、蓼及<br /><br />&nbsp;&nbsp;&nbsp;&nbsp;东南百越之国。南斗在云汉下流，当淮、海间，为吴分。牵牛去南河浸远，自豫<br /><br />&nbsp;&nbsp;&nbsp;&nbsp;章迄会稽，南逾岭徼，为越分。岛夷蛮貊之人，声教所不暨，皆系于狗国云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,910770);">加入书签</a><a
                        href="910745.html">上一页</a>&larr;<a href="index.html">返回列表</a>&rarr;<a
                            href="910798.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "910745.html"; var next_page = "910798.html"; var index_page = "index.html"; var sortid = "9"; var article_id = "14231"; var chapter_id = "910770"; var articlename = "新唐书"; var chaptername = " 卷三十一 志第二十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>