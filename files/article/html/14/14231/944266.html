<!DOCTYPE html>
<html>
<head>
<meta charset="gbk" />
<title>新唐书- 卷二百四 列传第一百二十九-在线阅读-哈西文学网</title>
<meta name="keywords" content="欧阳修、宋祁，新唐书， 卷二百四 列传第一百二十九全文， 卷二百四 列传第一百二十九在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百四 列传第一百二十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944266.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944266.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百四 列传第一百二十九</h1>
            <div class="link xb">
                <a href="944265.html">上一页</a>&larr;<a href="index.html">返回列表</a>&rarr;<a
                    href="944267.html">下一页</a></div>			
            <div id="BookText">&nbsp;&nbsp;&nbsp;&nbsp;◎方技<br /><br />&nbsp;&nbsp;&nbsp;&nbsp;李淳风甄权（许胤宗、张文仲）袁天纲（客师、张憬藏、乙弗私礼、金<br /><br />&nbsp;&nbsp;&nbsp;&nbsp;梁凤、王远知）薛颐（叶法善）明崇俨尚献甫严善思杜生张果（邢<br /><br />&nbsp;&nbsp;&nbsp;&nbsp;和璞、师夜光、罗思远）姜抚桑道茂<br /><br />&nbsp;&nbsp;&nbsp;&nbsp;凡推步、卜、相、医、巧，皆技也。能以技自显地一世，亦悟之天，非积习<br /><br />&nbsp;&nbsp;&nbsp;&nbsp;致然。然士君子能之，则不迂，不泥，不矜，不神；小人能之，则迂而入诸拘碍，<br /><br />&nbsp;&nbsp;&nbsp;&nbsp;泥而弗通大方，矜以夸众，神以诬人，故前圣不以为教，盖吝之也。若李淳风谏<br /><br />&nbsp;&nbsp;&nbsp;&nbsp;太宗不滥诛，许胤宗不著方剂书，严N谏不合乾陵，乃卓然有益于时者，兹可<br /><br />&nbsp;&nbsp;&nbsp;&nbsp;珍也。至远知、果、抚等诡行纪怪，又技之下者焉。<br /><br />&nbsp;&nbsp;&nbsp;&nbsp;李淳风，岐州雍人。父播，仕隋高唐尉，弃官为道士，号黄冠子，以论N<br /><br />&nbsp;&nbsp;&nbsp;&nbsp;自见。淳风幼爽秀，通群书，明步天历算。贞观初，与傅仁均争历法，议者多附<br /><br />&nbsp;&nbsp;&nbsp;&nbsp;淳风，故以将仁郎直太史局。制浑得仪，诋摭前世失，著《法象书》七篇上之。<br /><br />&nbsp;&nbsp;&nbsp;&nbsp;擢承务郎，迁太常博士，改太史丞，与诸儒修书，迁为令。太宗得秘谶，言“唐<br /><br />&nbsp;&nbsp;&nbsp;&nbsp;中弱，有女武代王”。以问淳风，对曰：“其兆既成，已在宫中。又四十年而王，<br /><br />&nbsp;&nbsp;&nbsp;&nbsp;王而夷唐子孙且尽。”帝曰：“我求而杀之，奈何？”对曰：“天之所命，不可<br /><br />&nbsp;&nbsp;&nbsp;&nbsp;去也，而王者果不死，徒使疑似之戳淫及无辜。且陛下所亲爱，四十年而老，老<br /><br />&nbsp;&nbsp;&nbsp;&nbsp;则仁，虽受终易姓，而不能绝唐。若杀之，复生壮者，多杀而逞，则陛下子孙无<br /><br />&nbsp;&nbsp;&nbsp;&nbsp;遗种矣！”帝采其言，止。<br /><br />&nbsp;&nbsp;&nbsp;&nbsp;淳风于占候吉凶，若节契然，当世术家意有鬼神相之，非学习可致，终不能<br /><br />&nbsp;&nbsp;&nbsp;&nbsp;测也。以劳封昌乐县男。奉诏与算博士梁述、助教王真儒等是正《五曹》、《孙<br /><br />&nbsp;&nbsp;&nbsp;&nbsp;子》等书，刊定注解，立于学官。撰《麟德历》代《戊寅历》，候者推最密。自<br /><br />&nbsp;&nbsp;&nbsp;&nbsp;秘阁郎中复为太史令，卒。所撰《典章文物志》、《乙巳占》等书传於世。子该，<br /><br />&nbsp;&nbsp;&nbsp;&nbsp;孙仙宗，并擢太史令。<br /><br />&nbsp;&nbsp;&nbsp;&nbsp;唐初言历者惟傅仁均。仁均，滑州人，终太史令。<br /><br />&nbsp;&nbsp;&nbsp;&nbsp;甄权，许州扶沟人。以母病，与弟立言究习方书，遂为高医。仕隋为秘书省<br /><br />&nbsp;&nbsp;&nbsp;&nbsp;正字，称疾免。鲁州刺史库狄路绡w不得挽弓，权使彀矢向堋立，钅咸其肩隅，<br /><br />&nbsp;&nbsp;&nbsp;&nbsp;一进，曰：“可以射矣。”果如言。贞观中，权已百岁，太宗幸其舍，视饮食，<br /><br />&nbsp;&nbsp;&nbsp;&nbsp;访逮其术，擢朝散大夫，赐几杖衣服。寻卒，年一百三岁。所撰《脉经》、《针<br /><br />&nbsp;&nbsp;&nbsp;&nbsp;方》、《明堂》等图传于时。<br /><br />&nbsp;&nbsp;&nbsp;&nbsp;立言仕为太常丞。杜淹苦流肿，帝遣视，曰：“去此十日，午漏上，且死。”<br /><br />&nbsp;&nbsp;&nbsp;&nbsp;如之，有道人必腹懑烦弥二岁，诊曰：“腹有蛊，误食发而然。”令饵雄黄一剂，<br /><br />&nbsp;&nbsp;&nbsp;&nbsp;少选，吐一蛇如拇，无目，烧之有发气，乃愈。<br /><br />&nbsp;&nbsp;&nbsp;&nbsp;后以医显者，清漳宋侠、义兴许胤宗、洛阳张文仲李虔纵、京兆韦慈藏。<br /><br />&nbsp;&nbsp;&nbsp;&nbsp;侠官朝散大夫，药藏监。<br /><br />&nbsp;&nbsp;&nbsp;&nbsp;胤宗仕陈为新蔡王外兵参军。王太后病风不能言，脉沉难对，医家告术穷。<br /><br />&nbsp;&nbsp;&nbsp;&nbsp;胤宗曰：“饵液不可进。”即以黄耆、防风煮汤数十斛，置床下，气如雾，熏薄<br /><br />&nbsp;&nbsp;&nbsp;&nbsp;之，是夕语。擢义兴太守。武德初，累进散骑侍郎。关中多骨蒸疾，转相染，得<br /><br />&nbsp;&nbsp;&nbsp;&nbsp;者皆死，胤宗疗视必愈。或劝其著书贻后世者，答曰：“医特意耳，思虑精则得<br /><br />&nbsp;&nbsp;&nbsp;&nbsp;之。脉之候幽而难明，吾意所解，口莫能宣也。古之上医，要在视脉，病乃可识。<br /><br />&nbsp;&nbsp;&nbsp;&nbsp;病与药值，唯用一物攻之，气纯而愈速。今之人不善为脉，以情度病，多其物以<br /><br />&nbsp;&nbsp;&nbsp;&nbsp;幸有功，譬猎不知兔，广络原野，冀一人获之，术亦疏矣。一药偶得，它味相制，<br /><br />&nbsp;&nbsp;&nbsp;&nbsp;弗能专力，此难愈之验也。脉之妙处不可传，虚著方剂，终无益於世，此吾所以<br /><br />&nbsp;&nbsp;&nbsp;&nbsp;不著书也。”卒年七十馀。<br /><br />&nbsp;&nbsp;&nbsp;&nbsp;文仲仕武后时，至尚药奉御。特进苏良嗣方朝，疾作，仆廷中。文仲诊曰：<br /><br />&nbsp;&nbsp;&nbsp;&nbsp;“忧愤而成，若胁痛者，殆未可救。”顷告胁痛。又曰：“及心则贻。”俄心痛<br /><br />&nbsp;&nbsp;&nbsp;&nbsp;而死。文仲论风与气尤精。后集诸言方者与共著书，诏王方庆监之。文仲曰：“<br /><br />&nbsp;&nbsp;&nbsp;&nbsp;风状百二十四，气状八十，治不以时，则死及之。惟头风与上气、足气，药可常<br /><br />&nbsp;&nbsp;&nbsp;&nbsp;御。病风之人，春秋末月，可使洞利，乃不困剧，自馀须发则治，以时消息。”<br /><br />&nbsp;&nbsp;&nbsp;&nbsp;乃著《四时轻重术》凡十八种上之。<br /><br />&nbsp;&nbsp;&nbsp;&nbsp;虔纵官侍御医，慈藏光禄卿。<br /><br />&nbsp;&nbsp;&nbsp;&nbsp;袁天纲，益州成都人。仕隋为盐官令。仕随为盐官令。在洛阳，与杜淹、王<br /><br />&nbsp;&nbsp;&nbsp;&nbsp;、韦挺游，天纲谓淹曰：“公兰台、学堂全且博，将以文章显。”谓“法令<br /><br />&nbsp;&nbsp;&nbsp;&nbsp;成，天地相临，不十年官五品”；谓挺“面如虎，当以武处官”；“然三君久皆<br /><br />&nbsp;&nbsp;&nbsp;&nbsp;得谴，吾且见之”。淹以侍御史入天策为学士，太子中允，挺善隐太子，荐为<br /><br />&nbsp;&nbsp;&nbsp;&nbsp;左卫率。武德中，俱以事流隽州，见天纲，曰：“公等终且贵。杜位三品，难与<br /><br />&nbsp;&nbsp;&nbsp;&nbsp;言寿，王、韦亦三品，后於杜而寿过之，但晚节皆困。”见窦轨曰：“君伏犀贯<br /><br />&nbsp;&nbsp;&nbsp;&nbsp;玉枕，辅角完起，十年且显，立功其在梁、益间邪！”轨后为益州行台仆射，天<br /><br />&nbsp;&nbsp;&nbsp;&nbsp;纲复曰：“赤脉干瞳，方语而浮赤入大宅，公为将必多杀，愿自戒。”轨果坐事<br /><br />&nbsp;&nbsp;&nbsp;&nbsp;见召。天纲曰：“公毋忧，右辅泽而动，不久必还。”果还为都督。<br /><br />&nbsp;&nbsp;&nbsp;&nbsp;贞观初，太宗召见曰：“古有君平，朕今得尔，何如？”对曰：“彼不逢时，<br /><br />&nbsp;&nbsp;&nbsp;&nbsp;臣固胜之。”武后之幼，天纲见其母曰：“夫人法生贵子。”乃见二子元庆、元<br /><br />&nbsp;&nbsp;&nbsp;&nbsp;爽，曰：“官三品，保家主也。”见韩国夫人，曰：“此女贵而不利夫。”后最<br /><br />&nbsp;&nbsp;&nbsp;&nbsp;幼，姆抱以见，绐以男，天纲视其步与目，惊曰：“龙瞳凤颈，极贵验也；若为<br /><br />&nbsp;&nbsp;&nbsp;&nbsp;女，当作天子。”帝在九成宫，令视岑文本，曰：“学堂莹夷，眉过目，故文章<br /><br />&nbsp;&nbsp;&nbsp;&nbsp;振天下。首生骨未成，自前而视，法三品。肉不称骨，非寿兆也。”张行成、马<br /><br />&nbsp;&nbsp;&nbsp;&nbsp;周见，曰：“马君伏犀贯脑，背若有负，贵验也。近古君臣相遇未有及公者。然<br /><br />&nbsp;&nbsp;&nbsp;&nbsp;面泽赤而耳无根，后骨不隆，寿不长也。张晚得官，终位宰相。”其术精类如此。<br /><br />&nbsp;&nbsp;&nbsp;&nbsp;高士廉曰：“君终作何官？”谢曰：“仆及夏四月，数既尽。”如期以火山令卒。<br /><br />&nbsp;&nbsp;&nbsp;&nbsp;子客师，亦传其术，为廪牺令。高宗置一鼠於奁，令术家射，皆曰鼠。客师<br /><br />&nbsp;&nbsp;&nbsp;&nbsp;独曰：“强实鼠，然入则一，出则四。”发之，鼠生三子。尝度江，叩舟而还，<br /><br />&nbsp;&nbsp;&nbsp;&nbsp;左右请故，曰：“舟中人鼻下气皆墨，不可以济。”俄有一男子，跛而负，直就<br /><br />&nbsp;&nbsp;&nbsp;&nbsp;舟，客师曰：“贵人在，吾可以济。”江中风忽起，几覆而免。跛男子乃娄师德<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;时有长社人张憬藏，持与天纲埒。太子詹事蒋俨有所问，答曰：“公厄在三<br /><br />&nbsp;&nbsp;&nbsp;&nbsp;尺土下，尽六年而贵，六十位蒲州刺史，无有禄矣。”俨使高丽，为莫离支所囚，<br /><br />&nbsp;&nbsp;&nbsp;&nbsp;居土室六年还。及为蒲州，岁如期，则召掾史、妻子，告当死，俄诏听致仕。刘<br /><br />&nbsp;&nbsp;&nbsp;&nbsp;仁轨与乡人靖贤请占，憬藏答曰：“刘公当五品而谴，终位冠人臣。”谓贤曰：<br /><br />&nbsp;&nbsp;&nbsp;&nbsp;“君法客死。”仁轨为尚书仆射。贤猥曰：“我三子皆富田宅，吾何客死？”俄<br /><br />&nbsp;&nbsp;&nbsp;&nbsp;丧三子，尽鬻田宅，寄死友家。魏元忠尚少，往见憬藏，问之，久不答，元忠怒<br /><br />&nbsp;&nbsp;&nbsp;&nbsp;曰：“穷通有命，何预君邪？”拂衣去。憬藏遽起曰：“君之相在怒时，位必卿<br /><br />&nbsp;&nbsp;&nbsp;&nbsp;相。”姚崇、李迥秀、杜景往从之游，憬藏曰：“三人者皆宰相，然姚最贵。”<br /><br />&nbsp;&nbsp;&nbsp;&nbsp;郎中裴妻赵见之，憬藏曰：“夫人目修缓，法曰‘豕视淫’，又曰‘目有四白，<br /><br />&nbsp;&nbsp;&nbsp;&nbsp;五夫守宅’，夫人且得罪。”俄坐奸，没入掖廷。裴光廷当国，憬藏以纸大署“<br /><br />&nbsp;&nbsp;&nbsp;&nbsp;台”字投之，光廷曰：“吾既台司矣，尚何事？”后三日，贬台州刺史。<br /><br />&nbsp;&nbsp;&nbsp;&nbsp;隋末又有高唐人乙弗弘礼，当炀帝居藩，召见，弘礼贺曰：“大王为万乘主，<br /><br />&nbsp;&nbsp;&nbsp;&nbsp;所戒在德而已。”及即位，悉诏诸术家坊处之，使弘礼总摄。海内浸乱，帝曰：<br /><br />&nbsp;&nbsp;&nbsp;&nbsp;“而昔言朕既验，然终当奈何？”弘礼逡巡，帝知之，乃曰：“不言，且死！”<br /><br />&nbsp;&nbsp;&nbsp;&nbsp;弘礼曰：“臣观人臣相与陛下类者不长，然圣人不相，故臣不能知。”由是敕有<br /><br />&nbsp;&nbsp;&nbsp;&nbsp;司监视，毋得与外语。<br /><br />&nbsp;&nbsp;&nbsp;&nbsp;薛大鼎坐事没为奴，及贞观时，有请於弘礼，答曰：“君，奴也，欲何事？”<br /><br />&nbsp;&nbsp;&nbsp;&nbsp;请解衣视之，弘礼指腰而下曰：“位方岳。”<br /><br />&nbsp;&nbsp;&nbsp;&nbsp;玄宗时有金梁凤者，颇言人贵贱夭寿。裴冕为河西留后，梁凤辄言：“不半<br /><br />&nbsp;&nbsp;&nbsp;&nbsp;岁兵起，君当以御史中丞除宰相。”又言：“一日向雒，一日向蜀，一日向朔方，<br /><br />&nbsp;&nbsp;&nbsp;&nbsp;此时公当国。”冕妖其言，绝之。俄而禄山反，冕以御史中丞召，因问三日，答<br /><br />&nbsp;&nbsp;&nbsp;&nbsp;曰：“雒日即灭，蜀曰不能久，朔方日愈明。”肃宗即位，而冕遂相，荐於帝，<br /><br />&nbsp;&nbsp;&nbsp;&nbsp;拜都水使者。梁凤谓吕N曰：“君且辅政，须大怖乃得。”N责驿史，之，史突<br /><br />&nbsp;&nbsp;&nbsp;&nbsp;入射N，两矢风中，走而免，明年知政事。李揆、卢允毁服绐谒，梁凤不许，二<br /><br />&nbsp;&nbsp;&nbsp;&nbsp;人语以情，梁凤曰：“李自舍人阅岁而相，卢不过郎官。”揆已相，擢允吏部郎<br /><br />&nbsp;&nbsp;&nbsp;&nbsp;中。<br /><br />&nbsp;&nbsp;&nbsp;&nbsp;王远知，系本琅邪，后为扬州人。父昙选，为陈扬州刺史。母昼寝，梦凤集<br /><br />&nbsp;&nbsp;&nbsp;&nbsp;其身，因有娠。浮屠宝志谓昙选曰：“生子当为世方士。”<br /><br />&nbsp;&nbsp;&nbsp;&nbsp;远知少警敏，多通书传，事陶弘景，传其术，为道士。又从臧兢游。陈后主<br /><br />&nbsp;&nbsp;&nbsp;&nbsp;闻其名，召入重阳殿，辩论超诣，甚见咨挹。隋炀帝为晋王，镇扬州，使人介以<br /><br />&nbsp;&nbsp;&nbsp;&nbsp;邀见，少选发白，俄复鬓，帝惧，遣之。后幸涿郡，诏远知见临朔宫，帝执弟子<br /><br />&nbsp;&nbsp;&nbsp;&nbsp;礼，咨质仙事，诏京师作玉清玄坛以处之。及幸扬州，远知谓帝不宜远京国，不<br /><br />&nbsp;&nbsp;&nbsp;&nbsp;省。<br /><br />&nbsp;&nbsp;&nbsp;&nbsp;高祖尚微，远知密语天命。武德中，平王世充，秦王与房玄龄微服过之，远<br /><br />&nbsp;&nbsp;&nbsp;&nbsp;知未识，迎语曰：“中有圣人，非王乎？”乃念以宝。远知曰：“方为太平天子，<br /><br />&nbsp;&nbsp;&nbsp;&nbsp;愿自爱。”太宗立，欲官之，苦辞。贞观九年，诏润州即茆山为观，俾居之。玺<br /><br />&nbsp;&nbsp;&nbsp;&nbsp;诏曰：“省所奏，愿还旧山，已别诏不违雅素，并敕立祠观，以伸曩怀。未知先<br /><br />&nbsp;&nbsp;&nbsp;&nbsp;生早晚至江外，祠舍何当就功？令太史令薛颐等往宣朕意。”<br /><br />&nbsp;&nbsp;&nbsp;&nbsp;远知多怪言，诧其弟子潘师正曰：“吾少也有累，不得上天，今署少室伯，<br /><br />&nbsp;&nbsp;&nbsp;&nbsp;吾将行。”即沐浴，加冠衣，若寝者，遂卒。或言寿盖百二十六岁云。遗命子绍<br /><br />&nbsp;&nbsp;&nbsp;&nbsp;业曰：“尔年六十五见天子，七十见女君。”调露中，绍业表其言，高宗召见，<br /><br />&nbsp;&nbsp;&nbsp;&nbsp;嗟赏，追赠远知太中大夫，谥升真先生。武时复召见，皆如其年。又赠金紫光禄<br /><br />&nbsp;&nbsp;&nbsp;&nbsp;大夫。天授中改谥升玄。<br /><br />&nbsp;&nbsp;&nbsp;&nbsp;薛颐者，滑州人。当隋大业时为道士，善天步律历。武德初，追直秦王府，<br /><br />&nbsp;&nbsp;&nbsp;&nbsp;密语曰：“德星舍秦分，王当帝天下。”王表为太史丞，稍迁令。贞观时，太宗<br /><br />&nbsp;&nbsp;&nbsp;&nbsp;将封秦山，彗星见，赜因言：“臣商天意，陛下未可东。”亦会大臣上议，帝遂<br /><br />&nbsp;&nbsp;&nbsp;&nbsp;罢。固丐为道士，帝为筑观九旧剑号曰：“紫府”，拜赜太中大夫，往居之。<br /><br />&nbsp;&nbsp;&nbsp;&nbsp;即祠建清台，候辰次灾祥以闻，所上与太史李淳风合。数岁卒。<br /><br />&nbsp;&nbsp;&nbsp;&nbsp;高宗时，又有叶法善者，括州括苍人。世为道士，传阴阳、占繇、符架之术，<br /><br />&nbsp;&nbsp;&nbsp;&nbsp;能厌劾怪鬼。帝闻之，召诣京师，欲宠以官，不拜。留内斋场，礼赐殊缛。时帝<br /><br />&nbsp;&nbsp;&nbsp;&nbsp;悉召方士，化黄金治丹，法善上言：“丹不可遽就，徒费财与日，请核真伪。”<br /><br />&nbsp;&nbsp;&nbsp;&nbsp;帝许之，凡百馀人皆罢。尝在东都凌空祠为坛以祭，都人悉往观，有数十人自奔<br /><br />&nbsp;&nbsp;&nbsp;&nbsp;火中，众大惊，救而免。法善笑曰：“此为魅所冯，吾以法摄之耳。”问而信，<br /><br />&nbsp;&nbsp;&nbsp;&nbsp;病亦皆已。其谲幻类若此。<br /><br />&nbsp;&nbsp;&nbsp;&nbsp;历高、中二宗朝五十年，往来山中，时时召入禁内。雅不喜浮屠法，常力诋<br /><br />&nbsp;&nbsp;&nbsp;&nbsp;毁，议者浅其好习，然发卫高，卒叵之测。睿宗立，或言阴有助力。无天中，拜<br /><br />&nbsp;&nbsp;&nbsp;&nbsp;鸿庐卿，员外置，封越国公，舍景龙观，追赠其父歙州刺史，宠映当世。开元八<br /><br />&nbsp;&nbsp;&nbsp;&nbsp;年卒。或言生隋大业丙子，死庚子，盖百七岁云。玄宗下诏褒悼，赠越州都督。<br /><br />&nbsp;&nbsp;&nbsp;&nbsp;明崇俨，洛州偃师人，梁国子祭酒山宾五世孙。少随父恪令安喜，吏有能召<br /><br />&nbsp;&nbsp;&nbsp;&nbsp;鬼神者，尽传其术。乾封初，应岳牧举，调黄安丞，以奇技自名。高宗召见，甚<br /><br />&nbsp;&nbsp;&nbsp;&nbsp;悦，擢冀王府文学。试为窟室，使宫人奏乐其中，召崇俨问：“何祥邪？为我止<br /><br />&nbsp;&nbsp;&nbsp;&nbsp;之。”崇俨书桃木为二符，室上，乐即止，曰：“向见怪龙，怖而止。”盛<br /><br />&nbsp;&nbsp;&nbsp;&nbsp;夏，帝思雪，崇俨坐顷取以进，自云往阴山取之。四月，帝忆瓜，崇俨索百钱，<br /><br />&nbsp;&nbsp;&nbsp;&nbsp;须臾以瓜献，曰：“得之缑氏老人圃中。”帝召老人问故，曰：“埋一瓜失之，<br /><br />&nbsp;&nbsp;&nbsp;&nbsp;土中得百钱。”<br /><br />&nbsp;&nbsp;&nbsp;&nbsp;累迁正谏大夫。帝令入阁供奉，每谒见，陈时政，多托鬼神为言。至为武后<br /><br />&nbsp;&nbsp;&nbsp;&nbsp;作厌胜事，又言章怀太子不德。仪凤四年，为盗所刺於东都，好事者为言：“崇<br /><br />&nbsp;&nbsp;&nbsp;&nbsp;俨役鬼劳苦，为鬼所杀。”而太后疑太子使客杀之，故赠侍中，谥曰庄，擢子<br /><br />&nbsp;&nbsp;&nbsp;&nbsp;为秘书郎。命御史中丞崔谧等杂治，诬服者甚众。及太子废，死状乃明。<br /><br />&nbsp;&nbsp;&nbsp;&nbsp;尚献甫，卫州汲人，善占候。武后召见，由道士擢太史令，辞曰：“臣梗野，<br /><br />&nbsp;&nbsp;&nbsp;&nbsp;不可以事官长。”后改太史局为浑仪监，以献甫为令，不隶秘书省。数问灾异，<br /><br />&nbsp;&nbsp;&nbsp;&nbsp;又於上阳宫集术家撰《方域》等篇。长安二年，荧惑犯五诸侯，献甫自陈：“五<br /><br />&nbsp;&nbsp;&nbsp;&nbsp;诸侯，太史位；臣命纳音，金也；火，金之仇，臣且死。”后曰：“朕为卿厌之。”<br /><br />&nbsp;&nbsp;&nbsp;&nbsp;迂水衡都尉，谓曰：“水生金，卿无忧。”至秋卒，后嗟异，复以浑仪监为太史<br /><br />&nbsp;&nbsp;&nbsp;&nbsp;局云。<br /><br />&nbsp;&nbsp;&nbsp;&nbsp;严善思名N，同州朝邑人，以字行。父延，与河东裴玄证、陇西李贞蔡静<br /><br />&nbsp;&nbsp;&nbsp;&nbsp;皆通儒术，该晓图识。善思传延业，褚遂良、上官仪等奇其能。高宗封泰山，举<br /><br />&nbsp;&nbsp;&nbsp;&nbsp;销声幽薮科及第，调襄阳尉。居亲丧，庐墓，因隐居十年。武后时擢监察御史，<br /><br />&nbsp;&nbsp;&nbsp;&nbsp;兼右拾遗内供奉，数言天下事。方酷吏构大狱，以善思为详审使，平活八百馀人，<br /><br />&nbsp;&nbsp;&nbsp;&nbsp;原千馀姓。长寿中，按囚司刑寺，罢疑不实者百人。来俊臣等疾之，诬以罪，适<br /><br />&nbsp;&nbsp;&nbsp;&nbsp;交趾，五岁得还。是时李淳风死，候家皆不效，乃诏善思以著作佐郎兼太史令。<br /><br />&nbsp;&nbsp;&nbsp;&nbsp;圣历二年，荧惑入舆鬼，后问其占，对曰：“大臣当之。”是年王及善卒。长安<br /><br />&nbsp;&nbsp;&nbsp;&nbsp;中，荧惑入月，镇犯天关，善思曰：“法当乱臣伏罪，而有下谋上之象。”岁馀，<br /><br />&nbsp;&nbsp;&nbsp;&nbsp;张柬之等起兵诛二张。迁给事中。<br /><br />&nbsp;&nbsp;&nbsp;&nbsp;后崩，将合葬乾陵，善思建言：“尊者先葬，卑者不得入。今启乾陵，是以<br /><br />&nbsp;&nbsp;&nbsp;&nbsp;卑动尊，术家所忌。且玄关石门，冶金锢隙，非攻鉴不能开，神道幽静，多所惊<br /><br />&nbsp;&nbsp;&nbsp;&nbsp;黩。若别攻隧以入其中，即往昔葬时神位前定，更且有害。曩营乾陵，国有大难，<br /><br />&nbsp;&nbsp;&nbsp;&nbsp;易姓建国二十馀年，今又营之，难且复生。合葬非古也，况事有不安，岂足循据？<br /><br />&nbsp;&nbsp;&nbsp;&nbsp;汉世皇后别起陵墓，魏、晋始合葬。汉积祀四百，魏、晋祚率不长，亦其验也。<br /><br />&nbsp;&nbsp;&nbsp;&nbsp;今若更择吉地，附近乾陵，取从葬之义。使神有知，无所不通；若其无知，合亦<br /><br />&nbsp;&nbsp;&nbsp;&nbsp;何益？山川精气，上为列星。葬得其所，则神安而后嗣昌；失其宜，则神危而后<br /><br />&nbsp;&nbsp;&nbsp;&nbsp;嗣损。愿割私爱，使社稷长久。”中宗不纳。<br /><br />&nbsp;&nbsp;&nbsp;&nbsp;神龙中，武后丧公除，太常请大习乐，供郊庙，诏未许。善思奏曰：“乐者<br /><br />&nbsp;&nbsp;&nbsp;&nbsp;气化，所以感天地、调五行。汉、魏丧礼，以日易月，盖三年不为礼，礼必坏，<br /><br />&nbsp;&nbsp;&nbsp;&nbsp;三年不为乐，乐必崩。礼，阴也；乐，阳也。乐崩阳伏，礼废阴愆，故变以适时，<br /><br />&nbsp;&nbsp;&nbsp;&nbsp;孝道之大。安人神，公也；茹哀戚，私也。王者不以私害公，请如太常奏。”帝<br /><br />&nbsp;&nbsp;&nbsp;&nbsp;从之。迁礼部侍郎。表皇后擅政，为社稷忧，求汝州刺史。尝语姚崇曰：“韦氏<br /><br />&nbsp;&nbsp;&nbsp;&nbsp;祸且涂地，相王所居有华盖紫气，必位九五，公善护之。”及睿宗立，崇以语闻，<br /><br />&nbsp;&nbsp;&nbsp;&nbsp;召拜右散骑常侍。<br /><br />&nbsp;&nbsp;&nbsp;&nbsp;初，谯王重福徙均州，过汝，善思为刺史。及谋反，伪除礼部尚书。重福败，<br /><br />&nbsp;&nbsp;&nbsp;&nbsp;坐关通论死，吏部尚书宋Z、户部郎中李邕薄其罪，给事中韩思复固请，乃流静<br /><br />&nbsp;&nbsp;&nbsp;&nbsp;州。始，善思为御史，中书舍人刘允济为酷吏所陷，且死，善思力讼其冤，得免。<br /><br />&nbsp;&nbsp;&nbsp;&nbsp;户部尚书王本立见之，曰：“祁奚之救叔向，严公有之。”后见允济，语未尝及<br /><br />&nbsp;&nbsp;&nbsp;&nbsp;之。思复之解善思也，亦不自德，时称长者之报。后遇赦还。开元十六年卒。子<br /><br />&nbsp;&nbsp;&nbsp;&nbsp;向，乾元中为凤翔尹，三世皆年八十五云。<br /><br />&nbsp;&nbsp;&nbsp;&nbsp;杜生者，许州人。善《易》占。有亡奴者问所从追，戒曰：“自此行，逢使<br /><br />&nbsp;&nbsp;&nbsp;&nbsp;者，恳丐其鞭。若不可，则以情告。”其人果值使者於道，如生语，使者异之，曰：<br /><br />&nbsp;&nbsp;&nbsp;&nbsp;“去鞭，吾无以进马，可折道傍代之。”乃往折，见亡奴伏其下，获<br /><br />&nbsp;&nbsp;&nbsp;&nbsp;之。它日又有亡奴者，生戒持钱五百伺於道，见进鹞使者，可市其一，必得奴。俄<br /><br />&nbsp;&nbsp;&nbsp;&nbsp;而使至，其人以情告，使者以一与之，忽飞集灌莽上，往取之而得亡奴。众以为神。<br /><br />&nbsp;&nbsp;&nbsp;&nbsp;时有浮屠泓者，黄州人。与天官侍郎张敬之善。敬之以武后在位，常指所服<br /><br />&nbsp;&nbsp;&nbsp;&nbsp;示子冠宗曰：“莽朝服耳。”俄冠宗以父应入三品，诣有司言状。泓忽曰：“君<br /><br />&nbsp;&nbsp;&nbsp;&nbsp;无烦求三品也。”敬之大惊，已而知出冠宗意。敬之弟讷之疾殆，泓曰：“公弟<br /><br />&nbsp;&nbsp;&nbsp;&nbsp;当位三品，不足忧也。”已而愈。尝为燕国公张说市宅，戒曰：“无穿东北，王<br /><br />&nbsp;&nbsp;&nbsp;&nbsp;隅也！”它日见说曰：“宅气索然，云何？”与说共视，土隅有三坎丈馀，泓惊<br /><br />&nbsp;&nbsp;&nbsp;&nbsp;曰：“公富贵一世而已，诸子将不终。”说惧，将平之，泓曰：“客上无气，与<br /><br />&nbsp;&nbsp;&nbsp;&nbsp;地脉不连，譬身疮_补它肉，无益也。”说子皆污贼死斥云。<br /><br />&nbsp;&nbsp;&nbsp;&nbsp;张果者，晦乡里世系以自神，隐中条山，往来汾、晋间，世传数百岁人。武<br /><br />&nbsp;&nbsp;&nbsp;&nbsp;后时，遣使召之，即死，后人复见居恒州山中。<br /><br />&nbsp;&nbsp;&nbsp;&nbsp;开元二十一年，刺史韦济以闻。玄宗令通事舍人裴晤往迎，见晤辄气绝仆，<br /><br />&nbsp;&nbsp;&nbsp;&nbsp;久乃苏。晤不敢逼，驰白状。帝更遣中书舍人徐峤赍玺书邀礼，乃至东都，舍集<br /><br />&nbsp;&nbsp;&nbsp;&nbsp;贤院，肩舆入宫。帝亲问治道神仙事，语秘不传。果善息气，能累日不食，数御<br /><br />&nbsp;&nbsp;&nbsp;&nbsp;美酒。尝云：“我生尧丙子岁，位侍中。”其貌实年六七十。时有邢和璞者，善<br /><br />&nbsp;&nbsp;&nbsp;&nbsp;知人夭寿。师夜光者，善视鬼。帝令和璞推果生死，懵然莫知其端。帝召果密坐，<br /><br />&nbsp;&nbsp;&nbsp;&nbsp;使夜光视之，不见果所住。<br /><br />&nbsp;&nbsp;&nbsp;&nbsp;帝谓高力士曰：“吾闻饮堇无苦者，奇士也。”时天寒，因取以饮果，三进，<br /><br />&nbsp;&nbsp;&nbsp;&nbsp;颓然曰：“非佳酒也。”乃寝。顷视齿魉酰顾左右取铁如意击堕之，藏带中，<br /><br />&nbsp;&nbsp;&nbsp;&nbsp;更出药傅其断，良久，齿已生，粲然骈e。帝益神之。欲以玉真公主降果，未言<br /><br />&nbsp;&nbsp;&nbsp;&nbsp;也。果忽谓秘书少监王迥质、太常少卿萧华曰：“谚谓娶妇得公主，平地生公府，<br /><br />&nbsp;&nbsp;&nbsp;&nbsp;可畏也。”二人怪语不伦。俄有使至，传诏曰：“玉真公主欲降先生。”果笑，<br /><br />&nbsp;&nbsp;&nbsp;&nbsp;固不奉诏。有诏图形集贤院，恳辞还山，诏可。擢银青光禄大夫，号通玄先生，<br /><br />&nbsp;&nbsp;&nbsp;&nbsp;赐帛三百匹，给扶侍二人。至恒山蒲吾县，未几卒，或言尸解。帝为立栖霞观其<br /><br />&nbsp;&nbsp;&nbsp;&nbsp;所。<br /><br />&nbsp;&nbsp;&nbsp;&nbsp;夜光者，蓟州人，少为浮屠。至长安，因九仙公主得召见温泉，帝奇其辩，<br /><br />&nbsp;&nbsp;&nbsp;&nbsp;赐冠带，授四门博士，赐绯衣、银鱼、金缯千数，得侍左右如幸臣。<br /><br />&nbsp;&nbsp;&nbsp;&nbsp;和璞喜黄老，作《颍阳书》，世传之。<br /><br />&nbsp;&nbsp;&nbsp;&nbsp;天宝中，有孙甑生者，以技闻，能使石自斗，草为人骑驰走。杨贵妃喜观之，<br /><br />&nbsp;&nbsp;&nbsp;&nbsp;数召入宫中。<br /><br />&nbsp;&nbsp;&nbsp;&nbsp;又有罗思远，能自隐。帝学，不肯尽其术，试自隐，常馀衣带，及思远共试，<br /><br />&nbsp;&nbsp;&nbsp;&nbsp;则验。厚锡金帛，然卒不得。帝怒，裹以幞，压杀之。数日，有中使者自蜀还，<br /><br />&nbsp;&nbsp;&nbsp;&nbsp;逢思远驾而西，笑曰：“上为戏何虐也！”<br /><br />&nbsp;&nbsp;&nbsp;&nbsp;姜抚，宋州人。自言通仟人不死术，隐居不出。开元末，太常卿韦_祭名<br /><br />&nbsp;&nbsp;&nbsp;&nbsp;山，因访隐民，还白抚已数百岁。召至东都，舍集贤院。因言：“服常春藤，使<br /><br />&nbsp;&nbsp;&nbsp;&nbsp;白发还鬓，则长生可致。藤生太湖最良，终南往往有之，不及也。”帝遣使者至<br /><br />&nbsp;&nbsp;&nbsp;&nbsp;太湖，多取以赐中朝老臣。因诏天下，使自求之。宰相裴耀卿奉觞上千万岁寿，<br /><br />&nbsp;&nbsp;&nbsp;&nbsp;帝悦，御花萼栖宴群臣，出藤百奁，遍赐之。擢抚银青光禄大夫，号冲和先生。<br /><br />&nbsp;&nbsp;&nbsp;&nbsp;抚又言：“终南山有旱藕，饵之延年。”状类葛粉，帝作汤饼赐大臣。右骁卫将<br /><br />&nbsp;&nbsp;&nbsp;&nbsp;军甘守诚能铭药石，曰：“常春者，千岁也。旱藕，杜蒙也。方家久不用，抚<br /><br />&nbsp;&nbsp;&nbsp;&nbsp;易名以神之。民间以酒渍藤，饮者多暴死。”乃止。抚内惭悸，请求药牢山，遂<br /><br />&nbsp;&nbsp;&nbsp;&nbsp;逃去。<br /><br />&nbsp;&nbsp;&nbsp;&nbsp;桑道茂者，寒人，失其系望。善太一遁甲术。乾元初，官军围安庆绪於相州，<br /><br />&nbsp;&nbsp;&nbsp;&nbsp;势危甚，道茂在围中，密语人曰：“三月壬申西师溃。”至期，九节度兵皆败。<br /><br />&nbsp;&nbsp;&nbsp;&nbsp;后召待诏翰林。建中初，上言：“国家不出三年有厄会，奉天有王气，宜高坦堞，<br /><br />&nbsp;&nbsp;&nbsp;&nbsp;为王者居，使可容万乘者。”德宗素验其数，诏京兆尹严郢发众数千及神策兵城<br /><br />&nbsp;&nbsp;&nbsp;&nbsp;之。时盛夏趣功，人莫知其故。及朱反，帝蒙难奉天，赖以济。<br /><br />&nbsp;&nbsp;&nbsp;&nbsp;李晟为右金吾大将军，道茂赍一缣见晟，再拜曰：“公贵盛无比，然我命在<br /><br />&nbsp;&nbsp;&nbsp;&nbsp;公手，能见赦否？”晟大惊，不领其言。道茂出怀中一书，自具姓名，署其左曰：<br /><br />&nbsp;&nbsp;&nbsp;&nbsp;“为贼逼胁。”固请晟判，晟笑曰：“欲我何语？”道茂曰：“弟言准状赦之。”<br /><br />&nbsp;&nbsp;&nbsp;&nbsp;晟勉从。已又以缣愿易晟衫，请题衿膺曰：“它日为信。”再拜去。道茂果污朱<br /><br />&nbsp;&nbsp;&nbsp;&nbsp;伪官。晟收长安，与逆徒缚旗下，将就刑，出晟衫及书以示。晟为奏，原其死。<br /><br />&nbsp;&nbsp;&nbsp;&nbsp;是时藩镇擅地无宁时，道茂曰：“年号元和，寇盗翦灭矣。”至宪宗乃验。<br /><br />&nbsp;&nbsp;&nbsp;&nbsp;道茂居有二伯甚茂，曰：“人居而木蕃者去之，木盛则土衰，土衰则人病。”乃<br /><br />&nbsp;&nbsp;&nbsp;&nbsp;以铁数十钧埋其下，复曰：“后有发其地而死者。”大和中，温造居之，发藏铁<br /><br />&nbsp;&nbsp;&nbsp;&nbsp;而造死。杜佑与杨炎善。卢杞疾之，佑惧，以问道茂，答曰：“君岁中补外，则<br /><br />&nbsp;&nbsp;&nbsp;&nbsp;福寿叵涯矣。”俄拜饶州刺史，后终司徒。李泌病，道茂署於纸曰：“厄三月二<br /><br />&nbsp;&nbsp;&nbsp;&nbsp;日就飨，国与家吉而身危。”会中和日，泌虽笃，强入。德宗见泌不能步，诏归<br /><br />&nbsp;&nbsp;&nbsp;&nbsp;第，卒。是日北军谋乱，仗士禽斩之。李鹏为盛唐令，道茂曰：“君位止此，而<br /><br />&nbsp;&nbsp;&nbsp;&nbsp;冢息位宰相，次息亦大镇，子孙百世。”鹏卒，后石至宰相，福历七镇，诸孙通<br /><br />&nbsp;&nbsp;&nbsp;&nbsp;显云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944266);">加入书签</a><a
                        href="944265.html">上一页</a>&larr;<a href="index.html">返回列表</a>&rarr;<a
                            href="944267.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944265.html"; var next_page = "944267.html"; var index_page = "index.html"; var sortid = "9"; var article_id = "14231"; var chapter_id = "944266"; var articlename = "新唐书"; var chaptername = " 卷二百四 列传第一百二十九"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>