<!DOCTYPE html>
<html>
<head>
<meta charset="gbk" />
<title>新唐书- 卷二百一十一 列传第一百三十六-在线阅读-哈西文学网</title>
<meta name="keywords" content="欧阳修、宋祁，新唐书， 卷二百一十一 列传第一百三十六全文， 卷二百一十一 列传第一百三十六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百一十一 列传第一百三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944273.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944273.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百一十一 列传第一百三十六</h1>
            <div class="link xb">
                <a href="944272.html">上一页</a>&larr;<a href="index.html">返回列表</a>&rarr;<a
                    href="944274.html">下一页</a></div>			
            <div id="BookText">&nbsp;&nbsp;&nbsp;&nbsp;◎藩镇镇冀<br /><br />&nbsp;&nbsp;&nbsp;&nbsp;李宝臣字为辅，本范阳内属奚也。善骑射。范阳将张锁高畜为假子，故冒其<br /><br />&nbsp;&nbsp;&nbsp;&nbsp;姓，名忠志。为卢龙府果毅，常觇虏阴山，追骑及，射六人尽殪，乃还。为安禄<br /><br />&nbsp;&nbsp;&nbsp;&nbsp;山射生，从入朝，留为射生子弟，出入禁中。禄山反，遁归，更为禄山假子，使<br /><br />&nbsp;&nbsp;&nbsp;&nbsp;将骁骑十八人，劫太原尹杨光，挟以出，追兵万馀不敢逼。又督精甲军土门，<br /><br />&nbsp;&nbsp;&nbsp;&nbsp;以扼井陉。事安庆绪为恒州刺史。九节度师围相州也，忠志惧，归命于朝，肃宗<br /><br />&nbsp;&nbsp;&nbsp;&nbsp;即授故官，封密云郡公。史思明度河，忠志复叛，勒兵三万固守，贼将辛万宝屯<br /><br />&nbsp;&nbsp;&nbsp;&nbsp;恒州相掎角。思明死，忠志不肯事朝义，使裨将王武俊杀万宝，挈恒、赵、深、<br /><br />&nbsp;&nbsp;&nbsp;&nbsp;定、易五州以献。雍王东讨，开土门纳王师，助攻莫州。朝义平，擢礼部尚书，<br /><br />&nbsp;&nbsp;&nbsp;&nbsp;封赵国公，名其军曰成德，即拜节度使，赐铁券许不死，它赍与不赀，赐姓及名。<br /><br />&nbsp;&nbsp;&nbsp;&nbsp;于是遂有恒、定、易、赵、深、冀六州地，马五千，步卒五万，财用丰衍，益招<br /><br />&nbsp;&nbsp;&nbsp;&nbsp;来亡命，雄冠山东。与薛嵩、田承嗣、李正己、梁崇义相姻嫁，急热为表裹。先<br /><br />&nbsp;&nbsp;&nbsp;&nbsp;是天宝中，玄宗冶金自为象，州率置祠，更贼乱，悉毁以为赀，而恒独存，故见<br /><br />&nbsp;&nbsp;&nbsp;&nbsp;宠异，加赐实封。<br /><br />&nbsp;&nbsp;&nbsp;&nbsp;始，宝臣与正己素为承嗣所易。其弟宝正，承嗣婿也，往依魏，与承嗣子维<br /><br />&nbsp;&nbsp;&nbsp;&nbsp;击球，马骇，触维死，承嗣怒，囚之，以告宝臣，宝臣谢教不谨，进杖，欲使示<br /><br />&nbsp;&nbsp;&nbsp;&nbsp;责，而承嗣遂鞭杀之，由是交恶。乃与正己共劾承嗣可讨状。代宗欲其自相图，<br /><br />&nbsp;&nbsp;&nbsp;&nbsp;则势离易制，即诏宝臣与朱滔及太原兵攻其北，正己与滑亳、河阳、江淮兵攻其<br /><br />&nbsp;&nbsp;&nbsp;&nbsp;南。师会枣强，椎牛飨军，宝臣厚赐士，而正己颇觳，军怨望，正己惧有变，即<br /><br />&nbsp;&nbsp;&nbsp;&nbsp;引去。惟滔、宝臣攻沧州，历年未下，击宗城，残之，斩二千级。承嗣弟廷琳方<br /><br />&nbsp;&nbsp;&nbsp;&nbsp;守贝州，遣高嵩岩将兵三千戍宗城，宝臣使张孝忠攻破之，斩嵩岩，逸所执将四<br /><br />&nbsp;&nbsp;&nbsp;&nbsp;十馀人。会王武俊执贼大将卢子期，遂降场㈠。当是时，河南诸将败田悦于陈<br /><br />&nbsp;&nbsp;&nbsp;&nbsp;留，正己取德州，欲颇穷讨。承嗣惧，乃甘言绐正己，正己止屯，诸军亦莫敢进。<br /><br />&nbsp;&nbsp;&nbsp;&nbsp;于是天子遣中人马希倩劳宝臣，宝臣归使者百缣，使者恚，抵诸道，宝臣顾<br /><br />&nbsp;&nbsp;&nbsp;&nbsp;左右愧甚。诸将已休，独武俊佩刀立所下，语之故。武俊计曰：“赵兵有功尚尔，<br /><br />&nbsp;&nbsp;&nbsp;&nbsp;使贼平，天子幅纸召置京师，一匹夫耳。”曰：“奈何？”对曰：“养魏以为资，<br /><br />&nbsp;&nbsp;&nbsp;&nbsp;上策也。”宝臣曰：“赵、魏有衅，何从而可？”对曰：“势同患均，转寇雠为<br /><br />&nbsp;&nbsp;&nbsp;&nbsp;父子，咳唾间耳。朱滔屯沧州，请禽送魏，可以取信。”宝臣然之。<br /><br />&nbsp;&nbsp;&nbsp;&nbsp;先是，承嗣知宝臣少长范阳，心常欲得之。乃勒石若谶者瘗之境，教望气者<br /><br />&nbsp;&nbsp;&nbsp;&nbsp;云有王气。宝臣掘得之，文曰：’二帝同功势万全，将田作伴入幽燕。”“帝”<br /><br />&nbsp;&nbsp;&nbsp;&nbsp;谓宝臣与正己为二。而阴使客说曰：“公与滔共攻沧，即有功，利归天子，公于<br /><br />&nbsp;&nbsp;&nbsp;&nbsp;何赖？诚能赦承嗣罪，请奉沧州入诸赵，愿取范阳以报。公以骑前驱，承嗣以步<br /><br />&nbsp;&nbsp;&nbsp;&nbsp;卒从，此万全势也。”宝臣喜得沧州，又见语与谶会，遂阴交承嗣而图幽州，承<br /><br />&nbsp;&nbsp;&nbsp;&nbsp;嗣陈兵出次以自验。宝臣谬谓滔使曰：“吾闻朱公貌若神，愿绘而观可乎？”滔<br /><br />&nbsp;&nbsp;&nbsp;&nbsp;即图以示之。宝臣置图射堂，大会诸将，熟视曰：“信神人也！”密选精卒二千，<br /><br />&nbsp;&nbsp;&nbsp;&nbsp;夜驰三百里欲劫滔，戒曰：“取彼貌如射堂者。”时二军不相虞，忽闻变，滔大<br /><br />&nbsp;&nbsp;&nbsp;&nbsp;骇，战瓦桥，败，衣佗服得脱，禽类滔者以归承嗣。承嗣知衅成，还军入堡，使<br /><br />&nbsp;&nbsp;&nbsp;&nbsp;人谢宝臣曰：“河内方有警，未暇从公。石谶，吾戏为耳！”宝臣惭而还。俄进<br /><br />&nbsp;&nbsp;&nbsp;&nbsp;封陇西郡王，又拜同中书门下平章事。德宗立，拜司空。<br /><br />&nbsp;&nbsp;&nbsp;&nbsp;宝臣晚节尤猜忌，自顾子惟岳且暗弱，恐下不服，即杀骨鲠将辛忠义、卢m、<br /><br />&nbsp;&nbsp;&nbsp;&nbsp;许崇俊、张南容、张彭老等二十馀人，籍入其赀，众乃携贰。宝臣既贮异志，引<br /><br />&nbsp;&nbsp;&nbsp;&nbsp;妖人作谶兆，为丹书、灵芝、朱草，斋别室，筑坛置银盘、金F、玉叮猥曰：<br /><br />&nbsp;&nbsp;&nbsp;&nbsp;“内产甘露液神酒。”刻玉印，告其下曰：“天瑞自至。”众莫敢辨者。妖人复<br /><br />&nbsp;&nbsp;&nbsp;&nbsp;言：“当有玉印自天下，海内不战而定。”宝臣大悦，厚赍金帛。既而畏事露且<br /><br />&nbsp;&nbsp;&nbsp;&nbsp;诛，诈曰：“公饮甘露液，可与天神接。”密置堇于液，宝臣已饮即，三日死，<br /><br />&nbsp;&nbsp;&nbsp;&nbsp;年六十四。惟岳悉诛杀妖人，时建中二年也。遗表请以惟岳领军，诒书执政诿家<br /><br />&nbsp;&nbsp;&nbsp;&nbsp;事，归节于朝，诏赠太傅。<br /><br />&nbsp;&nbsp;&nbsp;&nbsp;惟岳少为行军司马、恒州刺史，宝臣死，军中推为留后，求袭父位，帝不许。<br /><br />&nbsp;&nbsp;&nbsp;&nbsp;趣护丧还京师，以张孝忠代之。田悦为请，不听。遂与悦、李正己谋拒命。府小<br /><br />&nbsp;&nbsp;&nbsp;&nbsp;史胡震、私人王他奴等专画反计。府属邵真泣曰：“先公位将相，恩甚厚，而大<br /><br />&nbsp;&nbsp;&nbsp;&nbsp;夫违命\中，愚固惑焉。魏近且与国，不可遽绝，绝之速祸，请厚礼遣其使，<br /><br />&nbsp;&nbsp;&nbsp;&nbsp;徐更图之；齐远而交疏，不如械使者送京师，且请致讨。上嘉大夫忠，所请宜许。”<br /><br />&nbsp;&nbsp;&nbsp;&nbsp;惟岳寤，使真作奏。震与将吏议不可，惟岳又从之。其舅谷从政，豪俊士也，<br /><br />&nbsp;&nbsp;&nbsp;&nbsp;切谏不纳。<br /><br />&nbsp;&nbsp;&nbsp;&nbsp;于是张孝忠以易州归天子，天子诏朱滔与孝忠合兵讨惟岳，尽赦吏士，购惟<br /><br />&nbsp;&nbsp;&nbsp;&nbsp;岳首有赏。惟岳与滔战束鹿，大奔。遂围深州。明年正月，率兵万馀，使王武俊<br /><br />&nbsp;&nbsp;&nbsp;&nbsp;争束鹿，田悦亦遣孟v来助。武俊以精兵先陷阵，师却。滔缋帛为狻猊，使壮士<br /><br />&nbsp;&nbsp;&nbsp;&nbsp;百人蒙以噪，趋惟岳军，马骇军乱，因大败，火其营去。于是深州日急，悦亦婴<br /><br />&nbsp;&nbsp;&nbsp;&nbsp;城矣。惟岳惧，召真议遣使诣河东马燧，令其弟惟简见帝，斩大将谢罪，以兵属<br /><br />&nbsp;&nbsp;&nbsp;&nbsp;郑诜，身朝京师。孟v知其谋，走告悦，悦使扈岌来让曰：“敝邑暴兵，本为君<br /><br />&nbsp;&nbsp;&nbsp;&nbsp;索命节，岂为叛逆耶？虽见破于马燧，而感激士大夫乘城拒守，以为后图。今君<br /><br />&nbsp;&nbsp;&nbsp;&nbsp;信邵真谗间，欲归悦之罪，以自湔荡，何负而然！不则遣v还军，无遗王师禽。<br /><br />&nbsp;&nbsp;&nbsp;&nbsp;若能诛真以徇，请事公如初。”惟岳懦不能决，毕华见曰：“大夫与魏盟未久，<br /><br />&nbsp;&nbsp;&nbsp;&nbsp;魏虽被围，彼多蓄积，未可下。齐兵劲地广，裾带山河，所谓东秦险固之国，与<br /><br />&nbsp;&nbsp;&nbsp;&nbsp;相持维，足以抗天下。夫背义不详，轻虑生祸。且孟v骁将，王武俊善战，前日<br /><br />&nbsp;&nbsp;&nbsp;&nbsp;逐滔，滔仅免，今合两将，破滔必矣。惟审图之！”惟岳见深围未解，畏v还，<br /><br />&nbsp;&nbsp;&nbsp;&nbsp;乃斩真以谢悦。明日复战，又大败。而康日知举赵州听命，惟岳益困，乃付牙将<br /><br />&nbsp;&nbsp;&nbsp;&nbsp;卫常宁兵五千，而俾王武俊骑八百攻日知。<br /><br />&nbsp;&nbsp;&nbsp;&nbsp;武俊才雄，素为惟岳忌，及师行，谓常宁曰：“大夫信谗，吾朝不图晏，是<br /><br />&nbsp;&nbsp;&nbsp;&nbsp;行胜与否，吾不复入恒矣！将以身托定州张公，安能持颈就刀乎？”常宁与副李<br /><br />&nbsp;&nbsp;&nbsp;&nbsp;献诚曰：“君不闻诏书乎？斩大夫首以其官畀之。观大夫势终为滔灭，若倒戈还<br /><br />&nbsp;&nbsp;&nbsp;&nbsp;府，事实易图，有如不捷，张公可归也。”武俊然之。惟岳使要藉官谢遵至武俊<br /><br />&nbsp;&nbsp;&nbsp;&nbsp;壁议事，武俊与谋，使内应。至期，启城门，武俊入，杀人廷中，无亢者。乃传<br /><br />&nbsp;&nbsp;&nbsp;&nbsp;令曰：“大夫叛命，今且取之，敢拒者族！”士不敢动。武俊使裨校任越牵惟岳<br /><br />&nbsp;&nbsp;&nbsp;&nbsp;出，缢之戟门下，并杀郑诜、他奴等数十人，使子士真传首京师。帝尽赦其府将<br /><br />&nbsp;&nbsp;&nbsp;&nbsp;士，给部中租役三年。<br /><br />&nbsp;&nbsp;&nbsp;&nbsp;真始事宝臣，掌文记，武俊表其忠，赠户部尚书。其息吕擢冀州长史。<br /><br />&nbsp;&nbsp;&nbsp;&nbsp;常宁在武俊时用事，为内史监，其后谋乱，诛。<br /><br />&nbsp;&nbsp;&nbsp;&nbsp;惟岳异母兄惟诚，尚儒术，谦裕，宝臣爱之，使决军事，以惟岳正嫡，固让<br /><br />&nbsp;&nbsp;&nbsp;&nbsp;不肯当。其妹妻李纳，故宝臣请惟诚复故姓，而仕诸郓，为纳营田副使，四为州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;初，惟岳叛，弟惟简以家僮票士百馀奉母郑奔京师，帝拘于客省。及出奉天，<br /><br />&nbsp;&nbsp;&nbsp;&nbsp;惟简将赴难，谋于郑，郑曰：“尔父立功河朔，位宰相，身未尝至京师，兄死于<br /><br />&nbsp;&nbsp;&nbsp;&nbsp;人手。尔入朝，未识天子，不能效忠，吾不子汝矣！”督其行曰：“而能死王事，<br /><br />&nbsp;&nbsp;&nbsp;&nbsp;吾不朽矣！”乃斩关出，道更七战，得及行在。帝见厚抚之，拜太子谕德，讨贼<br /><br />&nbsp;&nbsp;&nbsp;&nbsp;有功。帝徙山南，惟简以三十骑从，夜失道，驰至T西，闻中人语，问天子所<br /><br />&nbsp;&nbsp;&nbsp;&nbsp;在，密语曰：“上在此。”帝见之流涕，执其手曰：“尔有母，乃能从朕耶？”<br /><br />&nbsp;&nbsp;&nbsp;&nbsp;对曰：“臣誓以死！”比明，北方有尘起，帝忧。惟简登高曰：“浑{以骑来。”<br /><br />&nbsp;&nbsp;&nbsp;&nbsp;{至，遂决趋兴元，惟简前导。及帝还，封武安郡王，号元从功臣，图形凌烟阁，<br /><br />&nbsp;&nbsp;&nbsp;&nbsp;赐铁券。宪宗时，为左金吾卫大将军，长史万国俊夺兴平民田，吏畏不敢治，至<br /><br />&nbsp;&nbsp;&nbsp;&nbsp;是诉于惟简，即日废国俊，以地与民。出为凤翔节度使，市耕牛佃具给农，岁增<br /><br />&nbsp;&nbsp;&nbsp;&nbsp;垦数十万亩。卒，年五十五，赠尚书右仆射。<br /><br />&nbsp;&nbsp;&nbsp;&nbsp;子元本，轻薄无行。长庆末，与薛浑私侍襄阳公主，事败，主幽禁中，元本<br /><br />&nbsp;&nbsp;&nbsp;&nbsp;以功臣子，贷死，流岭南。弟铢，好学多识，有儒者风。<br /><br />&nbsp;&nbsp;&nbsp;&nbsp;王武俊字元英，本出契丹怒皆部。父路俱，开元中，与饶乐府都督李诗等五<br /><br />&nbsp;&nbsp;&nbsp;&nbsp;千帐求袭冠带，入居蓟。武俊甫十五，善骑射，与张孝忠齐名，隶李宝臣帐下为<br /><br />&nbsp;&nbsp;&nbsp;&nbsp;裨将。宝应初，王师入井陉，武俊谓宝臣曰：“以寡敌众，曲遇直，战则离，守<br /><br />&nbsp;&nbsp;&nbsp;&nbsp;则溃，锐师远斗，庸可御乎！”宝臣遂以恒、定等五州自归，共平馀贼，武俊谋<br /><br />&nbsp;&nbsp;&nbsp;&nbsp;也。奏兼御史中丞，封维川郡王。其子士真，亦沈悍有断，宝臣倚爱，出入帐中，<br /><br />&nbsp;&nbsp;&nbsp;&nbsp;以女妻之。宝臣以疑杀许崇俊等，士真密结左右，故武俊免于难。<br /><br />&nbsp;&nbsp;&nbsp;&nbsp;惟岳拒命，或言武俊有他志，武俊知之，出入导从才一二，未尝接宾客。惟<br /><br />&nbsp;&nbsp;&nbsp;&nbsp;岳虽内疑，然见其屈损，又惜善斗，末忍杀。康日知以赵州降，惟岳谋伐之，皆<br /><br />&nbsp;&nbsp;&nbsp;&nbsp;曰：“武俊故心膂，先君命之使佐大夫，而士真又大夫女弟婿，今事急，宜去猜<br /><br />&nbsp;&nbsp;&nbsp;&nbsp;嫌以任之，不然，尚谁使？”乃遣与卫常宁将兵往。因谋执惟岳，而日知亦遣人<br /><br />&nbsp;&nbsp;&nbsp;&nbsp;邀说以祸福，武俊乃还兵，使人谓惟岳曰：“大夫与齐、魏同恶，今魏兵已败，<br /><br />&nbsp;&nbsp;&nbsp;&nbsp;齐为赵州所限，幽州兵近在定，三军且救死。闻有诏召大夫，宜亟归。”惟岳惶<br /><br />&nbsp;&nbsp;&nbsp;&nbsp;遽出，遂缢。即遣其属孟华奏天子。华辩对称旨，德宗擢为兵部郎中，授武俊检<br /><br />&nbsp;&nbsp;&nbsp;&nbsp;校秘书监兼御史大夫、恒冀观察使。<br /><br />&nbsp;&nbsp;&nbsp;&nbsp;是时，惟岳将杨政义以定降，杨荣国以深降，朱滔受而戍之。帝以定赐张孝<br /><br />&nbsp;&nbsp;&nbsp;&nbsp;忠，而日知为深赵观察使。武俊怨不得节度而失赵、定，滔亦怨失深州，二人相<br /><br />&nbsp;&nbsp;&nbsp;&nbsp;结。武俊即缚使者送滔，与之叛。帝闻，诏华谕解，不听。<br /><br />&nbsp;&nbsp;&nbsp;&nbsp;时马燧、李抱真、李M、李晟讨田悦，悦方困，武俊、滔救之，屯连箧山。<br /><br />&nbsp;&nbsp;&nbsp;&nbsp;帝诏李怀光督神策兵助讨贼，军就舍，气锐甚，谓燧曰：“奉诏毋养寇，及壁垒<br /><br />&nbsp;&nbsp;&nbsp;&nbsp;未成击之，可灭也。”乃纵兵入滔壁，杀千馀人。悦军既屡北，不能阵。怀光缓<br /><br />&nbsp;&nbsp;&nbsp;&nbsp;辔观之，武俊乘其怠，使赵万敌等以二千骑横突，而滔军踵驰，王师乱，相蹈藉<br /><br />&nbsp;&nbsp;&nbsp;&nbsp;死，尸梗河为不流。怀光还走壁。武俊夜决河注王莽渠，断燧饷路。燧计穷，而<br /><br />&nbsp;&nbsp;&nbsp;&nbsp;与滔素姻家，乃遣使谩谢滔曰：“老夫不自量，与诸君遇。王大夫善战，天下无<br /><br />&nbsp;&nbsp;&nbsp;&nbsp;前，吾固宜败，幸公图之，使老夫得还河东，诸将亦罢兵，吾为言天子，以河北<br /><br />&nbsp;&nbsp;&nbsp;&nbsp;地付公。”滔亦阴忌武俊胜且不制，即谓武俊曰：“王师既败，马公卑约如此，<br /><br />&nbsp;&nbsp;&nbsp;&nbsp;不宜迫人以险。”答曰：“燧等皆国名臣，连兵十万，一战而北，贻羞国家，不<br /><br />&nbsp;&nbsp;&nbsp;&nbsp;知何面目见天子耶？彼行不五十里，必反拒我。”滔固许之。燧至魏县，坚壁自<br /><br />&nbsp;&nbsp;&nbsp;&nbsp;固，师复振。滔惭谢，嫌隙始构矣。武俊使张钟葵攻赵州，日知斩其首以闻。于<br /><br />&nbsp;&nbsp;&nbsp;&nbsp;是武俊与田悦等擅相王。武俊国号赵，以恒为真定府，命士真留守兼元帅；以毕<br /><br />&nbsp;&nbsp;&nbsp;&nbsp;华、郑儒为左右内史，王士良司刑，王佑司文，士清司武，并为尚书；士则司文<br /><br />&nbsp;&nbsp;&nbsp;&nbsp;侍郎，宋端给事中，王洽内史舍人，张士清执宪大夫，卫常宁内史监，皇甫祝尚<br /><br />&nbsp;&nbsp;&nbsp;&nbsp;书右仆射，馀以次封拜。<br /><br />&nbsp;&nbsp;&nbsp;&nbsp;建中四年，抱真使客贾林诈降武俊，既见，曰：“吾来传诏，非降也。”武<br /><br />&nbsp;&nbsp;&nbsp;&nbsp;俊色动，林曰：“天子知大夫登坛建国抚膺顾左右曰：‘我本忠义，天子不省，<br /><br />&nbsp;&nbsp;&nbsp;&nbsp;故至是。’今诸军数表大夫至诚，上见表动色曰：‘朕前误无及矣。朋友失意尚<br /><br />&nbsp;&nbsp;&nbsp;&nbsp;可谢，朕四海主，毫芒过失，返不得自新耶！’今大夫亲断逆首，而宰相^于事<br /><br />&nbsp;&nbsp;&nbsp;&nbsp;宜，国家与大夫乌有细故哉？朱滔以利相动，公何取焉？诚能与昭义同心，旷然<br /><br />&nbsp;&nbsp;&nbsp;&nbsp;改图，上不失君臣之义，下以为子孙计。”武俊曰：“仆虏人也，尚知抚百姓，<br /><br />&nbsp;&nbsp;&nbsp;&nbsp;天子固不务杀人以安天下。今山东连兵比战，骨尽暴野，虽胜尚谁与居？今不惮<br /><br />&nbsp;&nbsp;&nbsp;&nbsp;归国，业与诸军盟，虏性朴强，不欲曲在我，天子若能以恩荡刷之，我首倡归命，<br /><br />&nbsp;&nbsp;&nbsp;&nbsp;有不从者，奉辞伐之，河北不五十日可定。”会帝出奉天，抱真将还泽潞，悦说<br /><br />&nbsp;&nbsp;&nbsp;&nbsp;武俊、滔踵袭之。林曰：“夫退军，前辎重，后锐师，人心固壹，不可图也。使<br /><br />&nbsp;&nbsp;&nbsp;&nbsp;战胜得地，利归于魏，不幸丧师，赵受其灾。今沧、赵乃故地，故不取之？”武<br /><br />&nbsp;&nbsp;&nbsp;&nbsp;俊遂引而北，林复激之曰：“公异邦豪英，不应谋中夏。燕、魏幽险，彼王室强<br /><br />&nbsp;&nbsp;&nbsp;&nbsp;则须公之援，削则己欲并吞。且河北惟有赵、魏、燕耳，滔乃称冀，心图公冀州<br /><br />&nbsp;&nbsp;&nbsp;&nbsp;矣。使滔能制山东，大夫当臣事之，否则见攻。能臣滔乎？”武俊投袂曰：“二<br /><br />&nbsp;&nbsp;&nbsp;&nbsp;百年天子犹不能事，安能臣竖子耶！”乃定计通好抱真，而约马燧盟。<br /><br />&nbsp;&nbsp;&nbsp;&nbsp;兴元元年赦天下，武俊大集其军，黜伪号。诏国子祭酒董晋与中人宣慰，拜<br /><br />&nbsp;&nbsp;&nbsp;&nbsp;检校工部尚书、恒冀深赵节度使，又加检校司空、同中书门下平章事，兼幽州卢<br /><br />&nbsp;&nbsp;&nbsp;&nbsp;龙节度使、琅邪郡王。<br /><br />&nbsp;&nbsp;&nbsp;&nbsp;是时，滔悉幽、蓟兵与回纥围贝州，将绝白马津，南趋洛，李怀光据河中，<br /><br />&nbsp;&nbsp;&nbsp;&nbsp;李希烈陷汴，南略江淮，李纳方叛，唯李晟军渭上。羽书调发天下十之三，人心<br /><br />&nbsp;&nbsp;&nbsp;&nbsp;惴恐。及田绪杀悦，林复说武俊曰：“滔素欲得魏博，会悦死，魏人气，公不<br /><br />&nbsp;&nbsp;&nbsp;&nbsp;救，魏且下。滔益甲数万，张孝忠将北面事滔，三道连衡，济以回纥，长驱而南，<br /><br />&nbsp;&nbsp;&nbsp;&nbsp;昭义军必保山西，则河朔举入滔矣。今魏尚完，孝忠未附，公与昭义合兵破之，<br /><br />&nbsp;&nbsp;&nbsp;&nbsp;声振关中，京邑可坐复，天子反正，不朽之业，谁与公参！”武俊大喜，与抱真<br /><br />&nbsp;&nbsp;&nbsp;&nbsp;相闻，自将屯南宫，抱真屯经城，两军相距十里而舍。武俊潜会抱真于军，陈说<br /><br />&nbsp;&nbsp;&nbsp;&nbsp;慨，抱真亦倾意结纳，约为兄弟，遂俱东壁贝州，距城三十里止。滔欲迎战，<br /><br />&nbsp;&nbsp;&nbsp;&nbsp;武俊戒士饱食曰：“军未合，毋妄动！”遣赵琳、赵万敌兵五百蔽林以待。滔使<br /><br />&nbsp;&nbsp;&nbsp;&nbsp;票将马、卢南史阵而西，李少成引回纥翼之。日中兵接，武俊与子士清引精骑<br /><br />&nbsp;&nbsp;&nbsp;&nbsp;望少成军，抱真次之，滔驰骑二百出武俊东南，乘高鼓噪。武俊使步兵决战，而<br /><br />&nbsp;&nbsp;&nbsp;&nbsp;自以骑当回纥，勒兵避其锐。回纥马怒突而过，未及返，武俊急击，琳等兵亦出，<br /><br />&nbsp;&nbsp;&nbsp;&nbsp;回纥惊，中断，遂先奔。初，滔兵蹙武俊军，不能伤，回纥既却，即欲引还，因<br /><br />&nbsp;&nbsp;&nbsp;&nbsp;嚣不能止，军大奔，滔走还壁。武俊中流矢，谓抱真曰：“士少衰，盍以骑济师，<br /><br />&nbsp;&nbsp;&nbsp;&nbsp;巢穴可覆也。”抱真使来希皓率劲骑薄滔营，卢玄真乘其后，滔惧，引众去，希<br /><br />&nbsp;&nbsp;&nbsp;&nbsp;皓迫之，武俊邀于隘，滔大败，免者八千人。会夜，各按屯，武俊营滔东北，抱<br /><br />&nbsp;&nbsp;&nbsp;&nbsp;真营西北。滔知不支，夜半焚车粮，遁归幽州，火如昼，师大噪，其声殷地。抱<br /><br />&nbsp;&nbsp;&nbsp;&nbsp;真以山东蝗，食少，归于潞，武俊亦还。<br /><br />&nbsp;&nbsp;&nbsp;&nbsp;会有诏复滔官爵，武俊上还幽州卢龙节度。又诏以恒州为大都督府，即授武<br /><br />&nbsp;&nbsp;&nbsp;&nbsp;俊长史，赐德、棣二州，以士真为观察使、清河郡王。天子至自梁，遇武俊益厚，<br /><br />&nbsp;&nbsp;&nbsp;&nbsp;子弟虽襁褓，悉官之。俄进检校太尉兼中书令，得建庙京师，有司供拟。<br /><br />&nbsp;&nbsp;&nbsp;&nbsp;武俊善射，尝与宾客猎，一日射鸡兔九十五，观者骇伏。贞元十七年死，年<br /><br />&nbsp;&nbsp;&nbsp;&nbsp;六十七。群臣奉慰天子，如浑{故事，赠太师。有司谥威烈，帝更为忠烈。士真<br /><br />&nbsp;&nbsp;&nbsp;&nbsp;袭位。<br /><br />&nbsp;&nbsp;&nbsp;&nbsp;士真，其长子也。少佐父立功，更患难。既得节度，息兵善守，虽擅置吏，<br /><br />&nbsp;&nbsp;&nbsp;&nbsp;私赋入，而岁贡数十万缗，比燕、魏为恭。元和初，即拜同中书门下平章事。四<br /><br />&nbsp;&nbsp;&nbsp;&nbsp;年死，赠司徒，谥曰景襄。军中推其子承宗为留后。<br /><br />&nbsp;&nbsp;&nbsp;&nbsp;始，河北三镇自置副大使，常处嫡长，故承宗以御史大夫为之。及总留事，<br /><br />&nbsp;&nbsp;&nbsp;&nbsp;宪宗久不报，伺其变。承宗数上疏自言。帝闻刘济、田季安俱大病，议更建节度。<br /><br />&nbsp;&nbsp;&nbsp;&nbsp;翰林学士李绛曰：“镇州世相继，人所狃习，惟拒命则讨之。且诸道之赏馈百万<br /><br />&nbsp;&nbsp;&nbsp;&nbsp;士，又燕、魏、淄青，势同必合。方江、淮水潦，财力\困，宜即诏承宗嗣领。<br /><br />&nbsp;&nbsp;&nbsp;&nbsp;季安等虽病，徐图所宜。定四方有天时，不可速也。”帝然之，欲析镇分建节度，<br /><br />&nbsp;&nbsp;&nbsp;&nbsp;使承宗岁输赋如李师道。绛曰：“假令承宗奉诏，诸道以割地同怨，是官爵虚出<br /><br />&nbsp;&nbsp;&nbsp;&nbsp;而无当也。不如令使者谕之，无出上意。”帝乃诏京兆尹裴武慰抚，承宗奉诏恭<br /><br />&nbsp;&nbsp;&nbsp;&nbsp;甚，请上德、棣二州，遂以检校工部尚书嗣领节度，而以德州刺史薛昌朝为保信<br /><br />&nbsp;&nbsp;&nbsp;&nbsp;军节度使，统德、棣。<br /><br />&nbsp;&nbsp;&nbsp;&nbsp;昌朝，嵩子也，与承宗故姻家，帝因欲离其亲将，故命之。诏未至，承宗驰<br /><br />&nbsp;&nbsp;&nbsp;&nbsp;骑劫而归，囚之。诏更用棣州刺史田涣为二州团练守捉使，遣中人传诏令归昌朝，<br /><br />&nbsp;&nbsp;&nbsp;&nbsp;承宗拒命，帝怒，诏削官爵，遣中人吐突承璀将左右神策，率河中、河阳、浙西、<br /><br />&nbsp;&nbsp;&nbsp;&nbsp;宣歙兵讨之。赵万敌者，故武俊将，以健斗闻，士真时入朝，上言讨之必捷，令<br /><br />&nbsp;&nbsp;&nbsp;&nbsp;与承璀偕。有诏：“武俊忠节茂著，其以实封赐子士则，毋毁坟墓。”<br /><br />&nbsp;&nbsp;&nbsp;&nbsp;承璀至军，无威略，师不振。神策大将郦定进号骁将，以禽刘辟功，王阳山<br /><br />&nbsp;&nbsp;&nbsp;&nbsp;郡，至是战北，驰而偾，赵人曰：“郦王也”，害之，师气益折。及吴少诚死，<br /><br />&nbsp;&nbsp;&nbsp;&nbsp;李绛奏：“蔡无四邻援，攻讨势易，不如赦承宗，专事淮西。”帝不听。昭义节<br /><br />&nbsp;&nbsp;&nbsp;&nbsp;度使卢从史市承宗，外自固，内实与之。太常卿权德舆谏曰：“神策兵市井屠贩，<br /><br />&nbsp;&nbsp;&nbsp;&nbsp;不更战阵，恐因劳惮远，溃为盗贼。恒冀骑壮兵多，攻之必引时月，西戎乘间，<br /><br />&nbsp;&nbsp;&nbsp;&nbsp;则禁卫不可顿虚。山东，疥癣也；京师，心腹也。不可不深念。且师出半年，费<br /><br />&nbsp;&nbsp;&nbsp;&nbsp;缗钱五百万。方夏甚暑水潦，疾疫且降，诚虑有溃桡之变。”又言：“山东诸侯，<br /><br />&nbsp;&nbsp;&nbsp;&nbsp;皆以息自副，人心不远，谁肯为陛下尽力者。又卢从史倚寇为援，[承璀邀宠<br /><br />&nbsp;&nbsp;&nbsp;&nbsp;利，宜召行营善将，令倍驿驰，度至半道，授以泽潞，而徙从史它镇，破其奸图，<br /><br />&nbsp;&nbsp;&nbsp;&nbsp;然后赦承宗，众情必服。”帝未许。<br /><br />&nbsp;&nbsp;&nbsp;&nbsp;五年，河东军拔其一屯，张茂昭破之木刀沟；帝患从史诈，卒以计缚送京师；<br /><br />&nbsp;&nbsp;&nbsp;&nbsp;刘济又拔安平。承宗惧，遣其属崔遂上书谢罪，且言：“往年纳地，迫三军不得<br /><br />&nbsp;&nbsp;&nbsp;&nbsp;专，而为卢从史卖以求利，愿请吏入赋得自新。”是时宿师久无功，饷不属，帝<br /><br />&nbsp;&nbsp;&nbsp;&nbsp;忧之。而淄青、卢龙数表请赦，乃诏浣雪，尽以故地畀之，罢诸道兵。昌朝归京<br /><br />&nbsp;&nbsp;&nbsp;&nbsp;师，授右武卫将军。承宗见兵薄境，已而罢，归罪从史，得不诘，自谓计得，<br /><br />&nbsp;&nbsp;&nbsp;&nbsp;然无顾惮。<br /><br />&nbsp;&nbsp;&nbsp;&nbsp;七年，军库火，器铠殆尽，杀守吏百馀人，不自安。及吴元济反，承宗与李<br /><br />&nbsp;&nbsp;&nbsp;&nbsp;师道上书请宥，教其将尹少卿为蔡游说，见宰相语不逊，武元衡怒，叱遣之。承<br /><br />&nbsp;&nbsp;&nbsp;&nbsp;宗怨甚，与师道谋，遣恶少年数十曹伏河阴，乘昏射吏，吏奔溃，因火漕院，人<br /><br />&nbsp;&nbsp;&nbsp;&nbsp;趣火所，斗死者十馀辈，县大发民捕盗，亡去不获，凡败钱三十万缗、粟数万斛。<br /><br />&nbsp;&nbsp;&nbsp;&nbsp;未几，张晏等贼宰相元衡，京师大索，天子为旰食。承宗尝疏元衡过咎，留中。<br /><br />&nbsp;&nbsp;&nbsp;&nbsp;至是帝出表示群臣大议，咸请声其罪伐之。诏乃绝承宗朝贡，窜其弟承系、承迪、<br /><br />&nbsp;&nbsp;&nbsp;&nbsp;承荣于远方，以博野、乐寿故范阳地，命归刘总。而所遣盗处处窃发，断建陵门<br /><br />&nbsp;&nbsp;&nbsp;&nbsp;戟，燔献陵寝宫，伏甲欲反洛阳，不克。承宗数出兵掠邻鄙，田弘正上言承宗宜<br /><br />&nbsp;&nbsp;&nbsp;&nbsp;诛，帝使率师压境。承宗揣诏旨兵不即进，即肆剽沧、景、易、定间，人苦之。<br /><br />&nbsp;&nbsp;&nbsp;&nbsp;十一年，诏削爵，以实封赐土平，使奉武俊后。令河东、义武、卢龙、横海、<br /><br />&nbsp;&nbsp;&nbsp;&nbsp;魏博、昭义六节度兵进讨，大抵数十万，环地数千里，以分其势。然营屯离置，<br /><br />&nbsp;&nbsp;&nbsp;&nbsp;主约不得一，故士观望，独昭义郗士美薄贼境，贼不敢犯。始，承宗不能叶诸父，<br /><br />&nbsp;&nbsp;&nbsp;&nbsp;皆奔京师。士则为神策大将军，闻其叛，请占数京兆，裴度请用为邢州刺史，使<br /><br />&nbsp;&nbsp;&nbsp;&nbsp;隶昭义，以倾赵人。有王怡者，武俊从子，为承宗守南宫，士则招之，约归命，<br /><br />&nbsp;&nbsp;&nbsp;&nbsp;谋泄遇害；子元伯奔还，擢监察御史，诏赠怡尚书左仆射。<br /><br />&nbsp;&nbsp;&nbsp;&nbsp;明年元济平，承宗大恐，使牙将石泛奉二子至魏博，因田弘正求入侍，且请<br /><br />&nbsp;&nbsp;&nbsp;&nbsp;归德、棣二州，入租赋，待天子署吏。弘正遣知感、知信诣阙下请命。前此，帝<br /><br />&nbsp;&nbsp;&nbsp;&nbsp;使尚书右丞崔从赐诏书许自新，承宗素服待罪。及是乃诏复官爵，以华州刺史郑<br /><br />&nbsp;&nbsp;&nbsp;&nbsp;权为横海节度使，统德、棣、沧、景等州，复承宗实封户三百，以所部饥，赐帛<br /><br />&nbsp;&nbsp;&nbsp;&nbsp;万匹。李师道平，奉法益谨，表所领州录事、参军、判司、县主簿、令，皆丐王<br /><br />&nbsp;&nbsp;&nbsp;&nbsp;官。<br /><br />&nbsp;&nbsp;&nbsp;&nbsp;十五年死，赠侍中。军中推其弟承元为留后。承元不敢世于镇，诏用为义成<br /><br />&nbsp;&nbsp;&nbsp;&nbsp;军节度使，事见本传。<br /><br />&nbsp;&nbsp;&nbsp;&nbsp;王廷凑，本回纥阿布思之族，隶安东都护府。曾祖五哥之，为李宝臣帐下，<br /><br />&nbsp;&nbsp;&nbsp;&nbsp;骁果善斗，王武俊养为子，故冒姓王，世为裨将。<br /><br />&nbsp;&nbsp;&nbsp;&nbsp;廷凑生骈胁，沈鸷少言，喜读《鬼谷》、兵家诸书。王承宗时，为兵马使。<br /><br />&nbsp;&nbsp;&nbsp;&nbsp;田弘正至镇州，诏以度支缗钱百万劳军，不时致，廷凑暴其稽以观众心，众果怨，<br /><br />&nbsp;&nbsp;&nbsp;&nbsp;由是害弘正，自称留后，胁监军表请节。又取冀州，杀刺史王进岌。穆宗怒，以<br /><br />&nbsp;&nbsp;&nbsp;&nbsp;弘正子布为魏博节度使，率军进讨，仍敕横海、昭义、河东、义武军并力。于是<br /><br />&nbsp;&nbsp;&nbsp;&nbsp;大将王位等谋执廷凑，不克，死者三千馀人。会朱克融囚张弘靖，以幽州乱，乃<br /><br />&nbsp;&nbsp;&nbsp;&nbsp;合从拒王师。<br /><br />&nbsp;&nbsp;&nbsp;&nbsp;有诏议攻讨先后，剑南东川节度使王涯以为“范阳乱非宿谋，可先事镇州，<br /><br />&nbsp;&nbsp;&nbsp;&nbsp;又有魏博之怨，济以晋阳、沧德，掎角而进。夫用兵若斗然，先扼喉领。今瀛莫、<br /><br />&nbsp;&nbsp;&nbsp;&nbsp;易定实贼咽喉，宜屯重兵，俾死生不得相闻，间谍不入，此莫胜之策。”帝乃诏<br /><br />&nbsp;&nbsp;&nbsp;&nbsp;义武节度使陈楚闭境，督诸军三道攻。而沧德乌重胤最宿将，当一面。裴度以河<br /><br />&nbsp;&nbsp;&nbsp;&nbsp;东节度使兼幽、镇招抚使，屯承天军。重胤知时不可，案兵未肯前，帝浮于听受，<br /><br />&nbsp;&nbsp;&nbsp;&nbsp;锐克伐，更以深冀行营节度使杜叔良代之。叔良素结中人，入见帝，大言曰：“<br /><br />&nbsp;&nbsp;&nbsp;&nbsp;贼不足破！”会度逐廷凑兵于会星，又入元氏，焚壁二十二。叔良率诸道兵救深<br /><br />&nbsp;&nbsp;&nbsp;&nbsp;州，战博野，大奔，失所持节，以身免，贬归州刺史。叔良者，将家子，本以附<br /><br />&nbsp;&nbsp;&nbsp;&nbsp;会至灵武节度使，坐不职罢，复阶贵近，帅沧景。廷凑知其怯，故先犯之，师由<br /><br />&nbsp;&nbsp;&nbsp;&nbsp;是败。<br /><br />&nbsp;&nbsp;&nbsp;&nbsp;当是时，帝赐赉无艺，府帑空，既集诸道兵，调发火驰，民不堪其劳。仰度<br /><br />&nbsp;&nbsp;&nbsp;&nbsp;支者大抵兵十五万，有司惧不给，置南北供军院。既薄贼鄙，饷道梗棘，樵苏不<br /><br />&nbsp;&nbsp;&nbsp;&nbsp;继，兵番休取刍蒸。廷凑乘间夺转运车六百乘，食愈困，至所须衣帛，未半道，<br /><br />&nbsp;&nbsp;&nbsp;&nbsp;诸军强取之，有司弗能制。其县师深入者，不得衣食。又监军宦人，悉取精票士<br /><br />&nbsp;&nbsp;&nbsp;&nbsp;自随，疲琐者备行阵，战辄溃。二贼众不过万馀，王师统制不一，讫无功。宰相<br /><br />&nbsp;&nbsp;&nbsp;&nbsp;不知兵，为异议摇[，裁报乖戾，深州围益急。<br /><br />&nbsp;&nbsp;&nbsp;&nbsp;明年，魏牙将史宪诚叛，田布众溃于南宫。帝不得已，乃赦廷凑，检校右散<br /><br />&nbsp;&nbsp;&nbsp;&nbsp;骑常侍、成德军节度使。会牛元翼出奔，廷凑遂取深州，诏兵部侍郎韩愈慰其军。<br /><br />&nbsp;&nbsp;&nbsp;&nbsp;廷凑既原，则稍挺，与克融、宪诚深相结，为辅车援。沧州李全略死，子同<br /><br />&nbsp;&nbsp;&nbsp;&nbsp;捷求袭，文宗不许，更授兖海节度使。同捷逆命，乃以珍币子女厚结廷凑，帝虞<br /><br />&nbsp;&nbsp;&nbsp;&nbsp;其变，故授检校司徒。及幽、魏、徐、兖兵讨同捷，廷凑桡魏北鄙以牵制之，而<br /><br />&nbsp;&nbsp;&nbsp;&nbsp;馈沧景鹾粮，囚邻道使者不遣。帝怒，诏绝其输贡。于是易定、柳公济战新乐，<br /><br />&nbsp;&nbsp;&nbsp;&nbsp;斩首三千级。昭义刘从谏战临城，败之，引漳注深、冀。有诏：“同捷乱，廷凑<br /><br />&nbsp;&nbsp;&nbsp;&nbsp;同恶，宜削官爵，诸道以兵进讨，有能斩廷凑者，赐钱二万缗，优畀之官；以州<br /><br />&nbsp;&nbsp;&nbsp;&nbsp;镇降者，等差为比。”公济再战行唐，皆克，焚栅十五。廷凑射蜡书求救于幽州，<br /><br />&nbsp;&nbsp;&nbsp;&nbsp;行营李载义获之；又纳魏叛将丌志沼。会同捷平，廷凑稍畏，表上景州，而弓高、<br /><br />&nbsp;&nbsp;&nbsp;&nbsp;乐陵、长河三县固守，复上书谢。帝方厌兵，赦之，悉复官爵，还所上州。久之，<br /><br />&nbsp;&nbsp;&nbsp;&nbsp;进兼太子太傅、太原郡公。<br /><br />&nbsp;&nbsp;&nbsp;&nbsp;镇冀自惟岳以来，拒天子命，然重邻好，畏法，稍屈则祈自新。至廷凑凑资<br /><br />&nbsp;&nbsp;&nbsp;&nbsp;凶悖，肆毒甘乱，不臣不仁，虽夷狄不若也。大和八年死，赠太尉。军中以元逵<br /><br />&nbsp;&nbsp;&nbsp;&nbsp;请命，帝听袭节度。<br /><br />&nbsp;&nbsp;&nbsp;&nbsp;元逵，其次子也。识礼法，岁时贡献如职。帝悦，诏尚绛王悟女寿安公主。<br /><br />&nbsp;&nbsp;&nbsp;&nbsp;元逵遣人纳聘阙下，进千盘食、良马、主妆泽奁具、奴婢，议者嘉其恭。其后刘<br /><br />&nbsp;&nbsp;&nbsp;&nbsp;稹叛，武宗诏元逵为北面招讨使。诏下，即日师引道，拔宣务壁，破援军尧山，<br /><br />&nbsp;&nbsp;&nbsp;&nbsp;攻邢州降之，累迁检校司徒、同中书门下平章事。稹平，加兼太子太师，封太原<br /><br />&nbsp;&nbsp;&nbsp;&nbsp;郡公，食实封户二百，进至兼太傅。大中八年死，年四十三，赠太师，谥曰忠。<br /><br />&nbsp;&nbsp;&nbsp;&nbsp;子绍鼎袭，字嗣先，累擢检校尚书左仆射。其为人淫湎自放，性暴，厚裒敛，<br /><br />&nbsp;&nbsp;&nbsp;&nbsp;升楼弹射路人以为乐。众忿其虐，欲逐之。会病死，赠司空。<br /><br />&nbsp;&nbsp;&nbsp;&nbsp;子幼未能事，宣宗以元逵次子绍懿为留后以嗣，俄为节度使，累封太原县伯，<br /><br />&nbsp;&nbsp;&nbsp;&nbsp;加检校司空。政简易，咸通七年死，赠司徒。以绍鼎子景崇嗣。初，绍懿病笃，<br /><br />&nbsp;&nbsp;&nbsp;&nbsp;召景崇曰：“先君以政属我，须尔长，将授之。今疾甚，尔虽少，勉总军务，礼<br /><br />&nbsp;&nbsp;&nbsp;&nbsp;藩邻，奉朝廷，则家业不坠矣。”监军上状，懿宗悦，擢景崇为留后，寻进节度<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;景崇，字孟安，以公主嫡孙，尤被宠。庞勋反，景崇遣兵会王师平贼，进检<br /><br />&nbsp;&nbsp;&nbsp;&nbsp;校尚书右仆射。主薨，谥曰章惠，景崇居丧如礼。母张卒，号慕羸罚当时称<br /><br />&nbsp;&nbsp;&nbsp;&nbsp;之。以政委宾佐，检戒亲属不得与。尝欲引母昆弟为牙将，其佐张位曰：“军中<br /><br />&nbsp;&nbsp;&nbsp;&nbsp;用人，有劳有能，若私其人，厚畀田宅禄食可也，何必以官。”景崇谢。进同中<br /><br />&nbsp;&nbsp;&nbsp;&nbsp;书门下平章事、检校太尉兼中书令，封赵国公。乾符五年，进王常山。<br /><br />&nbsp;&nbsp;&nbsp;&nbsp;黄巢反，帝西狩，伪使赍诏至，景崇斩以徇，因发兵驰檄诸道，合定州处存<br /><br />&nbsp;&nbsp;&nbsp;&nbsp;连师西入关，问行在，贡输相踵。每语及宗庙园陵，辄流涕。<br /><br />&nbsp;&nbsp;&nbsp;&nbsp;蔚州刺史苏v为沙陀所攻，乞师于幽州，屯美女谷，兵不利。v将出奔，会<br /><br />&nbsp;&nbsp;&nbsp;&nbsp;诏徙濮州刺史，拥兵之官，道于镇，景崇馆于灵寿，肆其下剽夺，景崇杀之。<br /><br />&nbsp;&nbsp;&nbsp;&nbsp;嗣节度凡十四年，十三迁至检校太傅。中和三年死，年三十七，赠太傅，谥<br /><br />&nbsp;&nbsp;&nbsp;&nbsp;曰忠穆。子F。<br /><br />&nbsp;&nbsp;&nbsp;&nbsp;F年十岁，军中推为留后，授检校工部尚书。李克用、杨复光攻黄巢，F凡<br /><br />&nbsp;&nbsp;&nbsp;&nbsp;再馈粟以济师。僖宗还自蜀，献马牛戎械万计。<br /><br />&nbsp;&nbsp;&nbsp;&nbsp;于是克用方击孟方立于邢州，F归刍粮。邢州平，克用遂谋山东，屯常山西，<br /><br />&nbsp;&nbsp;&nbsp;&nbsp;引轻骑涉滹沱谍军，会大澍，平地水出，F兵奄至，克用匿林中以免。是时，幽<br /><br />&nbsp;&nbsp;&nbsp;&nbsp;州李匡威亦谋取易、定分其地。王处存方厚事克用，克用宠将李存孝已拔邢，则<br /><br />&nbsp;&nbsp;&nbsp;&nbsp;略F南鄙，别将李存信等出井陉会之。F侵尧山，存孝击败之，遂至深、越。F<br /><br />&nbsp;&nbsp;&nbsp;&nbsp;求救于匡威。存孝方攻临城等数县，闻匡威屯z，引师去。存信素忌存孝，妄<br /><br />&nbsp;&nbsp;&nbsp;&nbsp;曰“无击贼意。”克用信之。存孝，飞狐人，所谓安敬思者，善骑射，攻葛从周，<br /><br />&nbsp;&nbsp;&nbsp;&nbsp;败张浚、韩建，数有奇功。至是惧谗，挈邢州归朱全忠，并结F为助。天子诏出<br /><br />&nbsp;&nbsp;&nbsp;&nbsp;镇、幽、魏兵援之。景福元年，克用假道于F，以讨存孝，F不答，乃与处存连<br /><br />&nbsp;&nbsp;&nbsp;&nbsp;兵侵F，拔坚固镇，攻新市。F禽克用将薛万金。匡威以兵三万救F。克用自攻<br /><br />&nbsp;&nbsp;&nbsp;&nbsp;常山，度滹沱。F引骑十万夜济Q水，袭败之，斩二万级，夺铠器三百乘，克<br /><br />&nbsp;&nbsp;&nbsp;&nbsp;用退壁栾城。天子有诏和解三镇，克用还，然未得志，故复伐F。匡威以五千骑<br /><br />&nbsp;&nbsp;&nbsp;&nbsp;败克用于元氏，F具牛酒会匡威槁城，饷金二十万以谢。<br /><br />&nbsp;&nbsp;&nbsp;&nbsp;俄而匡威为弟匡筹所逐，F德其助己，迎而馆之。匡威亲忌日，F往吊，伏<br /><br />&nbsp;&nbsp;&nbsp;&nbsp;起，杀其府属杨洽及亲吏淡从，有甲者牵F袖。匡威曰：“与我四州，可不死！”<br /><br />&nbsp;&nbsp;&nbsp;&nbsp;F许之。将F入牙城，镇军噪而阖左门，坎垣出战。会大雨风，木拔瓦飞。兵相<br /><br />&nbsp;&nbsp;&nbsp;&nbsp;接，有屠者墨君和袒而薄贼，众披靡，乃挟F逾城入。既免，赏千金，与第一区，<br /><br />&nbsp;&nbsp;&nbsp;&nbsp;约宥十死。匡威走东园，兵围之，与从事李抱贞俱死。明日，F以礼敛匡威，素<br /><br />&nbsp;&nbsp;&nbsp;&nbsp;服哭诸廷，遣使告匡筹。匡筹怒，移书诘兄所以死状，表天子请讨F，诏止之。<br /><br />&nbsp;&nbsp;&nbsp;&nbsp;又诏朱全忠平幽、镇怨。<br /><br />&nbsp;&nbsp;&nbsp;&nbsp;克用闻匡威死，自率兵傅城下。F大惊，纳缣二十万，乃退。匡筹攻乐寿、<br /><br />&nbsp;&nbsp;&nbsp;&nbsp;武强，克用出缚马关，败镇兵于平山，因进攻F外垒。F内失幽州助，因乞盟，<br /><br />&nbsp;&nbsp;&nbsp;&nbsp;进币五十万，归粮二十万，请出兵助讨存孝，乃得解。<br /><br />&nbsp;&nbsp;&nbsp;&nbsp;克用屯栾城，存信屯琉璃陂，为邢人夜袭其营，存信军乱，不克追。克用进<br /><br />&nbsp;&nbsp;&nbsp;&nbsp;薄邢，环城为沟堞，欲示久围者；城中兵数出，沟垒不可成。裨将袁奉韬绐存孝<br /><br />&nbsp;&nbsp;&nbsp;&nbsp;曰：“君所畏唯王耳，王欲沟堞成则西归，公何不听之？”存孝兵不出，垒成，<br /><br />&nbsp;&nbsp;&nbsp;&nbsp;攻益急，城中食尽。存孝登城哭曰：“我误计，使我生见王，死不恨！”克用遣<br /><br />&nbsp;&nbsp;&nbsp;&nbsp;家妪招之，存孝出，泥首言为存信诬构，克用曰：“尔与F书，骂我多矣！”轩<br /><br />&nbsp;&nbsp;&nbsp;&nbsp;而尸于市。<br /><br />&nbsp;&nbsp;&nbsp;&nbsp;光化中，全忠讨幽州刘仁恭，F遣兵屯城，俄而仁恭败，击其归，得十八。<br /><br />&nbsp;&nbsp;&nbsp;&nbsp;全忠既取邢、场⒌Q，又得潞，因图河东。使罗绍威讽F绝太原，共尊全忠。<br /><br />&nbsp;&nbsp;&nbsp;&nbsp;F猗违，全忠不悦。会克用将李嗣昭攻持荩全忠自将击走之，得F与嗣昭书，<br /><br />&nbsp;&nbsp;&nbsp;&nbsp;全忠怒，引军攻F，次元氏。F谓其属曰：“国危矣，奈何？”周式请见全忠，<br /><br />&nbsp;&nbsp;&nbsp;&nbsp;可以口舌罢也，许之。全忠迎折曰：“尔公朋附太原，今无赦矣！”即出书示式<br /><br />&nbsp;&nbsp;&nbsp;&nbsp;曰：“嗣昭在者，宜速遣。”式曰：“王公所与和者，息人锋镝间耳。况继奉天<br /><br />&nbsp;&nbsp;&nbsp;&nbsp;子诏和解，能无一番纸坠北路乎？太原与赵本无恩，嗣昭庸肯入耶？公为唐桓、<br /><br />&nbsp;&nbsp;&nbsp;&nbsp;文，方以仁义成霸业，宁困人于险耶？”全忠喜，把式袂曰：“吾特戏耳！”延<br /><br />&nbsp;&nbsp;&nbsp;&nbsp;入帐中，议好。F以币二十万赂师，遣子昭祚质仕全忠府，全忠因妻之。F判<br /><br />&nbsp;&nbsp;&nbsp;&nbsp;官张泽谋曰：“失火之家，不可恃远救。今定密迩，与太原亲，宜使全忠图之。”<br /><br />&nbsp;&nbsp;&nbsp;&nbsp;F遣式使全忠，全忠乃取定州，王郜遂奔太原。<br /><br />&nbsp;&nbsp;&nbsp;&nbsp;F母何，有妇德，训F严。至母亡，F始黩货财，姬侍千人，仪服c上。又<br /><br />&nbsp;&nbsp;&nbsp;&nbsp;以房山有西王母祠，数游览，妄求长年事，逾月不还。<br /><br />&nbsp;&nbsp;&nbsp;&nbsp;始廷凑贱微时，邺有道士为卜，得《乾之坤》，曰：“君将有土。”及得镇，<br /><br />&nbsp;&nbsp;&nbsp;&nbsp;迎事甚谨。复问寿几何？子孙几何？”答曰：“公三十年后，当有二王。”已而<br /><br />&nbsp;&nbsp;&nbsp;&nbsp;廷凑立十三年死，盖C文也，景崇、F皆王。廷凑尝使至河阳，醉寝于路，有过<br /><br />&nbsp;&nbsp;&nbsp;&nbsp;其所者视之曰：“非常人也！”从者以告廷凑，驰及之，问其故，曰：“吾见君<br /><br />&nbsp;&nbsp;&nbsp;&nbsp;鼻之息，左若龙，右若虎，子孙当王百年。家有大树，覆及堂，公兴矣，”及害<br /><br />&nbsp;&nbsp;&nbsp;&nbsp;弘正，而树适庇寝。自廷凑讫F，凡百年。<br /><br />&nbsp;&nbsp;&nbsp;&nbsp;赞曰：朱滔、王武俊南面称王，地联交昵。及c天子，滔将应之，当时危<br /><br />&nbsp;&nbsp;&nbsp;&nbsp;矣。贾林以一语寤武俊，轧兵相仇，折幽、蓟之锐，失其朋，不出孤城，终底<br /><br />&nbsp;&nbsp;&nbsp;&nbsp;覆夷，用林之功，赏不及身，德宗为不明哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944273);">加入书签</a><a
                        href="944272.html">上一页</a>&larr;<a href="index.html">返回列表</a>&rarr;<a
                            href="944274.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944272.html"; var next_page = "944274.html"; var index_page = "index.html"; var sortid = "9"; var article_id = "14231"; var chapter_id = "944273"; var articlename = "新唐书"; var chaptername = " 卷二百一十一 列传第一百三十六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>