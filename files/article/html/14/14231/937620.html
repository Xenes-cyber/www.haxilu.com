<!DOCTYPE html>
<html>
<head>
<meta charset="gbk" />
<title>新唐书- 卷一百一十六 列传第四十一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百一十六 列传第四十一全文， 卷一百一十六 列传第四十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百一十六 列传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937620.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937620.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十六 列传第四十一</h1>
            <div class="link xb">
                <a href="937577.html">上一页</a>&larr;<a href="index.html">返回列表</a>&rarr;<a
                    href="937667.html">下一页</a></div>			
            <div id="BookText">&nbsp;&nbsp;&nbsp;&nbsp;◎二玮陆二李杜<br /><br />&nbsp;&nbsp;&nbsp;&nbsp;王D，字方庆，以字显。其先自丹杨徙雍咸阳。父弘直，为汉王元昌友。王<br /><br />&nbsp;&nbsp;&nbsp;&nbsp;好畋游，上书切谏，王稍止，然益疏斥。终荆王友。<br /><br />&nbsp;&nbsp;&nbsp;&nbsp;方庆起家越王府参军，受司马迁、班固二史于记室任希古，希古它迁，就卒<br /><br />&nbsp;&nbsp;&nbsp;&nbsp;其业。武后时，累迁广州都督。南海岁有昆仑舶市外区琛i，前都督路元睿冒取<br /><br />&nbsp;&nbsp;&nbsp;&nbsp;其货，舶酋不胜忿，杀之。方庆至，秋毫无所索。始，部中首领沓墨，民诣府诉，<br /><br />&nbsp;&nbsp;&nbsp;&nbsp;府曹素相饷谢，未尝治。方庆约官属不得与交通，犯者痛论以法，境内清畏。议<br /><br />&nbsp;&nbsp;&nbsp;&nbsp;者谓治广未有如方庆者，号第一，下诏赐瑞锦、杂彩，以著善政。转洛州长史，<br /><br />&nbsp;&nbsp;&nbsp;&nbsp;封石泉县子。迁鸾台侍郎、同凤阁鸾台平章事，进凤阁侍郎。<br /><br />&nbsp;&nbsp;&nbsp;&nbsp;神功初，清边道大总管武攸宜破契丹凯还，且献俘，内史王及善以孝明帝忌<br /><br />&nbsp;&nbsp;&nbsp;&nbsp;月，请鼓吹备而不作，方庆曰：“晋穆帝纳后，当康帝忌月，时以为疑。荀询谓<br /><br />&nbsp;&nbsp;&nbsp;&nbsp;《礼》有忌日无忌月，自月而推，则忌时忌年，俞无理据。世用其言。臣谓军方<br /><br />&nbsp;&nbsp;&nbsp;&nbsp;大凯，作乐无嫌。”诏可。武后幸玉泉祠，以山道险，欲御腰舆。方庆奏：“昔<br /><br />&nbsp;&nbsp;&nbsp;&nbsp;张猛谏汉元帝‘乘船危，就桥安’。帝乃从桥。今山阿危峭，Q道曲狭，比於<br /><br />&nbsp;&nbsp;&nbsp;&nbsp;楼船，又复甚危，陛下奈何轻践畏涂哉？”后为罢行。方庆尝以“令，期及大功<br /><br />&nbsp;&nbsp;&nbsp;&nbsp;丧，未葬，不听朝贺；未除，弗豫享宴。比群臣不遵用，颓紊教谊，不可长”。<br /><br />&nbsp;&nbsp;&nbsp;&nbsp;有诏申责，内外畏之。<br /><br />&nbsp;&nbsp;&nbsp;&nbsp;后尝就求义之书，方庆奏：“十世从祖义之书四十余番，太宗求之，先臣番<br /><br />&nbsp;&nbsp;&nbsp;&nbsp;上送，今所存惟一轴。并上十一世祖导、十世祖洽、九世祖、八世祖昙首、七<br /><br />&nbsp;&nbsp;&nbsp;&nbsp;世祖僧绰、六世祖仲宝、五世祖骞、高祖规、曾祖褒并九世从祖献之等凡二十八<br /><br />&nbsp;&nbsp;&nbsp;&nbsp;人书共十篇。”后御武成殿遍示群臣，诏中书舍人崔融序其代阀，号《宝章集》，<br /><br />&nbsp;&nbsp;&nbsp;&nbsp;复以赐方庆，士人歆其宠。以老乞身，改麟台监，国史。中宗复为皇太子，拜<br /><br />&nbsp;&nbsp;&nbsp;&nbsp;方庆检校左庶子。<br /><br />&nbsp;&nbsp;&nbsp;&nbsp;后欲季冬讲武，有司不时办，遂用明年孟春。方庆曰：“按《月令》‘孟冬，<br /><br />&nbsp;&nbsp;&nbsp;&nbsp;天子命将帅讲武，习射御，角力。’此乃三时务农，一时讲武，安不忘危之道。<br /><br />&nbsp;&nbsp;&nbsp;&nbsp;孟春不可以称兵。兵，金也，金胜木。方春木王，而举金以害盛德，逆生气。孟<br /><br />&nbsp;&nbsp;&nbsp;&nbsp;春行冬令，则水潦为败，雪霜大挚，首种不入。今孟春讲武，以阴政犯阳气，害<br /><br />&nbsp;&nbsp;&nbsp;&nbsp;发生之德，臣恐水潦败物，霜雪损稼，夏麦不登。愿陛下不违时令，前及孟冬，<br /><br />&nbsp;&nbsp;&nbsp;&nbsp;以顺天道。”手制褒允。<br /><br />&nbsp;&nbsp;&nbsp;&nbsp;是岁，真拜左庶子，进封公，奉入同职事三品，兼侍太子，更‘弘’为‘崇’；<br /><br />&nbsp;&nbsp;&nbsp;&nbsp;沛王为太子，读书，方庆奏人臣于天子，未有斥子名者。晋山涛启事，称皇太<br /><br />&nbsp;&nbsp;&nbsp;&nbsp;子不名，孝敬为太子，更‘贤’为‘文’。今东宫门殿名多嫌触，请一改之，以<br /><br />&nbsp;&nbsp;&nbsp;&nbsp;协旧典。”制可。长安二年卒，赠兖州都督，谥曰贞。中宗复位，以东宫旧臣，<br /><br />&nbsp;&nbsp;&nbsp;&nbsp;赠吏部尚书。<br /><br />&nbsp;&nbsp;&nbsp;&nbsp;方庆博学，练朝章，著书二百余篇，尤精《三礼》。学者有所咨质，酬复渊<br /><br />&nbsp;&nbsp;&nbsp;&nbsp;诣，故门人次为《杂礼答问》。家聚书多，不减秘府，图画皆异本。方庆殁后，<br /><br />&nbsp;&nbsp;&nbsp;&nbsp;诸子不能业，随皆散亡。<br /><br />&nbsp;&nbsp;&nbsp;&nbsp;孙Y。六世孙_，别传。_曾孙抟。<br /><br />&nbsp;&nbsp;&nbsp;&nbsp;赞曰：李德裕著书称：“方庆为相时，子为眉州司士参军。武后曰：‘君在<br /><br />&nbsp;&nbsp;&nbsp;&nbsp;相位，何子之远？’对曰；‘卢陵是陛下爱子，今尚在远，臣之子庸敢相近？’<br /><br />&nbsp;&nbsp;&nbsp;&nbsp;以比仓唐悟文侯事。”嗟乎，君子哉！虽造次不忘悟君於善。及建言不斥太子名，<br /><br />&nbsp;&nbsp;&nbsp;&nbsp;以动群臣，示中兴之渐，所谓人难言者，於方庆难乎哉！德裕之称，为不诬矣。<br /><br />&nbsp;&nbsp;&nbsp;&nbsp;Y字灵龟。明经，调莫州参军，辟范阳节度使张守幕府。时契丹屈烈部<br /><br />&nbsp;&nbsp;&nbsp;&nbsp;将谋入寇，河北骚然。Y至虏中，胁说祸福，虏乃不入。安禄山叛，拜博陵、<br /><br />&nbsp;&nbsp;&nbsp;&nbsp;常山二太守，副河北招讨。卒，赠太常卿。自褒至Y，六世封石泉云。Y孙<br /><br />&nbsp;&nbsp;&nbsp;&nbsp;遂。<br /><br />&nbsp;&nbsp;&nbsp;&nbsp;遂好兴利，操下以严。累迁邓州刺史、太府卿、西北供军使。与度支潘孟阳<br /><br />&nbsp;&nbsp;&nbsp;&nbsp;争营田事，宪宗怒，出遂为柳州刺史。亲吏韦行素、柳季常当受课料两池，吏见<br /><br />&nbsp;&nbsp;&nbsp;&nbsp;遂斥，即抵以罪。始，诏书出，左丞吕元膺劾：“遂补吏犯赃，法当坐，而诏称<br /><br />&nbsp;&nbsp;&nbsp;&nbsp;‘清能业官’，按遂犯有状，不宜谓清。且柳，大州，不可使治。”帝喻之，乃<br /><br />&nbsp;&nbsp;&nbsp;&nbsp;下。会兵宿淮西，亟财赋，藉遂干强，拜宣歙观察使。蔡已平，师东讨李师道，<br /><br />&nbsp;&nbsp;&nbsp;&nbsp;召为光禄卿、淄青行营粮料使。辞卿职，换检校左散骑常侍，兼御史大夫。始，<br /><br />&nbsp;&nbsp;&nbsp;&nbsp;调兵食岁三百万，俄而贼诛，遂簿羡赀百万以献，帝高其能。于时析齐为三镇，<br /><br />&nbsp;&nbsp;&nbsp;&nbsp;即拜遂沂兖海观察使。<br /><br />&nbsp;&nbsp;&nbsp;&nbsp;遂资褊刻，仗扑皆逾制。盛夏，治署舍墙垣，程督惨峭。将吏素悍戾，遂辄<br /><br />&nbsp;&nbsp;&nbsp;&nbsp;骂曰：“反残贼！”人人羞忿。裨校王弁与役人浴于川，语曰：“天方雨，墙且<br /><br />&nbsp;&nbsp;&nbsp;&nbsp;毁，等罪耳！”乃谋乱。明日，遂方燕，弁率其党挟兵进，遂惊，匿厕下，执而<br /><br />&nbsp;&nbsp;&nbsp;&nbsp;数其罪，杀之。其副张敦实、官属李矩甫皆死。弁自知留事。帝以沂、海新定，<br /><br />&nbsp;&nbsp;&nbsp;&nbsp;畏青、郓亦摇，乃拜弁开州刺史。至徐州，械送京师，斩东市。监军上遂所制杖，<br /><br />&nbsp;&nbsp;&nbsp;&nbsp;出示於朝为戒云。<br /><br />&nbsp;&nbsp;&nbsp;&nbsp;抟字昭逸。擢进士第，辟佐王铎滑州节度府，累迁苏州刺史。久之，以户部<br /><br />&nbsp;&nbsp;&nbsp;&nbsp;侍郎判户部。乾宁初，进同中书门下平章事。董昌诛，出为威胜节度使。未行，<br /><br />&nbsp;&nbsp;&nbsp;&nbsp;加检校尚书右仆射、浙东西宣抚使。会钱兼领二浙，故留拜门下侍郎、同中书<br /><br />&nbsp;&nbsp;&nbsp;&nbsp;门下平章事、判度支。昭宗建嫡后，抟请因赦天下以尊大其礼。正拜右仆射，迁<br /><br />&nbsp;&nbsp;&nbsp;&nbsp;司空，封鲁国公。<br /><br />&nbsp;&nbsp;&nbsp;&nbsp;初，中官权盛，帝欲翦抑之。自石门还，政一决宰相，群宦不平，构藩镇内<br /><br />&nbsp;&nbsp;&nbsp;&nbsp;胁天子。抟曰：“人君务平心大体，御万物，偏听产乱，古所戒也。今奄人盗威<br /><br />&nbsp;&nbsp;&nbsp;&nbsp;福，逼制君上，道路人皆知之。方朝廷多难，未可卒除，当徐以计去之。事急，<br /><br />&nbsp;&nbsp;&nbsp;&nbsp;且有变。”崔胤与抟并位，素忌抟明达有谋，即劾抟为中官外应。会胤罢宰相，<br /><br />&nbsp;&nbsp;&nbsp;&nbsp;疑抟挤斥，乃厚结朱全忠荐己复辅政，即诬抟与枢密使宋道弼、景务交私，将<br /><br />&nbsp;&nbsp;&nbsp;&nbsp;危社稷。全忠因显疏其尤。光化三年，罢为工部侍即，贬溪州刺史。又贬崖州司<br /><br />&nbsp;&nbsp;&nbsp;&nbsp;户参军事，赐死蓝田驿。<br /><br />&nbsp;&nbsp;&nbsp;&nbsp;韦思谦，名仁约，以近武后父讳为嫌，遂以字行。其先出雍州杜陵，后客襄<br /><br />&nbsp;&nbsp;&nbsp;&nbsp;阳，更徙为郑州阳武人。八岁丧母，以孝闻。及进士第，累调应城令，负殿，不<br /><br />&nbsp;&nbsp;&nbsp;&nbsp;得进官。吏部尚书高季辅曰：“予始得此一人，岂以小疵弃大德邪？”擢监察御<br /><br />&nbsp;&nbsp;&nbsp;&nbsp;史。常曰：“御史出使，不能动摇山岳，震慑州县，为不任职。”中书令褚遂良<br /><br />&nbsp;&nbsp;&nbsp;&nbsp;市地不如直，思谦劾之，罢为同州刺史。及复相，出思谦清水令。或吊之，答曰：<br /><br />&nbsp;&nbsp;&nbsp;&nbsp;“吾狷直，触机辄发，暇恤身乎？丈夫当敢言地，要须明目张胆以报天子，焉能<br /><br />&nbsp;&nbsp;&nbsp;&nbsp;录录保妻子邪？”沛王府长史皇甫公义引为仓曹参军，谓曰：“公非池中物，屈<br /><br />&nbsp;&nbsp;&nbsp;&nbsp;公为数旬客，以重吾府。”<br /><br />&nbsp;&nbsp;&nbsp;&nbsp;改侍御史，高宗贤之，每召与语，虽甚倦，徙倚轩槛，犹数刻罢。疑狱剧事，<br /><br />&nbsp;&nbsp;&nbsp;&nbsp;多与参裁。武候将军田仁会诬奏御史张仁t，帝廷诘，仁t懦不得对。思谦为辩<br /><br />&nbsp;&nbsp;&nbsp;&nbsp;其枉，因言仁会营罔陷人不测者，词旨详畅，帝善之，仁t得不坐。累迁右司郎<br /><br />&nbsp;&nbsp;&nbsp;&nbsp;中、尚书左丞，振明纲辖，朝廷肃然。进御史大夫。<br /><br />&nbsp;&nbsp;&nbsp;&nbsp;性謇谔，颜色庄重，不可犯。见王公，未尝屈礼。或以为讥，答曰：“耳目<br /><br />&nbsp;&nbsp;&nbsp;&nbsp;官固当特立。雕、鹗、鹰、r，岂众禽之偶，奈何屈以狎之？”帝崩，思谦扶疾<br /><br />&nbsp;&nbsp;&nbsp;&nbsp;入临，涕泗冰须，俯伏号绝，诏给扶侍。转司属卿，复为右肃政大夫。故事，大<br /><br />&nbsp;&nbsp;&nbsp;&nbsp;夫与御史钧礼，思谦独不答。或以为疑，思谦曰：“班列固有差，奈何尚姑息邪？”<br /><br />&nbsp;&nbsp;&nbsp;&nbsp;垂拱初，封博昌县男，同凤阁鸾台三品。转纳言，辞疾，不许，诏肩舆以朝，<br /><br />&nbsp;&nbsp;&nbsp;&nbsp;听子孙侍。以太中大夫致仕，卒，赠幽州都督。<br /><br />&nbsp;&nbsp;&nbsp;&nbsp;子承庆、嗣立。<br /><br />&nbsp;&nbsp;&nbsp;&nbsp;承庆字延休。性谨畏，事继母为笃孝。擢进士第，补雍王府参军，府中文翰<br /><br />&nbsp;&nbsp;&nbsp;&nbsp;悉委之。王为太子，迁司议郎。<br /><br />&nbsp;&nbsp;&nbsp;&nbsp;仪凤中，诏太子监国，太子稍嗜声色，兴土功。承庆见造作玩好浮广，倡优<br /><br />&nbsp;&nbsp;&nbsp;&nbsp;鼓吹喧哗，户奴小人皆得亲左右、承颜色，恐因是作威福，宜加绳察，乃上疏极<br /><br />&nbsp;&nbsp;&nbsp;&nbsp;陈其端，又进《谕善箴》，太子颇嘉纳。承庆尝谓人所以扰浊浮躁，本之於心，<br /><br />&nbsp;&nbsp;&nbsp;&nbsp;乃著《灵台赋》，讥揣当世，亦自广其志。太子废，出为乌程令。累迁凤阁舍人，<br /><br />&nbsp;&nbsp;&nbsp;&nbsp;掌天官选。属文敏无留思，虽大诏令，未尝著藁。失大臣意，出为沂州刺史。<br /><br />&nbsp;&nbsp;&nbsp;&nbsp;明堂灾，上疏谏，以“文明、垂拱后，执政者未满岁，率以罪去，大抵皆恶<br /><br />&nbsp;&nbsp;&nbsp;&nbsp;逆不道。夫构大厦，济巨川，必择文梓、。若亟毁而败，则是庇朽木、乘胶<br /><br />&nbsp;&nbsp;&nbsp;&nbsp;船也。臣谓陛下求贤之意切，而取人之路宽，故一言有合，而付大任。夫以尧举<br /><br />&nbsp;&nbsp;&nbsp;&nbsp;舜，犹历试诸难，况庸庸者可超处辅相，以百揆万机畀小人哉？”书闻不报。未<br /><br />&nbsp;&nbsp;&nbsp;&nbsp;几，复为舍人，掌选。病免，改太子谕德。历豫、虢二州刺史，有善政。转天官<br /><br />&nbsp;&nbsp;&nbsp;&nbsp;侍郎，修国史。凡三掌选，铨授平允，议者公之。<br /><br />&nbsp;&nbsp;&nbsp;&nbsp;长安中，拜凤阁侍郎、同凤阁鸾台平章事。张易之诛，承庆以素附离，免冠<br /><br />&nbsp;&nbsp;&nbsp;&nbsp;待罪。时议草赦令，咸推承庆，召使为之，无桡色误辞，援笔而就，众叹其壮。<br /><br />&nbsp;&nbsp;&nbsp;&nbsp;然以累犹流岭表。岁馀，拜辰州刺史，未行，以秘书员外少监召，兼国史，封<br /><br />&nbsp;&nbsp;&nbsp;&nbsp;扶阳县子。诏撰《武后纪圣文》，中宗善之。迁黄门侍郎，未拜，卒。帝悼之，<br /><br />&nbsp;&nbsp;&nbsp;&nbsp;召其弟相州刺史嗣立会葬，因拜黄门侍郎继其位。赠礼部尚书，谥曰温。<br /><br />&nbsp;&nbsp;&nbsp;&nbsp;嗣立，字延构，与承庆异母。少友悌，母遇承庆严，每笞，辄解衣求代，母<br /><br />&nbsp;&nbsp;&nbsp;&nbsp;不听，即遣奴自捶，母感寤，为均爱。世比晋王览。第进士，累调双流令，政为<br /><br />&nbsp;&nbsp;&nbsp;&nbsp;二川最。承庆解凤阁舍人，武后召嗣立谓曰：“尔父尝称二子忠且孝，堪事朕。<br /><br />&nbsp;&nbsp;&nbsp;&nbsp;比兄弟称职，如而父言。今使卿兄弟自相代。”即拜凤阁舍人。<br /><br />&nbsp;&nbsp;&nbsp;&nbsp;时学校废，刑滥及善人，乃上书极陈：“永淳后，庠序隳散，胄子衰缺，儒<br /><br />&nbsp;&nbsp;&nbsp;&nbsp;学之官轻，章句之选弛。贵阀后生以徼幸升，寒族平流以替业去。垂拱间，仁入<br /><br />&nbsp;&nbsp;&nbsp;&nbsp;弥多，公行私谒，选补逾滥；经术不闻，猛暴相夸。陛下诚下明诏，追三馆生徒，<br /><br />&nbsp;&nbsp;&nbsp;&nbsp;敕王公以下子弟一入太学，尊尚师儒，发扬劝奖，海内知响。然后审畀铨总，各<br /><br />&nbsp;&nbsp;&nbsp;&nbsp;程所能。以之临人，则官无旷，民乐业矣。”<br /><br />&nbsp;&nbsp;&nbsp;&nbsp;又曰：“扬豫以来，大狱屡兴，穷治连捕，数年不绝。大猾伺间，阴相影会，<br /><br />&nbsp;&nbsp;&nbsp;&nbsp;构似是之言，正不T之辜，恣行楚惨，类自诬服，王公士人，至连颈就戮。道<br /><br />&nbsp;&nbsp;&nbsp;&nbsp;路藉藉，咸知其非，而锻练已成，不可翻动。小则身诛，大则族夷，相缘共坐者<br /><br />&nbsp;&nbsp;&nbsp;&nbsp;庸可胜道？彼皆报雠复嫌，苟图功求官赏耳。臣愿陛下廓天地之施、雷雨之仁，<br /><br />&nbsp;&nbsp;&nbsp;&nbsp;取垂拱以来罪无重轻所不赦者，普皆原洗。死者还官，生者沾恩，则天下了然，<br /><br />&nbsp;&nbsp;&nbsp;&nbsp;知向所陷罪，非陛下意也。”<br /><br />&nbsp;&nbsp;&nbsp;&nbsp;长安中，拜凤阁侍郎、同凤阁鸾台平章事。时州县非其人，后以为忧。李峤、<br /><br />&nbsp;&nbsp;&nbsp;&nbsp;唐休Z曰：“今朝廷重内官，轻外职，每除牧守，皆诉不行，非过累不得遣。请<br /><br />&nbsp;&nbsp;&nbsp;&nbsp;选台阁贤者分典大州，自近臣始。”后曰：“谁为朕行？”嗣立曰：“内典机要，<br /><br />&nbsp;&nbsp;&nbsp;&nbsp;非臣所堪，请先行以示群臣。”后悦，以本官检校汴州刺史，由是左肃政大夫杨<br /><br />&nbsp;&nbsp;&nbsp;&nbsp;再思等十八人悉补外。未几，承庆知政事，嗣立以成均祭酒徙魏、洛二州，政无<br /><br />&nbsp;&nbsp;&nbsp;&nbsp;它异。坐善二张，贬饶州长史。繇相州刺史入为黄门侍郎。转太府卿、修文馆大<br /><br />&nbsp;&nbsp;&nbsp;&nbsp;学士。<br /><br />&nbsp;&nbsp;&nbsp;&nbsp;中宗景龙中，拜兵部尚书、同中书门下三品。时崇饰观寺，用度百出。又恩<br /><br />&nbsp;&nbsp;&nbsp;&nbsp;幸食邑者众，封户凡五十四州，皆据天下上腴。一封分食数州，随土所宜，牟取<br /><br />&nbsp;&nbsp;&nbsp;&nbsp;利入。至安乐、太平公主，率取高赀多丁家，无复如平民有所损免，为封户者亟<br /><br />&nbsp;&nbsp;&nbsp;&nbsp;於军兴。监察御史宋务光建言：“愿停徵封，一切附租庸输送。”不纳。嗣立建<br /><br />&nbsp;&nbsp;&nbsp;&nbsp;言：<br /><br />&nbsp;&nbsp;&nbsp;&nbsp;今廪帑耗竭，无一岁之储。假遇水旱，人须赈给，不时军兴，士待资装，陛<br /><br />&nbsp;&nbsp;&nbsp;&nbsp;下何以具之？伏见营立寺观，累年不绝，鸿侈繁丽，务相矜胜，大抵费常千万以<br /><br />&nbsp;&nbsp;&nbsp;&nbsp;上。转徙木石，废功害农；地藏开发，蛰虫伤露。上圣至慈，理必不然。准之道<br /><br />&nbsp;&nbsp;&nbsp;&nbsp;法则乖，质之生人则损。陛下岂不是思？<br /><br />&nbsp;&nbsp;&nbsp;&nbsp;又食封之家，日月猥众，凡用户部丁六十万，人课二绢，则固一百二十万。<br /><br />&nbsp;&nbsp;&nbsp;&nbsp;臣见太府岁调绢才百万匹，少则十之二，有所贷免，曾不半在。比诸封家，所入<br /><br />&nbsp;&nbsp;&nbsp;&nbsp;已寡。国初功臣，共定天下，食封不三十家，今横恩特赐，家至百四十以上。天<br /><br />&nbsp;&nbsp;&nbsp;&nbsp;下租赋，在公不足，而私有馀。又封家徵求，各遣奴皂，凌突侵渔，百姓怨叹。<br /><br />&nbsp;&nbsp;&nbsp;&nbsp;或贸易断盗，诛责纷纭，曾无少息。下民窭乏，何以堪命？臣愿以丁课一送太府，<br /><br />&nbsp;&nbsp;&nbsp;&nbsp;封家诣左藏仰给，禁止自徵，以息重困。<br /><br />&nbsp;&nbsp;&nbsp;&nbsp;臣闻设官建吏，本於治人而务安之也。明官得其人，则天下治。古者取士，<br /><br />&nbsp;&nbsp;&nbsp;&nbsp;先乡曲之誉，然后辟於州；州已试，然后辟五府；五府著闻，乃升诸朝。得不谓<br /><br />&nbsp;&nbsp;&nbsp;&nbsp;所择悉而所历深乎？今之取人，未试而遽迁，务进徼幸，比肩系踵。故文者治官，<br /><br />&nbsp;&nbsp;&nbsp;&nbsp;则回邪赃污；武者治军，则庸懦怯弱。补授亡限，员外置官，吏困供承，官竭资<br /><br />&nbsp;&nbsp;&nbsp;&nbsp;奉。国家大事，岂甚於此？<br /><br />&nbsp;&nbsp;&nbsp;&nbsp;古者，设爵待士，才者有之。不才者进，则有才之路塞。贤人据正，远侥幸<br /><br />&nbsp;&nbsp;&nbsp;&nbsp;之门。侥幸开，则贤者隐矣。贤者隐，则人不安；人不安，国将危矣。刺史、县<br /><br />&nbsp;&nbsp;&nbsp;&nbsp;令，治人之首，比年不加简择，京官坐负及声称下者乃典州，吏部年高不善刀笔<br /><br />&nbsp;&nbsp;&nbsp;&nbsp;者乃拟县。朝轻用人，何以治国？愿下有司，精加汰择。凡诸曹侍郎、两省、二<br /><br />&nbsp;&nbsp;&nbsp;&nbsp;台及五品以上清望官，当先选用刺史、县令，所冀守宰称职，以兴太平。<br /><br />&nbsp;&nbsp;&nbsp;&nbsp;帝不听。<br /><br />&nbsp;&nbsp;&nbsp;&nbsp;嗣立与韦后属疏，帝特诏附属籍，顾待甚渥。营别第骊山鹦鹉谷，帝临幸，<br /><br />&nbsp;&nbsp;&nbsp;&nbsp;命从官赋诗，制序冠篇，赐况优备，因封嗣立逍遥公，名所居曰清虚原幽栖谷。<br /><br />&nbsp;&nbsp;&nbsp;&nbsp;嗣立献木G、藤盘数十物。唐隆初，拜中书令。韦后败，几死于乱，宁王为救<br /><br />&nbsp;&nbsp;&nbsp;&nbsp;免。出为许州刺史，以定策立睿宗，赐封百户，徙汝州。入为国子祭酒、太子宾<br /><br />&nbsp;&nbsp;&nbsp;&nbsp;客。坐宗楚客等削遗制事，不执正，贬岳州别驾。再徙为陈州刺史。开元中，河<br /><br />&nbsp;&nbsp;&nbsp;&nbsp;南道巡察使表其廉，欲复用，会卒，年六十六，赠兵部尚书，谥曰孝。<br /><br />&nbsp;&nbsp;&nbsp;&nbsp;初，嗣立代承庆为凤阁舍人、黄门侍郎；承庆亦代为天官侍郎及知政事。父<br /><br />&nbsp;&nbsp;&nbsp;&nbsp;子并为宰相，世罕其比。有二子恒、济，知名。<br /><br />&nbsp;&nbsp;&nbsp;&nbsp;恒，开元初为砀山令，政宽惠，吏民爱之。天子东巡，州县供张，皆鞭扑趣<br /><br />&nbsp;&nbsp;&nbsp;&nbsp;办，恒不立威而事给。姑子御史中丞宇文融荐恒有经济才，让以其位，擢殿中侍<br /><br />&nbsp;&nbsp;&nbsp;&nbsp;御史。累转给事中，为陇右、河西黜陟使。时河西节度使盖嘉运恃左右援，横恣<br /><br />&nbsp;&nbsp;&nbsp;&nbsp;不法，妄列功状，恒劾奏之，人代其恐，出为陈留太守，卒。<br /><br />&nbsp;&nbsp;&nbsp;&nbsp;济，开元初调鄄城令。或言吏部选县令非其人，既众谢，有诏问所以安人者，<br /><br />&nbsp;&nbsp;&nbsp;&nbsp;对凡二百人，惟济居第一，不能对者悉免官。於是擢济醴泉令，侍郎卢从愿、李<br /><br />&nbsp;&nbsp;&nbsp;&nbsp;朝隐并贬为刺史。济四迁户部侍郎，为太原尹。著《先德诗》四章，世服其典懿。<br /><br />&nbsp;&nbsp;&nbsp;&nbsp;天宝中，授尚书左丞，凡三世居之。济文雅，颇能饰政事，所至有治称。终冯<br /><br />&nbsp;&nbsp;&nbsp;&nbsp;翊太守。子奥，夏令，亦以能政闻。<br /><br />&nbsp;&nbsp;&nbsp;&nbsp;嗣立孙弘景，擢进士第，数佐节度府。以左补阙召为翰林学士。苏光荣为泾<br /><br />&nbsp;&nbsp;&nbsp;&nbsp;原节度使，弘景当草诏，书辞不如旨，罢学士。迁累度支郎中。张仲方黜李进甫<br /><br />&nbsp;&nbsp;&nbsp;&nbsp;谥得罪，宪宗意弘景`助，出为绵州刺史。李夷简镇淮南，奏以自副。召入，再<br /><br />&nbsp;&nbsp;&nbsp;&nbsp;迁给事中。驸马都尉刘士泾赂权近，擢太仆卿，弘景上还诏书，穆宗使喻：“其<br /><br />&nbsp;&nbsp;&nbsp;&nbsp;先人昌有功，朕所以念功睦亲者。”弘景固执，帝怒，使宣慰安南。由是有名。<br /><br />&nbsp;&nbsp;&nbsp;&nbsp;时萧俯辅政，弘景议论常佐佑之。还，再迁吏部侍郎，铨综平序，贵幸惮其<br /><br />&nbsp;&nbsp;&nbsp;&nbsp;严，不敢S以私。历陕虢观察使，召拜尚书左丞，驳正吏铨所除六十馀官不当进<br /><br />&nbsp;&nbsp;&nbsp;&nbsp;资，於是郑s、丁公著、杨嗣复皆夺俸，郎吏肃然，望风整。吏部员外郎杨虞<br /><br />&nbsp;&nbsp;&nbsp;&nbsp;卿以累下吏，诏弘景与御史详谳。虞卿私造门，弘景厉言曰：“有诏按公，尚私<br /><br />&nbsp;&nbsp;&nbsp;&nbsp;谒邪？”虞卿多朋助，自谓必见纳，及是，惶恐去。迁礼部尚书、东都留守。卒，<br /><br />&nbsp;&nbsp;&nbsp;&nbsp;年六十六，赠尚书左仆射。<br /><br />&nbsp;&nbsp;&nbsp;&nbsp;弘景以直道进，议论持正有守，当时风教所倚赖，为长庆名卿。<br /><br />&nbsp;&nbsp;&nbsp;&nbsp;陆元方，字希仲，苏州吴人。陈给事黄门侍郎琛之曾孙。伯父柬之，善书名<br /><br />&nbsp;&nbsp;&nbsp;&nbsp;家，官太子司议郎。元方初明经，后举八科皆中。累转监察御史。武后时，使岭<br /><br />&nbsp;&nbsp;&nbsp;&nbsp;外，方涉海，风涛惊壮，舟人惧，元方曰：“吾受命不私，神岂害我？”趣使济，<br /><br />&nbsp;&nbsp;&nbsp;&nbsp;而风讫息。使还，除殿中侍御史，擢凤阁舍人、秋官侍郎。为来俊臣所陷，后置<br /><br />&nbsp;&nbsp;&nbsp;&nbsp;不罪。迁鸾台侍郎、同凤阁鸾台平章事。坐附会李昭德，贬绥州刺史。擢天官侍<br /><br />&nbsp;&nbsp;&nbsp;&nbsp;郎，兼司卫卿。或言其荐引皆亲党，后怒，免官，令白衣领职。元方荐人如初，<br /><br />&nbsp;&nbsp;&nbsp;&nbsp;后召让之，对曰：“举臣所知，不暇问雠党。”又荐其友崔玄ビ性紫嗖拧：笾<br /><br />&nbsp;&nbsp;&nbsp;&nbsp;无它，复拜鸾台侍郎、同凤阁鸾台平章事。后尝问外事，对曰：“臣备位宰相，<br /><br />&nbsp;&nbsp;&nbsp;&nbsp;大事当白奏，民间碎务，不敢以闻。”忤旨，下除太子右庶子。进文昌左丞，卒。<br /><br />&nbsp;&nbsp;&nbsp;&nbsp;元方素清慎，再执政，每进退群臣，后必先访问，外秘莫知。临终，取奏稿<br /><br />&nbsp;&nbsp;&nbsp;&nbsp;焚之，曰：“吾阴德在人，后当有兴者。”又曰：“吾当寿，但领选久，耗伤吾<br /><br />&nbsp;&nbsp;&nbsp;&nbsp;神。”有一柙，生平所缄钥者，殁后，家人发之，乃前后诏敕。赠越州都督。<br /><br />&nbsp;&nbsp;&nbsp;&nbsp;诸子皆美才，而象先、景倩、景融尤知名。<br /><br />&nbsp;&nbsp;&nbsp;&nbsp;象先器识沉邃，举制科高第，为扬州参军事。时吉顼与元方同为吏部侍郎，<br /><br />&nbsp;&nbsp;&nbsp;&nbsp;顼擢象先为洛阳尉，元方不肯当，顼曰：“为官择人，岂以吏部子废至公邪？”<br /><br />&nbsp;&nbsp;&nbsp;&nbsp;卒以授。俄迁监察御史。累授中书侍郎。景云中，进同中书门下平章事，监修国<br /><br />&nbsp;&nbsp;&nbsp;&nbsp;史。<br /><br />&nbsp;&nbsp;&nbsp;&nbsp;初，太平公主谋引崔为宰相，曰：“象先人望，宜干枢近，若不者，<br /><br />&nbsp;&nbsp;&nbsp;&nbsp;敢辞。”主不得已为言之，遂并知政事。然其性恬静寡欲，议论高简，为时推向。<br /><br />&nbsp;&nbsp;&nbsp;&nbsp;尝曰：“陆公加於人一等。”公主既擅权，宰相争附之，象先未尝往谒；及谋<br /><br />&nbsp;&nbsp;&nbsp;&nbsp;逆，召宰相议，曰：“宁王长，不当废嫡立庶。”象先曰：“帝得立，何也？”<br /><br />&nbsp;&nbsp;&nbsp;&nbsp;主曰：“帝有一时功，今失德，安可不废？”对曰：“立以功者，废必以罪。今<br /><br />&nbsp;&nbsp;&nbsp;&nbsp;不闻天子过失，安得废？”主怒，更与窦怀贞等谋，卒诛死。时象先与萧至忠、<br /><br />&nbsp;&nbsp;&nbsp;&nbsp;岑羲等坐为主所进，将同诛，玄宗遽召免之，曰：“岁寒然后知松柏之后凋也！”<br /><br />&nbsp;&nbsp;&nbsp;&nbsp;以保护功，封兖国公，赐封户二百。<br /><br />&nbsp;&nbsp;&nbsp;&nbsp;初，难作，睿宗御承天楼，群臣稍集，帝麾曰：“助朕者留，不者去！”於<br /><br />&nbsp;&nbsp;&nbsp;&nbsp;是有投名自验者。事平，玄宗得所投名，诏象先收按，象先悉焚之。帝大怒，欲<br /><br />&nbsp;&nbsp;&nbsp;&nbsp;并加罪，顿首谢曰：“赴君之难，忠也。陛下方以德化天下，奈何杀行义之人？<br /><br />&nbsp;&nbsp;&nbsp;&nbsp;故臣违命，安反侧者，其敢逃死？”帝寤，善之。时穷治忠、羲等党与，象先密<br /><br />&nbsp;&nbsp;&nbsp;&nbsp;为申救，保全甚众，当时无知者。<br /><br />&nbsp;&nbsp;&nbsp;&nbsp;罢为益州大都督府长史、剑南按察使，为政尚仁恕。司马韦抱真谏曰：“公<br /><br />&nbsp;&nbsp;&nbsp;&nbsp;当峻扑罚以示威，不然，民慢且无畏。”答曰：“政在治之而已，必刑法以树威<br /><br />&nbsp;&nbsp;&nbsp;&nbsp;乎？”卒不从，而蜀化。累徙蒲州刺史，兼河东按察使。小吏有罪，诫遣之，大<br /><br />&nbsp;&nbsp;&nbsp;&nbsp;吏白争，以为可杖，象先曰：“人情大抵不相远，谓彼不晓吾言邪？必责者，当<br /><br />&nbsp;&nbsp;&nbsp;&nbsp;以汝为始。”大吏惭而退。尝曰：“天下本无事，庸人扰之为烦耳。第澄其源，<br /><br />&nbsp;&nbsp;&nbsp;&nbsp;何忧不简邪？”故所至民吏怀之。<br /><br />&nbsp;&nbsp;&nbsp;&nbsp;入为太子詹事，历户部尚书，知吏部选事，母丧免。起为扬州大都督府长史。<br /><br />&nbsp;&nbsp;&nbsp;&nbsp;迁太子少保。卒，年七十二，赠尚书左丞相，谥曰文贞。始，象先名景初，睿宗<br /><br />&nbsp;&nbsp;&nbsp;&nbsp;曰：“子能绍先构，是谓象贤者。”乃赐名焉。<br /><br />&nbsp;&nbsp;&nbsp;&nbsp;弟景倩为抚沟丞。河南按察使毕构覆州县殿最，欲必得实。有吏言状曰：<br /><br />&nbsp;&nbsp;&nbsp;&nbsp;“某强清，某诈清，惟景倩曰真清。”终监察御史。<br /><br />&nbsp;&nbsp;&nbsp;&nbsp;景融长七尺，美姿质，宽中而厚外。博学，工笔札。以阴补千牛，转新郑令，<br /><br />&nbsp;&nbsp;&nbsp;&nbsp;政有风绩，累迁工部尚书、东京留守。卒，赠广陵郡都督。景融於象先，后母弟<br /><br />&nbsp;&nbsp;&nbsp;&nbsp;也。象先被笞，景融谏，不入，则自楚，母为损威，人多其友。四世孙希声。<br /><br />&nbsp;&nbsp;&nbsp;&nbsp;希声博学善属文，通《易》、《春秋》、《老子》，论著甚多。商州刺史郑<br /><br />&nbsp;&nbsp;&nbsp;&nbsp;愚表为属。后去，隐义兴。久之，召为右拾遗。时腐秉权，岁数歉，梁、宋<br /><br />&nbsp;&nbsp;&nbsp;&nbsp;尤甚。希声见州县\敝，上言当谨视盗贼。明年，王仙芝反，株蔓数十州，遂<br /><br />&nbsp;&nbsp;&nbsp;&nbsp;不制。擢累歙州刺史。昭宗闻其名，召为给事中，拜户部侍郎、同中书门下平章<br /><br />&nbsp;&nbsp;&nbsp;&nbsp;事。在位无所轻重，以太子少师罢。李茂贞等兵犯京师，舆疾避难。卒，赠尚书<br /><br />&nbsp;&nbsp;&nbsp;&nbsp;左仆射，谥曰文。元方从父余庆。<br /><br />&nbsp;&nbsp;&nbsp;&nbsp;余庆，陈右卫将军孙，方雅有祖风。已冠，名未显，兄玄表曰：“尔名<br /><br />&nbsp;&nbsp;&nbsp;&nbsp;宦不立，奈何？”余庆感激，闭户诵书三年，以博学称。举制策甲科，补萧尉。<br /><br />&nbsp;&nbsp;&nbsp;&nbsp;累迁阳城尉。武后封嵩山，以办具劳，擢监察御史。圣历初，灵、胜二州党项诱<br /><br />&nbsp;&nbsp;&nbsp;&nbsp;北胡寇边，诏余庆招慰，喻以恩信，蕃酋率众内附。迁殿中侍御史、凤阁舍人。<br /><br />&nbsp;&nbsp;&nbsp;&nbsp;后尝命草诏殿上，恐惧不能得一词，降左司郎中。久之，封广平郡公、太子右庶<br /><br />&nbsp;&nbsp;&nbsp;&nbsp;子。<br /><br />&nbsp;&nbsp;&nbsp;&nbsp;余庆於寒品晚进，必悉力荐藉。人有过，辄面折，退无一言。开元初，为河<br /><br />&nbsp;&nbsp;&nbsp;&nbsp;南、河北宣抚使，荐富春孙逖、京兆韦述、吴兴蒋冽、河南达奚，后皆为知名<br /><br />&nbsp;&nbsp;&nbsp;&nbsp;士。迁大理卿。终太子詹事，谥曰庄。<br /><br />&nbsp;&nbsp;&nbsp;&nbsp;雅善赵贞固、卢藏用、陈子昂、杜审言、宋之问、毕构、郭袭微、司马承祯、<br /><br />&nbsp;&nbsp;&nbsp;&nbsp;释怀一，时号“方外十友”。余庆才不逮子昂等，而风流敏辩过之。<br /><br />&nbsp;&nbsp;&nbsp;&nbsp;初，武后时，酷吏用事，中宗朝，幸臣贵主斜封大行，利啬祸之人，与相<br /><br />&nbsp;&nbsp;&nbsp;&nbsp;乾没，虽亟贵骤用，而戮不反踵。余庆以道自将，虽仕不赫赫，讫无悔尤。<br /><br />&nbsp;&nbsp;&nbsp;&nbsp;子b，字仲采。举明经，补长安尉，以清干称。开元初，中朝臣子弟不任京<br /><br />&nbsp;&nbsp;&nbsp;&nbsp;畿，改新乡令，人为立祠。用按察使宇文融荐，迁渑池令。累迁兵部郎中，柬l<br /><br />&nbsp;&nbsp;&nbsp;&nbsp;骑使。还，除洛阳令，时车驾在洛，摧勒奸豪，人不敢犯，为中书令萧嵩所器。<br /><br />&nbsp;&nbsp;&nbsp;&nbsp;嵩罢，佗宰相俾阴廉嵩短，b曰：“与人交，过且不可言，况无有邪？”以是忤<br /><br />&nbsp;&nbsp;&nbsp;&nbsp;贵近，出为太原少尹。累徙西河太守，封平恩县男。属邑多虎，前守设槛阱，b<br /><br />&nbsp;&nbsp;&nbsp;&nbsp;至，彻之，而虎不为暴。<br /><br />&nbsp;&nbsp;&nbsp;&nbsp;王及善，持莺郸人。父君愕，有沉谋。隋乱，并州人王君廓掠邯郸，君愕<br /><br />&nbsp;&nbsp;&nbsp;&nbsp;往说曰：“隋氏失御，豪俊共救其乱，宜抚纳遗氓而保全之，观时变，待真主。<br /><br />&nbsp;&nbsp;&nbsp;&nbsp;足下无尺寸之地、兼旬之粮，劫众而兴，但恣残剽，所过失望，窃为足下羞之。”<br /><br />&nbsp;&nbsp;&nbsp;&nbsp;君廓谢曰：“计安出？”答曰：“井陉之险可先取。”君廓从其言，遂屯井陉山。<br /><br />&nbsp;&nbsp;&nbsp;&nbsp;高祖入关，与君廓偕来，拜君愕大将军，封新兴县公，累迁左武卫将军。从太宗<br /><br />&nbsp;&nbsp;&nbsp;&nbsp;征辽，领左屯营兵，与高丽战驻跸山，死于阵，赠左卫大将军、幽州都督、邢国<br /><br />&nbsp;&nbsp;&nbsp;&nbsp;公，陪葬昭陵。<br /><br />&nbsp;&nbsp;&nbsp;&nbsp;及善以父死事，授朝散大夫，袭邢国公爵。皇太子弘立，擢及善左奉裕率。<br /><br />&nbsp;&nbsp;&nbsp;&nbsp;太子宴于宫，命宫臣掷倒，及善辞曰；“殿下自有优人，臣苟奉令，非羽翼之美。”<br /><br />&nbsp;&nbsp;&nbsp;&nbsp;太子谢之。高宗闻，赐绢百匹。除右千牛卫将军，帝曰：“以尔忠谨，故擢三品<br /><br />&nbsp;&nbsp;&nbsp;&nbsp;要职。群臣非搜辟，不得至朕所。尔佩大横刀在朕侧，亦知此官贵乎？”病免。<br /><br />&nbsp;&nbsp;&nbsp;&nbsp;召为卫尉卿。垂拱中，历司属卿。山东饥，诏为巡抚赈给使。拜春官尚书。出为<br /><br />&nbsp;&nbsp;&nbsp;&nbsp;秦州都督、益州长史，加光禄大夫，以老病致仕。<br /><br />&nbsp;&nbsp;&nbsp;&nbsp;神功元年，契丹扰山东，擢魏州刺史，武后劳曰：“逆虏盗边，公虽病，可<br /><br />&nbsp;&nbsp;&nbsp;&nbsp;与妻子行，日三十里，为朕卧治，为屏蔽也。”因延问朝政得失，及善陈治乱所<br /><br />&nbsp;&nbsp;&nbsp;&nbsp;宜，后悦曰：“御寇末也，辅政本也，公不可行。”留拜内史。来俊臣系狱当死，<br /><br />&nbsp;&nbsp;&nbsp;&nbsp;后欲释不诛，及善曰：“俊臣凶狡不道，引亡命，污戮善良，天下疾之。不剿绝<br /><br />&nbsp;&nbsp;&nbsp;&nbsp;元恶，且摇乱胎祸，忧未既也。”后纳之。卢陵王之还，密赞其谋。既为皇太子，<br /><br />&nbsp;&nbsp;&nbsp;&nbsp;又请出外朝，以安群臣。<br /><br />&nbsp;&nbsp;&nbsp;&nbsp;及善不甚文，而清正自将，临事不可夺，有大臣节。时二张怙宠，每侍宴，<br /><br />&nbsp;&nbsp;&nbsp;&nbsp;无人臣礼，及善数裁抑之，后不悦曰：“卿年高，不宜侍游燕，但检校阁中。”<br /><br />&nbsp;&nbsp;&nbsp;&nbsp;及善即移病馀月，后不复问，叹曰：“中书令可一日不见天子乎？”遂乞骸骨，<br /><br />&nbsp;&nbsp;&nbsp;&nbsp;犹不许，改文昌左相、同凤阁鸾台三品。卒，年八十二，赠益州大都督，谥曰贞，<br /><br />&nbsp;&nbsp;&nbsp;&nbsp;陪葬乾陵。<br /><br />&nbsp;&nbsp;&nbsp;&nbsp;李日知，郑州荥阳人。及进士第。天授中，历司刑丞。时法令严，吏争为酷，<br /><br />&nbsp;&nbsp;&nbsp;&nbsp;日知犹平宽无文致。尝免一囚死，少卿胡元礼执不可，曰：“吾不去曹，囚无生<br /><br />&nbsp;&nbsp;&nbsp;&nbsp;理。”日知曰：“仆不去曹，囚无死法。”皆以状谳，而武后用日知议。<br /><br />&nbsp;&nbsp;&nbsp;&nbsp;神龙初，为给事中。母老病，取急调侍，数日须发辄白。母未及封而卒。方<br /><br />&nbsp;&nbsp;&nbsp;&nbsp;葬，吏乃赍赠制，日知殒绝于道，左右为泣，莫能视。巡察使路敬潜欲表其孝，<br /><br />&nbsp;&nbsp;&nbsp;&nbsp;使求状，辞不报。服除，累迁黄门侍郎。<br /><br />&nbsp;&nbsp;&nbsp;&nbsp;景云初，同中书门下平章事，转御史大夫，仍知政事。初，安乐公主馆第成，<br /><br />&nbsp;&nbsp;&nbsp;&nbsp;中宗临幸，燕从官，赋诗，日知卒章，独以规戒。睿宗它日谓曰：“响时虽朕亦<br /><br />&nbsp;&nbsp;&nbsp;&nbsp;不敢谏，非公挺直，何能尔？”即拜侍中。先天元年，罢为刑部尚书。屡乞骸骨，<br /><br />&nbsp;&nbsp;&nbsp;&nbsp;许之。日知将有请，不谋于家，归乃治行，妻惊曰：“产利空空，何辞之遽？”<br /><br />&nbsp;&nbsp;&nbsp;&nbsp;日知曰：“仕至此，已过吾分。人亦何厌之有？若厌于心，无日而足也。”既罢，<br /><br />&nbsp;&nbsp;&nbsp;&nbsp;不治田园，唯饰台池，引宾客与娱乐。开元三年卒。<br /><br />&nbsp;&nbsp;&nbsp;&nbsp;日知贵，诸子方总角，皆通婚名族，时人讥之。后少子伊衡以妾为妻，鬻田<br /><br />&nbsp;&nbsp;&nbsp;&nbsp;宅，至兄弟讼阋，家法遂替云。<br /><br />&nbsp;&nbsp;&nbsp;&nbsp;杜景纾冀州武邑人。性严正。举明经中第。累迁殿中侍御史。出为益州录<br /><br />&nbsp;&nbsp;&nbsp;&nbsp;事参军。时隆州司马房嗣业徙州司马，诏未下，欲即视事，先笞责吏以示威。景<br /><br />&nbsp;&nbsp;&nbsp;&nbsp;缥皆唬骸肮虽受命为司马，州未受命，何急数日禄邪？”嗣业怒，不听。景<br /><br />&nbsp;&nbsp;&nbsp;&nbsp;曰：“公持咫尺制，真伪莫辨，即欲搅乱一府，敬业扬州之祸，非此类邪？”叱<br /><br />&nbsp;&nbsp;&nbsp;&nbsp;左右罢去，既乃除荆州司马，吏歌之曰：“录事意，与天通；州司马，折威风。”<br /><br />&nbsp;&nbsp;&nbsp;&nbsp;由是浸知名。<br /><br />&nbsp;&nbsp;&nbsp;&nbsp;入为司刑丞，与徐有功、来俊臣、侯思止专治诏狱，时称“遇除、杜者生，<br /><br />&nbsp;&nbsp;&nbsp;&nbsp;来、侯者死”。改秋官员外郎，与侍郎陆元方按员外郎侯味虚罪，已推，辄释之。<br /><br />&nbsp;&nbsp;&nbsp;&nbsp;武后怒其不待报，元方大惧，景缍涝唬骸氨菹旅髭六品、七品官，文辨已定，<br /><br />&nbsp;&nbsp;&nbsp;&nbsp;待命于外，今虽欲罪臣，奈明诏何？”宰相曰：“诏为司刑设，何预秋官邪？”<br /><br />&nbsp;&nbsp;&nbsp;&nbsp;景缭唬骸摆令一布，无台、寺之异。”后以为守法，擢凤阁舍人。迁洛州司马。<br /><br />&nbsp;&nbsp;&nbsp;&nbsp;延载元年，检校凤阁侍郎、同凤阁鸾台平章事。后尝季秋出梨华示宰相以为<br /><br />&nbsp;&nbsp;&nbsp;&nbsp;祥，众贺曰：“陛下德被草木，故秋再华，周家仁及《行苇》之比。”景缍涝唬<br /><br />&nbsp;&nbsp;&nbsp;&nbsp;“阴阳不相夺伦，渎即为灾。故曰：‘冬无愆阳，夏无伏阴，春无凄风，秋无苦<br /><br />&nbsp;&nbsp;&nbsp;&nbsp;雨。’今草木黄落，而木复华，渎阴阳也。窃恐陛下布德施令，有所亏紊。臣位<br /><br />&nbsp;&nbsp;&nbsp;&nbsp;宰相，助天治物，治而不和，臣之咎也。”顿首请罪。后曰：“真宰相！”会李<br /><br />&nbsp;&nbsp;&nbsp;&nbsp;昭德下狱，景缈嗌昃龋后以为面欺，左迁秦州刺史。入拜司刑卿。圣历元年，<br /><br />&nbsp;&nbsp;&nbsp;&nbsp;复以凤阁侍郎同凤阁鸾台平章事。契丹入寇，陷河北数州，虏已去，武懿宗欲尽<br /><br />&nbsp;&nbsp;&nbsp;&nbsp;论其罪，景缫晕胁从可原，后如其议。罢为秋官尚书。坐漏省内语，降司刑少<br /><br />&nbsp;&nbsp;&nbsp;&nbsp;卿。出为并州长史，道病卒，赠相州刺史。初名元方，垂拱中改今名。<br /><br />&nbsp;&nbsp;&nbsp;&nbsp;李怀远，字广德，邢州柏仁人。少孤，嗜学。宗人欲藉以高荫，怀远辞，退<br /><br />&nbsp;&nbsp;&nbsp;&nbsp;而曰：“因人之势，高士耻之。假荫而官，吾志邪？”擢四科第，累转司礼少卿，<br /><br />&nbsp;&nbsp;&nbsp;&nbsp;出为本州刺史，改冀州，迁扬、益二都督府长史，徙同州刺史。治尚清简。累迁<br /><br />&nbsp;&nbsp;&nbsp;&nbsp;鸾台侍郎，进同凤阁鸾台平章事，封平乡县男。以左散骑常侍同中书门下三品，<br /><br />&nbsp;&nbsp;&nbsp;&nbsp;爵赵郡公，赐实封户三百。以老，听致仕。中宗还京师，召知东都留守，复加同<br /><br />&nbsp;&nbsp;&nbsp;&nbsp;中书门下三品。<br /><br />&nbsp;&nbsp;&nbsp;&nbsp;怀远久贵，益素约，不治居室。尝乘款段马，仆射豆卢钦望谓曰：“公贵显，<br /><br />&nbsp;&nbsp;&nbsp;&nbsp;顾当然邪？”答曰：“吾幸其驯，不愿它骏。”神龙二年卒，帝赐锦衾敛，自为<br /><br />&nbsp;&nbsp;&nbsp;&nbsp;文祭之，赠侍中，谥曰成。<br /><br />&nbsp;&nbsp;&nbsp;&nbsp;子景伯，景龙中为谏议大夫。中宗宴侍臣及朝集使。酒酣，各命为《回波词》，<br /><br />&nbsp;&nbsp;&nbsp;&nbsp;或以谄言媚上，或要丐谬宠，至景伯，独为箴规语以讽帝，帝不悦。中书令萧至<br /><br />&nbsp;&nbsp;&nbsp;&nbsp;忠曰：“真谏官也。”景云中，进太子右庶子。时有建言置都督府非是，诏群臣<br /><br />&nbsp;&nbsp;&nbsp;&nbsp;普议，景伯与太子舍人卢Y议：“今天下诸州分隶都督，专生杀刑赏。使授非<br /><br />&nbsp;&nbsp;&nbsp;&nbsp;其人，则权重衅生，非强干弱枝、经邦轨物之谊。愿罢都督，留御史，以时按察，<br /><br />&nbsp;&nbsp;&nbsp;&nbsp;秩卑任重，以制奸宄便。”繇是停都督。终右散骑常侍。<br /><br />&nbsp;&nbsp;&nbsp;&nbsp;子彭年，有才，剖析明悟。历迁中书舍人、吏部侍郎。与李林甫善。常慕山<br /><br />&nbsp;&nbsp;&nbsp;&nbsp;东著姓，为婚姻，引就清列。典选七年，卒以赃败，长流临贺郡。天宝十二载，<br /><br />&nbsp;&nbsp;&nbsp;&nbsp;擢为济阴太守，徙冯翊。天子幸蜀，陷於贼，胁以伪官，忧愤死，赠礼部尚书。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937620);">加入书签</a><a
                        href="937577.html">上一页</a>&larr;<a href="index.html">返回列表</a>&rarr;<a
                            href="937667.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937577.html"; var next_page = "937667.html"; var index_page = "index.html"; var sortid = "9"; var article_id = "14231"; var chapter_id = "937620"; var articlename = "新唐书"; var chaptername = " 卷一百一十六 列传第四十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>