<!DOCTYPE html>
<html>
<head>
<meta charset="gbk" />
<title>新唐书- 卷二十七上 志第十七上-在线阅读-哈西文学网</title>
<meta name="keywords" content="欧阳修、宋祁，新唐书， 卷二十七上 志第十七上全文， 卷二十七上 志第十七上在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二十七上 志第十七上全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/910557.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/910557.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七上 志第十七上</h1>
            <div class="link xb">
                <a href="910518.html">上一页</a>&larr;<a href="index.html">返回列表</a>&rarr;<a
                    href="910593.html">下一页</a></div>			
            <div id="BookText">&nbsp;&nbsp;&nbsp;&nbsp;◎历三上<br /><br />&nbsp;&nbsp;&nbsp;&nbsp;开元九年，《麟德历》署日蚀比不效，诏僧一行作新历，推大衍数立术以应<br /><br />&nbsp;&nbsp;&nbsp;&nbsp;之，较经史所书气朔、日名、宿度可考者皆合。十五年，草成而一行卒，诏特进<br /><br />&nbsp;&nbsp;&nbsp;&nbsp;张说与历官陈玄景等次为《历术》七篇、《略例》一篇、《历议》十篇，玄宗顾<br /><br />&nbsp;&nbsp;&nbsp;&nbsp;访者则称制旨。明年，说表上之，起十七年颁于有司。时善算瞿坛N者，怨不<br /><br />&nbsp;&nbsp;&nbsp;&nbsp;得预改历事，二十一年，与玄景奏：“《大衍》写《九执历》，其术未尽。”太<br /><br />&nbsp;&nbsp;&nbsp;&nbsp;子右司御率南宫说亦非之。诏侍御史李麟、太史令桓执圭较灵台候簿，《大衍》<br /><br />&nbsp;&nbsp;&nbsp;&nbsp;十得七、八，《麟德》才三、四，九执一、二焉。乃罪说等，而是否决。<br /><br />&nbsp;&nbsp;&nbsp;&nbsp;自《太初》至《麟德》，历有二十三家，与天虽近而未密也。至一行，密矣，<br /><br />&nbsp;&nbsp;&nbsp;&nbsp;其倚数立法固无以易也。后世虽有改作者，皆依仿而已，故详录之。《略例》，<br /><br />&nbsp;&nbsp;&nbsp;&nbsp;所以明述作本旨也；《历议》，所以考古今得失也。其说皆足以为将来折衷。略<br /><br />&nbsp;&nbsp;&nbsp;&nbsp;其大要，著于篇者十有二。<br /><br />&nbsp;&nbsp;&nbsp;&nbsp;其一《历本议》曰：<br /><br />&nbsp;&nbsp;&nbsp;&nbsp;《易》：“天数五，地数五，五位相得而各有合，所以成变化而行鬼神也。”<br /><br />&nbsp;&nbsp;&nbsp;&nbsp;天数始于一，地数始于二，合二始以位刚柔。天数终于九，地数终于十，合二终<br /><br />&nbsp;&nbsp;&nbsp;&nbsp;以纪闰余。天数中于五，地数中于六，合二中以通律历。天有五音，所以司日也。<br /><br />&nbsp;&nbsp;&nbsp;&nbsp;地有六律，所以司辰也。参伍相周，究于六十，圣人以此见天地之心也。自五以<br /><br />&nbsp;&nbsp;&nbsp;&nbsp;降，为五行生数；自六以往，为五材成数。错而乘之，以生数衍成位。一、六而<br /><br />&nbsp;&nbsp;&nbsp;&nbsp;退极，五、十而增极；一、六为爻位之统，五、十为大衍之母。成数乘生数，其<br /><br />&nbsp;&nbsp;&nbsp;&nbsp;算六百，为天中之积。生数乘成数，其算亦六百，为地中之积。合千有二百，以<br /><br />&nbsp;&nbsp;&nbsp;&nbsp;五十约之，则四象周六爻也；二十四约之，则太极包四十九用也。综成数，约中<br /><br />&nbsp;&nbsp;&nbsp;&nbsp;积，皆十五。综生数，约中积，皆四十。兼而为天地之数，以五位取之，复得二<br /><br />&nbsp;&nbsp;&nbsp;&nbsp;中之合矣。蓍数之变，九、六各一，乾坤之象也。七、八各三，六子之象也。故<br /><br />&nbsp;&nbsp;&nbsp;&nbsp;爻数通乎六十，策数行乎二百四十。是以大衍为天地之枢，如环之无端，盖律历<br /><br />&nbsp;&nbsp;&nbsp;&nbsp;之大纪也。<br /><br />&nbsp;&nbsp;&nbsp;&nbsp;夫数象微于三、四，而章于七、八。卦有三微，策有四象，故二微之合，在<br /><br />&nbsp;&nbsp;&nbsp;&nbsp;始中之际焉。蓍以七备，卦以八周，故二章之合，而在中终之际焉。中极居五六<br /><br />&nbsp;&nbsp;&nbsp;&nbsp;间，由辟阖之交，而在章微之际者，人神之极也。天地中积，千有二百，揲之以<br /><br />&nbsp;&nbsp;&nbsp;&nbsp;四，为爻率三百；以十位乘之，而二章之积三千；以五材乘八象，为二微之积四<br /><br />&nbsp;&nbsp;&nbsp;&nbsp;十。兼章微之积，则气朔之分母也。以三极参之，倍六位除之，凡七百六十，是<br /><br />&nbsp;&nbsp;&nbsp;&nbsp;谓辰法，而齐于代轨。以十位乘之，倍大衍除之，凡三百四，是谓刻法，而齐于<br /><br />&nbsp;&nbsp;&nbsp;&nbsp;德运。半气朔之母，千五百二十，得天地出符之数，因而三之，凡四千五百六十，<br /><br />&nbsp;&nbsp;&nbsp;&nbsp;当七精返初之会也。《易》始于三微而生一象，四象成而后八卦章。三变皆刚，<br /><br />&nbsp;&nbsp;&nbsp;&nbsp;太阳之象。三变皆柔，太阴之象。一刚二柔，少阳之象。一柔二刚，少阴之象。<br /><br />&nbsp;&nbsp;&nbsp;&nbsp;少阳之刚，有始、有壮、有究。少阴之柔，有始、有壮、有究。兼三才而两之，<br /><br />&nbsp;&nbsp;&nbsp;&nbsp;神明动乎其中。故四十九象，而大业之用周矣。数之德圆，故纪之以三而变于七。<br /><br />&nbsp;&nbsp;&nbsp;&nbsp;象之德方，故纪之以四而变于八。<br /><br />&nbsp;&nbsp;&nbsp;&nbsp;人在天地中，以阅盈虚之变，则闰余之初，而气朔所虚也。以终合通大衍之<br /><br />&nbsp;&nbsp;&nbsp;&nbsp;母，亏其地十，凡九百四十为通数。终合除之，得中率四十九，余十九分之九，<br /><br />&nbsp;&nbsp;&nbsp;&nbsp;终岁之弦，而斗分复初之朔也。地于终极之际，亏十而从天，所以远疑阳之战也。<br /><br />&nbsp;&nbsp;&nbsp;&nbsp;夫十九分之九，盈九而虚十也。乾盈九，隐乎龙战之中，故不见其首。坤虚十，<br /><br />&nbsp;&nbsp;&nbsp;&nbsp;以导潜龙之气，故不见其成。周日之朔分，周岁之闰分，与一章之弦，一之月，<br /><br />&nbsp;&nbsp;&nbsp;&nbsp;皆合于九百四十，盖取诸中率也。<br /><br />&nbsp;&nbsp;&nbsp;&nbsp;一策之分十九，而章法生；一揲之分七十六，而法生。一之日二万七千<br /><br />&nbsp;&nbsp;&nbsp;&nbsp;七百五十七，以通数约之，凡二十九日余四百九十九，而日月相交于朔，此六爻<br /><br />&nbsp;&nbsp;&nbsp;&nbsp;之纪也。以卦当岁，以爻当月，以策当日，凡三十二岁而小终，二百八十五小终<br /><br />&nbsp;&nbsp;&nbsp;&nbsp;而与卦运大终，二百八十五，则参伍二终之合也。数象既合，而遁行之变在乎其<br /><br />&nbsp;&nbsp;&nbsp;&nbsp;间矣。<br /><br />&nbsp;&nbsp;&nbsp;&nbsp;所谓遁行者，以爻率乘朔余，为十四万九千七百，以四十九用、二十四象虚<br /><br />&nbsp;&nbsp;&nbsp;&nbsp;之，复以爻率约之，为四百九十八、微分七十五太半，则章微之中率也。二十四<br /><br />&nbsp;&nbsp;&nbsp;&nbsp;象，象有四十九蓍，凡千一百七十六。故虚遁之数七十三，半气朔之母，以三极<br /><br />&nbsp;&nbsp;&nbsp;&nbsp;乘参伍，以两仪乘二十四变，因而并之，得千六百一十三，为朔余。四揲气朔之<br /><br />&nbsp;&nbsp;&nbsp;&nbsp;母，以八气九精遁其十七，得七百四十三，为气余。岁八万九千七百七十三而气<br /><br />&nbsp;&nbsp;&nbsp;&nbsp;朔会，是谓章率。岁二亿七千二百九十万九百二十而无小余，合于夜半，是谓<br /><br />&nbsp;&nbsp;&nbsp;&nbsp;率。岁百六十三亿七千四百五十九万五千二百而大余与岁建俱终，是谓元率。此<br /><br />&nbsp;&nbsp;&nbsp;&nbsp;不易之道也。<br /><br />&nbsp;&nbsp;&nbsp;&nbsp;策以纪日，象以纪月。故乾坤之策三百六十，为日度之准。乾坤之用四十九<br /><br />&nbsp;&nbsp;&nbsp;&nbsp;象，为月弦之检。日之一度，不盈全策；月之一弦，不盈全用。故策余万五千九<br /><br />&nbsp;&nbsp;&nbsp;&nbsp;百四十三，则十有二中所盈也。用差万七千一百二十四，则十有二朔所虚也。综<br /><br />&nbsp;&nbsp;&nbsp;&nbsp;盈虚之数，五岁而再闰。中节相距，皆当三五；弦望相距，皆当二七。升绛之应，<br /><br />&nbsp;&nbsp;&nbsp;&nbsp;发敛之候，皆纪之以策而从日者也。表里之行，IH之变，皆纪之以用而从月<br /><br />&nbsp;&nbsp;&nbsp;&nbsp;者也。<br /><br />&nbsp;&nbsp;&nbsp;&nbsp;积算曰演纪，日法曰通法，月气曰中朔，朔实曰揲法，岁分曰策实，周天曰<br /><br />&nbsp;&nbsp;&nbsp;&nbsp;乾实，余分曰虚分。气策曰三元，一元之策，则天一遁行也。月策曰四象，一象<br /><br />&nbsp;&nbsp;&nbsp;&nbsp;之策，则朔、弦、望相距也。五行用事，曰发敛。候策曰天中，卦策曰地中，半<br /><br />&nbsp;&nbsp;&nbsp;&nbsp;卦曰贞悔。旬周曰爻数，小分母曰象统。日行曰躔，其差曰盈缩，积盈缩曰先后。<br /><br />&nbsp;&nbsp;&nbsp;&nbsp;古者平朔，月朝见曰H，夕见曰I。今以日之所盈缩、月之所迟疾损益之，或<br /><br />&nbsp;&nbsp;&nbsp;&nbsp;进退其日，以为定朔。舒亟之度，乃数使然，躔离相错，偕以损益，故同谓之I<br /><br />&nbsp;&nbsp;&nbsp;&nbsp;H。月行曰离，迟疾曰转度，母曰转法。迟疾有衰，其变者势也。月逶迤驯屈，<br /><br />&nbsp;&nbsp;&nbsp;&nbsp;行不中道，进退迟速，不率其常。过中则为速，不及中则为迟。积迟谓之屈，积<br /><br />&nbsp;&nbsp;&nbsp;&nbsp;速谓之伸。阳，执中以出令，故曰先后；阴，含章以听命，故曰屈伸。日不及中<br /><br />&nbsp;&nbsp;&nbsp;&nbsp;则损之，过则益之。月不及中则益之，过则损之，尊卑之用睽，而及中之志同。<br /><br />&nbsp;&nbsp;&nbsp;&nbsp;观晷景之进退，知轨道之升降。轨与晷名舛而义合，其差则水漏之所从也。总名<br /><br />&nbsp;&nbsp;&nbsp;&nbsp;曰轨漏。中晷长短谓之陟降。景长则夜短，景短则夜长。积其陟降，谓之消息。<br /><br />&nbsp;&nbsp;&nbsp;&nbsp;游交曰交会，交而周曰交终。交终不及朔，谓之朔差。交中不及望，谓之望差。<br /><br />&nbsp;&nbsp;&nbsp;&nbsp;日道表曰阳历，其里曰阴历。五星见伏周，谓之终率。以分从日谓之终日，其差<br /><br />&nbsp;&nbsp;&nbsp;&nbsp;为进退。<br /><br />&nbsp;&nbsp;&nbsp;&nbsp;其二《中气议》曰：<br /><br />&nbsp;&nbsp;&nbsp;&nbsp;历气始于冬至，稽其实，盖取诸晷景。《春秋传》僖公五年正月辛亥朔，日<br /><br />&nbsp;&nbsp;&nbsp;&nbsp;南至。以《周历》推之，入壬子第四章，以辛亥一分合朔冬至，《殷历》则壬<br /><br />&nbsp;&nbsp;&nbsp;&nbsp;子首也。昭公二十年二月己丑朔，日南至。鲁史失闰，至不在正。左氏记之，<br /><br />&nbsp;&nbsp;&nbsp;&nbsp;以惩司历之罪。《周历》得己丑二分，《殷历》得庚寅一分。《殷历》南至常在<br /><br />&nbsp;&nbsp;&nbsp;&nbsp;十月晦，则中气后天也。《周历》蚀朔差《经》或二日，则合朔先天也。《传》<br /><br />&nbsp;&nbsp;&nbsp;&nbsp;所据者《周历》也，《纬》所据者《殷历》也。气合于《传》，朔合于《纬》，<br /><br />&nbsp;&nbsp;&nbsp;&nbsp;斯得之矣。《戊寅历》月气专合于《纬》，《麟德历》专合于《传》，偏取之，<br /><br />&nbsp;&nbsp;&nbsp;&nbsp;故两失之。又《命历序》以为孔子修《春秋》用《殷历》，使其数可传于后。考<br /><br />&nbsp;&nbsp;&nbsp;&nbsp;其蚀朔不与《殷历》合，及开元十二年，朔差五日矣，气差八日矣。上不合于《<br /><br />&nbsp;&nbsp;&nbsp;&nbsp;经》，下不足以传于后代，盖哀、平间治甲寅元历者托之，非古也。又汉太史令<br /><br />&nbsp;&nbsp;&nbsp;&nbsp;张寿王说黄帝《调历》以非《太初》。有司劾：“官有黄帝《调历》不与寿王同，<br /><br />&nbsp;&nbsp;&nbsp;&nbsp;寿王所治乃《殷历》也。”汉自中兴以来，图谶漏泄，而《考灵曜》、《命历序》<br /><br />&nbsp;&nbsp;&nbsp;&nbsp;皆有甲寅元，其所起在《四分历》庚申元后百一十四岁。延光初中谒者诵、灵<br /><br />&nbsp;&nbsp;&nbsp;&nbsp;帝时五官郎中冯光等，皆请用之，卒不施行。《纬》所载壬子冬至，则其遗术也。<br /><br />&nbsp;&nbsp;&nbsp;&nbsp;《鲁历》南至又先《周历》四分日之三，而朔后九百四十分日之五十一，故僖公<br /><br />&nbsp;&nbsp;&nbsp;&nbsp;五年辛亥为十二月晦，壬子为正月朔。又推日蚀密于《殷历》，其以闰余一为章<br /><br />&nbsp;&nbsp;&nbsp;&nbsp;首，亦取合于当时也。<br /><br />&nbsp;&nbsp;&nbsp;&nbsp;开元十二年十一月，阳城测景，以癸未极长，较其前后所差，则夜半前尚有<br /><br />&nbsp;&nbsp;&nbsp;&nbsp;余分。新历大余十九，加时九十九刻，而《皇极》、《戊寅》、《麟德历》皆得<br /><br />&nbsp;&nbsp;&nbsp;&nbsp;甲申，以《玄始历》气分二千四百四十三为率，推而上之，则失《春秋》辛亥，<br /><br />&nbsp;&nbsp;&nbsp;&nbsp;是减分太多也。以《皇极历》气分二千四百四十五为率，推而上之，虽合《春秋》，<br /><br />&nbsp;&nbsp;&nbsp;&nbsp;而失元嘉十九年乙巳冬至及开皇五年甲戌冬至、七年癸未夏至；若用《麟德历》<br /><br />&nbsp;&nbsp;&nbsp;&nbsp;率二千四百四十七，又失《春秋》己丑，是减分太少也。故新历以二千四百四十<br /><br />&nbsp;&nbsp;&nbsp;&nbsp;四为率，而旧所失者皆中矣。<br /><br />&nbsp;&nbsp;&nbsp;&nbsp;汉会稽东部尉刘洪以《四分》疏阔，由斗分多，更以五百八十九为纪法，百<br /><br />&nbsp;&nbsp;&nbsp;&nbsp;四十五为斗分，减余太甚，是以不及四十年而加时渐觉先天。韩翊、杨伟、刘智<br /><br />&nbsp;&nbsp;&nbsp;&nbsp;等皆稍损益，更造新术，而皆依谶纬“三百岁改宪”之文，考《经》之合朔多中，<br /><br />&nbsp;&nbsp;&nbsp;&nbsp;较《传》之南至则否。《玄始历》以为十九年七闰，皆有余分，是以中气渐差。<br /><br />&nbsp;&nbsp;&nbsp;&nbsp;据浑天，二分为东西之中，而晷景不等；二至为南北之极，而进退不齐。此古人<br /><br />&nbsp;&nbsp;&nbsp;&nbsp;所未达也。更因刘洪纪法，增十一年以为章岁，而减闰余十九分之一。春秋后五<br /><br />&nbsp;&nbsp;&nbsp;&nbsp;十四年，岁在甲寅，直应钟章首，与《景初历》闰余皆尽。虽减章闰，然中气加<br /><br />&nbsp;&nbsp;&nbsp;&nbsp;时尚差，故未合于《春秋》。其斗分几得中矣。<br /><br />&nbsp;&nbsp;&nbsp;&nbsp;后代历家，皆因循《玄始》，而损益或过差。大抵古历未减斗分，其率自二<br /><br />&nbsp;&nbsp;&nbsp;&nbsp;千五百以上。《乾象》至于《元嘉历》，未减闰余，其率自二千四百六十以上。<br /><br />&nbsp;&nbsp;&nbsp;&nbsp;《玄始》、《大明》至《麟德历》皆减分破章，其率自二千四百二十九以上。较<br /><br />&nbsp;&nbsp;&nbsp;&nbsp;前代史官注记，惟元嘉十三年十一月甲戌景长，《皇极》、《麟德》、《开元历》<br /><br />&nbsp;&nbsp;&nbsp;&nbsp;皆得癸酉，盖日度变常尔。祖冲之既失甲戌冬至，以为加时太早，增小余以附会<br /><br />&nbsp;&nbsp;&nbsp;&nbsp;之。而十二年戊辰景辰，得己巳；十七年甲午景长，得乙未；十八年己亥景长，<br /><br />&nbsp;&nbsp;&nbsp;&nbsp;得庚子。合一失三，其失愈多。刘孝孙、张胄玄因之，小余益强，又以十六年己<br /><br />&nbsp;&nbsp;&nbsp;&nbsp;丑景长为庚寅矣。治历者纠合众同，以稽其所异，苟独异焉，则失行可知。今曲<br /><br />&nbsp;&nbsp;&nbsp;&nbsp;就其一，而少者失三，多者失五，是舍常数而从失行也。周建德六年，以壬辰景<br /><br />&nbsp;&nbsp;&nbsp;&nbsp;长，而《麟德》、《开元历》皆得癸巳。开皇七年，以癸未景短，而《麟德》、<br /><br />&nbsp;&nbsp;&nbsp;&nbsp;《开元历》皆得壬午。先后相戾，不可叶也，皆日行盈缩使然。<br /><br />&nbsp;&nbsp;&nbsp;&nbsp;凡历术在于常数，而不在于变行。既叶中行之率，则可以两齐先后之变矣。<br /><br />&nbsp;&nbsp;&nbsp;&nbsp;《麟德》已前，实录所记，乃依时历书之，非候景所得。又比年候景，长短不均，<br /><br />&nbsp;&nbsp;&nbsp;&nbsp;由加时有早晏，行度有盈缩也。<br /><br />&nbsp;&nbsp;&nbsp;&nbsp;自春秋以来，至开元十二年，冬、夏至凡三十一事，《戊寅历》得十六，《<br /><br />&nbsp;&nbsp;&nbsp;&nbsp;麟德历》得二十三，《开元历》得二十四。<br /><br />&nbsp;&nbsp;&nbsp;&nbsp;其三《合朔议》曰：<br /><br />&nbsp;&nbsp;&nbsp;&nbsp;日月合度谓之朔。无所取之，取之蚀也。《春秋》日蚀有甲乙者三十四。<br /><br />&nbsp;&nbsp;&nbsp;&nbsp;《殷历》、《鲁历》先一日者十三，后一日者三；《周历》先一日者二十二，先<br /><br />&nbsp;&nbsp;&nbsp;&nbsp;二日者九。其伪可知矣。<br /><br />&nbsp;&nbsp;&nbsp;&nbsp;庄公三十年九月庚午朔，襄公二十一年九月庚戌朔，定公五年三月辛亥朔，<br /><br />&nbsp;&nbsp;&nbsp;&nbsp;当以盈缩、迟速为定朔。《殷历》虽合，适然耳，非正也。僖公五年正月辛亥朔，<br /><br />&nbsp;&nbsp;&nbsp;&nbsp;十二月丙子朔，十四年三月己丑朔；文公元年五月辛酉朔，十一年三月甲申晦；<br /><br />&nbsp;&nbsp;&nbsp;&nbsp;襄公十九年五月壬辰晦；昭公元年十二月甲辰朔，二十年二月己丑朔，二十三年<br /><br />&nbsp;&nbsp;&nbsp;&nbsp;正月壬寅朔、七月戊辰晦：皆与《周历》合。其所记多周、齐、晋事，盖周王所<br /><br />&nbsp;&nbsp;&nbsp;&nbsp;颁，齐、晋用之。僖公十五年九月己卯晦，十六年正月戊申朔；成公十六年六月<br /><br />&nbsp;&nbsp;&nbsp;&nbsp;甲午晦；襄公十八年十月丙寅晦，十一月丁卯朔，二十六年三月甲寅朔，二十七<br /><br />&nbsp;&nbsp;&nbsp;&nbsp;年六月丁未朔：与《殷历》、《鲁历》合。此非合蚀，故仲尼因循时史，而所记<br /><br />&nbsp;&nbsp;&nbsp;&nbsp;多宋、鲁事，与齐、晋不同可知矣。<br /><br />&nbsp;&nbsp;&nbsp;&nbsp;昭公十二年十月壬申朔，原舆人逐原伯绞，与《鲁历》、《周历》皆差一日，<br /><br />&nbsp;&nbsp;&nbsp;&nbsp;此丘明即其所闻书之也。僖公二十二年十一月己巳朔，宋、楚战于泓。《周》、<br /><br />&nbsp;&nbsp;&nbsp;&nbsp;《殷》、《鲁历》皆先一日，楚人所赴也。昭公二十年六月丁巳晦，卫侯与北宫<br /><br />&nbsp;&nbsp;&nbsp;&nbsp;喜盟；七月戊午朔，遂盟国人。三历皆先二日，卫人所赴也。此则列国之历不可<br /><br />&nbsp;&nbsp;&nbsp;&nbsp;以一术齐矣。而《长历》日子不在其月，则改易闰余，欲以求合。故闰月相距，<br /><br />&nbsp;&nbsp;&nbsp;&nbsp;近则十余月，远或七十余月，此杜预所甚缪也。夫合朔先天，则《经》书日蚀以<br /><br />&nbsp;&nbsp;&nbsp;&nbsp;纠之。中气后天，则《传》书南至以明之。其在晦、二日，则原乎定朔以得之。<br /><br />&nbsp;&nbsp;&nbsp;&nbsp;列国之历或殊，则稽于六家之术以知之。此四者，皆治历之大端，而预所未晓故<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;新历本《春秋》日蚀、古史交会加时及史官候簿所详，稽其进退之中，以立<br /><br />&nbsp;&nbsp;&nbsp;&nbsp;常率。然后以日躔、月离、先后、屈伸之变，偕损益之。故经朔虽得其中，而躔<br /><br />&nbsp;&nbsp;&nbsp;&nbsp;离或失其正；若躔离各得其度，而经朔或失其中，则参求累代，必有差矣。三者<br /><br />&nbsp;&nbsp;&nbsp;&nbsp;迭相为经，若权衡相持，使千有五百年间朔必在昼，望必在夜，其加时又合，则<br /><br />&nbsp;&nbsp;&nbsp;&nbsp;三术之交，自然各当其正，此最微者也。若乾度盈虚，与时消息，告谴于经数之<br /><br />&nbsp;&nbsp;&nbsp;&nbsp;表，变常于潜遁之中，则圣人且犹不质，非筹历之所能及矣。<br /><br />&nbsp;&nbsp;&nbsp;&nbsp;昔人考天事，多不知定朔。假蚀在二日，而常朔之晨，月见东方；食在晦日，<br /><br />&nbsp;&nbsp;&nbsp;&nbsp;则常朔之夕，月见西方。理数然也。而或以为IH变行，或以为历术疏阔，遇<br /><br />&nbsp;&nbsp;&nbsp;&nbsp;常朔朝见则增朔余，夕见则减朔余，此纪历所以屡迁也。汉编、李梵等又以晦<br /><br />&nbsp;&nbsp;&nbsp;&nbsp;犹月见，欲令首先大。贾逵曰：“《春秋》书朔、晦者，朔必有朔，晦必有晦，<br /><br />&nbsp;&nbsp;&nbsp;&nbsp;晦、朔必在其月前也。先大，则一月再朔，后月无朔，是朔不可必也。、梵等<br /><br />&nbsp;&nbsp;&nbsp;&nbsp;欲谐偶十六日、月I昏、晦当灭而已。又晦与合朔同时，不得异日。”考逵等所<br /><br />&nbsp;&nbsp;&nbsp;&nbsp;言，盖知之矣。晦朔之交，始终相际，则光尽明生之限，度数宜均。故合于子正，<br /><br />&nbsp;&nbsp;&nbsp;&nbsp;则晦日之朝，犹朔日之夕也，是以月皆不见；若合于午正，则晦日之晨，犹二日<br /><br />&nbsp;&nbsp;&nbsp;&nbsp;之昏也，是以月或皆见。若阴阳迟速，轨漏加时不同，举其中数率，去日十三度<br /><br />&nbsp;&nbsp;&nbsp;&nbsp;以上而月见，乃其常也。且晦日之光未尽也，如二日之明已生也。一以为是，一<br /><br />&nbsp;&nbsp;&nbsp;&nbsp;以为非。又常朔进退，则定朔之晦、二也。或以为变，或以为常。是未通于四三<br /><br />&nbsp;&nbsp;&nbsp;&nbsp;交质之论也。<br /><br />&nbsp;&nbsp;&nbsp;&nbsp;综近代诸历，以百万为率齐之，其所差，少或一分，多至十数失一分。考《<br /><br />&nbsp;&nbsp;&nbsp;&nbsp;春秋》才差一刻，而百数年间不足成IH之异。施行未几，旋复疏阔，由未知<br /><br />&nbsp;&nbsp;&nbsp;&nbsp;躔离经朔相求耳。李业兴、甄鸾等欲求天验，辄加减月分，迁革不已，IH相<br /><br />&nbsp;&nbsp;&nbsp;&nbsp;戾，又未知昏明之限与定朔故也。杨伟采《乾象》为迟疾阴阳历，虽知加时后天，<br /><br />&nbsp;&nbsp;&nbsp;&nbsp;蚀不在朔，而未能有以更之也。<br /><br />&nbsp;&nbsp;&nbsp;&nbsp;何承天欲以盈缩定朔望小余。钱乐之以为：“推交会时刻虽审，而月频三大<br /><br />&nbsp;&nbsp;&nbsp;&nbsp;二小。日蚀不唯在朔，亦有在晦、二者。”皮延宗又以为：“纪首合朔，大小余<br /><br />&nbsp;&nbsp;&nbsp;&nbsp;当尽，若每月定之，则纪首位盈，当退一日，便应以故岁之晦为新纪之首。立法<br /><br />&nbsp;&nbsp;&nbsp;&nbsp;之制，如为不便。”承天乃止。虞广刂曰：“所谓朔在会合，苟躔次既同，何患<br /><br />&nbsp;&nbsp;&nbsp;&nbsp;于频大也？日月相离，何患于频小也？”《春秋》日蚀不书朔者八，《公羊》曰：<br /><br />&nbsp;&nbsp;&nbsp;&nbsp;“二日也。”《谷梁》曰：“晦也。”《左氏》曰：“官失之也。”。刘孝孙推<br /><br />&nbsp;&nbsp;&nbsp;&nbsp;俱得朔日，以丘明为是，乃与刘焯皆议定朔，为有司所抑不得行。傅仁均始为定<br /><br />&nbsp;&nbsp;&nbsp;&nbsp;朔，而曰“晦不东见，朔不西I”，以为昏晦当灭，亦、梵之论。淳风因循《<br /><br />&nbsp;&nbsp;&nbsp;&nbsp;皇极》，《皇极》密于《麟德》，以朔余乘三千四十，乃一万除之，就全数得千<br /><br />&nbsp;&nbsp;&nbsp;&nbsp;六百一十三。又以九百四十乘之，以三千四十而一，得四百九十八秒七十五太强，<br /><br />&nbsp;&nbsp;&nbsp;&nbsp;是为《四分》余率。<br /><br />&nbsp;&nbsp;&nbsp;&nbsp;刘洪以古历斗分太强，久当后天，乃先正斗分，而后求朔法，故朔余之母烦<br /><br />&nbsp;&nbsp;&nbsp;&nbsp;矣。韩翊以《乾象》朔分太弱，久当先天，乃先考朔分，而后覆求度法，故度余<br /><br />&nbsp;&nbsp;&nbsp;&nbsp;之母烦矣。何承天反覆相求，使气朔之母合简易之率，而星数不得同元矣。李业<br /><br />&nbsp;&nbsp;&nbsp;&nbsp;兴、宋景业、甄鸾、张宾欲使六甲之首众术同元，而气朔余分，其细甚矣。《麟<br /><br />&nbsp;&nbsp;&nbsp;&nbsp;德历》有总法，《开元历》有通法，故积岁如月分之数，而后闰余偕尽。<br /><br />&nbsp;&nbsp;&nbsp;&nbsp;考汉元光已来史官注记，日蚀有加时者凡三十七事，《麟德历》得五，《开<br /><br />&nbsp;&nbsp;&nbsp;&nbsp;元历》得二十二。<br /><br />&nbsp;&nbsp;&nbsp;&nbsp;其四《没灭略例》曰：<br /><br />&nbsp;&nbsp;&nbsp;&nbsp;古者以中气所盈之日为没，没分偕尽者为灭；《开元历》以中分所盈为没，<br /><br />&nbsp;&nbsp;&nbsp;&nbsp;朔分所虚为灭。综终岁没分，谓之策余；终岁灭分，谓之用差。皆归于揲易再<br /><br />&nbsp;&nbsp;&nbsp;&nbsp;A而后挂也。<br /><br />&nbsp;&nbsp;&nbsp;&nbsp;其五《卦候议》曰：<br /><br />&nbsp;&nbsp;&nbsp;&nbsp;七十二候，原于周公《时训》。《月令》虽颇有增益，然先后之次则同。自<br /><br />&nbsp;&nbsp;&nbsp;&nbsp;后魏始载于历，乃依《易轨》所传，不合经义。今改从古。<br /><br />&nbsp;&nbsp;&nbsp;&nbsp;其六《卦议》曰：<br /><br />&nbsp;&nbsp;&nbsp;&nbsp;十二月卦出于《孟氏章句》，其说《易》本于气，而后以人事明之。京氏又<br /><br />&nbsp;&nbsp;&nbsp;&nbsp;以卦爻配期之日，坎、离、震、兑，其用事自分、至之首，皆得八十分日之七十<br /><br />&nbsp;&nbsp;&nbsp;&nbsp;三。颐、晋、井、大畜，皆五日十四分，余皆六日七分，止于占灾眚与吉凶善败<br /><br />&nbsp;&nbsp;&nbsp;&nbsp;之事。至于观阴阳之变，则错乱而不明。自《乾象历》以降，皆因京氏。惟《天<br /><br />&nbsp;&nbsp;&nbsp;&nbsp;保历》依《易通统轨图》。自八十有二节、五卦、初爻，相次用事，及上爻而与<br /><br />&nbsp;&nbsp;&nbsp;&nbsp;中气偕终，非京氏本旨及《七略》所传。按郎所传，卦皆六日七分，不以初爻<br /><br />&nbsp;&nbsp;&nbsp;&nbsp;相次用事，齐历谬矣。又京氏减七十三分，为四正之候，其说不经，欲附会《纬》<br /><br />&nbsp;&nbsp;&nbsp;&nbsp;文《七日来复》而已。<br /><br />&nbsp;&nbsp;&nbsp;&nbsp;夫阳精道消，静而无迹，不过极其正数，至七而通矣。七者，阳之正也，安<br /><br />&nbsp;&nbsp;&nbsp;&nbsp;在益其小余，令七日而后雷动地中乎？当据孟氏，自冬至初，中孚用事，一月之<br /><br />&nbsp;&nbsp;&nbsp;&nbsp;策，九六、七八，是为三十。而卦以地六，候以天五，五六相乘，消息一变，十<br /><br />&nbsp;&nbsp;&nbsp;&nbsp;有二变而岁复初。坎、震、离、兑，二十四气，次主一爻，其初则二至、二分也。<br /><br />&nbsp;&nbsp;&nbsp;&nbsp;坎以阴包阳，故自北正，微阳动于下，升而未达，极于二月，凝涸之气消，坎运<br /><br />&nbsp;&nbsp;&nbsp;&nbsp;终焉。春分出于震，始据万物之元，为主于内，则群阴化而从之，极于南正，而<br /><br />&nbsp;&nbsp;&nbsp;&nbsp;丰大之变穷，震功究焉。离以阳包阴，故自南正，微阴生于地下，积而未章，至<br /><br />&nbsp;&nbsp;&nbsp;&nbsp;于八月，文明之质衰，离运终焉。仲秋阴形于兑，始循万物之末，为主于内，群<br /><br />&nbsp;&nbsp;&nbsp;&nbsp;阳降而承之，极于北正，而天泽之施穷，兑功究焉。故阳七之静始于坎，阳九之<br /><br />&nbsp;&nbsp;&nbsp;&nbsp;动始于震，阴八之静始于离，阴六之动始于兑。故四象之变，皆兼六爻，而中节<br /><br />&nbsp;&nbsp;&nbsp;&nbsp;之应备矣。《易》爻当日，十有二中，直全卦之初；十有二节，直全卦之中。齐<br /><br />&nbsp;&nbsp;&nbsp;&nbsp;历又以节在贞，气在悔，非是。<br /><br />&nbsp;&nbsp;&nbsp;&nbsp;其七《日度议》曰：<br /><br />&nbsp;&nbsp;&nbsp;&nbsp;古历，日有常度，天周为岁终，故系星度于节气。其说似是而非，故久而益<br /><br />&nbsp;&nbsp;&nbsp;&nbsp;差。虞喜觉之，使天为天，岁为岁，乃立差以追其变，使五十年退一度。何承天<br /><br />&nbsp;&nbsp;&nbsp;&nbsp;以为太过，乃倍其年，而反不及。《皇极》取二家中数为七十五年，盖近之矣。<br /><br />&nbsp;&nbsp;&nbsp;&nbsp;考古史及日官候簿，以通法之三十九分太为一岁之差。自帝尧演纪之端，在虚一<br /><br />&nbsp;&nbsp;&nbsp;&nbsp;度。及今开元甲子，却三十六度，而乾策复初矣。日在虚一，则鸟、火、昴、虚<br /><br />&nbsp;&nbsp;&nbsp;&nbsp;皆以仲月昏中，合于《尧典》。<br /><br />&nbsp;&nbsp;&nbsp;&nbsp;刘炫依《大明历》四十五年差一度，则冬至在虚、危，而夏至火已过中矣。<br /><br />&nbsp;&nbsp;&nbsp;&nbsp;梁武帝据虞广刂历，百八十六年差一度，则唐、虞之际，日在斗、牛间，而冬至<br /><br />&nbsp;&nbsp;&nbsp;&nbsp;昴尚未中。以为皆承闰后节前，月却使然。而此经终始一岁之事，不容顿有四闰，<br /><br />&nbsp;&nbsp;&nbsp;&nbsp;故淳风因为之说曰：“若冬至昴中，则夏至秋分星火、星虚，皆在未正之西。若<br /><br />&nbsp;&nbsp;&nbsp;&nbsp;以夏至火中，秋分虚中，则冬至昴在巳正之东。互有盈缩，不足以为岁差证。”<br /><br />&nbsp;&nbsp;&nbsp;&nbsp;是又不然。今以四象分天，北正玄枵中，虚九度；东正大火中，房二度；南正鹑<br /><br />&nbsp;&nbsp;&nbsp;&nbsp;火中，七星七度；西正大梁中，昴七度。总昼夜刻以约周天，命距中星，则春分<br /><br />&nbsp;&nbsp;&nbsp;&nbsp;南正中天，秋分北正中天。冬至之昏，西正在午东十八度；夏至之昏，东正在午<br /><br />&nbsp;&nbsp;&nbsp;&nbsp;西十八度：轨漏使然也。冬至，日在虚一度，则春分昏张一度中；秋分虚九度中；<br /><br />&nbsp;&nbsp;&nbsp;&nbsp;冬至胃二度中，昴距星直午正之东十二度；夏至尾十一度中，心后星直午正之西<br /><br />&nbsp;&nbsp;&nbsp;&nbsp;十二度。四序进退，不逾午正间。而淳风以为不叶，非也。又王孝通云：“如岁<br /><br />&nbsp;&nbsp;&nbsp;&nbsp;差自昴至壁，则尧前七千余载，冬至，日应在东井。井极北，故暑；斗极南，故<br /><br />&nbsp;&nbsp;&nbsp;&nbsp;寒。寒暑易位，必不然矣。”所谓岁差者，日与黄道俱差也。假冬至日躔大火之<br /><br />&nbsp;&nbsp;&nbsp;&nbsp;中，则春分黄道交于虚九，而南至之轨更出房、心外，距赤道亦二十四度。设在<br /><br />&nbsp;&nbsp;&nbsp;&nbsp;东井，差亦如之。若日在东井，犹去极最近，表景最短，则是分、至常居其所。<br /><br />&nbsp;&nbsp;&nbsp;&nbsp;黄道不迁，日行不退，又安得谓之岁差乎？孝通及淳风以为冬至日在斗十三度，<br /><br />&nbsp;&nbsp;&nbsp;&nbsp;昏东壁中，昴在巽维之左，向明之位，非无星也。水星昏正可以为仲之候，何必<br /><br />&nbsp;&nbsp;&nbsp;&nbsp;援昴于始觌之际，以惑民之视听哉！<br /><br />&nbsp;&nbsp;&nbsp;&nbsp;夏后氏四百三十二年，日却差五度。太康十二年戊子岁冬至，应在女十一度。<br /><br />&nbsp;&nbsp;&nbsp;&nbsp;《书》曰：“乃季秋月朔，辰弗集于房。”刘炫曰：“房，所舍之次也。集，<br /><br />&nbsp;&nbsp;&nbsp;&nbsp;会也。会，合也。不合则日蚀可知。或以房为房星，知不然者，且日之所在正可<br /><br />&nbsp;&nbsp;&nbsp;&nbsp;推而知之。君子慎疑，宁当以日在之宿为文？近代善历者，推仲康时九月合朔，<br /><br />&nbsp;&nbsp;&nbsp;&nbsp;已在房星北矣。”按，古文“集”与“辑”义同。日月嘉会，而阴阳辑睦，则阳<br /><br />&nbsp;&nbsp;&nbsp;&nbsp;不疚乎位，以常其明，阴亦含章示冲，以隐其形。若变而相伤，则不辑矣。房者<br /><br />&nbsp;&nbsp;&nbsp;&nbsp;辰之所次，星者所次之名，其揆一也。又《春秋传》“辰在斗柄”、“天策l<br /><br />&nbsp;&nbsp;&nbsp;&nbsp;l”、“降娄之初”、“辰尾之末”，君子言之，不以为缪，何独慎疑于房星<br /><br />&nbsp;&nbsp;&nbsp;&nbsp;哉？新历仲康五年癸巳岁九月庚戌朔，日蚀在房二度。炫以《五子之歌》，仲康<br /><br />&nbsp;&nbsp;&nbsp;&nbsp;当是其一，肇位四海，复大禹之典，其五年，羲、和失职，则王命徂征。虞<br /><br />&nbsp;&nbsp;&nbsp;&nbsp;广刂以为仲康元年，非也。<br /><br />&nbsp;&nbsp;&nbsp;&nbsp;《国语》单子曰：“辰角见而雨毕，天根见而水涸，本见而草木节解，驷见<br /><br />&nbsp;&nbsp;&nbsp;&nbsp;而陨霜，火见而清风戒寒。”韦昭以为夏后氏之令，周人所因。推夏后氏之初，<br /><br />&nbsp;&nbsp;&nbsp;&nbsp;秋分后五日，日在氏十三度，龙角尽见，时雨可以毕矣。又先寒露三日，天根朝<br /><br />&nbsp;&nbsp;&nbsp;&nbsp;觌，《时训》“爰始收潦”，而《月令》亦云“水涸”。后寒露十日，日在尾八<br /><br />&nbsp;&nbsp;&nbsp;&nbsp;度而本见，又五日而驷见。故陨霜则蛰虫户。郑康成据当时所见，谓天根朝<br /><br />&nbsp;&nbsp;&nbsp;&nbsp;见，在季秋之末，以《月令》为谬。韦昭以仲秋水始涸，天根见乃竭。皆非是。<br /><br />&nbsp;&nbsp;&nbsp;&nbsp;霜降六日，日在尾末，火星初见，营室昏中，于是始城郭、宫室。故《时儆》<br /><br />&nbsp;&nbsp;&nbsp;&nbsp;曰：“营室之中，土功其始。火之初见，期于司理。”《麟德历》霜降后五日，<br /><br />&nbsp;&nbsp;&nbsp;&nbsp;火伏。小雪后十日，晨见。至大雪而后定星中，日旦南至，冰壮地坼。又非土功<br /><br />&nbsp;&nbsp;&nbsp;&nbsp;之始也。<br /><br />&nbsp;&nbsp;&nbsp;&nbsp;《夏历》十二次，立春，日在东壁三度，于《太初》星距壁一度太也。<br /><br />&nbsp;&nbsp;&nbsp;&nbsp;《颛顼历》上元甲寅岁正月甲寅晨初合朔立春，七曜皆直艮维之首。盖重黎<br /><br />&nbsp;&nbsp;&nbsp;&nbsp;受职于颛顼，九黎乱德，二官咸废，帝尧复其子孙，命掌天地四时，以及虞、夏。<br /><br />&nbsp;&nbsp;&nbsp;&nbsp;故本其所由生，命曰《颛顼》，其实《夏历》也。汤作《殷历》，更以十一月甲<br /><br />&nbsp;&nbsp;&nbsp;&nbsp;子合朔冬至为上元。周人因之，距羲、和千祀，昏明中星率差半次。夏时直月节<br /><br />&nbsp;&nbsp;&nbsp;&nbsp;者，皆当十有二中，故因循夏令。其后吕不韦得之，以为秦法，更考中星，断取<br /><br />&nbsp;&nbsp;&nbsp;&nbsp;近距，以乙卯岁正月己巳合朔立春为上元。《洪范传》曰：“历记始于颛顼上元<br /><br />&nbsp;&nbsp;&nbsp;&nbsp;太始阏蒙摄提格之岁，毕陬之月，朔日己巳立春，七曜俱在营室五度。”是也。<br /><br />&nbsp;&nbsp;&nbsp;&nbsp;秦《颛顼历》元起乙卯，汉《太初历》元起丁丑，推而上之，皆不值甲寅，犹以<br /><br />&nbsp;&nbsp;&nbsp;&nbsp;日月五纬复得上元本星度，故命曰阏蒙摄提格之岁，而实非甲寅。<br /><br />&nbsp;&nbsp;&nbsp;&nbsp;《夏历》章纪首，皆在立春，故其课中星、揆斗建与闰余之所盈缩，皆以<br /><br />&nbsp;&nbsp;&nbsp;&nbsp;十有二节为损益之中。而《殷》、《周》、《汉历》，章纪首皆直冬至，故其<br /><br />&nbsp;&nbsp;&nbsp;&nbsp;名察发敛，亦以中气为主。此其异也。<br /><br />&nbsp;&nbsp;&nbsp;&nbsp;《夏小正》虽颇疏简失传，乃羲、和遗迹。何承天循大戴之说，复用夏时，<br /><br />&nbsp;&nbsp;&nbsp;&nbsp;更以正月甲子夜半合朔雨水为上元，进乖《夏历》，退非周正，故近代推《月令》、<br /><br />&nbsp;&nbsp;&nbsp;&nbsp;《小正》者，皆不与古合。《开元历》推夏时立春，日在营室之末，昏东井二度<br /><br />&nbsp;&nbsp;&nbsp;&nbsp;中。古历以参右肩为距，方当南正。故《小正》曰：“正月初昏，斗杓悬在下。”<br /><br />&nbsp;&nbsp;&nbsp;&nbsp;魁枕参首，所以著参中也。季春，在昴十一度半，去参距星十八度，故曰：“三<br /><br />&nbsp;&nbsp;&nbsp;&nbsp;月，参则伏。”立夏，日在井四度，昏角中。南门右星入角距西五度，其左星入<br /><br />&nbsp;&nbsp;&nbsp;&nbsp;角距东六度，故曰：“四月初昏，南门正。昴则见。”五月节，日在舆鬼一度半。<br /><br />&nbsp;&nbsp;&nbsp;&nbsp;参去日道最远，以浑仪度之，参体始见，其肩股犹在浊中。房星正中。故曰：“<br /><br />&nbsp;&nbsp;&nbsp;&nbsp;五月，参则见。初昏，大火中。”“八月，参中则曙”，失传也。辰伏则参见，<br /><br />&nbsp;&nbsp;&nbsp;&nbsp;非中也。“十月初昏，南门见”，亦失传也。定星方中，则南门伏，非昏见也。<br /><br />&nbsp;&nbsp;&nbsp;&nbsp;商六百二十八年，日却差八度。太甲二年壬午岁冬至，应在女六度。<br /><br />&nbsp;&nbsp;&nbsp;&nbsp;《国语》曰：“武王伐商，岁在鹑火，月在天驷，日在析木之津，辰在斗柄，<br /><br />&nbsp;&nbsp;&nbsp;&nbsp;星在天鼋。”旧说岁在己卯，推其F魄，乃文王崩，武王成君之岁也。其明年，<br /><br />&nbsp;&nbsp;&nbsp;&nbsp;武王即位，新历孟春定朔丙辰，于商为二月，故《周书》曰：“维王元祀二月丙<br /><br />&nbsp;&nbsp;&nbsp;&nbsp;辰朔，武王访于周公。”《竹书》：“十一年庚寅，周始伐商。”而《管子》及<br /><br />&nbsp;&nbsp;&nbsp;&nbsp;《家语》以为十二年，盖通成君之岁也。先儒以文王受命九年而崩；至十年，武<br /><br />&nbsp;&nbsp;&nbsp;&nbsp;王观兵盟津；十三年，复伐商。推元祀二月丙辰朔，距伐商日月，不为相距四年。<br /><br />&nbsp;&nbsp;&nbsp;&nbsp;所说非是。武王十年，夏正十月戊子，周师始起。于岁差日在箕十度，则析木津<br /><br />&nbsp;&nbsp;&nbsp;&nbsp;也。晨初，月在房四度。于《易》，雷乘乾曰大壮，房、心象焉。心为乾精，而<br /><br />&nbsp;&nbsp;&nbsp;&nbsp;房，升阳之驷也。房与岁星实相经纬，以属灵威仰之神，后稷感之以生。故《国<br /><br />&nbsp;&nbsp;&nbsp;&nbsp;语》曰：“月之所在，辰马农祥，我祖后稷之所经纬也。”又三日得周正月庚寅<br /><br />&nbsp;&nbsp;&nbsp;&nbsp;朔，日月会南斗一度。故曰“辰在斗柄”。壬辰，辰星夕见，在南斗二十度。其<br /><br />&nbsp;&nbsp;&nbsp;&nbsp;明日，武王自宗周次于师所。凡月朔而未见曰“死魄”，夕而成光则谓之“F”。<br /><br />&nbsp;&nbsp;&nbsp;&nbsp;F或以二日，或以三日，故《武成》曰：“维一月壬辰，旁死魄。翌日癸巳，王<br /><br />&nbsp;&nbsp;&nbsp;&nbsp;朝步自周，于征伐商。”是时辰星与周师俱进，由建星之末，历牵牛、须女，涉<br /><br />&nbsp;&nbsp;&nbsp;&nbsp;颛顼之虚。戊午，师度盟津，而辰星伏于天鼋。辰星，汁光纪之精，所以告颛顼<br /><br />&nbsp;&nbsp;&nbsp;&nbsp;而终水行之运，且木帝之所繇生也。故《国语》曰：“星与日辰之位皆在北维，<br /><br />&nbsp;&nbsp;&nbsp;&nbsp;颛顼之所建也，帝喾受之。我周氏出自天鼋；及析木，有建星、牵牛焉，则我皇<br /><br />&nbsp;&nbsp;&nbsp;&nbsp;妣太姜之侄、伯陵之后逢公之所凭神也。”是岁，岁星始及鹑火。其明年，周始<br /><br />&nbsp;&nbsp;&nbsp;&nbsp;革命。岁又退行，旅于鹑首，而后进及鸟帑，所以反复其道，经纶周室。鹑火直<br /><br />&nbsp;&nbsp;&nbsp;&nbsp;轩辕之虚，以爰稼穑，稷星系焉，而成周之大萃也。鹑首当山河之右，太王以兴，<br /><br />&nbsp;&nbsp;&nbsp;&nbsp;后稷封焉，而宗周之所宅也。岁星与房实相经纬，而相距七舍；木与水代终，而<br /><br />&nbsp;&nbsp;&nbsp;&nbsp;相及七月。故《国语》曰；“岁之所在，则我有周之分也。自鹑及驷七列，南北<br /><br />&nbsp;&nbsp;&nbsp;&nbsp;之揆七月。其二月戊子朔，哉生明，王自克商还，至于酆，于周为四月。新历推<br /><br />&nbsp;&nbsp;&nbsp;&nbsp;定望甲辰，而乙巳旁之。故《武成》曰：“维四月，既旁生魄，粤六月庚戌，武<br /><br />&nbsp;&nbsp;&nbsp;&nbsp;王燎于周庙。”《麟德历》，周师始起，岁在降娄，月宿天根，日躔心而合辰在<br /><br />&nbsp;&nbsp;&nbsp;&nbsp;尾，水星伏于星纪，不及天鼋。又《周书》，革命六年而武王崩。《管子》、<br /><br />&nbsp;&nbsp;&nbsp;&nbsp;《家语》以为七年，盖通克商之岁也。<br /><br />&nbsp;&nbsp;&nbsp;&nbsp;周公摄政七年二月甲戌朔，己丑望，后六日乙未。三月定朔甲辰，三日丙午。<br /><br />&nbsp;&nbsp;&nbsp;&nbsp;故《召诰》曰：“惟二月既望，越六日乙未，王朝步自周，至于酆”，“三月，<br /><br />&nbsp;&nbsp;&nbsp;&nbsp;惟丙午F，越三日戊申，太保朝至于洛。”其明年，成王正位。三十年四月乙酉<br /><br />&nbsp;&nbsp;&nbsp;&nbsp;朔甲子，哉生魄。故《书》曰：“惟四月，才生魄。”甲子，作《顾命》。康王<br /><br />&nbsp;&nbsp;&nbsp;&nbsp;十二年，岁在乙酉，六月戊辰朔，三日庚午。故《毕命》曰：“惟十有二年，六<br /><br />&nbsp;&nbsp;&nbsp;&nbsp;月庚午F。越三日壬申，王以成周之众命毕公。”自伐纣及此，五十六年，F魄<br /><br />&nbsp;&nbsp;&nbsp;&nbsp;日名，上下无不合。而《三统历》以己卯为克商之岁，非也。夫有效于古者，宜<br /><br />&nbsp;&nbsp;&nbsp;&nbsp;合于今。《三统历》自太初至开元，朔后天三日。推而上之，以至周初，先天，<br /><br />&nbsp;&nbsp;&nbsp;&nbsp;失之盖益甚焉。是以知合于歆者，必非克商之岁。<br /><br />&nbsp;&nbsp;&nbsp;&nbsp;自宗周讫春秋之季，日却差八度。康王十一年甲申岁冬至，应在牵牛六度。<br /><br />&nbsp;&nbsp;&nbsp;&nbsp;《周历》十二次，星纪初，南斗十四度，于《太初》星距斗十七度少也。<br /><br />&nbsp;&nbsp;&nbsp;&nbsp;古历分率简易，岁久辄差。达历数者随时迁革，以合其变。故三代之兴，皆<br /><br />&nbsp;&nbsp;&nbsp;&nbsp;揆测天行，考正星次，为一代之制。正朔既革，而服色从之。及继体守文，畴人<br /><br />&nbsp;&nbsp;&nbsp;&nbsp;代嗣，则谨循先王旧制焉。<br /><br />&nbsp;&nbsp;&nbsp;&nbsp;《国语》曰：“农祥晨正，日月底于天庙，土乃脉发。先时九日，太史告稷<br /><br />&nbsp;&nbsp;&nbsp;&nbsp;曰，自今至于初吉，阳气俱蒸，土膏其动。弗震不渝，脉其满眚，谷乃不殖。”<br /><br />&nbsp;&nbsp;&nbsp;&nbsp;周初，先立春九日，日至营室。古历距中九十一度，是日晨初，大火正中，故曰<br /><br />&nbsp;&nbsp;&nbsp;&nbsp;“农祥晨正，日月底于天庙”也。于《易》象，升气究而临受之，自冬至后七日，<br /><br />&nbsp;&nbsp;&nbsp;&nbsp;乾精始复。及大寒，地统之中，阳洽于万物根柢，而与萌芽俱升，木在地中之象，<br /><br />&nbsp;&nbsp;&nbsp;&nbsp;升气已达，则当推而大之，故受之以临。于消息，龙德在田，得地道之和泽，而<br /><br />&nbsp;&nbsp;&nbsp;&nbsp;动于地中，升阳愤盈，土气震发，故曰：“自今至于初吉，阳气俱蒸，土膏其动。”<br /><br />&nbsp;&nbsp;&nbsp;&nbsp;又先立春三日，而小过用事，阳好节止于内，动作于外，矫而过正，然后返求中<br /><br />&nbsp;&nbsp;&nbsp;&nbsp;焉。是以及于艮维，则山泽通气，阳精辟户，甲坼之萌见，而莩谷之际离，故曰：<br /><br />&nbsp;&nbsp;&nbsp;&nbsp;“不震不渝，脉其满眚，谷乃不殖。”君子之道，必拟之而后言，岂亻意度而已<br /><br />&nbsp;&nbsp;&nbsp;&nbsp;哉！韦昭以为日及天庙，在立春之初，非也。于《麟德历》则又后立春十五日矣。<br /><br />&nbsp;&nbsp;&nbsp;&nbsp;《春秋》“桓公五年，秋，大雩”。《传》曰：“书不时也。凡祀，启蛰而<br /><br />&nbsp;&nbsp;&nbsp;&nbsp;郊，龙见而雩。”《周历》立夏日在觜二度。于轨漏，昏角一度中，苍龙毕见。<br /><br />&nbsp;&nbsp;&nbsp;&nbsp;然则当在建巳之初，周礼也。至春秋时，日已潜退五度，节前月却，犹在建辰。<br /><br />&nbsp;&nbsp;&nbsp;&nbsp;《月令》以为五月者，《吕氏》以《颛顼历》芒种亢中，则龙以立夏昏见，不知<br /><br />&nbsp;&nbsp;&nbsp;&nbsp;有岁差，故雩祭失时。然则唐礼当以建巳之初，农祥始见而雩。若据《麟德历》，<br /><br />&nbsp;&nbsp;&nbsp;&nbsp;以小满后十三日，则龙角过中，为不时矣。《传》曰：“凡土功，龙见而毕务，<br /><br />&nbsp;&nbsp;&nbsp;&nbsp;戒事。火见而致用，水昏正而栽，日至而毕。”十六年冬，城向。十有一月，卫<br /><br />&nbsp;&nbsp;&nbsp;&nbsp;侯朔出奔齐。“冬，城向，书时也。”以岁差推之，周初霜降，日在心五度，角、<br /><br />&nbsp;&nbsp;&nbsp;&nbsp;亢晨见。立冬，火见营室中。后七日，水星昏正，可以兴板干。故祖冲之以为定<br /><br />&nbsp;&nbsp;&nbsp;&nbsp;之方中，直营室八度。是岁九月六日霜降，二十一日立冬。十月之前，水星昏正，<br /><br />&nbsp;&nbsp;&nbsp;&nbsp;故《传》以为得时。杜氏据晋历，小雪后定星乃中，季秋城向，似为太早，因曰：<br /><br />&nbsp;&nbsp;&nbsp;&nbsp;功役之事，皆总指天象，不与言历数同。引《诗》云“定之方中”，乃未正中之<br /><br />&nbsp;&nbsp;&nbsp;&nbsp;辞，非是。《麟德历》，立冬后二十五日火见，至大雪后营室乃中。而《春秋》<br /><br />&nbsp;&nbsp;&nbsp;&nbsp;九月书时，不已早乎。大雪，周之孟春，阳气静复，以缮城隍，治宫室，是谓发<br /><br />&nbsp;&nbsp;&nbsp;&nbsp;天地之房，方于立春断狱，所失多矣。然则唐制宜以玄枵中天兴土功。<br /><br />&nbsp;&nbsp;&nbsp;&nbsp;僖公五年，晋侯伐虢。卜偃曰：“克之。童谣云：丙之辰，龙尾伏辰，<br /><br />&nbsp;&nbsp;&nbsp;&nbsp;服振振，取虢之纾鹑之贲贲，天策l々，火中成军。’其九月十月之交乎！<br /><br />&nbsp;&nbsp;&nbsp;&nbsp;丙子旦，日在尾，月在策，鹑火中，必是时。”策，入尾十二度。新历是岁十月<br /><br />&nbsp;&nbsp;&nbsp;&nbsp;丙子定朔，日月合尾十四度于黄道。古历日在尾，而月在策，故曰“龙尾伏辰”，<br /><br />&nbsp;&nbsp;&nbsp;&nbsp;于古距张中而曙，直鹑火之末，始将西降，故曰“贲贲”。<br /><br />&nbsp;&nbsp;&nbsp;&nbsp;昭公七年四月甲辰朔，日蚀。士文伯曰：“去卫地，如鲁地。于是有灾，鲁<br /><br />&nbsp;&nbsp;&nbsp;&nbsp;实受之。”新历是岁二月甲辰朔入常，雨水后七日，在奎十度。周度为降娄之始，<br /><br />&nbsp;&nbsp;&nbsp;&nbsp;则鲁、卫之交也。自周初至是，已退七度，故入雨水。七日方及降娄，虽日度潜<br /><br />&nbsp;&nbsp;&nbsp;&nbsp;移，而周礼未改，其配神主祭之宿，宜书于建国之初。淳风驳《戊寅历》曰：“<br /><br />&nbsp;&nbsp;&nbsp;&nbsp;《汉志》降娄初在奎五度，今历日蚀在降娄之中，依无岁差法，食于两次之交。”<br /><br />&nbsp;&nbsp;&nbsp;&nbsp;是又不然。议者晓十有二次之所由生，然后可以明其得失。且刘歆等所定辰次，<br /><br />&nbsp;&nbsp;&nbsp;&nbsp;非能有以睹阴阳之赜，而得于鬼神，各据当时中节星度耳。歆以《太初历》冬至<br /><br />&nbsp;&nbsp;&nbsp;&nbsp;日在牵牛前五度，故降娄直东壁八度。李业兴《正光历》，冬至在牵牛前十二度，<br /><br />&nbsp;&nbsp;&nbsp;&nbsp;故降娄退至东壁三度。及祖冲之后，以为日度渐差，则当据列宿四正之中以定辰<br /><br />&nbsp;&nbsp;&nbsp;&nbsp;次，不复系于中节。淳风以冬至常在斗十三度，则当以东壁二度为降娄之初，安<br /><br />&nbsp;&nbsp;&nbsp;&nbsp;得守汉历以驳仁均耶？又《三统历》昭公二十年，己丑，日南至，与《麟德》及<br /><br />&nbsp;&nbsp;&nbsp;&nbsp;《开元历》同。然则入雨水后七日，亦入降娄七度，非鲁、卫之交也。三十一年<br /><br />&nbsp;&nbsp;&nbsp;&nbsp;十二月辛亥朔，日蚀。史墨曰：“日月在辰尾，庚午之日，日始有谪。”《开元<br /><br />&nbsp;&nbsp;&nbsp;&nbsp;历》是岁十月辛亥朔，入常立冬。五日，日在尾十三度，于古距辰尾之初。《麟<br /><br />&nbsp;&nbsp;&nbsp;&nbsp;德历》日在心三度于黄道，退直于房矣。<br /><br />&nbsp;&nbsp;&nbsp;&nbsp;哀公十二年冬十有二月，螽。《开元历》推置闰当在十一年春，至十二年冬，<br /><br />&nbsp;&nbsp;&nbsp;&nbsp;失闰已久。是岁九月己亥朔，先寒露三日，于定气，日在亢五度，去心近一次。<br /><br />&nbsp;&nbsp;&nbsp;&nbsp;火星明大，尚未当伏。至霜降五日，始潜日下。乃《月令》“蛰虫咸俯”，则火<br /><br />&nbsp;&nbsp;&nbsp;&nbsp;辰未伏，当在霜降前。虽节气极晚，不得十月昏见。故仲尼曰：“丘闻之，火伏<br /><br />&nbsp;&nbsp;&nbsp;&nbsp;而后蛰者毕。今火犹西流，司历过也。”方夏后氏之初，八月辰伏，九月内火，<br /><br />&nbsp;&nbsp;&nbsp;&nbsp;及霜降之后，火已朝觌东方，距春秋之季千五百余年，乃云“火伏而后蛰者毕。”<br /><br />&nbsp;&nbsp;&nbsp;&nbsp;向使冬至常居其所，则仲尼不得以西流未伏，明是九月之初也。自春秋至今又千<br /><br />&nbsp;&nbsp;&nbsp;&nbsp;五百岁，《麟德历》以霜降后五日，日在氐八度，房、心初伏，定增二日，以月<br /><br />&nbsp;&nbsp;&nbsp;&nbsp;蚀冲校之，犹差三度。闰余稍多，则建亥之始，火犹见西方。向使宿度不移，则<br /><br />&nbsp;&nbsp;&nbsp;&nbsp;仲尼不得以西流未伏，明非十月之候也。自羲、和已来，火辰见伏，三睹厥变。<br /><br />&nbsp;&nbsp;&nbsp;&nbsp;然则丘明之记，欲令后之作者参求微象，以探仲尼之旨。是岁失闰浸久，季秋中<br /><br />&nbsp;&nbsp;&nbsp;&nbsp;气后天三日，比及明年仲冬，又得一闰。寤仲尼之言，补正时历，而十二月犹可<br /><br />&nbsp;&nbsp;&nbsp;&nbsp;以螽。至哀公十四年五月庚申朔，日蚀。以《开元历》考之，则日蚀前又增一闰，<br /><br />&nbsp;&nbsp;&nbsp;&nbsp;《鲁历》正矣。《长历》自哀公十年六月，迄十四年二月，才置一闰，非是。<br /><br />&nbsp;&nbsp;&nbsp;&nbsp;战国及秦，日却退三度。始皇十七年辛未岁冬至，应在斗二十二度。秦历上<br /><br />&nbsp;&nbsp;&nbsp;&nbsp;元正月己巳朔，晨初立春，日、月、五星俱起营室五度。首日名皆直四孟。假<br /><br />&nbsp;&nbsp;&nbsp;&nbsp;朔退十五日，则闰在正月前。朔进十五日，则闰在正月后。是以十有二节，皆在<br /><br />&nbsp;&nbsp;&nbsp;&nbsp;盈缩之中，而晨昏宿度随之。以《颛顼历》依《月令》自十有二节推之，与不韦<br /><br />&nbsp;&nbsp;&nbsp;&nbsp;所记合。而颍子严之伦谓《月令》晨昏距宿，当在中气，致雩祭太晚，自乖左氏<br /><br />&nbsp;&nbsp;&nbsp;&nbsp;之文，而杜预又据《春秋》，以《月令》为否。皆非是。梁《大同历》夏后氏之<br /><br />&nbsp;&nbsp;&nbsp;&nbsp;初，冬至日在牵牛初，以为《明堂》、《月令》乃夏时之记，据中气推之不合，<br /><br />&nbsp;&nbsp;&nbsp;&nbsp;更以中节之间为正，乃稍相符。不知进在节初，自然契合。自秦初及今，又且千<br /><br />&nbsp;&nbsp;&nbsp;&nbsp;岁，节初之宿，皆当中气。淳风因为说曰：“今孟春中气，日在营室，昏明中星，<br /><br />&nbsp;&nbsp;&nbsp;&nbsp;与《月令》不殊。”按秦历立春，日在营室五度。《麟德历》以启蛰之日乃至营<br /><br />&nbsp;&nbsp;&nbsp;&nbsp;室，其昏明中宿十有二建，以为不差，妄矣。<br /><br />&nbsp;&nbsp;&nbsp;&nbsp;古历，冬至昏明中星去日九十二度，春分、秋分百度，夏至百一十八度，率<br /><br />&nbsp;&nbsp;&nbsp;&nbsp;一气差三度，九日差一刻。<br /><br />&nbsp;&nbsp;&nbsp;&nbsp;秦历十二次，立春在营室五度，于《太初》星距危十六度少也。昏，毕八度<br /><br />&nbsp;&nbsp;&nbsp;&nbsp;中，《月令》参中，谓肩股也。晨，心八度中，《月令》尾中，于《太初》星距<br /><br />&nbsp;&nbsp;&nbsp;&nbsp;尾也。仲春昏，东井十四度中，《月令》弧中，弧星入东井十八度。晨，南斗二<br /><br />&nbsp;&nbsp;&nbsp;&nbsp;度中，《月令》建星中，于《太初》星距西建也。《甄耀度》及《鲁历》，南方<br /><br />&nbsp;&nbsp;&nbsp;&nbsp;有狼、弧，无东井、鬼，北方有建星，无南斗，井、斗度长，弧、建度短，故以<br /><br />&nbsp;&nbsp;&nbsp;&nbsp;正昏明云。<br /><br />&nbsp;&nbsp;&nbsp;&nbsp;古历星度及汉落下闳等所测，其星距远近不同，然二十八宿之体不异。古以<br /><br />&nbsp;&nbsp;&nbsp;&nbsp;牵牛上星为距，《太初》改用中星，入古历牵牛太半度，于气法当三十二分日之<br /><br />&nbsp;&nbsp;&nbsp;&nbsp;二十一。故《洪范传》冬至日在牵牛一度，减《太初》星距二十一分，直南斗二<br /><br />&nbsp;&nbsp;&nbsp;&nbsp;十六度十九分也。《颛顼历》立春起营室五度，冬至在牵年一度少。《洪范传》<br /><br />&nbsp;&nbsp;&nbsp;&nbsp;冬至所起无余分，故立春在营室四度太。祖冲之自营室五度，以《太初》星距命<br /><br />&nbsp;&nbsp;&nbsp;&nbsp;之，因云秦历冬至，日在牵牛六度。虞广刂等袭冲之之误，为之说云：“夏时冬<br /><br />&nbsp;&nbsp;&nbsp;&nbsp;至，日在斗末，以岁差考之，牵牛六度乃《颛顼》之代。汉时虽觉其差，顿移五<br /><br />&nbsp;&nbsp;&nbsp;&nbsp;度，故冬至还在牛初。”按《洪范》古今星距，仅差四分之三，皆起牵牛一度。<br /><br />&nbsp;&nbsp;&nbsp;&nbsp;广刂等所说，亦非是。鲁宣公十五年，丁卯岁，《颛顼历》第十三首与《麟德<br /><br />&nbsp;&nbsp;&nbsp;&nbsp;历》俱以丁巳平旦立春。至始皇三十三年丁亥，凡三百八十岁，得《颛顼历》壬<br /><br />&nbsp;&nbsp;&nbsp;&nbsp;申首。是岁，秦历以壬申寅初立春，而《开元历》与《麟德历》俱以庚午平旦，<br /><br />&nbsp;&nbsp;&nbsp;&nbsp;差二日，日当在南斗二十二度。古历后天二日，又增二度。然则秦历冬至，定在<br /><br />&nbsp;&nbsp;&nbsp;&nbsp;午前二度。气后天二日，日不及天二度，微而难觉，故《吕氏》循用之。<br /><br />&nbsp;&nbsp;&nbsp;&nbsp;及汉兴，张苍等亦以《颛顼历》比五家疏阔中最近密。今考月蚀冲，则开元<br /><br />&nbsp;&nbsp;&nbsp;&nbsp;冬至，上及牛初正差一次。淳风以为古术疏舛，虽弦望、昏明差天十五度而犹不<br /><br />&nbsp;&nbsp;&nbsp;&nbsp;知。又引《吕氏春秋》，黄帝以仲春乙卯日在奎，始奏十二钟，命之曰《咸池》。<br /><br />&nbsp;&nbsp;&nbsp;&nbsp;至今三千余年，而春分亦在奎，反谓秦历与今不异。按不韦所记，以其《月令》<br /><br />&nbsp;&nbsp;&nbsp;&nbsp;孟春在奎，谓黄帝之时亦在奎，犹淳风历冬至斗十三度，因谓黄帝时亦在建星耳。<br /><br />&nbsp;&nbsp;&nbsp;&nbsp;经籍所载，合于岁差者，淳风皆不取，而专取于《吕氏春秋》。若谓十二纪可以<br /><br />&nbsp;&nbsp;&nbsp;&nbsp;为正，则立春在营室五度，固当不易，安得顿移使当启蛰之节？此又其所不思也。<br /><br />&nbsp;&nbsp;&nbsp;&nbsp;汉四百二十六年，日却差五度。景帝中元三年甲午岁冬至，应在斗二十一度。<br /><br />&nbsp;&nbsp;&nbsp;&nbsp;太初元年，《三统历》及《周历》皆以十一月夜半合朔冬至，日月俱起牵牛<br /><br />&nbsp;&nbsp;&nbsp;&nbsp;一度。古历与近代密率相较，二百年气差一日，三百年朔差一日。推而上之，久<br /><br />&nbsp;&nbsp;&nbsp;&nbsp;益先天；引而下之，久益后天。僖公五年，《周历》正月辛亥朔，余四分之一，<br /><br />&nbsp;&nbsp;&nbsp;&nbsp;南至。以岁差推之，日在牵牛初。至宣公十一年癸亥，《周历》与《麟德历》俱<br /><br />&nbsp;&nbsp;&nbsp;&nbsp;以庚戌日中冬至，而月朔尚先《麟德历》十五辰。至昭公二十年己卯，《周历》<br /><br />&nbsp;&nbsp;&nbsp;&nbsp;以正月己丑朔日中南至，《麟德历》以己丑平旦冬至。哀公十一年丁巳，《周历》<br /><br />&nbsp;&nbsp;&nbsp;&nbsp;入己酉首，《麟德历》以戊申禺中冬至。惠王四十三年己丑，《周历》入丁卯<br /><br />&nbsp;&nbsp;&nbsp;&nbsp;首，《麟德历》以乙丑日i冬至。吕后八年辛酉，《周历》入乙酉首，《<br /><br />&nbsp;&nbsp;&nbsp;&nbsp;麟德历》以壬午黄昏冬至；其十二月甲申，人定合朔。太初元年，《周历》以甲<br /><br />&nbsp;&nbsp;&nbsp;&nbsp;子夜半合朔冬至，《麟德历》以辛酉禺中冬至，十二月癸亥晡时合朔。气差三十<br /><br />&nbsp;&nbsp;&nbsp;&nbsp;二辰，朔差四辰。此疏密之大较也。<br /><br />&nbsp;&nbsp;&nbsp;&nbsp;僖公五年，《周历》、汉历、唐历皆以辛亥南至。后五百五十余岁，至太初<br /><br />&nbsp;&nbsp;&nbsp;&nbsp;元年，《周历》、汉历皆得甲子夜半冬至，唐历皆以辛酉，则汉历后天三日矣。<br /><br />&nbsp;&nbsp;&nbsp;&nbsp;祖冲之、张胄玄促上章岁至太初元年，冲之以癸亥鸡鸣冬至，而胄玄以癸亥日出。<br /><br />&nbsp;&nbsp;&nbsp;&nbsp;欲令合于甲子，而适与《鲁历》相会。自此推僖公五年，《鲁历》以庚戌冬至，<br /><br />&nbsp;&nbsp;&nbsp;&nbsp;而二家皆以甲寅。且僖公登观台以望而书云物，出于表晷天验，非时史亻意度。<br /><br />&nbsp;&nbsp;&nbsp;&nbsp;乖丘明正时之意，以就刘歆之失。今考麟德元年甲子，唐历皆以甲子冬至，而《<br /><br />&nbsp;&nbsp;&nbsp;&nbsp;周历》、汉历皆以庚午。然则自太初下至麟德差四日，自太初上及僖公差三日，<br /><br />&nbsp;&nbsp;&nbsp;&nbsp;不足疑也。<br /><br />&nbsp;&nbsp;&nbsp;&nbsp;以岁差考太初元年辛酉冬至加时，日在斗二十三度。汉历，气后天三日，而<br /><br />&nbsp;&nbsp;&nbsp;&nbsp;日先天三度，所差尚少。故落下闳等虽候昏明中星，步日所在，犹未觉其差。然<br /><br />&nbsp;&nbsp;&nbsp;&nbsp;《洪范》、《太初》所揆，冬至昏奎八度中，夏至昏氐十三度中，依汉历，冬至<br /><br />&nbsp;&nbsp;&nbsp;&nbsp;日在牵牛初太半度，以昏距中命之，奎十一度中；夏至，房一度中。此皆闳等所<br /><br />&nbsp;&nbsp;&nbsp;&nbsp;测，自差三度，则刘向等殆已知《太初》冬至不及天三度矣。<br /><br />&nbsp;&nbsp;&nbsp;&nbsp;及永平中，治历者考行事，史官注日，常不及《太初历》五度。然诸儒守谶<br /><br />&nbsp;&nbsp;&nbsp;&nbsp;纬，以为当在牛初，故贾逵等议：“石氏星距，黄道规牵牛初直斗二十度，于赤<br /><br />&nbsp;&nbsp;&nbsp;&nbsp;道二十一度也。《尚书》《考灵耀》斗二十二度，无余分。冬至，日在牵牛初，<br /><br />&nbsp;&nbsp;&nbsp;&nbsp;无牵年所起文。编等据今日所去牵牛中星五度，于斗二十一度四分一，与《考<br /><br />&nbsp;&nbsp;&nbsp;&nbsp;灵耀》相近。”遂更历从斗二十一度起。然古历以斗魁首为距，至牵牛为二十二<br /><br />&nbsp;&nbsp;&nbsp;&nbsp;度，未闻移牵牛六度以就《太初》星距也。逵等以末学僻于所传，而昧天象，故<br /><br />&nbsp;&nbsp;&nbsp;&nbsp;以权诬之，而后听从他术，以为日在牛初者，由此遂黜。<br /><br />&nbsp;&nbsp;&nbsp;&nbsp;今岁差，引而退之，则辛酉冬至，日在斗二十度，合于密率，而有验于今；<br /><br />&nbsp;&nbsp;&nbsp;&nbsp;推而进之，则甲子冬至，日在斗二十四度，昏奎八度中，而有证于古。其虚退之<br /><br />&nbsp;&nbsp;&nbsp;&nbsp;度，又适及牵牛之初。而冲之虽促减气分，冀符汉历，犹差六度，未及于天。而<br /><br />&nbsp;&nbsp;&nbsp;&nbsp;《麟德历》冬至不移，则昏中向差半次。淳风以为太初元年得本星度，日月合璧，<br /><br />&nbsp;&nbsp;&nbsp;&nbsp;俱起建星。贾逵考历，亦云古历冬至皆起建星。两汉冬至，日皆后天，故其宿度<br /><br />&nbsp;&nbsp;&nbsp;&nbsp;多在斗末。今以仪测，建星在斗十三四度间，自古冬至无差，审矣。<br /><br />&nbsp;&nbsp;&nbsp;&nbsp;按古之六术，并同《四分》。《四分》之法，久则后天。推古历之作，皆在<br /><br />&nbsp;&nbsp;&nbsp;&nbsp;汉初，却较《春秋》，朔并先天，则非三代之前明矣。<br /><br />&nbsp;&nbsp;&nbsp;&nbsp;古历，南斗至牵牛上星二十一度，入《太初》星距四度，上直西建之初。故<br /><br />&nbsp;&nbsp;&nbsp;&nbsp;六家或以南斗命度，或以建星命度。方周、汉之交，日已潜退，其袭《春秋》旧<br /><br />&nbsp;&nbsp;&nbsp;&nbsp;历者，则以为在牵牛之首；其考当时之验者，则以为入建星度中。然气朔前后不<br /><br />&nbsp;&nbsp;&nbsp;&nbsp;逾一日，故汉历冬至，当在斗末。以为建星上得《太初》本星度，此其明据也。<br /><br />&nbsp;&nbsp;&nbsp;&nbsp;《四分》法虽疏，而先贤谨于天事，其迁革之意，俱有效于当时，故太史公等观<br /><br />&nbsp;&nbsp;&nbsp;&nbsp;二十八宿疏密，立晷仪，下漏刻，以稽晦朔、分至、躔离、弦望，其赤道遗法，<br /><br />&nbsp;&nbsp;&nbsp;&nbsp;后世无以非之。故杂候清台，《太初》最密。若当时日在建星，已直斗十三度，<br /><br />&nbsp;&nbsp;&nbsp;&nbsp;则寿王《调历》宜允得其中，岂容顿差一气而未知其谬？不能观乎时变，而欲厚<br /><br />&nbsp;&nbsp;&nbsp;&nbsp;诬古人也。<br /><br />&nbsp;&nbsp;&nbsp;&nbsp;后百余岁，至永平十一年，以《麟德历》较之，气当后天二日半，朔当后天<br /><br />&nbsp;&nbsp;&nbsp;&nbsp;半日。是岁《四分历》得辛酉首，已减《太初历》四分日之三，定后天二日太<br /><br />&nbsp;&nbsp;&nbsp;&nbsp;半。《开元历》以戊午禺中冬至，日在斗十八度半弱，潜退至牛前八度。进至辛<br /><br />&nbsp;&nbsp;&nbsp;&nbsp;酉夜半，日在斗二十一度半弱。《续汉志》云：“元和二年冬至，日在斗二十一<br /><br />&nbsp;&nbsp;&nbsp;&nbsp;度四分之一。”是也。<br /><br />&nbsp;&nbsp;&nbsp;&nbsp;祖冲之曰：“《四分历》立冬景长一丈，立春九尺六寸，冬至南极日晷最长。<br /><br />&nbsp;&nbsp;&nbsp;&nbsp;二气去至日数既同，则中景应等。而相差四寸，此冬至后天之验也。二气中景，<br /><br />&nbsp;&nbsp;&nbsp;&nbsp;日差九分半弱，进退调均，略无盈缩。各退二日十二刻，则景皆九尺八寸。以此<br /><br />&nbsp;&nbsp;&nbsp;&nbsp;推冬至后天亦二日十二刻矣。”东汉晷漏定于永元十四年，则《四分》法施行后<br /><br />&nbsp;&nbsp;&nbsp;&nbsp;十五岁也。<br /><br />&nbsp;&nbsp;&nbsp;&nbsp;二十四气加时，进退不等，其去午正极远者，四十九刻有余。日中之晷，颇<br /><br />&nbsp;&nbsp;&nbsp;&nbsp;有盈缩，故治历者皆就其中率，以午正言之。而《开元历》所推气及日度，皆直<br /><br />&nbsp;&nbsp;&nbsp;&nbsp;子半之始。其未及日中，尚五十刻。因加二日十二刻，正得二日太半。与冲之所<br /><br />&nbsp;&nbsp;&nbsp;&nbsp;算及破章二百年间辄差一日之数，皆合。<br /><br />&nbsp;&nbsp;&nbsp;&nbsp;自汉时辛酉冬至，以后天之数减之，则合于今历岁差斗十八度。自今历戊午<br /><br />&nbsp;&nbsp;&nbsp;&nbsp;冬至，以后天之数加之，则合于贾逵所测斗二十一度。反复佥同。而淳风冬至常<br /><br />&nbsp;&nbsp;&nbsp;&nbsp;在斗十三度，岂当时知不及牵牛五度，而不知过建星八度耶？<br /><br />&nbsp;&nbsp;&nbsp;&nbsp;晋武帝太始三年丁亥岁冬至，日当在斗十六度。晋用魏《景初历》，其冬至<br /><br />&nbsp;&nbsp;&nbsp;&nbsp;亦在斗二十一度少。太元九年，姜岌更造《三纪术》，退在斗十七度。曰：“古<br /><br />&nbsp;&nbsp;&nbsp;&nbsp;历斗分强，故不可施于今；《乾象》斗分细，故不可通于古。《景初》虽得其中，<br /><br />&nbsp;&nbsp;&nbsp;&nbsp;而日之所在，乃差四度，合朔亏盈，皆不及其次。假月在东井一度蚀，以日检之，<br /><br />&nbsp;&nbsp;&nbsp;&nbsp;乃在参六度。”岌以月蚀冲知日度，由是躔次遂正，为后代治历者宗。<br /><br />&nbsp;&nbsp;&nbsp;&nbsp;宋文帝时，何承天上《元嘉历》，曰：“《四分》、《景初历》，冬至同在<br /><br />&nbsp;&nbsp;&nbsp;&nbsp;斗二十一度，臣以月蚀检之，则今应在斗十七度。又土圭测二至，晷差三日有余，<br /><br />&nbsp;&nbsp;&nbsp;&nbsp;则天之南至，日在斗十三四度矣。”事下太史考验，如承天所上。以《开元历》<br /><br />&nbsp;&nbsp;&nbsp;&nbsp;考元嘉十年冬至，日在斗十四度，与承天所测合。<br /><br />&nbsp;&nbsp;&nbsp;&nbsp;大明八年，祖冲之上《大明历》，冬至在斗十一度，《开元历》应在斗十三<br /><br />&nbsp;&nbsp;&nbsp;&nbsp;度。梁天监八年，冲之子员外散骑侍郎骱阒上其家术。诏太史令将作大匠道秀<br /><br />&nbsp;&nbsp;&nbsp;&nbsp;等较之，上距大明又五十年，日度益差。其明年，闰月十六日，月蚀，在虚十度，<br /><br />&nbsp;&nbsp;&nbsp;&nbsp;日应在张四度。承天历在张六度，冲之历在张二度。<br /><br />&nbsp;&nbsp;&nbsp;&nbsp;大同九年，虞广刂等议：“姜岌、何承天俱以月蚀冲步日所在。承天虽移岌<br /><br />&nbsp;&nbsp;&nbsp;&nbsp;三度，然其冬至亦上岌三日。承天在斗十三四度，而岌在斗十七度。其实非移。<br /><br />&nbsp;&nbsp;&nbsp;&nbsp;祖冲之谓为实差，以推今冬至，日在斗九度，用求中星不合。自岌至今，将二百<br /><br />&nbsp;&nbsp;&nbsp;&nbsp;年，而冬至在斗十二度。然日之所在难知，验以中星，则漏刻不定。汉世课昏明<br /><br />&nbsp;&nbsp;&nbsp;&nbsp;中星，为法已浅。今候夜半中星，以求日冲，近于得密。而水有清浊，壶有增减，<br /><br />&nbsp;&nbsp;&nbsp;&nbsp;或积尘所拥，故漏有迟疾。臣等频夜候中星，而前后相差或至三度。大略冬至远<br /><br />&nbsp;&nbsp;&nbsp;&nbsp;不过斗十四度，近不出十度。”又以九年三月十五日夜半，月在房四度蚀。九月<br /><br />&nbsp;&nbsp;&nbsp;&nbsp;十五日夜半，月在昴三度蚀。以其冲计，冬至皆在斗十二度。自姜岌、何承天所<br /><br />&nbsp;&nbsp;&nbsp;&nbsp;测，下及大同，日已却差二度。而淳风以为晋、宋以来三百余岁，以月蚀冲考之，<br /><br />&nbsp;&nbsp;&nbsp;&nbsp;固在斗十三四度间，非矣。<br /><br />&nbsp;&nbsp;&nbsp;&nbsp;刘孝孙《甲子元历》，推太初冬至在牵牛初，下及晋太元、宋元嘉皆在斗十<br /><br />&nbsp;&nbsp;&nbsp;&nbsp;七度。开皇十四年，在斗十三度。而刘焯历仁寿四年冬至，日在黄道斗十度，于<br /><br />&nbsp;&nbsp;&nbsp;&nbsp;赤道斗十一度也。其后孝孙改从焯法，而仁寿四年冬至，日亦在斗十度。焯卒后，<br /><br />&nbsp;&nbsp;&nbsp;&nbsp;胄玄以其前历上元起虚五度，推汉太初，犹不及牵牛，乃更起虚七度，故太初在<br /><br />&nbsp;&nbsp;&nbsp;&nbsp;斗二十三度，永平在斗二十一度，并与今历合。而仁寿四年，冬至在斗十三度，<br /><br />&nbsp;&nbsp;&nbsp;&nbsp;以验近事，又不逮其前历矣。《戊寅历》，太初元年辛酉冬至，进及甲子，日在<br /><br />&nbsp;&nbsp;&nbsp;&nbsp;牵牛三度。永平十一年，得戊午冬至，进及辛酉，在斗二十六度。至元嘉，中气<br /><br />&nbsp;&nbsp;&nbsp;&nbsp;上景初三日，而冬至犹在斗十七度。欲以求合，反更失之。又曲循孝孙之论，而<br /><br />&nbsp;&nbsp;&nbsp;&nbsp;不知孝孙已变从《皇极》，故为淳风等所驳。岁差之术，由此不行。<br /><br />&nbsp;&nbsp;&nbsp;&nbsp;以太史注记月蚀冲考日度，麟德元年九月庚申，月蚀在娄十度。至开元四年<br /><br />&nbsp;&nbsp;&nbsp;&nbsp;六月庚申，月蚀在牛六度。较《麟德历》率差三度，则今冬至定在赤道斗十度。<br /><br />&nbsp;&nbsp;&nbsp;&nbsp;又《皇极历》，岁差皆自黄道命之，其每岁周分，常当南至之轨，与赤道相<br /><br />&nbsp;&nbsp;&nbsp;&nbsp;较，所减尤多。计黄道差三十六度，赤道差四十余度，虽每岁遁之，不足为过。<br /><br />&nbsp;&nbsp;&nbsp;&nbsp;然立法之体，宜尽其原，是以《开元历》皆自赤道推之，乃以今有术从变黄道。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,910557);">加入书签</a><a
                        href="910518.html">上一页</a>&larr;<a href="index.html">返回列表</a>&rarr;<a
                            href="910593.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "910518.html"; var next_page = "910593.html"; var index_page = "index.html"; var sortid = "9"; var article_id = "14231"; var chapter_id = "910557"; var articlename = "新唐书"; var chaptername = " 卷二十七上 志第十七上"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>