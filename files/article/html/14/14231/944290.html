<!DOCTYPE html>
<html>
<head>
<meta charset="gbk" />
<title>新唐书- 卷二百二十二下 列传第一百四十七下-在线阅读-哈西文学网</title>
<meta name="keywords" content="欧阳修、宋祁，新唐书， 卷二百二十二下 列传第一百四十七下全文， 卷二百二十二下 列传第一百四十七下在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百二十二下 列传第一百四十七下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944290.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944290.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百二十二下 列传第一百四十七下</h1>
            <div class="link xb">
                <a href="944289.html">上一页</a>&larr;<a href="index.html">返回列表</a>&rarr;<a
                    href="944291.html">下一页</a></div>			
            <div id="BookText">&nbsp;&nbsp;&nbsp;&nbsp;◎南蛮下<br /><br />&nbsp;&nbsp;&nbsp;&nbsp;环王，本林邑也，一曰占不劳，亦曰占婆。直交州南，海行三千里。地东西<br /><br />&nbsp;&nbsp;&nbsp;&nbsp;三百里而赢，南北千里。西距真腊雾温山，南抵奔浪陀州。其南大浦，有五铜柱，<br /><br />&nbsp;&nbsp;&nbsp;&nbsp;山形若倚盖，西重岩，东涯海，汉马援所植也。又有西屠夷，盖援还，留不去者，<br /><br />&nbsp;&nbsp;&nbsp;&nbsp;才十户。隋末孳衍至三百，皆姓马，俗以其寓，故号“马留人”，与林邑分唐南<br /><br />&nbsp;&nbsp;&nbsp;&nbsp;境。其地冬温，多雾雨，产虎魄、猩猩兽、结辽鸟。以二月为岁首，稻岁再熟，<br /><br />&nbsp;&nbsp;&nbsp;&nbsp;取槟榔沈为酒，椰叶为席。俗凶悍，果战斗，以麝涂身，日再涂再澡，拜谒则合<br /><br />&nbsp;&nbsp;&nbsp;&nbsp;爪顿颡。有文字，喜浮屠道，冶金银像，大或十围。呼王为阳蒲逋，王妻为陀阳<br /><br />&nbsp;&nbsp;&nbsp;&nbsp;阿熊，太子为阿长逋，宰相为婆漫地。王所居曰占城，别居曰齐国、曰蓬皮势。<br /><br />&nbsp;&nbsp;&nbsp;&nbsp;王衣白郏古贝斜络臂，饰金i为缨，鬈发，戴金华冠如章甫。妻服朝霞，古贝<br /><br />&nbsp;&nbsp;&nbsp;&nbsp;短裙，冠缨如王。王卫兵五千，战乘象，藤为铠，竹为弓矢，率象千、马四百，<br /><br />&nbsp;&nbsp;&nbsp;&nbsp;分前后。不设刑，有罪者使象践之；或送不劳山，畀自死。<br /><br />&nbsp;&nbsp;&nbsp;&nbsp;隋仁寿中，遣将军刘芳伐之，其王范梵志挺走，以其地为三郡，置守令。道<br /><br />&nbsp;&nbsp;&nbsp;&nbsp;阻不得通，梵志裒遗众，别建国邑。武德中，再遣使献方物，高祖为设九部乐飨<br /><br />&nbsp;&nbsp;&nbsp;&nbsp;之。贞观时，王头黎献驯象、H锁、五色带、朝霞布、火珠，与婆利、罗刹二<br /><br />&nbsp;&nbsp;&nbsp;&nbsp;国使者偕来。林邑其言不恭，群臣请问罪。太宗曰：“昔苻坚欲吞晋，众百万，<br /><br />&nbsp;&nbsp;&nbsp;&nbsp;一战而亡。隋取高丽，岁调发，人与为怨，乃死匹夫手。朕敢妄议发兵邪？”赦<br /><br />&nbsp;&nbsp;&nbsp;&nbsp;不问。又献五色鹦鹉、白鹦鹉，数诉寒，有诏还之。头黎死，子镇龙立，献通天<br /><br />&nbsp;&nbsp;&nbsp;&nbsp;犀、杂宝。十九年，摩诃慢多伽独弑镇龙，灭其宗，范姓绝。国人立头黎婿婆罗<br /><br />&nbsp;&nbsp;&nbsp;&nbsp;门为王，大臣共废之，更立头黎女为王。诸葛地者，头黎之姑子，父得罪，奔真<br /><br />&nbsp;&nbsp;&nbsp;&nbsp;腊。女之王不能定国，大臣共迎诸葛地为王，妻以女。永徽至天宝，凡三入献。<br /><br />&nbsp;&nbsp;&nbsp;&nbsp;至德后，更号环王。元和初不朝献，安南都护张舟执其伪O、爱州都统，斩三万<br /><br />&nbsp;&nbsp;&nbsp;&nbsp;级，虏王子五十九，获战象、s、铠。<br /><br />&nbsp;&nbsp;&nbsp;&nbsp;婆利者，直环王东南，自交州泛海，历赤土、丹丹诸国乃至。地大洲，多马，<br /><br />&nbsp;&nbsp;&nbsp;&nbsp;亦号马礼。袤长数千里。多火珠，大者如鸡卵，圆白，照数尺，日中以艾藉珠，<br /><br />&nbsp;&nbsp;&nbsp;&nbsp;辄火出。产玳瑁、文螺；石坩，初取柔可治，既镂刻即坚。有舍利鸟，通人言。<br /><br />&nbsp;&nbsp;&nbsp;&nbsp;俗黑身，朱发而拳，鹰爪兽牙，穿耳傅，以古贝横一幅缭于腰。古贝，草也，<br /><br />&nbsp;&nbsp;&nbsp;&nbsp;缉其花为布，粗曰贝，精曰邸Ｋ滓砸刮市，自掩其面。王姓刹利邪伽，名护路<br /><br />&nbsp;&nbsp;&nbsp;&nbsp;那婆，世居位。缭班丝贝，缀珠为饰。坐金榻，左右持白拂、孔雀。出以象驾<br /><br />&nbsp;&nbsp;&nbsp;&nbsp;车，羽盖珠箔，鸣金、击鼓、吹蠡为乐。<br /><br />&nbsp;&nbsp;&nbsp;&nbsp;其东即罗刹也，与婆利同俗。隋炀帝遣常骏使赤土，遂通中国。<br /><br />&nbsp;&nbsp;&nbsp;&nbsp;赤土西南入海，得婆罗。总章二年，其王旃达钵遣使者与环王使者偕朝。<br /><br />&nbsp;&nbsp;&nbsp;&nbsp;环王南有殊柰者，泛交趾海三月乃至，与婆罗同俗。贞观二年，使者上方物。<br /><br />&nbsp;&nbsp;&nbsp;&nbsp;九年，甘棠使者入朝，国居海南。十二年，僧高、武令、迦乍、鸠密四国使者朝<br /><br />&nbsp;&nbsp;&nbsp;&nbsp;贡。僧高直水真腊西北，与环王同俗。其后鸠密王尸利鸠摩又与富那王尸利提婆<br /><br />&nbsp;&nbsp;&nbsp;&nbsp;跋摩等遣使来贡。僧高等国，永徽后为真腊所并。<br /><br />&nbsp;&nbsp;&nbsp;&nbsp;盘盘，在南海曲，北距环王，限少海，与狼牙接，自交州海行四十日乃至。<br /><br />&nbsp;&nbsp;&nbsp;&nbsp;王曰杨粟圬。其民濒水居，比木为栅，石为矢镞。王坐金龙大榻，诸大人见王，<br /><br />&nbsp;&nbsp;&nbsp;&nbsp;交手抱肩以跽。其臣曰勃郎索滥，曰昆仑帝也，曰昆仑勃和，曰昆仑勃谛索甘，<br /><br />&nbsp;&nbsp;&nbsp;&nbsp;亦曰古龙。古龙者，昆仑声近耳。在外曰那延，犹中国刺史也。有佛、道士祠，<br /><br />&nbsp;&nbsp;&nbsp;&nbsp;僧食肉，不饮酒，道士谓为贪，不食酒肉。贞观中，再遣使朝。<br /><br />&nbsp;&nbsp;&nbsp;&nbsp;其东南有哥罗，一曰个罗，亦曰哥罗富沙罗。王姓矢利波罗，名米失钵罗。<br /><br />&nbsp;&nbsp;&nbsp;&nbsp;累石为城，楼阙宫室茨以草。州二十四。其兵有弓矢槊殳，以孔雀羽饰纛。每战，<br /><br />&nbsp;&nbsp;&nbsp;&nbsp;以百象为一队，一象百人，鞍若槛，四人执弓槊在中。赋率输银二铢。无丝，<br /><br />&nbsp;&nbsp;&nbsp;&nbsp;惟古贝。畜多牛少马。非有官不束发。凡嫁娶，纳槟榔为礼，多至二百盘。妇已<br /><br />&nbsp;&nbsp;&nbsp;&nbsp;嫁，从夫姓。乐有琵琶、横笛、铜钹、铁鼓、蠡。死者焚之，取烬贮金罂沈之海。<br /><br />&nbsp;&nbsp;&nbsp;&nbsp;东南有拘蒌蜜，海行一月至。南距婆利，行十日至。东距不述，行五日至。<br /><br />&nbsp;&nbsp;&nbsp;&nbsp;西北距文单，行六日至。与赤土、堕和罗同俗。永徽中，献五色鹦鹉。<br /><br />&nbsp;&nbsp;&nbsp;&nbsp;扶南，在日南之南七千里，地卑洼，与环王同俗，有城郭宫室。王姓古龙。<br /><br />&nbsp;&nbsp;&nbsp;&nbsp;居重观，栅城，硪兑愿参荨Ｍ醭龀讼蟆Ｆ淙撕谏怼Ⅶ芊，倮行，俗不为寇盗。<br /><br />&nbsp;&nbsp;&nbsp;&nbsp;田一岁种，三岁获。国出刚金，状类紫石英，生水底石上，人没水取之，可以刻<br /><br />&nbsp;&nbsp;&nbsp;&nbsp;玉，扣以l角，乃泮。人喜斗鸡及猪。以金、珠、香为税。治特牧城，俄为真腊<br /><br />&nbsp;&nbsp;&nbsp;&nbsp;所并，益南徙那弗那城。武德、贞观时，再入朝，又献白头人二。<br /><br />&nbsp;&nbsp;&nbsp;&nbsp;白头者，直扶南西，人皆素首，肤理如脂。居山穴，四面峭绝，人莫得至。<br /><br />&nbsp;&nbsp;&nbsp;&nbsp;与参半国接。<br /><br />&nbsp;&nbsp;&nbsp;&nbsp;真腊，一曰吉蔑，本扶南属国。去京师二万七百里。东距车渠，西属骠，南<br /><br />&nbsp;&nbsp;&nbsp;&nbsp;濒海，北与道明接，东北抵O州。其王刹利伊金那，贞观初并扶南有其地。户皆<br /><br />&nbsp;&nbsp;&nbsp;&nbsp;东向，坐上东。客至，屑槟榔、龙脑、香蛤以进。不饮酒，比之淫。与妻饮房中，<br /><br />&nbsp;&nbsp;&nbsp;&nbsp;避尊属。有战象五千，良者饲以肉。世与参半、骠通好，与环王乾陀洹数相攻。<br /><br />&nbsp;&nbsp;&nbsp;&nbsp;自武德至圣历，凡四来朝。神龙后分为二半：北多山阜，号陆真腊半；南际海，<br /><br />&nbsp;&nbsp;&nbsp;&nbsp;饶陂泽，号水真腊半。水真腊，地八百里，王居婆罗提拔城。陆真腊或曰文单，<br /><br />&nbsp;&nbsp;&nbsp;&nbsp;曰婆镂，地七百里，王号“t屈”。开元、天宝时，王子率其属二十六来朝，拜<br /><br />&nbsp;&nbsp;&nbsp;&nbsp;果毅都尉。大历中，副王婆弥及妻来朝，献驯象十一；擢婆弥试殿中监，赐名宾<br /><br />&nbsp;&nbsp;&nbsp;&nbsp;汉。是时，德宗初即位，珍禽奇兽悉纵之，蛮夷所献驯象畜苑中，元会充廷者凡<br /><br />&nbsp;&nbsp;&nbsp;&nbsp;三十二，悉放荆山之阳。及元和中，水真腊亦遣使入贡。<br /><br />&nbsp;&nbsp;&nbsp;&nbsp;文单西北属国曰参半，武德八年使者来。<br /><br />&nbsp;&nbsp;&nbsp;&nbsp;道明者，亦属国，无衣服，见衣服者共笑之。无盐铁，以竹弩射鸟兽自给。<br /><br />&nbsp;&nbsp;&nbsp;&nbsp;诃陵，亦曰社婆，曰^婆，在南海中。东距婆利，西堕婆登，南濒海，北真<br /><br />&nbsp;&nbsp;&nbsp;&nbsp;腊。木为城，虽大屋亦覆以揲怠Ｏ笱牢床若席。出玳瑁、黄白金、犀、象，<br /><br />&nbsp;&nbsp;&nbsp;&nbsp;国最富。有穴自涌盐。以柳花、椰子为酒，饮之辄醉，宿昔坏。有文字，知星历。<br /><br />&nbsp;&nbsp;&nbsp;&nbsp;食无匕筋。有毒女，与接辄苦疮，人死尸不腐。王居^婆城。其祖吉延东迁于婆<br /><br />&nbsp;&nbsp;&nbsp;&nbsp;露伽斯城，旁小国二十八，莫不臣服。其官有三十二大夫，而大坐敢兄为最贵。<br /><br />&nbsp;&nbsp;&nbsp;&nbsp;山上有郎卑野州，王常登以望海。夏至立八尺表，景在表南二尺四寸。贞观中，<br /><br />&nbsp;&nbsp;&nbsp;&nbsp;与堕和罗、堕婆登皆遣使者入贡，太宗以玺诏优答。堕和罗丐良马，帝与之。至<br /><br />&nbsp;&nbsp;&nbsp;&nbsp;上元间，国人推女子为王，号“悉莫”，威令整肃，道不举遗。大食君闻之，赍<br /><br />&nbsp;&nbsp;&nbsp;&nbsp;金一囊置其郊，行者辄避，如是三年。太子过，以足躏金，悉莫怒，将斩之，群<br /><br />&nbsp;&nbsp;&nbsp;&nbsp;臣固请。悉莫曰：“而罪实本于足，可断趾。”群臣复为请，乃斩指以徇。大食<br /><br />&nbsp;&nbsp;&nbsp;&nbsp;闻而畏之，不敢加兵。大历中，诃陵使者三至。元和八年，献僧只奴四、五色鹦<br /><br />&nbsp;&nbsp;&nbsp;&nbsp;鹉、频伽鸟等。宪宗拜内四门府左果毅。使者让其弟，帝嘉美，并官之。讫大和，<br /><br />&nbsp;&nbsp;&nbsp;&nbsp;再朝贡。咸通中，遣使献女乐。<br /><br />&nbsp;&nbsp;&nbsp;&nbsp;堕和罗，亦曰独和罗，南距盘盘，北迦罗舍弗，西属海，东真腊。自广州行<br /><br />&nbsp;&nbsp;&nbsp;&nbsp;五月乃至。国多美犀，世谓堕和罗犀。有二属国，曰昙陵、陀洹。<br /><br />&nbsp;&nbsp;&nbsp;&nbsp;昙陵在海洲中。陀洹，一曰耨陀洹，在环王西南海中，与堕和罗接，自交州<br /><br />&nbsp;&nbsp;&nbsp;&nbsp;行九十日乃至。王姓察失利，名婆那，字婆末。无蚕桑，有稻、麦、麻、豆。畜<br /><br />&nbsp;&nbsp;&nbsp;&nbsp;有白象、牛、羊、猪。俗喜楼居，谓为干栏。以白邸⒊霞布为衣。亲丧，在室<br /><br />&nbsp;&nbsp;&nbsp;&nbsp;不食，燔尸已，则剔发浴于池，然后食。贞观时，并遣使者再入朝，又献婆律膏、<br /><br />&nbsp;&nbsp;&nbsp;&nbsp;白鹦鹉，首有十红毛，齐于翅。因丐马、铜钟，帝与之。<br /><br />&nbsp;&nbsp;&nbsp;&nbsp;堕婆登在环王南，行二月乃至。东诃陵，西迷黎车，北属海。俗与诃陵同。<br /><br />&nbsp;&nbsp;&nbsp;&nbsp;种稻，月一熟。有文字，以贝多叶写之。死者实金于口，以钏贯其体，加婆律膏、<br /><br />&nbsp;&nbsp;&nbsp;&nbsp;龙脑众香，积薪燔之。<br /><br />&nbsp;&nbsp;&nbsp;&nbsp;投和，在真腊南，自广州西南海行百日乃至。王姓投和罗，名脯邪迄遥。官<br /><br />&nbsp;&nbsp;&nbsp;&nbsp;有朝请将军、功曹、主簿、赞理、赞府，分领国事。分州、郡、县三等。州有参<br /><br />&nbsp;&nbsp;&nbsp;&nbsp;军，郡有金威将军，县有城、有局，长官得选僚属自助。民居率楼阁，画壁。王<br /><br />&nbsp;&nbsp;&nbsp;&nbsp;宿卫百人，衣朝霞，耳金钚，金被颈，宝饰革履。频盗者死，次穿耳及颊而<br /><br />&nbsp;&nbsp;&nbsp;&nbsp;其发，盗铸者截手。无赋税，民以地多少自输。王以农商自业。银作钱，类<br /><br />&nbsp;&nbsp;&nbsp;&nbsp;榆荚。民乘象及马，无鞍{，绳穿颊御之。亲丧，断发为孝，焚尸敛灰于罂，<br /><br />&nbsp;&nbsp;&nbsp;&nbsp;沈之水。贞观中，遣使以黄金函内表，并献方物。<br /><br />&nbsp;&nbsp;&nbsp;&nbsp;瞻博，或曰瞻婆。北距兢伽河。多野象群行。显庆中，与婆岸、千支弗、舍<br /><br />&nbsp;&nbsp;&nbsp;&nbsp;跋若、磨腊四国并遣使者入朝。<br /><br />&nbsp;&nbsp;&nbsp;&nbsp;千支在西南海中，本南天竺属国，亦曰半支跋，若唐言五山也，北距多摩苌。<br /><br />&nbsp;&nbsp;&nbsp;&nbsp;又有哥罗舍分、罗分、甘毕三国贡方物。甘毕在南海上，东距环王，王名<br /><br />&nbsp;&nbsp;&nbsp;&nbsp;旃陀越摩，有胜兵五千。哥罗舍分者，在南海南，东堕和罗。罗分者，在海北，<br /><br />&nbsp;&nbsp;&nbsp;&nbsp;东距真腊。其风俗大略相类，有君长，皆栅郛。二国胜兵二万，甘毕才五千。<br /><br />&nbsp;&nbsp;&nbsp;&nbsp;又有多摩苌，东距婆凤，西多隆，南千支弗，北诃陵。地东西一月行，南北<br /><br />&nbsp;&nbsp;&nbsp;&nbsp;二十五日行。其王名骨利，诡云得大卵，剖之，获女子，美色，以为妻。俗无姓，<br /><br />&nbsp;&nbsp;&nbsp;&nbsp;婚姻不别同姓。王坐常东向。胜兵二万，有弓刀甲槊，无马。果有波那婆、宅护<br /><br />&nbsp;&nbsp;&nbsp;&nbsp;遮庵摩、石榴。其国经萨庐、都诃庐、君那庐、林邑诸国，乃得交州。显庆中贡<br /><br />&nbsp;&nbsp;&nbsp;&nbsp;方物。<br /><br />&nbsp;&nbsp;&nbsp;&nbsp;室利佛逝，一曰尸利佛誓。过军徒弄山二千里，地东西千里，南北四千里而<br /><br />&nbsp;&nbsp;&nbsp;&nbsp;远。有城十四，以二国分总。西曰郎婆露斯。多金、汞砂、龙脑。夏至立八尺表，<br /><br />&nbsp;&nbsp;&nbsp;&nbsp;影在表南二尺五寸。国多男子。有橐它，豹文而犀角，以乘且耕，名曰它牛豹。<br /><br />&nbsp;&nbsp;&nbsp;&nbsp;又有兽类野豕，角如山羊，名曰雩，肉味美，以馈膳。其王号“曷蜜多”。咸亨<br /><br />&nbsp;&nbsp;&nbsp;&nbsp;至开元间，数遣使者朝，表为边吏侵掠，有诏广州慰抚。又献侏儒、僧祗女各二<br /><br />&nbsp;&nbsp;&nbsp;&nbsp;及歌舞。官使者为折冲，以其王为左威卫大将军，赐紫袍、金细带。后遣子入献，<br /><br />&nbsp;&nbsp;&nbsp;&nbsp;诏宴于曲江，宰相会，册封宾义王，授右金吾卫大将军，还之。<br /><br />&nbsp;&nbsp;&nbsp;&nbsp;名蔑，东接真陀桓，西但游，南属海，北波剌。其地一月行，有州三十。以<br /><br />&nbsp;&nbsp;&nbsp;&nbsp;十二月为岁首。王衣朝霞、邸８扯十取一。交易皆用金准直。其人短小，兄弟<br /><br />&nbsp;&nbsp;&nbsp;&nbsp;共娶一妻，妇总发为角，辨夫之多少。王号“斯多题”。龙朔初，使者来贡。<br /><br />&nbsp;&nbsp;&nbsp;&nbsp;单单，在振州东南，多罗磨之西，亦有州县。木多白檀。王姓刹利，名尸陵<br /><br />&nbsp;&nbsp;&nbsp;&nbsp;伽，日视事。有八大臣，号八坐。王以香涂身，冠杂宝璎，近行乘车，远乘象。<br /><br />&nbsp;&nbsp;&nbsp;&nbsp;战必吹蠡、击鼓。盗无轻重皆死。乾封、总章时，献方物。<br /><br />&nbsp;&nbsp;&nbsp;&nbsp;罗越者，北距海五千里，西南哥谷罗。商贾往来所凑集，俗与堕罗钵底同。<br /><br />&nbsp;&nbsp;&nbsp;&nbsp;岁乘舶至广州，州必以闻。<br /><br />&nbsp;&nbsp;&nbsp;&nbsp;骠，古朱波也，自号突罗朱，^婆国人曰徒里拙。在永昌南二千里，去京师<br /><br />&nbsp;&nbsp;&nbsp;&nbsp;万四千里。东陆真腊，西接东天竺，西南堕和罗，南属海，北南诏。地长三千里，<br /><br />&nbsp;&nbsp;&nbsp;&nbsp;广五千里，东北袤长，属羊苴<口芋>城。<br /><br />&nbsp;&nbsp;&nbsp;&nbsp;凡属国十八：曰迦罗婆提，曰摩礼乌特，曰迦梨迦，曰半地，曰弥臣，曰坤<br /><br />&nbsp;&nbsp;&nbsp;&nbsp;朗，曰偈奴，曰罗聿，曰佛代，曰渠论，曰婆梨，曰偈陀，曰多归，曰摩曳，馀<br /><br />&nbsp;&nbsp;&nbsp;&nbsp;即舍卫、瞻婆、^婆也。<br /><br />&nbsp;&nbsp;&nbsp;&nbsp;凡镇城九：曰道林王，曰悉利移，曰三陀，曰弥诺道立，曰突F，曰帝偈，<br /><br />&nbsp;&nbsp;&nbsp;&nbsp;曰达梨谋，曰乾唐，曰末浦。<br /><br />&nbsp;&nbsp;&nbsp;&nbsp;凡部落二百九十八，以名见者三十二：曰万公，曰充惹，曰罗君潜，曰弥绰，<br /><br />&nbsp;&nbsp;&nbsp;&nbsp;曰道双，曰道瓮，曰道勿，曰夜半，曰不恶夺，曰莫音，曰伽龙，曰阿梨吉，<br /><br />&nbsp;&nbsp;&nbsp;&nbsp;曰阿梨^，曰阿梨忙，曰达磨，曰求潘，曰僧塔，曰提梨郎，曰望腾，曰担泊，<br /><br />&nbsp;&nbsp;&nbsp;&nbsp;曰禄乌，曰乏毛，曰僧迦，曰提追，曰阿末逻，曰逝越，曰腾陵，曰欧咩，曰砖<br /><br />&nbsp;&nbsp;&nbsp;&nbsp;罗婆提，曰禄羽，曰陋蛮，曰磨地勃。<br /><br />&nbsp;&nbsp;&nbsp;&nbsp;繇弥臣至坤朗，又有小昆仑部，王名茫悉越，俗与弥臣同。繇坤朗至禄羽，<br /><br />&nbsp;&nbsp;&nbsp;&nbsp;有大昆仑王国，王名思利泊婆难多珊那。川原大于弥臣。繇昆仑小王所居，半日<br /><br />&nbsp;&nbsp;&nbsp;&nbsp;行至磨地勃栅，海行五月至佛代国。有江，支流三百六十。其王名思利些弥他。<br /><br />&nbsp;&nbsp;&nbsp;&nbsp;有川名思利毗离芮。土多异香。北有市，诸国估舶所凑，越海即^婆也。十五日<br /><br />&nbsp;&nbsp;&nbsp;&nbsp;行，逾二大山，一曰正迷，一曰射L，有国，其王名思利摩诃罗^，俗与佛代同。<br /><br />&nbsp;&nbsp;&nbsp;&nbsp;经多茸补逻川至^婆，八日行至婆贿伽庐，国土热，衢路植椰子、槟榔，仰不见<br /><br />&nbsp;&nbsp;&nbsp;&nbsp;日。王居以金为甓，厨覆银瓦，爨香木，堂饰明珠。有二池，以金为堤，舟楫皆<br /><br />&nbsp;&nbsp;&nbsp;&nbsp;饰金宝。<br /><br />&nbsp;&nbsp;&nbsp;&nbsp;骠王姓困没长，名摩罗惹。其相名曰摩诃思那。王出，舆以金绳床，远则乘<br /><br />&nbsp;&nbsp;&nbsp;&nbsp;象。嫔史数百人。青甓为圆城，周百六十里，有十二门，四隅作浮图，民皆居中，<br /><br />&nbsp;&nbsp;&nbsp;&nbsp;铅锡为瓦，荔支为材。俗恶杀。拜以手抱臂稽颡为恭。明天文，喜佛法。有百寺，<br /><br />&nbsp;&nbsp;&nbsp;&nbsp;琉璃为甓，错以金银，丹彩紫k涂地，覆以锦Y，王居亦如之。民七岁祝发止<br /><br />&nbsp;&nbsp;&nbsp;&nbsp;寺，至二十有不达其法，复为民。衣用白邸⒊霞，以蚕帛伤生不敢衣。戴金花<br /><br />&nbsp;&nbsp;&nbsp;&nbsp;冠、翠冒，络以杂珠。王宫设金银二钟，寇至，焚香之，以占吉凶。有巨白象，<br /><br />&nbsp;&nbsp;&nbsp;&nbsp;高百尺，讼者焚香跽象前，自思是非而退。有灾疫，王亦焚香对象跽，自咎。无<br /><br />&nbsp;&nbsp;&nbsp;&nbsp;桎梏，有罪者束五竹捶背，重者五、轻三，杀人则死。土宜菽、粟、稻、梁，蔗<br /><br />&nbsp;&nbsp;&nbsp;&nbsp;大若胫，无麻、麦。以金银为钱，形如半月，号登伽佗，亦曰足弹陀。无膏油，<br /><br />&nbsp;&nbsp;&nbsp;&nbsp;以蜡杂香代炷。与诸蛮市，以江猪、白邸⒘鹆罂缶相易。妇人当顶作高髻，饰<br /><br />&nbsp;&nbsp;&nbsp;&nbsp;银珠i，衣青娑裙，披罗段；行持扇，贵家者傍至五六。近城有沙山不毛，地亦<br /><br />&nbsp;&nbsp;&nbsp;&nbsp;与波斯、婆罗门接，距西舍利城二十日行。西舍利者，中天竺也。南诏以兵强地<br /><br />&nbsp;&nbsp;&nbsp;&nbsp;接，常羁制之。<br /><br />&nbsp;&nbsp;&nbsp;&nbsp;贞元中，王雍羌闻南诏归唐，有内附心，异牟寻遣使杨加明诣剑南西川节度<br /><br />&nbsp;&nbsp;&nbsp;&nbsp;使韦皋请献夷中歌曲，且令骠国进乐人。于是皋作《南诏奉圣乐》，用正律黄钟<br /><br />&nbsp;&nbsp;&nbsp;&nbsp;之均。宫、徵一变，象西南顺也；角、羽终变，象戎夷革心也。舞六成，工六十<br /><br />&nbsp;&nbsp;&nbsp;&nbsp;四人，赞引二人，序曲二十八叠，舞“南诏奉圣乐”字。舞人十六，执羽翟，以<br /><br />&nbsp;&nbsp;&nbsp;&nbsp;四为列。舞“南”字，歌《圣主无为化》；舞“诏”字，歌《南诏朝天乐》；舞<br /><br />&nbsp;&nbsp;&nbsp;&nbsp;“奉”字，歌《海宇修文化》；舞“圣”字，歌《雨露覃无外》；舞“乐”字，<br /><br />&nbsp;&nbsp;&nbsp;&nbsp;歌《辟土丁零塞》。皆一章三叠而成。<br /><br />&nbsp;&nbsp;&nbsp;&nbsp;舞者初定，执羽，箫、鼓等奏散序一叠，次奏第二叠，四行，赞引以序入。<br /><br />&nbsp;&nbsp;&nbsp;&nbsp;将终，雷鼓作于四隅，舞者皆拜，金声作而起，执羽稽首，以象朝觐。每拜跪，<br /><br />&nbsp;&nbsp;&nbsp;&nbsp;节以钲鼓。次奏拍序一叠，舞者分左右蹈舞，每四拍，揖羽稽首，拍终，舞者拜，<br /><br />&nbsp;&nbsp;&nbsp;&nbsp;复奏一叠，蹈舞\揖，以合“南”字。字成遍终，舞者北面跪歌，导以丝竹。歌<br /><br />&nbsp;&nbsp;&nbsp;&nbsp;已，俯伏，钲作，复揖舞。馀字皆如之，唯“圣”字词末皆恭揖，以明奉圣。每<br /><br />&nbsp;&nbsp;&nbsp;&nbsp;一字，曲三叠，名为五成。次急奏一叠，四十八人分行罄折，象将臣御边也。字<br /><br />&nbsp;&nbsp;&nbsp;&nbsp;舞毕，舞者十六人为四列，又舞《辟四门》之舞。遽舞入遍两叠，与鼓吹合节，<br /><br />&nbsp;&nbsp;&nbsp;&nbsp;进舞三，退舞三，以象三才、三统。舞终，皆稽首逡巡。又一人舞《亿万寿》之<br /><br />&nbsp;&nbsp;&nbsp;&nbsp;舞，歌《天南滇越俗》四章，歌舞七叠六成而终。七者，火之成数，象天子南面<br /><br />&nbsp;&nbsp;&nbsp;&nbsp;生成之恩。六者，坤数，象西南向化。<br /><br />&nbsp;&nbsp;&nbsp;&nbsp;凡乐三十，工百九十六人，分四部：一、龟兹部，二、大鼓部，三、胡部，<br /><br />&nbsp;&nbsp;&nbsp;&nbsp;四、军乐部。龟兹部，有羯鼓、揩鼓、腰鼓、鸡娄鼓、短笛、大小v篥、拍板，<br /><br />&nbsp;&nbsp;&nbsp;&nbsp;皆八；长短箫、横笛、方响、大铜钹、贝，皆四。凡工八十八人，分四列，属舞<br /><br />&nbsp;&nbsp;&nbsp;&nbsp;筵四隅，以合节鼓。大鼓部，以四为列，凡二十四，居龟兹部前。胡部，有筝、<br /><br />&nbsp;&nbsp;&nbsp;&nbsp;大小箜篌、五弦琵琶、笙、横笛、短笛、拍板，皆八；大小v篥，皆四。工七十<br /><br />&nbsp;&nbsp;&nbsp;&nbsp;二人，分四列，属舞筵之隅，以导歌咏。军乐部，金饶、金铎，皆二；夤摹<br /><br />&nbsp;&nbsp;&nbsp;&nbsp;金钲，皆四。钲、鼓，金饰盖，垂流苏。工十二人，服南诏服，立《壁四门》舞<br /><br />&nbsp;&nbsp;&nbsp;&nbsp;筵四隅，节拜合乐。又十六人，画半臂，执夤模四人为列。舞人服南诏衣、<br /><br />&nbsp;&nbsp;&nbsp;&nbsp;绛裙襦、黑头囊、金臆凇⒒皮Y革，首饰袜额，冠金宝花N，襦上复加画<br /><br />&nbsp;&nbsp;&nbsp;&nbsp;半臂。执羽翟舞，俯伏，以象朝拜；裙襦画鸟兽草木，文以八彩杂华，以象庶物<br /><br />&nbsp;&nbsp;&nbsp;&nbsp;咸遂；羽葆四垂，以象天无不覆；正方布位，以象地无不载；分四列，以象四气；<br /><br />&nbsp;&nbsp;&nbsp;&nbsp;舞为五字，以象五行；秉羽翟，以象文德；节鼓，以象号令远布；振以铎，明采<br /><br />&nbsp;&nbsp;&nbsp;&nbsp;诗之义；用龟兹等乐，以象远夷悦服。钲鼓则古者振旅献捷之乐也。黄钟，君声，<br /><br />&nbsp;&nbsp;&nbsp;&nbsp;配运为土，明土德常盛。黄钟得《乾》初九，自为其宫，则林钟四律以正声应之，<br /><br />&nbsp;&nbsp;&nbsp;&nbsp;象大君南面提天统于上，乾道明也。林钟得《坤》初六，其位西南，西南感至化<br /><br />&nbsp;&nbsp;&nbsp;&nbsp;于下，坤体顺也。太蔟得《乾》九二，是为人统，天地正而三才通，故次应以太<br /><br />&nbsp;&nbsp;&nbsp;&nbsp;蔟。三才既通，南吕复以羽声应之。南吕，酉，西方金也；羽，北方水也。金、<br /><br />&nbsp;&nbsp;&nbsp;&nbsp;水悦而应乎时，以象西戎、北狄悦服。然后姑洗以角音终之。姑，故也；洗，濯<br /><br />&nbsp;&nbsp;&nbsp;&nbsp;也。以象南诏背吐蕃归化，洗过日新。<br /><br />&nbsp;&nbsp;&nbsp;&nbsp;皋以五宫异用，独唱殊音，复述《五均谱》，分金石之节奏：<br /><br />&nbsp;&nbsp;&nbsp;&nbsp;一曰黄钟，宫之宫，军士歌《奉圣乐》者用之。舞人服南诏衣，秉翟俯伏拜<br /><br />&nbsp;&nbsp;&nbsp;&nbsp;\，合“南诏奉圣乐”五字，倡词五，舞人乃易南方朝天之服，绛色，七节襦袖，<br /><br />&nbsp;&nbsp;&nbsp;&nbsp;节有青礻票排衿，以象鸟翼。乐用龟兹、胡部，金钲、夤摹㈩蟆⒈础⒋蠊摹<br /><br />&nbsp;&nbsp;&nbsp;&nbsp;二曰太蔟，商之宫，女子歌《奉圣乐》者用之。合以管弦。若奏庭下，则独<br /><br />&nbsp;&nbsp;&nbsp;&nbsp;舞一曲。乐用龟兹、鼓、笛各四部，与胡部等合作。琵琶、笙、箜篌，皆八；大<br /><br />&nbsp;&nbsp;&nbsp;&nbsp;小v篥、筝、弦、五弦琵琶、长笛、短笛、方响，各四。居龟兹部前。次贝一人，<br /><br />&nbsp;&nbsp;&nbsp;&nbsp;大鼓十二分左右，馀皆坐奏。<br /><br />&nbsp;&nbsp;&nbsp;&nbsp;三曰姑洗，角之宫，应古律林钟为徵宫，女子歌《奉圣乐》者用之。舞者六<br /><br />&nbsp;&nbsp;&nbsp;&nbsp;十四人，饰罗彩襦袖，间以八采，曳云花履，首饰双凤、八卦、彩云、花N，执<br /><br />&nbsp;&nbsp;&nbsp;&nbsp;羽为拜\之节。以林钟当地统，象岁功备、万物成也。双凤，明律吕之和也。八<br /><br />&nbsp;&nbsp;&nbsp;&nbsp;卦，明还相为用也。彩云，象气也。花N，象冠也。合“奉圣乐”三字，唱词三，<br /><br />&nbsp;&nbsp;&nbsp;&nbsp;表天下怀圣也。小女子字舞，则碧色襦袖，象角音主木；首饰巽卦，应姑洗之气；<br /><br />&nbsp;&nbsp;&nbsp;&nbsp;以六人略后，象六合一心也。乐用龟兹、胡部，其钲、狻㈩蟆㈩欤皆覆以彩<br /><br />&nbsp;&nbsp;&nbsp;&nbsp;盖，饰以花趺，上陈锦绮，垂流苏。按《瑞图》曰：“王者有道，则仪凤在鼓。”<br /><br />&nbsp;&nbsp;&nbsp;&nbsp;故羽葆鼓栖以凤凰，钲栖孔雀，铙、铎集以翔鹭，钲、舛プ阌质文戏侥袷蓿<br /><br />&nbsp;&nbsp;&nbsp;&nbsp;明泽及飞走翔伏。钲、狻㈩蟆㈩欤皆二人执击之。贝及大鼓工伎之数，与军<br /><br />&nbsp;&nbsp;&nbsp;&nbsp;士《奉圣乐》同，而加鼓、笛四部。<br /><br />&nbsp;&nbsp;&nbsp;&nbsp;四曰林钟，徵之宫，敛拍单声，奏《奉圣乐》，丈夫一人独舞。乐用龟兹，<br /><br />&nbsp;&nbsp;&nbsp;&nbsp;鼓、笛每色四人。方响二，置龟兹部前。二隅有金钲，中植金铎二、贝二、铃钹<br /><br />&nbsp;&nbsp;&nbsp;&nbsp;二、大鼓十二分左右。<br /><br />&nbsp;&nbsp;&nbsp;&nbsp;五曰南吕，羽之宫，应古律黄钟为君之宫。乐用古黄钟方响一，大琵琶、五<br /><br />&nbsp;&nbsp;&nbsp;&nbsp;弦琵琶、大箜篌倍，黄钟v篥、小v篥、竽、笙、埙、篪、o筝、轧筝、黄钟箫，<br /><br />&nbsp;&nbsp;&nbsp;&nbsp;笛倍。笛、节鼓、拍板等工皆一人，坐奏之。丝竹缓作，一人独唱，歌工复通唱<br /><br />&nbsp;&nbsp;&nbsp;&nbsp;军士《奉圣乐》词。<br /><br />&nbsp;&nbsp;&nbsp;&nbsp;雍羌亦遣弟悉利移城主舒难陀献其国乐，至成都，韦皋复谱次其声。以其舞<br /><br />&nbsp;&nbsp;&nbsp;&nbsp;容、乐器异常，乃图画以献。工器二十有二，其音八：金、贝、丝、竹、匏、革、<br /><br />&nbsp;&nbsp;&nbsp;&nbsp;牙、角。金二、贝一、丝七、竹二、匏二、革二、牙一、角二。铃钹四，制如龟<br /><br />&nbsp;&nbsp;&nbsp;&nbsp;兹部，周圆三寸，贯以韦，击磕应节。铁板二，长三寸五分，博二寸五分，面平，<br /><br />&nbsp;&nbsp;&nbsp;&nbsp;背有柄，系以韦，与铃钹皆饰绦纷，以花勐莆蕊。螺贝四，大者可受一升，饰<br /><br />&nbsp;&nbsp;&nbsp;&nbsp;绦纷。有凤首箜篌二：其一长二尺，腹广七寸，凤首及项长二尺五寸，面饰虺皮，<br /><br />&nbsp;&nbsp;&nbsp;&nbsp;弦一十有四，项有轸，凤首外向；其一顶有条，轸有鼍首。筝二：其一形如鼍，<br /><br />&nbsp;&nbsp;&nbsp;&nbsp;长四尺，有四足，虚腹，以鼍皮饰背，面及仰肩如琴，广七寸，腹阔八寸，尾长<br /><br />&nbsp;&nbsp;&nbsp;&nbsp;尺馀，卷上虚中，施关以张九弦，左右一十八柱；其一面饰彩花，傅以虺皮为别。<br /><br />&nbsp;&nbsp;&nbsp;&nbsp;有龙首琵琶一，如龟兹制，而项长二尺六寸馀，腹广六寸，二龙相向为首；有轸<br /><br />&nbsp;&nbsp;&nbsp;&nbsp;柱各三，弦随其数，两轸在项，一在颈，其覆形如师子。有云头琵琶一，形如前，<br /><br />&nbsp;&nbsp;&nbsp;&nbsp;面饰虺皮，四面有牙钉，以云为首，轸上有花象品字，三弦，覆手皆饰虺皮，刻<br /><br />&nbsp;&nbsp;&nbsp;&nbsp;捍拨为舞昆仑状而彩饰之。有大匏琴二，覆以半匏，皆彩画之，上加铜瓯。以竹<br /><br />&nbsp;&nbsp;&nbsp;&nbsp;为琴，作虺文横其上，长三尺馀，头曲如拱，长二寸，以绦系腹，穿瓯及匏本，<br /><br />&nbsp;&nbsp;&nbsp;&nbsp;可受二升。大弦应太蔟，次弦应姑洗。有独弦匏琴，以班竹为之，不加饰，刻木<br /><br />&nbsp;&nbsp;&nbsp;&nbsp;为虺首；张弦无轸，以弦系顶，有四柱如龟兹琵琶，弦应太蔟。有小匏琴二，形<br /><br />&nbsp;&nbsp;&nbsp;&nbsp;如大匏琴，长二尺；大弦应南吕，次应应钟。有横笛二：一长尺馀，取其合律，<br /><br />&nbsp;&nbsp;&nbsp;&nbsp;去节无爪，以蜡实首，上加师子头，以牙为之，穴六以应黄钟商，备五音七声；<br /><br />&nbsp;&nbsp;&nbsp;&nbsp;又一，管唯加象首，律度与荀勖《笛谱》同，又与清商部钟声合。有两头笛二，<br /><br />&nbsp;&nbsp;&nbsp;&nbsp;长二尺八寸，中隔一节，节左右开冲气穴，两端皆分洞体为笛量。左端应太蔟，<br /><br />&nbsp;&nbsp;&nbsp;&nbsp;管末三穴：一姑洗，二蕤宾，三夷则。右端应林钟，管末三穴：一南吕，二应钟，<br /><br />&nbsp;&nbsp;&nbsp;&nbsp;三大吕。下托指一穴，应清太蔟。两洞体七穴，共备黄钟、林钟两均。有大匏笙<br /><br />&nbsp;&nbsp;&nbsp;&nbsp;二，皆十六管，左右各八，形如凤翼，大管长四尺八寸五分，馀管参差相次，制<br /><br />&nbsp;&nbsp;&nbsp;&nbsp;如笙管，形亦类凤翼，竹为簧，穿匏达本。上古八音，皆以木漆代之，用金为簧，<br /><br />&nbsp;&nbsp;&nbsp;&nbsp;无匏音，唯骠国得古制。又有小匏笙二，制如大笙，律应林钟商。有三面鼓二，<br /><br />&nbsp;&nbsp;&nbsp;&nbsp;形如酒缸，高二尺，首广下锐，上博七寸，底博四寸，腹广不过首，冒以虺皮，<br /><br />&nbsp;&nbsp;&nbsp;&nbsp;束三为一，碧绦约之，下当地则不冒，四面画骠国工伎执笙鼓以为饰。有小鼓四，<br /><br />&nbsp;&nbsp;&nbsp;&nbsp;制如腰鼓，长五寸，首广三寸五分，冒以虺皮，牙钉彩饰，无柄，摇之为乐节，<br /><br />&nbsp;&nbsp;&nbsp;&nbsp;引赞者皆执之。有牙笙，穿匏达本，漆之，上植二象牙代管，双簧皆应姑洗。有<br /><br />&nbsp;&nbsp;&nbsp;&nbsp;三角笙，亦穿匏达本，漆之，上植三牛角，一簧应姑洗，馀应南吕，角锐在下，<br /><br />&nbsp;&nbsp;&nbsp;&nbsp;穿匏达本，柄觜皆直。有两角笙，亦穿匏达本，上植二牛角，簧应姑洗，匏以彩<br /><br />&nbsp;&nbsp;&nbsp;&nbsp;饰。<br /><br />&nbsp;&nbsp;&nbsp;&nbsp;凡曲名十有二：一曰《佛印》，骠云《没驮弥》，国人及天竺歌以事王也。<br /><br />&nbsp;&nbsp;&nbsp;&nbsp;二曰《{娑罗花》，骠云《咙莽第》，国人以花为衣服，能净其身也。三曰《<br /><br />&nbsp;&nbsp;&nbsp;&nbsp;白鸽》，骠云《E都》，美其飞止遂情也。四曰《白鹤游》，骠云《苏谩底哩》，<br /><br />&nbsp;&nbsp;&nbsp;&nbsp;谓翔则摩空，行则徐步也。五曰《斗羊胜》，膘云《来乃》。昔有人见二羊斗海<br /><br />&nbsp;&nbsp;&nbsp;&nbsp;岸，强者则见，弱者入山，时人谓之“来乃”。来乃者，胜势也。六曰《龙首独<br /><br />&nbsp;&nbsp;&nbsp;&nbsp;琴》，骠云《弥思弥》，此一弦而五音备，象王一德以畜万邦也。七曰《禅定》，<br /><br />&nbsp;&nbsp;&nbsp;&nbsp;骠云《掣览诗》，谓离俗寂静也。七曲唱舞，皆律应黄钟商。八曰《革蔗王》，<br /><br />&nbsp;&nbsp;&nbsp;&nbsp;骠云《遏思略》，谓佛教民如蔗之甘，皆悦其味也。九曰《孔雀王》，骠云《桃<br /><br />&nbsp;&nbsp;&nbsp;&nbsp;台》，谓毛采光华也。十曰《野鹅》，谓飞止必双，徒侣毕会也。十一曰《宴乐》，<br /><br />&nbsp;&nbsp;&nbsp;&nbsp;骠云《<口笼>聪网摩》，谓时康宴会嘉也。十二曰《涤烦》，亦白《笙舞》，骠云<br /><br />&nbsp;&nbsp;&nbsp;&nbsp;《扈那》，谓时涤烦。以此适情也。五曲律应黄钟两均：一黄钟商伊越调，<br /><br />&nbsp;&nbsp;&nbsp;&nbsp;一林钟商小植调。乐工皆昆仑，衣绛郏朝霞为蔽膝，谓之\Z。两肩加<br /><br />&nbsp;&nbsp;&nbsp;&nbsp;朝霞，络腋。足臂有金宝环钏。冠金冠，左珥，绦贯花N，珥双簪，散以毳。<br /><br />&nbsp;&nbsp;&nbsp;&nbsp;初奏乐，有赞者一人先导乐意，其舞容随曲。用人或二、或六、或四、或八、至<br /><br />&nbsp;&nbsp;&nbsp;&nbsp;十，皆珠冒，拜首稽首以终节。其乐五译而至，德宗授舒难陀太仆卿，遣还。开<br /><br />&nbsp;&nbsp;&nbsp;&nbsp;州刺史唐次述《骠国献乐颂》以献。大和六年，南诏掠其民三千，徙之柘东。<br /><br />&nbsp;&nbsp;&nbsp;&nbsp;两爨蛮。自曲州、靖州西南昆川、曲轭、晋宁、喻献、安宁距龙和城，通谓<br /><br />&nbsp;&nbsp;&nbsp;&nbsp;之西爨白蛮；自弥鹿、升麻二川，南至步头，谓之东爨乌蛮。西爨自云本安邑人，<br /><br />&nbsp;&nbsp;&nbsp;&nbsp;七世祖晋南宁太守，中国乱，遂王蛮中。梁元帝时，南宁州刺史徐文盛召诣荆州，<br /><br />&nbsp;&nbsp;&nbsp;&nbsp;有爨者，据其地，延袤二千余里。土多骏马、犀、象、明珠。既死，子震玩分<br /><br />&nbsp;&nbsp;&nbsp;&nbsp;统其众。隋开皇初，遣使朝贡，命韦世冲以兵戍之，置恭州、协州、昆州。未几<br /><br />&nbsp;&nbsp;&nbsp;&nbsp;叛，史万岁击之，至西洱河、滇池而还。震玩惧而入朝，文帝诛之，诸子没为奴。<br /><br />&nbsp;&nbsp;&nbsp;&nbsp;高祖即位，以其子弘达为昆州刺史，奉父丧归。而益州刺史段纶遣俞大施至南宁，<br /><br />&nbsp;&nbsp;&nbsp;&nbsp;治共范川，诱诸部皆纳款贡方物。太宗遣将击西爨，开青蛉、弄栋为县。<br /><br />&nbsp;&nbsp;&nbsp;&nbsp;爨蛮之西，有徒莫只蛮、俭望蛮，贞观二十三年内属，以其地为傍、望、览、<br /><br />&nbsp;&nbsp;&nbsp;&nbsp;丘、求五州，隶郎州都督府。白水蛮，地与青蛉、弄栋接，亦隶郎州。弄栋西有<br /><br />&nbsp;&nbsp;&nbsp;&nbsp;大勃弄、小勃弄二川蛮，其西与黄瓜、叶榆、西洱河接，其众完富与蜀埒，无酋<br /><br />&nbsp;&nbsp;&nbsp;&nbsp;长，喜相雠怨。<br /><br />&nbsp;&nbsp;&nbsp;&nbsp;永徽初，大勃弄杨承颠私署将帅，寇麻州。都督任怀玉招之，不听。高宗以<br /><br />&nbsp;&nbsp;&nbsp;&nbsp;左领军将军赵孝祖为郎州道行军总管，与怀玉讨之。至罗仵侯山，其酋秃磨蒲与<br /><br />&nbsp;&nbsp;&nbsp;&nbsp;大鬼主都干以众塞菁口，孝祖大破之。夷人尚鬼，谓主祭者为鬼主，每岁户出一<br /><br />&nbsp;&nbsp;&nbsp;&nbsp;牛或一羊，就其家祭之。送鬼迎鬼必有兵，因以复仇云。孝祖按军，多弃城，逐<br /><br />&nbsp;&nbsp;&nbsp;&nbsp;北至周近水。大酋俭弥于、鬼主董朴濒水为栅，以轻骑逆战。孝祖击斩弥于、秃<br /><br />&nbsp;&nbsp;&nbsp;&nbsp;磨蒲、鬼主十馀级，会大雪，皲冻死者略尽。孝祖上言：“小勃弄、大勃弄常诱<br /><br />&nbsp;&nbsp;&nbsp;&nbsp;弄栋叛，今因破白水，请遂西讨。”诏可。孝祖军入，夷人皆走险。小勃弄酋长<br /><br />&nbsp;&nbsp;&nbsp;&nbsp;殁盛屯白旗城，率万骑战，败，斩之。进至大勃弄，杨承颠婴城守。孝祖招之，<br /><br />&nbsp;&nbsp;&nbsp;&nbsp;不从，麾军进，执承颠。馀屯大者数万、小数千，皆破降之，西南夷遂定。罢郎<br /><br />&nbsp;&nbsp;&nbsp;&nbsp;州都督，更置戎州都督。<br /><br />&nbsp;&nbsp;&nbsp;&nbsp;爨弘达既死，以爨归王为南宁州都督，居石城，袭杀东爨首领盖聘及子盖启，<br /><br />&nbsp;&nbsp;&nbsp;&nbsp;徙共范川。<br /><br />&nbsp;&nbsp;&nbsp;&nbsp;有两爨大鬼主崇道者，与弟日进、日用居安宁城左，闻章仇兼琼开步头路，<br /><br />&nbsp;&nbsp;&nbsp;&nbsp;筑安宁城，群蛮震骚，共杀筑城使者。玄宗诏蒙归义讨之。师次波州，归王及崇<br /><br />&nbsp;&nbsp;&nbsp;&nbsp;道兄弟千余人泥首谢罪，赦之。俄而崇道杀日进及归王。归王妻阿g，乌蛮女<br /><br />&nbsp;&nbsp;&nbsp;&nbsp;也，走父部，乞兵相仇，于是诸爨乱。阿g遣使诣归义求杀夫者，书闻，诏以<br /><br />&nbsp;&nbsp;&nbsp;&nbsp;其子守隅为南宁州都督，归义以女妻之，又以一女妻崇道子辅朝。然崇道、守隅<br /><br />&nbsp;&nbsp;&nbsp;&nbsp;相攻讨不置，阿g诉归义，为兴师，营昆川。崇道走黎州，遂虏其族，杀辅朝，<br /><br />&nbsp;&nbsp;&nbsp;&nbsp;收其女，崇道俄亦被杀，诸爨稍离弱。<br /><br />&nbsp;&nbsp;&nbsp;&nbsp;阁罗凤立，召守隅并妻归河，不通中国。阿g自主其部落，岁入朝，恩<br /><br />&nbsp;&nbsp;&nbsp;&nbsp;赏蕃厚。阁罗凤遣昆川城使杨牟利以兵胁西爨，徙户二十余万于永昌城。东爨以<br /><br />&nbsp;&nbsp;&nbsp;&nbsp;言语不通，多散依林谷，得不徙。自曲靖州、石城、升麻、昆川南北至龙和，皆<br /><br />&nbsp;&nbsp;&nbsp;&nbsp;残于兵。日进等子孙居永昌城。乌蛮种复振，徙居西爨故地，与峰州为邻。贞元<br /><br />&nbsp;&nbsp;&nbsp;&nbsp;中，置都督府，领羁縻州十八。<br /><br />&nbsp;&nbsp;&nbsp;&nbsp;乌蛮与南诏世昏姻，其种分七部落：一曰阿芋路，居曲州、靖州故地；二曰<br /><br />&nbsp;&nbsp;&nbsp;&nbsp;阿猛；三曰夔山；四曰暴蛮；五曰卢鹿蛮，二部落分保竹子岭；六曰磨弥敛；七<br /><br />&nbsp;&nbsp;&nbsp;&nbsp;曰勿邓。土多牛马，无布帛，男子髻，女人被发，皆衣牛羊皮。俗尚巫鬼，无<br /><br />&nbsp;&nbsp;&nbsp;&nbsp;拜跪之节。其语四译乃与中国通。大部落有大鬼主，百家则置小鬼主。<br /><br />&nbsp;&nbsp;&nbsp;&nbsp;勿邓地方千里，有邛部六姓，一姓白蛮也，五姓乌蛮也。又有初裹五姓，皆<br /><br />&nbsp;&nbsp;&nbsp;&nbsp;乌蛮也，居邛部、台登之间。妇人衣黑缯，其长曳地。又有东钦蛮二姓，皆白蛮<br /><br />&nbsp;&nbsp;&nbsp;&nbsp;也，居北谷。妇人衣白缯，长不过膝。又有粟蛮二姓、雷蛮三姓、梦蛮三姓，散<br /><br />&nbsp;&nbsp;&nbsp;&nbsp;处黎、`、戎数州之鄙，皆隶勿邓。勿邓南七十里，有两林部落，有十低三姓、<br /><br />&nbsp;&nbsp;&nbsp;&nbsp;阿屯三姓、亏望三姓隶焉。其南有丰琶部落，阿诺二姓隶焉。两林地虽狭，而诸<br /><br />&nbsp;&nbsp;&nbsp;&nbsp;部推为长，号都大鬼主。<br /><br />&nbsp;&nbsp;&nbsp;&nbsp;勿邓、丰琶、两林皆谓之东蛮，天宝中，皆受封爵。及南诏陷`州，遂羁属<br /><br />&nbsp;&nbsp;&nbsp;&nbsp;吐蕃。贞元中，复通款，以勿邓大鬼主苴嵩兼邛部团练使，封长川郡公。及死，<br /><br />&nbsp;&nbsp;&nbsp;&nbsp;子苴骠离幼，以苴梦冲为大鬼主，数为吐蕃侵猎。两林都大鬼主苴那时遗韦皋书，<br /><br />&nbsp;&nbsp;&nbsp;&nbsp;乞兵攻吐蕃。皋遣将刘朝彩出铜山道，吴鸣鹤出清溪关道，邓英俊出定蕃栅道，<br /><br />&nbsp;&nbsp;&nbsp;&nbsp;进逼台登城。吐蕃退壁西贡川，据高为营。苴那时战甚力，分兵大破吐蕃青海、<br /><br />&nbsp;&nbsp;&nbsp;&nbsp;腊城二节度军于北谷，青海大兵马使乞藏遮遮、腊城兵马使悉多杨朱、节度论东<br /><br />&nbsp;&nbsp;&nbsp;&nbsp;柴、大将论结突梨等皆战死，执笼官四十五人，铠仗一万，牛马称是。进拔于葱<br /><br />&nbsp;&nbsp;&nbsp;&nbsp;栅。乞藏遮遮，尚结赞子也，以尸还。其下曩贡节度苏论百余人行哭，使一人立<br /><br />&nbsp;&nbsp;&nbsp;&nbsp;尸左，一人问之曰：“疮痛乎？”曰“然。”即傅药。曰“食乎？”曰“然。”<br /><br />&nbsp;&nbsp;&nbsp;&nbsp;即进膳。曰“衣乎？”曰“然。”即命裘。又问“归乎？”曰“然。”以马载尸<br /><br />&nbsp;&nbsp;&nbsp;&nbsp;而去。诏封苴那时为顺政郡王，苴梦冲为怀化郡王，丰琶部落大鬼主骠傍为和义<br /><br />&nbsp;&nbsp;&nbsp;&nbsp;郡王，给印章、袍带。三王皆入朝，宴麟德殿，赏赉加等，岁给其部禄盐衣彩，<br /><br />&nbsp;&nbsp;&nbsp;&nbsp;黎、`二州吏就赐之。以山阻多为盗侵，亡失所赐，皋令二州为筑馆，有赐，约<br /><br />&nbsp;&nbsp;&nbsp;&nbsp;酋长自至，授赐而遣之。然苴梦冲内附吐蕃，断南诏使路，皋遣`州总管苏e以<br /><br />&nbsp;&nbsp;&nbsp;&nbsp;兵三百召梦冲至琵琶川，声其罪斩之，披其族为六部，以样弃主之。及苴骠离长，<br /><br />&nbsp;&nbsp;&nbsp;&nbsp;乃命为大鬼主。骠傍年少骁敢，数出兵攻吐蕃。吐蕃间道焚其居室、部落，亡所<br /><br />&nbsp;&nbsp;&nbsp;&nbsp;赐印章。皋为请，复得印。<br /><br />&nbsp;&nbsp;&nbsp;&nbsp;爨蛮西有昆明蛮，一曰昆弥，以西洱河为境，即叶榆河也。距京师九千里。<br /><br />&nbsp;&nbsp;&nbsp;&nbsp;土R湿，宜粳稻。人辫首、左衽，与突厥同。随水草畜牧，夏处高山，冬入深谷。<br /><br />&nbsp;&nbsp;&nbsp;&nbsp;尚战死，恶病亡，胜兵数万。<br /><br />&nbsp;&nbsp;&nbsp;&nbsp;武德中，`州治中吉伟使南宁，因至其国，谕使使朝贡，求内属，发兵戍守。<br /><br />&nbsp;&nbsp;&nbsp;&nbsp;自是岁与柯使偕来。龙朔三年，矩州刺史谢法成招慰比楼等七千户内附。总章<br /><br />&nbsp;&nbsp;&nbsp;&nbsp;三年，置禄州、汤望州。咸亨三年，昆明十四姓率户二万内附，析其地为殷州、<br /><br />&nbsp;&nbsp;&nbsp;&nbsp;扌忽州、敦州，以安辑之。殷州居戎州西北，扌忽州居西南，敦州居南，远不过<br /><br />&nbsp;&nbsp;&nbsp;&nbsp;五百余里，近三百里。其后又置盘、麻等四十一州，皆以首领为刺史。<br /><br />&nbsp;&nbsp;&nbsp;&nbsp;昆明东九百里，即柯国也。兵数出，侵地数千里。元和八年，上表请尽归<br /><br />&nbsp;&nbsp;&nbsp;&nbsp;柯故地。开成元年，鬼主阿内属。会昌中，封其别帅为罗殿王，世袭爵。其<br /><br />&nbsp;&nbsp;&nbsp;&nbsp;后又封别帅为滇王，皆柯蛮也。东距辰州二千四百里，其南千五百里即交州也。<br /><br />&nbsp;&nbsp;&nbsp;&nbsp;无城郭，土热多霖雨，稻粟再熟。无徭役，战乃屯聚。刻木为契，盗者倍三而偿，<br /><br />&nbsp;&nbsp;&nbsp;&nbsp;杀人者出牛马三十。俗与东谢同。首领亦姓谢氏，至龙羽有兵三万。武德三年，<br /><br />&nbsp;&nbsp;&nbsp;&nbsp;遣使者朝，以其地为州，拜龙羽刺史，封夜郎郡公。其北百五十里，有别部曰<br /><br />&nbsp;&nbsp;&nbsp;&nbsp;充州蛮，胜兵二万，亦来朝贡，以地为充州。<br /><br />&nbsp;&nbsp;&nbsp;&nbsp;开元中，柯酋长元齐死，孙嘉艺袭官，封其后，乃以赵氏为酋长。二十五<br /><br />&nbsp;&nbsp;&nbsp;&nbsp;年，赵君道来朝。其裔有赵国珍，天宝中战有功。阁罗凤叛，宰相杨国忠兼剑南<br /><br />&nbsp;&nbsp;&nbsp;&nbsp;节度使，以国珍有方略，授黔中都督，屡败南诏，护五溪十余年，天下方乱，其<br /><br />&nbsp;&nbsp;&nbsp;&nbsp;部独宁。终工部尚书。贞元中，官其酋长赵主俗，亦以褒朝贡不绝。至十八年，<br /><br />&nbsp;&nbsp;&nbsp;&nbsp;五遣使朝。元和二年，诏黔南观察使常以本道将为押领柯、昆明等使，自是数<br /><br />&nbsp;&nbsp;&nbsp;&nbsp;遣使，或朝正月，讫开成不绝。故事：戎夷朝贡，将至都，中官驿劳于郊，既及<br /><br />&nbsp;&nbsp;&nbsp;&nbsp;馆，恩礼尤渥。<br /><br />&nbsp;&nbsp;&nbsp;&nbsp;西爨之南，有东谢蛮，居黔州西三百里，南距守宫獠，西连夷子，地方千里。<br /><br />&nbsp;&nbsp;&nbsp;&nbsp;宜五谷，为畲田，岁一易之。众处山，巢居，汲流以饮。无赋税，刻木为契。见<br /><br />&nbsp;&nbsp;&nbsp;&nbsp;贵人执鞭而拜。赏有功者以牛马、铜鼓。犯小罪则杖，大事杀之，盗物者倍偿。<br /><br />&nbsp;&nbsp;&nbsp;&nbsp;昏姻以牛酒为聘。女妇夫家，夫惭涩避之，旬日乃出。会聚，击铜鼓，吹角。俗<br /><br />&nbsp;&nbsp;&nbsp;&nbsp;椎髻，韬以绛，垂于后。坐必蹲踞，常带刀剑。男子服衫袄、大口裤，以带斜冯<br /><br />&nbsp;&nbsp;&nbsp;&nbsp;右肩，以螺壳、虎豹、猿、犬羊皮为饰。有谢氏，世为酋长，部落尊畏之。其<br /><br />&nbsp;&nbsp;&nbsp;&nbsp;族不育女，自以姓高不可以嫁人。贞观三年，其酋元深入朝，冠乌熊皮若注旄，<br /><br />&nbsp;&nbsp;&nbsp;&nbsp;以金银络额，被毛帔，韦行滕，著履。中书侍郎颜师古因是上言：“昔周武王时，<br /><br />&nbsp;&nbsp;&nbsp;&nbsp;远国入朝，太史次为《王会篇》，今蛮夷入朝，如元深冠服不同，可写为《王会<br /><br />&nbsp;&nbsp;&nbsp;&nbsp;图》。”诏可。帝以地为应州，即拜元深刺史，隶黔州都督府。又有南谢首领谢<br /><br />&nbsp;&nbsp;&nbsp;&nbsp;强亦来朝，以其地为庄州，授强刺史。建中三年，大酋长检校蛮州长史、资阳郡<br /><br />&nbsp;&nbsp;&nbsp;&nbsp;公宋鼎与诸谢朝贺，德宗以其国小，不许。诉于黔中观察使王础，以州接柯，<br /><br />&nbsp;&nbsp;&nbsp;&nbsp;愿随柯朝贺，础奏：“、蛮二州，户繁力强，为邻蕃所惮，请许三年一朝。”<br /><br />&nbsp;&nbsp;&nbsp;&nbsp;诏从之。<br /><br />&nbsp;&nbsp;&nbsp;&nbsp;元和中，辰、溆蛮酋张伯靖嫉本道督敛苛刻，聚众叛，侵播、费二州，黔中<br /><br />&nbsp;&nbsp;&nbsp;&nbsp;经略使崔能、荆南节度使严绶、湖南观察使柳公绰讨之，三岁不能定。伯靖上表<br /><br />&nbsp;&nbsp;&nbsp;&nbsp;请隶荆南，乃降。崔能内恨之，更请调荆南、湖南、桂管军为援，约西原十洞兵<br /><br />&nbsp;&nbsp;&nbsp;&nbsp;皆出，可以成功。公卿议者皆以为便。宰相李吉甫曰：“伯靖挟怨而叛，压以大<br /><br />&nbsp;&nbsp;&nbsp;&nbsp;兵而招之，可不战自定。”乃命能兵毋出，独诏严绶招伯靖率家属诣江陵降，授<br /><br />&nbsp;&nbsp;&nbsp;&nbsp;右威卫翊府中郎将。<br /><br />&nbsp;&nbsp;&nbsp;&nbsp;东谢南有西赵蛮，东距夷子，西属昆明，南西洱河也。山穴阻深，莫知道里。<br /><br />&nbsp;&nbsp;&nbsp;&nbsp;南北十八日行，东西二十三日行，户万馀，俗与东谢同，赵氏世为酋长。夷子渠<br /><br />&nbsp;&nbsp;&nbsp;&nbsp;帅姓季氏，与西赵皆南蛮别种，胜兵各万人。自古未尝通中国，黔州豪帅田康讽<br /><br />&nbsp;&nbsp;&nbsp;&nbsp;之，故贞观中皆遣使入朝。西赵首领赵酋摩率所部万余户内附，以其地为明州，<br /><br />&nbsp;&nbsp;&nbsp;&nbsp;授酋摩刺史。<br /><br />&nbsp;&nbsp;&nbsp;&nbsp;松外蛮尚数十百部，大者五六百户，小者二三百。凡数十姓，赵、杨、李、<br /><br />&nbsp;&nbsp;&nbsp;&nbsp;董为贵族，皆擅山川，不能相君长。有城郭、文字，颇知阴阳历数。自夜郎、滇<br /><br />&nbsp;&nbsp;&nbsp;&nbsp;池以西，皆庄之裔。有稻、麦、粟、豆、丝、麻、薤、蒜、桃、李。以十二月<br /><br />&nbsp;&nbsp;&nbsp;&nbsp;为岁首。布幅广七寸。正月蚕生，二月熟。男子毡革为帔，女衣迤布裙衫，髻盘<br /><br />&nbsp;&nbsp;&nbsp;&nbsp;如。饭用竹筲抟而啖之，乌杯贮羹如鸡彝。徒跣，有舟无车。死则坎地，殡舍<br /><br />&nbsp;&nbsp;&nbsp;&nbsp;左，屋之，三年乃葬，以蠡蚌封棺。父母丧，斩衰布衣不澡者四五年，近者二三<br /><br />&nbsp;&nbsp;&nbsp;&nbsp;年。为人所杀者，子以麻括发，墨面，衣不缉。居丧，昏嫁不废，亦弗避同姓。<br /><br />&nbsp;&nbsp;&nbsp;&nbsp;婿不亲迎。富室娶妻，纳金银牛羊酒，女所赍亦如之。有罪者，树一长木，击鼓<br /><br />&nbsp;&nbsp;&nbsp;&nbsp;集众其下。强盗杀之，富者贳死，烧屋夺其田；盗者倍九而偿赃。奸淫，则强族<br /><br />&nbsp;&nbsp;&nbsp;&nbsp;输金银请和而弃其妻，处女、厘妇不坐。凡相杀必报，力不能则其部助攻之。祭<br /><br />&nbsp;&nbsp;&nbsp;&nbsp;祀，杀牛马，亲联毕会，助以牛酒，多至数百人。贞观中，`州都督刘伯英上疏：<br /><br />&nbsp;&nbsp;&nbsp;&nbsp;“松外诸蛮，率暂附亟叛，请击之，西洱河天竺道可通也。”居数岁，太宗以右<br /><br />&nbsp;&nbsp;&nbsp;&nbsp;武候将军梁建方发蜀十二州兵进讨，酋帅双舍拒战，败走，杀获十余。群蛮震骇，<br /><br />&nbsp;&nbsp;&nbsp;&nbsp;走保山谷。建方谕降者七十余部，户十万九千，署首领蒙、和为县令，馀众感悦。<br /><br />&nbsp;&nbsp;&nbsp;&nbsp;西洱河蛮，亦曰河蛮，道繇郎州走三千里，建方遣奇兵自`州道千五百里掩<br /><br />&nbsp;&nbsp;&nbsp;&nbsp;之，其帅杨盛大骇，欲遁去，使者好语约降，乃遣首领十人纳款军门，建方振旅<br /><br />&nbsp;&nbsp;&nbsp;&nbsp;还。二十二年，西洱河大首领杨同外、东洱河大首领杨敛、松外首领蒙羽皆入朝，<br /><br />&nbsp;&nbsp;&nbsp;&nbsp;授官。显庆元年，西洱河大首领杨栋附显、和蛮大首领王罗祁、郎昆梨盘四<br /><br />&nbsp;&nbsp;&nbsp;&nbsp;州大首领王伽冲率部落四千人归附，入朝贡方物。其后茂州西南筑安戎城，绝吐<br /><br />&nbsp;&nbsp;&nbsp;&nbsp;蕃通蛮之道。生羌为吐蕃乡导，攻拔之，增兵以守，西洱河诸蛮皆臣吐蕃。开元<br /><br />&nbsp;&nbsp;&nbsp;&nbsp;中，首领始入朝，授刺史。会南诏蒙归义拔大和城，乃北徙，更羁制于浪穹诏。<br /><br />&nbsp;&nbsp;&nbsp;&nbsp;浪穹诏已破，又徙云南柘城。<br /><br />&nbsp;&nbsp;&nbsp;&nbsp;黎州，领羁縻奉上等州二十六。开元十七年，又领羁縻夏梁、卜贵等州三十<br /><br />&nbsp;&nbsp;&nbsp;&nbsp;一。南路有廓清道部落主三人，婆盐鬼主十人。又有阿逼蛮分十四部落：一曰大<br /><br />&nbsp;&nbsp;&nbsp;&nbsp;龙池，二曰小龙池，三曰控，四曰苴质，五曰乌披，六曰苴赁，七曰v篥水，八<br /><br />&nbsp;&nbsp;&nbsp;&nbsp;曰戎列，九曰婆狄，十曰石地，十一曰罗公，十二曰讠光，十三曰离F，十四曰<br /><br />&nbsp;&nbsp;&nbsp;&nbsp;里汉。<br /><br />&nbsp;&nbsp;&nbsp;&nbsp;黎、邛二州之东，又有凌蛮。西有三王蛮，盖g都夷白马氏之遗种。杨、刘、<br /><br />&nbsp;&nbsp;&nbsp;&nbsp;郝三姓世为长，袭封王，谓之“三王”部落。叠甓而居，号<多周>舍。岁禀节度<br /><br />&nbsp;&nbsp;&nbsp;&nbsp;府帛三千匹，以南诏，而南诏亦密赂之，觇成都虚实。每节度使至，酋长来<br /><br />&nbsp;&nbsp;&nbsp;&nbsp;谒，节度使多奏威惠所怀，以罔天子也。前谒必请于都押衙，且听命，都押衙不<br /><br />&nbsp;&nbsp;&nbsp;&nbsp;令者，辄讽其叛，常倚三王部落求姑息，至唐末益甚。<br /><br />&nbsp;&nbsp;&nbsp;&nbsp;雅州西有通吐蕃道三：曰夏阳、曰夔松、曰始阳，皆诸蛮错居。凡部落四十<br /><br />&nbsp;&nbsp;&nbsp;&nbsp;六：距州三百余里之外有百坡、当品、严城、中川、钳矣、昌逼、钳井七部落，<br /><br />&nbsp;&nbsp;&nbsp;&nbsp;四百余里之外有罗岩、当马、三井、束锋、名耶、钳恭、画重、罗林、笼羊、林<br /><br />&nbsp;&nbsp;&nbsp;&nbsp;波、林烧、龙逢、索古、敢川、惊川、祸眉、不烛十七部落，五百余里之外有诺<br /><br />&nbsp;&nbsp;&nbsp;&nbsp;祚、三恭、布岚、欠马、论川、让川、远南、卑庐、夔龙、曜川、金川、东嘉梁、<br /><br />&nbsp;&nbsp;&nbsp;&nbsp;西嘉梁十三部落，六百余里之外有椎梅、作重、祸林、金林、逻蓬五部落，皆羁<br /><br />&nbsp;&nbsp;&nbsp;&nbsp;縻州也。以首领袭刺史。<br /><br />&nbsp;&nbsp;&nbsp;&nbsp;`州新安城傍有六姓蛮：一曰蒙蛮、二曰夷蛮、三曰讹蛮、四曰狼蛮，馀勿<br /><br />&nbsp;&nbsp;&nbsp;&nbsp;邓及白蛮也。<br /><br />&nbsp;&nbsp;&nbsp;&nbsp;戎州管内有驯、骋、浪三州大鬼主董嘉庆，累世内附，以忠谨称，封归义郡<br /><br />&nbsp;&nbsp;&nbsp;&nbsp;王。贞元中，狼蛮亦请内附，补首领浪沙为刺史，然卒不出，剑南西川节度使韦<br /><br />&nbsp;&nbsp;&nbsp;&nbsp;皋檄嘉庆兼押狼蛮。又有鲁望等部落，徙居戎州马鞍山，皋以其远边徼，户给米<br /><br />&nbsp;&nbsp;&nbsp;&nbsp;二斛、盐五斤。北又有浪稽蛮、罗哥谷蛮。东有婆秋蛮、乌皮蛮。南有离东蛮、<br /><br />&nbsp;&nbsp;&nbsp;&nbsp;锅锉蛮。西有磨些蛮，与南诏、越析相姻娅。自浪稽以下，古滇王、哀牢杂种，<br /><br />&nbsp;&nbsp;&nbsp;&nbsp;其地与吐蕃接。亦有姐羌，古白马氐之裔。<br /><br />&nbsp;&nbsp;&nbsp;&nbsp;剑山当吐蕃大路，属石门、柳强三镇，置戍、守捉，以招讨使领五部落：一<br /><br />&nbsp;&nbsp;&nbsp;&nbsp;曰弥羌、二曰铄羌、三曰胡丛，其余东钦、磨些也。又有夷望、鼓路、西望、安<br /><br />&nbsp;&nbsp;&nbsp;&nbsp;乐、汤谷、佛蛮、亏野、阿<酉益>、阿鹗、蛮、林井、阿异十二鬼主皆隶`州。<br /><br />&nbsp;&nbsp;&nbsp;&nbsp;又有奉国、苴伽十一部落，春秋受赏于`州，然挟吐蕃为轻重。每节度使至，诸<br /><br />&nbsp;&nbsp;&nbsp;&nbsp;部献马，酋长衣虎皮，馀皆红巾束发，锦缬袄、半臂。既见，请匹锦、斗酒，折<br /><br />&nbsp;&nbsp;&nbsp;&nbsp;草招父祖魂以归乡里。及还，裹锦植马上而去。又有显养、东鲁诸蛮，永徽三年<br /><br />&nbsp;&nbsp;&nbsp;&nbsp;与胡丛皆叛。高宗以右骁卫将军曹继叔为`州道行军总管，战斜山，拔十馀城，<br /><br />&nbsp;&nbsp;&nbsp;&nbsp;斩首七百，获马、优Ｍ蛭迩А<br /><br />&nbsp;&nbsp;&nbsp;&nbsp;姚州境有永昌蛮，居古永昌郡地。咸亨五年叛，高宗以太子右卫副率梁积寿<br /><br />&nbsp;&nbsp;&nbsp;&nbsp;为姚州道行军总管讨平之。武后天授中，遣御史裴怀古招怀。至长寿时，大首领<br /><br />&nbsp;&nbsp;&nbsp;&nbsp;董期率部落二万内属。其西有扑子蛮，悍，以青娑罗为通身裤，善用竹弓，入<br /><br />&nbsp;&nbsp;&nbsp;&nbsp;林射飞鼠无不中。无食器，以蕉叶藉之。人多长大，负排持槊而斗。又有望蛮者，<br /><br />&nbsp;&nbsp;&nbsp;&nbsp;用木弓短箭，镞傅毒药，中者立死。妇人食乳酪，肥白，跣足；青布为衫裳，联<br /><br />&nbsp;&nbsp;&nbsp;&nbsp;贯珂贝珠络之；髻垂于后，有夫者分两髻。<br /><br />&nbsp;&nbsp;&nbsp;&nbsp;群蛮种类，多不可记。有黑齿、金齿、银齿三种，见人以漆及镂金银饰齿，<br /><br />&nbsp;&nbsp;&nbsp;&nbsp;寝食则去之。直顶为髻，青布为通裤。有绣脚种，刻踝至腓为文。有绣面种，生<br /><br />&nbsp;&nbsp;&nbsp;&nbsp;逾月，鲼煊诿妗Ｓ械裉庵郑身面鲼臁Ｓ写┍侵郑以金环径尺贯其鼻，下垂过<br /><br />&nbsp;&nbsp;&nbsp;&nbsp;颐。君长以丝系环，人牵乃行。其次，以二花头金钉贯鼻下出。又有长鬃种、栋<br /><br />&nbsp;&nbsp;&nbsp;&nbsp;锋种，皆额前为长髻，下过脐，行以物举之；君长则二女在前共举其髻乃行。<br /><br />&nbsp;&nbsp;&nbsp;&nbsp;安南有生蛮林睹符部落，大历中置德化州，户一万。又以潘归国部落置龙武<br /><br />&nbsp;&nbsp;&nbsp;&nbsp;州，户千五百。诏安南节度使绥定之。贞元七年，始以O、峰二州为都督府。酹<br /><br />&nbsp;&nbsp;&nbsp;&nbsp;在安南，限重海，与文单、占婆接。峰统羁縻州十八，与蜀爨蛮接。<br /><br />&nbsp;&nbsp;&nbsp;&nbsp;南平獠，东距智州，南属渝州，西接南州，北涪州，户四千余。多瘴疠。山<br /><br />&nbsp;&nbsp;&nbsp;&nbsp;有毒草、沙虱、蝮F。人楼居，梯而上，名为干栏。妇人横布二幅，穿中贯其<br /><br />&nbsp;&nbsp;&nbsp;&nbsp;首，号曰通裙。美发髻，垂于后。竹筒三寸，斜穿其耳，贵者饰以珠。俗女多<br /><br />&nbsp;&nbsp;&nbsp;&nbsp;男少，妇人任役。昏法，女先以货求男。贫者无以嫁，则卖为婢。男子左衽，露<br /><br />&nbsp;&nbsp;&nbsp;&nbsp;发，徒跣。其王姓朱氏，号剑荔王。贞观三年，遣使内款，以其地隶渝州。有飞<br /><br />&nbsp;&nbsp;&nbsp;&nbsp;头獠者，头欲飞，周项有痕如缕，妻子共守之。及夜如病，头忽亡，比旦还。又<br /><br />&nbsp;&nbsp;&nbsp;&nbsp;有乌武獠，地多瘴毒，中者不能饮药，故自凿齿。<br /><br />&nbsp;&nbsp;&nbsp;&nbsp;有甯氏，世为南平渠帅。陈末，以其帅猛力为宁越太守。陈亡，自以为与陈<br /><br />&nbsp;&nbsp;&nbsp;&nbsp;叔宝同日而生，当代为天子，乃不入朝。隋兵阻瘴，不能进。猛力死，子长真袭<br /><br />&nbsp;&nbsp;&nbsp;&nbsp;刺史。及讨林邑，长真出兵攻其后，又率部落数千从征辽东，炀帝召为鸿胪卿，<br /><br />&nbsp;&nbsp;&nbsp;&nbsp;授安抚大使，遣还。又以其族人甯宣为合浦太守。隋乱，皆以地附萧铣。长真，<br /><br />&nbsp;&nbsp;&nbsp;&nbsp;部越兵攻丘和于交n者也，武德初，以宁越、郁林之地降，自是交、爱数州始通。<br /><br />&nbsp;&nbsp;&nbsp;&nbsp;高祖授长真钦州都督。甯宣亦遣使请降，未报而卒。以其子纯为廉州刺史，族人<br /><br />&nbsp;&nbsp;&nbsp;&nbsp;道明为南越州刺史。六年，长真献大珠，昆州刺史沈逊、融州刺史欧阳世普、象<br /><br />&nbsp;&nbsp;&nbsp;&nbsp;州刺史秦元览亦献筒布，高祖以道远劳人，皆不受。道明与高州首领冯暄、谈殿<br /><br />&nbsp;&nbsp;&nbsp;&nbsp;据南越州反，攻姜州，甯纯以兵援之。八年，长真陷封山县，昌州刺史庞孝恭掎<br /><br />&nbsp;&nbsp;&nbsp;&nbsp;击暄等走之。明年，道明为州人所杀。未几，长真死，子据袭刺史。冯暄、谈殿<br /><br />&nbsp;&nbsp;&nbsp;&nbsp;阻兵相掠，群臣请击之，太宗不许，遣员外散骑常侍韦叔谐、员外散骑侍郎李公<br /><br />&nbsp;&nbsp;&nbsp;&nbsp;淹持节宣谕。暄等与溪洞首领皆降，南方遂定。<br /><br />&nbsp;&nbsp;&nbsp;&nbsp;大抵剑南诸獠，武德、贞观间数寇暴州县者不一。巴州山獠王多馨叛，梁州<br /><br />&nbsp;&nbsp;&nbsp;&nbsp;都督庞玉枭其首，又破馀党符阳、白石二县獠。其后眉州獠反，益州行台郭行方<br /><br />&nbsp;&nbsp;&nbsp;&nbsp;大破之。未几，又破洪、雅二州獠，俘男女五千口。是岁，益州獠亦反，都督窦<br /><br />&nbsp;&nbsp;&nbsp;&nbsp;轨请击之，太宗报曰：“獠依山险，当附以恩信。胁之以兵威，岂为人父母意耶？”<br /><br />&nbsp;&nbsp;&nbsp;&nbsp;贞观七年，东、西玉洞獠反，以右屯卫大将军张士贵为龚州道行军总管平之。十<br /><br />&nbsp;&nbsp;&nbsp;&nbsp;二年，巫州獠叛，夔州都督齐善行击破之，俘男女三千余口。钧州獠叛，桂州都<br /><br />&nbsp;&nbsp;&nbsp;&nbsp;督张宝德讨平之。明州山獠又叛，交州都督李道彦击走之。是岁，巴、洋、集、<br /><br />&nbsp;&nbsp;&nbsp;&nbsp;壁四州山獠叛，攻巴州，遣右武候将军上官怀仁破之于壁州，虏男女万馀，明年<br /><br />&nbsp;&nbsp;&nbsp;&nbsp;遂平。十四年，罗、窦诸獠叛，以广州都督党仁弘为窦州道行军总管击之，虏男<br /><br />&nbsp;&nbsp;&nbsp;&nbsp;女七千馀人。太宗再伐高丽，为舡剑南，诸獠皆半役，雅、邛、眉三州獠不堪其<br /><br />&nbsp;&nbsp;&nbsp;&nbsp;扰，相率叛，诏发陇右、峡兵二万，以茂州都督张士贵为雅州道行军总管，与右<br /><br />&nbsp;&nbsp;&nbsp;&nbsp;卫将军梁建方平之。<br /><br />&nbsp;&nbsp;&nbsp;&nbsp;高宗初，琰州獠叛，梓州都督谢万岁、充州刺史谢法兴、黔州都督李孟尝讨<br /><br />&nbsp;&nbsp;&nbsp;&nbsp;之。万岁、法兴入洞招慰，遇害。显庆三年，罗、窦生獠酋领多胡桑率众内附。<br /><br />&nbsp;&nbsp;&nbsp;&nbsp;上元末，纳州獠叛，寇故茂、都掌二县，杀吏民，焚廨舍，诏黔州都督发兵击之。<br /><br />&nbsp;&nbsp;&nbsp;&nbsp;大历二年，桂州山獠叛，陷州，刺史李良遁去。贞元中，嘉州绥山县婆笼川生獠<br /><br />&nbsp;&nbsp;&nbsp;&nbsp;首领甫枳兄弟诱生蛮为乱，剽居人，西川节度使韦皋斩之，招其首领勇于等出降。<br /><br />&nbsp;&nbsp;&nbsp;&nbsp;或请增栅东凌界以守，皋不从，曰：“无戎而城，害所生也。”獠亦自是不扰境。<br /><br />&nbsp;&nbsp;&nbsp;&nbsp;戎、泸间有葛獠，居依山谷林菁，逾数百里。俗喜叛，州县抚视不至，必合<br /><br />&nbsp;&nbsp;&nbsp;&nbsp;党数千人，持排而战。奉酋帅为王，号曰“婆能”，出入前后植旗。大中末，昌、<br /><br />&nbsp;&nbsp;&nbsp;&nbsp;泸二州刺史贪沓，以弱缯及羊强獠市，米麦一斛，得直不及半。群獠诉曰：“当<br /><br />&nbsp;&nbsp;&nbsp;&nbsp;为贼取死耳！”刺史召二小吏榜之曰：“皆尔属为之，非吾过。”獠相视大笑，<br /><br />&nbsp;&nbsp;&nbsp;&nbsp;遂叛。立酋长始艾为王，逾梓、潼，所过焚剽。刺史刘成师诱降其党，斩首领七<br /><br />&nbsp;&nbsp;&nbsp;&nbsp;十余人。余众遁至东川，节度使柳仲郢谕降之。始艾稽首请罪，仲郢贳遣之。<br /><br />&nbsp;&nbsp;&nbsp;&nbsp;成都西北二千余里有附国，盖汉西南夷也。其东部有嘉良夷，无姓氏。地纵<br /><br />&nbsp;&nbsp;&nbsp;&nbsp;八百里，横四千五百里。无城栅，居川谷，叠石为巢，高十余丈，以高下为差，<br /><br />&nbsp;&nbsp;&nbsp;&nbsp;作狭户，自内以通上。王酋帅以金饰首，胸垂金花，径三寸。地高凉，多风少雨，<br /><br />&nbsp;&nbsp;&nbsp;&nbsp;宜小麦，多白雉。嘉良夷有水广三十步，附国水广五十步，皆南流，以韦为舡。<br /><br />&nbsp;&nbsp;&nbsp;&nbsp;附国南有薄缘夷，西接女国。<br /><br />&nbsp;&nbsp;&nbsp;&nbsp;三濮者，在云南徼外千五百里。有文面濮，俗镂面，以青鲋。赤口濮，裸<br /><br />&nbsp;&nbsp;&nbsp;&nbsp;身而折齿，K其唇使赤。黑焚濮，山居如人，以幅布为裙，贯头而系之。丈夫衣<br /><br />&nbsp;&nbsp;&nbsp;&nbsp;谷皮。多白蹄牛、虎魄。龙朔中，遣使与千支弗、磨腊同朝贡。<br /><br />&nbsp;&nbsp;&nbsp;&nbsp;西原蛮，居广、容之南，邕、桂之西。有甯氏者，相承为豪。又有黄氏，居<br /><br />&nbsp;&nbsp;&nbsp;&nbsp;黄橙洞，其隶也。其地西接南诏。天宝初，黄氏强，与韦氏、周氏、侬氏相唇齿，<br /><br />&nbsp;&nbsp;&nbsp;&nbsp;为寇害，据十馀州。韦氏、周氏耻不肯附，黄氏攻之，逐于海滨。<br /><br />&nbsp;&nbsp;&nbsp;&nbsp;至德初，首领黄乾曜、真崇郁与陆州、武阳、朱兰洞蛮皆叛，推武承斐、韦<br /><br />&nbsp;&nbsp;&nbsp;&nbsp;敬简为帅，c号中越王，廖殿为桂南王，莫淳为拓南王，相支为南越王，梁奉为<br /><br />&nbsp;&nbsp;&nbsp;&nbsp;镇南王，罗诚为戎成王，莫浔为南海王，合众二十万，绵地数千里，署置官吏，<br /><br />&nbsp;&nbsp;&nbsp;&nbsp;攻桂管十八州。所至焚庐舍，掠士女，更四岁不能平。乾元初，遣中使慰晓诸首<br /><br />&nbsp;&nbsp;&nbsp;&nbsp;领，赐诏书赦其罪，约降。于是西原、环、古等州首领方子弹、甘令晖、罗承韦、<br /><br />&nbsp;&nbsp;&nbsp;&nbsp;张九解、宋原五百余人请出兵讨承斐等，岁中战二百，斩黄乾曜、真郁崇、廖殿、<br /><br />&nbsp;&nbsp;&nbsp;&nbsp;莫淳、梁奉、罗诚、莫浔七人。承斐等以馀众面缚诣桂州降，尽释其缚，差赐布<br /><br />&nbsp;&nbsp;&nbsp;&nbsp;帛纵之。其种落张侯、夏永与夷獠梁崇牵、覃问及西原酋长吴功曹复合兵内寇，<br /><br />&nbsp;&nbsp;&nbsp;&nbsp;陷道州，据城五十余日。桂管经略使邢济击平之，执吴功曹等。馀众复围道州，<br /><br />&nbsp;&nbsp;&nbsp;&nbsp;刺史元结固守不能下，进攻永州，陷邵州，留数日而去。湖南团练使辛京杲遣将<br /><br />&nbsp;&nbsp;&nbsp;&nbsp;王国良戍武岗，嫉京杲贪暴，亦叛，有众千人，侵掠州县。发使招之，且服且叛。<br /><br />&nbsp;&nbsp;&nbsp;&nbsp;建中元年，城叙州以断西原，国良乃降。<br /><br />&nbsp;&nbsp;&nbsp;&nbsp;贞元十年，黄洞首领黄少卿者，攻邕管，围经略使孙公器。请发岭南兵穷讨<br /><br />&nbsp;&nbsp;&nbsp;&nbsp;之，德宗不许，命中人招谕。不从，俄陷钦、横、浔、贵四州。少卿子昌沔勇，<br /><br />&nbsp;&nbsp;&nbsp;&nbsp;前后陷十三州，气益振。乃以唐州刺史阳F为容管招讨经略使，引师掩贼，一日<br /><br />&nbsp;&nbsp;&nbsp;&nbsp;六七战，皆破之，侵地悉复。元和初，邕州擒其别帅黄承庆。明年，少卿等归款，<br /><br />&nbsp;&nbsp;&nbsp;&nbsp;拜归顺州刺史。弟少高为有州刺史。未几复叛。<br /><br />&nbsp;&nbsp;&nbsp;&nbsp;又有黄少度、黄昌二部，陷宾、蛮二州，据之。十一年，攻钦、横二州，<br /><br />&nbsp;&nbsp;&nbsp;&nbsp;邕管经略使韦悦破走之，取宾、峦二州。是岁，复屠岩州，桂管观察使裴行立轻<br /><br />&nbsp;&nbsp;&nbsp;&nbsp;其军弱，首请发兵尽诛叛者，徼幸有功，宪宗许之。行立兵出击，弥更二岁，妄<br /><br />&nbsp;&nbsp;&nbsp;&nbsp;奏斩获二万，罔天子为解。自是邕、容两道杀伤疾疫死者十八以上。调费斗亡，<br /><br />&nbsp;&nbsp;&nbsp;&nbsp;繇行立、阳F二人，当时莫不咎之。及安南兵乱，杀都护李象古，擢唐州刺史桂<br /><br />&nbsp;&nbsp;&nbsp;&nbsp;仲武为都护，逗留不敢进，贬安州刺史，以行立代之。寻召还，卒。<br /><br />&nbsp;&nbsp;&nbsp;&nbsp;长庆初，以容管经略使留后严公素为经略使，复上表请讨黄氏。兵部侍郎韩<br /><br />&nbsp;&nbsp;&nbsp;&nbsp;愈建言：“黄贼皆洞獠，无城郭，依山险各治生业，急则屯聚畏死。前日邕管经<br /><br />&nbsp;&nbsp;&nbsp;&nbsp;略使德不能绥怀，威不能临制，侵诈系缚，以致憾恨。夷性易动而难安，劫州县<br /><br />&nbsp;&nbsp;&nbsp;&nbsp;复私雠，贪小利不为大患。自行立、阳F建征讨，生事诡赏，邕、容两管，日以<br /><br />&nbsp;&nbsp;&nbsp;&nbsp;凋弊，杀伤疾患，十室九空。百姓怨嗟，如出一口；人神共嫉，二将继死。今严<br /><br />&nbsp;&nbsp;&nbsp;&nbsp;公素非抚御之才，复寻往谬，诚恐岭南未有宁时。昨合邕、容为一道，邕与贼限<br /><br />&nbsp;&nbsp;&nbsp;&nbsp;一江，若经略使居之，兵镇所处，物力雄完，则敌人不敢轻犯；容州则隔阻已甚，<br /><br />&nbsp;&nbsp;&nbsp;&nbsp;以经略使居之，则邕州兵少情见，易启蛮心。请以经略使还邕州，容置刺史，便<br /><br />&nbsp;&nbsp;&nbsp;&nbsp;甚。又比发南兵，远乡羁旅，疾疫杀伤，续添续死，每发倍难。若募邕、容千人，<br /><br />&nbsp;&nbsp;&nbsp;&nbsp;以给行营，粮不增而兵便习，守则有威，攻则有利。自南讨损伤，岭南人希，贼<br /><br />&nbsp;&nbsp;&nbsp;&nbsp;之所处，洞垒荒僻。假如尽杀其人，得其地，在国计不为有益。容贷羁縻，比之<br /><br />&nbsp;&nbsp;&nbsp;&nbsp;禽兽，来则捍御，去则不追，未有亏损朝庭。愿因改元大庆，普赦其罪，遣郎官、<br /><br />&nbsp;&nbsp;&nbsp;&nbsp;御史以天子意丁宁宣谕，必能喧叫听命。为选材用威信者，委以经略，处理得方，<br /><br />&nbsp;&nbsp;&nbsp;&nbsp;宜无侵叛事。”不纳。<br /><br />&nbsp;&nbsp;&nbsp;&nbsp;初，邕管既废，人不谓宜。监察御史杜周士使安南，过邕州，刺史李元宗白<br /><br />&nbsp;&nbsp;&nbsp;&nbsp;状，周士从事五管，积三十年矣，亦知其不便。严公素遣人盗其槁，周士愤死。<br /><br />&nbsp;&nbsp;&nbsp;&nbsp;公素劾元宗擅以罗阳县还黄少度，元宗惧，引兵一百持印章依少度。穆宗遣监察<br /><br />&nbsp;&nbsp;&nbsp;&nbsp;御史敬僚按之。僚尝为容州从事，与公素昵，傅致元宗罪，以母老，流O州，众<br /><br />&nbsp;&nbsp;&nbsp;&nbsp;以为不直。<br /><br />&nbsp;&nbsp;&nbsp;&nbsp;黄贼更攻邕州，陷左江镇；攻钦州，陷千金镇。刺史杨屿奔石南栅，邕州刺<br /><br />&nbsp;&nbsp;&nbsp;&nbsp;史崔结击破之。明年，又寇钦州，杀将吏。是岁，黄昌遣其党陈少奇二十人归<br /><br />&nbsp;&nbsp;&nbsp;&nbsp;款请降，敬宗纳之。<br /><br />&nbsp;&nbsp;&nbsp;&nbsp;黄氏、侬氏据州十八，经略使至，遣一人诣治所，稍不得意，辄侵掠诸州。<br /><br />&nbsp;&nbsp;&nbsp;&nbsp;横州当邕江官道，岭南节度使常以兵五百戍守，不能制。大和中，经略使董昌龄<br /><br />&nbsp;&nbsp;&nbsp;&nbsp;遣子兰讨平峒穴，夷其种党，诸蛮畏服。有违命者，必严罚之。十八州岁输贡赋，<br /><br />&nbsp;&nbsp;&nbsp;&nbsp;道路清平。其后侬洞最强，结南诏为助。懿宗与南诏约和，二洞数构败之。邕管<br /><br />&nbsp;&nbsp;&nbsp;&nbsp;节度使辛谠以从事徐云虔使南诏结和，赍美货啖二洞首领、太州刺史黄伯蕴、屯<br /><br />&nbsp;&nbsp;&nbsp;&nbsp;洞首领侬金意、员州首领侬金勒等与之通欢。<br /><br />&nbsp;&nbsp;&nbsp;&nbsp;员州又有首领侬金澄、侬仲武与金勒袭黄洞首领黄伯善，伯善伏兵水，鸡<br /><br />&nbsp;&nbsp;&nbsp;&nbsp;鸣，候其半济，击杀金澄、仲武，唯金勒遁免。后欲兴兵报仇，辛谠遣人持牛酒<br /><br />&nbsp;&nbsp;&nbsp;&nbsp;音乐解和，并遗其母衣服。母，贤者也，让其子曰：“节度使持物与獠母，非结<br /><br />&nbsp;&nbsp;&nbsp;&nbsp;好也，以汝为吾子。前日兵败龛水，士卒略尽，不自悔，复欲动众，兵忿者必败，<br /><br />&nbsp;&nbsp;&nbsp;&nbsp;吾将囚为官老婢矣。”金勒感寤，为罢兵。<br /><br />&nbsp;&nbsp;&nbsp;&nbsp;赞曰：唐北禽颉利，西灭高昌、焉耆，东破高丽、百济，威制夷狄，方策所<br /><br />&nbsp;&nbsp;&nbsp;&nbsp;未有也。交州，汉之故封，其外濒海诸蛮，无广土坚城可以居守，故中国兵未尝<br /><br />&nbsp;&nbsp;&nbsp;&nbsp;至。及唐稍弱，西原、黄洞继为边害，垂百余年。及其亡也，以南诏。《诗》曰：<br /><br />&nbsp;&nbsp;&nbsp;&nbsp;“惠此中国，以绥四方。”不以夷狄先诸夏也。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944290);">加入书签</a><a
                        href="944289.html">上一页</a>&larr;<a href="index.html">返回列表</a>&rarr;<a
                            href="944291.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944289.html"; var next_page = "944291.html"; var index_page = "index.html"; var sortid = "9"; var article_id = "14231"; var chapter_id = "944290"; var articlename = "新唐书"; var chaptername = " 卷二百二十二下 列传第一百四十七下"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>