<!DOCTYPE html>
<html>
<head>
<meta charset="gbk" />
<title>新唐书- 卷一百六十五 列传第九十-在线阅读-哈西文学网</title>
<meta name="keywords" content="欧阳修、宋祁，新唐书， 卷一百六十五 列传第九十全文， 卷一百六十五 列传第九十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百六十五 列传第九十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940007.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940007.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十五 列传第九十</h1>
            <div class="link xb">
                <a href="939967.html">上一页</a>&larr;<a href="index.html">返回列表</a>&rarr;<a
                    href="940041.html">下一页</a></div>			
            <div id="BookText">&nbsp;&nbsp;&nbsp;&nbsp;◎三郑高权崔<br /><br />&nbsp;&nbsp;&nbsp;&nbsp;郑余庆，字居业，郑州荥阳人，三世皆显宦。余庆少善属文，擢进士第。严<br /><br />&nbsp;&nbsp;&nbsp;&nbsp;震帅山南西道，奏置幕府。贞元初，还朝，擢库部郎中，为翰林学士，以工部侍<br /><br />&nbsp;&nbsp;&nbsp;&nbsp;郎知吏部选。浮屠法凑以罪为民诉阙下，诏御史中丞宇文邈、刑部侍郎张、大<br /><br />&nbsp;&nbsp;&nbsp;&nbsp;理卿郑云达为三司，与功德判官诸葛述参按。述，故史也，余庆劾述猥贱，不宜<br /><br />&nbsp;&nbsp;&nbsp;&nbsp;与三司杂治，时韪其言。<br /><br />&nbsp;&nbsp;&nbsp;&nbsp;贞元十四年，拜中书侍郎、同中书门下平章事。每奏对，多傅经义。素善度<br /><br />&nbsp;&nbsp;&nbsp;&nbsp;支使于<丕页>，凡所陈，必左右之，<丕页>坐事贬；又岁旱饥，朝廷议赈禁卫十<br /><br />&nbsp;&nbsp;&nbsp;&nbsp;军，为中书史漏言。叠二忤，故贬郴州司马。<br /><br />&nbsp;&nbsp;&nbsp;&nbsp;顺宗以尚书左丞召，会宪宗立，即其官复拜同中书门下平章事。时主书滑涣<br /><br />&nbsp;&nbsp;&nbsp;&nbsp;与宦人刘光琦相倚为奸，每宰相议，为光琦沮变者，令涣往请必得，由是四方赀<br /><br />&nbsp;&nbsp;&nbsp;&nbsp;饷奔委之，弟泳至官刺史。杜佑、郑s执政，颇姑息，而佑常行辈待，不名也。<br /><br />&nbsp;&nbsp;&nbsp;&nbsp;至余庆议事，涣傲然指画诸宰相前，余庆叱去。未几，罢为太子宾客。后涣以赃<br /><br />&nbsp;&nbsp;&nbsp;&nbsp;败，帝浸闻叱去事，善之。改国子祭酒，累迁吏部尚书。<br /><br />&nbsp;&nbsp;&nbsp;&nbsp;医工崔环者，自淮南小将除黄州司马，余庆执奏：“诸道散将无功受五品正<br /><br />&nbsp;&nbsp;&nbsp;&nbsp;员，开徼幸路，不可。”权者不悦，改太子少傅，兼判太常卿事。自朱乱，都<br /><br />&nbsp;&nbsp;&nbsp;&nbsp;辇数惊，太常肄乐禁用鼓，余庆以时久平，奏复旧制。出为山南西道节度使。入<br /><br />&nbsp;&nbsp;&nbsp;&nbsp;拜太子少师，请老，不许。<br /><br />&nbsp;&nbsp;&nbsp;&nbsp;时数赦，官多泛阶；又帝亲郊，陪祠者授三品、五品，不计考；使府宾吏，<br /><br />&nbsp;&nbsp;&nbsp;&nbsp;以军功借赐朱紫率十八；近臣谢、郎官出使，多所赐与；每朝会，朱紫满廷而少<br /><br />&nbsp;&nbsp;&nbsp;&nbsp;衣绿者。品服太滥，人不以为贵，帝亦恶之，始诏余庆条奏惩革。迁尚书左仆射。<br /><br />&nbsp;&nbsp;&nbsp;&nbsp;仆射比非其人，及余庆以宿德进，公论浩然归重。帝患典制不伦，谓余庆淹该前<br /><br />&nbsp;&nbsp;&nbsp;&nbsp;载，乃诏为详定使，俾参裁订正。余庆引韩愈、李程为副，崔郾、陈佩、杨嗣复、<br /><br />&nbsp;&nbsp;&nbsp;&nbsp;庾敬休为判官，凡损增仪矩，号称详衷。<br /><br />&nbsp;&nbsp;&nbsp;&nbsp;俄拜凤翔尹，节度凤翔。复为太子少师，封荥阳郡公，兼判国子祭酒事。建<br /><br />&nbsp;&nbsp;&nbsp;&nbsp;言：“兵兴以来，学校废，诸生离散。今天下承平，臣愿率文吏月俸百取一，以<br /><br />&nbsp;&nbsp;&nbsp;&nbsp;资完葺。”诏可。穆宗立，加检校司徒。卒，年七十五，赠太保，谥曰贞。帝以<br /><br />&nbsp;&nbsp;&nbsp;&nbsp;其贫，特给一月奉料为RX。<br /><br />&nbsp;&nbsp;&nbsp;&nbsp;余庆少砥砺，行己完洁。仕四朝，其禄悉Q所亲，或济人急，而自奉粗狭。<br /><br />&nbsp;&nbsp;&nbsp;&nbsp;至官府，乃开肆广大，常语人曰：“禄不及亲友而侈仆妾者，吾鄙之。”大抵中<br /><br />&nbsp;&nbsp;&nbsp;&nbsp;外姻嫁，其礼献皆亲阅之。后生内谒，必引见，谆谆教以经义，务成就儒学。自<br /><br />&nbsp;&nbsp;&nbsp;&nbsp;至德后，方镇除拜，必遣内使持幢节就第，至则多馈金帛，且以媚天子，唯恐不<br /><br />&nbsp;&nbsp;&nbsp;&nbsp;厚，故一使者纳至数百万缗。宪宗每命余庆，必诫使曰：“是家贫，不可妄求取。”<br /><br />&nbsp;&nbsp;&nbsp;&nbsp;议者或诋其沽激，余庆不屑也。奏议类用古言，如“仰给县官”、“马万蹄”，<br /><br />&nbsp;&nbsp;&nbsp;&nbsp;有司不晓何等语，人訾其不适时。与从父s家昭国坊，s第在南，余庆第在北，<br /><br />&nbsp;&nbsp;&nbsp;&nbsp;世谓“南郑相”、“北郑相”云。子取缺久涵，避文宗故名，改焉。第<br /><br />&nbsp;&nbsp;&nbsp;&nbsp;进士，累迁右补阙。敢言，无所讳，宪宗谓余庆曰：“涵，卿令子而朕直臣也，<br /><br />&nbsp;&nbsp;&nbsp;&nbsp;可更相贺。”迁起居舍人、考功员外郎。时刺史或迫吏下纪功爱，涵请责观察使<br /><br />&nbsp;&nbsp;&nbsp;&nbsp;以杜其欺。余庆为仆射，避除国子博士、史馆撰。<br /><br />&nbsp;&nbsp;&nbsp;&nbsp;文宗立，入翰林为侍讲学士。帝使B撷经史为《要录》，爱其博而精，试<br /><br />&nbsp;&nbsp;&nbsp;&nbsp;举诸条`问之，随即酬析，无留答，因赐金紫服。累进尚书左丞，出为山南西道<br /><br />&nbsp;&nbsp;&nbsp;&nbsp;节度使。始，余庆在兴元创学庐，人猛曛，养生徒，风化大行。以户部尚书<br /><br />&nbsp;&nbsp;&nbsp;&nbsp;召，未拜，卒。年六十四，赠尚书右仆射，谥曰宣。<br /><br />&nbsp;&nbsp;&nbsp;&nbsp;四子，处诲、从谠尤知名。<br /><br />&nbsp;&nbsp;&nbsp;&nbsp;处诲，字廷美，文辞秀拔。仕历刑部侍郎、浙东观察、宣武节度使，卒。先<br /><br />&nbsp;&nbsp;&nbsp;&nbsp;是，李德裕《次柳氏旧闻》，处诲谓未详，更撰《明皇杂录》，为时盛传。<br /><br />&nbsp;&nbsp;&nbsp;&nbsp;从谠，字正求。及进士第，补校书郎，迁累左补阙。令狐T、魏扶皆让<br /><br />&nbsp;&nbsp;&nbsp;&nbsp;生，数进誉之，迁中书舍人。咸通中，为吏部侍郎，铨次明允。出为河东节度使，<br /><br />&nbsp;&nbsp;&nbsp;&nbsp;徙宣武，以善最闻。改岭南东道节度。先是，林邑蛮内侵，召天下兵进援，会庞<br /><br />&nbsp;&nbsp;&nbsp;&nbsp;勋乱，不复遣，而北兵寡弱。从谠募土豪，署其酋右职，为约束，使相捍御，交、<br /><br />&nbsp;&nbsp;&nbsp;&nbsp;广晏然。<br /><br />&nbsp;&nbsp;&nbsp;&nbsp;僖宗立，召为刑部尚书。久之，擢同中书门下平章事，进门下侍郎。沙陀都<br /><br />&nbsp;&nbsp;&nbsp;&nbsp;督李国昌间边多虞，入据振武、云朔等州，南略太谷。河东节度使康传圭遣大将<br /><br />&nbsp;&nbsp;&nbsp;&nbsp;伊钊、张彦球、苏弘轸引兵拒之，战数负，传圭斩轸以徇。彦球所部反，攻传圭，<br /><br />&nbsp;&nbsp;&nbsp;&nbsp;杀之，劫府库为乱。朝廷以为忧，帝欲大臣临制，乃拜从谠检校司徒，以宰相秩<br /><br />&nbsp;&nbsp;&nbsp;&nbsp;复为河东节度，兼行营招讨使，诏自择参佐。从谠即表长安令王调自副，兵部员<br /><br />&nbsp;&nbsp;&nbsp;&nbsp;外郎刘崇龟、司勋员外郎赵崇为节度观察府判官，前进士刘崇鲁推官，左拾遗李<br /><br />&nbsp;&nbsp;&nbsp;&nbsp;渥掌书记，长安尉崔泽支使，皆一时选。京师士人比太原为小朝廷，言得才多也。<br /><br />&nbsp;&nbsp;&nbsp;&nbsp;时承军乱，剽夺日旁午。从谠既视事，奸无庾情，乃推捕反贼，诛其首恶。以彦<br /><br />&nbsp;&nbsp;&nbsp;&nbsp;球本善意，且才可任，释不问，而付以兵，旷无余猜，故得其死力。渠凶宿狡不<br /><br />&nbsp;&nbsp;&nbsp;&nbsp;敢发，发又辄得，士皆寒毛惕伏。<br /><br />&nbsp;&nbsp;&nbsp;&nbsp;会黄巢犯京师，帝驻梁、汉，诏从谠发部兵属北面招讨副使诸葛爽入讨。从<br /><br />&nbsp;&nbsp;&nbsp;&nbsp;谠团士五千，遣将论安从爽。而李克用谓太原可乘，以沙陀兵奄入其地，壁汾东，<br /><br />&nbsp;&nbsp;&nbsp;&nbsp;释言讨贼，须索繁仍。从谠以饩醪犒军，克用谓曰：“我且引而南，欲与公<br /><br />&nbsp;&nbsp;&nbsp;&nbsp;面约。”从谠登城，开勉感概，使立功报天子厚恩，克用辞穷，再拜去。然阴纵<br /><br />&nbsp;&nbsp;&nbsp;&nbsp;其下肆掠，以撼人心。从谠追安，使与将王蟾、高弁等踵击，亦会振武契通至，<br /><br />&nbsp;&nbsp;&nbsp;&nbsp;与沙陀战，沙陀大败引还。即遣安等屯北百井，安擅还，从谠合诸将，命持安出，<br /><br />&nbsp;&nbsp;&nbsp;&nbsp;斩之鞠场。中和二年，朝廷赦沙陀，使击贼自赎，兵不敢道太原，繇岚、石并河<br /><br />&nbsp;&nbsp;&nbsp;&nbsp;而南，独克用从数百骑过辞城下，从谠以名马器币归之。明年，贼平，诏克用代<br /><br />&nbsp;&nbsp;&nbsp;&nbsp;领河东。克用使来曰：“方省亲雁门，愿公徐行。”从谠即日以监军周从寓知兵<br /><br />&nbsp;&nbsp;&nbsp;&nbsp;马留后，掌书记刘崇鲁知观察留后，敕克用至，按籍效之，乃行。<br /><br />&nbsp;&nbsp;&nbsp;&nbsp;黄头军以粮少劫其赀，从谠间走绛州，方道梗不通，数月，召拜司空，复秉<br /><br />&nbsp;&nbsp;&nbsp;&nbsp;政，进太傅兼侍中。从帝至兴元，以疾乞骸骨，拜太子太保，还第，卒。谥文忠。<br /><br />&nbsp;&nbsp;&nbsp;&nbsp;从谠进止有礼法，性不矜满，沈毅有谋。在汴时，以处晦殁于镇，讫代，不<br /><br />&nbsp;&nbsp;&nbsp;&nbsp;奏乐牙中。识陆于后生，数称誉之，后位宰相。张彦球者，拳挚善断，累破<br /><br />&nbsp;&nbsp;&nbsp;&nbsp;虏有功，奏为行军司马，后署金吾将军。初，盗流中原，沙陀强悍，而卒收其用<br /><br />&nbsp;&nbsp;&nbsp;&nbsp;者，盖从谠为太原重也。时郑畋以宰相镇凤翔，移檄讨贼，两人以忠义相提衡，<br /><br />&nbsp;&nbsp;&nbsp;&nbsp;贼尤惮之，号“二郑”云。<br /><br />&nbsp;&nbsp;&nbsp;&nbsp;郑瑜，字元伯，郑州荥泽人。少孤，值天宝乱，退耕陆浑山，以养母，不<br /><br />&nbsp;&nbsp;&nbsp;&nbsp;干州里。转运使刘晏奏补宁陵、宋城尉，山南节度使张献诚表南郑丞，皆谢不应。<br /><br />&nbsp;&nbsp;&nbsp;&nbsp;大历中，以讽谏主文科高第，授大理评事，调阳翟丞，以拔萃为万年尉。崔v甫<br /><br />&nbsp;&nbsp;&nbsp;&nbsp;为相，擢左补阙，出为泾原帅府判官。入拜侍御史、刑部员外郎，以母丧解。讫<br /><br />&nbsp;&nbsp;&nbsp;&nbsp;丧，迁吏部。贞元初，诏择十省郎治畿、赤，瑜检校本官兼奉先令。明年，进<br /><br />&nbsp;&nbsp;&nbsp;&nbsp;饶州刺史。入为谏议大夫，四迁吏部侍郎。<br /><br />&nbsp;&nbsp;&nbsp;&nbsp;为河南尹。未入境，会德宗生日，尹当献马，吏欲前取印，白瑜视事，且<br /><br />&nbsp;&nbsp;&nbsp;&nbsp;内贽。瑜徐曰：“未到官而遽事献，礼欤？”不听。性严重少言，未尝以私托<br /><br />&nbsp;&nbsp;&nbsp;&nbsp;人，而人亦不敢谒以私。既至河南，清静惠下，贱敛贵发以便民。方是时，韩全<br /><br />&nbsp;&nbsp;&nbsp;&nbsp;义将兵伐蔡，河南主馈运，瑜密储之阳翟，以给官军，百姓不知僦运劳。凡迎<br /><br />&nbsp;&nbsp;&nbsp;&nbsp;送敕使，皆在常处，吏密识其马，进退不数步差也。全义与监军别檄有所取，非<br /><br />&nbsp;&nbsp;&nbsp;&nbsp;诏约者，瑜辄挂壁不酬。至军罢，凡数百封。有谏者曰：“军须期会为急，公<br /><br />&nbsp;&nbsp;&nbsp;&nbsp;可不报？”瑜曰：“武士统戎，多恃以取求。苟以为罪，尹宜坐之，终不为万<br /><br />&nbsp;&nbsp;&nbsp;&nbsp;人产l也。”故下无怨。时谓治河南比张延赏，而重厚坚正过之。<br /><br />&nbsp;&nbsp;&nbsp;&nbsp;复以吏部侍郎召，进门下侍郎、同中书门下平章事。李实为京兆尹，剥下务<br /><br />&nbsp;&nbsp;&nbsp;&nbsp;进奉，瑜显诘曰：“留府缗帛入有素，余者应内度支。今进奉乃出何色邪？”<br /><br />&nbsp;&nbsp;&nbsp;&nbsp;具以对。实方幸，依违以免。<br /><br />&nbsp;&nbsp;&nbsp;&nbsp;顺宗立，即迁吏部尚书。王叔文起州吏为翰林学士、盐铁副使，内交奄人，<br /><br />&nbsp;&nbsp;&nbsp;&nbsp;攘挠政机。韦执谊为宰相，居外奉行。叔文一日至中书见执谊，直吏曰：“方宰<br /><br />&nbsp;&nbsp;&nbsp;&nbsp;相会食，百官无见者。”叔文恚，叱吏，吏走入白，执谊起，就阁与叔文语。<br /><br />&nbsp;&nbsp;&nbsp;&nbsp;瑜与杜佑、高郢辍饔以待。顷之，吏白：“二公同饭矣。”瑜喟曰：“吾可复<br /><br />&nbsp;&nbsp;&nbsp;&nbsp;居此乎！”命左右取马归，卧家不出七日，罢为吏部尚书。亦会有疾，数月卒，<br /><br />&nbsp;&nbsp;&nbsp;&nbsp;年六十八，赠尚书左仆射。太常博士徐复谥文献，兵部侍郎李巽言：“文者，经<br /><br />&nbsp;&nbsp;&nbsp;&nbsp;纬天地。用二谥，非《春秋》之正，请更议。”复谓：“二谥，周、汉以来有之。<br /><br />&nbsp;&nbsp;&nbsp;&nbsp;威烈、慎静，周也；文终、文成，汉也。况瑜名臣，二谥不嫌。”巽曰：“谥<br /><br />&nbsp;&nbsp;&nbsp;&nbsp;一，正也，尧、舜是也。二谥，非古也，法所不载。”诏从复议。子覃。<br /><br />&nbsp;&nbsp;&nbsp;&nbsp;覃以父荫补弘文校书郎，擢累谏议大夫。宪宗取五中官为和籴使，覃奏罢之。<br /><br />&nbsp;&nbsp;&nbsp;&nbsp;穆宗立，不恤国事，数荒昵。吐蕃方强。覃与崔郾等廷对曰：“陛下新即位，<br /><br />&nbsp;&nbsp;&nbsp;&nbsp;宜侧身勤政，而内耽宴嬉，外盘游畋。今吐蕃在边，狙候中国，假令缓急，臣下<br /><br />&nbsp;&nbsp;&nbsp;&nbsp;乃不知陛下所在，不败事乎？夫金缯所出，固民膏血，可使倡优无功滥被赐与？<br /><br />&nbsp;&nbsp;&nbsp;&nbsp;愿节用之，以所余备边，毋令有司重取百姓，天下之幸也。”帝不怿，顾宰相萧<br /><br />&nbsp;&nbsp;&nbsp;&nbsp;a曰：“是皆何人？”a曰：“谏官也。”帝意解，乃曰：“朕之阙，下能<br /><br />&nbsp;&nbsp;&nbsp;&nbsp;尽规，忠也。”因诏覃曰：“阁中殊不款款，后有为我言者，当见卿延英。”时<br /><br />&nbsp;&nbsp;&nbsp;&nbsp;阁中奏久废，至是，士相庆。<br /><br />&nbsp;&nbsp;&nbsp;&nbsp;王承元徙郑滑节度使，镇人固留不出。承元请以重臣劳安其军，诏覃为宣谕<br /><br />&nbsp;&nbsp;&nbsp;&nbsp;使，起居舍人王[副之。始，镇人慢甚，及覃传诏，开勖大义，军遂安，承元乃<br /><br />&nbsp;&nbsp;&nbsp;&nbsp;得去。<br /><br />&nbsp;&nbsp;&nbsp;&nbsp;宝历初，擢京兆尹。文宗召为翰林侍讲学士，进工部侍郎。覃于经术该深，<br /><br />&nbsp;&nbsp;&nbsp;&nbsp;谆笃守正，帝尤重之。李宗闵、牛僧孺知政，以覃与李德裕厚，忌其亲近为助力，<br /><br />&nbsp;&nbsp;&nbsp;&nbsp;阳迁工部尚书，罢侍讲，欲推远之。帝雅向学，颇思覃，复召为侍讲学士。德裕<br /><br />&nbsp;&nbsp;&nbsp;&nbsp;既相，以为御史大夫。帝尝谓殷侑善言经，其为人郑覃比也。宗闵猥曰：“二人<br /><br />&nbsp;&nbsp;&nbsp;&nbsp;诚通经，然其议论不足取。”德裕曰：“覃、侑之言，它人不欲闻，惟陛下宜闻<br /><br />&nbsp;&nbsp;&nbsp;&nbsp;之。”俄德裕罢，宗闵复用，覃繇户部尚书下除秘书监。宗闵得罪，迁刑部尚书，<br /><br />&nbsp;&nbsp;&nbsp;&nbsp;进尚书右仆射，判国子祭酒。李训诛，帝召覃视诏禁中，遂拜同中书门下平章事，<br /><br />&nbsp;&nbsp;&nbsp;&nbsp;封荥阳郡公。<br /><br />&nbsp;&nbsp;&nbsp;&nbsp;不喜文辞，病进士浮夸，建废其科，曰：“南北朝所以不治，文采胜质厚也。<br /><br />&nbsp;&nbsp;&nbsp;&nbsp;士惟用才，何必文辞。”又言：“文人多佻薄。”帝曰：“纯薄似赋性之异，奚<br /><br />&nbsp;&nbsp;&nbsp;&nbsp;特进士耶？且设是科二百年，渠可易？”乃止。帝尝谓百司不可使一日弛惰，因<br /><br />&nbsp;&nbsp;&nbsp;&nbsp;指香案炉曰：“此始华好，用久则晦，不治饰，何由复新？”覃曰：“救世之敝，<br /><br />&nbsp;&nbsp;&nbsp;&nbsp;在先责实。比皆不摄职事，至慕王夷甫，以不及为靳。此本于治平，人人无事，<br /><br />&nbsp;&nbsp;&nbsp;&nbsp;安逸致然。”帝曰：“要在谨法度而已。”进门下侍郎、弘文馆大学士。<br /><br />&nbsp;&nbsp;&nbsp;&nbsp;帝坐延英论诗工否，覃曰：“孔子所删，三百篇是已，其非雅正者，乌足为<br /><br />&nbsp;&nbsp;&nbsp;&nbsp;天子道哉？夫《风》、大小《雅》，皆下刺上之变，非上化下为之。故王者采诗，<br /><br />&nbsp;&nbsp;&nbsp;&nbsp;以考风俗得失。若陈后主、隋炀帝特能诗之章解，而不知王术，故卒归于乱。章<br /><br />&nbsp;&nbsp;&nbsp;&nbsp;什，愿陛下不取也。”<br /><br />&nbsp;&nbsp;&nbsp;&nbsp;帝每言：“顺宗事不详实，史臣韩愈岂当时屈人邪？昔汉司马迁《与任安书》，<br /><br />&nbsp;&nbsp;&nbsp;&nbsp;辞多怨怼，故《武帝本纪》多失实。”覃曰：“武帝中年大发兵事边，生人耗<br /><br />&nbsp;&nbsp;&nbsp;&nbsp;瘁，府库殚竭，迁所述非过言。”李石曰：“覃所陈，因武帝以谏，欲陛下终究<br /><br />&nbsp;&nbsp;&nbsp;&nbsp;盛德。”帝曰：“诚然。靡不有初，鲜克有终。”覃曰：“陛下乐观书，然要义<br /><br />&nbsp;&nbsp;&nbsp;&nbsp;不过一二，陛下所道是矣。宜寝馈以之。”<br /><br />&nbsp;&nbsp;&nbsp;&nbsp;覃既名儒，故以宰相领祭酒，请太学《五经》，经置博士，禄廪比王府官。<br /><br />&nbsp;&nbsp;&nbsp;&nbsp;再迁太子太师。开成三年，旱，帝多出宫人，李珏入贺曰：“汉制，八月选人；<br /><br />&nbsp;&nbsp;&nbsp;&nbsp;晋武帝平吴，多采择；仲尼所谓未见好德者。陛下以为无益，放之，盛德也。”<br /><br />&nbsp;&nbsp;&nbsp;&nbsp;覃又推赞曰：“晋以采择之失，举天下为左衽，宜陛下以为殷鉴。”帝善其将美。<br /><br />&nbsp;&nbsp;&nbsp;&nbsp;以病乞去位，有诏解太子太师，许五日一入中书，商量政事。俄罢为尚书左仆射。<br /><br />&nbsp;&nbsp;&nbsp;&nbsp;武宗初，李德裕复用，欲援覃共政，固辞，乃授司空，致仕，卒。<br /><br />&nbsp;&nbsp;&nbsp;&nbsp;覃清正退约，与人未尝串狎。位相国，所居第不加饰，内无妾媵。女孙适崔<br /><br />&nbsp;&nbsp;&nbsp;&nbsp;皋，官裁九品卫佐，帝重其不昏权家。覃之侍讲，每以厚风俗、黜朋比再三为天<br /><br />&nbsp;&nbsp;&nbsp;&nbsp;子言，故终为相。然疾恶多所不容，世以为太过，惮之。始，覃以经籍\缪，<br /><br />&nbsp;&nbsp;&nbsp;&nbsp;博士陋浅不能正，建言：“愿与钜学鸿生共力雠刊，准汉旧事，镂石太学，示万<br /><br />&nbsp;&nbsp;&nbsp;&nbsp;世法。”诏可。覃乃表周墀、崔球、张次宗、孔温业等是正其文，刻于石。子裔<br /><br />&nbsp;&nbsp;&nbsp;&nbsp;绰。<br /><br />&nbsp;&nbsp;&nbsp;&nbsp;裔绰峭立有父风，以门荫进，为李德裕所知，擢渭南尉。直弘文馆，累迁谏<br /><br />&nbsp;&nbsp;&nbsp;&nbsp;议大夫。宣宗初，刘潼繇郑州刺史授桂管观察使，裔绰固争：“潼被责未久，不<br /><br />&nbsp;&nbsp;&nbsp;&nbsp;宜付廉察。”帝已遣使者颁诏，追罢之。迁给事中。杨汉公为荆南节度使，坐贪<br /><br />&nbsp;&nbsp;&nbsp;&nbsp;沓，贬秘书监，寻拜同州刺史，裔绰与郑公舆封还制书。帝自即位，谏臣规正无<br /><br />&nbsp;&nbsp;&nbsp;&nbsp;不纳。至是，有为汉公地者，遂终不易。会赐宴禁中，天子击球，至门下官，谓<br /><br />&nbsp;&nbsp;&nbsp;&nbsp;二人曰：“近论汉公事，类朋党者。”裔绰曰：“同州，太宗兴王地，陛下为人<br /><br />&nbsp;&nbsp;&nbsp;&nbsp;子孙，当慎所付。且汉公墨没败官，奈何以重地私之？”帝变色。翌日，贬商州<br /><br />&nbsp;&nbsp;&nbsp;&nbsp;刺史。时犹衣绿，因诏赐绯鱼。后繇秘书监迁浙东观察使，终太子少保。覃弟朗。<br /><br />&nbsp;&nbsp;&nbsp;&nbsp;朗，字有融，始辟柳公绰山南幕府，入迁右拾遗。开成中，擢起居郎。文宗<br /><br />&nbsp;&nbsp;&nbsp;&nbsp;与宰相议政，适见朗执笔螭头下，谓曰：“向所论事，亦记之乎？朕将观之。”<br /><br />&nbsp;&nbsp;&nbsp;&nbsp;朗曰：“臣执笔所书者，史也。故事，天子不观史，昔太宗欲观之，朱子奢曰：<br /><br />&nbsp;&nbsp;&nbsp;&nbsp;‘史不隐善，不讳恶。自中主而下，或饰非护失，见之，则史官无以自免，且不<br /><br />&nbsp;&nbsp;&nbsp;&nbsp;敢直笔。’褚遂良亦称：‘史记天子言动，虽非法必书，庶几自饬。’”帝悦，<br /><br />&nbsp;&nbsp;&nbsp;&nbsp;谓宰相曰：“朗援故事，不畀朕见起居注，可谓善守职者。然人君之为，善恶必<br /><br />&nbsp;&nbsp;&nbsp;&nbsp;记，朕恐平日言之不协治体，为将来羞，庶一见，得以自改。”朗遂上之。<br /><br />&nbsp;&nbsp;&nbsp;&nbsp;累迁谏议大夫，为侍讲学士。由华州刺史入拜御史中丞、户部侍郎。为鄂岳、<br /><br />&nbsp;&nbsp;&nbsp;&nbsp;浙西观察使，进义武、宣武二节度。历工部尚书判度支、御史大夫，复为工部尚<br /><br />&nbsp;&nbsp;&nbsp;&nbsp;书、同中书门下平章事。中人李敬排朗驺导驰去，朗以闻。宣宗诘敬，自言<br /><br />&nbsp;&nbsp;&nbsp;&nbsp;供奉官不避道，帝曰：“传我命则绝道行可也，而私出，不避宰相邪？”即斥敬<br /><br />&nbsp;&nbsp;&nbsp;&nbsp;。右拾遗郑言者，故在幕府，朗以谏臣与辅相争得失，不论则废职，奏徙它官。<br /><br />&nbsp;&nbsp;&nbsp;&nbsp;久之，以疾自陈，罢为太子少师。卒，赠司空。<br /><br />&nbsp;&nbsp;&nbsp;&nbsp;始，朗举进士，有相者言：“君当贵，然不可以科第进。”俄而有司擢朗第<br /><br />&nbsp;&nbsp;&nbsp;&nbsp;一，既又覆实被放，相者贺曰：“安之。”已而果相。<br /><br />&nbsp;&nbsp;&nbsp;&nbsp;高郢，字公楚，其先自渤海徙卫州，遂为卫州人。九岁通《春秋》，工属文，<br /><br />&nbsp;&nbsp;&nbsp;&nbsp;著《语默赋》，诸儒称之。父伯祥为好尉，安禄山陷京师，将诛之，郢尚幼，<br /><br />&nbsp;&nbsp;&nbsp;&nbsp;解衣请代，贼义，并贷之。<br /><br />&nbsp;&nbsp;&nbsp;&nbsp;宝应初，及进士第。代宗为太后营章敬寺，郢以白衣上书谏曰：<br /><br />&nbsp;&nbsp;&nbsp;&nbsp;陛下大孝因心，与天罔极，AA之思，要无以加。臣谓悉力追孝，诚为有益，<br /><br />&nbsp;&nbsp;&nbsp;&nbsp;妨时剿人，不得无损。舍人就寺，何福之为？昔鲁庄公、丹桓公庙楹而刻其桷，<br /><br />&nbsp;&nbsp;&nbsp;&nbsp;《春秋》书之为非礼。汉孝惠、孝景、孝宣令郡国诸侯立高祖、文、武庙，至元<br /><br />&nbsp;&nbsp;&nbsp;&nbsp;帝，与博士、议郎斟酌古礼，一罢之。夫庙犹不越礼而立，况寺非宗u所安、<br /><br />&nbsp;&nbsp;&nbsp;&nbsp;神灵所宅乎？殚万人之力，邀一切之报，其为不可亦明矣。<br /><br />&nbsp;&nbsp;&nbsp;&nbsp;间者昆吾孔炽，荐食生人，百姓懔懔，无日不惕。遣将攘却，亡尺寸功，陇<br /><br />&nbsp;&nbsp;&nbsp;&nbsp;外壤地，委诸豺狼。太宗难之业，传之陛下，一夫不获，尺土见侵，告成之时，<br /><br />&nbsp;&nbsp;&nbsp;&nbsp;犹恐有阙。况用武以来十三年，伤者不救，死者不收，缮卒补乘，于今未已。夫<br /><br />&nbsp;&nbsp;&nbsp;&nbsp;兴师十万，日费千金，计十三年，举百万之众，资粮绣穑取足于人，劳罢宛<br /><br />&nbsp;&nbsp;&nbsp;&nbsp;转，十不一在。父子兄弟，相视无聊，延颈嗷嗷，以役王命。纵未能出禁财，赡<br /><br />&nbsp;&nbsp;&nbsp;&nbsp;鳏寡，犹当稍息劳敝，以噢休之。奈何戎虏未平，侵地未复，金革未戢，疲人未<br /><br />&nbsp;&nbsp;&nbsp;&nbsp;抚，太仓无终岁之储，大农有榷酤之敝，欲以此时兴力役哉？比八月雨不润下，<br /><br />&nbsp;&nbsp;&nbsp;&nbsp;菽麦失时，黔首狼顾，忧在艰食，若遂不给，将何以救之？无寺犹可，无人其可<br /><br />&nbsp;&nbsp;&nbsp;&nbsp;乎？然土木之勤，功用之费，不虚府库，将焉取之？府库既竭，则又诛求，若人<br /><br />&nbsp;&nbsp;&nbsp;&nbsp;不堪命，盗贼相挺而兴，戎狄乘间，以为风尘，得不为陛下深忧乎？<br /><br />&nbsp;&nbsp;&nbsp;&nbsp;臣闻圣人受命于天，以人为主，苟功济于天，天人同和，则宗庙受福，子孙<br /><br />&nbsp;&nbsp;&nbsp;&nbsp;蒙庆。《传》曰：“德教加于百姓，刑于四海，天子之孝也。”又曰：“无念尔<br /><br />&nbsp;&nbsp;&nbsp;&nbsp;祖，聿厥德，”“既受帝祉，施于孙子。”是知王者之孝，在于承顺天地，严<br /><br />&nbsp;&nbsp;&nbsp;&nbsp;配宗考，恭慎德教，以临兆民。俾四海之内，欢心助祭，延福流祚，永永无穷。<br /><br />&nbsp;&nbsp;&nbsp;&nbsp;未闻崇树梵宫，雕琢金玉之为孝者。夏禹卑宫室，尽力沟洫，人到于今称之。梁<br /><br />&nbsp;&nbsp;&nbsp;&nbsp;武帝穷土木，饰塔庙，人无称焉。陛下若节用爱人，当与夏后齐美，何必劳人动<br /><br />&nbsp;&nbsp;&nbsp;&nbsp;众，踵梁武遗风乎？及制作之初，支费尚浅，人贵量力，不贵必成，事贵相时，<br /><br />&nbsp;&nbsp;&nbsp;&nbsp;不贵必遂。陛下若回思虑，从人心，则圣德孝思，格于天地，千福万禄，先后受<br /><br />&nbsp;&nbsp;&nbsp;&nbsp;之，曾是一寺较功德邪？<br /><br />&nbsp;&nbsp;&nbsp;&nbsp;书奏，未报。复上言：<br /><br />&nbsp;&nbsp;&nbsp;&nbsp;王者将有为也，将有行也，必稽于众而顺于人，则自然之福，不求而至，未<br /><br />&nbsp;&nbsp;&nbsp;&nbsp;然之祸，不除而绝。臣闻神人无功者，不为有功之功；圣人无名者，不为有名之<br /><br />&nbsp;&nbsp;&nbsp;&nbsp;名。不为有功之功，故功莫大；不为有名之名，故名莫厚。古之明王积善以致福，<br /><br />&nbsp;&nbsp;&nbsp;&nbsp;不费财以求福；德以销祸，不劳人以攘祸。陛下之营作，臣窃惑之。若以为功，<br /><br />&nbsp;&nbsp;&nbsp;&nbsp;则天覆地载，阴施阳化，未曾有为也；若以为名，则至德要道，以顺天下，未曾<br /><br />&nbsp;&nbsp;&nbsp;&nbsp;有待也；若以致福，则通于神明，光于四海，不在费财；若以攘祸，则方务厥德，<br /><br />&nbsp;&nbsp;&nbsp;&nbsp;罔有天灾，不在劳人。今兴造趣急，人徒竭作，土木并起，日课万工，不遑食息，<br /><br />&nbsp;&nbsp;&nbsp;&nbsp;s笞愁痛，盈于道路。以此望福，臣恐不然。陛下戢定多难，励精思治，务行宽<br /><br />&nbsp;&nbsp;&nbsp;&nbsp;仁，以幸天下。今固违群情，徇左右过计，臣窃为陛下惜之。<br /><br />&nbsp;&nbsp;&nbsp;&nbsp;不纳。<br /><br />&nbsp;&nbsp;&nbsp;&nbsp;以茂才异行高第，累擢咸阳尉。郭子仪取为朔方掌书记。子仪怒判官张昙，<br /><br />&nbsp;&nbsp;&nbsp;&nbsp;奏抵死，郢引荷趿Γ忤子仪意，下徙猗氏丞。李怀光引佐宁府。怀光将还<br /><br />&nbsp;&nbsp;&nbsp;&nbsp;河中，郢劝不如西迎乘舆，怀光反方锐，不听。既又欲悉兵鼓而西。时浑{提孤<br /><br />&nbsp;&nbsp;&nbsp;&nbsp;军抗贼，群将未集，郢恐为怀光所乘，与李庸阝固止之。会怀光子^候郢，郢<br /><br />&nbsp;&nbsp;&nbsp;&nbsp;因胁说曰：“君视天宝以来称兵者，今尚谁在？且国家固有天命，人力不豫焉。<br /><br />&nbsp;&nbsp;&nbsp;&nbsp;今若恃众而动，自绝于天。十室之小，必得忠信，安知三军不有奔溃而助顺者乎？”<br /><br />&nbsp;&nbsp;&nbsp;&nbsp;^大惧，流汗不能语。郢因与其将吕鸣岳、张延英谋间道归国，事泄，怀光<br /><br />&nbsp;&nbsp;&nbsp;&nbsp;先斩二将，然后引郢诘诮，郢抗词无所愧隐，观者为泣下。怀光惭，赦之。孔巢<br /><br />&nbsp;&nbsp;&nbsp;&nbsp;父遇害，郢抚尸而哭。怀光已诛，李晟表其忠，马燧奏管书记。召拜主客员外郎，<br /><br />&nbsp;&nbsp;&nbsp;&nbsp;迁中书舍人。久之，进礼部侍郎。时四方士务朋比，更相誉荐，以动有司，徇名<br /><br />&nbsp;&nbsp;&nbsp;&nbsp;亡实。郢疾之，乃谢绝请谒，颛行艺。司贡部凡三岁，甄幽独，抑浮华，流竞之<br /><br />&nbsp;&nbsp;&nbsp;&nbsp;俗为衰。迁太常卿。<br /><br />&nbsp;&nbsp;&nbsp;&nbsp;贞元末，擢中书侍郎、同中书门下平章事。顺宗立，病不能事，王叔文党根<br /><br />&nbsp;&nbsp;&nbsp;&nbsp;据朝廷，帝始诏皇太子监国，而郢以刑部尚书罢。明年，为华州刺史，政尚仁静。<br /><br />&nbsp;&nbsp;&nbsp;&nbsp;初，骆元光自华引军戍良原。元光卒，军入神策，而州仍岁饷其粮，民困输入，<br /><br />&nbsp;&nbsp;&nbsp;&nbsp;累刺史惮不敢白，郢奏罢之。复召为太常卿，除御史大夫。数月，改兵部尚书，<br /><br />&nbsp;&nbsp;&nbsp;&nbsp;固乞骸骨，以尚书右仆射致仕。卒，年七十二，赠太子太保，谥曰贞。<br /><br />&nbsp;&nbsp;&nbsp;&nbsp;郢恭慎不与人交。常掌制诰，家无留橐，或劝盍如前人传制集者，答曰：“<br /><br />&nbsp;&nbsp;&nbsp;&nbsp;王言不可藏私家。”生平不治产，有劝营之者，答曰：“禄禀虽薄，在我则有余，<br /><br />&nbsp;&nbsp;&nbsp;&nbsp;田庄何所取乎？”郢之相也，与郑瑜同拜。既叔文用事，瑜忧甚，争不能得，<br /><br />&nbsp;&nbsp;&nbsp;&nbsp;乃称疾不出，郢未有所建白，俄与瑜免，故议者贤瑜而咎郢。子定。<br /><br />&nbsp;&nbsp;&nbsp;&nbsp;赞曰：王叔文虽内连尹，外倚奸回，以攘天权。然是时太子已长，朝无<br /><br />&nbsp;&nbsp;&nbsp;&nbsp;嫌罅，若瑜、郢与杜佑等毅然引东宫监国，执退叔文辈，其力不难。顾循嘿苟<br /><br />&nbsp;&nbsp;&nbsp;&nbsp;安，所谓焉用彼相者矣。瑜一忿卧第，与郢、佑固位，二者亦不足相轻重云。<br /><br />&nbsp;&nbsp;&nbsp;&nbsp;定，辩惠，七岁读《尚书》，至《汤誓》，跪问郢曰：“奈何以臣伐君？”<br /><br />&nbsp;&nbsp;&nbsp;&nbsp;郢曰：“应天顺人，何云伐邪？”对曰：“用命赏于祖，不用命戮于社，是顺人<br /><br />&nbsp;&nbsp;&nbsp;&nbsp;乎？”郢异之。小字董二，世重其早惠，以字显。长通王氏《易》，为图合八出，<br /><br />&nbsp;&nbsp;&nbsp;&nbsp;上圆下方，合则重，转则演，七转而六十四卦，六甲、八节备焉。仕至京兆府参<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;郑s，字文明，余庆从父行也。幼有奇志，善属文，所交皆天下有名士。擢<br /><br />&nbsp;&nbsp;&nbsp;&nbsp;进士、宏辞高第。张延赏帅剑南，奏署掌书记。入为起居郎、翰林学士，累迁中<br /><br />&nbsp;&nbsp;&nbsp;&nbsp;书舍人。<br /><br />&nbsp;&nbsp;&nbsp;&nbsp;德宗自兴元还，置六军统军视六尚书，以处功臣，除制用白麻付外。又废宣<br /><br />&nbsp;&nbsp;&nbsp;&nbsp;武军，益左右神策，以监军为中尉。窦文场恃功，阴讽宰相进拟如统军比。s当<br /><br />&nbsp;&nbsp;&nbsp;&nbsp;作制，奏言：“天子封建，或用宰相，以白麻署制，付中书、门下。今以命中尉，<br /><br />&nbsp;&nbsp;&nbsp;&nbsp;不识陛下特以宠文场邪？遂著为令也？”帝悟，谓文场曰：“武德、贞观时，中<br /><br />&nbsp;&nbsp;&nbsp;&nbsp;人止内侍，诸卫将军同正赐绯者无几。自鱼朝恩以来，无复旧制。朕今用尔不谓<br /><br />&nbsp;&nbsp;&nbsp;&nbsp;无私，若麻制宣告，天下谓尔胁我为之。”文场叩头谢。更命中书作诏，并罢统<br /><br />&nbsp;&nbsp;&nbsp;&nbsp;军用麻矣。明日，帝见s曰：“宰相不能拒中人，得卿言乃悟。”<br /><br />&nbsp;&nbsp;&nbsp;&nbsp;顺宗病，不得语，王叔文与牛美人用事，权震中外，惮广陵王雄睿，欲危之。<br /><br />&nbsp;&nbsp;&nbsp;&nbsp;帝召s草立太子诏，s不请辄书曰：“立嫡以长。”跪白之，帝颔乃定。<br /><br />&nbsp;&nbsp;&nbsp;&nbsp;宪宗即位，拜中书侍郎、同中书门下平章事，迁门下侍郎。始，卢从史阴与<br /><br />&nbsp;&nbsp;&nbsp;&nbsp;王承宗连和，有诏归潞，从史辞潞乏粮，请留军山东。李吉甫密谮s漏言于从史，<br /><br />&nbsp;&nbsp;&nbsp;&nbsp;帝怒，坐浴堂殿，召学士李绛语其故，且曰：“若何而处？”绛曰：“诚如是，<br /><br />&nbsp;&nbsp;&nbsp;&nbsp;罪当族。然谁以闻陛下者？”曰：“吉甫为我言。”绛曰：“s任宰相，识名节，<br /><br />&nbsp;&nbsp;&nbsp;&nbsp;不当如犬彘枭獍与奸臣外通。恐吉甫势轧内忌，造为丑辞以怒陛下。”帝良久曰：<br /><br />&nbsp;&nbsp;&nbsp;&nbsp;“几误我！”<br /><br />&nbsp;&nbsp;&nbsp;&nbsp;先是，杜黄裳方为帝夷削节度，强王室，建议裁可，不关决于s，s常默默。<br /><br />&nbsp;&nbsp;&nbsp;&nbsp;居位四年，罢为太子宾客。久乃检校礼部尚书，出为岭南节度使，后累迁河中节<br /><br />&nbsp;&nbsp;&nbsp;&nbsp;度。入为御史大夫，检校尚书左仆射，兼太子少保。文宗太和中，年老乞骸骨，<br /><br />&nbsp;&nbsp;&nbsp;&nbsp;以太子太傅致仕。卒，年七十八，赠司空，谥曰宣。<br /><br />&nbsp;&nbsp;&nbsp;&nbsp;s本以儒术进，守道寡欲，所居不为@赫事，以笃实称。善名理学，世以耆<br /><br />&nbsp;&nbsp;&nbsp;&nbsp;德推之。<br /><br />&nbsp;&nbsp;&nbsp;&nbsp;孙颢，举进士，以起居郎尚万寿公主，拜驸马都尉。有器识。宣宗时，恩宠<br /><br />&nbsp;&nbsp;&nbsp;&nbsp;无比。终检校礼部尚书、河南尹。<br /><br />&nbsp;&nbsp;&nbsp;&nbsp;权德舆，字载之。父皋，见《卓行传》。德舆七岁居父丧，哭踊如成人。未<br /><br />&nbsp;&nbsp;&nbsp;&nbsp;冠，以文章称诸儒间。韩洄黜陟河南，辟置幕府。复从江西观察使李兼府为判官。<br /><br />&nbsp;&nbsp;&nbsp;&nbsp;杜佑、裴胄交辟之。德宗闻其材，召为太常博士，改左补阙。<br /><br />&nbsp;&nbsp;&nbsp;&nbsp;贞元八年，关东、淮南、浙西州县大水，坏庐舍，漂杀人。德舆建言：“江、<br /><br />&nbsp;&nbsp;&nbsp;&nbsp;淮田一善熟，则旁资数道，故天下大计，仰于东南。今霪雨二时，农田不开，逋<br /><br />&nbsp;&nbsp;&nbsp;&nbsp;亡日众。宜择群臣明识通方者，持节劳徕，问人所疾苦，蠲其租入，与连帅守长<br /><br />&nbsp;&nbsp;&nbsp;&nbsp;讲求所宜。赋取于人，不若藏于人之固也。”帝乃遣奚陟等四人循行慰抚。裴延<br /><br />&nbsp;&nbsp;&nbsp;&nbsp;龄以巧幸进，判度支，德舆上疏斥言：“延龄以常赋正额用度未尽者为羡利，以<br /><br />&nbsp;&nbsp;&nbsp;&nbsp;夸己功；用官钱售常平杂物，还取其直，号别贮羡钱，因以罔上；边军乏，不禀<br /><br />&nbsp;&nbsp;&nbsp;&nbsp;粮，召祸疆场，其事不细。陛下疑为流言，胡不以新利召延龄，质核本末，择中<br /><br />&nbsp;&nbsp;&nbsp;&nbsp;朝臣按覆边资。如言者不谬，则邦国之务，不宜委非其人。”疏奏，不省。<br /><br />&nbsp;&nbsp;&nbsp;&nbsp;迁起居舍人。岁中，兼知制诰，进中书舍人。当是时，帝亲揽庶政，重除拜，<br /><br />&nbsp;&nbsp;&nbsp;&nbsp;凡命诸朝，皆手制中下。始，德舆知制诰，而徐岱给事中，高郢为舍人。居数岁，<br /><br />&nbsp;&nbsp;&nbsp;&nbsp;岱卒，郢知礼部，德舆独直两省，数旬一还舍，乃上书言：“左右掖垣，承天子<br /><br />&nbsp;&nbsp;&nbsp;&nbsp;诰命，奉行详覆，各有攸司。旧制，分曹十员，以相防检。大抵事有所壅，则吏<br /><br />&nbsp;&nbsp;&nbsp;&nbsp;得为非。四方闻者，或以朝廷为乏士，要重之司，不宜久废。”帝曰：“非不知<br /><br />&nbsp;&nbsp;&nbsp;&nbsp;卿之劳，但择如卿者未得其人耳。”久之，知礼部贡举，真拜侍郎。凡三岁，甄<br /><br />&nbsp;&nbsp;&nbsp;&nbsp;品详谛，所得士相继为公卿、宰相。取明经初不限员。<br /><br />&nbsp;&nbsp;&nbsp;&nbsp;十九年，大旱，德舆因是上陈阙政曰：“陛下斋心减膳，闵恻元元，告于宗<br /><br />&nbsp;&nbsp;&nbsp;&nbsp;庙，祷诸天地，一物可祈，必致其礼，一士有请，必听其言，忧人之心可谓至已。<br /><br />&nbsp;&nbsp;&nbsp;&nbsp;臣闻销天灾者政术，感人心者流惠泽，和气洽，则祥应至矣。畿甸之内，大率<br /><br />&nbsp;&nbsp;&nbsp;&nbsp;赤地而无所望，转徙之人，毙踣道路，虑种麦时，种不得下。宜诏在所裁留经用，<br /><br />&nbsp;&nbsp;&nbsp;&nbsp;以种贷民。今兹租赋及宿逋远贷，一切蠲除。设不蠲除，亦无可敛之理，不如先<br /><br />&nbsp;&nbsp;&nbsp;&nbsp;事图之，则恩归于上矣。十四年夏旱，吏趣常赋，至县令为民殴辱者，不可不察。”<br /><br />&nbsp;&nbsp;&nbsp;&nbsp;又言：“漕运本济关中，若转东都以西缘道仓廪，悉入京师，督江、淮所输以<br /><br />&nbsp;&nbsp;&nbsp;&nbsp;备常数，然后约太仓一岁计，斥其余者以粜于民，则时价不踊而蓄藏者出矣。”<br /><br />&nbsp;&nbsp;&nbsp;&nbsp;又言：“大历中，一缣直钱四千，今止八百，税入如旧，则出于民者五倍其初。<br /><br />&nbsp;&nbsp;&nbsp;&nbsp;四方锐于上献，为国掊怨，广军实之求，而兵有虚籍，剥取多方，虽有心计巧历，<br /><br />&nbsp;&nbsp;&nbsp;&nbsp;能商功利，其于割股啖口，困人均也。”又言：“比经绌放者，自谓^拭无期，<br /><br />&nbsp;&nbsp;&nbsp;&nbsp;坐为匪人，以动和气。而冬荐官逾三年未受命，衣食既空，溘然就毙，此亦穷人<br /><br />&nbsp;&nbsp;&nbsp;&nbsp;之一端也。近陛下洗宥绌放者，或起为二千石，其徒更相勉，知牵复可望。惟因<br /><br />&nbsp;&nbsp;&nbsp;&nbsp;而弘之，使人人自效。”帝颇采用之。<br /><br />&nbsp;&nbsp;&nbsp;&nbsp;宪宗元和初，历兵部侍郎，坐累，徙太子宾客，俄还前官。时泽潞卢从史诈<br /><br />&nbsp;&nbsp;&nbsp;&nbsp;傲，浸不制，其父虔卒京师，而成德王承宗父死求袭，德舆谏，以为：“欲变山<br /><br />&nbsp;&nbsp;&nbsp;&nbsp;东，先择昭义之帅。从史拔自军校，偃蹇不法，今可因其丧，选守臣代之。成德<br /><br />&nbsp;&nbsp;&nbsp;&nbsp;习俗既久，当制以渐，许成德之请则可，许昭义则不可。”帝不听。及王承宗叛，<br /><br />&nbsp;&nbsp;&nbsp;&nbsp;从史乃诡计以挠王师，兵老无功。德舆复请赦承宗，徙从史。后皆略如所料。<br /><br />&nbsp;&nbsp;&nbsp;&nbsp;会裴病，德舆自太常卿拜礼部尚书、同中书门下平章事。王锷繇河中入朝，<br /><br />&nbsp;&nbsp;&nbsp;&nbsp;求兼宰相，李藩以为不可，德舆亦奏：“平章事非序进宜得，比方镇带宰相，必<br /><br />&nbsp;&nbsp;&nbsp;&nbsp;有大忠若勋，否则强不制者，不得已与之。今锷无功，又非姑息时，一假此名，<br /><br />&nbsp;&nbsp;&nbsp;&nbsp;以开后人，不可。”帝乃止。<br /><br />&nbsp;&nbsp;&nbsp;&nbsp;董溪、于皋谟以运粮使盗军兴，流岭南，帝悔其轻，诏中使半道杀之。德舆<br /><br />&nbsp;&nbsp;&nbsp;&nbsp;谏：“溪等方山东用兵，乾没库财，死不偿责。陛下以流斥太轻，当责臣等缪误，<br /><br />&nbsp;&nbsp;&nbsp;&nbsp;审正其罪，明下诏书，与众同弃，则人人惧法。臣知已事不诤，然异时或有此比，<br /><br />&nbsp;&nbsp;&nbsp;&nbsp;要须有司论报，罚一劝百，孰不甘心。”帝深然之。尝问政之宽猛孰先，对曰：<br /><br />&nbsp;&nbsp;&nbsp;&nbsp;“唐家承隋苛虐，以仁厚为先。太宗皇帝见《明堂图》，始禁鞭背，列圣所循，<br /><br />&nbsp;&nbsp;&nbsp;&nbsp;皆尚德教。故天宝大盗窃发，俄而夷灭，盖本朝之化，感人心之深也。”帝曰：<br /><br />&nbsp;&nbsp;&nbsp;&nbsp;“诚如公言。”<br /><br />&nbsp;&nbsp;&nbsp;&nbsp;德舆善辨论，开陈古今本末，以觉悟人主。为辅相，宽和不为察察名。李吉<br /><br />&nbsp;&nbsp;&nbsp;&nbsp;甫再秉政，帝又自用李绛参赞大机。是时，帝切于治，事钜细悉责宰相。吉甫、<br /><br />&nbsp;&nbsp;&nbsp;&nbsp;绛议论不能无持异，至帝前遽言亟辩，德舆从容不敢有所轻重，坐是罢为本官。<br /><br />&nbsp;&nbsp;&nbsp;&nbsp;以检校吏部尚书留守东都，进扶风郡公。于E以子杀人，自囚，亲戚莫敢过门，<br /><br />&nbsp;&nbsp;&nbsp;&nbsp;朝廷无为请者。德舆将行，言于帝曰：“E之罪既贷不竟，宜因赐宽诏。”帝曰：<br /><br />&nbsp;&nbsp;&nbsp;&nbsp;“然，卿为吾过谕之。”复拜太常卿，徙刑部尚书。<br /><br />&nbsp;&nbsp;&nbsp;&nbsp;先是，诏许孟容、蒋V刊汇格敕，既成，上之，留禁中；德舆请出其书，与<br /><br />&nbsp;&nbsp;&nbsp;&nbsp;侍郎刘伯刍参复研考，定三十篇奏上。复检校吏部尚书，出为山南西道节度使。<br /><br />&nbsp;&nbsp;&nbsp;&nbsp;后二年，以病乞还，卒于道。年六十，赠尚书左仆射，谥曰文。<br /><br />&nbsp;&nbsp;&nbsp;&nbsp;德舆生三岁，知变四声，四岁能赋诗，积思经术，无不贯综。自始学至老，<br /><br />&nbsp;&nbsp;&nbsp;&nbsp;未曾一日去书不观。尝著论，辨汉所以亡，西京以张禹，东京以胡广，大指有补<br /><br />&nbsp;&nbsp;&nbsp;&nbsp;于世。其文雅正赡缛，当时公卿侯王功德卓异者，皆所铭纪，十常七八。虽动止<br /><br />&nbsp;&nbsp;&nbsp;&nbsp;无外饰，其酝藉风流，自然可慕。贞元、元和间，为|绅羽仪云。<br /><br />&nbsp;&nbsp;&nbsp;&nbsp;子璩，字大圭，元和初，擢进士。历监察御史，有美称。宰相李宗闵乃父门<br /><br />&nbsp;&nbsp;&nbsp;&nbsp;生，故荐为中书舍人。时李训挟宠，以《周易》博士在翰林，璩与舍人高元裕、<br /><br />&nbsp;&nbsp;&nbsp;&nbsp;给事中郑肃、韩璧攘章劾训倾覆阴巧，且乱国，不宜出入禁中。不听。及宗闵<br /><br />&nbsp;&nbsp;&nbsp;&nbsp;贬，璩屡表辨解，贬阆州刺史。文宗怜其母病，徙郑州。训诛，时人多璩明祸福<br /><br />&nbsp;&nbsp;&nbsp;&nbsp;大体，能世其家。<br /><br />&nbsp;&nbsp;&nbsp;&nbsp;崔群，字敦诗，贝州武城人。未冠，举进士，陆贽主贡举，梁肃荐其有公辅<br /><br />&nbsp;&nbsp;&nbsp;&nbsp;才，擢甲科，举贤良方正，授秘书省校书郎。累迁右补阙、翰林学士、中书舍人。<br /><br />&nbsp;&nbsp;&nbsp;&nbsp;数陈谠言，宪宗嘉纳，因诏学士：“凡奏议，待群署乃得上。”群以“禁密之言，<br /><br />&nbsp;&nbsp;&nbsp;&nbsp;人人当自陈，一为故事，后或有恶直丑正，则它学士不得上书矣”，固让，见听。<br /><br />&nbsp;&nbsp;&nbsp;&nbsp;惠昭太子薨，是时，遂王嫡，而澧王长，多内助。帝将建东宫，诏群为澧王作让。<br /><br />&nbsp;&nbsp;&nbsp;&nbsp;群奏：“大凡己当得则让，不当得之，乌用让？今遂王嫡，宜为太子。”帝从其<br /><br />&nbsp;&nbsp;&nbsp;&nbsp;议。魏博田季安以五千缣助营开业佛祠，群以为无名之献，不当受。有诏却之。<br /><br />&nbsp;&nbsp;&nbsp;&nbsp;进户部侍郎。<br /><br />&nbsp;&nbsp;&nbsp;&nbsp;元和十二年，以中书侍郎同中书门下平章事。李师道既诛，师古等妻子没入<br /><br />&nbsp;&nbsp;&nbsp;&nbsp;掖廷，帝疑，以问群，群请释之，并还其奴婢赀产。盐铁院官权长孺坐罪抵死，<br /><br />&nbsp;&nbsp;&nbsp;&nbsp;其母耄，丐子以养。帝]然欲赦之，以问宰相，群对：“陛下幸怜其老，宜即遣<br /><br />&nbsp;&nbsp;&nbsp;&nbsp;使谕旨，若须出敕，无及矣。”于是免死。群凡启奏，平恕如此。帝尝语宰相：<br /><br />&nbsp;&nbsp;&nbsp;&nbsp;“听受之际，不亦难乎！比诏学士集前世事，为《辨谤略》，以自儆鉴。其要云<br /><br />&nbsp;&nbsp;&nbsp;&nbsp;何？”群对：“无情，曲直辨之至易；有情，则欺为难审也。故孔子有众好众恶、<br /><br />&nbsp;&nbsp;&nbsp;&nbsp;浸润肤受之说，以其难辨也。若陛下择贤而任，待之以诚，纠之以法，则人自归<br /><br />&nbsp;&nbsp;&nbsp;&nbsp;正，而不敢以欺。”帝韪其言。<br /><br />&nbsp;&nbsp;&nbsp;&nbsp;处州刺史苗积进羡钱七百万，群以受之失信天下，请还赐其州，以纾下户之<br /><br />&nbsp;&nbsp;&nbsp;&nbsp;赋。是时，皇甫D言利幸于帝，阴藉左右求宰相，群数言其佞邪不可用。既入对，<br /><br />&nbsp;&nbsp;&nbsp;&nbsp;及开元、天宝事，群因推言其极曰：“安危在出令，存亡系所任。昔玄宗少历屯<br /><br />&nbsp;&nbsp;&nbsp;&nbsp;险，更民间疾苦，故初得姚崇、宋Z、卢怀慎辅以道德，苏F、李元孜孜守正，<br /><br />&nbsp;&nbsp;&nbsp;&nbsp;则开元为治。其后安于逸乐，远正士，昵小人，故宇文融以言利进，李林甫、杨<br /><br />&nbsp;&nbsp;&nbsp;&nbsp;国忠怙宠朋邪，则天宝为乱。愿陛下以开元为法，以天宝为戒，社稷之福也。”<br /><br />&nbsp;&nbsp;&nbsp;&nbsp;又言：“世谓禄山反，为治乱分明。臣谓罢张九龄，相林甫，则治乱固已分矣。”<br /><br />&nbsp;&nbsp;&nbsp;&nbsp;左右为感动。群以是讽帝，故D衔之。帝卒自相D。会群臣上帝号，D欲兼用“<br /><br />&nbsp;&nbsp;&nbsp;&nbsp;孝德”为号，群独以为有“睿圣”，则“孝德”并见。帝闻不乐。会度支禀赐边<br /><br />&nbsp;&nbsp;&nbsp;&nbsp;士不时，物多弊恶，李光颜忧甚，至欲引佩刀自决，中外皆恐。D奏：“边鄙无<br /><br />&nbsp;&nbsp;&nbsp;&nbsp;事，乃群鼓动，欲以买直，归怨天子。”于是罢为湖南观察使。<br /><br />&nbsp;&nbsp;&nbsp;&nbsp;穆宗立，以吏部侍郎召之，劳曰：“我为太子，卿力也。”群曰：“此先帝<br /><br />&nbsp;&nbsp;&nbsp;&nbsp;意，臣何力焉？且陛下向为淮西节度使，臣起制草，其言有‘能辨南阳之牍，允<br /><br />&nbsp;&nbsp;&nbsp;&nbsp;符东海之贵’，先帝然之，则传付久矣。”俄拜御史大夫。未几，检校兵部尚书，<br /><br />&nbsp;&nbsp;&nbsp;&nbsp;充武宁节度使。群以其副王智兴得士心，不若假以节度，不报。智兴讨幽、镇还，<br /><br />&nbsp;&nbsp;&nbsp;&nbsp;藉兵逐群，群失守，左迁秘书监，分司东都。改华州刺史，历宣歙池观察使，进<br /><br />&nbsp;&nbsp;&nbsp;&nbsp;兵部尚书，出为荆南节度使，召拜吏部尚书。卒，年六十一，赠司空。<br /><br />&nbsp;&nbsp;&nbsp;&nbsp;赞曰：圣人不畏多难，畏无难。何哉？多难之世，人人长虑而深谋，日惕于<br /><br />&nbsp;&nbsp;&nbsp;&nbsp;中，犹以为未也，曰：“吾覆亡不暇，又何以安？”故能举天下付之兴，畏之也。<br /><br />&nbsp;&nbsp;&nbsp;&nbsp;祸难已平，上恬下嬉，施施自如曰：“贤难得，虽无贤，尚可治也；佞可去，虽<br /><br />&nbsp;&nbsp;&nbsp;&nbsp;存佞，不遽乱也。”视漏弗填，忽倾弗支，偃然自慰曰：“我曷以丧？”故能举<br /><br />&nbsp;&nbsp;&nbsp;&nbsp;天下付之亡，不畏也。常人所畏，圣人易之；所不畏，圣人难之。观孝明皇帝，<br /><br />&nbsp;&nbsp;&nbsp;&nbsp;本中主，遭变可与谋始，持成不可与共终。崔群以为相李林甫则治乱已分，其言<br /><br />&nbsp;&nbsp;&nbsp;&nbsp;信哉！是扁鹊所以诮桓侯也。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940007);">加入书签</a><a
                        href="939967.html">上一页</a>&larr;<a href="index.html">返回列表</a>&rarr;<a
                            href="940041.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939967.html"; var next_page = "940041.html"; var index_page = "index.html"; var sortid = "9"; var article_id = "14231"; var chapter_id = "940007"; var articlename = "新唐书"; var chaptername = " 卷一百六十五 列传第九十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>