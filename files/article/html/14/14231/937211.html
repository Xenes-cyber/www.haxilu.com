<!DOCTYPE html>
<html>
<head>
<meta charset="gbk" />
<title>新唐书- 卷一百六 列传第三十一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百六 列传第三十一全文， 卷一百六 列传第三十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百六 列传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937211.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937211.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六 列传第三十一</h1>
            <div class="link xb">
                <a href="937175.html">上一页</a>&larr;<a href="index.html">返回列表</a>&rarr;<a
                    href="937253.html">下一页</a></div>			
            <div id="BookText">&nbsp;&nbsp;&nbsp;&nbsp;◎杜二崔高郭赵崔杨卢二刘李刘孙邢<br /><br />&nbsp;&nbsp;&nbsp;&nbsp;杜正伦，相州洹水人。隋世重举秀才，天下不十人，而正伦一门三秀才，皆<br /><br />&nbsp;&nbsp;&nbsp;&nbsp;高第，为世歆美。调武骑尉。太宗素知名，表直秦王府文学馆。贞观元年，魏征<br /><br />&nbsp;&nbsp;&nbsp;&nbsp;荐其才，擢兵部员外郎。帝劳曰：“朕举贤者，非朕独私，以能益百姓也。我于<br /><br />&nbsp;&nbsp;&nbsp;&nbsp;宗娅故人，苟无能，终不得任。卿宜思有以称吾举者。”俄迁给事中，知起居注。<br /><br />&nbsp;&nbsp;&nbsp;&nbsp;帝尝曰：“朕坐朝，不敢多言，必待有利于民，乃出诸口。”正伦曰：“臣职左<br /><br />&nbsp;&nbsp;&nbsp;&nbsp;史，陛下一言失，非止损百姓，且笔之书，千载累德。”帝悦，赐彩段二百。进<br /><br />&nbsp;&nbsp;&nbsp;&nbsp;累中书侍郎。与韦挺、虞世南、姚思廉论事称旨，帝为设宴具，召四人者，谓曰：<br /><br />&nbsp;&nbsp;&nbsp;&nbsp;“我闻神龙可扰以驯，然颔有逆鳞，婴者死，人君亦有之。卿属遂犯吾鳞，裨阙<br /><br />&nbsp;&nbsp;&nbsp;&nbsp;失，朕其虑危亡哉！思卿至意，故举酒以相乐也。”各赐帛有差。<br /><br />&nbsp;&nbsp;&nbsp;&nbsp;太子监国，诏正伦行左庶子，兼崇贤馆学士。帝谓正伦：“吾儿幼，未有就<br /><br />&nbsp;&nbsp;&nbsp;&nbsp;德，我常物物戒之。今当监国，不得朝夕见，故辍卿于朝以佐太子。慎之勖之。”<br /><br />&nbsp;&nbsp;&nbsp;&nbsp;它日又言：“朕年十八，犹在人间，情伪无不尝；及即位，处置有失，必待谏，<br /><br />&nbsp;&nbsp;&nbsp;&nbsp;乃释然悟，况太子生深宫不及知邪？且人主不可自骄，今若诏天下，敢谏者死，<br /><br />&nbsp;&nbsp;&nbsp;&nbsp;将无复发言矣。故朕孜孜延进直言。卿其以是晓太子，冀裨益之。”擢中书侍郎，<br /><br />&nbsp;&nbsp;&nbsp;&nbsp;封南阳县侯，仍兼太子左庶子。出入两宫，典机密，以办治称。后太子稍失道，<br /><br />&nbsp;&nbsp;&nbsp;&nbsp;帝语正伦：“太子数私小人，卿可审喻之，教而不徙，其语我来。”故正伦显谏<br /><br />&nbsp;&nbsp;&nbsp;&nbsp;无所避。”太子不从，辄道帝语督切，太子即表闻。帝责曰：“何漏泄我语？”<br /><br />&nbsp;&nbsp;&nbsp;&nbsp;对曰：“开示不入，故以陛下语怖之，冀当反善。”帝怒，出为谷州刺史，再贬<br /><br />&nbsp;&nbsp;&nbsp;&nbsp;交州都督。太子废，坐受金带，流驭州。久之，授郢、石二州刺史。<br /><br />&nbsp;&nbsp;&nbsp;&nbsp;显庆元年，擢黄门侍郎，兼崇贤馆学士，进同中书门下三品。又兼度支尚书，<br /><br />&nbsp;&nbsp;&nbsp;&nbsp;仍知政事。迁中书令，封襄阳县公。初，正伦已通贵，李义府官尚微，及同执政，<br /><br />&nbsp;&nbsp;&nbsp;&nbsp;不能下。中书侍郎李友益，义府族也，晚附正伦，同摭义府衅缺。义府使人告正<br /><br />&nbsp;&nbsp;&nbsp;&nbsp;伦、友益交通罔上，有异计。高宗恶之，出正伦为横州刺史，流友益峰州。正伦<br /><br />&nbsp;&nbsp;&nbsp;&nbsp;卒于贬。<br /><br />&nbsp;&nbsp;&nbsp;&nbsp;正伦与城南诸杜昭穆素远，求同谱，不许，衔之。诸杜所居号杜固，世传其<br /><br />&nbsp;&nbsp;&nbsp;&nbsp;地有壮气，故世衣冠。正伦既执政，建言凿杜固通水以利人。既凿，川流如血，<br /><br />&nbsp;&nbsp;&nbsp;&nbsp;阅十日止，自是南杜稍不振。正伦工属文，尝与中书舍人董思恭夜直，论文章。<br /><br />&nbsp;&nbsp;&nbsp;&nbsp;思恭归，谓人曰：“与杜公评文，今日觉吾文顿进。”无子，以兄子志静为嗣。<br /><br />&nbsp;&nbsp;&nbsp;&nbsp;从子求仁、从孙咸皆显名。<br /><br />&nbsp;&nbsp;&nbsp;&nbsp;求仁有雅才。永淳中，授监察御史，坐事为黔令。与徐敬业举兵，为兴复府<br /><br />&nbsp;&nbsp;&nbsp;&nbsp;左长史，死于难。<br /><br />&nbsp;&nbsp;&nbsp;&nbsp;咸擢进士第。累迁右台监察御史。柯反，咸监军出讨。贼保垒自固，道荒<br /><br />&nbsp;&nbsp;&nbsp;&nbsp;漫，师不能进。咸乃息士，示不欲战，阴伺之。时旱暑风炽，咸纵火，噪而前，<br /><br />&nbsp;&nbsp;&nbsp;&nbsp;贼眩怖相失，自腾践死，擒其酋，遂平之。迁侍御史，出为汾州长史。开元中，<br /><br />&nbsp;&nbsp;&nbsp;&nbsp;为河北按察使。坐用法深，贬睦州司马。<br /><br />&nbsp;&nbsp;&nbsp;&nbsp;崔知温，字礼仁，许州鄢陵人。仕为左千牛，稍迁灵州司马。境有浑、斛萨<br /><br />&nbsp;&nbsp;&nbsp;&nbsp;万帐，数扰齐民，农皆释耒习骑射以I贼。知温表徙河北，虏不乐迁，将军契<br /><br />&nbsp;&nbsp;&nbsp;&nbsp;何力为言，乃止。知温固请，疏十五报，卒徙河北，自是人得就耕。浑、斛萨至<br /><br />&nbsp;&nbsp;&nbsp;&nbsp;徙地，顾善水草，亦忘迁。后入朝，过州，谢曰：“初徙且怨公，今地膏腴，众<br /><br />&nbsp;&nbsp;&nbsp;&nbsp;孳夥，更荷公恩。”皆再拜。<br /><br />&nbsp;&nbsp;&nbsp;&nbsp;四迁兰州刺史。党项羌三万入寇，州兵寡，众惧，莫知所出。知温披阖不设<br /><br />&nbsp;&nbsp;&nbsp;&nbsp;备，羌怪之，不敢进。俄会将军权善才率兵至，大破其众。善才欲遂穷追取之，<br /><br />&nbsp;&nbsp;&nbsp;&nbsp;知温曰：“古善战弗逆奔，且溪谷复深，草木荒延，万分一有变，不可悔。”善<br /><br />&nbsp;&nbsp;&nbsp;&nbsp;才曰：“善。”分降口五百赠知温，辞曰：“我议公事，图私利邪？”<br /><br />&nbsp;&nbsp;&nbsp;&nbsp;累迁尚书左丞，转黄门侍郎，国史。永隆初，以秩卑，特诏同门下三品，<br /><br />&nbsp;&nbsp;&nbsp;&nbsp;兼国史。迁中书令。卒，年五十七，赠幽州大都督，谥曰忠。子泰之，开元时，<br /><br />&nbsp;&nbsp;&nbsp;&nbsp;为工部尚书；谔之，为将作少匠，与诛二张功，封博陵县侯，实封户二百，终少<br /><br />&nbsp;&nbsp;&nbsp;&nbsp;府监。<br /><br />&nbsp;&nbsp;&nbsp;&nbsp;兄知悌，亦至中书侍郎。与戴至德、郝处俊、李敬玄等同赐飞白书赞，而知<br /><br />&nbsp;&nbsp;&nbsp;&nbsp;悌、敬玄以忠勤见表。迁尚书左丞。裴行俭之破突厥，斩泥孰匐，残落保狼山，<br /><br />&nbsp;&nbsp;&nbsp;&nbsp;诏知悌驰往定襄慰将士，佐行俭平遗寇，有功。终户部尚书。<br /><br />&nbsp;&nbsp;&nbsp;&nbsp;高智周，常州晋陵人。第进士，补越王府参军。迁费令，与丞、尉均取俸，<br /><br />&nbsp;&nbsp;&nbsp;&nbsp;民安其化，刻石颂美。入擢秘书郎、弘文馆直学士。尝覆弈、诵碑，无谬者。三<br /><br />&nbsp;&nbsp;&nbsp;&nbsp;迁兰台大夫。孝敬在东宫，与司文郎中贺岂攵、司经大夫王真儒并为侍读，得告<br /><br />&nbsp;&nbsp;&nbsp;&nbsp;还乡里叹曰：“进不知退，取祸之道也。”即移病去。<br /><br />&nbsp;&nbsp;&nbsp;&nbsp;俄拜寿州刺史，其治尚文雅，行部，先见诸生，质经义及政得失，既乃录狱<br /><br />&nbsp;&nbsp;&nbsp;&nbsp;讼，考耕饷勤堕，以为常。迁正谏大夫、黄门侍郎。仪凤初，进同中书门下三品。<br /><br />&nbsp;&nbsp;&nbsp;&nbsp;迁太子左庶子。是时崔知温、刘景先国史，故智周与郝处俊监莅。久之，罢为<br /><br />&nbsp;&nbsp;&nbsp;&nbsp;御史大夫，与薛元超、裴炎同治章怀太子狱，无所同异，固表去位。高宗美其概，<br /><br />&nbsp;&nbsp;&nbsp;&nbsp;授右散骑常侍。请致仕，听之。卒，年八十二，赠越州都督，谥曰定。<br /><br />&nbsp;&nbsp;&nbsp;&nbsp;智周始与郝处俊、来济、孙处约共依江都石仲览。仲览倾产结四人O，因请<br /><br />&nbsp;&nbsp;&nbsp;&nbsp;各语所期。处俊曰：“丈夫惟无仕，仕至宰相乃可。”智周、济如之。处约曰：<br /><br />&nbsp;&nbsp;&nbsp;&nbsp;“得为舍人，在殿中周旋吐纳可也。”仲览使相工视之，工语仲览曰：“高之贵，<br /><br />&nbsp;&nbsp;&nbsp;&nbsp;君不及见之。来早显而末踬，高晚显而寿。吾闻速登者易颠，徐进者少患，天道<br /><br />&nbsp;&nbsp;&nbsp;&nbsp;也。”后济居吏部，处约以瀛州参军入调，济曰：“如志。”拟通事舍人。毕，<br /><br />&nbsp;&nbsp;&nbsp;&nbsp;降阶劳问平生。既仲览卒，而济等益显。<br /><br />&nbsp;&nbsp;&nbsp;&nbsp;智周所善义兴蒋子慎，有客尝视两人，曰：“高公位极人臣，而嗣少弱；蒋<br /><br />&nbsp;&nbsp;&nbsp;&nbsp;侯宦不达，后且兴。”子慎终达安尉。其子缯往见智周，智周方贵，以女妻之。<br /><br />&nbsp;&nbsp;&nbsp;&nbsp;生子挺，历湖、延二州刺史。生子洌、涣，皆擢进士。洌为尚书左丞。涣，永泰<br /><br />&nbsp;&nbsp;&nbsp;&nbsp;初历鸿胪卿，日本使尝遗金帛，不纳，唯取笺一番，为书以贻其副云。挺之卒，<br /><br />&nbsp;&nbsp;&nbsp;&nbsp;洌兄弟庐墓侧，植松柏千余。涣终礼部尚书，封汝南公。洌子炼，涣子铢，又有<br /><br />&nbsp;&nbsp;&nbsp;&nbsp;清白名。而高氏后无闻。<br /><br />&nbsp;&nbsp;&nbsp;&nbsp;郭正一，定州鼓城人。贞观时，由进士署第，历中书舍人、弘文馆学士。永<br /><br />&nbsp;&nbsp;&nbsp;&nbsp;隆中，迁秘书少监，检校中书侍郎，诏与郭待举、岑长倩、魏玄同并同中书门下<br /><br />&nbsp;&nbsp;&nbsp;&nbsp;承受进止平章事。平章事自正一等始。永淳中，真迁中书侍郎。执政久，明习故<br /><br />&nbsp;&nbsp;&nbsp;&nbsp;事，文辞诏敕多出其手。<br /><br />&nbsp;&nbsp;&nbsp;&nbsp;刘审礼与吐番战青海，大败。高宗召群臣问所以制戎，正一曰：“吐蕃旷年<br /><br />&nbsp;&nbsp;&nbsp;&nbsp;梗寇，师数出，坐费粮赀。近讨则丧威，深入则不能得其巢穴。今上策莫如少募<br /><br />&nbsp;&nbsp;&nbsp;&nbsp;兵，且明烽候，勿事侵扰，须数年之迟，力有余，人思战，一举可破矣。”刘齐<br /><br />&nbsp;&nbsp;&nbsp;&nbsp;贤、皇甫文亮等议，亦与正一合，帝纳之。<br /><br />&nbsp;&nbsp;&nbsp;&nbsp;武后专国，罢为国子祭酒，出检校陕州刺史。与张楚金、元万顷皆为周兴所<br /><br />&nbsp;&nbsp;&nbsp;&nbsp;诬构，杀之，籍入其家，妻息流放。文章无存者。<br /><br />&nbsp;&nbsp;&nbsp;&nbsp;赵弘智，河南新安人，元魏车骑大将军肃之孙。早丧母，事父笃孝。通书传，<br /><br />&nbsp;&nbsp;&nbsp;&nbsp;仕隋为司隶从事。武德初，大理卿郎楚之白为詹事府主簿。太宗时，豫论N，<br /><br />&nbsp;&nbsp;&nbsp;&nbsp;录勤，繇太子舍人进黄门侍郎，兼弘文馆学士。移病出为莱州刺史，稍迁太子右<br /><br />&nbsp;&nbsp;&nbsp;&nbsp;庶子。父事兄弘安，俸禄归之，不敢私。弘安卒，哀恸过期，奉嫂谨甚，抚兄子<br /><br />&nbsp;&nbsp;&nbsp;&nbsp;慈均所生。会太子废，免官。俄拜光州刺史。记徽初，入为陈王师。讲《孝经》<br /><br />&nbsp;&nbsp;&nbsp;&nbsp;百福殿，于是宰相、弘文馆学士、太学生皆在，弘智举五孝，诸儒更诘辨，随问<br /><br />&nbsp;&nbsp;&nbsp;&nbsp;酬悉，舌无留语。高宗喜曰：“试为我陈经之要，以辅不逮。”对曰：“‘天子<br /><br />&nbsp;&nbsp;&nbsp;&nbsp;有争臣七人，虽无道，不失天下。’愿以此献。”帝悦，赐绢二百、名马一。四<br /><br />&nbsp;&nbsp;&nbsp;&nbsp;年，进国子祭酒，仍为学士。卒，年八十二，谥曰宣。弘安亦终国子祭酒。<br /><br />&nbsp;&nbsp;&nbsp;&nbsp;曾孙矜，举明经，调舞阳主簿，吴少诚反，以县归，徙襄城主簿，赐牙绯。<br /><br />&nbsp;&nbsp;&nbsp;&nbsp;历襄阳丞。客死柳州，官为敛葬。后十七年，子来章始壮，自襄阳往求其丧，不<br /><br />&nbsp;&nbsp;&nbsp;&nbsp;得，野哭。再阅旬，卜人秦S为筮曰：“金食其墨，而火以贵，其墓直丑，在<br /><br />&nbsp;&nbsp;&nbsp;&nbsp;道之右，南有贵神，冢土是守。宜遇西人，深目而髯，乃其得实。”明日，有老<br /><br />&nbsp;&nbsp;&nbsp;&nbsp;人过其所，问之，得矜墓，直社北，遂归葬弘安墓次。时人哀来章孝，皆为出涕<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;崔敦礼，字安上。祖仲方，在隋为礼部尚书。其先，博陵著姓，魏末，徙为<br /><br />&nbsp;&nbsp;&nbsp;&nbsp;雍州咸阳人。敦礼涉书传，以节义自将。武德中，官通事舍人。善辞令进止，观<br /><br />&nbsp;&nbsp;&nbsp;&nbsp;者皆竦。尝持节幽州召庐江王瑗，瑗已举兵，执之，胁问朝廷事，敦礼不为言，<br /><br />&nbsp;&nbsp;&nbsp;&nbsp;太宗壮之。还，除左卫郎将，赐金币良马。擢中书舍人，四迁兵部侍郎。出为灵<br /><br />&nbsp;&nbsp;&nbsp;&nbsp;州都督。召还，拜兵部尚书。诏抚辑回纥、铁勒部姓，会薛延陀寇边，与李藓<br /><br />&nbsp;&nbsp;&nbsp;&nbsp;兵破之，置祁连州处其余众。瀚海都督回纥吐迷度为下所杀，诏往绥定，立其嗣<br /><br />&nbsp;&nbsp;&nbsp;&nbsp;而还。敦礼通知四夷情伪，其少，慕苏武为人，故屡使突厥，前后建明，允会事<br /><br />&nbsp;&nbsp;&nbsp;&nbsp;机。<br /><br />&nbsp;&nbsp;&nbsp;&nbsp;永徽四年，拜侍中，监国史。累封固安县公。进中书令兼检校太子詹事。<br /><br />&nbsp;&nbsp;&nbsp;&nbsp;以久疾，自言不任事奉两宫。更拜太子少师、同中书门下三品。弟余庆，时为定<br /><br />&nbsp;&nbsp;&nbsp;&nbsp;襄都督府司马，召使侍疾。卒，年六十一。高宗为举哀东云龙门，赙布、秘器尤<br /><br />&nbsp;&nbsp;&nbsp;&nbsp;厚，赠开府仪同三司、并州大都督，谥曰昭，陪葬昭陵。余庆位亦至兵部尚书。<br /><br />&nbsp;&nbsp;&nbsp;&nbsp;杨弘礼，字履庄，隋尚书令素弟之子。雅与玄感不忄办，尝表其必乱。玄感<br /><br />&nbsp;&nbsp;&nbsp;&nbsp;诛，父岳系长安狱，炀帝使赦之，比至，岳已死。高祖即位，以素有功于隋，诏<br /><br />&nbsp;&nbsp;&nbsp;&nbsp;弘礼袭清河郡公，除太子通事舍人。贞观中，累迁中书舍人。<br /><br />&nbsp;&nbsp;&nbsp;&nbsp;太宗征辽东，拜兵部侍郎。驻跸之役，领步骑二十四军跳出贼背，所向摧靡。<br /><br />&nbsp;&nbsp;&nbsp;&nbsp;帝自山下望其众，袍仗精整，人人尽力，壮之，谓许敬宗曰：“越公儿郎，故有<br /><br />&nbsp;&nbsp;&nbsp;&nbsp;家风。”时宰相悉留定州辅皇太子，唯褚遂良、敬宗、弘礼掌行在机务。还，拜<br /><br />&nbsp;&nbsp;&nbsp;&nbsp;中书侍郎。迁司农卿。为昆丘道副大总管，破处密，杀焉耆王，降`支部，获<br /><br />&nbsp;&nbsp;&nbsp;&nbsp;龟兹、于阗王，凯旋。会帝崩，大臣疾之，下迁泾州刺史。永徽初，追论其功，<br /><br />&nbsp;&nbsp;&nbsp;&nbsp;迁胜州都督，改太府卿。卒，赠兰州都督，谥曰质。<br /><br />&nbsp;&nbsp;&nbsp;&nbsp;弟弘武。弘武少修谨。永徽中，累为吏部郎中、太子中舍人。高宗东封泰山，<br /><br />&nbsp;&nbsp;&nbsp;&nbsp;自荆州司马擢司戎少常伯，从帝。还，诏补授吏部五品官，迁西台侍郎。帝尝让<br /><br />&nbsp;&nbsp;&nbsp;&nbsp;曰：“尔在戎司，授官多非其才，何邪？”弘武曰：“臣妻刚悍，此其所属，不<br /><br />&nbsp;&nbsp;&nbsp;&nbsp;敢违。”以讽帝用后言也。帝笑不罪。乾封二年，同东西台三品。弘武无它才，<br /><br />&nbsp;&nbsp;&nbsp;&nbsp;特谦慎自守，然居职以清简称。卒，赠汴州刺史，谥曰恭。<br /><br />&nbsp;&nbsp;&nbsp;&nbsp;三子：元亨、元禧、元t。<br /><br />&nbsp;&nbsp;&nbsp;&nbsp;元禧为尚舍奉御，善医，武后所信爱。尝忤张易之，易之奏“素在隋有逆节，<br /><br />&nbsp;&nbsp;&nbsp;&nbsp;子孙不可供奉”。后乃诏“素及兄弟有子若孙不得任京官及侍卫。”贬元亨睦州<br /><br />&nbsp;&nbsp;&nbsp;&nbsp;刺史，元禧资州刺史，元t梓州司马。易之诛，复任京官，并至刺史。<br /><br />&nbsp;&nbsp;&nbsp;&nbsp;纂，字续卿，弘礼族父。大业时，第进士，为朔方郡司法书佐。坐玄感近属，<br /><br />&nbsp;&nbsp;&nbsp;&nbsp;废居蒲城。高祖度河，上谒长春宫。迁累侍御史。数上书言事，称旨，除考功郎<br /><br />&nbsp;&nbsp;&nbsp;&nbsp;中。贞观初，为长安令，赐爵长安县男。有告女子袁妖逆者，纂按之，情不得。<br /><br />&nbsp;&nbsp;&nbsp;&nbsp;袁败，太宗恶其不忠，将杀之，中书令温彦博以过误当宥，乃免。后为吏部侍郎，<br /><br />&nbsp;&nbsp;&nbsp;&nbsp;有俗才，抑文雅，进黠吏，度时舞数以自进。终户部尚书，赠幽州都督，谥曰恭。<br /><br />&nbsp;&nbsp;&nbsp;&nbsp;纂从子P，武后时为肃机。宇文化及子诉治先荫，P方食，未即判，遽曰：<br /><br />&nbsp;&nbsp;&nbsp;&nbsp;“肃机，而未食，庸知天下有冤而求食乎？”P怒，取牒署曰：“父弑隋主，子<br /><br />&nbsp;&nbsp;&nbsp;&nbsp;诉隋资，可乎？”人服其敏。终工部尚书。<br /><br />&nbsp;&nbsp;&nbsp;&nbsp;卢承庆，字子余，幽州涿人，隋散骑侍郎思道之孙。父赤松，为河东令，与<br /><br />&nbsp;&nbsp;&nbsp;&nbsp;高祖雅故，闻兵兴，迎见霍邑，拜行台兵部郎中，终率更令、范阳郡公。承庆美<br /><br />&nbsp;&nbsp;&nbsp;&nbsp;仪矩，博学而才。少袭爵。贞观初，为秦州参军，入奏军事，太宗伟其辩，擢考<br /><br />&nbsp;&nbsp;&nbsp;&nbsp;功员外郎。累迁民部侍郎。帝问历代户版，承庆叙夏、商至周、隋增损曲折，引<br /><br />&nbsp;&nbsp;&nbsp;&nbsp;据该详，帝嗟赏。俄兼检校兵部侍郎，知五品选，辞曰：“选事在尚书，臣掌之<br /><br />&nbsp;&nbsp;&nbsp;&nbsp;为出位。”帝不许，曰：“朕信卿，卿何不自信？”历雍州别驾、尚书左丞。<br /><br />&nbsp;&nbsp;&nbsp;&nbsp;高宗永徽时，坐事贬简州司马。阅岁，改洪州长史。帝将幸汝汤泉，故拜汝<br /><br />&nbsp;&nbsp;&nbsp;&nbsp;州刺史。显庆四年，以度支尚书同中书门下三品，坐调非法，免。俄拜润州刺史。<br /><br />&nbsp;&nbsp;&nbsp;&nbsp;拜刑部尚书。以金紫光禄大夫致仕，卒。临终，诫其子曰：“死生至理，犹朝有<br /><br />&nbsp;&nbsp;&nbsp;&nbsp;暮。吾死，敛以常服，晦朔无荐牲，葬勿卜日，器用陶漆，棺而不椁，坟高可识，<br /><br />&nbsp;&nbsp;&nbsp;&nbsp;碑志著官号年月，无用虚文。”赠幽州都督，谥曰定。<br /><br />&nbsp;&nbsp;&nbsp;&nbsp;初，承庆典选，校百官考，有坐漕舟溺者，承庆以“失所载，考中下”。以<br /><br />&nbsp;&nbsp;&nbsp;&nbsp;示其人，无愠也。更曰“非力所及，考中中”。亦不喜。承庆嘉之曰：“宠辱不<br /><br />&nbsp;&nbsp;&nbsp;&nbsp;惊，考中上。”其能著人善类此。<br /><br />&nbsp;&nbsp;&nbsp;&nbsp;弟承业、承泰。承业继为雍州长史、尚书左丞，有能名。<br /><br />&nbsp;&nbsp;&nbsp;&nbsp;承泰，字齐卿，长安初，为雍州参军。武后诏长史薛季昶择僚吏堪御史者，<br /><br />&nbsp;&nbsp;&nbsp;&nbsp;季昶访于齐卿。齐卿白长安尉卢怀慎、李休光，万年尉李V、崔，咸阳丞倪若<br /><br />&nbsp;&nbsp;&nbsp;&nbsp;水，T尉田崇壁，新丰尉崔日用。季昶用其言，后皆为通显巨人。及拜幽州刺<br /><br />&nbsp;&nbsp;&nbsp;&nbsp;史，而张守隶果毅，齐卿厚遇，曰：“君十年至节度使。”已而果然。喜饮酒，<br /><br />&nbsp;&nbsp;&nbsp;&nbsp;逾斗不乱。宽厚乐易，士友以此亲之。终太子詹事、广阳县公。承庆从孙藏用别<br /><br />&nbsp;&nbsp;&nbsp;&nbsp;有传。<br /><br />&nbsp;&nbsp;&nbsp;&nbsp;刘祥道，字同寿，魏州观城人。父林甫，武德时为内史舍人，典机密，以才<br /><br />&nbsp;&nbsp;&nbsp;&nbsp;称。与萧r等撰定律令，著《律议》万余言。历中书、吏部二侍郎，赐爵乐平县<br /><br />&nbsp;&nbsp;&nbsp;&nbsp;男。唐沿隋制，十一月选集，至春停，日薄事丛，有司不及研谛。林甫建请四时<br /><br />&nbsp;&nbsp;&nbsp;&nbsp;听选，随到辄拟，于是官无滞人。始，天下初定，州府及诏使以赤牒授官，至是<br /><br />&nbsp;&nbsp;&nbsp;&nbsp;罢，悉集吏部调，至万员，林甫随才铨录，咸以为宜，论者方隋高孝基。<br /><br />&nbsp;&nbsp;&nbsp;&nbsp;祥道少袭爵，历御史中丞。显庆中，迁吏部黄门侍郎，知选事。既世职，乃<br /><br />&nbsp;&nbsp;&nbsp;&nbsp;厘补敝阙，上疏陈六事：<br /><br />&nbsp;&nbsp;&nbsp;&nbsp;一曰：今取士多且滥。入流岁千四百，多也；杂色入流，未始铨汰，滥也。<br /><br />&nbsp;&nbsp;&nbsp;&nbsp;故共务者，善人少，恶人多。臣谓应杂色进者，切责有司试判为四等，第一付吏<br /><br />&nbsp;&nbsp;&nbsp;&nbsp;部，二付兵部，三付主爵，四付司勋。若坐负当责，虽经赦，仍配三司，不者还<br /><br />&nbsp;&nbsp;&nbsp;&nbsp;本贯，则官不杂矣。<br /><br />&nbsp;&nbsp;&nbsp;&nbsp;二曰：内外官，一品至九品万三千四百六十五员。大抵三十而仕，六十而退，<br /><br />&nbsp;&nbsp;&nbsp;&nbsp;取其中数，不三十年，存者略尽。若岁入流五百人，则三十年自相充补。况三十<br /><br />&nbsp;&nbsp;&nbsp;&nbsp;年外，在官犹多，不虑其少。今入流岁千四百，其倍两之，又停选六七千人，复<br /><br />&nbsp;&nbsp;&nbsp;&nbsp;年别新加，其类浸广，殆非经久之制。古者为官择人，不闻取人多而官少也。<br /><br />&nbsp;&nbsp;&nbsp;&nbsp;三曰：永徽以来，在官者或以善政擢，论事者或以单言进，而庠序诸生未闻<br /><br />&nbsp;&nbsp;&nbsp;&nbsp;甄异，是奖劝之道未周也。<br /><br />&nbsp;&nbsp;&nbsp;&nbsp;四曰：唐有天下四十年，未有举秀才者，请自六品以下至草野，审加搜访，<br /><br />&nbsp;&nbsp;&nbsp;&nbsp;无令赫赫之辰，斯学遂绝。<br /><br />&nbsp;&nbsp;&nbsp;&nbsp;五曰：唐、虞三载考绩，黜陟幽明。二汉用人，亦久其职。今任官率四考罢，<br /><br />&nbsp;&nbsp;&nbsp;&nbsp;官知秩满，则怀去就；民知迁徙，则苟且。以去就之官，临苟且之民，欲移风振<br /><br />&nbsp;&nbsp;&nbsp;&nbsp;俗，乌可得乎？请四考进阶，八考听选，以息迎新送故之弊。<br /><br />&nbsp;&nbsp;&nbsp;&nbsp;六曰：三省都事、主事、主书，比选补，皆取流外有刀笔者，虽欲参用士流，<br /><br />&nbsp;&nbsp;&nbsp;&nbsp;率以俦类为耻。前后相沿，遂成故事。且掖省崇峻，王言秘密，尚书政本，人物<br /><br />&nbsp;&nbsp;&nbsp;&nbsp;所归，专责曹史，理有未尽，宜稍革之，以清其选。<br /><br />&nbsp;&nbsp;&nbsp;&nbsp;会中书令杜正伦亦言入流者众，为官人敝，乃诏与祥道参议，而执政惮改作，<br /><br />&nbsp;&nbsp;&nbsp;&nbsp;又以勋戚子进取无他门，遂格。<br /><br />&nbsp;&nbsp;&nbsp;&nbsp;稍迁司刑太常伯。每覆大狱，必[欷累叹。奏决日，为再不食。诏巡察关内<br /><br />&nbsp;&nbsp;&nbsp;&nbsp;道，多振冤滞。兼沛王府长史。麟德元年，拜右相。祥道性审谨，居宰相，忧畏<br /><br />&nbsp;&nbsp;&nbsp;&nbsp;不自堪，数陈老病丐解。坐与上官仪善，罢为司礼太常伯。高宗封泰山，有司请<br /><br />&nbsp;&nbsp;&nbsp;&nbsp;太常卿亚献，光禄卿终献。祥道建言：“三代六卿重，故得佐祠。汉、魏以来，<br /><br />&nbsp;&nbsp;&nbsp;&nbsp;权归台省，九卿为常伯属官。今封岱大礼不以八坐，用九卿，无乃徇古名忘实事<br /><br />&nbsp;&nbsp;&nbsp;&nbsp;乎？”帝可其议，以司徒徐王元礼亚献，祥道终献。礼成，进爵广平郡公。乾封<br /><br />&nbsp;&nbsp;&nbsp;&nbsp;元年，以金紫光禄大夫致仕。卒，年七十一，赠幽州都督，谥曰宣。<br /><br />&nbsp;&nbsp;&nbsp;&nbsp;子齐贤，袭爵，由侍御史出为晋州司马。帝以其方直，尊惮之。时将军史兴<br /><br />&nbsp;&nbsp;&nbsp;&nbsp;宗从猎苑中，言晋州出佳鹞，可捕取。帝曰：“齐贤岂捕鹞人邪？卿安得以此待<br /><br />&nbsp;&nbsp;&nbsp;&nbsp;之？”累迁黄门侍郎，国史。永淳元年，进同中书门下平章事。武后时，代裴<br /><br />&nbsp;&nbsp;&nbsp;&nbsp;炎为侍中，辨炎不反，后怒，左迁普州刺史，道贬吉州长史。永昌中，为酷吏所<br /><br />&nbsp;&nbsp;&nbsp;&nbsp;陷，系州狱，自经死，没其家。建中三年，赠太子太保。<br /><br />&nbsp;&nbsp;&nbsp;&nbsp;齐贤三世至两省侍郎，典选。从父应道吏部郎中，从父弟令植礼部侍郎，凡<br /><br />&nbsp;&nbsp;&nbsp;&nbsp;八人前后历吏部郎中、员外，世以为罕。<br /><br />&nbsp;&nbsp;&nbsp;&nbsp;令植孙从一，擢进士宏词第，调渭南尉。雅为常衮、卢杞所厚，荐授监察御<br /><br />&nbsp;&nbsp;&nbsp;&nbsp;史。普王讨李希烈，表为元帅判官。德宗居奉天，超拜刑部侍郎、同中书门下平<br /><br />&nbsp;&nbsp;&nbsp;&nbsp;章事。从幸梁州，改中书侍郎，帝遇之善。然无它材能，容身远罪而已。贞元初，<br /><br />&nbsp;&nbsp;&nbsp;&nbsp;以疾自乞，罢为户部尚书。卒，赠太子太傅。<br /><br />&nbsp;&nbsp;&nbsp;&nbsp;李敬玄，亳州谯人。该览群籍，尤善于礼。高宗在东宫，马周荐其材，召入<br /><br />&nbsp;&nbsp;&nbsp;&nbsp;崇贤馆侍读，假中秘书读之。为人峻整，然造请不惮寒暑。许敬宗颇荐延之。历<br /><br />&nbsp;&nbsp;&nbsp;&nbsp;西台舍人，弘文馆学士。迁右肃机，检校太子右中护。拜西台侍郎、同东西台三<br /><br />&nbsp;&nbsp;&nbsp;&nbsp;品，兼检校司列少常伯。时员外郎张仁t有敏才，敬玄委以曹事，仁t为造姓历、<br /><br />&nbsp;&nbsp;&nbsp;&nbsp;状式、铨簿，钳键周密，病心太劳死。敬玄因其法，衡综有序。自永徽后，选员<br /><br />&nbsp;&nbsp;&nbsp;&nbsp;浸多，惟敬玄居职有能称。性强记，虽官万员，遇诸道，未尝忘姓氏。有来诉者，<br /><br />&nbsp;&nbsp;&nbsp;&nbsp;口谕书判参舛及殿累本末无少缪，天下伏其明。杭州参军徐太玄哀其僚张惠以赃<br /><br />&nbsp;&nbsp;&nbsp;&nbsp;抵死，而惠母老，乃诣狱自言与惠偕受，薄其罪，惠得不死，太玄坐免官十年。<br /><br />&nbsp;&nbsp;&nbsp;&nbsp;敬玄廉知之，擢为郑州司功参军，后至秘书少监、申王师，以德行闻。其鉴拔率<br /><br />&nbsp;&nbsp;&nbsp;&nbsp;若此。<br /><br />&nbsp;&nbsp;&nbsp;&nbsp;咸亨二年，转中书侍郎。又改吏部，兼太子右庶子、同中书门下三品，监修<br /><br />&nbsp;&nbsp;&nbsp;&nbsp;国史。进吏部尚书。居选部久，人多附向。凡三娶皆山东旧族，又与赵李氏合谱，<br /><br />&nbsp;&nbsp;&nbsp;&nbsp;故台省要职多族属姻家。高宗知之，不能善也。仪凤元年，拜中书令，封赵国公。<br /><br />&nbsp;&nbsp;&nbsp;&nbsp;刘仁轨西讨吐蕃，有所建请，敬玄数持异，由是有隙，因奏河西镇守非敬玄<br /><br />&nbsp;&nbsp;&nbsp;&nbsp;不可。敬玄辞以非将帅才，且仁轨逞憾，故强臣以不能。帝厌之，因曰：“仁轨<br /><br />&nbsp;&nbsp;&nbsp;&nbsp;若须朕，朕且行，卿安得辞？”乃拜洮河道大总管，兼镇抚大使，检校鄯州都督，<br /><br />&nbsp;&nbsp;&nbsp;&nbsp;统兵十八万，代仁轨。与吐蕃将论钦陵战青海，使刘审礼为先锋，麈虏，敬玄按<br /><br />&nbsp;&nbsp;&nbsp;&nbsp;军自如，审礼战殁，尚首鼠不进，乃顿承风岭，又阴沟淖，莫能前，贼屯高压其<br /><br />&nbsp;&nbsp;&nbsp;&nbsp;营。偏将黑齿常之率死士夜击贼，敬玄始得至鄯州。又战湟川，遂大败。数称疾<br /><br />&nbsp;&nbsp;&nbsp;&nbsp;求罢归，许之。既入见，不引谢，即还府视事。帝察实不病，贬衡州刺史。久之，<br /><br />&nbsp;&nbsp;&nbsp;&nbsp;迁扬州长史。卒官，赠兖州都督，谥曰文宪。撰次《礼论》及它书数十百篇。二<br /><br />&nbsp;&nbsp;&nbsp;&nbsp;子：思冲、守一。<br /><br />&nbsp;&nbsp;&nbsp;&nbsp;思冲，神龙初，历工部侍郎、左羽林军将军，从节愍太子诛武三思，见杀，<br /><br />&nbsp;&nbsp;&nbsp;&nbsp;籍其家。守一郫令。孙绅别传。<br /><br />&nbsp;&nbsp;&nbsp;&nbsp;敬玄弟元素，为武德令。刺史李文┖岬髅窕平鹪斐Ｂ尊以献，官属无敢<br /><br />&nbsp;&nbsp;&nbsp;&nbsp;谏，元素固争，文┪少损，更以私财助之。延载初，繇文昌左丞迁凤阁侍郎、<br /><br />&nbsp;&nbsp;&nbsp;&nbsp;同凤阁鸾台平章事。为武懿宗所构，与綦连耀等同诛。神龙中，追洗其辜。<br /><br />&nbsp;&nbsp;&nbsp;&nbsp;刘德威，徐州彭城人。姿貌魁秀，有干略。隋大业末，从裴仁基讨淮贼，手<br /><br />&nbsp;&nbsp;&nbsp;&nbsp;剑贼酋，传行在。后归李密，密分麾下兵使守怀州。密降，俱入朝，授左武候将<br /><br />&nbsp;&nbsp;&nbsp;&nbsp;军，封滕县公。诏将兵击刘武周，因判并州总管府司马。裴寂失律，齐王元吉弃<br /><br />&nbsp;&nbsp;&nbsp;&nbsp;州遁，德威总留府事。贼薄城，民皆叛附贼，遂为武周所获，使率本部徇地浩州，<br /><br />&nbsp;&nbsp;&nbsp;&nbsp;得自拔归，尽上贼中虚实，高祖嘉纳，改彭城县公。未几，检校大理少卿，从平<br /><br />&nbsp;&nbsp;&nbsp;&nbsp;洛阳，有功，转刑部侍郎，加散骑常侍，妻以平寿县主。<br /><br />&nbsp;&nbsp;&nbsp;&nbsp;贞观初，历大理卿、绵州刺史。政号廉平，百姓立石颂德。寻检校益州大都<br /><br />&nbsp;&nbsp;&nbsp;&nbsp;督府长史。入为大理卿。太宗问曰：“比刑网浸密，咎安在？”德威曰：“在君<br /><br />&nbsp;&nbsp;&nbsp;&nbsp;不在臣。下之宽猛，视主之好。律：失入者减三，失出者减五。今坐入者无辜，<br /><br />&nbsp;&nbsp;&nbsp;&nbsp;坐出者有罪，所以吏务深文，为自营计，非有教使然也。”帝然其言。后迁刑部<br /><br />&nbsp;&nbsp;&nbsp;&nbsp;尚书，检校雍州别驾。诏至齐州按齐王v狱，还，半道闻v反，入据济州。诏德<br /><br />&nbsp;&nbsp;&nbsp;&nbsp;威就发河南兵经略之，会母丧免。既除，为同州刺史。永徽三年，卒官，年七十<br /><br />&nbsp;&nbsp;&nbsp;&nbsp;一，赠礼部尚书、幽州都督，谥曰襄，陪葬献陵。<br /><br />&nbsp;&nbsp;&nbsp;&nbsp;德威于闺门友睦，为人宽平，生平所得奉禄，以分宗亲，无留藏。子审礼。<br /><br />&nbsp;&nbsp;&nbsp;&nbsp;审礼少丧母，为祖母元所养。隋末大乱，道不通，审礼尚少，自乡里负祖母<br /><br />&nbsp;&nbsp;&nbsp;&nbsp;度江，转侧避地。及天下平，西入长安。元每疾病，必亲煮药，尝而进。元曰：<br /><br />&nbsp;&nbsp;&nbsp;&nbsp;“儿孝通幽显，吾一顾念，疾辄间。”贞观中，历左骁卫郎将。父丧免。比葬，<br /><br />&nbsp;&nbsp;&nbsp;&nbsp;徙跣血流，行路咨叹。服除，当袭爵，让其弟，不听。见父执必感泗滂沱。事继<br /><br />&nbsp;&nbsp;&nbsp;&nbsp;母尤谨，与弟延景为闻友，得禄多资之，而妻子执寒苦，晏如也。再从皆同居，<br /><br />&nbsp;&nbsp;&nbsp;&nbsp;合二百口，内外无间言。迁工部尚书，检校左卫大将军。<br /><br />&nbsp;&nbsp;&nbsp;&nbsp;仪凤三年，吐番寇凉州，副中书令李敬玄讨之。遇虏青海上，与战，敬玄逗<br /><br />&nbsp;&nbsp;&nbsp;&nbsp;挠不前，审礼败，为虏执。其子尚乘直长殆庶及延景诣阙待罪，请入贼以赎。有<br /><br />&nbsp;&nbsp;&nbsp;&nbsp;诏审礼徇忠以没，非有罪，宜各还职。特诏殆庶弟易从省之。既至，而审礼卒，<br /><br />&nbsp;&nbsp;&nbsp;&nbsp;易从昼夜哭不止，吐番哀其志，乃还父尸，徙跣万里，扶护以归，见者流涕。审<br /><br />&nbsp;&nbsp;&nbsp;&nbsp;礼赠工部尚书，谥曰僖。<br /><br />&nbsp;&nbsp;&nbsp;&nbsp;延景，字冬日，终陕州刺史。睿宗初，以后父追赠尚书右仆射，陪葬乾陵。<br /><br />&nbsp;&nbsp;&nbsp;&nbsp;易从累迁彭州长史、任城县男。永昌中，为酷吏周兴诬构，坐死。将刑，百<br /><br />&nbsp;&nbsp;&nbsp;&nbsp;姓奔走，争解衣投地，曰：“为长史祈福。”有司平直，乃十余万。当时号“孝<br /><br />&nbsp;&nbsp;&nbsp;&nbsp;义刘家”。及易从以非祸死，天下冤之。<br /><br />&nbsp;&nbsp;&nbsp;&nbsp;子升，年十余岁流岭表，六道使诛流人，升以信爱为首领所庇免。后易姓温，<br /><br />&nbsp;&nbsp;&nbsp;&nbsp;北归洛。景云中，特授右武卫骑曹参军。开元中，累迁中书舍人、太子右庶子。<br /><br />&nbsp;&nbsp;&nbsp;&nbsp;升能文，善草隶。<br /><br />&nbsp;&nbsp;&nbsp;&nbsp;审礼从弟延嗣，为润州司马。徐敬业攻润州，延嗣与刺史固守。俄而城陷，<br /><br />&nbsp;&nbsp;&nbsp;&nbsp;敬业邀以降，延嗣曰：“吾世蒙恩，今城不守，所负多矣，讵能苟生为宗族羞？”<br /><br />&nbsp;&nbsp;&nbsp;&nbsp;敬业怒，将斩之，其党魏思温救止，系江都狱。敬业败，录忠当叙，以裴炎近亲，<br /><br />&nbsp;&nbsp;&nbsp;&nbsp;裁迁梓州长史。转汾州刺史。宗族至刺史者二十余人。<br /><br />&nbsp;&nbsp;&nbsp;&nbsp;孙处约，始名道茂，汝州郏城人。贞观中，为齐王v记室。v多过失，数上<br /><br />&nbsp;&nbsp;&nbsp;&nbsp;书切谏。王诛，帝得其书，咨叹之，擢中书舍人。高宗即位，令杜正伦请增舍人<br /><br />&nbsp;&nbsp;&nbsp;&nbsp;员。帝曰：“处约一人，足办我事。”止不除。以论N劳，数赐段物。再迁司<br /><br />&nbsp;&nbsp;&nbsp;&nbsp;礼少常伯。麟德元年，以西台侍郎同东西台三品。为少司成，以老致仕，卒。<br /><br />&nbsp;&nbsp;&nbsp;&nbsp;子纾延和初，为羽林将军、幽州都督，率兵十二万讨奚李大T，分三屯，<br /><br />&nbsp;&nbsp;&nbsp;&nbsp;以副将李楷洛、周以悌领之。次冷硎，楷洛与大T战，不胜，壮校多没。缙褫，<br /><br />&nbsp;&nbsp;&nbsp;&nbsp;乃绐言：“天子诏我招慰奚，楷洛违诏妄战，当斩。”遣人谢大T。大T曰：“<br /><br />&nbsp;&nbsp;&nbsp;&nbsp;审尔，愿出天子赐，明不欺。”缇揪劬中币万余匹，悉袍、带并与之。大T知<br /><br />&nbsp;&nbsp;&nbsp;&nbsp;缯，好语劝引还，而绮课槔刖冢奚逼之，大败，死者数万。纭⒁糟┩见获，<br /><br />&nbsp;&nbsp;&nbsp;&nbsp;送默啜所杀之。<br /><br />&nbsp;&nbsp;&nbsp;&nbsp;邢文伟，滁州全椒人。与历阳高子贡、寿春裴怀贵俱以博学闻。咸亨中，历<br /><br />&nbsp;&nbsp;&nbsp;&nbsp;太子典膳丞。时孝敬罕见宫臣，文伟即减膳，上书曰：“古者太子既冠，则有司<br /><br />&nbsp;&nbsp;&nbsp;&nbsp;过之史、亏膳之宰。史不书过，死之；宰不彻膳，死之。皇帝简料英俊，自庶子<br /><br />&nbsp;&nbsp;&nbsp;&nbsp;至司议、舍人、学士、侍读，使佐殿下，成就圣德。比者不甚廷议，谒对稀简，<br /><br />&nbsp;&nbsp;&nbsp;&nbsp;三朝之后，与内人独居，何繇发挥天资，使浚哲文明哉？今史既阙官，宰得奉职，<br /><br />&nbsp;&nbsp;&nbsp;&nbsp;谨守礼经以闻。”太子答曰：“幼嗜坟典，欲研精极意，而未闲将卫，耽诵致劳。<br /><br />&nbsp;&nbsp;&nbsp;&nbsp;比苦风虚，奉陛下恩旨，不许强勉，加以趋侍朝夕，无自专之道，屡阙坐朝，乖<br /><br />&nbsp;&nbsp;&nbsp;&nbsp;废学绪。观寻来请，良符宿志。自非义均弼谐，渠能进此药石？”文伟由是益知<br /><br />&nbsp;&nbsp;&nbsp;&nbsp;名。后右史缺，高宗谓侍臣曰：“文伟切谏吾儿，此直臣也。”遂授之。<br /><br />&nbsp;&nbsp;&nbsp;&nbsp;武后时，累迁凤阁侍郎，兼弘文馆学士。载初元年，为内史。后御明堂，诏<br /><br />&nbsp;&nbsp;&nbsp;&nbsp;文伟发《孝经》。后问：“天与帝异称云何？”文伟曰：“天、帝一也。”制曰：<br /><br />&nbsp;&nbsp;&nbsp;&nbsp;“郊后稷以配天，祀文王于明堂以配上帝，奈何而一？”对曰：“先儒执论不同，<br /><br />&nbsp;&nbsp;&nbsp;&nbsp;昊天及五方总六天帝。”后曰：“帝有六，则天不同称，固矣。”文伟不得对。<br /><br />&nbsp;&nbsp;&nbsp;&nbsp;后曰：“移风易俗，莫善于乐。伯牙鼓琴，钟期听之，知意在山水，是人能移风<br /><br />&nbsp;&nbsp;&nbsp;&nbsp;易俗矣。何取乐邪？”文伟曰：“圣人作乐，平人心，变风俗。末世乐坏，则为<br /><br />&nbsp;&nbsp;&nbsp;&nbsp;人所移。”后喜，赐帛。宗秦客以奸赃抵罪，文伟坐所善，贬珍州刺史。会它使<br /><br />&nbsp;&nbsp;&nbsp;&nbsp;者至，文伟内悸，自经死。<br /><br />&nbsp;&nbsp;&nbsp;&nbsp;高子贡，善《太史书》，与朱敬则善，擢明经。历秘书省正字、弘文馆直学<br /><br />&nbsp;&nbsp;&nbsp;&nbsp;士。不得志，因弃官去。徐敬业起兵，弟敬猷统兵五千逼和州，子贡率乡人数百<br /><br />&nbsp;&nbsp;&nbsp;&nbsp;拒之，贼引去。以功擢朝散大夫，为成均助教。东莞公融尝为和州刺史，从子贡<br /><br />&nbsp;&nbsp;&nbsp;&nbsp;受业。及融谋举兵，令黄公N见子贡，推为谋主，书疏往返，因结诸王内应。<br /><br />&nbsp;&nbsp;&nbsp;&nbsp;谋泄，坐死。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937211);">加入书签</a><a
                        href="937175.html">上一页</a>&larr;<a href="index.html">返回列表</a>&rarr;<a
                            href="937253.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937175.html"; var next_page = "937253.html"; var index_page = "index.html"; var sortid = "9"; var article_id = "14231"; var chapter_id = "937211"; var articlename = "新唐书"; var chaptername = " 卷一百六 列传第三十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>