<!DOCTYPE html>
<html>
<head>
<meta charset="gbk" />
<title>新唐书- 卷八十九 列传第十四-在线阅读-哈西文学网</title>
<meta name="keywords" content="欧阳修、宋祁，新唐书， 卷八十九 列传第十四全文， 卷八十九 列传第十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷八十九 列传第十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/925981.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/925981.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十九 列传第十四</h1>
            <div class="link xb">
                <a href="925844.html">上一页</a>&larr;<a href="index.html">返回列表</a>&rarr;<a
                    href="926112.html">下一页</a></div>			
            <div id="BookText">&nbsp;&nbsp;&nbsp;&nbsp;◎屈实尉迟张秦唐段<br /><br />&nbsp;&nbsp;&nbsp;&nbsp;屈突通，其先盖昌黎徒何人，后家长安。仕隋为虎贲郎将。文帝命覆陇西牧<br /><br />&nbsp;&nbsp;&nbsp;&nbsp;簿，得隐马二万匹，帝怒，收太仆卿慕容悉达、监牧官史千五百人，将悉殊死。<br /><br />&nbsp;&nbsp;&nbsp;&nbsp;通曰：“人命至重，死不复生。陛下以至仁育四海，岂容以畜产一日而戮千五百<br /><br />&nbsp;&nbsp;&nbsp;&nbsp;士？”帝叱之，通进顿首曰：“臣愿身就戮，以延众死。”帝寤，曰：“朕不明，<br /><br />&nbsp;&nbsp;&nbsp;&nbsp;乃至是。今当免悉达等，旌尔善言。”遂皆以减论。擢左武卫将军。莅官劲正，<br /><br />&nbsp;&nbsp;&nbsp;&nbsp;有犯法者，虽亲无所回纵。其弟盖为长安令，亦以方严显。时为语曰：“宁食三<br /><br />&nbsp;&nbsp;&nbsp;&nbsp;斗艾，不见屈突盖；宁食三斗葱，不逢屈突通。”<br /><br />&nbsp;&nbsp;&nbsp;&nbsp;炀帝即位，遣持诏召汉王谅。先是，文帝与谅约，若玺书召，验视敕字加点，<br /><br />&nbsp;&nbsp;&nbsp;&nbsp;又与玉麟符合，则就道。及是，书无验，谅觉变，诘通，通占对无屈，竟得归长<br /><br />&nbsp;&nbsp;&nbsp;&nbsp;安。大业中，与宇文述共破杨玄感，以功迁左骁卫大将军。秦、陇盗起，授关内<br /><br />&nbsp;&nbsp;&nbsp;&nbsp;讨捕大使。安定人刘迦论反，众十余万据雕阴。通发关中兵击之，次安定，初不<br /><br />&nbsp;&nbsp;&nbsp;&nbsp;与战，军中意其怯。通阳言旋师，而潜入上郡。贼未之觉，引而南，去通七十里<br /><br />&nbsp;&nbsp;&nbsp;&nbsp;舍，分兵徇地。通候其无备，夜简精甲袭破之，斩迦论并首级万余，筑京观于上<br /><br />&nbsp;&nbsp;&nbsp;&nbsp;郡南山，虏老弱数万口。后隋政益乱，盗贼多，士无斗志，诸将多覆。通每向必<br /><br />&nbsp;&nbsp;&nbsp;&nbsp;持重，虽不大克，亦不败负。帝南幸，使镇长安。<br /><br />&nbsp;&nbsp;&nbsp;&nbsp;高祖起，代王遣通守河东，战久不下，高祖留兵围之，遂济河，破其将桑显<br /><br />&nbsp;&nbsp;&nbsp;&nbsp;和于饮马泉。通大惧，乃留鹰扬郎将尧君素守蒲，将自武关趋蓝田以援长安。至<br /><br />&nbsp;&nbsp;&nbsp;&nbsp;潼关，阻刘文静兵不得进，相持月余。通令显和夜袭文静，诘朝大战，显和纵兵<br /><br />&nbsp;&nbsp;&nbsp;&nbsp;破二壁，唯文静一壁独完，然数入壁，短兵接，文静中流矢，军垂败，显和以士<br /><br />&nbsp;&nbsp;&nbsp;&nbsp;疲，乃传餐食，文静因得分兵实二壁。会游军数百骑自南山还，击其背，三壁兵<br /><br />&nbsp;&nbsp;&nbsp;&nbsp;大呼，奋而出，显和遂溃，尽得其众。通势蹙，或说之降，曰：“吾蒙国厚恩，<br /><br />&nbsp;&nbsp;&nbsp;&nbsp;事二主，安可逃难？独有死报尔！”每自摩其颈曰：“要当为国家受人一刀！”<br /><br />&nbsp;&nbsp;&nbsp;&nbsp;其训勉士卒必流涕，故力虽穷，而人尚为之感奋。帝遣其家僮往召，通趋斩之。<br /><br />&nbsp;&nbsp;&nbsp;&nbsp;俄闻京师平，家尽没，乃留显和保潼关，率兵将如洛。既行，而显和来降。文静<br /><br />&nbsp;&nbsp;&nbsp;&nbsp;遣窦琮、段志玄精骑追及于稠桑，通结阵拒之。琮纵其子寿往谕使降，通大呼曰：<br /><br />&nbsp;&nbsp;&nbsp;&nbsp;“昔与汝父子，今则仇也！”命左右射之，显和呼其众曰：“京师陷，诸君皆家<br /><br />&nbsp;&nbsp;&nbsp;&nbsp;关西，何为复东？”众皆舍兵。通知不免，遂下马东南向，再拜号哭曰：“臣力<br /><br />&nbsp;&nbsp;&nbsp;&nbsp;屈兵败，不负陛下。”遂被禽，送长安。帝劳曰：“何相见晚邪？”泣曰：“通<br /><br />&nbsp;&nbsp;&nbsp;&nbsp;不能尽人臣之节，故至此，为本朝羞。”帝曰：“忠臣也！”释之，授兵部尚书、<br /><br />&nbsp;&nbsp;&nbsp;&nbsp;蒋国公，为秦王行军元帅长史。<br /><br />&nbsp;&nbsp;&nbsp;&nbsp;从平薛仁杲，时贼珍用山积，诸将争得之，通独无所取。帝闻，曰：“清以<br /><br />&nbsp;&nbsp;&nbsp;&nbsp;奉国，名定不虚。”特赉金银六百两、彩千段。判陕东道行台左仆射，从讨王世<br /><br />&nbsp;&nbsp;&nbsp;&nbsp;充。时通二子在洛，帝曰：“今以东略属公，如二子何？”通曰：“臣老矣，不<br /><br />&nbsp;&nbsp;&nbsp;&nbsp;足当重任。然畴昔陛下释俘累，加恩礼，以蒙更生，是时口与心誓，以死许国。<br /><br />&nbsp;&nbsp;&nbsp;&nbsp;今日之行，正当先驱，二儿死自其分，终不以私害义。”帝太息曰：“烈士徇节，<br /><br />&nbsp;&nbsp;&nbsp;&nbsp;吾今见之。”及窦建德来援贼，秦王分麾下半以属通，俾与齐王围洛。世充平，<br /><br />&nbsp;&nbsp;&nbsp;&nbsp;论功第一，拜陕东道大行台右仆射，镇东都。数岁，召为刑部尚书。自以不习文，<br /><br />&nbsp;&nbsp;&nbsp;&nbsp;固辞，改工部。建成之变，复检校行台仆射，驰镇洛。贞观初，行台废，为洛州<br /><br />&nbsp;&nbsp;&nbsp;&nbsp;都督，进左光禄大夫。卒，年七十二，赠尚书左仆射，谥曰忠。后诏配飨太宗庙<br /><br />&nbsp;&nbsp;&nbsp;&nbsp;廷。永徽中，赠司空。<br /><br />&nbsp;&nbsp;&nbsp;&nbsp;二子寿、诠，寿袭爵。太宗幸洛，思通忠节，故诠以少子拜果毅都尉，赐粟<br /><br />&nbsp;&nbsp;&nbsp;&nbsp;帛恤其家，终瀛州刺史。诠子仲翔，神龙中，复守瀛州。<br /><br />&nbsp;&nbsp;&nbsp;&nbsp;初，桂州都督李弘节亦以清慎显。既殁，其家卖珠。太宗疑弘节实贪，欲追<br /><br />&nbsp;&nbsp;&nbsp;&nbsp;坐举者。魏徵曰：“陛下过矣！且今号清白死不变者，屈突通、张道源。通二子<br /><br />&nbsp;&nbsp;&nbsp;&nbsp;来调，共一马；道源子不能自存。审其清者不加恤，疑其浊者罪所举，亦好善不<br /><br />&nbsp;&nbsp;&nbsp;&nbsp;笃矣。”帝曰：“朕未之思。”置不问。故通之清益显云。<br /><br />&nbsp;&nbsp;&nbsp;&nbsp;尉迟敬德名恭，以字行，朔州善阳人。隋大业末，从军高阳，积阅为朝散大<br /><br />&nbsp;&nbsp;&nbsp;&nbsp;夫。刘武周乱，以为偏将。与宋金刚南侵，得晋、业戎荩袭破永安王孝基，执<br /><br />&nbsp;&nbsp;&nbsp;&nbsp;独孤怀恩等。武德二年，秦王战柏壁，金刚败奔突厥，敬德合余众守介休，王遣<br /><br />&nbsp;&nbsp;&nbsp;&nbsp;任城王道宗、宇文士及谕之，乃与寻相举地降，引为右一府统军，从击王世充。<br /><br />&nbsp;&nbsp;&nbsp;&nbsp;会寻相叛，诸将疑敬德且乱，囚之。行台左仆射屈突通、尚书殷开山曰：“<br /><br />&nbsp;&nbsp;&nbsp;&nbsp;敬德G敢，今执之，猜贰已结，不即杀，后悔无及也。”王曰：“不然。敬德必<br /><br />&nbsp;&nbsp;&nbsp;&nbsp;叛，宁肯后寻相者邪？”释之，引见卧内，曰：“丈夫以气相许，小嫌不足置胸<br /><br />&nbsp;&nbsp;&nbsp;&nbsp;中，我终不以谗害良士。”因赐之金，曰：“必欲去，以为汝资。”是日猎榆窠，<br /><br />&nbsp;&nbsp;&nbsp;&nbsp;会世充自将兵数万来战，单雄信者，贼骁将也，骑直趋王，敬德跃马大呼横刺，<br /><br />&nbsp;&nbsp;&nbsp;&nbsp;雄信坠，乃翼王出，率兵还战，大败之，禽其将陈智略，获排槊兵六千。王顾曰：<br /><br />&nbsp;&nbsp;&nbsp;&nbsp;“比众人意公必叛，我独保无它，何相报速邪？”赐金银一箧。<br /><br />&nbsp;&nbsp;&nbsp;&nbsp;窦建德营板渚，王命李薜任伏，亲挟弓，令敬德执槊，略其垒，大呼致师。<br /><br />&nbsp;&nbsp;&nbsp;&nbsp;建德兵出，乃稍引却，杀数十人，众益进。伏发，大破之。时世充兄子琬使于建<br /><br />&nbsp;&nbsp;&nbsp;&nbsp;德，乘隋帝厩马，铠甲华整，出入军中以夸众。王望见，问“谁可取者？”敬德<br /><br />&nbsp;&nbsp;&nbsp;&nbsp;请与高甑生、梁建方三骑驰往，禽琬，引其马以归，贼不敢动。从讨刘黑闼，贼<br /><br />&nbsp;&nbsp;&nbsp;&nbsp;以奇兵袭李蓿王勒兵掩其后，俄而贼众四面合，敬德率壮士驰入贼，王乘阵乱<br /><br />&nbsp;&nbsp;&nbsp;&nbsp;乃得出。又破徐圆朗。以功授王府左二副护军。<br /><br />&nbsp;&nbsp;&nbsp;&nbsp;隐太子尝以书招之，赠金皿一车。辞曰：“敬德起幽贱，会天下丧乱，久陷<br /><br />&nbsp;&nbsp;&nbsp;&nbsp;逆地，秦王实生之，方以身徇恩。今于殿下无功，其敢当赐？若私许，则怀二心，<br /><br />&nbsp;&nbsp;&nbsp;&nbsp;徇利弃忠，殿下亦焉用之哉？”太子怒而止。敬德以闻。王曰：“公之心如山岳<br /><br />&nbsp;&nbsp;&nbsp;&nbsp;然，虽积金至斗，岂能移之？然恐非自安计。”巢王果遣壮士刺之。敬德开门安<br /><br />&nbsp;&nbsp;&nbsp;&nbsp;卧，贼至，不敢入。因谮于高祖，将杀之，王固争，得免。<br /><br />&nbsp;&nbsp;&nbsp;&nbsp;其后隐、巢计日急，敬德与长孙无忌入白曰：“大王不先决，社稷危矣！”<br /><br />&nbsp;&nbsp;&nbsp;&nbsp;王曰：“我惟同气，所未忍。伺其发，而后以义讨之，如何？”敬德曰：“人情<br /><br />&nbsp;&nbsp;&nbsp;&nbsp;畏死，众以死奉王，此天授也。天与不取，反得其咎。大王即不听，请从此亡，<br /><br />&nbsp;&nbsp;&nbsp;&nbsp;不能交手蒙戮。”无忌曰：“王不从敬德言，敬德亦非王有，今败矣。”王曰：<br /><br />&nbsp;&nbsp;&nbsp;&nbsp;“寡人之谋，未可全弃，公更图之。”敬德曰：“处事有疑非智，临难不决非勇。<br /><br />&nbsp;&nbsp;&nbsp;&nbsp;王今自计如何？勇士八百人悉入宫控弦被甲矣，尚何辞？”后又与侯君集等恳熟<br /><br />&nbsp;&nbsp;&nbsp;&nbsp;劝进，计乃定。时房玄龄、杜如晦被斥在外，召不至。王怒曰：“是背我邪？”<br /><br />&nbsp;&nbsp;&nbsp;&nbsp;因解所佩刀反授之。谓曰：“即不从，可斩其首以来。”敬德遂往谕玄龄等，与<br /><br />&nbsp;&nbsp;&nbsp;&nbsp;入计议。<br /><br />&nbsp;&nbsp;&nbsp;&nbsp;隐太子死，敬德领骑七十趋玄武门，王马逸，坠林下，元吉将夺弓窘王，敬<br /><br />&nbsp;&nbsp;&nbsp;&nbsp;德驰叱之，元吉走，遂射杀之。宫、府兵屯玄武门，战不解，敬德持二首示之，<br /><br />&nbsp;&nbsp;&nbsp;&nbsp;乃去。时帝泛舟海池，王命敬德往侍，不解甲趋行在。帝惊曰：“今日之乱为谁？<br /><br />&nbsp;&nbsp;&nbsp;&nbsp;尔来何邪？”对曰：“秦王以太子、齐王作乱，举兵诛之，恐陛下不安，遣臣宿<br /><br />&nbsp;&nbsp;&nbsp;&nbsp;卫。”帝意悦。于是南衙、北门兵与府兵尚杂斗，敬德请帝手诏诸军听秦王节度，<br /><br />&nbsp;&nbsp;&nbsp;&nbsp;内外始定。<br /><br />&nbsp;&nbsp;&nbsp;&nbsp;王为皇太子，授左卫率。时坐隐、巢者百余家，将尽没入之。敬德曰：“为<br /><br />&nbsp;&nbsp;&nbsp;&nbsp;恶者二人，今已诛，若又穷支党，非取安之道。”由是普原。论功为第一，赐绢<br /><br />&nbsp;&nbsp;&nbsp;&nbsp;万匹，举齐府金币、什器赐焉。除右武候大将军，封吴国公，实封千三百户。<br /><br />&nbsp;&nbsp;&nbsp;&nbsp;突厥入寇，授泾州道行军总管。虏至泾阳，轻骑与战，败之。敬德所得财，<br /><br />&nbsp;&nbsp;&nbsp;&nbsp;必散之士卒。然直，颇以功自负，又廷质大臣得失，与宰相不平。出为襄州<br /><br />&nbsp;&nbsp;&nbsp;&nbsp;都督。累迁同州刺史。尝侍宴庆善宫，有班其上者，敬德曰：“尔何功，坐我上？”<br /><br />&nbsp;&nbsp;&nbsp;&nbsp;任城王道宗解喻之，敬德勃然，击道宗目几眇。太宗不怿，罢，召让曰：“朕<br /><br />&nbsp;&nbsp;&nbsp;&nbsp;观汉史，尝怪高祖时功臣少全者。今视卿所为，乃知韩、彭夷戮，非高祖过。国<br /><br />&nbsp;&nbsp;&nbsp;&nbsp;之大事，惟赏与罚，横恩不可数得，勉自饬，悔可及乎！”敬德顿首谢。后改<br /><br />&nbsp;&nbsp;&nbsp;&nbsp;封鄂国，历~、夏二州都督。老就第，授开府仪同三司，朝朔望。<br /><br />&nbsp;&nbsp;&nbsp;&nbsp;帝将讨高丽，敬德上言：“乘舆至辽，太子次定州，两京空虚，恐有玄感之<br /><br />&nbsp;&nbsp;&nbsp;&nbsp;变。夷貊小国，不足枉万乘，愿委之将臣，以时摧灭。”帝不纳。诏以本官行太<br /><br />&nbsp;&nbsp;&nbsp;&nbsp;常卿，为左一马军总管。师还，复致仕。显庆三年卒，年七十四。高宗诏京官五<br /><br />&nbsp;&nbsp;&nbsp;&nbsp;品以上及朝集使赴第临吊，册赠司徒、并州都督，谥曰忠武。给班剑、羽葆、鼓<br /><br />&nbsp;&nbsp;&nbsp;&nbsp;吹，陪葬昭陵。<br /><br />&nbsp;&nbsp;&nbsp;&nbsp;敬德晚节，谢宾客不与通。饬观、沼，奏清商乐，自奉养甚厚。又饵云母粉，<br /><br />&nbsp;&nbsp;&nbsp;&nbsp;为方士术延年。其战，善避槊，每单骑入贼，虽群刺之不能伤，又能夺取贼槊还<br /><br />&nbsp;&nbsp;&nbsp;&nbsp;刺之。齐王元吉使去刃与之校，敬德请王加刃，而独去之，卒不能中。帝尝问：<br /><br />&nbsp;&nbsp;&nbsp;&nbsp;“夺槊与避槊孰难？”对曰：“夺槊难。”试使与齐王戏，少选，王三失槊，遂<br /><br />&nbsp;&nbsp;&nbsp;&nbsp;大愧服。<br /><br />&nbsp;&nbsp;&nbsp;&nbsp;张公谨，字弘慎，魏州繁水人。为王世充洧州长史，与刺史崔枢挈城归天子，<br /><br />&nbsp;&nbsp;&nbsp;&nbsp;授检校邹州别驾，迁累右武候长史，未知名。李蕖⑽境倬吹率启秦王，乃引入<br /><br />&nbsp;&nbsp;&nbsp;&nbsp;府。王将讨隐、巢乱，使卜人占之，公谨自外至，投龟于地曰：“凡卜以定犹豫，<br /><br />&nbsp;&nbsp;&nbsp;&nbsp;决嫌疑。今事无疑，何卜之为？卜而不吉，其可已乎？”王曰：“善。”隐太子<br /><br />&nbsp;&nbsp;&nbsp;&nbsp;死，其徒攻玄武门，锐甚，公谨独闭关拒之。以功授左武候将军，封定远郡公，<br /><br />&nbsp;&nbsp;&nbsp;&nbsp;实封一千户。<br /><br />&nbsp;&nbsp;&nbsp;&nbsp;贞观初，为代州都督，置屯田以省馈运。数言时政得失，太宗多所采纳。后<br /><br />&nbsp;&nbsp;&nbsp;&nbsp;副李靖经略突厥，条可取状于帝曰：“颉利纵欲肆凶，诛害善良，昵近小人，此<br /><br />&nbsp;&nbsp;&nbsp;&nbsp;主昏于上，可取一也。别部同罗、仆骨、回纥、延陀之属，皆自立君长，图为反<br /><br />&nbsp;&nbsp;&nbsp;&nbsp;噬，此众叛于下，可取二也。突利被疑，以轻骑免，拓设出讨，众败无余，欲谷<br /><br />&nbsp;&nbsp;&nbsp;&nbsp;丧师，无托足之地，此兵挫将败，可取三也。北方霜旱，禀粮乏绝，可取四也。<br /><br />&nbsp;&nbsp;&nbsp;&nbsp;颉利疏突厥，亲诸胡，胡性翻覆，大军临之，内必生变，可取五也。华人在北者<br /><br />&nbsp;&nbsp;&nbsp;&nbsp;甚众，比闻屯聚，保据山险，王师之出，当有应者，可取六也。”帝然所谋。及<br /><br />&nbsp;&nbsp;&nbsp;&nbsp;破定襄，败颉利，玺诏慰劳，进封邹国公，改襄州都督，以惠政闻。卒官下，年<br /><br />&nbsp;&nbsp;&nbsp;&nbsp;四十九。帝将出次哭之，有司奏：“日在辰，不可。”帝曰：“君臣犹父子也，<br /><br />&nbsp;&nbsp;&nbsp;&nbsp;情感于内，安有所避。”遂哭之。诏赠左骁卫大将军，谥曰襄。十三年，追改郯<br /><br />&nbsp;&nbsp;&nbsp;&nbsp;国公。永徽中，加赠荆州都督。<br /><br />&nbsp;&nbsp;&nbsp;&nbsp;子大素，龙朔中，历东台舍人，兼修国史，著书百余篇，终怀州长史。次子<br /><br />&nbsp;&nbsp;&nbsp;&nbsp;大安，上元中，同中书门下三品。章怀太子令与刘讷言等共注范晔《汉书》。太<br /><br />&nbsp;&nbsp;&nbsp;&nbsp;子废，故贬为普州刺史，终横州司马。子悱，仕玄宗时为集贤院判官，诏以其家<br /><br />&nbsp;&nbsp;&nbsp;&nbsp;所著《魏书》、《说林》入院，缀修所阙，累擢知图书、括访异书使，进国子司<br /><br />&nbsp;&nbsp;&nbsp;&nbsp;业，以累免官。<br /><br />&nbsp;&nbsp;&nbsp;&nbsp;秦琼，字叔宝，以字显，齐州历城人。始为隋将来护儿帐内，母丧，护儿遣<br /><br />&nbsp;&nbsp;&nbsp;&nbsp;使`吊之。吏怪曰：“士卒死丧，将军未有所问，今独吊叔宝何也？”护儿曰：<br /><br />&nbsp;&nbsp;&nbsp;&nbsp;“是子才而武，志节完整，岂久处卑贱邪？”<br /><br />&nbsp;&nbsp;&nbsp;&nbsp;俄从通守张须陀击贼卢明月下邳，贼众十余万，须陀所统才十之一，坚壁水<br /><br />&nbsp;&nbsp;&nbsp;&nbsp;敢进，粮尽，欲引去。须陀曰：“贼见兵却，必悉众追我，得锐士袭其营，且有<br /><br />&nbsp;&nbsp;&nbsp;&nbsp;利，谁为吾行者？”众莫对。惟叔宝与罗士信奋行。乃分劲兵千人伏莽间，须陀<br /><br />&nbsp;&nbsp;&nbsp;&nbsp;委营遁，明月悉兵追蹑。叔宝等驰叩贼营，门闭不得入，乃升楼拔贼旗帜，杀数<br /><br />&nbsp;&nbsp;&nbsp;&nbsp;十人，营中乱，即斩关纳外兵，纵火焚三十余屯。明月奔还，须陀回击，大破之。<br /><br />&nbsp;&nbsp;&nbsp;&nbsp;又与孙宣雅战海曲，先登。以前后功擢建节尉。<br /><br />&nbsp;&nbsp;&nbsp;&nbsp;从须陀击李密荥阳。须陀死，率残兵附裴仁基。仁基降密，密得叔宝大喜，<br /><br />&nbsp;&nbsp;&nbsp;&nbsp;以为帐内骠骑，待之甚厚。密与宇文化及战黎阳，中矢堕马，滨死，追兵至，独<br /><br />&nbsp;&nbsp;&nbsp;&nbsp;叔宝捍卫得免。<br /><br />&nbsp;&nbsp;&nbsp;&nbsp;后归王世充，署龙骧大将军。与程咬金计曰：“世充多诈，数与下咒誓，乃<br /><br />&nbsp;&nbsp;&nbsp;&nbsp;巫妪，非拨乱主也。”因约俱西走，策其马谢世充曰：“自顾不能奉事，请从此<br /><br />&nbsp;&nbsp;&nbsp;&nbsp;辞。”贼不敢逼，于是来降。高祖俾事秦王府，王尤奖礼。从镇长春宫，拜马军<br /><br />&nbsp;&nbsp;&nbsp;&nbsp;总管。战美良川，破尉迟敬德，功多，帝赐以黄金瓶，劳曰：“卿不恤妻子而来<br /><br />&nbsp;&nbsp;&nbsp;&nbsp;归我，且又立功，使朕肉可食，当割以啖尔，况子女玉帛乎！”寻授秦王右三统<br /><br />&nbsp;&nbsp;&nbsp;&nbsp;军，走宋金刚于介休，拜上柱国。从讨世充、建德、黑闼三盗，未尝不身先锋鏖<br /><br />&nbsp;&nbsp;&nbsp;&nbsp;阵，前无坚对。积赐金帛以千万计，进封翼国公。每敌有骁将锐士震耀出入以夸<br /><br />&nbsp;&nbsp;&nbsp;&nbsp;众者，秦王辄命叔宝往取之，跃马挺枪刺于万众中，莫不如志，以是颇自负。及<br /><br />&nbsp;&nbsp;&nbsp;&nbsp;平隐、巢，功拜左武卫大将军，实封七百户。<br /><br />&nbsp;&nbsp;&nbsp;&nbsp;后稍移疾，尝曰：“吾少长戎马间，历二百余战，数重创，出血且数斛，安<br /><br />&nbsp;&nbsp;&nbsp;&nbsp;得不病乎？”卒，赠徐州都督，陪葬昭陵。太宗诏有司琢石为人马立墓前，以旌<br /><br />&nbsp;&nbsp;&nbsp;&nbsp;战功。贞观十三年，改封胡国公。<br /><br />&nbsp;&nbsp;&nbsp;&nbsp;后四年，诏司徒、赵国公无忌，司空、河间王孝恭，司空、莱国公如晦，司<br /><br />&nbsp;&nbsp;&nbsp;&nbsp;空、太子太师、郑国公徵，司空、梁国公玄龄，开府仪同三司、鄂国公敬德，特<br /><br />&nbsp;&nbsp;&nbsp;&nbsp;进、卫国公靖，特进、宋国公r，辅国大将军、褒国公志玄，辅国大将军、夔国<br /><br />&nbsp;&nbsp;&nbsp;&nbsp;公弘基，尚书左仆射、蒋国公通，陕东道行台右仆射、郧国公开山，荆州都督、<br /><br />&nbsp;&nbsp;&nbsp;&nbsp;谯国公绍，荆州都督、邳国公顺德，洛州都督、郧国公亮，吏部尚书、陈国公君<br /><br />&nbsp;&nbsp;&nbsp;&nbsp;集，左骁卫大将玖鳞肮公公谨，左领军大将军、卢国公知节，礼部尚书、永<br /><br />&nbsp;&nbsp;&nbsp;&nbsp;兴郡公世南，户部尚书、渝国公政会，户部尚书、莒国公俭，兵部尚书、英国公<br /><br />&nbsp;&nbsp;&nbsp;&nbsp;蓿并叔宝，并图形凌烟阁。高宗永徽六年，遣使致祭名臣图形凌烟阁者凡七人，<br /><br />&nbsp;&nbsp;&nbsp;&nbsp;徵、士廉、r、志玄、弘基、世南、叔宝，皆始终著名者也。<br /><br />&nbsp;&nbsp;&nbsp;&nbsp;唐俭，字茂约，并州晋阳人。祖邕，北齐尚书左仆射。父鉴，隋戎州刺史；<br /><br />&nbsp;&nbsp;&nbsp;&nbsp;与高祖善，尝偕典军卫，故俭雅与秦王游，同在太原。俭爽迈少绳检，然事亲以<br /><br />&nbsp;&nbsp;&nbsp;&nbsp;孝闻。见隋政浸乱，阴说秦王建大计。高祖尝召访之，俭曰：“公日角龙庭，姓<br /><br />&nbsp;&nbsp;&nbsp;&nbsp;协图谶，系天下望久矣。若外啸豪杰，北招戎狄，右收燕、赵，济河而南，以据<br /><br />&nbsp;&nbsp;&nbsp;&nbsp;秦、雍，汤、武之业也。”高祖曰：“汤、武之事岂可几？然丧乱方剡，私当图<br /><br />&nbsp;&nbsp;&nbsp;&nbsp;存，公欲拯溺者，吾方为公思之。”及大将军府开，授记室参军、渭北道元帅司<br /><br />&nbsp;&nbsp;&nbsp;&nbsp;马。从定京师，为相国府记室，晋昌郡公。<br /><br />&nbsp;&nbsp;&nbsp;&nbsp;武德初，进内史舍人，迁中书侍郎、散骑常侍。吕崇茂以夏县反，与刘武周<br /><br />&nbsp;&nbsp;&nbsp;&nbsp;连和，诏永安王孝基、独孤怀恩，于筠率兵致讨，俭以使适至军。会孝基等为武<br /><br />&nbsp;&nbsp;&nbsp;&nbsp;周所虏，俭亦见禽。始，怀恩屯蒲州，阴与部将元君实谋反，会俱在贼中，君实<br /><br />&nbsp;&nbsp;&nbsp;&nbsp;私语俭曰：“独孤尚书将举兵图大事，犹豫不发，故及此。所谓当断不断而受乱<br /><br />&nbsp;&nbsp;&nbsp;&nbsp;者。”俄而怀恩脱归，诏复守蒲。君实曰：“独孤拔难归，再戍河上，宁其王者<br /><br />&nbsp;&nbsp;&nbsp;&nbsp;不死乎？”俭恐必乱，密遣刘世让归白发其谋。会高祖幸蒲津，舟及中流而世让<br /><br />&nbsp;&nbsp;&nbsp;&nbsp;至，帝惊，曰：“岂非天也！”命趋还舟，捕反者，怀恩自杀，余党皆诛。俄而<br /><br />&nbsp;&nbsp;&nbsp;&nbsp;武周败，亡入突厥。俭封府库、籍兵甲以待秦王。帝嘉俭身幽辱而不忘朝廷，诏<br /><br />&nbsp;&nbsp;&nbsp;&nbsp;复旧官，仍为并州道安抚大使，许以便宜。尽簿怀恩赀产赐俭。还为礼部尚书、<br /><br />&nbsp;&nbsp;&nbsp;&nbsp;天策府长史、检校黄门侍郎、莒国公。仍为遂州都督，食绵州六百户。<br /><br />&nbsp;&nbsp;&nbsp;&nbsp;贞观初，使突厥还，太宗谓俭曰：“卿观颉利可取乎？”对曰：“衔国威灵，<br /><br />&nbsp;&nbsp;&nbsp;&nbsp;庶有成功。”四年，驰传往诱使归款，颉利许之，兵懈弛，李靖因袭破之，俭脱<br /><br />&nbsp;&nbsp;&nbsp;&nbsp;身还。<br /><br />&nbsp;&nbsp;&nbsp;&nbsp;岁余，为民部尚书。从猎洛阳苑，群豕突出于林，帝射四发，辄殪四豕。一<br /><br />&nbsp;&nbsp;&nbsp;&nbsp;豕跃及镫，俭投马搏之。帝拔剑断豕，顾笑曰：“天策长史不见上将击贼邪，何<br /><br />&nbsp;&nbsp;&nbsp;&nbsp;惧之甚？”对曰：“汉祖以马上得之，不以马上治之。陛下神武定四方，岂复快<br /><br />&nbsp;&nbsp;&nbsp;&nbsp;心于一兽？”帝为罢猎。诏其子善识尚豫章公主。<br /><br />&nbsp;&nbsp;&nbsp;&nbsp;悸事，与宾客纵酒为乐。坐小法，贬光禄大夫。永徽初，致仕，加特进。显<br /><br />&nbsp;&nbsp;&nbsp;&nbsp;庆初卒，年七十八。赠开府仪同三司、并州都督，陪葬昭陵，谥曰襄。少子观，<br /><br />&nbsp;&nbsp;&nbsp;&nbsp;为河西令，知名。孙从心，神龙中，以其子睃娶太平公主女，擢累殿中监。睃太<br /><br />&nbsp;&nbsp;&nbsp;&nbsp;常少卿，坐太平党诛。<br /><br />&nbsp;&nbsp;&nbsp;&nbsp;俭弟宪。宪字茂彝，仕隋为东宫左勋卫。太子废，罢归。不治细行，好驰猎，<br /><br />&nbsp;&nbsp;&nbsp;&nbsp;藏亡命，所交皆博徒轻侠。高祖领太原，颇亲遇之，参与大议。义师起，授正议<br /><br />&nbsp;&nbsp;&nbsp;&nbsp;大夫，置左右，尤所信倚。封安富县公。武德中，进累云麾将军，加郡公。贞观<br /><br />&nbsp;&nbsp;&nbsp;&nbsp;中，终金紫光禄大夫。<br /><br />&nbsp;&nbsp;&nbsp;&nbsp;裔孙次，字文编。建中初，及进士第，历侍御史。窦参数荐之，改礼部员外<br /><br />&nbsp;&nbsp;&nbsp;&nbsp;郎。参贬，出为开州刺史，积十年不迁。韦皋镇蜀，表为副使，德宗谕皋罢之。<br /><br />&nbsp;&nbsp;&nbsp;&nbsp;次身在远，久抑不得申，以为古忠臣贤士罹谗毁被放，至杀身，君且不悟者，因<br /><br />&nbsp;&nbsp;&nbsp;&nbsp;采获其事，为《辩谤略》三篇上之。帝益怒，曰：“是乃以古昏主方我！”改夔<br /><br />&nbsp;&nbsp;&nbsp;&nbsp;州刺史。宪宗立，召还，授礼部郎中，知制诰，终中书舍人。宪宗雅恶朋比倾陷<br /><br />&nbsp;&nbsp;&nbsp;&nbsp;者，尝览《辩谤略》，善之。谓学士沈传师曰：“凡君人者，宜所观省。然次编<br /><br />&nbsp;&nbsp;&nbsp;&nbsp;录未尽，卿可广其书。”传师乃与令狐楚、杜元颖论次，起周讫隋，增为十篇，<br /><br />&nbsp;&nbsp;&nbsp;&nbsp;更号《元和辨谤略》。<br /><br />&nbsp;&nbsp;&nbsp;&nbsp;子扶，字云翔，仕历屯田郎中。大和五年，为山南宣抚使。内乡仓督邓琬负<br /><br />&nbsp;&nbsp;&nbsp;&nbsp;度支漕米七千斛，吏责偿之，系其父子至孙凡二十八年，九人死于狱，扶奏申释<br /><br />&nbsp;&nbsp;&nbsp;&nbsp;之。诏切责盐铁、度支二使，天下监院偿逋系三年以上者，皆原。进中书舍人，<br /><br />&nbsp;&nbsp;&nbsp;&nbsp;出为福州观察使。滥杀人，风绩不立。会卒，奴婢争财，有司按其赀至十余万，<br /><br />&nbsp;&nbsp;&nbsp;&nbsp;时议蚩薄之。<br /><br />&nbsp;&nbsp;&nbsp;&nbsp;扶弟持，字德守，中进士第。大和中，为渭南尉，试京兆府进士。时尹杜<br /><br />&nbsp;&nbsp;&nbsp;&nbsp;欲以亲故托之，持辄趋降阶伏，语塞，乃止。累迁工部郎中，出为容州刺史。<br /><br />&nbsp;&nbsp;&nbsp;&nbsp;迁给事中，历朔方、昭义节度使，卒。<br /><br />&nbsp;&nbsp;&nbsp;&nbsp;子彦谦字茂业，多通技艺，尤工为诗，负才无所屈。乾符末，避乱汉南。王<br /><br />&nbsp;&nbsp;&nbsp;&nbsp;重荣镇河中，辟幕府，累表为副，历晋、绛二州刺史。重荣军乱、彦谦贬兴元参<br /><br />&nbsp;&nbsp;&nbsp;&nbsp;军事。节度使杨守亮表为判官，迁副使，终阆、壁二州刺史。<br /><br />&nbsp;&nbsp;&nbsp;&nbsp;段志玄，齐州临淄人。父偃师，仕隋为太原司法书佐。从义师，官至郢州刺<br /><br />&nbsp;&nbsp;&nbsp;&nbsp;史。志玄姿质伟岸，少无赖，数犯法。大业末，从父客太原，以票果，诸恶少年<br /><br />&nbsp;&nbsp;&nbsp;&nbsp;畏之，为秦王所识。高祖兴，以千人从，授右领大都督府军头。下霍邑、绛郡，<br /><br />&nbsp;&nbsp;&nbsp;&nbsp;攻永丰仓，椎锋最。历左光禄大夫。从刘文静拒屈突通于潼关。文静为桑显和所<br /><br />&nbsp;&nbsp;&nbsp;&nbsp;袭，军且溃，志玄率壮骑驰贼，杀十余人，中流矢，忍不言，突击自如，贼众乱，<br /><br />&nbsp;&nbsp;&nbsp;&nbsp;军乘之，唐兵复振。通败走，与诸将蹑获于稠桑，以多，授乐游府车骑将军。从<br /><br />&nbsp;&nbsp;&nbsp;&nbsp;讨王世充，深入，马跌，为贼禽。两骑夹持其髻，将度洛，志玄忽腾而上，二人<br /><br />&nbsp;&nbsp;&nbsp;&nbsp;者俱堕，于是夺其马驰归，尾骑数百不敢近。破窦建德，平东都，迁秦王府右二<br /><br />&nbsp;&nbsp;&nbsp;&nbsp;护军。隐太子尝以金帛诱之，拒不纳。秦王即位，累迁左骁卫大将军，封樊国公，<br /><br />&nbsp;&nbsp;&nbsp;&nbsp;实封九百户。诏率兵至青海夺吐谷浑牧马，逗留，免。未几复职。文德皇后之葬，<br /><br />&nbsp;&nbsp;&nbsp;&nbsp;与宇文士及勒兵卫章武门，太宗夜遣使至二将军所，士及披户内使，志玄拒曰：<br /><br />&nbsp;&nbsp;&nbsp;&nbsp;“军门不夜开。”使者示手诏，志玄曰：“夜不能辨。”不纳。比曙，帝叹曰：<br /><br />&nbsp;&nbsp;&nbsp;&nbsp;“真将军，周亚夫何以加！”改封褒国公，历镇军大将军。贞观十六年疾，帝临<br /><br />&nbsp;&nbsp;&nbsp;&nbsp;视，泣顾曰：“当与卿子五品官。”顿首谢，请与母弟，乃拜志感左卫郎将。及<br /><br />&nbsp;&nbsp;&nbsp;&nbsp;卒，帝哭之恸。赠辅国大将军、扬州都督，陪葬昭陵，谥曰壮肃。三世孙文昌。<br /><br />&nbsp;&nbsp;&nbsp;&nbsp;文昌，字墨卿，一字景初，世客荆州。疏爽任义节，不为龌龊小行。节度使<br /><br />&nbsp;&nbsp;&nbsp;&nbsp;裴胄礼之。胄采古今礼要为书，数从文昌质判所疑。后依剑南节度韦皋，皋表为<br /><br />&nbsp;&nbsp;&nbsp;&nbsp;校书郎。宰相李吉甫才之，擢登封尉、集贤校理，再迁左补阙。宪宗数欲亲用，<br /><br />&nbsp;&nbsp;&nbsp;&nbsp;颇为韦贯之奇诋，偃蹇不得进。贯之罢，引为翰林学士，迁中书舍人，遂为承旨。<br /><br />&nbsp;&nbsp;&nbsp;&nbsp;穆宗即位，屡召入思政殿顾问，率至夕乃出。俄拜中书侍郎、同中书门下平章事。<br /><br />&nbsp;&nbsp;&nbsp;&nbsp;未逾年，自表还政。授剑南西川节度使、同平章事。文昌素谙蜀利病，大抵治宽<br /><br />&nbsp;&nbsp;&nbsp;&nbsp;静，间以威断，不常任也，群蛮震服。长庆二年黔中蛮叛，观察使崔元略以闻，<br /><br />&nbsp;&nbsp;&nbsp;&nbsp;文昌使一介开晓，蛮即引还，彭濮蛮大酋蹉禄来请立石刊誓，贡献。入迁兵部<br /><br />&nbsp;&nbsp;&nbsp;&nbsp;尚书。文宗立，拜御史大夫，进封邹平郡公。俄检校尚书右仆射、平章事，节度<br /><br />&nbsp;&nbsp;&nbsp;&nbsp;淮南。太和四年，检校左仆射，徙帅荆南。州或旱，W解必雨；或久雨，遇出<br /><br />&nbsp;&nbsp;&nbsp;&nbsp;游必霁。民为语曰：“旱不苦，祷而雨；雨不愁，公出游。”南诏袭南安，帝以<br /><br />&nbsp;&nbsp;&nbsp;&nbsp;文昌得蛮夷心，诏使下檄尉让，即日解而去。复节度西川。九年卒，赠太尉。文<br /><br />&nbsp;&nbsp;&nbsp;&nbsp;昌先墓在荆州，岁时享祠，必荐以音乐歌舞，习礼者讥其非，少羁窭，所向少谐。<br /><br />&nbsp;&nbsp;&nbsp;&nbsp;及居将相，享用奢侈，士议尤替。<br /><br />&nbsp;&nbsp;&nbsp;&nbsp;子成式，字柯古，推荫为校书郎。博学强记，多奇篇秘籍。侍父于蜀，以畋<br /><br />&nbsp;&nbsp;&nbsp;&nbsp;猎自放，文昌遣吏自其意谏止。明日以雉兔遍遗幕府，人为书，因所获俪前世事，<br /><br />&nbsp;&nbsp;&nbsp;&nbsp;无复用者，众大惊。擢累尚书郎，为吉州刺史，终太常少卿。著《酉阳书》数十<br /><br />&nbsp;&nbsp;&nbsp;&nbsp;篇。子安节，乾宁中，为国子司业。善乐律，能自度曲云。<br /><br />&nbsp;&nbsp;&nbsp;&nbsp;赞曰：屈突通尽节于隋，而为唐忠臣，何哉？惟其一心，故事两君而无嫌也。<br /><br />&nbsp;&nbsp;&nbsp;&nbsp;敬德之来，太宗以赤心付之，桑荫不徙而大功立。君臣相遇，古人谓之千载，顾<br /><br />&nbsp;&nbsp;&nbsp;&nbsp;不谅哉！投几之会，间不容u，公谨所以抵龟而决也。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,925981);">加入书签</a><a
                        href="925844.html">上一页</a>&larr;<a href="index.html">返回列表</a>&rarr;<a
                            href="926112.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "925844.html"; var next_page = "926112.html"; var index_page = "index.html"; var sortid = "9"; var article_id = "14231"; var chapter_id = "925981"; var articlename = "新唐书"; var chaptername = " 卷八十九 列传第十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>