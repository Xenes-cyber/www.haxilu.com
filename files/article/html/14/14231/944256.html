<!DOCTYPE html>
<html>
<head>
<meta charset="gbk" />
<title>新唐书- 卷一百九十四 列传第一百一十九-在线阅读-哈西文学网</title>
<meta name="keywords" content="欧阳修、宋祁，新唐书， 卷一百九十四 列传第一百一十九全文， 卷一百九十四 列传第一百一十九在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百九十四 列传第一百一十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944256.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944256.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十四 列传第一百一十九</h1>
            <div class="link xb">
                <a href="944255.html">上一页</a>&larr;<a href="index.html">返回列表</a>&rarr;<a
                    href="944257.html">下一页</a></div>			
            <div id="BookText">&nbsp;&nbsp;&nbsp;&nbsp;◎卓行<br /><br />&nbsp;&nbsp;&nbsp;&nbsp;元德秀，字紫芝，河南河南人。质厚少缘饰。少孤，事母孝，举进士，不忍<br /><br />&nbsp;&nbsp;&nbsp;&nbsp;去左右，自负母入京师。既擢第，母亡，庐墓侧，食不盐酪，藉无茵席。服除，<br /><br />&nbsp;&nbsp;&nbsp;&nbsp;以窭困调南和尉，有惠政。黜陟使以闻，擢补龙武军录事参军。<br /><br />&nbsp;&nbsp;&nbsp;&nbsp;德秀不及亲在而娶，不肯婚，人以为不可绝嗣，答曰：“兄有子，先人得祀，<br /><br />&nbsp;&nbsp;&nbsp;&nbsp;吾何娶为？”初，兄子襁褓丧亲，无资得乳媪，德秀自乳之，数日Я鳎能食<br /><br />&nbsp;&nbsp;&nbsp;&nbsp;乃止。既长，将为娶，家苦贫，乃求为鲁山令。前此堕车足伤，不能趋拜，太守<br /><br />&nbsp;&nbsp;&nbsp;&nbsp;待以客礼。有盗系狱，会虎为暴，盗请格虎自赎，许之。吏白：“彼诡计，且亡<br /><br />&nbsp;&nbsp;&nbsp;&nbsp;去，无乃为累乎？”德秀曰：“许之矣，不可负约。即有累，吾当坐，不及馀人。”<br /><br />&nbsp;&nbsp;&nbsp;&nbsp;明日，盗尸虎还，举县嗟叹。<br /><br />&nbsp;&nbsp;&nbsp;&nbsp;玄宗在东都，T五凤楼下，命三百里县令、刺史各以声乐集。是时颇言帝且<br /><br />&nbsp;&nbsp;&nbsp;&nbsp;第胜负，加赏黜。河内太守辇优伎数百，被锦绣，或作犀象，瑰谲光丽。德秀惟<br /><br />&nbsp;&nbsp;&nbsp;&nbsp;乐工数十人，联袂歌《于J于》。《于J于》者，德秀所为歌也。帝闻，异之，<br /><br />&nbsp;&nbsp;&nbsp;&nbsp;叹曰：“贤人之言哉！”谓宰相曰：“河内人其涂炭乎？”乃黜太守，德秀益知<br /><br />&nbsp;&nbsp;&nbsp;&nbsp;名。<br /><br />&nbsp;&nbsp;&nbsp;&nbsp;所得奉禄，悉衣食人之孤遗者。岁满，笥余一缣，驾柴车去。爱陆浑佳山水，<br /><br />&nbsp;&nbsp;&nbsp;&nbsp;乃定居。不为墙垣扃钥，家无仆妾。岁饥，日或不爨。嗜酒，陶然弹琴以自娱。<br /><br />&nbsp;&nbsp;&nbsp;&nbsp;人以酒肴从之，不问贤鄙为酣饫。是时程休、邢宇、宇弟宙、张茂之、李、<br /><br />&nbsp;&nbsp;&nbsp;&nbsp;族子丹叔、惟岳、乔潭、杨拯、房垂、柳识皆号门弟子。德秀善文辞，作《蹇士<br /><br />&nbsp;&nbsp;&nbsp;&nbsp;赋》以自况。房g每见德秀，叹息曰：“见紫芝眉宇，使人名利之心都尽。”苏<br /><br />&nbsp;&nbsp;&nbsp;&nbsp;源明常语人曰：“吾不幸生衰俗，所不耻者，识元紫芝也。”<br /><br />&nbsp;&nbsp;&nbsp;&nbsp;天宝十三载卒，家惟枕履箪瓢而已。潭时为陆浑尉，庀其葬。族弟结哭之恸，<br /><br />&nbsp;&nbsp;&nbsp;&nbsp;或曰：“子哭过哀，礼欤？”结曰：“若知礼之过，而不知情之至。大夫弱无固，<br /><br />&nbsp;&nbsp;&nbsp;&nbsp;性无专，老无在，死无余，人情所耽溺、喜爱、可恶者，大夫无之。生六十年未<br /><br />&nbsp;&nbsp;&nbsp;&nbsp;尝识女色、视锦绣，未尝求足，无苟辞、佚色，未尝有十亩之地、十尺之舍、十<br /><br />&nbsp;&nbsp;&nbsp;&nbsp;岁之僮，未尝完布帛而衣，具五味之餐。吾哀之，以戒荒淫贪佞、绮纨粱肉之徒<br /><br />&nbsp;&nbsp;&nbsp;&nbsp;耳。”<br /><br />&nbsp;&nbsp;&nbsp;&nbsp;李华兄事德秀，而友萧颖士、刘迅。及卒，华谥曰文行先生。天下高其行，<br /><br />&nbsp;&nbsp;&nbsp;&nbsp;不名，谓之元鲁山。华于是作《三贤论》。或问所长，华曰：“德秀志当以道纪<br /><br />&nbsp;&nbsp;&nbsp;&nbsp;天下，迅当以《六经》谐人心，颖士当以中古易今世。德秀欲齐愚智，迅感一物<br /><br />&nbsp;&nbsp;&nbsp;&nbsp;不得其正，颖士呼吸折节而获重禄，不易一刻之安易，于孔子之门，皆达者欤！<br /><br />&nbsp;&nbsp;&nbsp;&nbsp;使德秀据师保之位，瞻形容，乃见其仁。迅被卿佐服，居宾友，谋治乱根源，参<br /><br />&nbsp;&nbsp;&nbsp;&nbsp;乎元精，乃见其妙。颖士若百炼之刚，不可屈，使当废兴去就、一生一死间，而<br /><br />&nbsp;&nbsp;&nbsp;&nbsp;后见其节。德秀以为王者作乐崇德，天人之极致，而辞章不称，是无乐也，于是<br /><br />&nbsp;&nbsp;&nbsp;&nbsp;作《破阵乐辞》以订商、周。迅世史官，述《礼》、《易》、《书》、《春秋》、<br /><br />&nbsp;&nbsp;&nbsp;&nbsp;《诗》为《古五说》，条贯源流，备古今之变。颖士尤罪子长不编年而为列传，<br /><br />&nbsp;&nbsp;&nbsp;&nbsp;后世因之，非典训也。自《春秋》三家后，非训齐生人不录。然各有病，元病酒，<br /><br />&nbsp;&nbsp;&nbsp;&nbsp;刘病赏物，萧病贬恶太亟、奖能太重。若取其节，皆可为人师也。”世谓笃论。<br /><br />&nbsp;&nbsp;&nbsp;&nbsp;休，字士美，广平人。宇字绍宗，宙字次宗，河间人。茂之，字季丰，南阳<br /><br />&nbsp;&nbsp;&nbsp;&nbsp;人。字伯高，丹叔字南诚，惟岳字谟道，赵人。潭字源，梁人。垂，字翼明，<br /><br />&nbsp;&nbsp;&nbsp;&nbsp;清河人。拯，字齐物，隋观王雄后，举进士，终右骁卫骑曹参军。擢制科，迁<br /><br />&nbsp;&nbsp;&nbsp;&nbsp;南华令。大水，他县饥，人至相属，为具{衍食}鬻，及去，糗粮送之，吏为立<br /><br />&nbsp;&nbsp;&nbsp;&nbsp;碑。安禄山乱，客清河，为乞师平原太守颜真卿，一郡获全。历庐州刺史。拯<br /><br />&nbsp;&nbsp;&nbsp;&nbsp;与名最著，潭、识以文传后。<br /><br />&nbsp;&nbsp;&nbsp;&nbsp;权皋，字士繇，秦州略阳人，徙润州丹徒，晋安丘公翼十二世孙。父与<br /><br />&nbsp;&nbsp;&nbsp;&nbsp;席豫、苏源明以艺文相友，终羽林军参军。<br /><br />&nbsp;&nbsp;&nbsp;&nbsp;皋擢进士第，为临清尉，安禄山籍其名，表为蓟尉，署幕府。皋度禄山且叛，<br /><br />&nbsp;&nbsp;&nbsp;&nbsp;以其猜虐不可谏，欲行，虑祸及亲。天宝十四载，使献俘京师，还过福昌尉仲谟。<br /><br />&nbsp;&nbsp;&nbsp;&nbsp;谟妻，皋妹也，密约以疾召之，谟来，皋阳喑，直视谟而瞑。谟为尽哀，自含敛<br /><br />&nbsp;&nbsp;&nbsp;&nbsp;之。皋逸去，人无知者。吏以诏书还皋母，母谓实死，恸哭感行路，故禄山不之<br /><br />&nbsp;&nbsp;&nbsp;&nbsp;虞，归其母。皋潜候于淇门，奉侍昼夜南奔，客临淮，为驿亭保以北方。既<br /><br />&nbsp;&nbsp;&nbsp;&nbsp;度江而禄山反，天下闻其名，争取以为属。高适表试大理评事、淮南采访判官。<br /><br />&nbsp;&nbsp;&nbsp;&nbsp;永王举兵，胁士大夫，皋诡姓名以免。玄宗在蜀闻之，拜监察御史，会母丧，<br /><br />&nbsp;&nbsp;&nbsp;&nbsp;得风痹疾，客洪州，南北梗否，逾年诏命不至。有中人过州，颇求取无厌，南昌<br /><br />&nbsp;&nbsp;&nbsp;&nbsp;令王遘欲按之，谋于皋。皋良久不答，泣曰：“今何由致天子使，而遽欲治之！”<br /><br />&nbsp;&nbsp;&nbsp;&nbsp;掩面去。遘悟，厚谢。浙西节度使颜真卿表为行军司马，召拜起居舍人，固辞。<br /><br />&nbsp;&nbsp;&nbsp;&nbsp;尝曰：“吾洁身乱世，以全吾志，欲持是受名邪？”李季卿为江淮黜陟使，列其<br /><br />&nbsp;&nbsp;&nbsp;&nbsp;高行，以著作郎召，不就。<br /><br />&nbsp;&nbsp;&nbsp;&nbsp;自中原乱，士人率度江，李华、柳识、韩洄、王定皆仰皋节，与友善。洄、<br /><br />&nbsp;&nbsp;&nbsp;&nbsp;定常评皋可为宰辅、师保；华亦以为分天下善恶，一人而已。卒，年四十六，洄<br /><br />&nbsp;&nbsp;&nbsp;&nbsp;等制服行哭，诏赠秘书少监。元和中，谥为贞孝。子德舆，至宰相，别传。<br /><br />&nbsp;&nbsp;&nbsp;&nbsp;甄济，字孟成，定州无极人。叔父为幽、凉二州都督，家卫州，宗属以伉侠<br /><br />&nbsp;&nbsp;&nbsp;&nbsp;相矜。济少孤，独好学，以文雅称。居青岩山十余年，远近伏其仁，环山不敢畋<br /><br />&nbsp;&nbsp;&nbsp;&nbsp;渔。采访使苗晋卿表之，诸府五辟，诏十至，坚卧不起。<br /><br />&nbsp;&nbsp;&nbsp;&nbsp;天宝十载，以左拾遗召，未至而安禄山入朝，求济于玄宗，授范阳掌书记。<br /><br />&nbsp;&nbsp;&nbsp;&nbsp;禄山至卫，使太守郑遵意致谒山中，济不得已为起，禄山下拜钧礼。居府中，论<br /><br />&nbsp;&nbsp;&nbsp;&nbsp;议正直。久之，察禄山有反谋，不可谏。济素善卫令齐^，因谒归，具告以诚。<br /><br />&nbsp;&nbsp;&nbsp;&nbsp;密置羊血左右，至夜，若欧血状，阳不支，舁归旧庐。禄山反，使蔡希德封刀召<br /><br />&nbsp;&nbsp;&nbsp;&nbsp;之，曰：“即不起，断其头见我。”济色不动，左手书曰：“不可以行。”使者<br /><br />&nbsp;&nbsp;&nbsp;&nbsp;持刀趋前，济引颈待之，希德[欷嗟叹，止刀，以实病告。后庆绪复使强舆至东<br /><br />&nbsp;&nbsp;&nbsp;&nbsp;都安国观。会广平王平东都，济诣军门上谒泣涕，王为感动。肃宗诏馆之三司署，<br /><br />&nbsp;&nbsp;&nbsp;&nbsp;使污贼官罗拜，以愧其心。授秘书郎，或言太薄，更拜太子舍人。<br /><br />&nbsp;&nbsp;&nbsp;&nbsp;来辟为陕西襄阳参谋，拜礼部员外郎。宜城楚昭王庙坎地广九十亩，济立<br /><br />&nbsp;&nbsp;&nbsp;&nbsp;墅其左。死，屏居七年。大历初，江西节度使魏少游表为著作郎，兼侍御史，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;济生子，因其官字曰礼闱、曰宪台。而礼闱死，宪台更名逢，幼而孤。及长，<br /><br />&nbsp;&nbsp;&nbsp;&nbsp;耕宜城野，自力读书，不谒州县。岁饥，节用以给亲里；大穰，则振其余于乡党<br /><br />&nbsp;&nbsp;&nbsp;&nbsp;贫狭者。朋友有缓急，辄出家赀周赡，以义闻。<br /><br />&nbsp;&nbsp;&nbsp;&nbsp;逢常以父名不得在国史，欲诣京师自言。元和中，袁滋表济节行与权皋同科，<br /><br />&nbsp;&nbsp;&nbsp;&nbsp;宜载国史。有诏赠济秘书少监。而逢与元稹善，稹移书于史馆修撰韩愈曰：“济<br /><br />&nbsp;&nbsp;&nbsp;&nbsp;弃去禄山，及其反，有名号，又逼致之，执不起，卒不污其名。夫辨所从于居易<br /><br />&nbsp;&nbsp;&nbsp;&nbsp;之时，坚其操于利仁之世，而犹选懦者之所不为，盖怫人之心难，而害己之避深<br /><br />&nbsp;&nbsp;&nbsp;&nbsp;也。至天下大乱，死忠者不必显，从乱者不必诛，而眷眷本朝，甘心白刃，难矣<br /><br />&nbsp;&nbsp;&nbsp;&nbsp;哉！若甄生，弁冕不加其身，禄食不进其口，直布衣一男子耳。及乱，则延颈受<br /><br />&nbsp;&nbsp;&nbsp;&nbsp;刃，分死不回，不以不必显而废忠，不以不必诛而从乱。在古与今，盖百一焉。”<br /><br />&nbsp;&nbsp;&nbsp;&nbsp;愈答曰：“逢能行身，幸于方州大臣，以标目其先人事，载之天下耳目，彻之天<br /><br />&nbsp;&nbsp;&nbsp;&nbsp;子，追爵其父第四品，赫然惊人，逢与其父俱当得书矣。”由是父子俱显名。<br /><br />&nbsp;&nbsp;&nbsp;&nbsp;阳城，字亢宗，定州北平人，徙陕州夏县，世为官族。资好学，贫不能得书，<br /><br />&nbsp;&nbsp;&nbsp;&nbsp;求为吏，隶集贤院，窃院书读之，昼夜不出户，六年，无所不通。及进士第，乃<br /><br />&nbsp;&nbsp;&nbsp;&nbsp;去隐中条山，与弟辍⒂虺Ｒ滓鲁觥Ｄ瓿ぃ不肯娶，谓弟曰：“吾与若孤茕相<br /><br />&nbsp;&nbsp;&nbsp;&nbsp;育，既娶则间外姓，虽共处而益疏，我不忍。”弟义之，亦不娶，遂终身。<br /><br />&nbsp;&nbsp;&nbsp;&nbsp;城谦恭简素，遇人长幼如一。远近慕其行，来学者迹接于道。闾里有争讼，<br /><br />&nbsp;&nbsp;&nbsp;&nbsp;不诣官而诣城决之。有盗其树者，城过之，虑其耻，退自匿。尝绝粮，遣奴求米，<br /><br />&nbsp;&nbsp;&nbsp;&nbsp;奴以米易酒，醉卧于路。城怪其故，与弟迎之，奴未醒，乃负以归。及觉，痛咎<br /><br />&nbsp;&nbsp;&nbsp;&nbsp;谢，城曰：“寒而饮，何责焉？”寡妹依城居，其子四十余，痴不知人，城常负<br /><br />&nbsp;&nbsp;&nbsp;&nbsp;以出入。始，妹之夫客死远方，城与弟行千里，负其柩归葬。岁饥，屏迹不过邻<br /><br />&nbsp;&nbsp;&nbsp;&nbsp;里，屑榆为粥，讲论不辍。有奴都儿化其德，亦方介自约。或哀其馁，与之食，<br /><br />&nbsp;&nbsp;&nbsp;&nbsp;不纳。后致糠核数杯，乃受。山东节度府闻城义者，发使遗五百缣，戒使者不令<br /><br />&nbsp;&nbsp;&nbsp;&nbsp;返。城固辞，使者委而去，城置之未尝发。会里人郑m欲葬亲，贷于人无得，城<br /><br />&nbsp;&nbsp;&nbsp;&nbsp;知其然，举缣与之。m既葬，还曰：“蒙君子之施，愿为奴以偿德。”城曰：“<br /><br />&nbsp;&nbsp;&nbsp;&nbsp;吾子非也，能同我为学乎？”m泣谢，即教以书，m不能业，城更徙远阜，使颛<br /><br />&nbsp;&nbsp;&nbsp;&nbsp;其习。学如初，惭，缢而死。城惊且哭，厚自咎，为服Bī轲之?<br /><br />&nbsp;&nbsp;&nbsp;&nbsp;陕虢观察使李泌数礼饷，城受之。泌欲辟致之府，不起，乃荐诸朝，诏以著<br /><br />&nbsp;&nbsp;&nbsp;&nbsp;作佐郎召，并赐绯鱼。泌使参军事韩杰奉诏至其家，城封还诏，自称“多病老惫，<br /><br />&nbsp;&nbsp;&nbsp;&nbsp;不堪奔奉，惟哀怜”。泌不敢强。及为宰相，又言之德宗，于是召拜右谏议大夫，<br /><br />&nbsp;&nbsp;&nbsp;&nbsp;遣长安尉杨宁赉束帛诣其家。城褐衣到阙下辞让，帝遣中人持绯衣衣之，召见，<br /><br />&nbsp;&nbsp;&nbsp;&nbsp;赐帛五十匹。<br /><br />&nbsp;&nbsp;&nbsp;&nbsp;初，城未起，缙绅想见风采。既兴草茅，处谏诤官，士以为且死职，天下益<br /><br />&nbsp;&nbsp;&nbsp;&nbsp;惮之。及受命，它谏官论事苛细纷纷，帝厌苦，而城浸闻得失且熟，犹未肯言。<br /><br />&nbsp;&nbsp;&nbsp;&nbsp;韩愈作《争臣论》讥切之，城不屑。方与二弟延宾客，日夜剧饮。客欲谏止者，<br /><br />&nbsp;&nbsp;&nbsp;&nbsp;城揣知其情，强饮客，客辞，即自引满，客不得已。与酬酢，或醉，仆席上，城<br /><br />&nbsp;&nbsp;&nbsp;&nbsp;或先醉卧客怀中，不能听客语，无得关言。常以木枕布衾质钱，人重其贤，争售<br /><br />&nbsp;&nbsp;&nbsp;&nbsp;之。每约二弟：“吾所俸入，而可度月食米几何，薪菜盐几钱，先具之，余送酒<br /><br />&nbsp;&nbsp;&nbsp;&nbsp;家，无留也。”服用无赢副，客或称其佳可爱，辄喜，举授之。有陈苌者，候其<br /><br />&nbsp;&nbsp;&nbsp;&nbsp;得俸，常往称钱之美，月有获焉。居位八年，人不能窥其际。<br /><br />&nbsp;&nbsp;&nbsp;&nbsp;及裴延龄诬逐陆贽、张滂、李充等，帝怒甚，无敢言。城闻，曰：“吾谏官，<br /><br />&nbsp;&nbsp;&nbsp;&nbsp;不可令天子杀无罪大臣。”乃约拾遗王仲舒守延英阁上疏极论延龄罪，慷慨引谊，<br /><br />&nbsp;&nbsp;&nbsp;&nbsp;申直贽等，累日不止。闻者寒惧，城愈励。帝大怒，召宰相抵城罪。顺宗方为皇<br /><br />&nbsp;&nbsp;&nbsp;&nbsp;太子，为开救，良久得免，敕宰相谕遣。然帝意不已，欲遂相延龄。城显语曰：<br /><br />&nbsp;&nbsp;&nbsp;&nbsp;“延龄为相，吾当取白麻坏之，哭于廷。”帝不相延龄，城力也。坐是下迁国子<br /><br />&nbsp;&nbsp;&nbsp;&nbsp;司业。引诸生告之曰：“凡学者，所以学为忠与孝也。诸生有久不省亲者乎？”<br /><br />&nbsp;&nbsp;&nbsp;&nbsp;明日谒城还养者二十辈，有三年不归侍者，斥之。简孝秀德行升堂上，沈酗不率<br /><br />&nbsp;&nbsp;&nbsp;&nbsp;教者皆罢。躬讲经籍，生徒斤斤皆有法度。<br /><br />&nbsp;&nbsp;&nbsp;&nbsp;薛约者，狂而直，言事得罪，谪连州。吏捕迹，得之城家。城坐吏于门，引<br /><br />&nbsp;&nbsp;&nbsp;&nbsp;约饮食讫，步至都外与别。帝恶城党有罪，出为道州刺史，太学诸生何蕃、季偿、<br /><br />&nbsp;&nbsp;&nbsp;&nbsp;王鲁卿、李谠等二百人顿首阙下，请留城。柳宗元闻之，遗蕃等书曰：“诏出阳<br /><br />&nbsp;&nbsp;&nbsp;&nbsp;公道州，仆闻悒然。幸生不讳之代，不能论列大体，闻下执事，还阳公之南也。<br /><br />&nbsp;&nbsp;&nbsp;&nbsp;今诸生爱慕阳公德，恳悃乞留，辄用抚手喜甚。昔李膺、嵇康时，太学生徒仰阙<br /><br />&nbsp;&nbsp;&nbsp;&nbsp;执诉，仆谓讫千百年不可复见，乃在今日，诚诸生见赐甚厚，将亦阳公渐渍导训<br /><br />&nbsp;&nbsp;&nbsp;&nbsp;所致乎！意公有博厚恢大之德，并容善伪，来者不拒。有狂惑小生，依托门下，<br /><br />&nbsp;&nbsp;&nbsp;&nbsp;飞文陈愚。论者以为阳公过于纳污，无人师道。仲尼吾党狂狷，南郭献讥；曾参<br /><br />&nbsp;&nbsp;&nbsp;&nbsp;徒七十二人，致祸负刍；孟轲馆齐，从者窃屦。彼圣贤犹不免，如之何其拒人也？<br /><br />&nbsp;&nbsp;&nbsp;&nbsp;俞、扁之门，不拒病夫；绳墨之侧，不拒枉材；师儒之席，不拒曲士。且阳公在<br /><br />&nbsp;&nbsp;&nbsp;&nbsp;朝，四方闻风，贪冒苟进邪薄之夫沮其志，虽微师尹之位，而人实瞻望焉。与其<br /><br />&nbsp;&nbsp;&nbsp;&nbsp;化一州，其功远近可量哉！诸生之言，非独为己也，于国甚宜。”蕃等守阙下数<br /><br />&nbsp;&nbsp;&nbsp;&nbsp;日，为吏遮抑不得上。既行，皆泣涕，立石纪德。<br /><br />&nbsp;&nbsp;&nbsp;&nbsp;至道州，治民如治家，宜罚罚之，宜赏赏之，不以簿书介意。月俸取足则已，<br /><br />&nbsp;&nbsp;&nbsp;&nbsp;官收其余。日炊米二斛，鱼一大q，置瓯杓道上，人共食之。州产侏儒，岁贡诸<br /><br />&nbsp;&nbsp;&nbsp;&nbsp;朝，城哀其生离，无所进。帝使求之，城奏曰：“州民尽短，若以贡，不知何者<br /><br />&nbsp;&nbsp;&nbsp;&nbsp;可供。”自是罢。州人感之，以“阳”名子。前刺史坐罪下狱，吏有幸于刺史者，<br /><br />&nbsp;&nbsp;&nbsp;&nbsp;拾不法事告城，欲自脱，城辄s杀之。赋税不时，观察使数诮责。州当上考功第，<br /><br />&nbsp;&nbsp;&nbsp;&nbsp;城自署曰：“抚字心劳，追科政拙，考下下。”观察府遣判官督赋，至州，怪城<br /><br />&nbsp;&nbsp;&nbsp;&nbsp;不迎，以问吏，吏曰：“刺史以为有罪，自囚于狱。”判官惊，驰入，谒城曰：<br /><br />&nbsp;&nbsp;&nbsp;&nbsp;“使君何罪？我奉命来候安否耳。”留数日，城不敢归，仆门阖，寝馆外以待命。<br /><br />&nbsp;&nbsp;&nbsp;&nbsp;判官遽辞去。府复遣官来按举，义不欲行，乃载妻子中道逃去。顺宗立，召还城，<br /><br />&nbsp;&nbsp;&nbsp;&nbsp;而城已卒，年七十，赠左散骑常侍，赐其家钱二十万，官护丧归葬。<br /><br />&nbsp;&nbsp;&nbsp;&nbsp;蕃，和州人。事父母孝。学太学，岁一归，父母不许。间二岁乃归，复不许。<br /><br />&nbsp;&nbsp;&nbsp;&nbsp;凡五岁，慨然以亲且老，不自安，揖诸生去，乃共闭蕃空舍中，众共状蕃义行，<br /><br />&nbsp;&nbsp;&nbsp;&nbsp;白城请留。会城罢，亦止。初，朱反，诸生将从乱，蕃正色叱不听，故六馆士<br /><br />&nbsp;&nbsp;&nbsp;&nbsp;无受污者。蕃居太学二十年，有死丧无归者，皆身为治丧。偿，鲁人。鲁卿，第<br /><br />&nbsp;&nbsp;&nbsp;&nbsp;进士，有名。<br /><br />&nbsp;&nbsp;&nbsp;&nbsp;司空图，字表圣，河中虞乡人。父舆，有风干。当大中时，卢弘正管盐铁，<br /><br />&nbsp;&nbsp;&nbsp;&nbsp;表为安邑两池榷盐使。先是，法疏阔，吏轻触禁，舆为立约数十条，莫不以为宜。<br /><br />&nbsp;&nbsp;&nbsp;&nbsp;以劳再迁户部郎中。<br /><br />&nbsp;&nbsp;&nbsp;&nbsp;图，咸通末擢进士，礼部侍郎王凝所奖待，俄而凝坐法贬商州，图感知己，<br /><br />&nbsp;&nbsp;&nbsp;&nbsp;往从之。凝起拜宣歙观察使，乃辟置幕府。召为殿中侍御史，不忍去凝府，台劾，<br /><br />&nbsp;&nbsp;&nbsp;&nbsp;左迁光禄寺主簿，分司东都。卢携以故宰相居洛，嘉图节，常与游。携还朝，过<br /><br />&nbsp;&nbsp;&nbsp;&nbsp;陕虢，属于观察使卢渥曰：“司空御史，高士也。”渥即表为僚佐。会携复执政，<br /><br />&nbsp;&nbsp;&nbsp;&nbsp;召拜礼部员外郎，寻迁郎中。<br /><br />&nbsp;&nbsp;&nbsp;&nbsp;黄巢陷长安，将奔，不得前。图弟有奴段章者，陷贼，执图手曰：“我所主<br /><br />&nbsp;&nbsp;&nbsp;&nbsp;张将军喜下士，可往见之，无虚死沟中。”图不肯往，章泣下。遂奔咸阳，间关<br /><br />&nbsp;&nbsp;&nbsp;&nbsp;至河中。僖宗次凤翔，即行在拜知制诰，迁中书舍人。后狩宝鸡，不获从，又还<br /><br />&nbsp;&nbsp;&nbsp;&nbsp;河中。龙纪初，复拜旧官，以疾解。景福中，拜谏议大夫，不赴。后再以户部侍<br /><br />&nbsp;&nbsp;&nbsp;&nbsp;郎召，身谢阙下，数日即引去。昭宗在华，召拜兵部侍郎，以足疾固自乞。会迁<br /><br />&nbsp;&nbsp;&nbsp;&nbsp;洛阳，柳璨希贼臣意，诛天下才望，助丧王室，诏图入朝，图阳堕笏，趣意野耄。<br /><br />&nbsp;&nbsp;&nbsp;&nbsp;璨知无意于世，乃听还。<br /><br />&nbsp;&nbsp;&nbsp;&nbsp;图本居中条山王官谷，有先人田，遂隐不出。作亭观素室，悉图唐兴节士文<br /><br />&nbsp;&nbsp;&nbsp;&nbsp;人，名亭曰休休，作文以见志曰：“休，美也，既休而美具。故量才，一宜休；<br /><br />&nbsp;&nbsp;&nbsp;&nbsp;揣分，二宜休；耄而聩，三宜休；又少也惰，长也率，老也迂，三者非济时用，<br /><br />&nbsp;&nbsp;&nbsp;&nbsp;则又宜休。”因自目为耐辱居士。其言诡激不常，以免当时祸灾云。豫为冢棺，<br /><br />&nbsp;&nbsp;&nbsp;&nbsp;遇胜日，引客坐圹中赋诗，酌酒裴回。客或难之，图曰：“君何不广邪？生死一<br /><br />&nbsp;&nbsp;&nbsp;&nbsp;致，吾宁暂游此中哉！”每岁时，祠祷鼓舞，图与闾里耆老相乐。王重荣父子雅<br /><br />&nbsp;&nbsp;&nbsp;&nbsp;重之，数馈遗，弗受。尝为作碑，赠绢数千，图置虞乡市，人得取之，一日尽。<br /><br />&nbsp;&nbsp;&nbsp;&nbsp;时寇盗所过残暴，独不入王官谷，士人依以避难。<br /><br />&nbsp;&nbsp;&nbsp;&nbsp;朱全忠已篡，召为礼部尚书，不起。哀帝弑，图闻，不食而卒，年七十二。<br /><br />&nbsp;&nbsp;&nbsp;&nbsp;图无子，以甥为嗣，尝为御史所劾，昭宗不责也。<br /><br />&nbsp;&nbsp;&nbsp;&nbsp;赞曰：节谊为天下大闲，士不可不勉。观皋、济不污贼，据忠自完，而乱臣<br /><br />&nbsp;&nbsp;&nbsp;&nbsp;为沮计。天下士知大分所在，故倾朝复支。不有君子，果能国乎？德秀以德，城<br /><br />&nbsp;&nbsp;&nbsp;&nbsp;以鲠峭，图知命，其志凛凛与秋霜争严，真丈夫哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944256);">加入书签</a><a
                        href="944255.html">上一页</a>&larr;<a href="index.html">返回列表</a>&rarr;<a
                            href="944257.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944255.html"; var next_page = "944257.html"; var index_page = "index.html"; var sortid = "9"; var article_id = "14231"; var chapter_id = "944256"; var articlename = "新唐书"; var chaptername = " 卷一百九十四 列传第一百一十九"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>