<!DOCTYPE html>
<html>
<head>
<meta charset="gbk" />
<title>新唐书- 卷一百三十一 列传第五十六-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十一 列传第五十六全文， 卷一百三十一 列传第五十六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十一 列传第五十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938246.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938246.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十一 列传第五十六</h1>
            <div class="link xb">
                <a href="938207.html">上一页</a>&larr;<a href="index.html">返回列表</a>&rarr;<a
                    href="938287.html">下一页</a></div>			
            <div id="BookText">&nbsp;&nbsp;&nbsp;&nbsp;◎宗室宰相<br /><br />&nbsp;&nbsp;&nbsp;&nbsp;李适之，恒山愍王孙也，始名昌。神龙初，擢左卫郎将。开元中，迁累通州<br /><br />&nbsp;&nbsp;&nbsp;&nbsp;刺史，以办治闻。按察使韩朝宗言诸朝，擢秦州都督。徙陕州刺史、河南尹。其<br /><br />&nbsp;&nbsp;&nbsp;&nbsp;政不苛细，为下所便。玄宗患谷、洛岁暴耗徭力，诏适之以禁钱作三大防，曰上<br /><br />&nbsp;&nbsp;&nbsp;&nbsp;阳、积翠、月陂，自是水不能患。刻石著功，诏永王U书，皇太子瑛署额。进御<br /><br />&nbsp;&nbsp;&nbsp;&nbsp;史大夫。二十七年，兼幽州长史，知节度事。适之以祖被废，而父象见逐武后时，<br /><br />&nbsp;&nbsp;&nbsp;&nbsp;葬有阙，至是丐陪瘗昭陵阙中，诏可。褒册典物，j照都邑，行道为咨叹。迁刑<br /><br />&nbsp;&nbsp;&nbsp;&nbsp;部尚书。适之喜宾客，饮酒至斗余不乱。夜宴娱，昼决事，案无留辞。<br /><br />&nbsp;&nbsp;&nbsp;&nbsp;天宝元年，代牛仙客为左相，累封清和县公。尝与李林甫争权不协，林甫阴<br /><br />&nbsp;&nbsp;&nbsp;&nbsp;贼，即好谓适之曰：“华山生金，采之可以富国，顾上未之知。”适之性疏，信<br /><br />&nbsp;&nbsp;&nbsp;&nbsp;其言，他日从容为帝道之。帝喜以问林甫，对曰：“臣知之旧矣，顾华山陛下本<br /><br />&nbsp;&nbsp;&nbsp;&nbsp;命，王气之舍，不可以穿治，故不敢闻。”帝以林甫为爱己，而薄适之不亲。于<br /><br />&nbsp;&nbsp;&nbsp;&nbsp;是，皇甫惟明、韦坚、裴宽、韩朝宗皆适之厚善，悉为林甫所构得罪。适之惧不<br /><br />&nbsp;&nbsp;&nbsp;&nbsp;自安，乃上宰政求散职，以太子少保罢，欣然自以为免祸。俄坐韦坚累，贬宜春<br /><br />&nbsp;&nbsp;&nbsp;&nbsp;太守。会御史罗希]阴被诏杀坚等贬所，州且震恐，及过宜春，适之惧，仰药自<br /><br />&nbsp;&nbsp;&nbsp;&nbsp;杀。<br /><br />&nbsp;&nbsp;&nbsp;&nbsp;李岘，吴王恪孙也。折节下士，长吏治。天宝时，累迁京兆尹。玄宗岁幸温<br /><br />&nbsp;&nbsp;&nbsp;&nbsp;汤，甸内巧供亿以媚上，岘独无所献，帝异之。杨国忠使客骞昂、何盈`安禄山<br /><br />&nbsp;&nbsp;&nbsp;&nbsp;阴事，讽京兆捕其第，得安岱、李方来等与禄山反状，缢杀之。禄山怒，上书自<br /><br />&nbsp;&nbsp;&nbsp;&nbsp;言，帝惧变，出岘为零陵太守。岘为政得人心，时京师米翔贵，百姓乃相与谣曰：<br /><br />&nbsp;&nbsp;&nbsp;&nbsp;“欲粟贱，追李岘。”寻徙长沙。永王为江陵大都督，假岘为长史。至德初，肃<br /><br />&nbsp;&nbsp;&nbsp;&nbsp;宗召之，拜扶风太守，兼御史大夫。明年，擢京兆尹，封梁国公。<br /><br />&nbsp;&nbsp;&nbsp;&nbsp;乾元二年，以中书侍郎同中书门下平章事。于是吕N、李揆、第五琦同辅政，<br /><br />&nbsp;&nbsp;&nbsp;&nbsp;而岘位望最旧，事多独决，N等不平。李辅国用权，制诏或不出中书，百司莫敢<br /><br />&nbsp;&nbsp;&nbsp;&nbsp;覆。岘顿首帝前，极言其恶，帝悟，稍加检制，辅国由是让行军司马，然深衔岘。<br /><br />&nbsp;&nbsp;&nbsp;&nbsp;凤翔七马坊押官盗掠人，天兴令谢夷甫杀之。辅国讽其妻使诉枉，诏监察御史孙<br /><br />&nbsp;&nbsp;&nbsp;&nbsp;蓥鞫之，直夷甫。其妻又诉，诏御史中丞崔伯阳、刑部侍郎李晔、大理卿权献为<br /><br />&nbsp;&nbsp;&nbsp;&nbsp;三司讯之，无异辞。妻不承，辅国助之，乃令侍御史毛若虚覆按。若虚委罪夷甫，<br /><br />&nbsp;&nbsp;&nbsp;&nbsp;言御史用法不端，伯阳怒，欲质让，若虚驰入自归帝，帝留若虚帘中，顷，伯阳<br /><br />&nbsp;&nbsp;&nbsp;&nbsp;等至，劾若虚傅中人失有罪，帝怒叱之，贬伯阳高要尉、权献杜阳尉，逐李晔岭<br /><br />&nbsp;&nbsp;&nbsp;&nbsp;南，流蓥播州。岘谓责太重，入言于帝曰：“若虚希旨用刑，乱国法。陛下信为<br /><br />&nbsp;&nbsp;&nbsp;&nbsp;重轻，示无御史台。”帝怒，李揆不敢争，乃出岘为蜀州刺史。时右散骑常侍韩<br /><br />&nbsp;&nbsp;&nbsp;&nbsp;择木入对，帝曰：“岘欲专权耶？乃云任毛若虚示无御史台。朕今出之，尚恨法<br /><br />&nbsp;&nbsp;&nbsp;&nbsp;太宽。”择木曰：“岘言直，不敢专权。陛下宽之，祗益盛德耳。”<br /><br />&nbsp;&nbsp;&nbsp;&nbsp;代宗立，改荆南节度，知江淮选补使。入为礼部尚书兼宗正卿。乘舆在陕，<br /><br />&nbsp;&nbsp;&nbsp;&nbsp;由商山走帝所。还京，拜门下侍郎、同中书门下平章事。故事，政事堂不接客。<br /><br />&nbsp;&nbsp;&nbsp;&nbsp;自元载为相，中人传诏者引升堂，置榻待之。岘至，即敕吏撤榻。又奏常参官举<br /><br />&nbsp;&nbsp;&nbsp;&nbsp;才任谏官、宪官者，无限员。不逾月，为要近谮短，遂失恩，罢为太子詹事。迁<br /><br />&nbsp;&nbsp;&nbsp;&nbsp;吏部尚书，复知江淮选，改检校兵部尚书兼衢州刺史。卒，年五十八。<br /><br />&nbsp;&nbsp;&nbsp;&nbsp;初，东京平，陈希烈等数百人待罪，议者将悉抵死，帝意亦欲惩天下，故崔<br /><br />&nbsp;&nbsp;&nbsp;&nbsp;器等附致深文。岘时为三司，独曰：“法有首有从，情有重有轻，若一切论死，<br /><br />&nbsp;&nbsp;&nbsp;&nbsp;非陛下与天下惟新意。且羯胡乱常，谁不凌污，衣冠奔亡，各顾其生，可尽责邪？<br /><br />&nbsp;&nbsp;&nbsp;&nbsp;陛下之新戚勋旧子若孙，一日皆血铁砧，尚为仁恕哉？《书》称‘歼厥渠魁，胁<br /><br />&nbsp;&nbsp;&nbsp;&nbsp;从罔治’。况河北残孽劫服官吏，其人尚多，今不开自新之路而尽诛之，是坚叛<br /><br />&nbsp;&nbsp;&nbsp;&nbsp;者心，使为贼致死。困兽犹斗，况数万人乎？”于是，器与吕N皆龊龊文吏，操<br /><br />&nbsp;&nbsp;&nbsp;&nbsp;常议，不及大体，尚腾颊固争，数日乃见听。衣冠蒙更生，贼亦不能使人归怨天<br /><br />&nbsp;&nbsp;&nbsp;&nbsp;子，岘力也。<br /><br />&nbsp;&nbsp;&nbsp;&nbsp;岘兄`、峄。`从上皇，岘翊戴肃宗，以勋力相高，同时为御史大夫，<br /><br />&nbsp;&nbsp;&nbsp;&nbsp;俱判台事，又合制封公，而峄为户部侍郎、银青光禄大夫，同居长兴里第，门列<br /><br />&nbsp;&nbsp;&nbsp;&nbsp;三戟。<br /><br />&nbsp;&nbsp;&nbsp;&nbsp;李勉，字玄卿，郑惠王元懿曾孙。父择言，累为州刺史，封安德郡公，以吏<br /><br />&nbsp;&nbsp;&nbsp;&nbsp;治称。张嘉贞为益州都督，性简贵，接部刺史倨甚，择言守汉州，独引同榻坐，<br /><br />&nbsp;&nbsp;&nbsp;&nbsp;讲绎政事，名重当时。<br /><br />&nbsp;&nbsp;&nbsp;&nbsp;勉少喜学，内沉雅，外清整。始调开封尉，汴州水陆一都会，俗错，号难<br /><br />&nbsp;&nbsp;&nbsp;&nbsp;治，勉摧奸决隐为有名。从肃宗于灵武，擢监察御史。时武臣崛兴，无法度，大<br /><br />&nbsp;&nbsp;&nbsp;&nbsp;将管崇嗣背阙坐，笑语哗纵，勉劾不恭，帝叹曰：“吾有勉，乃知朝廷之尊！”<br /><br />&nbsp;&nbsp;&nbsp;&nbsp;迁司膳员外郎。关东献俘百，将即死，有叹者，勉过问，曰：“被胁而官，非敢<br /><br />&nbsp;&nbsp;&nbsp;&nbsp;反。”勉入见帝曰：“寇乱之@半天下，其欲澡心自归无繇。如尽杀之，是驱以<br /><br />&nbsp;&nbsp;&nbsp;&nbsp;助贼也。”帝驰骑完宥，后归者日至。<br /><br />&nbsp;&nbsp;&nbsp;&nbsp;累为河东王思礼、朔方河东都统李国贞行军司马，进梁州刺史。勉假王南<br /><br />&nbsp;&nbsp;&nbsp;&nbsp;郑令，为权幸所诬，诏诛之。勉曰：“方藉牧宰为人父母，岂以谗杀郎吏乎？”<br /><br />&nbsp;&nbsp;&nbsp;&nbsp;即拘，为请得免。后以推择为龙门令，果有名。<br /><br />&nbsp;&nbsp;&nbsp;&nbsp;羌、浑、奴剌寇州，勉不能守，召为大理少卿。然天子素重其正，擢太常少<br /><br />&nbsp;&nbsp;&nbsp;&nbsp;卿，欲遂柄用。而李辅国讽使下己，勉不肯，乃出为汾州刺史。历河南尹，徙江<br /><br />&nbsp;&nbsp;&nbsp;&nbsp;西观察使。厉兵睦邻，平贼屯。部人父病，为蛊求厌者，以木偶署勉名埋之，掘<br /><br />&nbsp;&nbsp;&nbsp;&nbsp;治验服，勉曰：“是为其父，则孝也。”纵不诛。入为京兆尹兼御史大夫。鱼朝<br /><br />&nbsp;&nbsp;&nbsp;&nbsp;恩领国子监，威宠震赫，前尹黎干谄事之，须其入，敕吏治数百人具以饷。至是<br /><br />&nbsp;&nbsp;&nbsp;&nbsp;吏请，勉不从，曰：“吾候太学，彼当见享，军容幸过府，则具。”朝恩衔之，<br /><br />&nbsp;&nbsp;&nbsp;&nbsp;亦不复至太学。<br /><br />&nbsp;&nbsp;&nbsp;&nbsp;寻拜岭南节度使。番禺贼冯崇道、桂叛将朱济时等负险为乱，残十余州，勉<br /><br />&nbsp;&nbsp;&nbsp;&nbsp;遣将李观率容州刺史王讨斩之，五岭平。西南夷舶岁至才四五，讥视苛谨。勉<br /><br />&nbsp;&nbsp;&nbsp;&nbsp;既廉洁，又不暴征，明年至者乃四十余柁。居官久，未尝^饰器用车服。后召<br /><br />&nbsp;&nbsp;&nbsp;&nbsp;归，至石门，尽搜家人所蓄犀珍投江中。时人谓可继宋Z、卢奂、李朝隐；部人<br /><br />&nbsp;&nbsp;&nbsp;&nbsp;叩阙请立碑颂德，代宗许之。进工部尚书，封F国公。<br /><br />&nbsp;&nbsp;&nbsp;&nbsp;滑亳节度使令狐彰且死，表勉为代，从之。勉居镇且八年，以旧德方重，不<br /><br />&nbsp;&nbsp;&nbsp;&nbsp;威而治，东诸帅暴桀者皆尊惮之。田神玉死，诏勉节度汴宋，未行，汴将李灵耀<br /><br />&nbsp;&nbsp;&nbsp;&nbsp;反，魏将田悦以兵来，叩汴而屯，勉与李忠臣、马燧合讨之。淮西军据汴北，河<br /><br />&nbsp;&nbsp;&nbsp;&nbsp;阳军壁其东，大将杜如江、尹伯良与悦战匡城，不胜。徙垒与灵耀合，忠臣将军<br /><br />&nbsp;&nbsp;&nbsp;&nbsp;李重倩夜攻其营，与河阳军合Y，贼不阵溃，悦走河北，灵耀奔韦城，为如江<br /><br />&nbsp;&nbsp;&nbsp;&nbsp;所禽，勉缚以献，斩阙下。既而忠臣专汴，故勉还滑台。明年，忠臣为麾下所逐，<br /><br />&nbsp;&nbsp;&nbsp;&nbsp;复诏勉移治汴。德宗立，就加同中书门下平章事。俄为汴宋、滑亳、河阳等道都<br /><br />&nbsp;&nbsp;&nbsp;&nbsp;统。<br /><br />&nbsp;&nbsp;&nbsp;&nbsp;建中四年，李希烈围襄城，诏勉出兵救之，帝又遣神策将刘德信以兵三千援<br /><br />&nbsp;&nbsp;&nbsp;&nbsp;接。勉奏言：“贼以精兵攻襄城，而许必虚，令兵直捣许，则襄围解。”不待报，<br /><br />&nbsp;&nbsp;&nbsp;&nbsp;使其将唐汉臣与德信袭许，未至数十里，有诏诘让，二将惧而还，次扈涧，不设<br /><br />&nbsp;&nbsp;&nbsp;&nbsp;备，为贼所乘，杀伤什五，辎械尽亡。汉臣走汴，德信走汝。勉惧东都危，复遣<br /><br />&nbsp;&nbsp;&nbsp;&nbsp;兵四千往戍，贼断其后不得归。于是希烈自将攻勉，勉气索，婴守累月，援莫至，<br /><br />&nbsp;&nbsp;&nbsp;&nbsp;裒兵万人溃围出，东保睢阳。<br /><br />&nbsp;&nbsp;&nbsp;&nbsp;兴元元年，勉固让都统，以检校司徒平章事召。既见帝，素服待罪，诏不许，<br /><br />&nbsp;&nbsp;&nbsp;&nbsp;勉内愧，取充位而已，不敢有所与。贞元初，帝起卢杞为刺史，袁高还诏不得下。<br /><br />&nbsp;&nbsp;&nbsp;&nbsp;帝问勉曰：“众谓卢杞奸邪，朕顾不知，谓何？”勉曰：“天下皆知，而陛下独<br /><br />&nbsp;&nbsp;&nbsp;&nbsp;不知，此所以为奸邪也。”时韪其对，然自是益见疏。居相二岁，辞位，以太子<br /><br />&nbsp;&nbsp;&nbsp;&nbsp;太师罢。卒，年七十二，赠太傅，谥曰贞简。<br /><br />&nbsp;&nbsp;&nbsp;&nbsp;勉少贫狭，客梁、宋，与诸生共逆旅，诸生疾且死，出白金曰：“左右无知<br /><br />&nbsp;&nbsp;&nbsp;&nbsp;者，幸君以此为我葬，余则君自取之。”勉许诺，既葬，密置余金棺下。后其家<br /><br />&nbsp;&nbsp;&nbsp;&nbsp;谒勉，共启墓出金付之。位将相，所得奉赐，悉遗亲党，身没，无赢藏。其在朝<br /><br />&nbsp;&nbsp;&nbsp;&nbsp;廷，鲠亮廉介，为宗臣表。礼贤下士有终始，尝引李巡、张参在幕府，后二人卒，<br /><br />&nbsp;&nbsp;&nbsp;&nbsp;至宴饮，仍设虚位沃馈之。遣戍兵，常视其资粮，春秋存问家室，故能得人死力。<br /><br />&nbsp;&nbsp;&nbsp;&nbsp;善鼓琴，有所自制，天下宝之，乐家传《响泉》、《韵磬》，勉所爱者。<br /><br />&nbsp;&nbsp;&nbsp;&nbsp;李夷简，字易之，郑惠王元懿四世孙。以宗室子始补郑丞。德宗幸奉天，朱<br /><br />&nbsp;&nbsp;&nbsp;&nbsp;外示迎天子，遣使东出关至华，候吏李翼不敢问。夷简谓曰：“必反。向发<br /><br />&nbsp;&nbsp;&nbsp;&nbsp;幽、陇兵五千救襄城，乃贼旧部，是将追还耳。上越在外，召天下兵未至，若凶<br /><br />&nbsp;&nbsp;&nbsp;&nbsp;狡还西，助送死，危祸也。请验之。”翼驰及潼关，东得召符，白于关大将骆<br /><br />&nbsp;&nbsp;&nbsp;&nbsp;元光，乃斩贼使，收伪符，献行在。诏即拜元光华州刺史。元光掠功，故无知者。<br /><br />&nbsp;&nbsp;&nbsp;&nbsp;夷简弃官去，擢进士第，中拔萃科，调蓝田尉。迁监察御史。坐小累，下迁<br /><br />&nbsp;&nbsp;&nbsp;&nbsp;虔州司户参军。九岁，复为殿中侍御史。元和时，至御史中丞。京兆尹杨凭性骜<br /><br />&nbsp;&nbsp;&nbsp;&nbsp;M，始为江南观察使，冒没于财。夷简为属刺史，不为恁所礼。至是发其贪，<br /><br />&nbsp;&nbsp;&nbsp;&nbsp;凭贬临贺尉，夷简赐金紫，以户部侍郎判度支。<br /><br />&nbsp;&nbsp;&nbsp;&nbsp;俄检校礼部尚书、山南东道节度使。初，贞元时，取江西兵五百戍襄阳，制<br /><br />&nbsp;&nbsp;&nbsp;&nbsp;蔡右胁，仰给度支，后亡死略尽，而岁取赀不置。夷简曰：“迹空文，苟军兴，<br /><br />&nbsp;&nbsp;&nbsp;&nbsp;可乎？”奏罢之。阅三岁，徙帅剑南西川。`州刺史王J积奸赃，属蛮怒，畔去。<br /><br />&nbsp;&nbsp;&nbsp;&nbsp;夷简逐J，占檄谕祸福，蛮落复平。始，韦皋作奉圣乐，于E作《顺圣乐》，常<br /><br />&nbsp;&nbsp;&nbsp;&nbsp;奏之军中，夷简辄废去，谓礼乐非诸侯可擅制，语其属曰：“我欲盖前人非，以<br /><br />&nbsp;&nbsp;&nbsp;&nbsp;诒戒后来。”<br /><br />&nbsp;&nbsp;&nbsp;&nbsp;十三年，召为御史大夫，进门下侍郎、同中书门下平章事。李师道方叛，裴<br /><br />&nbsp;&nbsp;&nbsp;&nbsp;度当国，帝倚以平贼，夷简自谓才不能有以过度，乃求外迁，以检校尚书左仆射<br /><br />&nbsp;&nbsp;&nbsp;&nbsp;平章事为淮南节度使。<br /><br />&nbsp;&nbsp;&nbsp;&nbsp;穆宗立，有司方议庙号，夷简建言：“王者祖有功，宗有德。大行皇帝有武<br /><br />&nbsp;&nbsp;&nbsp;&nbsp;功，朝宜称祖。”诏公卿礼官议，不合，止。久之，请老，朝廷谓夷简齿力可任，<br /><br />&nbsp;&nbsp;&nbsp;&nbsp;不听，以右仆射召，辞不拜，复以检校左仆射兼太子少师，分司东都。明年卒，<br /><br />&nbsp;&nbsp;&nbsp;&nbsp;年六十七，赠太子太保。<br /><br />&nbsp;&nbsp;&nbsp;&nbsp;夷简致位显处，以直自闲，未尝苟辞气悦人。历三镇，家无产赀。病不迎医，<br /><br />&nbsp;&nbsp;&nbsp;&nbsp;将终，戒毋厚葬，毋事浮屠，无碑神道，惟识墓则已。世谓行己能有终始者。<br /><br />&nbsp;&nbsp;&nbsp;&nbsp;李程，字表臣，襄邑恭王神符五世孙也。擢进士宏辞，赋《日五色》，造语<br /><br />&nbsp;&nbsp;&nbsp;&nbsp;警拔，士流推之。调蓝田尉，县有滞狱十年，程单言辄判。京兆状最，迁监察御<br /><br />&nbsp;&nbsp;&nbsp;&nbsp;史。召为翰林学士，再迁司勋员外郎，爵渭源县男。德宗季秋出畋，有寒色，顾<br /><br />&nbsp;&nbsp;&nbsp;&nbsp;左右曰：“九月犹衫，二月而袍，不为顺时。朕欲改月，谓何？”左右称善，程<br /><br />&nbsp;&nbsp;&nbsp;&nbsp;独曰：“玄宗著《月令》，十月始裘，不可改。”帝矍然止。学士入署，常视日<br /><br />&nbsp;&nbsp;&nbsp;&nbsp;影为候，程性懒，日过八砖乃至，时号“八砖学士”。<br /><br />&nbsp;&nbsp;&nbsp;&nbsp;元和三年，出为随州刺史，以能政赐金紫服。李夷简镇西川，辟成都少尹。<br /><br />&nbsp;&nbsp;&nbsp;&nbsp;以兵部郎中入知制诰。韩弘为都统，命程宣慰汴州。历御史中丞、鄂岳观察使，<br /><br />&nbsp;&nbsp;&nbsp;&nbsp;还为吏部侍郎。<br /><br />&nbsp;&nbsp;&nbsp;&nbsp;敬宗初，以本官同中书门下平章事。帝冲逸，好宫室畋猎，功用奢广。程谏<br /><br />&nbsp;&nbsp;&nbsp;&nbsp;曰：“先王以俭德化天下，陛下方谅阴，未宜兴作，愿回所费奉园陵。”帝嘉纳。<br /><br />&nbsp;&nbsp;&nbsp;&nbsp;又请置侍讲学士，选名臣备访问。加中书侍郎，进彭原郡公。宝历二年，检校吏<br /><br />&nbsp;&nbsp;&nbsp;&nbsp;部尚书、同平章事，为河东节度使。徙河中。召拜尚书左仆射。俄检校司空，领<br /><br />&nbsp;&nbsp;&nbsp;&nbsp;宣武、山南东道节度。再为仆射。先是，元和、长庆时，仆射视事，百官皆贺，<br /><br />&nbsp;&nbsp;&nbsp;&nbsp;四品以下官答拜。大和四年，诏不答拜。王涯。窦易直行之自如，程循其故，不<br /><br />&nbsp;&nbsp;&nbsp;&nbsp;自安，言诸朝。御史中丞李汉谓不答拜于礼太重，文宗不许，听用大和诏书。议<br /><br />&nbsp;&nbsp;&nbsp;&nbsp;者不善也。<br /><br />&nbsp;&nbsp;&nbsp;&nbsp;程为人辩给多智，然简M无仪检，虽在华密，而无重望。最为帝所遇，尝<br /><br />&nbsp;&nbsp;&nbsp;&nbsp;曰：“高飞之翮，长者在前。卿朝廷羽翮也。”武宗立，为东都留守。卒，年七<br /><br />&nbsp;&nbsp;&nbsp;&nbsp;十七，赠太保，谥曰缪。<br /><br />&nbsp;&nbsp;&nbsp;&nbsp;子廓，第进士，累迁刑部侍郎。大中中，拜武宁节度使，不能治军。补阙郑<br /><br />&nbsp;&nbsp;&nbsp;&nbsp;鲁奏言：“新麦未登，徐必乱。”既而果逐廓，乃擢鲁起居舍人。<br /><br />&nbsp;&nbsp;&nbsp;&nbsp;李石，字中玉，襄邑恭王神符五世孙。元和中，擢进士第，辟李听幕府，从<br /><br />&nbsp;&nbsp;&nbsp;&nbsp;历四镇，有材略，为吏精明。听每征伐，必留石主后务。大和中，为行军司马。<br /><br />&nbsp;&nbsp;&nbsp;&nbsp;听以兵北渡河，令石入奏，占对华敏，文宗异之。府罢，擢工部郎中，判盐铁案。<br /><br />&nbsp;&nbsp;&nbsp;&nbsp;令孤楚节度河东，引为副使。入迁给事中，累进户部侍郎，判度支。<br /><br />&nbsp;&nbsp;&nbsp;&nbsp;帝恶李宗闵等以党相排，背公害政，凡旧臣皆疑不用，取后出孤立者，欲惩<br /><br />&nbsp;&nbsp;&nbsp;&nbsp;刈之，故李训等至宰相。训诛死，乃擢石以本官同中书门下平章事，仍领度支。<br /><br />&nbsp;&nbsp;&nbsp;&nbsp;石器雄远，当轴秉权亡所挠。<br /><br />&nbsp;&nbsp;&nbsp;&nbsp;方是时，宦寺气盛，陵暴朝廷，每对延英，而仇士良等往往斥训以折大臣，<br /><br />&nbsp;&nbsp;&nbsp;&nbsp;石徐谓曰：“乱京师者训、注也，然其进，孰为之先？”士良等惭缩不得对，气<br /><br />&nbsp;&nbsp;&nbsp;&nbsp;益夺，|绅赖以为强。它日紫宸殿，宰相进及陛，帝喟而叹，石进曰：“陛下之<br /><br />&nbsp;&nbsp;&nbsp;&nbsp;叹，臣固未谕，敢问所从。”帝曰：“朕叹治之难也。且朕即位十年，不能得治<br /><br />&nbsp;&nbsp;&nbsp;&nbsp;本。故前发有疾，今兹震扰，皆自取之。夫托亿兆之上，不能以美利及百姓，焉<br /><br />&nbsp;&nbsp;&nbsp;&nbsp;得久无事乎？”石曰：“陛下罪己当然，然责治太早，虽十年孜孜养德，适成尔。<br /><br />&nbsp;&nbsp;&nbsp;&nbsp;天下治不治，要自今观之。且人之气志，虽贤圣犹有优劣，故仲尼称：‘三十而<br /><br />&nbsp;&nbsp;&nbsp;&nbsp;立，四十不惑。’陛下春秋少，非起人间也，而知人情伪。今自视何如即位时？”<br /><br />&nbsp;&nbsp;&nbsp;&nbsp;帝曰：“有间矣。”石曰：“古之圣贤，必观书以考察往行，然后成治功。陛下<br /><br />&nbsp;&nbsp;&nbsp;&nbsp;积十年，盛德日新，然向所以疾戾震惊者，天其固陛下之志乎！诚务修将来之政，<br /><br />&nbsp;&nbsp;&nbsp;&nbsp;视太宗致升平之期，犹不为晚。”帝曰：“行之得至乎？”石曰：“今四海夷一，<br /><br />&nbsp;&nbsp;&nbsp;&nbsp;唯登拔才良，使小大各任其职，爱人节用，国有余力，下不加赋，太平之术也。”<br /><br />&nbsp;&nbsp;&nbsp;&nbsp;于时大臣新族死，岁苦寒，外情不安。帝曰：“人心未舒何也？”石曰：“<br /><br />&nbsp;&nbsp;&nbsp;&nbsp;刑杀太甚，则致阴l。比郑注多募风翔兵，至今诛索不已，臣恐缘以生变，请下<br /><br />&nbsp;&nbsp;&nbsp;&nbsp;诏慰安之。”帝曰：“善。”又问：“奈何致太平之难？”郑覃曰：“欲天下治，<br /><br />&nbsp;&nbsp;&nbsp;&nbsp;莫若恤人。”石即赞曰：“恤之得术，尚何太平之难？陛下节用度，去冗食，簿<br /><br />&nbsp;&nbsp;&nbsp;&nbsp;最不得措其奸，则百司治。百司治，天下安矣。”帝戚然曰：“我思贞观、开元<br /><br />&nbsp;&nbsp;&nbsp;&nbsp;时以视今日，即气拂吾膺。”石曰：“治道本于上，而下罔敢不率。”帝曰：“<br /><br />&nbsp;&nbsp;&nbsp;&nbsp;不然。张元昌为左街副使，而用金唾壶，比坐事诛之。吾闻禁中有金乌锦袍二，<br /><br />&nbsp;&nbsp;&nbsp;&nbsp;昔玄宗幸温泉，与杨贵妃衣之，今富人时时有之。”石曰：“毛d以清德为魏尚<br /><br />&nbsp;&nbsp;&nbsp;&nbsp;书，而人不敢鲜衣美食，况天子独不可为法乎？”<br /><br />&nbsp;&nbsp;&nbsp;&nbsp;是时，宰相吏卒因内变多死，诏江西、湖南索募直助召士力。石建言：“宰<br /><br />&nbsp;&nbsp;&nbsp;&nbsp;相左右天子教化，若徇正忘私，宗庙神灵，犹当佑之，虽有盗，无害也。有如挟<br /><br />&nbsp;&nbsp;&nbsp;&nbsp;奸自欺，植权党，害正直，虽加之防，鬼得以诛。无所事于召募，请直以金吾为<br /><br />&nbsp;&nbsp;&nbsp;&nbsp;卫。”帝尝顾郑覃曰：“覃老矣，当无妄，试谕我犹汉何等主？”覃曰：“陛下<br /><br />&nbsp;&nbsp;&nbsp;&nbsp;文、宣主也。”帝曰：“渠敢望是！”石欲强帝志使不怠，因曰：“陛下之问而<br /><br />&nbsp;&nbsp;&nbsp;&nbsp;覃之对，臣皆以为非。颜回匹夫耳，自比于舜。陛下有四海，春秋富，当观得失<br /><br />&nbsp;&nbsp;&nbsp;&nbsp;于前，日引月长，以齐尧、舜，奈何比文、宣而又自以为不及。惟陛下开肆厥志，<br /><br />&nbsp;&nbsp;&nbsp;&nbsp;不以文、宣自安，则大业济矣。”<br /><br />&nbsp;&nbsp;&nbsp;&nbsp;中人自边还，走马入金光门，道路妄言兵且至，京师哗走尘起，百官或袜<br /><br />&nbsp;&nbsp;&nbsp;&nbsp;而骑，台省吏稍稍遁去。郑覃将出，石曰：“事未可知，宜坐须其定。宰相走，<br /><br />&nbsp;&nbsp;&nbsp;&nbsp;则乱矣。若变出不虞，逃将安适？人之所瞻，不可忽也。”益治簿书，沛然如平<br /><br />&nbsp;&nbsp;&nbsp;&nbsp;时。里闾群无赖望南阙，阴持兵俟变。金吾大将军陈君赏率众立望仙门，内使趣<br /><br />&nbsp;&nbsp;&nbsp;&nbsp;阖门，君赏不从，日入乃止。当是时，非石镇静、君赏有谋，几乱。<br /><br />&nbsp;&nbsp;&nbsp;&nbsp;开成赦令：赐京畿一岁租；停方镇正、至、端午三岁献，以其直代百姓配缗；<br /><br />&nbsp;&nbsp;&nbsp;&nbsp;天下非药物茗果，它贡悉禁；又罢宣索、营造。帝曰：“朕务其实，不欲事空文。”<br /><br />&nbsp;&nbsp;&nbsp;&nbsp;石以异时诏令，天子多自逾之，因请“内置赦令一通，以时省览。临遣十道黜陟<br /><br />&nbsp;&nbsp;&nbsp;&nbsp;使，敕以政治根本，使与长吏奉行之，乃尽病利。”<br /><br />&nbsp;&nbsp;&nbsp;&nbsp;俄进中书侍郎。帝尝曰：“朕观晋君臣以夷旷致倾覆，当时卿大夫过邪？”<br /><br />&nbsp;&nbsp;&nbsp;&nbsp;石曰：“然。古诗有之：‘人生不满百，常怀千岁忧。’畏不逢也；‘昼短苦夜<br /><br />&nbsp;&nbsp;&nbsp;&nbsp;长’，暗时多也；‘何不秉烛游’，劝之照也。臣愿捐躯命济国家，惟陛下鉴照<br /><br />&nbsp;&nbsp;&nbsp;&nbsp;不惑，则安人强国其庶乎？”又言：“致治之道在得人。德宗多猜贰，仕进之涂<br /><br />&nbsp;&nbsp;&nbsp;&nbsp;塞，奏请辄报罢，东省闭闼累月，南台惟一御史。故两河诸侯竞引豪英，士之喜<br /><br />&nbsp;&nbsp;&nbsp;&nbsp;利者多趋之，用为谋主，故藩镇日横，天子为旰食。元和间进用日广，陛下嗣位，<br /><br />&nbsp;&nbsp;&nbsp;&nbsp;惟贤是咨，士皆在朝廷。彼疆宇甲兵如故，而低摧顺屈者，士不之助也。”帝曰：<br /><br />&nbsp;&nbsp;&nbsp;&nbsp;“天下之势犹持衡然，此首重则彼尾轻矣。其为我博选士，朕且用之。”石奏：<br /><br />&nbsp;&nbsp;&nbsp;&nbsp;“咸阳令韩辽治兴成渠，渠当咸阳右十八里，左直永丰仓，秦、汉故漕。渠成，<br /><br />&nbsp;&nbsp;&nbsp;&nbsp;起咸阳，抵潼关，三百里无车挽劳，则辕下牛尽可耕，永利秦中矣。”李固言曰：<br /><br />&nbsp;&nbsp;&nbsp;&nbsp;“然恐役非其时，奈何？”帝曰：“以阴阳拘畏乎？苟利于人，朕奚虑哉？”石<br /><br />&nbsp;&nbsp;&nbsp;&nbsp;用韩益判度支案，以赃败。石曰：“臣本以益知财利，不保其贪。”帝曰：“宰<br /><br />&nbsp;&nbsp;&nbsp;&nbsp;相任人，知则用，过则弃，谓之至公。它宰相所用，强蔽其过，此其私也。”<br /><br />&nbsp;&nbsp;&nbsp;&nbsp;三年正月，将朝，骑至亲仁里，狙盗发，射石伤，马逸，盗邀斫之坊门，绝<br /><br />&nbsp;&nbsp;&nbsp;&nbsp;马尾，乃得脱。天子骇愕，遣使者慰抚，赐良药。始命六军卫士二十人从宰相。<br /><br />&nbsp;&nbsp;&nbsp;&nbsp;是日京师震恐，百官造朝才十一。石因卧家固辞位，有诏以中书侍郎平章事为荆<br /><br />&nbsp;&nbsp;&nbsp;&nbsp;南节度使。始，训、注乱，权归阉竖，天子畏浚几不立。石起为相，以身徇国，<br /><br />&nbsp;&nbsp;&nbsp;&nbsp;不恤近幸，张权纲，欲强王室，收威柄。而仇士良疾之，将加害，帝知其然，而<br /><br />&nbsp;&nbsp;&nbsp;&nbsp;未为之，遂罢去。遣日，飨赉都阙，士人恨愤。石让中书侍郎，换检校兵部尚书，<br /><br />&nbsp;&nbsp;&nbsp;&nbsp;它不听。<br /><br />&nbsp;&nbsp;&nbsp;&nbsp;会昌三年，检校司空，徙节河东。会伐潞，诏以太原兵助王逢军榆社。石起<br /><br />&nbsp;&nbsp;&nbsp;&nbsp;横水戌千五百人，令别将杨弁领之。常日军兴，人赐二缣治装，会财匮而给以半，<br /><br />&nbsp;&nbsp;&nbsp;&nbsp;士怨，又促其行，弁乘隙激众以乱，还兵逐石出之。诏以太子少傅分司东都，俄<br /><br />&nbsp;&nbsp;&nbsp;&nbsp;检校吏部尚书，即拜留守。卒，年六十二，赠尚书右仆射。<br /><br />&nbsp;&nbsp;&nbsp;&nbsp;弟福，字能之。大和中，第进士。杨嗣复领剑南，辟幕府。崔郸辅政，兼集<br /><br />&nbsp;&nbsp;&nbsp;&nbsp;贤殿大学士，引为校理。调蓝田尉。后石当国，荐福可任治人，繇监察御史至户<br /><br />&nbsp;&nbsp;&nbsp;&nbsp;部郎中，累历州刺史，进谏议大夫。大中时，党项羌震扰，议者以将臣贪牟产虏<br /><br />&nbsp;&nbsp;&nbsp;&nbsp;怨，议择儒臣治边。乃授福夏绥银节度使，宣宗临轩谕遣。福以善政闻，徙镇郑<br /><br />&nbsp;&nbsp;&nbsp;&nbsp;滑，再迁兵部侍郎，判度支，出为宣武节度使，入迁户部尚书。会蛮侵蜀，诏福<br /><br />&nbsp;&nbsp;&nbsp;&nbsp;持节宣抚，即拜剑南西川节度使，同中书门下平章事。与蛮战败绩，贬蕲王傅，<br /><br />&nbsp;&nbsp;&nbsp;&nbsp;分司东都。<br /><br />&nbsp;&nbsp;&nbsp;&nbsp;僖宗初，以检校尚书左仆射就拜留守，改山南东道节度使。王仙芝寇山南，<br /><br />&nbsp;&nbsp;&nbsp;&nbsp;福团训乡兵，邀险须之。贼不敢入，转略岳、鄂，以逼江陵。节度使杨知温求援<br /><br />&nbsp;&nbsp;&nbsp;&nbsp;于福，乃自将州兵，率沙陀壮骑五百赴之。贼已残江陵郛而闻福至，乃走。以劳<br /><br />&nbsp;&nbsp;&nbsp;&nbsp;检校司空、同中书门下平章事。还朝，以太子太傅卒。<br /><br />&nbsp;&nbsp;&nbsp;&nbsp;李回，字昭度，新兴王德良六世孙，本名躔，字昭回，避武宗讳改焉。长庆<br /><br />&nbsp;&nbsp;&nbsp;&nbsp;中，擢进士第，又策贤良方正异等，辟义成、淮南幕府，稍迁监察御史，累进起<br /><br />&nbsp;&nbsp;&nbsp;&nbsp;居郎。李德裕雅知之。为人强干，所莅无不办。繇职方员外郎判户部案。四迁中<br /><br />&nbsp;&nbsp;&nbsp;&nbsp;书舍人。<br /><br />&nbsp;&nbsp;&nbsp;&nbsp;会昌中，以刑部侍郎兼御史中丞。时方伐刘稹，武宗虑河朔列镇阴相缔以挠<br /><br />&nbsp;&nbsp;&nbsp;&nbsp;兵事，德裕荐回持节往谕何弘敬、王元逵，以“泽潞迩京、洛，非若河北三镇，<br /><br />&nbsp;&nbsp;&nbsp;&nbsp;国家许世以壤地传子孙者。且稹父子无功，悖谊理。上以邢、场⒋湃州与河北<br /><br />&nbsp;&nbsp;&nbsp;&nbsp;比境，用军莫便魏、镇。且王师不欲轻出山东，请公等取三州报天子。”二将听<br /><br />&nbsp;&nbsp;&nbsp;&nbsp;命。又张仲武以幽州兵攻回鹘，而与刘沔不协。回至，谕以大义，仲武释然，即<br /><br />&nbsp;&nbsp;&nbsp;&nbsp;合太原军攻潞。复以回为使，督战至蒲东，王宰、石雄橐K谒道左，回不弛行，<br /><br />&nbsp;&nbsp;&nbsp;&nbsp;顾左右呼直史责破贼限牒，宰等震恐，期六旬取潞，否则死之。未及期三日，贼<br /><br />&nbsp;&nbsp;&nbsp;&nbsp;平。以户部侍郎判户部事。俄进中书侍郎、同中书门下平章事。<br /><br />&nbsp;&nbsp;&nbsp;&nbsp;武宗崩，为山陵使，迁门下侍郎，兼户部尚书。出为剑南西川节度使。以与<br /><br />&nbsp;&nbsp;&nbsp;&nbsp;德裕善，决吴湘狱，时回为中丞，坐不纠`，贬湖南观察使。俄以太子宾客分司<br /><br />&nbsp;&nbsp;&nbsp;&nbsp;东都。给事中还制，谓责回薄，遂贬贺州刺史。徙抚州刺史。卒，大中九年，诏<br /><br />&nbsp;&nbsp;&nbsp;&nbsp;复湖南观察使，赠刑部尚书。<br /><br />&nbsp;&nbsp;&nbsp;&nbsp;赞曰：周之卿士，周、召、毛、原，皆同姓国也。唐宰相以宗室进者九人。<br /><br />&nbsp;&nbsp;&nbsp;&nbsp;林甫奸谀，几亡天下。李程和柔，在位无所发明。其余以材称职，号贤宰相。秦、<br /><br />&nbsp;&nbsp;&nbsp;&nbsp;隋弃亲侮贤，皆二世而灭。周、唐任人不疑，得亲亲用贤之道，飨国长久。呜呼<br /><br />&nbsp;&nbsp;&nbsp;&nbsp;盛欤！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938246);">加入书签</a><a
                        href="938207.html">上一页</a>&larr;<a href="index.html">返回列表</a>&rarr;<a
                            href="938287.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938207.html"; var next_page = "938287.html"; var index_page = "index.html"; var sortid = "9"; var article_id = "14231"; var chapter_id = "938246"; var articlename = "新唐书"; var chaptername = " 卷一百三十一 列传第五十六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>