<!DOCTYPE html>
<html>
<head>
<meta charset="gbk" />
<title>新唐书- 卷一百一十五 列传第四十-在线阅读-哈西文学网</title>
<meta name="keywords" content="欧阳修、宋祁，新唐书， 卷一百一十五 列传第四十全文， 卷一百一十五 列传第四十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百一十五 列传第四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937577.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937577.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十五 列传第四十</h1>
            <div class="link xb">
                <a href="937530.html">上一页</a>&larr;<a href="index.html">返回列表</a>&rarr;<a
                    href="937620.html">下一页</a></div>			
            <div id="BookText">&nbsp;&nbsp;&nbsp;&nbsp;◎狄郝朱<br /><br />&nbsp;&nbsp;&nbsp;&nbsp;狄仁杰，字怀英，并州太原人。为儿时，门人有被害者，吏就诘，众争辨对，<br /><br />&nbsp;&nbsp;&nbsp;&nbsp;仁杰诵书不置，吏让之，答曰：“黄卷中方与圣贤对，何暇偶俗吏语耶？”举明<br /><br />&nbsp;&nbsp;&nbsp;&nbsp;经，调汴州参军。为吏诬诉，黜陟使阎立本召讯，异其才，谢曰：“仲尼称观过<br /><br />&nbsp;&nbsp;&nbsp;&nbsp;知仁，君可谓沧海遗珠矣。”荐授并州法曹参军。亲在河阳，仁杰登太行山，反<br /><br />&nbsp;&nbsp;&nbsp;&nbsp;顾，见白云孤飞，谓左右曰：“吾亲舍其下。”瞻怅久之，云移乃得去。同府参<br /><br />&nbsp;&nbsp;&nbsp;&nbsp;军郑崇质母老且疾，当使绝域。仁杰谓曰：“君可贻亲万里忧乎？”诣长史兰仁<br /><br />&nbsp;&nbsp;&nbsp;&nbsp;基请代行。仁基咨美其谊，时方与司马李孝廉不平，相敕曰：“吾等可少愧矣！”<br /><br />&nbsp;&nbsp;&nbsp;&nbsp;则相待如初，每曰：“狄公之贤，北斗以南，一人而已。”<br /><br />&nbsp;&nbsp;&nbsp;&nbsp;稍迁大理丞，岁中断久狱万七千人，时称平恕。左威卫大将军权善才、右监<br /><br />&nbsp;&nbsp;&nbsp;&nbsp;门中郎将范怀义坐误斧昭陵柏，罪当免，高宗诏诛之。仁杰奏不应死，帝怒曰：<br /><br />&nbsp;&nbsp;&nbsp;&nbsp;“是使我为不孝子，必杀之。”仁杰曰：“汉有盗高庙玉环，文帝欲当之族，张<br /><br />&nbsp;&nbsp;&nbsp;&nbsp;释之廷诤曰：‘假令取长陵一g土，何以加其法？’於是罪止弃市。陛下之法在<br /><br />&nbsp;&nbsp;&nbsp;&nbsp;象魏，固有差等。犯不至死而致之死，何哉？今误伐一柏，杀二臣，后世谓陛下<br /><br />&nbsp;&nbsp;&nbsp;&nbsp;为何如主？”帝意解，遂免死。数日，授侍御史。左司郎中王本立怙宠自肆，仁<br /><br />&nbsp;&nbsp;&nbsp;&nbsp;杰劾奏其恶，有诏原之。仁杰曰：“朝廷借乏贤，如本立者不鲜。陛下惜有罪，<br /><br />&nbsp;&nbsp;&nbsp;&nbsp;亏成法，奈何？臣愿先斥，为群臣戒。”本立抵罪。繇是朝廷肃然。使岐州，亡<br /><br />&nbsp;&nbsp;&nbsp;&nbsp;卒数百剽行人，道不通。官捕系盗党穷讯，而余曹纷纷不能制。仁杰曰：“是其<br /><br />&nbsp;&nbsp;&nbsp;&nbsp;计穷，且为患。”乃明开首原格，出系者，禀而纵之，使相晓，皆自缚归。帝叹<br /><br />&nbsp;&nbsp;&nbsp;&nbsp;其达权宜。<br /><br />&nbsp;&nbsp;&nbsp;&nbsp;迁度支郎中。帝幸汾阳宫，为知顿使。并州长史李冲玄以道出妒女祠，俗<br /><br />&nbsp;&nbsp;&nbsp;&nbsp;言盛服过者，致风雷之变，更发卒数万改驰道。仁杰曰：“天子之行，风伯清尘，<br /><br />&nbsp;&nbsp;&nbsp;&nbsp;雨师洒道，何妒女避邪？”止其役。帝壮之，曰：“真丈夫哉！”出为宁州刺<br /><br />&nbsp;&nbsp;&nbsp;&nbsp;史，抚和戎落，得其欢心，郡人勒碑以颂。入拜冬官侍郎、持节江南巡抚使。吴、<br /><br />&nbsp;&nbsp;&nbsp;&nbsp;楚俗多淫祠，仁杰一禁止，凡毁千七百房，止留夏禹、吴太伯、季札、伍员四祠<br /><br />&nbsp;&nbsp;&nbsp;&nbsp;而已。<br /><br />&nbsp;&nbsp;&nbsp;&nbsp;转文昌右丞，出豫州刺史。时越王兵败，支党余二千人论死。仁杰释其械，<br /><br />&nbsp;&nbsp;&nbsp;&nbsp;密疏曰：“臣欲有所陈，似为逆人申理；不言，且累陛下钦恤意。表成复毁，自<br /><br />&nbsp;&nbsp;&nbsp;&nbsp;不能定。然此皆非本恶，诖误至此。”有诏悉谪戍边。囚出宁州，父老迎劳曰：<br /><br />&nbsp;&nbsp;&nbsp;&nbsp;“狄使君活汝耶！”因相与哭碑下。囚斋三日乃去。至流所，亦为立碑。初，宰<br /><br />&nbsp;&nbsp;&nbsp;&nbsp;相张光辅讨越王。军中恃功，多暴索，仁杰拒之。光辅怒曰：“州将轻元帅邪？”<br /><br />&nbsp;&nbsp;&nbsp;&nbsp;仁杰曰：“乱河南者一越王，公董士三十万以平乱，纵使暴横，使无辜之人咸坠<br /><br />&nbsp;&nbsp;&nbsp;&nbsp;涂炭，是一越王死，百越王生也。且王师之至，民归顺以万计，自缒而下，四面<br /><br />&nbsp;&nbsp;&nbsp;&nbsp;成蹊。奈何纵邀赏之人杀降以为功，冤痛彻天？如得上方斩马剑加君颈，虽死不<br /><br />&nbsp;&nbsp;&nbsp;&nbsp;恨！”光辅还，奏仁杰不逊，左授复州刺史。徙洛州司马。<br /><br />&nbsp;&nbsp;&nbsp;&nbsp;天授二年，以地官侍郎同凤阁鸾台平章事。武后谓曰：“卿在汝南有善政，<br /><br />&nbsp;&nbsp;&nbsp;&nbsp;然有谮卿者，欲知之乎？”谢曰：“陛下以为过，臣当改之；以为无过，臣之幸<br /><br />&nbsp;&nbsp;&nbsp;&nbsp;也。谮者乃不愿知。”后叹其长者。时太学生谒急，后亦报可。仁杰曰：“人君<br /><br />&nbsp;&nbsp;&nbsp;&nbsp;惟生杀柄不以假人，至簿书期会，宜责有司。尚书省决事，左、右丞不句杖，左、<br /><br />&nbsp;&nbsp;&nbsp;&nbsp;右丞相不判徒，况天子乎？学徒取告，丞、簿职耳，若为报可，则胄子数千，凡<br /><br />&nbsp;&nbsp;&nbsp;&nbsp;几诏耶？为定令示之而已。”后纳其言。<br /><br />&nbsp;&nbsp;&nbsp;&nbsp;会为来俊臣所构，捕送制狱。于时，讯反者一问即臣，听减死。俊臣引仁杰<br /><br />&nbsp;&nbsp;&nbsp;&nbsp;置对，答曰：“有周革命，我乃唐臣，反固实。”俊臣乃挺系。其属王德寿以情<br /><br />&nbsp;&nbsp;&nbsp;&nbsp;谓曰：“我意求少迁，公为我引杨执柔为党，公且免死。”仁杰叹曰；“皇天后<br /><br />&nbsp;&nbsp;&nbsp;&nbsp;土，使仁杰为此乎！”即以首触柱，血流沫面。德寿惧而谢。守者浸弛，即丐笔<br /><br />&nbsp;&nbsp;&nbsp;&nbsp;书帛，置褚衣中，好谓吏曰；“方暑，请付家彻絮。”仁杰子光远得书上变，后<br /><br />&nbsp;&nbsp;&nbsp;&nbsp;遣使案视。俊臣命仁杰冠带见使者，私令德寿作谢死表，附使以闻。后乃召见仁<br /><br />&nbsp;&nbsp;&nbsp;&nbsp;杰，谓曰：“承反何耶？”对曰：“不承反，死笞掠矣。”示其表，曰：“无之。”<br /><br />&nbsp;&nbsp;&nbsp;&nbsp;后知代署，因免死。武承嗣屡请诛之，后曰：“命已行，不可返。”时同被诬者<br /><br />&nbsp;&nbsp;&nbsp;&nbsp;凤阁侍郎任知古等七族悉得贷。御史霍献可以首叩殿陛苦争，欲必杀仁杰等，乃<br /><br />&nbsp;&nbsp;&nbsp;&nbsp;贬仁杰彭泽令，邑人为置生祠。<br /><br />&nbsp;&nbsp;&nbsp;&nbsp;万岁通天中，契丹陷冀州，河北震动，擢仁杰为魏州刺史。前刺史惧贼至，<br /><br />&nbsp;&nbsp;&nbsp;&nbsp;驱民保城，修守具。仁杰至，曰：“贼在远，何自疲民？万一虏来，吾自办之，<br /><br />&nbsp;&nbsp;&nbsp;&nbsp;何预若辈？”悉纵就田。虏闻，亦引去，民爱仰之，复为立祠。俄转幽州都督，<br /><br />&nbsp;&nbsp;&nbsp;&nbsp;赐紫袍、龟带，后自制金字十二於袍，以旌其忠。<br /><br />&nbsp;&nbsp;&nbsp;&nbsp;召拜鸾台侍郎，复同凤阁鸾台平章事。时发兵戍疏勒四镇，百姓怨苦。仁杰<br /><br />&nbsp;&nbsp;&nbsp;&nbsp;谏曰：<br /><br />&nbsp;&nbsp;&nbsp;&nbsp;天生四夷，皆在先王封域之外。东距沧海，西隔流沙，北横大漠，南阻五岭，<br /><br />&nbsp;&nbsp;&nbsp;&nbsp;天所以限中外也。自典籍所纪，声教所暨，三代不能至者，国家既已兼之。诗人<br /><br />&nbsp;&nbsp;&nbsp;&nbsp;矜薄伐於太原，化行於江、汉，前代之遐裔，而我之域中，过夏、商远矣。今乃<br /><br />&nbsp;&nbsp;&nbsp;&nbsp;用武荒外，邀功绝域，竭府库之实，以争硗确不毛之地，得其人不足以增赋，获<br /><br />&nbsp;&nbsp;&nbsp;&nbsp;其土不可以耕织。苟求冠带远夷，不务固本安人，此秦皇、汉武之所行也。传曰：<br /><br />&nbsp;&nbsp;&nbsp;&nbsp;“与覆车同轨者未尝安。”此言虽小，可以喻大。<br /><br />&nbsp;&nbsp;&nbsp;&nbsp;臣伏见国家师旅岁出，调度之费狃以浸广，右戍四镇，左屯安东，杼轴空匮，<br /><br />&nbsp;&nbsp;&nbsp;&nbsp;转输不绝，行役既久，怨旷者多。上不是恤，则政不行；政不行，则害气作；害<br /><br />&nbsp;&nbsp;&nbsp;&nbsp;气作，则虫螟生，水旱起矣。方今关东荐饥，蜀汉流亡，江、淮而南，赋敛不息。<br /><br />&nbsp;&nbsp;&nbsp;&nbsp;人不复本，则相率为盗，本根一摇，忧患非浅。所以然者，皆贪功方外，耗竭中<br /><br />&nbsp;&nbsp;&nbsp;&nbsp;国也。昔汉元帝纳贾捐之之谋而罢珠崖，宣帝用魏相之策而弃车师田。贞观中，<br /><br />&nbsp;&nbsp;&nbsp;&nbsp;克平九姓，册拜李思摩为可汗，使统诸部，夷狄叛则伐，降则抚，得推亡固存之<br /><br />&nbsp;&nbsp;&nbsp;&nbsp;义，无远戍劳人之役。今阿史那斛瑟罗，皆阴山贵种，代雄沙漠，若委之四镇，<br /><br />&nbsp;&nbsp;&nbsp;&nbsp;以统诸蕃，建为可汗，遣御寇患，则国家有继绝之美，无转输之苦。损四镇，肥<br /><br />&nbsp;&nbsp;&nbsp;&nbsp;中国，罢安东，实辽西，省军费於远方，并甲兵於要塞，恒、代之镇重，而边州<br /><br />&nbsp;&nbsp;&nbsp;&nbsp;之备丰矣。<br /><br />&nbsp;&nbsp;&nbsp;&nbsp;且王者外宁，容有内危。陛下姑敕边兵谨守备，以逸待劳，则战士力倍；以<br /><br />&nbsp;&nbsp;&nbsp;&nbsp;主御客，则我得其便；坚壁清野，寇无所得。自然深入有颠踬之虑，浅入无虏获<br /><br />&nbsp;&nbsp;&nbsp;&nbsp;之益。不数年，二虏不讨而服矣。<br /><br />&nbsp;&nbsp;&nbsp;&nbsp;又请废安东，复高姓为君长，省江南转饷以息民，不见纳。<br /><br />&nbsp;&nbsp;&nbsp;&nbsp;张易之尝从容问自安计，仁杰曰：“惟劝迎庐陵王可以免祸。”会后欲以武<br /><br />&nbsp;&nbsp;&nbsp;&nbsp;三思为太子，以问宰相，众莫敢对。仁杰曰：“臣观天人未厌唐德。比匈奴犯边，<br /><br />&nbsp;&nbsp;&nbsp;&nbsp;陛下使梁王三思募勇士於市，逾月不及千人。庐陵王代之，不浃日，辄五万。今<br /><br />&nbsp;&nbsp;&nbsp;&nbsp;欲继统，非庐陵王莫可。”后怒，罢议。久之，召谓曰：“朕数梦双陆不胜，何<br /><br />&nbsp;&nbsp;&nbsp;&nbsp;也？”於是，仁杰与王方庆俱在，二人同辞对曰：“双陆不胜，无子也。天其意<br /><br />&nbsp;&nbsp;&nbsp;&nbsp;者以儆陛下乎！且太子，天下本，本一摇，天下危矣。文皇帝身蹈锋镝，勤劳而<br /><br />&nbsp;&nbsp;&nbsp;&nbsp;有天下，传之子孙。先帝寝疾，诏陛下监国。陛下掩神器而取之，十有余年，又<br /><br />&nbsp;&nbsp;&nbsp;&nbsp;欲以三思为后。且姑侄与母子孰亲？陛下立庐陵王，则千秋万岁后常享宗庙；三<br /><br />&nbsp;&nbsp;&nbsp;&nbsp;思立，庙不y姑。”后感悟，即日遣徐彦伯迎庐陵王於房州。王至，后匿王帐中，<br /><br />&nbsp;&nbsp;&nbsp;&nbsp;召见仁杰语庐陵事。仁杰敷请切至，涕下不能止。后乃使王出，曰：“还尔太子！”<br /><br />&nbsp;&nbsp;&nbsp;&nbsp;仁杰降拜顿首，曰：“太子归，未有知者，人言纷纷，何所信？”后然之。更<br /><br />&nbsp;&nbsp;&nbsp;&nbsp;令太子舍龙门。具礼迎还，中外大悦。初，吉顼、李昭德数请还太子，而后意不<br /><br />&nbsp;&nbsp;&nbsp;&nbsp;回，唯仁杰每以母子天性为言，后虽忮忍，不能无感，故卒复唐嗣。<br /><br />&nbsp;&nbsp;&nbsp;&nbsp;寻拜纳言，兼右肃政御史大夫。突厥入赵、定，杀掠甚众，诏仁杰为河北道<br /><br />&nbsp;&nbsp;&nbsp;&nbsp;行军元帅，假以便宜。突厥尽杀所得男女万计，由五回道去，仁杰追不能逮。更<br /><br />&nbsp;&nbsp;&nbsp;&nbsp;拜河北安抚大使。时民多胁从於贼，贼已去，惧诛，逃匿。仁杰上疏曰：“议者<br /><br />&nbsp;&nbsp;&nbsp;&nbsp;以为虏入寇，始明人之逆顺，或迫胁，或愿从，或受伪官，或为招慰。诚以山东<br /><br />&nbsp;&nbsp;&nbsp;&nbsp;之人重气，一往死不为悔。比缘军兴，调发烦重，伤破家产，剔屋卖田，人不为<br /><br />&nbsp;&nbsp;&nbsp;&nbsp;售。又官吏侵渔，州县科役，督趣鞭笞，情危事迫，不循礼义，投迹犬羊，以图<br /><br />&nbsp;&nbsp;&nbsp;&nbsp;赊死，此君子所愧，而小人之常。民犹水也，壅则为渊，疏则为川，通塞随流，<br /><br />&nbsp;&nbsp;&nbsp;&nbsp;岂有常性。昔董卓之乱，神器播越，卓已诛禽，部曲无赦，故事穷变生，流毒京<br /><br />&nbsp;&nbsp;&nbsp;&nbsp;室。此由恩不溥洽，失在机先。今负罪之伍，潜窜山泽，赦之则出，不赦则狂。<br /><br />&nbsp;&nbsp;&nbsp;&nbsp;山东群盗，缘兹聚结。故臣以为边鄙暂警不足忧，中土不宁可为虑也。夫持大国<br /><br />&nbsp;&nbsp;&nbsp;&nbsp;者不可以小治，事广者不可以细分。人主所务，弗检常法。愿曲赦河北，一不问<br /><br />&nbsp;&nbsp;&nbsp;&nbsp;罪。”诏可。<br /><br />&nbsp;&nbsp;&nbsp;&nbsp;还，除内史。后幸三阳宫，王公皆从，独赐仁杰第一区，眷礼卓异，时无辈<br /><br />&nbsp;&nbsp;&nbsp;&nbsp;者。是时李楷固、骆务整讨契丹，克之，献俘含枢殿，后大悦。二人者，本契丹<br /><br />&nbsp;&nbsp;&nbsp;&nbsp;李尽忠部将，尽忠入寇，楷固等数挫王师，后降，有司请论如法。仁杰称其骁勇<br /><br />&nbsp;&nbsp;&nbsp;&nbsp;可任，若贷死，必感恩纳节，可以责功。至是凯旋，后举酒属仁杰，赏其知人。<br /><br />&nbsp;&nbsp;&nbsp;&nbsp;授楷固左玉钤卫大将军、燕国公，赐姓武；务整右武威卫将军。<br /><br />&nbsp;&nbsp;&nbsp;&nbsp;后将造浮屠大像，度费数百万，官不能足，更诏天下僧日施一钱助之。仁杰<br /><br />&nbsp;&nbsp;&nbsp;&nbsp;谏曰：“工不役鬼，必在役人；物不天降，终由地出。不损百姓，且将何求？今<br /><br />&nbsp;&nbsp;&nbsp;&nbsp;边垂未宁，宜宽征镇之纾省不急之务。就令顾作，以济穷人，既失农时，是<br /><br />&nbsp;&nbsp;&nbsp;&nbsp;为弃本。且无官助，理不得成。既费官财，又竭人力，一方有难，何以救之？”<br /><br />&nbsp;&nbsp;&nbsp;&nbsp;后由是罢役。<br /><br />&nbsp;&nbsp;&nbsp;&nbsp;圣历三年卒，年七十一。赠文昌右相，谥曰文惠。仁杰所荐进，若张柬之、<br /><br />&nbsp;&nbsp;&nbsp;&nbsp;桓彦范、敬晖、姚崇等，皆为中兴名臣。始居母丧，有白鹊驯扰之祥。中宗即位，<br /><br />&nbsp;&nbsp;&nbsp;&nbsp;追赠司空。睿宗又封梁国公。子光嗣、景晖。<br /><br />&nbsp;&nbsp;&nbsp;&nbsp;光嗣，圣历初，为司府丞。武后诏宰相各举尚书郎一人，仁杰荐光嗣，由是<br /><br />&nbsp;&nbsp;&nbsp;&nbsp;拜地官员外郎，以称职闻。后曰：“祁奚内举，果得人。”历淄、许、贝三州刺<br /><br />&nbsp;&nbsp;&nbsp;&nbsp;史。母丧，夺为太府少卿，固让，睿宗嘉其诚，许之。累迁扬州长史，以罪贬歙<br /><br />&nbsp;&nbsp;&nbsp;&nbsp;州别驾，卒。<br /><br />&nbsp;&nbsp;&nbsp;&nbsp;景晖，官魏州司功参军，贪暴为虐，民苦之，因共毁其父生祠，不复奉。至<br /><br />&nbsp;&nbsp;&nbsp;&nbsp;元和中，田弘正镇魏博，始奏葺之，血食不绝。族孙兼谟。<br /><br />&nbsp;&nbsp;&nbsp;&nbsp;兼谟字汝谐，及进士第。辟襄阳使府，刚正有祖风。令狐楚执政，荐授左拾<br /><br />&nbsp;&nbsp;&nbsp;&nbsp;遗，数上书言事。历刑部郎中、蕲邓郑三州刺史。岁旱饥，发粟赈济，民人不流<br /><br />&nbsp;&nbsp;&nbsp;&nbsp;徙。改苏州，以治最，擢给事中。左藏史盗度支缣帛，文宗以经赦诏勿治，兼谟<br /><br />&nbsp;&nbsp;&nbsp;&nbsp;封还诏书，帝问之，对曰：“典史犯赃，不可免。”帝曰：“朕已赦其长官，吏<br /><br />&nbsp;&nbsp;&nbsp;&nbsp;亦宜宥，与其失信，宁失罪人。”既而曰：“后或事有不可，勿以还诏为惮。”<br /><br />&nbsp;&nbsp;&nbsp;&nbsp;迁御史中丞。帝曰：“御史台朝廷纲纪，一台正，则朝廷治，朝廷正，则天下治。<br /><br />&nbsp;&nbsp;&nbsp;&nbsp;畏忌顾望，则职业废矣。卿，梁公后，当嗣家声，不可不慎。”兼谟顿首谢。江<br /><br />&nbsp;&nbsp;&nbsp;&nbsp;西观察使吴士矩加给其军，擅用上供钱数十万。兼谟劾奏：“观察使为陛下守土，<br /><br />&nbsp;&nbsp;&nbsp;&nbsp;宣国诏条，知临戎赏士，州有定数，而与夺由己，贻弊一方，为诸道觖望，请付<br /><br />&nbsp;&nbsp;&nbsp;&nbsp;有司治罪。”士矩繇是贬蔡州别驾。历兵部侍郎、河东节度使。还为尚书左丞。<br /><br />&nbsp;&nbsp;&nbsp;&nbsp;武宗子岘封益王，命兼谟为傅。俄领天平节度使，辞疾，以秘书监归洛阳，迁东<br /><br />&nbsp;&nbsp;&nbsp;&nbsp;都留守，卒。<br /><br />&nbsp;&nbsp;&nbsp;&nbsp;郝处俊，安州安陆人。父相贵，因隋乱，与妇翁许绍据峡州，归国，拜滁州<br /><br />&nbsp;&nbsp;&nbsp;&nbsp;刺史，封甑山县公。处俊甫十岁而孤，故吏归千缣R之，已能让不受。及长，好<br /><br />&nbsp;&nbsp;&nbsp;&nbsp;学，嗜《汉书》，崖略暗诵。贞观中，第进士，解褐著作佐郎，袭父爵。兄弟友<br /><br />&nbsp;&nbsp;&nbsp;&nbsp;睦，事诸舅谨甚。再转滕王友，耻为王府属，弃官去。久之，召拜太子司议郎，<br /><br />&nbsp;&nbsp;&nbsp;&nbsp;累迁吏部侍郎。高丽叛，诏李尬纸道大总管，处俊副之。师入虏境，未阵，<br /><br />&nbsp;&nbsp;&nbsp;&nbsp;贼遽至，举军危骇。处俊方据胡床，体胖，安餐乾L不顾，密畀料精锐击之，虏<br /><br />&nbsp;&nbsp;&nbsp;&nbsp;却，众壮其谋。<br /><br />&nbsp;&nbsp;&nbsp;&nbsp;入拜东台侍郎。时浮屠卢伽逸多治丹，曰：“可以续年。”高宗欲遂饵之，<br /><br />&nbsp;&nbsp;&nbsp;&nbsp;处俊谏曰：“短固有命，异方之剂，安得轻服哉？昔先帝诏浮屠那罗迩娑寐案<br /><br />&nbsp;&nbsp;&nbsp;&nbsp;其方书为秘剂，取灵花怪石，历岁乃能就。先帝饵之，俄而大渐，上医不知所为。<br /><br />&nbsp;&nbsp;&nbsp;&nbsp;群臣请显戮其人，议者以为取笑夷狄，故法不得行。前鉴不远，惟陛下深察。”<br /><br />&nbsp;&nbsp;&nbsp;&nbsp;帝纳其言，第拜卢伽逸多为怀化大将军，进处俊同东西台三品。<br /><br />&nbsp;&nbsp;&nbsp;&nbsp;咸亨初，幸东都，皇太子监国，诸宰相皆留，而处俊独从。帝尝曰：“王者<br /><br />&nbsp;&nbsp;&nbsp;&nbsp;无外，何为守御？而重门击柝，庸待不虞邪？我尝疑秦法为宽，荆轲匹夫耳，匕<br /><br />&nbsp;&nbsp;&nbsp;&nbsp;首窃发，群臣皆荷戟侍，莫敢拒，岂非习慢使然？”处俊对曰：“此乃法急耳。<br /><br />&nbsp;&nbsp;&nbsp;&nbsp;秦法，辄升殿者，夷三族。人皆惧族，安有敢拒邪？魏曹操著令曰；‘京城有变，<br /><br />&nbsp;&nbsp;&nbsp;&nbsp;九卿各守其府。’后严才乱，与徒数十人攻左掖门，操登铜爵台望之，无敢救者。<br /><br />&nbsp;&nbsp;&nbsp;&nbsp;时王为奉常，闻变，召车骑未至，领官属步至宫门。操曰；‘彼来者，必王<br /><br />&nbsp;&nbsp;&nbsp;&nbsp;乎！’此由察变识几，故冒法赴难。向若拘常，则遂成祸矣。故王者设法不可<br /><br />&nbsp;&nbsp;&nbsp;&nbsp;急，亦不可慢。《诗》曰‘不懈于位，人之攸I’，仁也；‘式遏寇虐，无俾作<br /><br />&nbsp;&nbsp;&nbsp;&nbsp;慝’，刑也。《书》曰‘高明柔克，沈潜刚克’，中道也。”帝曰：“善。”<br /><br />&nbsp;&nbsp;&nbsp;&nbsp;转中书侍郎，监国史。初，显庆中，令狐德薄⒘踟分撰国史，其后许敬<br /><br />&nbsp;&nbsp;&nbsp;&nbsp;宗复加绪次。帝恨敬宗所纪失实，更命宰相刊正，且曰：“朕昔从幸未央宫，辟<br /><br />&nbsp;&nbsp;&nbsp;&nbsp;仗既过，有横刀伏草中者，先帝敛辔却，谓朕曰；‘事发，当死者数十人，汝可<br /><br />&nbsp;&nbsp;&nbsp;&nbsp;命出之。’史臣惟叙此为实。”处俊曰：“先帝仁恩溥博，类非一。臣之弟处杰<br /><br />&nbsp;&nbsp;&nbsp;&nbsp;被择供奉，时有三卫误拂御衣者，惧甚。先帝曰：‘左右无御史，我不汝罪。’”<br /><br />&nbsp;&nbsp;&nbsp;&nbsp;帝曰：“此史臣应载。”处俊乃表左史李仁实欲删整伪辞，会仁实死而止。<br /><br />&nbsp;&nbsp;&nbsp;&nbsp;上元初，帝观T翔鸾阁，时赤县与太常音技分东西朋，帝诏雍王贤主东，周<br /><br />&nbsp;&nbsp;&nbsp;&nbsp;王显主西，因以角胜，处俊曰：“礼所以示童子无诳者，恐其欺诈之心生也。二<br /><br />&nbsp;&nbsp;&nbsp;&nbsp;王春秋少，意操未定，乃公朋造党使相夸，彼俳儿优子，言辞无度，争负胜，相<br /><br />&nbsp;&nbsp;&nbsp;&nbsp;讥诮，非所以导仁义，示雍和也。”帝遽止，叹曰：“处俊远识，非众臣所逮。”<br /><br />&nbsp;&nbsp;&nbsp;&nbsp;迁中书令，兼太子宾客，检校兵部尚书。<br /><br />&nbsp;&nbsp;&nbsp;&nbsp;帝多疾，欲逊位武后，处俊谏曰：“天子治阳道，后治阴德，然则帝与后犹<br /><br />&nbsp;&nbsp;&nbsp;&nbsp;日之与月，阳之与阴，各有所主，不相夺也。若失其序，上谪见于天，下降灾诸<br /><br />&nbsp;&nbsp;&nbsp;&nbsp;人。昔魏文帝著令，帝崩，不许皇后临朝。今陛下奈何欲身传位天后乎？天下者，<br /><br />&nbsp;&nbsp;&nbsp;&nbsp;高祖、太宗之天下，非陛下之天下，正应谨守宗庙，传之子孙，不宜持国与人，<br /><br />&nbsp;&nbsp;&nbsp;&nbsp;以丧厥家。”中书侍郎李义琰曰：“处俊言可从，惟陛下不疑。”事遂沮。又兼<br /><br />&nbsp;&nbsp;&nbsp;&nbsp;太子左庶子，拜侍中，罢为太子少保。开耀元年卒，年七十五。赠开府仪同三司、<br /><br />&nbsp;&nbsp;&nbsp;&nbsp;荆州大都督。帝哀叹其忠，举哀光顺门，祭以少牢，赙绢布八百段、米粟八百石，<br /><br />&nbsp;&nbsp;&nbsp;&nbsp;诏百官赴哭，官庀葬事。子北叟固辞，未听。裴炎为白帝曰：“处俊阽死，诿臣<br /><br />&nbsp;&nbsp;&nbsp;&nbsp;曰；‘生无益于国，死无烦费，凡诏赐，愿一罢之。’”帝闻恻然，答其意，止<br /><br />&nbsp;&nbsp;&nbsp;&nbsp;赙物而已。<br /><br />&nbsp;&nbsp;&nbsp;&nbsp;处俊资约素，土木形骸，然临事敢言，自秉政，在帝前议论谆谆，必傅经义，<br /><br />&nbsp;&nbsp;&nbsp;&nbsp;凡所规献，得大臣体。武后虽忌之，以其操履无玷，不能害。与舅许圉师同里，<br /><br />&nbsp;&nbsp;&nbsp;&nbsp;俱宦达；乡人田氏、彭氏以高赀显。故江、淮间为语曰：“贵如郝、许，富如田、<br /><br />&nbsp;&nbsp;&nbsp;&nbsp;彭。”<br /><br />&nbsp;&nbsp;&nbsp;&nbsp;孙象贤，垂拱中，为太子通事舍人，后素衔处俊，故因事诛之。临刑，极骂<br /><br />&nbsp;&nbsp;&nbsp;&nbsp;乃死，后怒，令离磔其尸，斫夷祖、父棺冢。自是讫后世，将刑人，必先以木丸<br /><br />&nbsp;&nbsp;&nbsp;&nbsp;窒口云。<br /><br />&nbsp;&nbsp;&nbsp;&nbsp;朱敬则，字少连，亳州永城人。以孝义世被旌显，一门六阙相望。敬则志尚<br /><br />&nbsp;&nbsp;&nbsp;&nbsp;恢博，好学，重节义然诺，善与人交，振其急难，不责报於人。与左史江融、左<br /><br />&nbsp;&nbsp;&nbsp;&nbsp;仆射魏元忠善。咸亨中，高宗闻其名，召见，异之，为中书令李敬玄所毁，故授<br /><br />&nbsp;&nbsp;&nbsp;&nbsp;洹水尉。久之，除右补阙。<br /><br />&nbsp;&nbsp;&nbsp;&nbsp;初，武后称制，天下颇流言，遂开告密罗织之路，兴大狱，诛将相大臣。至<br /><br />&nbsp;&nbsp;&nbsp;&nbsp;是，已革命，事益宁。敬则谏曰：<br /><br />&nbsp;&nbsp;&nbsp;&nbsp;臣闻李斯之相秦也，行申、商之法，重刑名之家，杜私门；张公室；弃无用<br /><br />&nbsp;&nbsp;&nbsp;&nbsp;之费，损不急之官；惜日爱功，亟战疾耕。既庶而富，遂屠诸侯。此救弊之术也。<br /><br />&nbsp;&nbsp;&nbsp;&nbsp;故曰：“刻薄可施子进趋，变诈可陈於攻战。”天下已平，故可易之以宽简，润<br /><br />&nbsp;&nbsp;&nbsp;&nbsp;之以淳和。秦乃不然，淫虐滋甚，往而不反，卒至土崩。此不知变之祸也。<br /><br />&nbsp;&nbsp;&nbsp;&nbsp;陆贾、叔孙通事汉祖，当荥阳、成皋间，粮饷穷，智勇困，未尝敢开一说，<br /><br />&nbsp;&nbsp;&nbsp;&nbsp;效一奇，唯进豪猾贪暴之人。及区宇适定，乃陈《诗》、《书》，说礼、乐，开<br /><br />&nbsp;&nbsp;&nbsp;&nbsp;王道。高帝忿然曰：“吾以马上得之，安事《诗》、《书》？”对曰：“马上得<br /><br />&nbsp;&nbsp;&nbsp;&nbsp;之，可马上治之乎？”帝默然。於是贾著《新语》，通定礼仪。此知变之善也。<br /><br />&nbsp;&nbsp;&nbsp;&nbsp;向若高帝斥二子，置《诗》、《书》，重攻战，尊首级，则复道争功，拔剑击柱，<br /><br />&nbsp;&nbsp;&nbsp;&nbsp;晷漏之不保，何十二帝二百年乎？故曰：仁义者，圣人之蘧庐；礼者，先王之陈<br /><br />&nbsp;&nbsp;&nbsp;&nbsp;迹。祠祝毕，刍狗捐；淳精流，糟粕弃。仁义尚尔，况其轻乎？<br /><br />&nbsp;&nbsp;&nbsp;&nbsp;国家自文明以来，天地草昧，内则流言，外则构难。故不设钩距，无以顺人；<br /><br />&nbsp;&nbsp;&nbsp;&nbsp;不切刑罚，无以息暴。於是置神器，开告端，故能不出房闱，而天下晏然易主矣。<br /><br />&nbsp;&nbsp;&nbsp;&nbsp;臣闻急趋者无善迹，促柱者无和声；拯溺不规行，疗饥不鼎食。即向时秘策，今<br /><br />&nbsp;&nbsp;&nbsp;&nbsp;之刍狗也。愿鉴秦、汉之失，考时事之宜，毁蘧庐，遗糟粕；下宽大之令，流旷<br /><br />&nbsp;&nbsp;&nbsp;&nbsp;荡之泽，去萋斐之角牙，顿奸险之芒刃，塞罗织之妄源，扫朋党之险迹，旷然使<br /><br />&nbsp;&nbsp;&nbsp;&nbsp;天下更始，岂不乐哉！<br /><br />&nbsp;&nbsp;&nbsp;&nbsp;后善其言。迁正谏大夫，兼修国史。乃请高史官选，以求名才。侍中韦安石<br /><br />&nbsp;&nbsp;&nbsp;&nbsp;尝阅其稿史，叹曰：“董狐何以加！世人不知史官权重宰相，宰相但能制生人，<br /><br />&nbsp;&nbsp;&nbsp;&nbsp;史官兼制生死，古之圣君贤臣所以畏惧者也。”时赋敛繁重，民多荡析，后数召<br /><br />&nbsp;&nbsp;&nbsp;&nbsp;入禁中访失得，进同凤阁鸾台平章事。张易之构魏元忠、张说，欲诛之，无敢言<br /><br />&nbsp;&nbsp;&nbsp;&nbsp;者。敬则独奏曰：“元忠、说秉心忠一，而所坐无名，杀之失天下望。”乃得不<br /><br />&nbsp;&nbsp;&nbsp;&nbsp;死。<br /><br />&nbsp;&nbsp;&nbsp;&nbsp;以老疾还政事，俄改成均祭酒、冬官侍郎。易之等集名儒撰《三教珠英》，<br /><br />&nbsp;&nbsp;&nbsp;&nbsp;又绘武三思、李峤，苏味道、李迥秀、王绍宗等十八人像以为图，欲引敬则，固<br /><br />&nbsp;&nbsp;&nbsp;&nbsp;辞不与，世洁其为人。出为郑州刺史，遂致仕。侍御史冉祖雍诬奏与王同皎善，<br /><br />&nbsp;&nbsp;&nbsp;&nbsp;贬涪州刺史。既明其非罪，改庐州。代还，无淮南一物，所乘止一马，子曹步从<br /><br />&nbsp;&nbsp;&nbsp;&nbsp;以归。卒年七十五。<br /><br />&nbsp;&nbsp;&nbsp;&nbsp;敬则与三从昆弟居四十年，赀产无异。及执政，每以用人为先，细务不省也。<br /><br />&nbsp;&nbsp;&nbsp;&nbsp;岭表蛮叛，以裴怀古有文武才，用为桂州都督，蛮服其威惠，相率降。荐魏知古<br /><br />&nbsp;&nbsp;&nbsp;&nbsp;为凤阁舍人，张思敬为右史，皆称职。初，二张权宠盛，敬则密谓敬晖曰：“公<br /><br />&nbsp;&nbsp;&nbsp;&nbsp;若假太子令，举北军诛易之兄弟，两飞骑力耳。”晖卒用其策。始崔实、仲长统、<br /><br />&nbsp;&nbsp;&nbsp;&nbsp;王朗、曹茁鄯饨ǎ指秦为失，敬则以为秦、汉世礼义陵迟，不可复用周制封诸<br /><br />&nbsp;&nbsp;&nbsp;&nbsp;侯，著论明之，儒者以为知言。<br /><br />&nbsp;&nbsp;&nbsp;&nbsp;睿宗嗣位，尝曰：“神龙以来，忠於本朝者，李多祚、王同w、韦月将、<br /><br />&nbsp;&nbsp;&nbsp;&nbsp;燕钦融并褒复矣，尚有遗者耶？”刘幽求曰：“朱敬则忠正义烈，天下所推，往<br /><br />&nbsp;&nbsp;&nbsp;&nbsp;为宗楚客、冉祖雍等所诬，谪守刺史。长安中，尝语臣曰：‘相王必受命，当悉<br /><br />&nbsp;&nbsp;&nbsp;&nbsp;心事之。’及韦氏干纪，臣遂见危赴难。虽天诱其衷，亦敬则启之。”於是追赠<br /><br />&nbsp;&nbsp;&nbsp;&nbsp;秘书监，谥曰元。<br /><br />&nbsp;&nbsp;&nbsp;&nbsp;敬则兄仁轨，字德容，隐居养亲。常诲子弟曰：“终身让路，不枉百步；终<br /><br />&nbsp;&nbsp;&nbsp;&nbsp;身让畔，不失一段。”有赤乌、白鹊栖所居树，按察使赵承恩表其异。及卒，郭<br /><br />&nbsp;&nbsp;&nbsp;&nbsp;山痢⒃卑肭А⑽褐古共谥为孝友先生。<br /><br />&nbsp;&nbsp;&nbsp;&nbsp;赞曰：武后乘唐中衰，操杀生柄，劫制天下而攘神器。仁杰蒙耻奋忠，以权<br /><br />&nbsp;&nbsp;&nbsp;&nbsp;大谋，引张柬之等，卒复唐室，功盖一时，人不及知。故唐吕温颂之曰：“取日<br /><br />&nbsp;&nbsp;&nbsp;&nbsp;虞渊，洗光咸池。潜授五龙，夹之以飞。”世以为名言。方高宗举天下将以禅后，<br /><br />&nbsp;&nbsp;&nbsp;&nbsp;处俊固争，不使妻乘夫，阴反阳，至奸人衔怨，仇h以逞。盖所谓谊形於主耶。<br /><br />&nbsp;&nbsp;&nbsp;&nbsp;敬则一谏，而罗织之狱衰，时而后言者欤！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937577);">加入书签</a><a
                        href="937530.html">上一页</a>&larr;<a href="index.html">返回列表</a>&rarr;<a
                            href="937620.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937530.html"; var next_page = "937620.html"; var index_page = "index.html"; var sortid = "9"; var article_id = "14231"; var chapter_id = "937577"; var articlename = "新唐书"; var chaptername = " 卷一百一十五 列传第四十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>