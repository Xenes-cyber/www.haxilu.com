<!DOCTYPE html>
<html>
<head>
<meta charset="gbk" />
<title>新唐书- 卷一百一十七 列传第四十二-在线阅读-哈西文学网</title>
<meta name="keywords" content="欧阳修、宋祁，新唐书， 卷一百一十七 列传第四十二全文， 卷一百一十七 列传第四十二在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百一十七 列传第四十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937667.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937667.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十七 列传第四十二</h1>
            <div class="link xb">
                <a href="937620.html">上一页</a>&larr;<a href="index.html">返回列表</a>&rarr;<a
                    href="937709.html">下一页</a></div>			
            <div id="BookText">&nbsp;&nbsp;&nbsp;&nbsp;◎裴刘魏李吉<br /><br />&nbsp;&nbsp;&nbsp;&nbsp;裴炎，字子隆，绛州闻喜人。宽厚，寡言笑，有奇节。补弘文生，休龋<br /><br />&nbsp;&nbsp;&nbsp;&nbsp;它生或出游，炎读书不废。有司欲荐状，以业未就，辞不举，服勤十年，尤通《<br /><br />&nbsp;&nbsp;&nbsp;&nbsp;左氏春秋》。举明经及第。补濮州司仓参军，历御史、起居舍人，浸迁黄门侍郎。<br /><br />&nbsp;&nbsp;&nbsp;&nbsp;调露二年，同中书门下三品。进拜侍中。高宗幸东都，留皇太子京师，以炎调护。<br /><br />&nbsp;&nbsp;&nbsp;&nbsp;帝不豫，太子监国，诏炎与刘齐贤、郭正一於东宫平章政事，及大渐，受遗辅太<br /><br />&nbsp;&nbsp;&nbsp;&nbsp;子，是为中宗。改中书令。旧，宰相议事门下省，号政事堂，长孙无忌以司空、<br /><br />&nbsp;&nbsp;&nbsp;&nbsp;房玄龄以仆射、魏徵以太子太师皆知门下省事，至炎，以中书令执政事笔，故徙<br /><br />&nbsp;&nbsp;&nbsp;&nbsp;政事堂於中书省。<br /><br />&nbsp;&nbsp;&nbsp;&nbsp;中宗欲以后父韦玄贞为侍中及授乳媪子五品官，炎固执不从，帝怒曰：“我<br /><br />&nbsp;&nbsp;&nbsp;&nbsp;意让国与玄贞，岂不可？何惜侍中邪？”炎惧，因与武后谋废帝。后命炎洎刘t<br /><br />&nbsp;&nbsp;&nbsp;&nbsp;之率羽林将军程务挺、张虔勖勒兵入宫，宣太后令，扶帝下殿，帝曰：“我何罪？”<br /><br />&nbsp;&nbsp;&nbsp;&nbsp;后曰：“以天下与玄贞，安得无罪？”乃废帝为卢陵王，更立豫王为皇帝。以定<br /><br />&nbsp;&nbsp;&nbsp;&nbsp;策功，封永清县男。<br /><br />&nbsp;&nbsp;&nbsp;&nbsp;后已持政，稍自肆，於是武承嗣请立七庙，追王其先，炎谏曰：“太后天下<br /><br />&nbsp;&nbsp;&nbsp;&nbsp;母，以盛德临朝，宜存至公，不容追王祖考，示自私。且独不见吕氏事乎！”后<br /><br />&nbsp;&nbsp;&nbsp;&nbsp;曰：“吕氏之王，权属生人，今追崇先世，在亡迹异，安得同哉！”炎曰：“蔓<br /><br />&nbsp;&nbsp;&nbsp;&nbsp;草难图，渐不可长。”后不悦而罢。承嗣又讽太后诛韩王元嘉、鲁王灵夔，以绝<br /><br />&nbsp;&nbsp;&nbsp;&nbsp;宗室望，刘t之、韦仁约畏默不敢言，炎独固争，后愈衔怒。未几，赐爵河东县<br /><br />&nbsp;&nbsp;&nbsp;&nbsp;侯。<br /><br />&nbsp;&nbsp;&nbsp;&nbsp;豫王虽为帝，未尝省天下事。炎谋乘太后出游龙门，以兵执之，还政天子。<br /><br />&nbsp;&nbsp;&nbsp;&nbsp;会久雨，太后不出而止。徐敬业兵兴，后议讨之，炎曰：“天子年长矣，不豫政，<br /><br />&nbsp;&nbsp;&nbsp;&nbsp;故竖子有辞。今若复子明辟，贼不讨而解。”御史崔曰：“炎受顾托，身总大<br /><br />&nbsp;&nbsp;&nbsp;&nbsp;权，闻乱不讨，乃请太后归政，此必有异图。”后乃捕炎送诏狱，遣御史大夫骞<br /><br />&nbsp;&nbsp;&nbsp;&nbsp;味道、御史鱼承晔参鞫之。凤阁侍郎胡元范曰：“炎社稷臣，有功於国，悉心事<br /><br />&nbsp;&nbsp;&nbsp;&nbsp;上，天下所知，臣明其不反。”纳言刘齐贤、左卫率蒋俨继辨之，后曰：“炎反<br /><br />&nbsp;&nbsp;&nbsp;&nbsp;有端，顾卿未知耳。”元范、齐贤曰：“若炎反，臣辈亦反矣。”后曰：“朕知<br /><br />&nbsp;&nbsp;&nbsp;&nbsp;炎反，卿辈不反。”遂斩于都亭驿。<br /><br />&nbsp;&nbsp;&nbsp;&nbsp;炎被劾，或勉其逊辞，炎曰：“宰相下狱，理不可全。”卒不折节，籍其家，<br /><br />&nbsp;&nbsp;&nbsp;&nbsp;无儋石之赢。初，炎见裴行俭破突厥有功，沮薄之，乃斩降虏阿史那伏念等五十<br /><br />&nbsp;&nbsp;&nbsp;&nbsp;余人，议者恨其u克，且使国家失信四夷，以为阴祸有知云。睿宗立，赠太尉、<br /><br />&nbsp;&nbsp;&nbsp;&nbsp;益州大都督，谥曰忠。<br /><br />&nbsp;&nbsp;&nbsp;&nbsp;元范者，申州义阳人。介廉有才，以炎故，流死`州。<br /><br />&nbsp;&nbsp;&nbsp;&nbsp;炎从子葡取葡任垂冢推荫为太仆丞。炎死，坐流岭南。上变求面陈得失，<br /><br />&nbsp;&nbsp;&nbsp;&nbsp;后召见，盛气待之，曰：“炎谋反，法当诛，尚何道？”葡榷栽唬骸氨菹绿萍<br /><br />&nbsp;&nbsp;&nbsp;&nbsp;妇，身荷先帝顾命，今虽临朝，当责任大臣，须东宫年就德成，复子明辟，奈何<br /><br />&nbsp;&nbsp;&nbsp;&nbsp;遽王诸武、斥宗室？炎为唐忠臣，而戮逮子孙，海内愤怨。臣愚谓陛下宜还太子<br /><br />&nbsp;&nbsp;&nbsp;&nbsp;东宫，罢诸武权。不然，豪桀乘时而动，不可不惧！”后怒，命曳出，杖之朝堂，<br /><br />&nbsp;&nbsp;&nbsp;&nbsp;长流州。<br /><br />&nbsp;&nbsp;&nbsp;&nbsp;岁余，逃归，为吏迹捕，流北庭。无复名检，专居贿，五年至数千万。娶降<br /><br />&nbsp;&nbsp;&nbsp;&nbsp;胡女为妻，妻有黄金、骏马、牛羊，以财自雄。养客数百人。自北庭属京师，多<br /><br />&nbsp;&nbsp;&nbsp;&nbsp;其客，候朝廷事，闻知十常七八。时补阙李秦授为武后谋曰：“谶言‘代武者刘’，<br /><br />&nbsp;&nbsp;&nbsp;&nbsp;刘无强姓，殆流人乎？今大臣流放者数万族，使之叶乱，社稷忧也。”后谓然，<br /><br />&nbsp;&nbsp;&nbsp;&nbsp;夜拜秦授考功员外郎，分走使者，赐墨诏，慰安流人，实命杀之。葡惹爸，以<br /><br />&nbsp;&nbsp;&nbsp;&nbsp;橐驼载金币、宾客奔突厥。行未远，都护遣兵追之，与格斗，为所执。械系狱，<br /><br />&nbsp;&nbsp;&nbsp;&nbsp;以状闻。会武后度流人已诛，畏天下姗诮，更遣使者安抚十道，以好言自解释曰：<br /><br />&nbsp;&nbsp;&nbsp;&nbsp;“前使使慰安有罪，而不晓朕意，擅诛杀，残忍不道，朕甚自咎。今流人存者一<br /><br />&nbsp;&nbsp;&nbsp;&nbsp;切纵还。”繇是葡鹊貌凰馈<br /><br />&nbsp;&nbsp;&nbsp;&nbsp;中宗复位，求炎后，授先太子詹事丞。迁秦、桂、广三州都督。坐累且诛，<br /><br />&nbsp;&nbsp;&nbsp;&nbsp;赖宰相张说右之，免官。久乃擢范阳节度使，太原、京兆尹。以京师官冗，奏罢<br /><br />&nbsp;&nbsp;&nbsp;&nbsp;畿县员外及试官。进工部尚书。年八十六，以东京留守累封翼城县公，卒官下。<br /><br />&nbsp;&nbsp;&nbsp;&nbsp;刘t之，字希美，常州晋陵人。父子翼，字小心，在隋为著作郎。峭直有行，<br /><br />&nbsp;&nbsp;&nbsp;&nbsp;尝面折僚友短，退无馀訾。李伯药曰；“子翼詈人，人都不憾。”贞观初，召之，<br /><br />&nbsp;&nbsp;&nbsp;&nbsp;辞以母老，诏许终养。江南道巡察使李袭誉嘉其孝，表所居为孝慈里。母已丧，<br /><br />&nbsp;&nbsp;&nbsp;&nbsp;召拜吴王府功曹参军，终著作郎、弘文馆直学士。<br /><br />&nbsp;&nbsp;&nbsp;&nbsp;t之少与孟利贞、高智周、郭正一俱以文辞称，号“刘孟高郭”，并直昭文<br /><br />&nbsp;&nbsp;&nbsp;&nbsp;馆。俄迁右史、弘文馆直学士。上元中，与元万顷等偕召入禁中，论次新书凡千<br /><br />&nbsp;&nbsp;&nbsp;&nbsp;馀篇。高宗又密与参决时政，以分宰相权，时谓“北门学士”。兄懿之，亦给事<br /><br />&nbsp;&nbsp;&nbsp;&nbsp;中，同两省。先是，姊为内官，武后遣至外家问疾，t之因贺兰敏之私省之，坐<br /><br />&nbsp;&nbsp;&nbsp;&nbsp;流`州。后为丐还，除中书舍人。<br /><br />&nbsp;&nbsp;&nbsp;&nbsp;仪凤中，吐蕃寇边，帝访侍臣所以置之、讨之之宜，人人异谋，礻之独劝帝：<br /><br />&nbsp;&nbsp;&nbsp;&nbsp;“夷狄犹禽兽，虽被冯陵，不足校，愿戢威，纾百姓之急。”帝内其言。俄拜相<br /><br />&nbsp;&nbsp;&nbsp;&nbsp;王府司马。检校中书侍郎，帝谓曰：“卿家忠孝，朕子赖卿以师矩，冀蓬在麻不<br /><br />&nbsp;&nbsp;&nbsp;&nbsp;扶而挺也。”<br /><br />&nbsp;&nbsp;&nbsp;&nbsp;后既立王为帝，以其参奉大议，愈亲之，擢中书侍郎、同中书门下三品，赐<br /><br />&nbsp;&nbsp;&nbsp;&nbsp;爵临淮县男。方是时，诏令丛繁，t之思致华敏，裁可占授，少选可待也。司门<br /><br />&nbsp;&nbsp;&nbsp;&nbsp;员外郎房先敏坐累贬卫州司马，诉于相府，内史骞味道谓曰：“太后旨。”t之<br /><br />&nbsp;&nbsp;&nbsp;&nbsp;曰：“乃上从有司所奏云。”后闻，以味道归非於上，贬青州刺史，加t之太中<br /><br />&nbsp;&nbsp;&nbsp;&nbsp;大夫，赐物百段。后因曰：“君为元首，臣为股肱，以手足疾移於腹背，尚为一<br /><br />&nbsp;&nbsp;&nbsp;&nbsp;体乎？礻之引咎於已，忠臣也。”纳言王德真推顺曰：“戴至德无异才，惟能归<br /><br />&nbsp;&nbsp;&nbsp;&nbsp;善於君，为时所服。”后曰：“善。”后私语凤阁舍人贾大隐曰：“后能废昏立<br /><br />&nbsp;&nbsp;&nbsp;&nbsp;明，盍反政以安天下？”大隐表其言，后怒曰：“t之乃负我！”垂拱中，或告<br /><br />&nbsp;&nbsp;&nbsp;&nbsp;t之，受归诚州都督孙万荣金，与许敬宗妾私通，太后遣肃州刺史王本立鞫治，<br /><br />&nbsp;&nbsp;&nbsp;&nbsp;以敕示t之，t之曰：“不经凤阁鸾台，何谓之敕！”后以为拒制使，赐死于家，<br /><br />&nbsp;&nbsp;&nbsp;&nbsp;年五十七。<br /><br />&nbsp;&nbsp;&nbsp;&nbsp;初，t之得罪，睿宗以旧属申理之，姻友冀得释。t之曰：“吾死矣。太后<br /><br />&nbsp;&nbsp;&nbsp;&nbsp;威福由己，而帝营救，速吾祸也！”在狱上疏自陈。临诛，洗沐，神色自若。命<br /><br />&nbsp;&nbsp;&nbsp;&nbsp;其子执笔占为表，子号塞不能书，t之乃自捉笔，得数纸，词恳哀到，人皆伤之。<br /><br />&nbsp;&nbsp;&nbsp;&nbsp;麟台郎郭翰、太子文学周思钧怅叹其文，后恶之，贬翰巫州司法参军，思钧播州<br /><br />&nbsp;&nbsp;&nbsp;&nbsp;司仓参军。睿宗嗣位，赠t之中书令。<br /><br />&nbsp;&nbsp;&nbsp;&nbsp;翰者，尝为御史，巡察陇右。多所按劾。次宁州，时狄仁杰为刺史，民争言<br /><br />&nbsp;&nbsp;&nbsp;&nbsp;有异政。翰就馆，以笔纸置于案，谓僚属曰：“入其境，其政可知，愿荐使君美<br /><br />&nbsp;&nbsp;&nbsp;&nbsp;於朝，毋久留。”即命驾去。性宽简，读《老子》至“和其光，同其尘”，慨然<br /><br />&nbsp;&nbsp;&nbsp;&nbsp;曰：“大雅君子，以保其身。”乃辞宪官，改麟台郎云。<br /><br />&nbsp;&nbsp;&nbsp;&nbsp;魏玄同，字和初，定州鼓城人。祖士廓，仕齐为轻车将军。玄同进十擢第，<br /><br />&nbsp;&nbsp;&nbsp;&nbsp;调长安令。累官司列大夫。坐与上官仪善，流岭外。既废，不自护藉，乃驰逐为<br /><br />&nbsp;&nbsp;&nbsp;&nbsp;生事。上元初，会赦还，工部尚书刘审礼表其材，拜岐州长史。再迁吏部侍郎。<br /><br />&nbsp;&nbsp;&nbsp;&nbsp;永淳元年，诏与中书、门下同承受进止平章事。封钜鹿男。上疏言选举法弊曰：<br /><br />&nbsp;&nbsp;&nbsp;&nbsp;方今人不加富、盗贼未衰、礼谊浸薄者，下吏不称职，庶官非其才，取人之<br /><br />&nbsp;&nbsp;&nbsp;&nbsp;道有所未尽也。武德、贞观，庶事草创，人物固乏。天祚大圣，享国永年，异人<br /><br />&nbsp;&nbsp;&nbsp;&nbsp;间出。诸色人流，岁以千计，官有常员，人无定限，选集猥至，十不收一，取舍<br /><br />&nbsp;&nbsp;&nbsp;&nbsp;淆紊。<br /><br />&nbsp;&nbsp;&nbsp;&nbsp;夏、商以前，制度多阙。至周，焕然可观。诸侯之臣不皆命天子，王朝庶官<br /><br />&nbsp;&nbsp;&nbsp;&nbsp;不专一职。穆王以伯孜太仆正，命曰：“慎简乃僚。”此乃自择下吏之言也。<br /><br />&nbsp;&nbsp;&nbsp;&nbsp;太仆正，特中大夫耳，尚以僚属委之，则三公、九卿亦当然也。故太宰、内史并<br /><br />&nbsp;&nbsp;&nbsp;&nbsp;掌爵禄废置，司徒、司马别掌兴贤诏事。是分任群司而统以数职，王命其大者，<br /><br />&nbsp;&nbsp;&nbsp;&nbsp;而自择其小者。<br /><br />&nbsp;&nbsp;&nbsp;&nbsp;汉制，诸侯自置吏四百石以下，其傅、相大臣则汉为置之；州郡掾史、督邮、<br /><br />&nbsp;&nbsp;&nbsp;&nbsp;从事，悉任之牧守。<br /><br />&nbsp;&nbsp;&nbsp;&nbsp;自魏、晋以后，始归吏部，而迄于今。以刀笔量才，簿书察行，法与世弊，<br /><br />&nbsp;&nbsp;&nbsp;&nbsp;其来久矣。尺丈之量，锺庾之器，非所及则不能度，非所受则无以容，况天下之<br /><br />&nbsp;&nbsp;&nbsp;&nbsp;大、士类之众，可委数人手乎！又尸厥任者，间非其选，至为人择官，为身择利，<br /><br />&nbsp;&nbsp;&nbsp;&nbsp;下笔系亲疏，措情观势要，悠悠风尘，此焉奔竞，使百行折之一面，九能断之数<br /><br />&nbsp;&nbsp;&nbsp;&nbsp;言，不亦难乎。<br /><br />&nbsp;&nbsp;&nbsp;&nbsp;且臣闻莅官者，不可以无学。传曰：“学以从政，不闻以政入学。”今贵戚<br /><br />&nbsp;&nbsp;&nbsp;&nbsp;子弟一皆早仕，弘文、崇贤、千牛、辇脚之类，程较既浅，技能亦薄，而门阀有<br /><br />&nbsp;&nbsp;&nbsp;&nbsp;素，资望自高。夫所谓胄子者，必裁诸学，少则受业，长而入官，然后移家事国，<br /><br />&nbsp;&nbsp;&nbsp;&nbsp;谓之德进。夫少仕则不务学，轻试则无才。又勋官、三卫、流外之属，不待州县<br /><br />&nbsp;&nbsp;&nbsp;&nbsp;之举，直取书判，非先德后言之谊。<br /><br />&nbsp;&nbsp;&nbsp;&nbsp;臣闻国之用人，如人用财，贫者止糟糠，富者馀粱肉。故当衰弊乏贤，则磨<br /><br />&nbsp;&nbsp;&nbsp;&nbsp;策朽钝以驭之；太平多士，则遴柬髦俊而使之。今选者猥多，宜以简练为急。窃<br /><br />&nbsp;&nbsp;&nbsp;&nbsp;见制书，三品至九品并得荐十，此诚仄席旁求意也。但褒贬不明，故上不忧黜责，<br /><br />&nbsp;&nbsp;&nbsp;&nbsp;下不尽搜扬，莫慎所举，而苟以应命。且惟贤知贤，圣人笃论。皋陶既举，不仁<br /><br />&nbsp;&nbsp;&nbsp;&nbsp;者远。身苟滥进，庸及知人？不择举者之紧，而责所举之滥，不可得已。以陛下<br /><br />&nbsp;&nbsp;&nbsp;&nbsp;圣明，国家德业，而不建经久之策，但顾望魏、晋遗风，臣窃惑之。愿少遵周、<br /><br />&nbsp;&nbsp;&nbsp;&nbsp;汉之规，以分吏部选，即所用详，所失鲜矣。<br /><br />&nbsp;&nbsp;&nbsp;&nbsp;不纳。进拜文昌左丞、鸾台侍郎、同凤阁鸾台三品。迁地官尚书，检校纳言。<br /><br />&nbsp;&nbsp;&nbsp;&nbsp;玄同与裴炎缔交，能保终始，故号“耐久朋”。<br /><br />&nbsp;&nbsp;&nbsp;&nbsp;先是，狄仁杰督太原运，失米万斛，将坐诛，玄同救免。而河阳令周兴未知<br /><br />&nbsp;&nbsp;&nbsp;&nbsp;也，数於朝堂听命。玄同曰：“明府可去矣，毋久留。”兴以为沮己，衔之，至<br /><br />&nbsp;&nbsp;&nbsp;&nbsp;是诬玄同言“太后老矣，当复皇嗣”。后不察，赐死于家，年七十三。初，监察<br /><br />&nbsp;&nbsp;&nbsp;&nbsp;御史房济监刑，谓曰：“丈人盍上变？冀召见，得自陈。”玄同曰；“人杀与鬼<br /><br />&nbsp;&nbsp;&nbsp;&nbsp;杀等耳，不能为告事人！”玄同子恬，字安礼，事亲以孝闻。第进士，为御史主<br /><br />&nbsp;&nbsp;&nbsp;&nbsp;簿。开元中。至颍王傅。<br /><br />&nbsp;&nbsp;&nbsp;&nbsp;李昭德，雍州长安人。父乾v，贞观初为殿中侍御史。g令裴仁轨私役门<br /><br />&nbsp;&nbsp;&nbsp;&nbsp;卒，太宗欲斩之，乾v曰；“法令与天下共之，非陛下独有也。仁轨以轻罪致极<br /><br />&nbsp;&nbsp;&nbsp;&nbsp;刑，非画一之制。刑罚不中，则民无所措手足。”帝意解，繇是免死。迁侍御史。<br /><br />&nbsp;&nbsp;&nbsp;&nbsp;母卒，庐墓侧，负土成坟。帝遣使就吊，表异其闾。历治书侍御史，有能名。永<br /><br />&nbsp;&nbsp;&nbsp;&nbsp;徽初，擢御史大夫，为褚遂良所恶，出为邢、魏二州刺史。乾v虽强直，而昵小<br /><br />&nbsp;&nbsp;&nbsp;&nbsp;人。尝为书与所善吏，刺取朝廷事，迷隐其辞，为吏所卖，遂良白发於朝，坐流<br /><br />&nbsp;&nbsp;&nbsp;&nbsp;O州。台拜沧州刺史。入为司刑太常伯，举雍州司功参军崔擢为尚书郎，不得报，<br /><br />&nbsp;&nbsp;&nbsp;&nbsp;私语擢所以然。后擢犯罪，告乾v漏禁中语以自赎，诏免官，卒。<br /><br />&nbsp;&nbsp;&nbsp;&nbsp;昭德强干有父风，擢明经，累官御史中丞。永昌初，坐事贬振州陵水尉。还<br /><br />&nbsp;&nbsp;&nbsp;&nbsp;为夏官侍郎。如意元年，拜凤阁侍郎、同凤阁鸾台平章事。武后营神都，昭德规<br /><br />&nbsp;&nbsp;&nbsp;&nbsp;创文昌台及定鼎、上东诸门，标置华壮。洛有二桥，司农卿韦机徙其一直长夏门，<br /><br />&nbsp;&nbsp;&nbsp;&nbsp;民利之，其一桥废，省巨万计。然洛水岁淙啮之，缮者告劳。昭德始累石代柱，<br /><br />&nbsp;&nbsp;&nbsp;&nbsp;锐其前，厮杀暴涛，水不能怒，自是无患。俄检校内史。薛怀义讨突厥，以昭德<br /><br />&nbsp;&nbsp;&nbsp;&nbsp;为行军长史，不见虏还。<br /><br />&nbsp;&nbsp;&nbsp;&nbsp;武承嗣任文昌左相，昭德谏曰；“承嗣已王，不宜典机衡，以惑众庶。且父<br /><br />&nbsp;&nbsp;&nbsp;&nbsp;子犹相篡夺，况姑侄乎？”后矍然曰；“我未之思也。”乃罢承嗣为太子少保。<br /><br />&nbsp;&nbsp;&nbsp;&nbsp;洛阳人王庆之率险佞数百人请以承嗣为皇太子，后不许；固请，后遣昭德诘其故。<br /><br />&nbsp;&nbsp;&nbsp;&nbsp;昭德笞杀庆之，余党散走。因奏曰：“自古有侄为天子而为姑立庙乎？以亲亲言<br /><br />&nbsp;&nbsp;&nbsp;&nbsp;之，天皇，陛下夫也；皇嗣，陛下子也。当传之子孙为万世计。陛下承天皇顾托<br /><br />&nbsp;&nbsp;&nbsp;&nbsp;而有天下，又立承嗣，臣见天皇不来食矣。”后乃止。承嗣恨，谮短之。后曰；<br /><br />&nbsp;&nbsp;&nbsp;&nbsp;“吾任昭德而获安枕，是代我劳，非而所知也。”有人获洛水白石而赤文者，献<br /><br />&nbsp;&nbsp;&nbsp;&nbsp;阙下曰：“此石赤心，故以献。”昭德叱曰；“洛水余石岂尽能反邪？”时来俊<br /><br />&nbsp;&nbsp;&nbsp;&nbsp;臣、侯思止舞文法，数诛陷大臣，人皆慑惧。昭德每奏其诬罔不道状，卒榜杀思<br /><br />&nbsp;&nbsp;&nbsp;&nbsp;止，其党稍摧沮。<br /><br />&nbsp;&nbsp;&nbsp;&nbsp;然昭德颇怙权，为众指目。鲁王府功曹参军丘稚鲜柙唬弧俺嘉盼喝街锸族<br /><br />&nbsp;&nbsp;&nbsp;&nbsp;以安秦，忠也。弱诸侯以强国，功也；然出入自专，击断无忌，威震人主，不闻<br /><br />&nbsp;&nbsp;&nbsp;&nbsp;有王，张禄一言而卒用忧死。向使昭王不即觉悟，则秦之霸业或不传子孙。陛下<br /><br />&nbsp;&nbsp;&nbsp;&nbsp;天授以前，万机独断，公卿百执具职而已。自长寿以来，厌怠细政，擢委昭德，<br /><br />&nbsp;&nbsp;&nbsp;&nbsp;乘总权纲，而才小任重，负气强愎，聋盲下民，刍狗同列，刻薄庆赏，多所矫虔，<br /><br />&nbsp;&nbsp;&nbsp;&nbsp;声威翕习，天下杜口。臣伏见南台敕目，群臣奏请，陛下制已曰‘可’，而昭德<br /><br />&nbsp;&nbsp;&nbsp;&nbsp;建言不可，制又从之。且人臣参奉机密，献可替否，事或便利，不豫咨谋，而画<br /><br />&nbsp;&nbsp;&nbsp;&nbsp;可已行，方兴驳异，是阳露擅命，以示於人，归美引咎，谊不类此，一切奏谳，<br /><br />&nbsp;&nbsp;&nbsp;&nbsp;皆承风指，阴相傅会。臣观其胆，乃大於身，鼻息所冲，上拂云汉。夫小家治生，<br /><br />&nbsp;&nbsp;&nbsp;&nbsp;有千百之赀，将以托人，尚忧失授，况天下之重，可轻委寄乎？履霜坚冰，须防<br /><br />&nbsp;&nbsp;&nbsp;&nbsp;其渐。大权一去，收之良难。愿陛下察臣之言。”又果毅邓注著《石论》数千言，<br /><br />&nbsp;&nbsp;&nbsp;&nbsp;述其专恣，凤阁舍人逢弘敏以闻。后由是恶之，谓姚q曰：“诚如所言，昭德固<br /><br />&nbsp;&nbsp;&nbsp;&nbsp;负国矣！”乃贬钦州南宾尉。俄召授监察御史。<br /><br />&nbsp;&nbsp;&nbsp;&nbsp;万岁通天二年，来俊臣诬以逆谋，既而俊臣亦下狱，同日诛。时甚雨，众庶<br /><br />&nbsp;&nbsp;&nbsp;&nbsp;莫不冤昭德而快俊臣。神龙二年，赠左御史大夫。建中三年，加赠司空。<br /><br />&nbsp;&nbsp;&nbsp;&nbsp;吉顼，洛州河南人。长七尺，性阴克，敢言事。举进士及第。调明堂尉。父<br /><br />&nbsp;&nbsp;&nbsp;&nbsp;哲为易州刺史，坐赇当死，顼往见武承嗣，自陈有二女弟，请侍王巾盥者。承嗣<br /><br />&nbsp;&nbsp;&nbsp;&nbsp;喜，以犊车迎之。三日未言，问其故，答曰：“父犯法且死，故忧之。”承嗣为<br /><br />&nbsp;&nbsp;&nbsp;&nbsp;表贷哲死，迁顼龙为监。<br /><br />&nbsp;&nbsp;&nbsp;&nbsp;刘思礼谋反，顼上变事，后命武懿宗杂讯，因讽囚引近臣高阀生平所牾者凡<br /><br />&nbsp;&nbsp;&nbsp;&nbsp;三十六姓，捕系诏狱，s楚百惨，以成其狱，同日论死，天下冤之。擢右肃政台<br /><br />&nbsp;&nbsp;&nbsp;&nbsp;中丞。<br /><br />&nbsp;&nbsp;&nbsp;&nbsp;来俊臣下狱，司刑当以死，状三日不下。顼从武后游苑中，因间言：“臣为<br /><br />&nbsp;&nbsp;&nbsp;&nbsp;陛下耳目，知俊臣状入不出，人以为疑。”后曰：“朕以俊臣有功，徐思之。”<br /><br />&nbsp;&nbsp;&nbsp;&nbsp;顼曰：“于安远告虺贞反，今为成州司马。俊臣诬杀忠良，罪恶如山，国蟊贼也，<br /><br />&nbsp;&nbsp;&nbsp;&nbsp;尚何惜？”於是后斩俊臣，而召安远为尚食奉御。<br /><br />&nbsp;&nbsp;&nbsp;&nbsp;突厥陷赵、定，授检校相州刺史，且募兵制虏南向。顼辞不知武，后曰：“<br /><br />&nbsp;&nbsp;&nbsp;&nbsp;贼方走，藉卿坐镇耳。”初，太原温彬茂死高宗时，封一笥书，诿妻曰：“吾死<br /><br />&nbsp;&nbsp;&nbsp;&nbsp;后，须年及垂拱献之。”垂拱初，妻上其书，言后革命事及突厥至赵去，故后知<br /><br />&nbsp;&nbsp;&nbsp;&nbsp;虏且还。顼至，募士无应者，俄诏以皇太子为元帅，应募日数千。顼还言状，后<br /><br />&nbsp;&nbsp;&nbsp;&nbsp;曰：“人心若是邪？卿可为群臣道之。”顼诵语于朝，诸武恶之。<br /><br />&nbsp;&nbsp;&nbsp;&nbsp;始，顼善张易之、殿中少监田归道、凤阁舍人薛稷、正谏大夫员半千、夏官<br /><br />&nbsp;&nbsp;&nbsp;&nbsp;侍郎李迥秀，皆为控鹤内供奉。顼又强敏，故后倚为腹心。圣历二年，进天官侍<br /><br />&nbsp;&nbsp;&nbsp;&nbsp;郎、同凤阁鸾台平章事。为刺史时，武懿宗讨契丹，退保相州。后争功殿中，懿<br /><br />&nbsp;&nbsp;&nbsp;&nbsp;宗陋短俯偻，顼严语侵之，无所容假。后怒曰：“我在，乃藉诸武，它日安可保？”<br /><br />&nbsp;&nbsp;&nbsp;&nbsp;衔之。<br /><br />&nbsp;&nbsp;&nbsp;&nbsp;张易之兄弟以宠盛，思自全，问顼计安出。顼曰：“公家以幸进，非有大功<br /><br />&nbsp;&nbsp;&nbsp;&nbsp;於天下，势必危。吾有不朽策，愿效之，非止保身，且世世不绝胙。”易之流涕<br /><br />&nbsp;&nbsp;&nbsp;&nbsp;请，顼曰：“天下思唐久矣！庐陵斥外，相王幽闭。上春秋高，武诸王，非海内<br /><br />&nbsp;&nbsp;&nbsp;&nbsp;属意。公盍从容请相王、庐陵，以副人望？易吊为贺之资也。”易之、昌宗乘间<br /><br />&nbsp;&nbsp;&nbsp;&nbsp;如顼教，后意乃定。既而知顼与谋，召见问状，顼对：“庐陵、相王皆陛下子，<br /><br />&nbsp;&nbsp;&nbsp;&nbsp;先帝顾托於陛下，当速有所付。”乃还中宗。<br /><br />&nbsp;&nbsp;&nbsp;&nbsp;明年，顼坐弟冒伪官贬琰川尉，及辞，召见，泣曰：“臣去国，无复再谒，<br /><br />&nbsp;&nbsp;&nbsp;&nbsp;愿有所言。然疾棘，请须臾间。”后命坐，顼曰：“水土皆一盎，有争乎？”曰：<br /><br />&nbsp;&nbsp;&nbsp;&nbsp;“无。”曰：“以为涂，有争乎？”曰：“无。”曰：“以涂为佛与道，有争乎？”<br /><br />&nbsp;&nbsp;&nbsp;&nbsp;曰：“有之。”顼顿首曰：“虽臣亦以为有。夫皇子、外戚，有分则两安。今<br /><br />&nbsp;&nbsp;&nbsp;&nbsp;太子再立，而外家诸王并封，陛下何以和之？贵贱亲疏之不明，是驱使必争，臣<br /><br />&nbsp;&nbsp;&nbsp;&nbsp;知两不安矣。”后曰：“朕知之，业已然，且奈何？”顼寻徙始丰尉，客江都，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;中宗之立，顼实倡之，会得罪，无知者。睿宗初，有发明其忠，乃下诏赠御<br /><br />&nbsp;&nbsp;&nbsp;&nbsp;史大夫。<br /><br />&nbsp;&nbsp;&nbsp;&nbsp;赞曰：异乎，炎之暗于几也！知中宗之不君，不知武后之盗朝，假虎翼而责<br /><br />&nbsp;&nbsp;&nbsp;&nbsp;其搏人，死固宜哉！昭德、顼进不以道，君子耻之。虽然，一情区区，抑武兴唐，<br /><br />&nbsp;&nbsp;&nbsp;&nbsp;其助有端，则贤炎远矣。t之、玄同漏言及诛，不失所以事君者云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937667);">加入书签</a><a
                        href="937620.html">上一页</a>&larr;<a href="index.html">返回列表</a>&rarr;<a
                            href="937709.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937620.html"; var next_page = "937709.html"; var index_page = "index.html"; var sortid = "9"; var article_id = "14231"; var chapter_id = "937667"; var articlename = "新唐书"; var chaptername = " 卷一百一十七 列传第四十二"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>