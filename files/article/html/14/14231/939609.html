<!DOCTYPE html>
<html>
<head>
<meta charset="gbk" />
<title>新唐书- 卷一百五十六 列传第八十一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百五十六 列传第八十一全文， 卷一百五十六 列传第八十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百五十六 列传第八十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939609.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939609.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十六 列传第八十一</h1>
            <div class="link xb">
                <a href="939571.html">上一页</a>&larr;<a href="index.html">返回列表</a>&rarr;<a
                    href="939652.html">下一页</a></div>			
            <div id="BookText">&nbsp;&nbsp;&nbsp;&nbsp;◎杨戴阳二李韩杜邢<br /><br />&nbsp;&nbsp;&nbsp;&nbsp;杨朝晟，字叔明，夏州朔方人。兴行间，以先锋功授甘泉府果毅。建中初，<br /><br />&nbsp;&nbsp;&nbsp;&nbsp;从李怀光讨刘文喜泾州，斩获多，加骠骑大将军。李纳寇徐州，从唐朝臣往讨，<br /><br />&nbsp;&nbsp;&nbsp;&nbsp;常冠军。怀光赴难奉天，属朝晟兵千人下咸阳，赐实封百五十户。<br /><br />&nbsp;&nbsp;&nbsp;&nbsp;怀光反，韩游瑰退保、宁，贼党张昕守州，大索军实，多募士，欲潜归<br /><br />&nbsp;&nbsp;&nbsp;&nbsp;之。朝晟父怀宾为游瑰将，夜以数十骑斩昕及同谋者。游瑰遣怀宾告行在，德宗<br /><br />&nbsp;&nbsp;&nbsp;&nbsp;劳问，授兼御史中丞。朝晟泣见怀光曰：“父立功于国，子当诛，不可以主兵。”<br /><br />&nbsp;&nbsp;&nbsp;&nbsp;怀光絷之。及诸军围河中，游瑰营长春宫，而怀宾战甚力。怀光平，帝原朝晟，<br /><br />&nbsp;&nbsp;&nbsp;&nbsp;因为游瑰都虞候。父子皆开府、宾客、御史中丞，军中以为荣。<br /><br />&nbsp;&nbsp;&nbsp;&nbsp;吐蕃犯边，游瑰自将守宁州，而御士宽，军骄。及张献甫来代，军遂乱，朝<br /><br />&nbsp;&nbsp;&nbsp;&nbsp;晟逃于郊。众胁监军，请以范希朝为节度使。希朝时已在京师。明日，朝晟出，<br /><br />&nbsp;&nbsp;&nbsp;&nbsp;绐众曰：“予来贺所请之当也。”众稍定。朝晟结诸将谋诛首恶者。居三日，绐<br /><br />&nbsp;&nbsp;&nbsp;&nbsp;遣人自来，曰：“前请报罢，张公已舍矣，反者皆当死，吾不愿尽诛也，第<br /><br />&nbsp;&nbsp;&nbsp;&nbsp;取首恶者。”众所讠q指，斩二百余人，献甫遂入于军。帝以希朝为节度副使，<br /><br />&nbsp;&nbsp;&nbsp;&nbsp;而朝晟加御史大夫。<br /><br />&nbsp;&nbsp;&nbsp;&nbsp;贞元九年，城盐州，发卒护境，朝晟屯木波堡。会献甫卒，有诏代为宁节<br /><br />&nbsp;&nbsp;&nbsp;&nbsp;度使。朝晟请城方渠，合道，木波以遏吐蕃路。诏问：“须兵几何？”报曰：“<br /><br />&nbsp;&nbsp;&nbsp;&nbsp;部兵可办。”帝问：“前日城五原，兴师七万，今何易邪？”对曰：“盐州之役，<br /><br />&nbsp;&nbsp;&nbsp;&nbsp;虏先知之。今薄戎而城，虏料王师不十万，势难轻入。若发部兵，十日至塞下，<br /><br />&nbsp;&nbsp;&nbsp;&nbsp;未三旬城毕，积刍聚粮，留卒守之，寇至不可拔，莱野翦夷，虏且走，此万全计<br /><br />&nbsp;&nbsp;&nbsp;&nbsp;也。若大发兵，阅月乃至，虏亦来，来必战，战则不暇城矣。”帝纳其策。师次<br /><br />&nbsp;&nbsp;&nbsp;&nbsp;方渠，水乏。有青蛇降险下走，视其迹，水从而流，朝晟使筑防环之，遂为s<br /><br />&nbsp;&nbsp;&nbsp;&nbsp;渊，士饮仰足，图其事以闻。有诏置祠，命泉曰应圣。已城，吐蕃悉众至，度不<br /><br />&nbsp;&nbsp;&nbsp;&nbsp;能害，乃引去。复城马岭而归，开地三百里。十七年，卒于屯。<br /><br />&nbsp;&nbsp;&nbsp;&nbsp;戴休颜，字休颜，夏州人。家世尚武，志胆不常。郭子仪引为大将，谕平党<br /><br />&nbsp;&nbsp;&nbsp;&nbsp;项羌，以安河曲。试太常卿，封济阴郡公，进封咸宁郡王，兼朔方节度副使。城<br /><br />&nbsp;&nbsp;&nbsp;&nbsp;州功最，迁盐州刺史。朱反，率兵三千昼夜驰，奔问行在，德宗嘉之，赐实<br /><br />&nbsp;&nbsp;&nbsp;&nbsp;户二百。与浑{、杜希全、韩游瑰等I御有劳。帝进狩梁、洋，留守奉天。李怀<br /><br />&nbsp;&nbsp;&nbsp;&nbsp;光屯咸阳，使人诱之，休颜斩其使，勒兵自守。怀光眙骇，自泾阳夜走。迁检校<br /><br />&nbsp;&nbsp;&nbsp;&nbsp;工部尚书、奉天行营节度使。合浑{兵破偏师，斩首三千级，追至中渭桥。京<br /><br />&nbsp;&nbsp;&nbsp;&nbsp;师平，又与{率兵趋岐阳，邀残党。加检校尚书右仆射，进户四百。从乘舆至<br /><br />&nbsp;&nbsp;&nbsp;&nbsp;京师，赐女乐、甲第，拜左龙武军统军。卒，赠扬州大都督。<br /><br />&nbsp;&nbsp;&nbsp;&nbsp;弟休v，历开府仪同三司，封东阳郡王；休晏，历辅国大将军，封彭城郡公。<br /><br />&nbsp;&nbsp;&nbsp;&nbsp;俱以将略称。<br /><br />&nbsp;&nbsp;&nbsp;&nbsp;阳惠元，平州人。以勇奋，事平卢军。从田神功、李忠臣浮海入青州。诏<br /><br />&nbsp;&nbsp;&nbsp;&nbsp;以兵隶神策，为京西兵马使，镇奉天。<br /><br />&nbsp;&nbsp;&nbsp;&nbsp;德宗初立，稍绳诸节度跋扈者。于是李正己屯曹州，田悦增河上兵，河南大<br /><br />&nbsp;&nbsp;&nbsp;&nbsp;扰。诏移兵万二千戍关东，帝御望春楼誓师，因劳遣诸将。酒至神策，将士不敢<br /><br />&nbsp;&nbsp;&nbsp;&nbsp;饮。帝问故，惠元曰：“初发奉天，臣之帅张巨济与众约：‘是役也，不立功，<br /><br />&nbsp;&nbsp;&nbsp;&nbsp;毋饮酒！’臣不敢食其言。”既行，有馈于道，惟惠元军瓶不发。帝咨叹不已，<br /><br />&nbsp;&nbsp;&nbsp;&nbsp;玺书慰劳。俄以兵三千会诸将击田悦，战御河，夺三桥，惠元功多。以兵属李怀<br /><br />&nbsp;&nbsp;&nbsp;&nbsp;光。<br /><br />&nbsp;&nbsp;&nbsp;&nbsp;及朱反，自河朔赴难，解奉天围，加检校工部尚书，摄贝州刺史。诏惠元<br /><br />&nbsp;&nbsp;&nbsp;&nbsp;与神策行营节度使李晟、~坊节度使李建徽及怀光联营便桥。晟知怀光且叛，移<br /><br />&nbsp;&nbsp;&nbsp;&nbsp;屯东渭桥。翰林学士陆贽谏帝曰；“四将接垒，晟等兵寡位下，为怀光所易，势<br /><br />&nbsp;&nbsp;&nbsp;&nbsp;不两完。晟既虑变，请与惠元东徙，则建徽孤立。宜因晟行，合两军皆往，以备<br /><br />&nbsp;&nbsp;&nbsp;&nbsp;贼为解，趣装进道，则怀光计无所施。”帝不从，使神策将李升往伺。还奏：“<br /><br />&nbsp;&nbsp;&nbsp;&nbsp;怀光反明甚。”是夕，夺二军，惠元、建徽走奉天，怀光遣将冉宗驰骑追及于好<br /><br />&nbsp;&nbsp;&nbsp;&nbsp;。惠元被发呼天，血流出眦，袒裼战而死。二子晟、蹦渚中，皆及害。建徽<br /><br />&nbsp;&nbsp;&nbsp;&nbsp;独免。诏赠惠元尚书左仆射，晟殿中监，边州刺史。<br /><br />&nbsp;&nbsp;&nbsp;&nbsp;少子F，字公素。惠元之死，被八创，堕别井，或救得免。历邢州刺史。卢<br /><br />&nbsp;&nbsp;&nbsp;&nbsp;从史既缚，潞军溃，有骁卒五千，从史尝以子视者，奔于F，F闭城不内。众皆<br /><br />&nbsp;&nbsp;&nbsp;&nbsp;哭曰：“奴失帅，今公有完城，又度支钱百万在府，少赐之，为表天子求旌节。”<br /><br />&nbsp;&nbsp;&nbsp;&nbsp;F开谕祸福遣之，众感悟，遂还军。宪宗嘉之，迁易州刺史。<br /><br />&nbsp;&nbsp;&nbsp;&nbsp;王师讨吴元济，以唐州刺史提兵深入二百里，薄申州，拔外郛，残其垣。以<br /><br />&nbsp;&nbsp;&nbsp;&nbsp;功加御史中丞。容州西原蛮反，授本州经略招讨使，击定之。进御史大夫，合邕、<br /><br />&nbsp;&nbsp;&nbsp;&nbsp;容两管为一道。卒，赠左散骑常侍。<br /><br />&nbsp;&nbsp;&nbsp;&nbsp;李元谅，安息人。本安氏，少为宦官骆奉先养息，冒姓骆，名元光。美须髯，<br /><br />&nbsp;&nbsp;&nbsp;&nbsp;鸷敢有谋。以宿卫积劳试太子詹事。李怀让节度镇国，署奏以自副。居军十年，<br /><br />&nbsp;&nbsp;&nbsp;&nbsp;士心惮服。<br /><br />&nbsp;&nbsp;&nbsp;&nbsp;德宗出奉天，贼遣将何望之袭华州，于是刺史董晋弃城走。望之欲聚兵以绝<br /><br />&nbsp;&nbsp;&nbsp;&nbsp;东道，元谅自潼关引兵径薄其城，拔之。时兵兴仓卒，裹Y为铠，剡蒿为矢，募<br /><br />&nbsp;&nbsp;&nbsp;&nbsp;兵数日至万余，军气乃振。贼来攻，辄却。时尚可孤守蓝田，元谅屯昭应，王权<br /><br />&nbsp;&nbsp;&nbsp;&nbsp;壁中渭桥，贼兵不能逾渭南。未几，迁镇国军节度使，封武康郡王。先是，诏发<br /><br />&nbsp;&nbsp;&nbsp;&nbsp;豳、陇兵东讨李希烈。师方出关，使刘忠孝召还；至华阴，华阴尉李夷简说驿<br /><br />&nbsp;&nbsp;&nbsp;&nbsp;官捕之，追及关，元谅斩以徇，所召兵不得入，由是华州独完。俄诏元谅与李晟<br /><br />&nbsp;&nbsp;&nbsp;&nbsp;收京师，次何鳌Ｔ谅先奋鏖贼，败之，进屯苑东，晟使坏苑垣入。连战皆北，<br /><br />&nbsp;&nbsp;&nbsp;&nbsp;遂大溃，京师平。让功于晟，退壁近郊。加检校尚书左仆射，实封户五百，赐甲<br /><br />&nbsp;&nbsp;&nbsp;&nbsp;第、女乐、一子六品官。<br /><br />&nbsp;&nbsp;&nbsp;&nbsp;李怀光反，与马燧、浑{讨之。其将徐廷光素易元谅，数骂，为优胡戏，<br /><br />&nbsp;&nbsp;&nbsp;&nbsp;斥侮其祖。又使约降，曰：“我降汉将耳。”及马燧至，降于燧。元谅见韩游瑰<br /><br />&nbsp;&nbsp;&nbsp;&nbsp;曰：“彼诟吾祖，今日斩之，子助我乎？”许诺。既而遇诸道，即数其罪，叱左<br /><br />&nbsp;&nbsp;&nbsp;&nbsp;右斩之，诣燧谢。燧大怒，将杀元谅，游瑰见曰：“杀一偏裨尚尔，即杀一节度，<br /><br />&nbsp;&nbsp;&nbsp;&nbsp;法宜如何？”燧默然。元谅请输钱百万劳军自赎，{亦为请，燧赦之。帝以专杀，<br /><br />&nbsp;&nbsp;&nbsp;&nbsp;恐有司劾治，前诏勿论。<br /><br />&nbsp;&nbsp;&nbsp;&nbsp;贞元三年，吐蕃请盟，诏以军从{会平凉，元谅军潘原、游瑰军洛口以为援。<br /><br />&nbsp;&nbsp;&nbsp;&nbsp;元谅曰：“潘原去平凉七十里，虏诈不情，如有急，何以赴？请与公连屯。”{<br /><br />&nbsp;&nbsp;&nbsp;&nbsp;以违诏，不听。{壁盟所二十里，元谅密徙营次之。既会，元谅望云物曰：“不<br /><br />&nbsp;&nbsp;&nbsp;&nbsp;详，虏必有变！”传令约部伍出阵。俄而虏劫盟，{奔还，元谅兵成列出，而泾<br /><br />&nbsp;&nbsp;&nbsp;&nbsp;原节度使李观亦以精兵五千伏险，与元谅相表里，虏骑乃解。元谅遣车重先，而<br /><br />&nbsp;&nbsp;&nbsp;&nbsp;与{振旅徐还，时以为有古良将风。是会也，微元谅、观二人，{且不免。帝嘉<br /><br />&nbsp;&nbsp;&nbsp;&nbsp;叹，赐善马金币良厚，因赐姓及名。<br /><br />&nbsp;&nbsp;&nbsp;&nbsp;更节度陇右，治良原。良原隍堞湮圮，旁皆平林荐草，虏入寇，常牧马休徒<br /><br />&nbsp;&nbsp;&nbsp;&nbsp;于此。元谅培高浚渊，身执苦与士卒均，翳榛莽，辟美田数十里，劝士垦艺，<br /><br />&nbsp;&nbsp;&nbsp;&nbsp;岁入粟菽数十万斛，什具毕给。又筑连弩台，远烽侦，为守备，进据势胜，列新<br /><br />&nbsp;&nbsp;&nbsp;&nbsp;壁。虏至无所掠，战又辄北，由是泾、陇以安，西戎惮之。卒，年六十二，赠司<br /><br />&nbsp;&nbsp;&nbsp;&nbsp;空，谥曰庄威。<br /><br />&nbsp;&nbsp;&nbsp;&nbsp;李观，其先自赵郡徙洛阳，故为洛阳人。少沈厚寡言。以策干朔方节度使郭<br /><br />&nbsp;&nbsp;&nbsp;&nbsp;子仪，子仪遣佐坊州刺史吴亻由为防遏使。以亲丧解。吐蕃内寇，代宗幸陕，观<br /><br />&nbsp;&nbsp;&nbsp;&nbsp;隐T，率乡里子姓千人守黑水，虏不敢侵。岭南节度使杨慎微奏为偏将，徐浩、<br /><br />&nbsp;&nbsp;&nbsp;&nbsp;李勉代节度，常倚以军政，数捕平剧贼。迁大将，试殿中监，召为右龙武将军。<br /><br />&nbsp;&nbsp;&nbsp;&nbsp;泾师叛，观适番上，即领兵千余扈德宗奉天。诏尽察诸军，整饬谁逻，增募<br /><br />&nbsp;&nbsp;&nbsp;&nbsp;五千人，鼙骰妒，士气益振。赐封户二百，授二子八品官。从至梁州。帝还，<br /><br />&nbsp;&nbsp;&nbsp;&nbsp;诏总后军。擢四镇、北廷行军泾原节度使。在屯四年，训部伍，储藏饶衍。平凉<br /><br />&nbsp;&nbsp;&nbsp;&nbsp;之盟，吐蕃不得志。是年，观入朝，前一日就道，虏至期出精骑狙击，不及，去。<br /><br />&nbsp;&nbsp;&nbsp;&nbsp;以少府监检校工部尚书。卒，赠太子少傅。<br /><br />&nbsp;&nbsp;&nbsp;&nbsp;韩游瑰，灵州灵武人，始为郭子仪裨将。安禄山反，使阿史那从礼将同罗、<br /><br />&nbsp;&nbsp;&nbsp;&nbsp;突厥五千骑伪降于朔方，出塞门，诱河曲九蕃府、六胡叛，部落凡五十万。子仪<br /><br />&nbsp;&nbsp;&nbsp;&nbsp;使游瑰率辛京杲击破之，九蕃府还附。累进宁节度留后。<br /><br />&nbsp;&nbsp;&nbsp;&nbsp;奉天之狩，兵未集，游瑰与庆州刺史论惟明以兵三千来赴，自乾陵北趋醴泉，<br /><br />&nbsp;&nbsp;&nbsp;&nbsp;未至，有诏引军屯便桥。次泥泉，与兵值，游瑰欲还奉天，监军翟文秀曰：<br /><br />&nbsp;&nbsp;&nbsp;&nbsp;“吾壁于此，贼敢逾我而西，可夹攻取之。今入奉天，贼亦随至，是引贼迫天子<br /><br />&nbsp;&nbsp;&nbsp;&nbsp;也。”游瑰曰：“不然，我寡贼众。彼分以亢我，余众犹能鼓而西也，不如先入<br /><br />&nbsp;&nbsp;&nbsp;&nbsp;卫天子。且奉天无强卒，安得夹攻？吾士乏且寒，贼以利诱之，众且溃。”遂还<br /><br />&nbsp;&nbsp;&nbsp;&nbsp;奉天。兵蹑攻之，战不利；兵夺门，游瑰殊死战，乃解。大治战棚、云桥，<br /><br />&nbsp;&nbsp;&nbsp;&nbsp;士皆惧，游瑰曰：“贼取佛祠干木为攻具，可以火之。”既而贼大噪攻南雉，游<br /><br />&nbsp;&nbsp;&nbsp;&nbsp;瑰曰：“是分吾力也。”趋北雉，遣将郭询、郭廷玉以锐士三百傅满直出，火其<br /><br />&nbsp;&nbsp;&nbsp;&nbsp;棚，投薪于中，风返，棚皆烬，贼气沮。故诸将推游瑰赴难功第一。帝以卫军无<br /><br />&nbsp;&nbsp;&nbsp;&nbsp;职局，军置统军一员，以游瑰、惟明、贾隐林处之。<br /><br />&nbsp;&nbsp;&nbsp;&nbsp;李怀光叛，诱游瑰为变，游瑰白发其书。帝曰：“卿可谓忠义矣！”对曰：<br /><br />&nbsp;&nbsp;&nbsp;&nbsp;“臣安知忠义？但怀光误臣，使震惊乘舆，后持臣自解。”帝嘉其诚，从问：<br /><br />&nbsp;&nbsp;&nbsp;&nbsp;“计欲安出？”对曰：“怀光总诸府兵，怙以为乱。今有张昕，灵武有宁<br /><br />&nbsp;&nbsp;&nbsp;&nbsp;景v，河中有吕鸣岳，振武有杜从政，潼关有李朝臣，渭北有窦觎，皆守将也。<br /><br />&nbsp;&nbsp;&nbsp;&nbsp;陛下以其众与地授之，罢怀光权，而尊以元功，诸将仰首，各听其帅，彼安能以<br /><br />&nbsp;&nbsp;&nbsp;&nbsp;乱？”帝曰：“罢怀光权而益张，若何？”对曰：“陛下约士以不次之赏，今<br /><br />&nbsp;&nbsp;&nbsp;&nbsp;贡赋方至，发而酬之，其守自固。有万精甲，臣得将之，可以诛贼。四方杖义<br /><br />&nbsp;&nbsp;&nbsp;&nbsp;而起，贼不足虑。”帝美其言。<br /><br />&nbsp;&nbsp;&nbsp;&nbsp;会怀光诱复至，浑{得书，稍严卒以警。游瑰不知，发怒，骂{。帝疑有<br /><br />&nbsp;&nbsp;&nbsp;&nbsp;变，即日幸梁州，游瑰使子从帝。怀光檄假游瑰州刺史，欲因张昕杀之。游瑰<br /><br />&nbsp;&nbsp;&nbsp;&nbsp;既失兵，不知所图。有客刘南金说曰：“有留甲，可以立功，殆天假也！”游<br /><br />&nbsp;&nbsp;&nbsp;&nbsp;瑰悟，诱旧部兵八百驰入，说昕曰：“怀光自蹈祸机，公今可取富贵，无共污<br /><br />&nbsp;&nbsp;&nbsp;&nbsp;不义也。我愿以麾下为公先驱。”昕不听。游瑰移疾不出，阴结其将高固等。昕<br /><br />&nbsp;&nbsp;&nbsp;&nbsp;欲杀游瑰，戒左右衷甲入。昕小史李岌潜白游瑰，伏甲先起，高固等应之，斩昕<br /><br />&nbsp;&nbsp;&nbsp;&nbsp;首以闻。时怀光子玫在，游瑰卫出之，曰：“杀之只以怒敌，至必遽，不如舍<br /><br />&nbsp;&nbsp;&nbsp;&nbsp;之。”玫至泾阳，怀光遂走蒲州。<br /><br />&nbsp;&nbsp;&nbsp;&nbsp;游瑰屯七盘，受李晟节度。诏拜宁节度使，遂会浑{于奉天，与{、戴休<br /><br />&nbsp;&nbsp;&nbsp;&nbsp;颜分扼京西要险。李晟入长安，游瑰破兵咸阳。走泾州，游瑰使谕泾将杨澄，<br /><br />&nbsp;&nbsp;&nbsp;&nbsp;澄拒不纳，遂败。京师平，迁检校尚书左仆射，实封户四百。帝至自兴元，游<br /><br />&nbsp;&nbsp;&nbsp;&nbsp;瑰及{、休颜从，而李晟、尚可孤、李元谅奉迎，论功与{等皆第一。游瑰还屯<br /><br />&nbsp;&nbsp;&nbsp;&nbsp;宁。怀光寇同州，{、元谅败于乾坑。诏游瑰率兵并力，败贼众五千于屯。遂<br /><br />&nbsp;&nbsp;&nbsp;&nbsp;会{、马燧围蒲城。师次焦篱堡，守将尉降。怀光见势单蹙，乃缢死。<br /><br />&nbsp;&nbsp;&nbsp;&nbsp;贞元二年，吐蕃入泾、陇、、宁，游瑰追至安化，虏营合水北。游瑰策曰：<br /><br />&nbsp;&nbsp;&nbsp;&nbsp;“贼行无人地，必怠，可袭取之。”使将史履澄夜领兵五百入其营，斩数百级，<br /><br />&nbsp;&nbsp;&nbsp;&nbsp;取马五千。迟明，虏以兵尾击，游瑰罗帜自卫，鼙鼓四发，虏惊溃去。是岁，复<br /><br />&nbsp;&nbsp;&nbsp;&nbsp;围盐州，刺史杜彦光约与之城，吐蕃许之，又取银、夏、麟等州。游瑰请收盐州<br /><br />&nbsp;&nbsp;&nbsp;&nbsp;以断戎人走集：“虏入汉，食禾菽，方春而病，此天亡时也。”有诏李元谅、韩<br /><br />&nbsp;&nbsp;&nbsp;&nbsp;全义率师一万，会游瑰收盐州。吐蕃请修清水盟，以归侵地，马燧为之请。诏问<br /><br />&nbsp;&nbsp;&nbsp;&nbsp;游瑰，答曰：“西戎弱则请盟，强则入寇。今侵地益深而乞盟，诈我也！”帝不<br /><br />&nbsp;&nbsp;&nbsp;&nbsp;从。会盟平凉，诏游瑰以军屯洛口。盟之日，游瑰以劲骑五百待非常，令曰：“<br /><br />&nbsp;&nbsp;&nbsp;&nbsp;即有变，急趋柏泉以分虏势。”{被劫，驰以免，虏见兵出，即解去。后吐蕃寇<br /><br />&nbsp;&nbsp;&nbsp;&nbsp;大回原，游瑰方壁长武，即选骑八百迎击，自引兵继之。监军以为戎不可易，答<br /><br />&nbsp;&nbsp;&nbsp;&nbsp;曰：“贼攻丰义，今游骑先破，则彼大众不敢前，丰义全矣！”战南原，败之，<br /><br />&nbsp;&nbsp;&nbsp;&nbsp;吐蕃夜遁。<br /><br />&nbsp;&nbsp;&nbsp;&nbsp;会子钦绪以射生将卫京师，与妖人李广弘谋反，谋泄，奔州，中人捕斩，<br /><br />&nbsp;&nbsp;&nbsp;&nbsp;以状示游瑰。游瑰惧，求归死京师，帝不许。又执钦绪二息送京师，帝亦原之。<br /><br />&nbsp;&nbsp;&nbsp;&nbsp;未几，入朝，素服听命，有诏复位，劳遇如故。<br /><br />&nbsp;&nbsp;&nbsp;&nbsp;游瑰盛言城丰义以遏虏侵。帝悦，趣还军。初，游瑰之朝，众谓且得罪，故<br /><br />&nbsp;&nbsp;&nbsp;&nbsp;赍送殊薄。既还，举军不自安。大将范希朝善兵，游瑰畏其逼，欲诛之，希朝奔<br /><br />&nbsp;&nbsp;&nbsp;&nbsp;凤翔，帝闻，召入宿卫。游瑰遣兵筑丰义，才二板而溃，宁卒数百大掠，游瑰不<br /><br />&nbsp;&nbsp;&nbsp;&nbsp;能禁。诏用张献甫代之。游瑰畏乱，委军轻出，还京师，拜右龙武统军。卒，谥<br /><br />&nbsp;&nbsp;&nbsp;&nbsp;曰襄。<br /><br />&nbsp;&nbsp;&nbsp;&nbsp;广弘者，自言宗室子。始为浮屠，妄曰：“我尝见岳、渎神，当作天子，可<br /><br />&nbsp;&nbsp;&nbsp;&nbsp;复冠。”男子董昌舍广弘于资敬寺，召相工唐郛视之，教郛告人曰：“广弘且大<br /><br />&nbsp;&nbsp;&nbsp;&nbsp;贵。”乃诱钦绪、神策将魏循、李稹⒃街莶尉事刘P等作乱。P家数具酒大<br /><br />&nbsp;&nbsp;&nbsp;&nbsp;会广弘所，阴相署置。又妄曰：“神戒我十月十日趣举。”约钦绪夜击鼓，噪凌<br /><br />&nbsp;&nbsp;&nbsp;&nbsp;霄门，焚飞龙厩，循等以神策兵迎广弘，事捷，大剽三日。循、鹕媳洌乃禽<br /><br />&nbsp;&nbsp;&nbsp;&nbsp;广弘及支党鞫仗内，付三司讯实，皆殊死。广弘临刑，色自如。由是禁人不得入<br /><br />&nbsp;&nbsp;&nbsp;&nbsp;观、祠。<br /><br />&nbsp;&nbsp;&nbsp;&nbsp;杜希全，京兆醴泉人。以裨将隶郭子仪，积功劳至朔方节度使。军令整严，<br /><br />&nbsp;&nbsp;&nbsp;&nbsp;士畏其威。奉天之狩，希全与~坊节度使李建徽、盐州刺史戴休颜、夏州刺史时<br /><br />&nbsp;&nbsp;&nbsp;&nbsp;常春引兵赴难。次漠谷，为贼邀击，乘高纵石下之，强弩杂发。德宗使援之，不<br /><br />&nbsp;&nbsp;&nbsp;&nbsp;克，还保州。贼平，迁检校尚书左仆射、灵盐丰夏节度使，封余姚郡王。将即<br /><br />&nbsp;&nbsp;&nbsp;&nbsp;屯，献《体要》八章，砭切政病。帝嘉纳，赐《君臣箴》一篇。<br /><br />&nbsp;&nbsp;&nbsp;&nbsp;寻兼夏绥银节度都统，建言：“盐州据要会，为塞保鄣。自平凉背盟，城陷<br /><br />&nbsp;&nbsp;&nbsp;&nbsp;于虏，于是灵武势县，~坊单逼，为边深患，请复城盐州。”乃诏希全及朔方、<br /><br />&nbsp;&nbsp;&nbsp;&nbsp;宁、银夏、~坊、振武及神策行营诸节度合选士三万五千屯盐州，又敕泾原、<br /><br />&nbsp;&nbsp;&nbsp;&nbsp;剑南、山南军深入吐蕃，牵挠其力，使不得犯塞。执筑凡六千人，阅二旬毕。由<br /><br />&nbsp;&nbsp;&nbsp;&nbsp;是虏惮，不轻入。<br /><br />&nbsp;&nbsp;&nbsp;&nbsp;希全居河西久，颇越法横肆，帝数容掩其短。丰州刺史李景略名出希全上，<br /><br />&nbsp;&nbsp;&nbsp;&nbsp;疑逼己，遂排劾之。帝为斥以答其意。素苦风眩，稍剧，益忌忍，遂诬杀判官李<br /><br />&nbsp;&nbsp;&nbsp;&nbsp;起，吏下累息。卒，赠司空。<br /><br />&nbsp;&nbsp;&nbsp;&nbsp;邢君牙，瀛州乐寿人。少从幽蓟、平卢军，以战功历果毅、折冲郎将。安禄<br /><br />&nbsp;&nbsp;&nbsp;&nbsp;山反，从侯希逸涉海入青州。田神功为兖郓节度使，使君牙将兵屯好防盛秋。<br /><br />&nbsp;&nbsp;&nbsp;&nbsp;吐蕃犯京师，代宗出陕，以扈从功，累封河间郡公。<br /><br />&nbsp;&nbsp;&nbsp;&nbsp;建中初，李晟从马燧讨田悦，以君牙为都将，在武安、襄国间凡五战，斩馘<br /><br />&nbsp;&nbsp;&nbsp;&nbsp;功最。德宗出奉天，晟率君牙倍道赴难，徙屯渭桥，军中便宜，惟君牙得豫。晟<br /><br />&nbsp;&nbsp;&nbsp;&nbsp;在凤翔，数行边，常以君牙守。晟入朝，代为凤翔观察使。俄领节度，检校尚书<br /><br />&nbsp;&nbsp;&nbsp;&nbsp;右仆射。吐蕃岁犯边，君牙劭耕讲战以为备，戎不能侵。又城陇州平戎川，号永<br /><br />&nbsp;&nbsp;&nbsp;&nbsp;信城。卒官，赠司空。<br /><br />&nbsp;&nbsp;&nbsp;&nbsp;初，布衣张汾者，无绍而干君牙，轩然坐客上。会吏`簿书，以盗没宴钱五<br /><br />&nbsp;&nbsp;&nbsp;&nbsp;万，君牙怒其欺，汾不谢去，曰：“吾在京师，闻邢君牙一时豪俊，今乃与设吏<br /><br />&nbsp;&nbsp;&nbsp;&nbsp;论钱，云何？”君牙惭，遽释吏，引为上客，留月余，以五百缣为谢。其屈己好<br /><br />&nbsp;&nbsp;&nbsp;&nbsp;士类此。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939609);">加入书签</a><a
                        href="939571.html">上一页</a>&larr;<a href="index.html">返回列表</a>&rarr;<a
                            href="939652.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939571.html"; var next_page = "939652.html"; var index_page = "index.html"; var sortid = "9"; var article_id = "14231"; var chapter_id = "939609"; var articlename = "新唐书"; var chaptername = " 卷一百五十六 列传第八十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>