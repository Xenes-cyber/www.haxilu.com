<!DOCTYPE html>
<html>
<head>
<meta charset="gbk" />
<title>新唐书- 卷八十三 列传第八-在线阅读-哈西文学网</title>
<meta name="keywords" content="欧阳修、宋祁，新唐书， 卷八十三 列传第八全文， 卷八十三 列传第八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷八十三 列传第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/925349.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/925349.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十三 列传第八</h1>
            <div class="link xb">
                <a href="925218.html">上一页</a>&larr;<a href="index.html">返回列表</a>&rarr;<a
                    href="925449.html">下一页</a></div>			
            <div id="BookText">&nbsp;&nbsp;&nbsp;&nbsp;◎诸帝公主<br /><br />&nbsp;&nbsp;&nbsp;&nbsp;世祖一女。<br /><br />&nbsp;&nbsp;&nbsp;&nbsp;同安公主，高祖同母y也。下嫁隋州刺史王裕。贞观时，以属尊进大长公<br /><br />&nbsp;&nbsp;&nbsp;&nbsp;主。尝有疾，太宗躬省视，赐缣五百，姆侍皆有赉予。永徽初，赐实户三百。薨<br /><br />&nbsp;&nbsp;&nbsp;&nbsp;年八十六。裕，隋司徒柬之子，终开府仪同三司。<br /><br />&nbsp;&nbsp;&nbsp;&nbsp;高祖十九女。<br /><br />&nbsp;&nbsp;&nbsp;&nbsp;长沙公主，下嫁冯少师。<br /><br />&nbsp;&nbsp;&nbsp;&nbsp;襄阳公主，下嫁窦诞。<br /><br />&nbsp;&nbsp;&nbsp;&nbsp;平阳昭公主，太穆皇后所生，下嫁柴绍。初，高祖兵兴，主居长安，绍曰：<br /><br />&nbsp;&nbsp;&nbsp;&nbsp;“尊公将以兵清京师，我欲往，恐不能偕，奈何？”主曰：“公行矣，我自为计。”<br /><br />&nbsp;&nbsp;&nbsp;&nbsp;绍诡道走并州，主奔，发家赀招南山亡命，得数百人以应帝。于是，名贼何<br /><br />&nbsp;&nbsp;&nbsp;&nbsp;潘仁壁司竹园，杀行人，称总管，主遣家奴马三宝喻降之，共攻阝。别部贼李<br /><br />&nbsp;&nbsp;&nbsp;&nbsp;仲文、向善志、丘师利等各持所领会戏下，因略地T、武功、始平，下之。乃<br /><br />&nbsp;&nbsp;&nbsp;&nbsp;申法誓众，禁剽夺，远近咸附，勒兵七万，威振关中。帝度河，绍以数百骑并南<br /><br />&nbsp;&nbsp;&nbsp;&nbsp;山来迎，主引精兵万人与秦王会渭北。绍及主对置幕府，分定京师，号“娘子军”。<br /><br />&nbsp;&nbsp;&nbsp;&nbsp;帝即位，以功给赉不涯。武德六年薨，葬加前后部羽葆、鼓吹、大路、麾幢、<br /><br />&nbsp;&nbsp;&nbsp;&nbsp;虎贲、甲卒、班剑。太常议：“妇人葬，古无鼓吹。”帝不从，曰：“鼓吹，军<br /><br />&nbsp;&nbsp;&nbsp;&nbsp;乐也。往者主身执金鼓，参佐命，于古有邪？宜用之。”<br /><br />&nbsp;&nbsp;&nbsp;&nbsp;高密公主，下嫁长孙孝政，又嫁段纶。纶，隋兵部尚书文振子，为工部尚书、<br /><br />&nbsp;&nbsp;&nbsp;&nbsp;杞国公。永徽六年主薨，遗命：“吾葬必令墓东向，以望献陵，冀不忘孝也。”<br /><br />&nbsp;&nbsp;&nbsp;&nbsp;长广公主，始封桂阳。下嫁赵慈景。慈景，陇西人，帝美其姿制，故妻之。<br /><br />&nbsp;&nbsp;&nbsp;&nbsp;帝起兵，或劝亡去，对曰：“母以我为命，且安往？”吏捕系于狱。帝平京师，<br /><br />&nbsp;&nbsp;&nbsp;&nbsp;引拜开化郡公，为相国府文学。进兵部侍郎。为华州刺史。讨尧君素战死、赠秦<br /><br />&nbsp;&nbsp;&nbsp;&nbsp;州刺史，谥曰忠。公主更嫁杨师道。聪悟有思，工为诗，豪侈自肆，晚稍折节，<br /><br />&nbsp;&nbsp;&nbsp;&nbsp;以寿薨。<br /><br />&nbsp;&nbsp;&nbsp;&nbsp;长沙公主，始封万春。下嫁豆卢宽子怀让。<br /><br />&nbsp;&nbsp;&nbsp;&nbsp;房陵公主，始封永嘉。下嫁窦奉节，又嫁贺兰僧伽。<br /><br />&nbsp;&nbsp;&nbsp;&nbsp;九江公主，下嫁执失思力。<br /><br />&nbsp;&nbsp;&nbsp;&nbsp;庐陵公主，下嫁乔师望，为同州刺史。<br /><br />&nbsp;&nbsp;&nbsp;&nbsp;南昌公主，下嫁苏勖。<br /><br />&nbsp;&nbsp;&nbsp;&nbsp;安平公主，下嫁杨思敬。<br /><br />&nbsp;&nbsp;&nbsp;&nbsp;淮南公主，下嫁封道言。<br /><br />&nbsp;&nbsp;&nbsp;&nbsp;真定公主，下嫁崔恭礼。<br /><br />&nbsp;&nbsp;&nbsp;&nbsp;衡阳公主，下嫁阿史那社尔。<br /><br />&nbsp;&nbsp;&nbsp;&nbsp;丹阳公主，下嫁薛万彻。万彻蠢甚，公主羞，不与同席者数月。太宗闻，笑<br /><br />&nbsp;&nbsp;&nbsp;&nbsp;焉，为置酒，悉召它婿与万彻从容语，握槊赌所佩刀，阳不胜，遂解赐之。主喜，<br /><br />&nbsp;&nbsp;&nbsp;&nbsp;命同载以归。<br /><br />&nbsp;&nbsp;&nbsp;&nbsp;临海公主，下嫁裴律师。<br /><br />&nbsp;&nbsp;&nbsp;&nbsp;馆陶公主，下嫁崔宣庆。<br /><br />&nbsp;&nbsp;&nbsp;&nbsp;安定公主，始封千金。下嫁温挺。挺死，又嫁郑敬玄。<br /><br />&nbsp;&nbsp;&nbsp;&nbsp;常乐公主，下嫁赵瑰。生女，为周王妃，武后杀之。逐瑰括州刺史，徙寿州。<br /><br />&nbsp;&nbsp;&nbsp;&nbsp;越王贞将举兵，遗瑰书假道，瑰将应之。主进使者曰：“为我谢王，与其进，不<br /><br />&nbsp;&nbsp;&nbsp;&nbsp;与其退。若诸王皆丈夫，不应掩久至是。我闻杨氏篡周，尉迟迥乃周出，犹能<br /><br />&nbsp;&nbsp;&nbsp;&nbsp;连突厥，使天下响震，况诸王国懿亲，宗社所托，不舍生取义，尚何须邪？人臣<br /><br />&nbsp;&nbsp;&nbsp;&nbsp;同国患为忠，不同为逆，王等勉之。”王败，周兴劾瑰与主连谋，皆被杀。<br /><br />&nbsp;&nbsp;&nbsp;&nbsp;太宗二十一女。<br /><br />&nbsp;&nbsp;&nbsp;&nbsp;襄城公主，下嫁萧锐。性孝睦，动循矩法，帝敕诸公主视为师式。有司告营<br /><br />&nbsp;&nbsp;&nbsp;&nbsp;别第，辞曰：“妇事舅姑如父母，异宫则定省阙。”止葺故第，门列双戟而已。<br /><br />&nbsp;&nbsp;&nbsp;&nbsp;锐卒，更嫁姜简。永徽二年薨，高宗举哀于命妇朝堂，遣工部侍郎丘行淹驰驿吊<br /><br />&nbsp;&nbsp;&nbsp;&nbsp;祭，陪葬昭陵。丧次故城，帝登楼望哭以送柩。<br /><br />&nbsp;&nbsp;&nbsp;&nbsp;汝南公主，蚤薨。<br /><br />&nbsp;&nbsp;&nbsp;&nbsp;南平公主，下嫁王敬直，以累斥岭南，更嫁刘玄意。<br /><br />&nbsp;&nbsp;&nbsp;&nbsp;遂安公主，下嫁窦逵。逵死，又嫁王大礼。<br /><br />&nbsp;&nbsp;&nbsp;&nbsp;长乐公主，下嫁长孙冲。帝以长孙皇后所生，故敕有司装赍视长公主而倍之。<br /><br />&nbsp;&nbsp;&nbsp;&nbsp;魏徵曰：“昔汉明帝封诸王曰：‘朕子安得同先帝子乎？’然则长公主者，尊公<br /><br />&nbsp;&nbsp;&nbsp;&nbsp;主矣。制有等差，渠可越也？”帝以语后，后曰：“尝闻陛下厚礼徵而未知也，<br /><br />&nbsp;&nbsp;&nbsp;&nbsp;今闻其言，乃纳主于义，社稷臣也。妾于陛下，夫妇之重，有所言，犹候颜色，<br /><br />&nbsp;&nbsp;&nbsp;&nbsp;况臣下情隔礼殊，而敢犯严颜陈忠言哉！愿许之，与天下为公。”帝大悦，因请<br /><br />&nbsp;&nbsp;&nbsp;&nbsp;赍帛四十匹、钱四十万即徵家赐之。<br /><br />&nbsp;&nbsp;&nbsp;&nbsp;豫章公主，下嫁唐义识。<br /><br />&nbsp;&nbsp;&nbsp;&nbsp;北景公主，始封巴陵。下嫁柴令武，坐与房遗爱谋反，同主赐死。显庆中追<br /><br />&nbsp;&nbsp;&nbsp;&nbsp;赠，立庙于墓，四时祭以少牢。<br /><br />&nbsp;&nbsp;&nbsp;&nbsp;普安公主，下嫁史仁表。<br /><br />&nbsp;&nbsp;&nbsp;&nbsp;东阳公主，下嫁高履行。高宗即位，进为大长公主。韦正矩之诛，主坐婚家，<br /><br />&nbsp;&nbsp;&nbsp;&nbsp;斥徙集州。又坐章怀太子累，夺邑封。以长孙无忌舅族也，故武后恶之，垂拱中，<br /><br />&nbsp;&nbsp;&nbsp;&nbsp;并二子徙置巫州。<br /><br />&nbsp;&nbsp;&nbsp;&nbsp;临川公主，韦贵妃所生。下嫁周道务。主工籀隶，能属文。高宗立，上《孝<br /><br />&nbsp;&nbsp;&nbsp;&nbsp;德颂》，帝下诏褒答。永徽初，进长公主，恩赏卓异。永淳初薨。道务，殿中大<br /><br />&nbsp;&nbsp;&nbsp;&nbsp;监、谯郡公范之子。初，道务孺褓时，以功臣子养宫中。范卒，还第，毁瘠如成<br /><br />&nbsp;&nbsp;&nbsp;&nbsp;人。复内之，年十四乃得出。历营州都督，检校右骁卫将军。谥曰襄。<br /><br />&nbsp;&nbsp;&nbsp;&nbsp;清河公主名敬，字德贤，下嫁程怀亮，薨麟德时，陪葬昭陵。怀亮，知节子<br /><br />&nbsp;&nbsp;&nbsp;&nbsp;也，终宁远将军。<br /><br />&nbsp;&nbsp;&nbsp;&nbsp;兰陵公主名淑，字丽贞，下嫁窦怀，薨显庆时。怀官兖州都督，太穆皇<br /><br />&nbsp;&nbsp;&nbsp;&nbsp;后之族子。<br /><br />&nbsp;&nbsp;&nbsp;&nbsp;晋安公主，下嫁韦思安，又嫁杨仁辂。<br /><br />&nbsp;&nbsp;&nbsp;&nbsp;安康公主，下嫁独孤谋。<br /><br />&nbsp;&nbsp;&nbsp;&nbsp;新兴公主，下嫁长孙曦。<br /><br />&nbsp;&nbsp;&nbsp;&nbsp;城阳公主，下嫁杜荷，坐太子承乾事诛，又嫁薛。初，主之婚，帝使卜之，<br /><br />&nbsp;&nbsp;&nbsp;&nbsp;繇曰：“二火皆食，始同荣，末同戚，请昼昏则吉。”马周谏曰：“朝谒以朝，<br /><br />&nbsp;&nbsp;&nbsp;&nbsp;思相戒也；讲习以昼，思相成也；燕饮以昃，思相欢也；婚合以夜，思相亲也。<br /><br />&nbsp;&nbsp;&nbsp;&nbsp;故上下有成，内外有亲，动息有时，吉凶有仪。今先乱其始，不可为也。夫卜所<br /><br />&nbsp;&nbsp;&nbsp;&nbsp;以决疑，若黩礼慢先，圣人所不用。”帝乃止。麟德初，历左奉宸卫将军。主<br /><br />&nbsp;&nbsp;&nbsp;&nbsp;坐巫蛊，斥房州刺史，主从之官。咸亨中，主薨而卒，双柩还京师。子，<br /><br />&nbsp;&nbsp;&nbsp;&nbsp;封河东县侯、济州刺史。琅邪王冲起兵，与弟绍以所部庸、调作兵募士，且应<br /><br />&nbsp;&nbsp;&nbsp;&nbsp;之。冲败，杀都吏以灭口。事泄，下狱俱死。<br /><br />&nbsp;&nbsp;&nbsp;&nbsp;合浦公主，始封高阳。下嫁房玄龄子遗爱。主，帝所爱，故礼异它婿。主负<br /><br />&nbsp;&nbsp;&nbsp;&nbsp;所爱而骄。房遗直以嫡当拜银青光禄大夫，让弟遗爱，帝不许。玄龄卒，主导遗<br /><br />&nbsp;&nbsp;&nbsp;&nbsp;爱异赀，既而反谮之，遗直自言，帝痛让主，乃免。自是稍疏外，主怏怏。会御<br /><br />&nbsp;&nbsp;&nbsp;&nbsp;史劾盗，得浮屠辩机金宝神枕，自言主所赐。初，浮屠庐主之封地，会主与遗爱<br /><br />&nbsp;&nbsp;&nbsp;&nbsp;猎，见而悦之，具帐其庐，与之乱，更以二女子从遗爱，私饷亿计。至是，浮屠<br /><br />&nbsp;&nbsp;&nbsp;&nbsp;殊死，杀奴婢十余。主益望，帝崩无哀容。又浮屠智勖迎占祸福，惠弘能视鬼，<br /><br />&nbsp;&nbsp;&nbsp;&nbsp;道士李晃高医，皆私侍主。主使掖廷令陈玄运伺宫省S祥，步星次。永徽中，<br /><br />&nbsp;&nbsp;&nbsp;&nbsp;与遗爱谋反，赐死。显庆时追赠。<br /><br />&nbsp;&nbsp;&nbsp;&nbsp;金山公主，蚤薨。<br /><br />&nbsp;&nbsp;&nbsp;&nbsp;晋阳公主字明达，幼字兕子，文德皇后所生。未尝见喜愠色。帝有所怒责，<br /><br />&nbsp;&nbsp;&nbsp;&nbsp;必伺颜徐徐辩解，故省中多蒙其惠，莫不誉爱。后崩，时主始孩，不之识；及五<br /><br />&nbsp;&nbsp;&nbsp;&nbsp;岁，经后所游地，哀不自胜。帝诸子，唯晋王及主最少，故亲畜之。王每出x，<br /><br />&nbsp;&nbsp;&nbsp;&nbsp;主送至虔化门；泣而别。王胜衣，班于朝，主泣曰：“兄今与群臣同列，不得在<br /><br />&nbsp;&nbsp;&nbsp;&nbsp;内乎？”帝亦为流涕。主临帝飞白书，下不能辨。薨年十二。帝阅三旬不常膳，<br /><br />&nbsp;&nbsp;&nbsp;&nbsp;日数十哀，因以癯羸。群臣进勉，帝曰：“朕渠不知悲爱无益？而不能已，我亦<br /><br />&nbsp;&nbsp;&nbsp;&nbsp;不知其所以然。”因诏有司簿主汤沐余赀，营佛祠墓侧。<br /><br />&nbsp;&nbsp;&nbsp;&nbsp;常山公主，未及下嫁，薨显庆时。<br /><br />&nbsp;&nbsp;&nbsp;&nbsp;新城公主，晋阳母弟也。下嫁长孙诠，诠以罪徙`州。更嫁韦正矩，为奉冕<br /><br />&nbsp;&nbsp;&nbsp;&nbsp;大夫，遇主不以礼。俄而主暴薨，高宗诏三司杂治，正矩不能辩，伏诛。以皇后<br /><br />&nbsp;&nbsp;&nbsp;&nbsp;礼葬昭陵旁。<br /><br />&nbsp;&nbsp;&nbsp;&nbsp;高宗三女。<br /><br />&nbsp;&nbsp;&nbsp;&nbsp;义阳公主，萧淑妃所生，下嫁权毅。<br /><br />&nbsp;&nbsp;&nbsp;&nbsp;高安公主，义阳母弟也。始封宣城。下嫁颍州刺史王勖。天授中，勖为武后<br /><br />&nbsp;&nbsp;&nbsp;&nbsp;所诛。神龙初，进册长公主，实封千户，开府置官属。睿宗立，增户千。薨开元<br /><br />&nbsp;&nbsp;&nbsp;&nbsp;时，玄宗哭于晖政门，遣大鸿胪持节赴吊，京兆尹摄鸿胪护丧事。<br /><br />&nbsp;&nbsp;&nbsp;&nbsp;太平公主，则天皇后所生，后爱之倾诸女。荣国夫人死，后丐主为道士，以<br /><br />&nbsp;&nbsp;&nbsp;&nbsp;幸冥福。仪凤中，吐蕃请主下嫁，后不欲弃之夷，乃真筑宫，如方士薰戒，以拒<br /><br />&nbsp;&nbsp;&nbsp;&nbsp;和亲事。久之，主衣紫袍玉带，折上巾，具纷砺，歌舞帝前。帝及后大笑曰：“<br /><br />&nbsp;&nbsp;&nbsp;&nbsp;儿不为武官，何遽尔？”主曰：“以赐驸马可乎？”帝识其意，择薛绍尚之。假<br /><br />&nbsp;&nbsp;&nbsp;&nbsp;万年县为婚馆，门隘不能容翟车，有司毁垣以入，自兴安门设燎相属，道樾为枯。<br /><br />&nbsp;&nbsp;&nbsp;&nbsp;绍死，更嫁武承嗣，会承嗣小疾，罢昏。后杀武攸暨妻，以配主。主方额广颐，<br /><br />&nbsp;&nbsp;&nbsp;&nbsp;多阴谋，后常谓“类我”。而主内与谋，外检畏，终后世无它訾。<br /><br />&nbsp;&nbsp;&nbsp;&nbsp;永淳之前，亲王食实户八百，增至千辄止；公主不过三百，而主独加户五十。<br /><br />&nbsp;&nbsp;&nbsp;&nbsp;及圣历时，进及三千户。预诛二张功，增号镇国，与相王均封五千，而薛、武二<br /><br />&nbsp;&nbsp;&nbsp;&nbsp;家女皆食实封。主与相王卫王成王、长宁安乐二公主给卫士，环第十步一区，持<br /><br />&nbsp;&nbsp;&nbsp;&nbsp;兵呵卫，c肖宫省。神龙时，与长宁、安乐、宜城、新都、定安、金城凡七公主，<br /><br />&nbsp;&nbsp;&nbsp;&nbsp;皆开府置官属，视亲王。安乐户至三千，长宁二千五百，府不置长史。宜城、定<br /><br />&nbsp;&nbsp;&nbsp;&nbsp;安非韦后所生，户止二千。主三子：崇简、崇敏、崇行，皆拜三品。<br /><br />&nbsp;&nbsp;&nbsp;&nbsp;韦后、上官昭容用事，自以谋出主下远甚，惮之。主亦自以轧而可胜，故益<br /><br />&nbsp;&nbsp;&nbsp;&nbsp;横。于是推进天下士，谓儒者多窭狭，厚持金帛谢之，以动大议，远近翕然响之。<br /><br />&nbsp;&nbsp;&nbsp;&nbsp;玄宗将诛韦氏，主与秘计，遣子崇简从。事定，将立相王，未有以发其端者。<br /><br />&nbsp;&nbsp;&nbsp;&nbsp;主顾温王乃儿子，可劫以为功，乃入见王曰：“天下事归相王，此非儿所坐。”<br /><br />&nbsp;&nbsp;&nbsp;&nbsp;乃掖王下，取乘舆服进睿宗。睿宗即位，主权由此震天下，加实封至万户，三子<br /><br />&nbsp;&nbsp;&nbsp;&nbsp;封王，余皆祭酒、九卿。主每奏事，漏数徙乃得退，所言皆从。有所论荐，或自<br /><br />&nbsp;&nbsp;&nbsp;&nbsp;寒冗躐进至侍从，旋踵将相。朝廷大政事非关决不下，闻不朝，则宰相就第咨判，<br /><br />&nbsp;&nbsp;&nbsp;&nbsp;天子殆画可而已。主侍武后久，善策人主微指，先事逢合，无不中。田园遍近甸，<br /><br />&nbsp;&nbsp;&nbsp;&nbsp;皆上腴。吴、蜀、岭峤市作器用，州县护送，道相望也。天下珍滋谲怪充于家，<br /><br />&nbsp;&nbsp;&nbsp;&nbsp;供帐声伎与天子等。侍儿曳纨谷者数百，奴伯妪监千人，陇右牧马至万匹。<br /><br />&nbsp;&nbsp;&nbsp;&nbsp;长安浮屠慧范畜赀千万，谐结权近，本善张易之。及易之诛，或言其豫谋者，<br /><br />&nbsp;&nbsp;&nbsp;&nbsp;于是封上庸郡公，月给奉稍。主乳媪与通，奏擢三品御史大夫。御史魏传弓劾其<br /><br />&nbsp;&nbsp;&nbsp;&nbsp;奸赃四十万，请论死。中宗欲赦之，进曰：“刑赏，国大事，陛下赏已妄加矣，<br /><br />&nbsp;&nbsp;&nbsp;&nbsp;又欲废刑，天下其谓何？”帝不得已，削银青阶。大夫薛谦光劾慧范不法，不可<br /><br />&nbsp;&nbsp;&nbsp;&nbsp;贷，主为申理，故谦光等反得罪。<br /><br />&nbsp;&nbsp;&nbsp;&nbsp;玄宗以太子监国，使宋王、岐王总禁兵。主恚权分，乘辇至光范门，召宰相<br /><br />&nbsp;&nbsp;&nbsp;&nbsp;白废太子。于是宋Z、姚元之不悦，请出主东都，帝不许，诏主居蒲州。主大望，<br /><br />&nbsp;&nbsp;&nbsp;&nbsp;太子惧，奏斥Z、元之以销戢怨嫌。监察御史慕容复劾慧范事，帝疑离间骨<br /><br />&nbsp;&nbsp;&nbsp;&nbsp;肉，贬密州司马。主居外四月，太子表追还京师。<br /><br />&nbsp;&nbsp;&nbsp;&nbsp;时宰相七人，五出主门下。又左羽林大将军常元楷、知羽林军李慈皆私谒主。<br /><br />&nbsp;&nbsp;&nbsp;&nbsp;主内忌太子明，又宰相皆其党，乃有逆谋。先天二年，与尚书左仆射窦怀贞、侍<br /><br />&nbsp;&nbsp;&nbsp;&nbsp;中岑羲、中书令萧至忠崔、太子少保薛稷、雍州长史李晋、右散骑常侍昭文馆<br /><br />&nbsp;&nbsp;&nbsp;&nbsp;学士贾膺福、鸿胪卿唐及元楷、慈、慧范等谋废太子，使元楷、慈举羽林兵入<br /><br />&nbsp;&nbsp;&nbsp;&nbsp;武德殿杀太子，怀贞、羲、至忠举兵南衙为应。既有日矣，太子得其奸，召岐王、<br /><br />&nbsp;&nbsp;&nbsp;&nbsp;薛王、兵部尚书郭元振、将军王毛仲、殿中少监姜w、中书侍郎王琚、吏部侍<br /><br />&nbsp;&nbsp;&nbsp;&nbsp;郎崔日用定策。前一日，因毛仲取内闲马三百，率太仆少卿李令问王守一、内侍<br /><br />&nbsp;&nbsp;&nbsp;&nbsp;高力士、果毅李守德叩虔化门，枭元楷、慈于北阙下，缚膺福内客省，执羲、至<br /><br />&nbsp;&nbsp;&nbsp;&nbsp;忠至朝堂，斩之，因大赦天下。主闻变，亡入南山，三日不出，赐死于第。诸子<br /><br />&nbsp;&nbsp;&nbsp;&nbsp;及党与死者数十人。簿其田赀，瑰宝若山，督子贷，凡三年不能尽。崇简素知主<br /><br />&nbsp;&nbsp;&nbsp;&nbsp;谋，苦谏，主怒，榜掠尤楚，至是复官爵，赐氏李。始，主作观池乐游原，以为<br /><br />&nbsp;&nbsp;&nbsp;&nbsp;盛集，既败，赐宁、申、岐、薛四王，都人岁祓禊其地。<br /><br />&nbsp;&nbsp;&nbsp;&nbsp;中宗八女。<br /><br />&nbsp;&nbsp;&nbsp;&nbsp;新都公主，下嫁武延晖。<br /><br />&nbsp;&nbsp;&nbsp;&nbsp;宜城公主，始封义安郡主。下嫁裴巽。巽有嬖姝，主恚，刖耳劓鼻，且断巽<br /><br />&nbsp;&nbsp;&nbsp;&nbsp;发。帝怒，斥为县主，巽左迁。久之，复故封。神龙元年，与长宁、新宁、义安、<br /><br />&nbsp;&nbsp;&nbsp;&nbsp;安乐、新平五郡主皆进封。<br /><br />&nbsp;&nbsp;&nbsp;&nbsp;定安公主，始封新宁郡。下嫁王同皎。同皎得罪，神龙时，又嫁韦濯。濯即<br /><br />&nbsp;&nbsp;&nbsp;&nbsp;韦皇后从祖弟，以卫尉少卿诛，更嫁太府卿崔铣。主薨，王同皎子请与父合葬，<br /><br />&nbsp;&nbsp;&nbsp;&nbsp;给事中夏侯曰：“主义绝王庙，恩成崔室，逝者有知，同皎将拒诸泉。”铣或<br /><br />&nbsp;&nbsp;&nbsp;&nbsp;诉于帝，乃止。坐是贬泸州都督。<br /><br />&nbsp;&nbsp;&nbsp;&nbsp;长宁公主，韦庶人所生，下嫁杨慎交。造第东都，使杨务廉营总。第成，府<br /><br />&nbsp;&nbsp;&nbsp;&nbsp;财几竭，乃擢务廉将作大匠。又取西京高士廉第、左金吾卫故营合为宅，右属都<br /><br />&nbsp;&nbsp;&nbsp;&nbsp;城，左\大道，作三重楼以冯观，筑山浚池。帝及后数临幸，置酒赋诗。又并坊<br /><br />&nbsp;&nbsp;&nbsp;&nbsp;西隙地广鞠场。东都废永昌县，主丐其治为府，以地濒洛，筑鄣之，崇台、蜚观<br /><br />&nbsp;&nbsp;&nbsp;&nbsp;相联属。无虑费二十万。魏王泰故第，东西尽一坊，潴沼三百亩，泰薨，以与民。<br /><br />&nbsp;&nbsp;&nbsp;&nbsp;至是，主丐得之，亭阁华诡捋西京。内倚母爱，宠倾一朝，与安乐宜城二主、后<br /><br />&nbsp;&nbsp;&nbsp;&nbsp;<王胃>J国崇国夫人争任事，赇谒纷纭。东都第成，不及居，韦氏败，斥慎交绛<br /><br />&nbsp;&nbsp;&nbsp;&nbsp;州别驾，主偕往，乃请以东都第为景云祠，而西京鬻第，评木石直，为钱二十亿<br /><br />&nbsp;&nbsp;&nbsp;&nbsp;万。开元十六年，慎交死，主更嫁苏彦伯。务廉卒坐赃数十万，废终身。<br /><br />&nbsp;&nbsp;&nbsp;&nbsp;永寿公主，下嫁韦。蚤薨，长安初追赠。<br /><br />&nbsp;&nbsp;&nbsp;&nbsp;永泰公主，以郡主下嫁武延基。大足中，忤张易之，为武后所杀。帝追赠，<br /><br />&nbsp;&nbsp;&nbsp;&nbsp;以礼改葬，号墓为陵。<br /><br />&nbsp;&nbsp;&nbsp;&nbsp;安乐公主，最幼女。帝迁房陵而主生，解衣以褓之，名曰裹儿。姝秀辩敏，<br /><br />&nbsp;&nbsp;&nbsp;&nbsp;后尤爱之。下嫁武崇训。帝复位，光艳动天下，侯王柄臣多出其门。尝作诏，箝<br /><br />&nbsp;&nbsp;&nbsp;&nbsp;其前，请帝署可，帝笑从之。又请为皇太女，左仆射魏元忠谏不可，主曰：“元<br /><br />&nbsp;&nbsp;&nbsp;&nbsp;忠，山东木强，乌足论国事？阿武子尚为天子，天子女有不可乎？”与太平等七<br /><br />&nbsp;&nbsp;&nbsp;&nbsp;公主皆开府，而主府官属尤滥，皆出屠贩，纳訾售官，降墨敕斜封授之，故号“<br /><br />&nbsp;&nbsp;&nbsp;&nbsp;斜封官”。主营第及安乐佛庐，皆宪写宫省，而工@过之。尝请昆明池为私沼，<br /><br />&nbsp;&nbsp;&nbsp;&nbsp;帝曰：“先帝未有以与人者。”主不悦，自凿定昆池，延袤数里。定，言可抗订<br /><br />&nbsp;&nbsp;&nbsp;&nbsp;之也。司农卿赵履温为缮治，累石肖华山，Q昂嵝埃回渊九折，以石瀵水。<br /><br />&nbsp;&nbsp;&nbsp;&nbsp;又为宝炉，镂怪兽神禽，间以S贝珊瑚，不可涯计。崇训死，主素与武延秀乱，<br /><br />&nbsp;&nbsp;&nbsp;&nbsp;即嫁之。是日，假后车辂，自宫送至第，帝与后为御安福门临观，诏雍州长史窦<br /><br />&nbsp;&nbsp;&nbsp;&nbsp;怀贞为礼会使，弘文学士为傧，相王障车，捐赐金帛不赀。翌日，大会群臣太极<br /><br />&nbsp;&nbsp;&nbsp;&nbsp;殿，主被翠服出，向天子再拜，南面拜公卿，公卿皆伏地稽首。武攸暨与太平公<br /><br />&nbsp;&nbsp;&nbsp;&nbsp;主偶舞为帝寿。赐群臣帛数十万。帝御承天门，大赦，因赐民T三日，内外官赐<br /><br />&nbsp;&nbsp;&nbsp;&nbsp;勋，缘礼官属兼阶、爵。夺临川长公主宅以为第，旁彻民庐，怨声嚣然。第成，<br /><br />&nbsp;&nbsp;&nbsp;&nbsp;禁藏空殚，假万骑仗、内音乐送主还第，天子亲幸，宴近臣。崇训子方数岁，拜<br /><br />&nbsp;&nbsp;&nbsp;&nbsp;太常卿，封镐国公，实封户五百。公主满孺月，帝、后复幸第，大赦天下。时主<br /><br />&nbsp;&nbsp;&nbsp;&nbsp;与长宁、定安三家厮台掠民子女为奴婢，左台侍御史袁从一缚送狱，主入诉，帝<br /><br />&nbsp;&nbsp;&nbsp;&nbsp;为手诏喻免。从一曰：“陛下纳主诉，纵奴驺掠平民，何以治天下？臣知放奴则<br /><br />&nbsp;&nbsp;&nbsp;&nbsp;免祸，劾奴则得罪于主，然不忍屈陛下法，自偷生也。”不纳。临淄王诛庶人，<br /><br />&nbsp;&nbsp;&nbsp;&nbsp;主方览镜作眉，闻乱，走至右延明门，兵及，斩其首。追贬为“悖逆庶人”。睿<br /><br />&nbsp;&nbsp;&nbsp;&nbsp;宗即位，诏以二品礼葬之。赵履温谄事主，尝褫朝服，以项挽车。庶人死，蹈舞<br /><br />&nbsp;&nbsp;&nbsp;&nbsp;承天门呼万岁，临淄王斩之，父子同刑。百姓疾其兴役，割取肉去。<br /><br />&nbsp;&nbsp;&nbsp;&nbsp;成安公主，字季姜。始封新平。下嫁韦捷。捷以韦后从子诛，主后薨。<br /><br />&nbsp;&nbsp;&nbsp;&nbsp;睿宗十一女。<br /><br />&nbsp;&nbsp;&nbsp;&nbsp;寿昌公主，下嫁崔真。<br /><br />&nbsp;&nbsp;&nbsp;&nbsp;安兴昭怀公主，蚤薨。<br /><br />&nbsp;&nbsp;&nbsp;&nbsp;荆山公主，下嫁薛伯阳。<br /><br />&nbsp;&nbsp;&nbsp;&nbsp;淮阳公主，下嫁王承庆。<br /><br />&nbsp;&nbsp;&nbsp;&nbsp;代国公主名华，字华婉，刘皇后所生。下嫁郑万钧。<br /><br />&nbsp;&nbsp;&nbsp;&nbsp;凉国公主字华庄，始封仙源。下嫁薛伯阳。<br /><br />&nbsp;&nbsp;&nbsp;&nbsp;薛国公主，始封清阳。下嫁王守一。守一诛，更嫁裴巽。<br /><br />&nbsp;&nbsp;&nbsp;&nbsp;q国公主，崔贵妃所生。三岁而妃薨，哭泣不食三日，如成人。始封荆山。<br /><br />&nbsp;&nbsp;&nbsp;&nbsp;下嫁薛儆，又嫁郑孝义。开元初，封邑至千四百户。<br /><br />&nbsp;&nbsp;&nbsp;&nbsp;金仙公主，始封西城县主。景云初进封。太极元年，与玉真公主皆为道士，<br /><br />&nbsp;&nbsp;&nbsp;&nbsp;筑观京师，又方士史崇玄为师。崇玄本寒人，事太平公主，得出入禁中，拜鸿胪<br /><br />&nbsp;&nbsp;&nbsp;&nbsp;卿，声势光重。观始兴，诏崇玄护作，日万人。群浮屠疾之，以钱数十万赂狂人<br /><br />&nbsp;&nbsp;&nbsp;&nbsp;段谦冒入承天门，升太极殿，自称天子。有司执之，辞曰：“崇玄使我来。”诏<br /><br />&nbsp;&nbsp;&nbsp;&nbsp;流岭南，且敕浮屠、方士无两竞。太平败，崇玄伏诛。<br /><br />&nbsp;&nbsp;&nbsp;&nbsp;玉真公主字持盈，始封崇昌县主。俄进号上清玄都大洞三景师。天宝三载，<br /><br />&nbsp;&nbsp;&nbsp;&nbsp;上言曰：“先帝许妾舍家，今仍叨主第，食租赋，诚愿去公主号，罢邑司，归之<br /><br />&nbsp;&nbsp;&nbsp;&nbsp;王府。”玄宗不许。又言：“妾，高宗之孙，睿宗之女，陛下之女弟，于天下不<br /><br />&nbsp;&nbsp;&nbsp;&nbsp;为贱，何必名系主号、资汤沐，然后为贵、？请入数百家之产，延十年之命。”<br /><br />&nbsp;&nbsp;&nbsp;&nbsp;帝知至意，乃许之。薨宝应时。<br /><br />&nbsp;&nbsp;&nbsp;&nbsp;霍国公主，下嫁裴虚己。<br /><br />&nbsp;&nbsp;&nbsp;&nbsp;玄宗二十九女。<br /><br />&nbsp;&nbsp;&nbsp;&nbsp;永穆公主，下嫁王繇。<br /><br />&nbsp;&nbsp;&nbsp;&nbsp;常芬公主，下嫁张去奢。<br /><br />&nbsp;&nbsp;&nbsp;&nbsp;孝昌公主，蚤薨。<br /><br />&nbsp;&nbsp;&nbsp;&nbsp;唐昌公主，下嫁薛锈。<br /><br />&nbsp;&nbsp;&nbsp;&nbsp;灵昌公主，蚤薨。<br /><br />&nbsp;&nbsp;&nbsp;&nbsp;常山公主，下嫁薛谭，又嫁窦泽。<br /><br />&nbsp;&nbsp;&nbsp;&nbsp;万安公主，天宝时为道士。<br /><br />&nbsp;&nbsp;&nbsp;&nbsp;开元新制：长公主封户二千，帝妹户千，率以三丁为限；皇子王户二千，主<br /><br />&nbsp;&nbsp;&nbsp;&nbsp;半之。左右以为薄。帝曰：“百姓租赋非我有，士出万死，赏不过束帛，女何功<br /><br />&nbsp;&nbsp;&nbsp;&nbsp;而享多户邪？使知俭啬，不亦可乎？”于是，公主所禀殆不给车服。后咸宜以母<br /><br />&nbsp;&nbsp;&nbsp;&nbsp;爱益封至千户，诸主皆增，自是著于令。主不下嫁，亦封千户，有司给奴婢如令。<br /><br />&nbsp;&nbsp;&nbsp;&nbsp;上仙公主，蚤薨。<br /><br />&nbsp;&nbsp;&nbsp;&nbsp;怀思公主，蚤薨，葬筑台，号登真。<br /><br />&nbsp;&nbsp;&nbsp;&nbsp;晋国公主，始封高都。下嫁崔惠童。贞元元年，与卫、楚、宋、齐、宿、萧、<br /><br />&nbsp;&nbsp;&nbsp;&nbsp;邓、纪、郜国九公主同徙封。<br /><br />&nbsp;&nbsp;&nbsp;&nbsp;新昌公主，下嫁萧衡。<br /><br />&nbsp;&nbsp;&nbsp;&nbsp;临晋公主，皇甫淑妃所生。下嫁郭潜曜。薨大历时。<br /><br />&nbsp;&nbsp;&nbsp;&nbsp;卫国公主，始封建平。下嫁豆卢建，又嫁杨说。薨贞元时。<br /><br />&nbsp;&nbsp;&nbsp;&nbsp;真阳公主，下嫁源清，又嫁苏震。<br /><br />&nbsp;&nbsp;&nbsp;&nbsp;信成公主，下嫁独孤明。<br /><br />&nbsp;&nbsp;&nbsp;&nbsp;楚国公主，始封寿春。下嫁吴澄江。上皇居西宫，独主得入侍。兴元元年，<br /><br />&nbsp;&nbsp;&nbsp;&nbsp;请为道士，诏可，赐名上善。<br /><br />&nbsp;&nbsp;&nbsp;&nbsp;普康公主，蚤薨。咸通九年追封。<br /><br />&nbsp;&nbsp;&nbsp;&nbsp;昌乐公主，高才人所生。下嫁窦锷。薨大历时。<br /><br />&nbsp;&nbsp;&nbsp;&nbsp;永宁公主，下嫁裴齐丘。<br /><br />&nbsp;&nbsp;&nbsp;&nbsp;宋国公主，始封平昌。下嫁温西华，又嫁杨徽。薨元和时。<br /><br />&nbsp;&nbsp;&nbsp;&nbsp;齐国公主，始封兴信，徙封宁亲。下嫁张，又嫁裴颍，末嫁杨敷。薨贞元<br /><br />&nbsp;&nbsp;&nbsp;&nbsp;时。<br /><br />&nbsp;&nbsp;&nbsp;&nbsp;咸直公主，贞顺皇后所生。下嫁杨洄，又嫁崔嵩。薨兴元时。<br /><br />&nbsp;&nbsp;&nbsp;&nbsp;宜春公主，蚤薨。<br /><br />&nbsp;&nbsp;&nbsp;&nbsp;广宁公主，董芳仪所生。下嫁程昌胤，又嫁苏克贞。薨大历时。<br /><br />&nbsp;&nbsp;&nbsp;&nbsp;万春公主，杜美人所生。下嫁杨F，又嫁杨。薨大历时。<br /><br />&nbsp;&nbsp;&nbsp;&nbsp;太华公主，贞顺皇后所生。下嫁杨。薨天宝时。<br /><br />&nbsp;&nbsp;&nbsp;&nbsp;寿光公主，下嫁郭液。<br /><br />&nbsp;&nbsp;&nbsp;&nbsp;乐城公主，下嫁薛履谦，坐嗣岐王珍事诛。<br /><br />&nbsp;&nbsp;&nbsp;&nbsp;新平公主，常才人所生。幼智敏，习知图训，帝贤之。下嫁裴l，又嫁姜<br /><br />&nbsp;&nbsp;&nbsp;&nbsp;庆初。庆初得罪，主幽禁中。薨大历时。<br /><br />&nbsp;&nbsp;&nbsp;&nbsp;寿安公主，曹野那姬所生。孕九月而育，帝恶之，诏衣羽人服。代宗以广平<br /><br />&nbsp;&nbsp;&nbsp;&nbsp;王入谒，帝字呼主曰：“虫娘，汝后可与名王在灵州请封。”下嫁苏发。<br /><br />&nbsp;&nbsp;&nbsp;&nbsp;肃宗七女。<br /><br />&nbsp;&nbsp;&nbsp;&nbsp;宿国公主，始封长乐。下嫁豆卢湛。<br /><br />&nbsp;&nbsp;&nbsp;&nbsp;萧国公主，始封宁国。下嫁郑巽，又嫁薛康衡。乾元元年，降回纥英武威远<br /><br />&nbsp;&nbsp;&nbsp;&nbsp;可汗，乃置府。二年，还朝。贞元中，让府属，更置邑司。<br /><br />&nbsp;&nbsp;&nbsp;&nbsp;和政公主，章敬太后所生。生三岁，后崩，养于韦妃。性敏惠，事妃有孝称。<br /><br />&nbsp;&nbsp;&nbsp;&nbsp;下嫁柳潭。安禄山陷京师，宁国公主方嫠居，主弃三子，夺潭马以载宁国，身与<br /><br />&nbsp;&nbsp;&nbsp;&nbsp;潭步，日百里，潭躬水薪，主射爨，以奉宁国。初，潭兄澄之妻，杨贵妃姊也，<br /><br />&nbsp;&nbsp;&nbsp;&nbsp;势幸倾朝，公主未尝干以私；及死，抚其子如所生。从玄宗至蜀，始封，迁潭驸<br /><br />&nbsp;&nbsp;&nbsp;&nbsp;马都尉。郭千仞反，玄宗御玄英楼谕降之，不听。潭率折冲张义童等殊死斗，主<br /><br />&nbsp;&nbsp;&nbsp;&nbsp;彀弓授潭，潭手斩贼五十级，平之。肃宗有疾，主侍左右勤劳，诏赐田，以女弟<br /><br />&nbsp;&nbsp;&nbsp;&nbsp;宝章主未有赐，固让不敢当。阿布思之妻隶掖廷，帝宴，使衣绿衣为倡。主谏曰：<br /><br />&nbsp;&nbsp;&nbsp;&nbsp;“布思诚逆人，妻不容近至尊；无罪，不可与群倡处。”帝为免出之。自兵兴，<br /><br />&nbsp;&nbsp;&nbsp;&nbsp;财用耗，主以贸易取奇赢千万澹军。及帝山陵，又进邑入千万。代宗初立，屡陈<br /><br />&nbsp;&nbsp;&nbsp;&nbsp;人间利病、国家盛衰事，天子乡纳。吐蕃犯京师，主避地南奔，次商于，遇群盗，<br /><br />&nbsp;&nbsp;&nbsp;&nbsp;主谕以祸福，皆稽颡愿为奴。代宗以主贫，诏诸节度饷亿，主一不取。亲纫绽裳<br /><br />&nbsp;&nbsp;&nbsp;&nbsp;衣，诸子不服纨。广德时，吐蕃再入寇，主方妊，入语备边计，潭固止，主曰：<br /><br />&nbsp;&nbsp;&nbsp;&nbsp;“君独无兄乎？”入见内殿。翌日，免乳而薨。<br /><br />&nbsp;&nbsp;&nbsp;&nbsp;郯国公主，始封大宁。下嫁张清。薨贞元时。<br /><br />&nbsp;&nbsp;&nbsp;&nbsp;纪国公主，始封宜宁。下嫁郑沛。薨元和时。<br /><br />&nbsp;&nbsp;&nbsp;&nbsp;永和公主，韦妃所生。始封宝章。下嫁王诠。薨大历时。<br /><br />&nbsp;&nbsp;&nbsp;&nbsp;郜国公主，始封延光。下嫁裴徽，又嫁萧升。升卒，主与彭州司马李万乱，<br /><br />&nbsp;&nbsp;&nbsp;&nbsp;而蜀州别驾萧鼎、澧阳令韦痢⑻子詹事李皆私侍主家。久之，奸闻。德宗怒，<br /><br />&nbsp;&nbsp;&nbsp;&nbsp;幽主它第，杖杀万，斥鼎、痢③土氡怼Ｕ暝四年，又以厌蛊废。六年薨。子位，<br /><br />&nbsp;&nbsp;&nbsp;&nbsp;坐为蛊祝，囚端州，佩、儒、魄舴恐荩前生子驸马都尉裴液囚锦州。主女为皇<br /><br />&nbsp;&nbsp;&nbsp;&nbsp;太子妃，帝畏妃怨望，将杀之，未发，会主薨，太子属疾，乃杀妃以厌灾，谥曰<br /><br />&nbsp;&nbsp;&nbsp;&nbsp;惠。<br /><br />&nbsp;&nbsp;&nbsp;&nbsp;代宗十八女。<br /><br />&nbsp;&nbsp;&nbsp;&nbsp;灵仙公主，蚤薨，追封。<br /><br />&nbsp;&nbsp;&nbsp;&nbsp;真定公主，蚤薨，追封。<br /><br />&nbsp;&nbsp;&nbsp;&nbsp;永清公主，下嫁裴仿。<br /><br />&nbsp;&nbsp;&nbsp;&nbsp;齐国昭懿公主，崔贵妃所生。始封升平。下嫁郭暧。大历末，寰内民诉泾水<br /><br />&nbsp;&nbsp;&nbsp;&nbsp;为}壅不得溉田，京兆尹黎干以请，诏撤}以水与民。时主及暧家皆有}，丐留，<br /><br />&nbsp;&nbsp;&nbsp;&nbsp;帝曰：“吾为苍生，若可为诸戚唱！”即日毁，由是废者八十所。宪宗即位，献<br /><br />&nbsp;&nbsp;&nbsp;&nbsp;女伎，帝曰：“太上皇不受献，朕何敢违？”还之。薨元和时，赠号国，赐谥。<br /><br />&nbsp;&nbsp;&nbsp;&nbsp;穆宗立，复赠封。<br /><br />&nbsp;&nbsp;&nbsp;&nbsp;华阳公主，贞懿皇后所生。韶悟过人，帝爱之。视帝所喜，必善遇；所恶，<br /><br />&nbsp;&nbsp;&nbsp;&nbsp;曲全之。大历七年，以病丐为道士，号琼华真人。病甚，啮帝指伤。薨，追封。<br /><br />&nbsp;&nbsp;&nbsp;&nbsp;玉清公主，蚤薨，追封。<br /><br />&nbsp;&nbsp;&nbsp;&nbsp;嘉丰公主，下嫁高怡。与普宁公主同降，有司具册礼光顺门，以雨不克，罢。<br /><br />&nbsp;&nbsp;&nbsp;&nbsp;薨建中时。<br /><br />&nbsp;&nbsp;&nbsp;&nbsp;长林公主，下嫁卫尉少卿沈明。贞元二年具册礼，德宗不御正殿，不设乐，<br /><br />&nbsp;&nbsp;&nbsp;&nbsp;遂为故事。薨元和时。<br /><br />&nbsp;&nbsp;&nbsp;&nbsp;太和公主，蚤薨，追封。<br /><br />&nbsp;&nbsp;&nbsp;&nbsp;赵国庄懿公主，始封武清。贞元元年，徙封嘉诚。下嫁魏博节度使田绪，德<br /><br />&nbsp;&nbsp;&nbsp;&nbsp;宗幸望春亭临饯。厌翟敝不可乘，以金根代之。公主出降，乘金根车，自主始。<br /><br />&nbsp;&nbsp;&nbsp;&nbsp;薨元和时，赠封及谥。<br /><br />&nbsp;&nbsp;&nbsp;&nbsp;玉虚公主，蚤薨。<br /><br />&nbsp;&nbsp;&nbsp;&nbsp;普宁公主，下嫁吴士广。<br /><br />&nbsp;&nbsp;&nbsp;&nbsp;晋阳公主，下嫁太常少卿裴液。薨大和时。<br /><br />&nbsp;&nbsp;&nbsp;&nbsp;义清公主，下嫁秘书少监柳杲。<br /><br />&nbsp;&nbsp;&nbsp;&nbsp;寿昌公主，下嫁光禄少卿窦克良。薨贞元时。<br /><br />&nbsp;&nbsp;&nbsp;&nbsp;新都公主，贞元十二年下嫁田华，具礼光顺门，五礼由是废。<br /><br />&nbsp;&nbsp;&nbsp;&nbsp;西平公主，蚤薨。<br /><br />&nbsp;&nbsp;&nbsp;&nbsp;章宁公主，蚤薨。<br /><br />&nbsp;&nbsp;&nbsp;&nbsp;德宗十一女。<br /><br />&nbsp;&nbsp;&nbsp;&nbsp;韩国贞穆公主，昭德皇后所生。幼谨孝，帝爱之。始封唐安。将下嫁秘书少<br /><br />&nbsp;&nbsp;&nbsp;&nbsp;监韦宥，未克而朱乱，从至城固薨，加封谥。<br /><br />&nbsp;&nbsp;&nbsp;&nbsp;魏国宪穆公主，始封义阳。下嫁王士平。主恣横不法，帝幽之禁中；锢士平<br /><br />&nbsp;&nbsp;&nbsp;&nbsp;于第，久之，拜安州刺史，坐交中人贬贺州司户参军。门下客蔡南史、独孤申叔<br /><br />&nbsp;&nbsp;&nbsp;&nbsp;为主作《团雪散雪辞》状离旷意。帝闻，怒，捕南史等逐之，几废时士科。薨，<br /><br />&nbsp;&nbsp;&nbsp;&nbsp;追封及谥。<br /><br />&nbsp;&nbsp;&nbsp;&nbsp;郑国庄穆公主，始封义章。下嫁张孝忠子茂宗。薨，加赠及谥。<br /><br />&nbsp;&nbsp;&nbsp;&nbsp;临真公主，下嫁秘书少监薛钊。薨元和时。<br /><br />&nbsp;&nbsp;&nbsp;&nbsp;永阳公主，下嫁殿中少监崔N。<br /><br />&nbsp;&nbsp;&nbsp;&nbsp;普宁公主，蚤薨。<br /><br />&nbsp;&nbsp;&nbsp;&nbsp;文安公主，丐为道士。薨大和时。<br /><br />&nbsp;&nbsp;&nbsp;&nbsp;燕国襄穆公主，始封咸安。下降回纥武义成功可汗，置府。薨元和时，追封<br /><br />&nbsp;&nbsp;&nbsp;&nbsp;及谥。<br /><br />&nbsp;&nbsp;&nbsp;&nbsp;义川公主，蚤薨。<br /><br />&nbsp;&nbsp;&nbsp;&nbsp;宜都公主，下嫁殿中少监柳昱。薨贞元时。<br /><br />&nbsp;&nbsp;&nbsp;&nbsp;晋平公主，蚤薨。<br /><br />&nbsp;&nbsp;&nbsp;&nbsp;顺宗十一女。<br /><br />&nbsp;&nbsp;&nbsp;&nbsp;汉阳公主名畅，庄宪皇后所生。始封德阳郡主。下嫁郭W。辞归第，涕泣<br /><br />&nbsp;&nbsp;&nbsp;&nbsp;不自胜，德宗曰：“儿有不足邪？”对曰：“思相离，无他恨也。”帝亦泣，顾<br /><br />&nbsp;&nbsp;&nbsp;&nbsp;太子曰：“真而子也。”<br /><br />&nbsp;&nbsp;&nbsp;&nbsp;永贞元年，与诸公主皆进封。时戚近争为奢诩事，主独以俭，常用铁簪画壁，<br /><br />&nbsp;&nbsp;&nbsp;&nbsp;记田租所入。文宗尤恶世流侈，因主入，问曰：“姑所服，何年法也？今之弊，<br /><br />&nbsp;&nbsp;&nbsp;&nbsp;何代而然？”对曰：“妾自贞元时辞宫，所服皆当时赐，未尝改变。元和后，数<br /><br />&nbsp;&nbsp;&nbsp;&nbsp;用兵，悉出禁藏纤丽物赏战士，由是散于人间，内外相矜，忸以成风。若陛下示<br /><br />&nbsp;&nbsp;&nbsp;&nbsp;所好于下，谁敢不变？”帝悦，诏宫人视主衣制广狭，遍谕诸主，且敕京兆尹禁<br /><br />&nbsp;&nbsp;&nbsp;&nbsp;切浮靡。主尝诲诸女曰：“先姑有言，吾与若皆帝子，骄盈贵侈，可戒不可恃。”<br /><br />&nbsp;&nbsp;&nbsp;&nbsp;开成五年薨。<br /><br />&nbsp;&nbsp;&nbsp;&nbsp;梁国恭靖公主，与汉阳同生。始封咸宁郡主，徙普安。下嫁郑何。薨，追封<br /><br />&nbsp;&nbsp;&nbsp;&nbsp;及谥。<br /><br />&nbsp;&nbsp;&nbsp;&nbsp;东阳公主，始封信安郡主。下嫁崔杞。<br /><br />&nbsp;&nbsp;&nbsp;&nbsp;西河公主，始封武陵郡主。下嫁沈。薨咸通时。<br /><br />&nbsp;&nbsp;&nbsp;&nbsp;云安公主，亦汉阳同生。下嫁刘士泾。<br /><br />&nbsp;&nbsp;&nbsp;&nbsp;襄阳公主，始封晋康县主。下嫁张孝忠子克礼。主纵恣，常微行市里。有薛<br /><br />&nbsp;&nbsp;&nbsp;&nbsp;枢、薛浑、李元本皆得私侍，而浑尤爱，至谒浑母如姑。有司欲致诘，多与金，<br /><br />&nbsp;&nbsp;&nbsp;&nbsp;使不得发。克礼以闻，穆宗幽主禁中。元本乃功臣惟简子，故贷死，流象州，枢、<br /><br />&nbsp;&nbsp;&nbsp;&nbsp;浑崖州。<br /><br />&nbsp;&nbsp;&nbsp;&nbsp;浔阳公主，崔昭仪所生。大和三年，与平恩、邵阳二公主并为道士，岁赐封<br /><br />&nbsp;&nbsp;&nbsp;&nbsp;物七百匹。<br /><br />&nbsp;&nbsp;&nbsp;&nbsp;临汝公主，崔昭训所生。蚤薨。<br /><br />&nbsp;&nbsp;&nbsp;&nbsp;虢国公主，始封清源郡主，徙阳安。下嫁王承系。薨，追封。<br /><br />&nbsp;&nbsp;&nbsp;&nbsp;平恩公主，蚤薨。<br /><br />&nbsp;&nbsp;&nbsp;&nbsp;邵阳公主，蚤薨。<br /><br />&nbsp;&nbsp;&nbsp;&nbsp;宪宗十八女。<br /><br />&nbsp;&nbsp;&nbsp;&nbsp;梁国惠康公主，始封普宁。帝特爱之。下嫁于季友。元和中，徙永昌。薨，<br /><br />&nbsp;&nbsp;&nbsp;&nbsp;诏追封及谥。将葬，度支奏义阳、义章公主葬用钱四千万，有诏减千万。<br /><br />&nbsp;&nbsp;&nbsp;&nbsp;永嘉公主，为道士。<br /><br />&nbsp;&nbsp;&nbsp;&nbsp;衡阳公主，蚤薨。<br /><br />&nbsp;&nbsp;&nbsp;&nbsp;宣城公主，下嫁沈А<br /><br />&nbsp;&nbsp;&nbsp;&nbsp;郑国温仪公主，始封汾阳。下嫁韦让。薨，追封及谥。<br /><br />&nbsp;&nbsp;&nbsp;&nbsp;岐阳庄淑公主，懿安皇后所生。下嫁杜，帝为御正殿临遣，繇西朝堂出，<br /><br />&nbsp;&nbsp;&nbsp;&nbsp;复御延喜门，止主车，大赐宾从金钱。开第昌化里，疏龙首池为沼。后家上尚父<br /><br />&nbsp;&nbsp;&nbsp;&nbsp;大通里亭为主别馆。贵震当世。然主事舅姑以礼闻，所赐奴婢偃蹇，皆上还，丐<br /><br />&nbsp;&nbsp;&nbsp;&nbsp;直自市。为澧州刺史，主与偕，从者不二十婢，乘驴，不肉食，州县供具，拒<br /><br />&nbsp;&nbsp;&nbsp;&nbsp;不受。姑寝疾，主不解衣，药糜不尝不进。开成中，自忠武入朝，主疾侵，曰：<br /><br />&nbsp;&nbsp;&nbsp;&nbsp;“愿朝兴庆宫，虽死于道，不恨。”道薨。<br /><br />&nbsp;&nbsp;&nbsp;&nbsp;陈留公主，下嫁裴损。损为太子谕德。<br /><br />&nbsp;&nbsp;&nbsp;&nbsp;真宁公主，下嫁薛。<br /><br />&nbsp;&nbsp;&nbsp;&nbsp;南康公主，下嫁沈汾。薨咸通时。<br /><br />&nbsp;&nbsp;&nbsp;&nbsp;临真公主，始封襄城。下嫁卫洙。薨咸通时。<br /><br />&nbsp;&nbsp;&nbsp;&nbsp;普康公主，蚤薨。<br /><br />&nbsp;&nbsp;&nbsp;&nbsp;真源公主，始封安陵。下嫁杜中立。<br /><br />&nbsp;&nbsp;&nbsp;&nbsp;永顺公主，下嫁刘弘景。<br /><br />&nbsp;&nbsp;&nbsp;&nbsp;安平公主，下嫁刘异。宣宗即位，宰相以异为平卢节度使，帝曰：“朕唯一<br /><br />&nbsp;&nbsp;&nbsp;&nbsp;妹，欲时见之。”乃止。后随异居外，岁时辄乘R入朝。薨乾符时。<br /><br />&nbsp;&nbsp;&nbsp;&nbsp;永安公主，长庆初，许下嫁回鹘保义可汗，会可汗死，止不行。太和中，丐<br /><br />&nbsp;&nbsp;&nbsp;&nbsp;为道士，诏赐邑印，如寻阳公主故事，且归婚赀。<br /><br />&nbsp;&nbsp;&nbsp;&nbsp;义宁公主，未及下嫁薨。<br /><br />&nbsp;&nbsp;&nbsp;&nbsp;定安公主，始封太和。下嫁回鹘崇德可汗。会昌三年来归，诏宗正卿李仍叔、<br /><br />&nbsp;&nbsp;&nbsp;&nbsp;秘书监李践方等告景陵。主次太原，诏使劳问系涂，以黠戛斯所献白貂皮、玉指<br /><br />&nbsp;&nbsp;&nbsp;&nbsp;环往赐。至京师，诏百官迎谒再拜。故事：邑司官承命答拜，有司议：“邑司官<br /><br />&nbsp;&nbsp;&nbsp;&nbsp;卑，不可当。”群臣请以主左右上媵戴鬓帛承拜，两裆持命。又诏神策军四百具<br /><br />&nbsp;&nbsp;&nbsp;&nbsp;卤簿，群臣班迓。主乘辂谒宪、穆二室，欷[流涕，退诣光顺门易服、褫冠钅奠<br /><br />&nbsp;&nbsp;&nbsp;&nbsp;待罪，自言和亲无状。帝使中人劳慰，复冠钅奠乃入，群臣贺天子。又诣兴庆宫。<br /><br />&nbsp;&nbsp;&nbsp;&nbsp;明日，主谒太皇太后。进封长公主，遂废太和府。主始至，宣城以下七主不出迎，<br /><br />&nbsp;&nbsp;&nbsp;&nbsp;武宗怒。差夺封绢赎罪。宰相建言：“礼始中壶，行天下，王化之美也，请载于<br /><br />&nbsp;&nbsp;&nbsp;&nbsp;史，示后世。”诏可。<br /><br />&nbsp;&nbsp;&nbsp;&nbsp;贵乡公主，蚤薨。<br /><br />&nbsp;&nbsp;&nbsp;&nbsp;穆宗八女。<br /><br />&nbsp;&nbsp;&nbsp;&nbsp;义丰公主，武贵妃所生。下嫁韦处仁。薨咸通时。<br /><br />&nbsp;&nbsp;&nbsp;&nbsp;淮阳公主，张昭仪所生。下嫁柳正元。<br /><br />&nbsp;&nbsp;&nbsp;&nbsp;延安公主，下嫁窦浣。<br /><br />&nbsp;&nbsp;&nbsp;&nbsp;金堂公主，始封晋陵。下嫁郭仲恭。薨乾符时。<br /><br />&nbsp;&nbsp;&nbsp;&nbsp;清源公主，薨太和时。<br /><br />&nbsp;&nbsp;&nbsp;&nbsp;饶阳公主，下嫁郭仲词。<br /><br />&nbsp;&nbsp;&nbsp;&nbsp;义昌公主，为道士。薨咸通时。<br /><br />&nbsp;&nbsp;&nbsp;&nbsp;安康公主，为道士。乾符四年，以主在外颇扰人，诏与永兴、天长、宁国、<br /><br />&nbsp;&nbsp;&nbsp;&nbsp;兴唐四主还南内。<br /><br />&nbsp;&nbsp;&nbsp;&nbsp;敬宗三女。<br /><br />&nbsp;&nbsp;&nbsp;&nbsp;永兴公主。<br /><br />&nbsp;&nbsp;&nbsp;&nbsp;天长公主。<br /><br />&nbsp;&nbsp;&nbsp;&nbsp;宁国公主，薨广明时。<br /><br />&nbsp;&nbsp;&nbsp;&nbsp;文宗四女。<br /><br />&nbsp;&nbsp;&nbsp;&nbsp;兴唐公主。<br /><br />&nbsp;&nbsp;&nbsp;&nbsp;西平公主。<br /><br />&nbsp;&nbsp;&nbsp;&nbsp;郎宁公主，薨咸通时。<br /><br />&nbsp;&nbsp;&nbsp;&nbsp;光化公主，薨广明时。<br /><br />&nbsp;&nbsp;&nbsp;&nbsp;武宗七女。<br /><br />&nbsp;&nbsp;&nbsp;&nbsp;昌乐公主。<br /><br />&nbsp;&nbsp;&nbsp;&nbsp;寿春公主。<br /><br />&nbsp;&nbsp;&nbsp;&nbsp;长宁公主，薨大中时。<br /><br />&nbsp;&nbsp;&nbsp;&nbsp;延庆公主。<br /><br />&nbsp;&nbsp;&nbsp;&nbsp;静乐公主，薨咸通时。<br /><br />&nbsp;&nbsp;&nbsp;&nbsp;乐温公主。<br /><br />&nbsp;&nbsp;&nbsp;&nbsp;永清公主，薨咸通时。<br /><br />&nbsp;&nbsp;&nbsp;&nbsp;宣宗十一女。<br /><br />&nbsp;&nbsp;&nbsp;&nbsp;万寿公主，下嫁郑颢。主，帝所爱，前此下诏：“先王制礼，贵贱共之。万<br /><br />&nbsp;&nbsp;&nbsp;&nbsp;寿公主奉舅姑，宜从士人法。”旧制：车舆以金@饰。帝曰：“我以俭率天<br /><br />&nbsp;&nbsp;&nbsp;&nbsp;下，宜自近始，易以铜。”主每进见，帝必谆勉笃诲，曰：“无鄙夫家，无干时<br /><br />&nbsp;&nbsp;&nbsp;&nbsp;事。”又曰：“太平、安乐之祸，不可不戒！”故诸主祗畏，争为可喜事。帝遂<br /><br />&nbsp;&nbsp;&nbsp;&nbsp;诏：“夫妇，教化之端。其公主、县主有子而寡，不得复嫁。”<br /><br />&nbsp;&nbsp;&nbsp;&nbsp;永福公主。<br /><br />&nbsp;&nbsp;&nbsp;&nbsp;齐国恭怀公主，始封西华。下嫁严祁。祁为刑部侍郎。主薨大中时，追赠及<br /><br />&nbsp;&nbsp;&nbsp;&nbsp;谥。<br /><br />&nbsp;&nbsp;&nbsp;&nbsp;广德公主，下嫁于琮。初，琮尚永福公主，主与帝食，怒折匕箸，帝曰：“<br /><br />&nbsp;&nbsp;&nbsp;&nbsp;此可为士人妻乎？”更许琮尚主。琮为黄巢所害，主泣曰：“今日谊不独存，贼<br /><br />&nbsp;&nbsp;&nbsp;&nbsp;宜杀我！”巢不许，乃缢室中。主治家有礼法，尝从琮贬韶州，侍者才数人，却<br /><br />&nbsp;&nbsp;&nbsp;&nbsp;州县馈遗。凡内外冠、婚、丧、祭，主皆身答劳，疏戚咸得其心，为世闻妇。<br /><br />&nbsp;&nbsp;&nbsp;&nbsp;义和公主。<br /><br />&nbsp;&nbsp;&nbsp;&nbsp;饶安公主。<br /><br />&nbsp;&nbsp;&nbsp;&nbsp;盛唐公主。<br /><br />&nbsp;&nbsp;&nbsp;&nbsp;平原公主，薨咸通时，已而追封。<br /><br />&nbsp;&nbsp;&nbsp;&nbsp;唐阳公主。<br /><br />&nbsp;&nbsp;&nbsp;&nbsp;许昌庄肃公主，下嫁柳陟。薨中和时。<br /><br />&nbsp;&nbsp;&nbsp;&nbsp;丰阳公主。<br /><br />&nbsp;&nbsp;&nbsp;&nbsp;懿宗八女。<br /><br />&nbsp;&nbsp;&nbsp;&nbsp;卫国文懿公主，郭淑妃所生。始封同昌。下嫁韦保衡。咸通十年薨。帝既素<br /><br />&nbsp;&nbsp;&nbsp;&nbsp;所爱，自制挽歌，群臣毕和。又许百官祭以金贝、寓车、Q服，火之，民争取煨<br /><br />&nbsp;&nbsp;&nbsp;&nbsp;以汰宝。及葬，帝与妃坐延兴门，哭以过柩，仗卫弥数十里，冶金为俑，怪宝千<br /><br />&nbsp;&nbsp;&nbsp;&nbsp;计实墓中，与乳保同葬。追封及谥。<br /><br />&nbsp;&nbsp;&nbsp;&nbsp;安化公主。<br /><br />&nbsp;&nbsp;&nbsp;&nbsp;普康公主。<br /><br />&nbsp;&nbsp;&nbsp;&nbsp;昌元公主，薨咸通时。<br /><br />&nbsp;&nbsp;&nbsp;&nbsp;昌宁公主。<br /><br />&nbsp;&nbsp;&nbsp;&nbsp;金华公主。<br /><br />&nbsp;&nbsp;&nbsp;&nbsp;仁寿公主。<br /><br />&nbsp;&nbsp;&nbsp;&nbsp;永寿公主。<br /><br />&nbsp;&nbsp;&nbsp;&nbsp;僖宗二女。<br /><br />&nbsp;&nbsp;&nbsp;&nbsp;唐兴公主。<br /><br />&nbsp;&nbsp;&nbsp;&nbsp;永平公主。<br /><br />&nbsp;&nbsp;&nbsp;&nbsp;昭宗十一女。<br /><br />&nbsp;&nbsp;&nbsp;&nbsp;新安公主。<br /><br />&nbsp;&nbsp;&nbsp;&nbsp;平原公主，积善皇后所生。帝在凤翔，以主下嫁李茂贞子继<br /><br />&nbsp;&nbsp;&nbsp;&nbsp;埃后谓不可。帝曰：“不尔，我无安所！”是日，宴内殿，茂贞坐帝东<br /><br />&nbsp;&nbsp;&nbsp;&nbsp;南，主拜殿上。继白逍值芙晕飨蛄，主遍拜之。及帝还，朱全忠移茂贞书，<br /><br />&nbsp;&nbsp;&nbsp;&nbsp;取主还京师。<br /><br />&nbsp;&nbsp;&nbsp;&nbsp;信都公主。<br /><br />&nbsp;&nbsp;&nbsp;&nbsp;益昌公主。<br /><br />&nbsp;&nbsp;&nbsp;&nbsp;唐兴公主。<br /><br />&nbsp;&nbsp;&nbsp;&nbsp;德清公主。<br /><br />&nbsp;&nbsp;&nbsp;&nbsp;太康公主。<br /><br />&nbsp;&nbsp;&nbsp;&nbsp;永明公主，蚤薨。<br /><br />&nbsp;&nbsp;&nbsp;&nbsp;新兴公主。<br /><br />&nbsp;&nbsp;&nbsp;&nbsp;普安公主。<br /><br />&nbsp;&nbsp;&nbsp;&nbsp;乐平公主。<br /><br />&nbsp;&nbsp;&nbsp;&nbsp;赞曰：妇人内夫家，虽天姬之贵，史官犹外而不详。又僖、昭之乱，典策埃<br /><br />&nbsp;&nbsp;&nbsp;&nbsp;灭，故诸帝公主降日、薨年，粗得其概，亡者阙而不书。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,925349);">加入书签</a><a
                        href="925218.html">上一页</a>&larr;<a href="index.html">返回列表</a>&rarr;<a
                            href="925449.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "925218.html"; var next_page = "925449.html"; var index_page = "index.html"; var sortid = "9"; var article_id = "14231"; var chapter_id = "925349"; var articlename = "新唐书"; var chaptername = " 卷八十三 列传第八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>