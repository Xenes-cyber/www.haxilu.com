<!DOCTYPE html>
<html>
<head>
<meta charset="gbk" />
<title>新唐书- 卷二百三 列传第一百二十八-在线阅读-哈西文学网</title>
<meta name="keywords" content="欧阳修、宋祁，新唐书， 卷二百三 列传第一百二十八全文， 卷二百三 列传第一百二十八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百三 列传第一百二十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944265.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944265.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百三 列传第一百二十八</h1>
            <div class="link xb">
                <a href="944264.html">上一页</a>&larr;<a href="index.html">返回列表</a>&rarr;<a
                    href="944266.html">下一页</a></div>			
            <div id="BookText">&nbsp;&nbsp;&nbsp;&nbsp;◎文艺下<br /><br />&nbsp;&nbsp;&nbsp;&nbsp;李华（翰观）孟浩然（王昌龄崔颢）刘太真邵说于邵崔元翰<br /><br />&nbsp;&nbsp;&nbsp;&nbsp;于公李益卢纶欧阳詹（）李贺吴武陵李商隐薛逢李频<br /><br />&nbsp;&nbsp;&nbsp;&nbsp;吴融<br /><br />&nbsp;&nbsp;&nbsp;&nbsp;李华，字遐叔，赵州赞皇人。曾祖太冲，名冠宗族间，乡人语曰：“太冲无<br /><br />&nbsp;&nbsp;&nbsp;&nbsp;兄。”太宗时，擢祠部郎中。<br /><br />&nbsp;&nbsp;&nbsp;&nbsp;华少旷达，外若坦荡，内谨重，尚然许，每慕汲黯为人。累中进士、宏辞科。<br /><br />&nbsp;&nbsp;&nbsp;&nbsp;天宝十一载，迁监察御史。宰相杨国忠支娅所在横猾，华出使，劾按不桡，州县<br /><br />&nbsp;&nbsp;&nbsp;&nbsp;肃然。为权幸见疾，徙右补阙。安禄山反，上诛守之策，皆留不服。<br /><br />&nbsp;&nbsp;&nbsp;&nbsp;玄宗入蜀，百官解窜，华母在邺，欲间行辇母以逃，为盗所得，伪署凤阁舍<br /><br />&nbsp;&nbsp;&nbsp;&nbsp;人。贼平，贬杭州司户参军。华自伤践危乱，不能完节，又不能安亲，欲终养而<br /><br />&nbsp;&nbsp;&nbsp;&nbsp;母亡，遂屏居江南。上元中，以左补阙、司封员外郎召之。华喟然曰：“乌有隳<br /><br />&nbsp;&nbsp;&nbsp;&nbsp;节危亲，欲荷天子宠乎？”称疾不拜。李岘领选江南，表置幕府，擢检校吏部员<br /><br />&nbsp;&nbsp;&nbsp;&nbsp;外郎。苦风痹，去官，客隐山阳，勒子弟力农，安于穷槁。晚事浮图法，不甚著<br /><br />&nbsp;&nbsp;&nbsp;&nbsp;书，惟天下士大夫家传、墓版及州县碑颂，时时赍金帛往请，乃强为应。大历初，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;初，华作《含元殿赋》成，以示萧颖士，颖士曰：“《景福》之上，《灵光》<br /><br />&nbsp;&nbsp;&nbsp;&nbsp;之下。”华文辞绵丽，少宏杰气，颖士健爽自肆，时谓不及颖士，而华自疑过之。<br /><br />&nbsp;&nbsp;&nbsp;&nbsp;因著《吊古战场文》，极思研n，已成，污为故书，杂置梵书之庋。它日，与<br /><br />&nbsp;&nbsp;&nbsp;&nbsp;颖士读之，称工，华问：“今谁可及？”颖士曰：“君加精思，便能至矣。”华<br /><br />&nbsp;&nbsp;&nbsp;&nbsp;愕然而服。<br /><br />&nbsp;&nbsp;&nbsp;&nbsp;华爱奖士类，名随以重，若独孤及、韩云卿、韩会、李纾、柳识、崔v甫、<br /><br />&nbsp;&nbsp;&nbsp;&nbsp;皇甫冉、谢良弼、朱巨川，后至执政显官。华触祸衔悔，及为元德秀、权皋铭、<br /><br />&nbsp;&nbsp;&nbsp;&nbsp;《四皓赞》，称道深婉，读者怜其志。<br /><br />&nbsp;&nbsp;&nbsp;&nbsp;宗子翰，从子观，皆有名。<br /><br />&nbsp;&nbsp;&nbsp;&nbsp;翰擢进士第，调卫尉。天宝末，房g、韦陟俱荐为史官，宰相不肯拟。翰所<br /><br />&nbsp;&nbsp;&nbsp;&nbsp;善张巡死节睢阳，人u其功，以为降贼，肃宗未及知。翰传巡功状，表上之，<br /><br />&nbsp;&nbsp;&nbsp;&nbsp;曰：<br /><br />&nbsp;&nbsp;&nbsp;&nbsp;臣闻圣主褒死难之士，养死事之孤，或亲推W车，或追建邑封，厚死以慰<br /><br />&nbsp;&nbsp;&nbsp;&nbsp;生，抚存以答亡，君不遗于臣，臣亦不背其君也。自逆胡构乱，据雒阳，引幽、<br /><br />&nbsp;&nbsp;&nbsp;&nbsp;朔以吞河南，故御史中丞、赠扬州大都督张巡，忠谊奋发，率乌合，守雍丘，溃<br /><br />&nbsp;&nbsp;&nbsp;&nbsp;贼心腹。及鲁炅弃甲宛、叶，哥舒翰败绩潼关，贼送盗神器，鸱峙二京，南临汉、<br /><br />&nbsp;&nbsp;&nbsp;&nbsp;江，西逼岐、雍，群帅列城，望风出奔，巡守孤城不为却。贼欲绕出巡后以扰江<br /><br />&nbsp;&nbsp;&nbsp;&nbsp;淮，巡退军睢阳，扼东南咽领。自春讫冬，大战数十，小战数百，以弱制强，出<br /><br />&nbsp;&nbsp;&nbsp;&nbsp;奇无穷，杀馘凶丑凡十余万，贼不敢越睢阳取江淮，江淮以完，巡之力也。城孤<br /><br />&nbsp;&nbsp;&nbsp;&nbsp;粮尽，外救不至，犹奋羸起病，摧锋陷坚，三军啖肤而食，知死不叛。城陷见执，<br /><br />&nbsp;&nbsp;&nbsp;&nbsp;卒无桡词，慢叱凶徒，精贯白日，虽古忠烈无以加焉。<br /><br />&nbsp;&nbsp;&nbsp;&nbsp;议者罪巡以食人，愚巡以守死，臣窃痛之。夫忠者，臣之教；恕者，法之情。<br /><br />&nbsp;&nbsp;&nbsp;&nbsp;巡握节而死，非亏教也；析骸以爨，非本情也。《春秋》以功覆过，《书》赦过<br /><br />&nbsp;&nbsp;&nbsp;&nbsp;宥刑，在《易》遏恶扬善，为国者录用弃瑕。今者乃欲议巡之罪，是废教绌节，<br /><br />&nbsp;&nbsp;&nbsp;&nbsp;不以功掩过，不以刑恕情，善可遏，恶可扬，瑕录而用弃，非所以奖人伦，明劝<br /><br />&nbsp;&nbsp;&nbsp;&nbsp;戒也。且禄山背德，大臣将相比肩从贼，巡官不朝，宴不坐，无一伍之士，一节<br /><br />&nbsp;&nbsp;&nbsp;&nbsp;之权，徒奋身死节，以动义旅，不谓忠乎？以数千卒横挫贼锋，若无巡则无睢阳，<br /><br />&nbsp;&nbsp;&nbsp;&nbsp;无睢阳则无江淮。有如贼因江淮之资，兵广而财积，根结盘据，西向以拒，虽终<br /><br />&nbsp;&nbsp;&nbsp;&nbsp;歼灭，其旷日持久必矣。今陕、鄢一战，犬羊骇北，王师震其西，巡扼其东，此<br /><br />&nbsp;&nbsp;&nbsp;&nbsp;天使巡举江淮以待陛下，师至而巡死，不谓功乎？古者列国侵伐，犹分灾救患，<br /><br />&nbsp;&nbsp;&nbsp;&nbsp;诸将同受国恩，奉辞伐罪，巡固守亦待外援，援不至而食尽，食尽而及人，则巡<br /><br />&nbsp;&nbsp;&nbsp;&nbsp;之情可求矣。假巡守城之初，已计食人，损数百众以全天下，臣尚谓功过相掩，<br /><br />&nbsp;&nbsp;&nbsp;&nbsp;况非素志乎？夫子制《春秋》，明褒贬，齐桓公将封禅，略不书；晋文公召王河<br /><br />&nbsp;&nbsp;&nbsp;&nbsp;阳，书而讳之。巡苍黄之罪，轻于c禅；兴复之功，重于纠合。<br /><br />&nbsp;&nbsp;&nbsp;&nbsp;今巡子亚夫虽得官，不免饥寒，江淮既巡所保，户口充完，宜割百户俾食其<br /><br />&nbsp;&nbsp;&nbsp;&nbsp;子。且强死为厉，有所归则不为灾。巡身首分裂，将士骸骼不掩，宜于睢阳相择<br /><br />&nbsp;&nbsp;&nbsp;&nbsp;高原，起大冢，招魂而葬，旌善之义也。臣少与巡游，哀巡死难，不睹休明，唯<br /><br />&nbsp;&nbsp;&nbsp;&nbsp;令名其荣禄也。若不时纪录，日月浸悠，或掩而不传，或传而不实，巡生死不遇，<br /><br />&nbsp;&nbsp;&nbsp;&nbsp;诚可悲悼。谨撰传一篇，昧死上，傥得列于史官，死骨不朽。<br /><br />&nbsp;&nbsp;&nbsp;&nbsp;帝繇是感悟，而巡大节白于世，义士多之。<br /><br />&nbsp;&nbsp;&nbsp;&nbsp;翰累迁左补阙、翰林学士。大历中，病免，客阳翟，卒。<br /><br />&nbsp;&nbsp;&nbsp;&nbsp;翰为文精密而思迟，常从令皇甫曾求音乐，思涸则奏之，神逸乃属文。族弟<br /><br />&nbsp;&nbsp;&nbsp;&nbsp;纾，自有传。<br /><br />&nbsp;&nbsp;&nbsp;&nbsp;观，字元宾。贞元中，举进士、宏辞，连中，授太子校书郎。卒，年二十九。<br /><br />&nbsp;&nbsp;&nbsp;&nbsp;观属文，不袭沿前人，时谓与韩愈相上下。及观少夭，而愈后文益工，议者以观<br /><br />&nbsp;&nbsp;&nbsp;&nbsp;文未极，愈老不休，故卒擅名。陆希声以为“观尚辞，故辞胜理；愈尚质，故理<br /><br />&nbsp;&nbsp;&nbsp;&nbsp;胜辞。虽愈穷老，终不能加观之辞；观后愈死，亦不能逮愈之质”云。<br /><br />&nbsp;&nbsp;&nbsp;&nbsp;孟浩然，字浩然，襄州襄阳人。少好节义，喜振人患难，隐鹿门山。年四十，<br /><br />&nbsp;&nbsp;&nbsp;&nbsp;乃游京师。尝于太学赋诗，一座嗟伏，无敢抗。张九龄、王维雅称道之。维私邀<br /><br />&nbsp;&nbsp;&nbsp;&nbsp;入内署，俄而玄宗至，浩然匿床下，维以实对，帝喜曰：“朕闻其人而未见也，<br /><br />&nbsp;&nbsp;&nbsp;&nbsp;何惧而匿？”诏浩然出。帝问其诗，浩然再拜，自诵所为，至“不才明主弃”之<br /><br />&nbsp;&nbsp;&nbsp;&nbsp;句，帝曰：“卿不求仕，而朕未尝弃卿，奈何诬我？”因放还。采访使韩朝宗约<br /><br />&nbsp;&nbsp;&nbsp;&nbsp;浩然偕至京师，欲荐诸朝。会故人至，剧饮欢甚，或曰：“君与韩公有期。”浩<br /><br />&nbsp;&nbsp;&nbsp;&nbsp;然叱曰：“业已饮，遑恤他！”卒不赴。朝宗怒，辞行，浩然不悔也。张九龄为<br /><br />&nbsp;&nbsp;&nbsp;&nbsp;荆州，辟置于府，府罢。开元末，病疽背卒。<br /><br />&nbsp;&nbsp;&nbsp;&nbsp;后樊泽为节度使，时浩然墓庳坏，符载以笺叩泽曰：“故处士孟浩然，文质<br /><br />&nbsp;&nbsp;&nbsp;&nbsp;杰美，殒落岁久，门裔陵迟，丘陇颓没，永怀若人，行路慨然。前公欲更筑大墓，<br /><br />&nbsp;&nbsp;&nbsp;&nbsp;阖州|绅，闻风竦动。而今外迫军旅，内劳宾客，牵耗岁时，或有未遑。诚令好<br /><br />&nbsp;&nbsp;&nbsp;&nbsp;事者乘而有之，负公夙志矣。”泽乃更为刻碑凤林山南，封宠其墓。<br /><br />&nbsp;&nbsp;&nbsp;&nbsp;初，王维过郢州，画浩然像于刺史亭，因曰浩然亭。咸通中，刺史郑P谓贤<br /><br />&nbsp;&nbsp;&nbsp;&nbsp;者名不可斥，更署曰孟亭。<br /><br />&nbsp;&nbsp;&nbsp;&nbsp;开元、天宝间，同知名者王昌龄、崔颢，皆位不显。<br /><br />&nbsp;&nbsp;&nbsp;&nbsp;昌龄，字少伯，江宁人。第进士，补秘书郎。又中宏辞，迁汜水尉。不护细<br /><br />&nbsp;&nbsp;&nbsp;&nbsp;行，贬龙标尉。以世乱还乡里，为刺史闾丘晓所杀。张镐按军河南，兵大集，晓<br /><br />&nbsp;&nbsp;&nbsp;&nbsp;最后期，将戮之，辞曰：“有亲，乞贷余命。”镐曰：“王昌龄之亲，欲与谁养？”<br /><br />&nbsp;&nbsp;&nbsp;&nbsp;晓默然。<br /><br />&nbsp;&nbsp;&nbsp;&nbsp;昌龄工诗，绪密而思清，时谓王江宁云。<br /><br />&nbsp;&nbsp;&nbsp;&nbsp;崔颢者，亦擢进士第，有文无行。好h博，嗜酒。娶妻惟择美者，俄又弃之，<br /><br />&nbsp;&nbsp;&nbsp;&nbsp;凡四五娶。终司勋员外郎。初，李邕闻其名，虚舍邀之，颢至献诗，首章曰：“<br /><br />&nbsp;&nbsp;&nbsp;&nbsp;十五嫁王昌。”邕叱曰：“小儿无礼！”不与接而去。<br /><br />&nbsp;&nbsp;&nbsp;&nbsp;刘太真，宣州人。善属文，师兰陵萧颖士。举高第进士。淮南陈少游表为掌<br /><br />&nbsp;&nbsp;&nbsp;&nbsp;书记，尝以少游拟桓、文，为义士所訾。兴元初，为河东宣慰赈给使，累迁刑部<br /><br />&nbsp;&nbsp;&nbsp;&nbsp;侍郎。德宗以天下平，贞元四年九月，诏群臣宴曲江，自为诗，敕宰相择文人赓<br /><br />&nbsp;&nbsp;&nbsp;&nbsp;和。李泌等请群臣皆和，帝自第之，以太真、李纾等为上，鲍防、于邵等次之，<br /><br />&nbsp;&nbsp;&nbsp;&nbsp;张鞯任下。与择者四十一人，惟泌、李晟、马燧三宰相无所差次。迁礼部，掌<br /><br />&nbsp;&nbsp;&nbsp;&nbsp;贡士，多取大臣贵近子弟，坐贬信州刺史，卒。<br /><br />&nbsp;&nbsp;&nbsp;&nbsp;邵说，相州安阳人。已擢进士第，未调，陷史思明。逮朝义败，归郭子仪，<br /><br />&nbsp;&nbsp;&nbsp;&nbsp;子仪爱其才，留幕府。迁累长安令、秘书少监。大历末，上言：“天道三十年一<br /><br />&nbsp;&nbsp;&nbsp;&nbsp;小变，六十年一大变。禄山、思明之难，出入二纪，多难渐平，向之乱，今将变<br /><br />&nbsp;&nbsp;&nbsp;&nbsp;而之治。宜建徽号，承天意。而方谒郊庙、大赦各一，诚恐云雨之施未普，郁结<br /><br />&nbsp;&nbsp;&nbsp;&nbsp;之气未除。愿因此时修享献、款郊庙、褒有德、录贤人，与天下更始，振灾益寿<br /><br />&nbsp;&nbsp;&nbsp;&nbsp;之术也。”不听。<br /><br />&nbsp;&nbsp;&nbsp;&nbsp;德宗立，擢吏部侍郎。说因自陈：“家本儒，先祖长白山人贞一，以武后革<br /><br />&nbsp;&nbsp;&nbsp;&nbsp;命，终身不肯仕。先臣殿中侍御史琼之，逮事玄宗。臣十六即孤，长育母手，天<br /><br />&nbsp;&nbsp;&nbsp;&nbsp;宝中始仕。会丧，客河北，禄山乱，丧纪当终，臣不褫衰又再期，惧终不免，<br /><br />&nbsp;&nbsp;&nbsp;&nbsp;阴走场⑽骸Ｇ煨鞫荼Ｎ鞒牵搜胁儒者为己用，以兵迫臣，遂陷丑逆。俄而史思<br /><br />&nbsp;&nbsp;&nbsp;&nbsp;明顺附，欲间道归北阙下，肃宗拜臣左金吾卫骑曹参军，许留思明所。会乌承恩<br /><br />&nbsp;&nbsp;&nbsp;&nbsp;事，路绝，不得归。朝义之败，欲固守河阳，臣知回纥利野战，阴劝其行，以破<br /><br />&nbsp;&nbsp;&nbsp;&nbsp;贼计。朝义已走，臣西归献状，先帝诏翰林索臣所上言，与王瀑烧佟Ｏ鹊畚匠<br /><br />&nbsp;&nbsp;&nbsp;&nbsp;节白著，故擢剖逃史，臣为殿中侍御史，使者宣旨制诏尽言其状，则畴昔本末，<br /><br />&nbsp;&nbsp;&nbsp;&nbsp;先帝知之。今又擢以不次，虽自天断，尚恐受谤舆人，伤陛下之明。今吏员未乏<br /><br />&nbsp;&nbsp;&nbsp;&nbsp;而调者多，益以功优，准平格以判留，人去者十七，彼且鼓谗说以投疑于上，此<br /><br />&nbsp;&nbsp;&nbsp;&nbsp;臣所大惧也。”因荐户部郎中萧定、司农卿庾准自代，不许。<br /><br />&nbsp;&nbsp;&nbsp;&nbsp;说在职以才显，或言且执政，金吾将军裴儆谓柳载曰：“说事贼为剧官，掌<br /><br />&nbsp;&nbsp;&nbsp;&nbsp;其兵，大小百战，掠名家子为奴婢不可计，得宥死而无厚颜，乃崇第产，附贵幸。<br /><br />&nbsp;&nbsp;&nbsp;&nbsp;欲以相邦，其能久乎！”建中三年逐严郢，说与郢善，微讽朱讼其冤，为草<br /><br />&nbsp;&nbsp;&nbsp;&nbsp;奏，贬归州刺史，卒。<br /><br />&nbsp;&nbsp;&nbsp;&nbsp;于邵，字相门，其先自代来，为京兆万年人。天宝末，第进士，以书判超绝，<br /><br />&nbsp;&nbsp;&nbsp;&nbsp;补崇文校书郎。繇比部郎中为道州刺史，未行，徙巴州。会岁饥，部獠乱，薄城<br /><br />&nbsp;&nbsp;&nbsp;&nbsp;下。邵励兵拒战，且遣使谕晓，獠丐降，邵儒服出，贼见皆拜，即引去。节度使<br /><br />&nbsp;&nbsp;&nbsp;&nbsp;李抱玉以闻，迁梓州，辞疾不拜，授兵部郎中。崔宁帅蜀，表为度支副使。俄以<br /><br />&nbsp;&nbsp;&nbsp;&nbsp;谏议大夫知制诰，进礼部侍郎，朝有大典册，必出其手。为三司使，治薛邕狱，<br /><br />&nbsp;&nbsp;&nbsp;&nbsp;失德宗旨，贬桂州长史。复为太子宾客，与宰相陆贽不平，出杭州刺史。久疾求<br /><br />&nbsp;&nbsp;&nbsp;&nbsp;千，贬衢州别驾，徙江州。卒，年八十一。<br /><br />&nbsp;&nbsp;&nbsp;&nbsp;邵孝悌有行，晚涂益修e。樊泽始兴贤良，邵望见，曰：“将相材也。”崔<br /><br />&nbsp;&nbsp;&nbsp;&nbsp;元翰举进士，年五十矣，邵以其文擢异等，曰：“后当司诏令。”已而皆然。独<br /><br />&nbsp;&nbsp;&nbsp;&nbsp;孤授举博学宏辞，吏部考当乙，邵覆之，置甲科，人咨其公。<br /><br />&nbsp;&nbsp;&nbsp;&nbsp;崔元翰，名鹏，以字行。父良佐，与齐国公日用从昆弟也。擢明经甲科，补<br /><br />&nbsp;&nbsp;&nbsp;&nbsp;湖城主簿，以母丧，遂平仕。治诗、易、书、春秋，撰演范、忘象、浑天等论数<br /><br />&nbsp;&nbsp;&nbsp;&nbsp;十篇。隐共北白鹿山之阳。卒，门人共谥曰贞文孝父。<br /><br />&nbsp;&nbsp;&nbsp;&nbsp;元翰举进士、博学宏辞、贤良方正，皆异等。义成李勉表在幕府，马燧更表<br /><br />&nbsp;&nbsp;&nbsp;&nbsp;为太原掌书记。召拜礼部员外郎。窦参秉政，引知制诰。其训辞温厚，有典诰风。<br /><br />&nbsp;&nbsp;&nbsp;&nbsp;然性刚褊，不能取容於时，孤特自恃。掌诰凡再期，不迁，罢为比部郎中，时已<br /><br />&nbsp;&nbsp;&nbsp;&nbsp;七十馀，卒。<br /><br />&nbsp;&nbsp;&nbsp;&nbsp;其好学老不倦，用思精致，驰骋班固、蔡邕间以自名家。怨陆贽、李充，乃<br /><br />&nbsp;&nbsp;&nbsp;&nbsp;附裴延龄，延龄表钩校京兆妄费，持吏甚急，而充等自无过，讫不能传致以罪云。<br /><br />&nbsp;&nbsp;&nbsp;&nbsp;于公┆，苏州吴人。进士擢第，李晟表为招讨府掌书记。朱平，露布於德<br /><br />&nbsp;&nbsp;&nbsp;&nbsp;宗曰：“臣既肃清宫禁，o奉寝园，钟不移，庙貌如故。”帝览泣下，曰：<br /><br />&nbsp;&nbsp;&nbsp;&nbsp;“谁为之辞？”或以公┆对，帝咨叹一再。始，公┆与陆贽故有隙，时贽在翰林，<br /><br />&nbsp;&nbsp;&nbsp;&nbsp;闻不喜。世多言公┆不能事后母，既仕不归省。及贽当政，乃奏其状，诏赐孝经，<br /><br />&nbsp;&nbsp;&nbsp;&nbsp;罢归田里。卢迈坐举非其人，夺俸两月。时中书舍人高郢，尝荐御史元敦义，及<br /><br />&nbsp;&nbsp;&nbsp;&nbsp;公┆被谴，郢亦劾敦义无美行，诏免敦义官。公┆繇是不自振而卒。<br /><br />&nbsp;&nbsp;&nbsp;&nbsp;李益，故宰相揆族子，於诗尤所长。贞元末，名与宗人贺相埒。每一篇成，<br /><br />&nbsp;&nbsp;&nbsp;&nbsp;乐工争以赂求取之，被声歌，供奉天子。至征人、早行等篇，天下皆施之图绘。<br /><br />&nbsp;&nbsp;&nbsp;&nbsp;少痴而忌克，防闲妻妾苛严，世谓妒为“李益疾”。同辈行稍稍进显，益独<br /><br />&nbsp;&nbsp;&nbsp;&nbsp;不调，郁郁去。游燕，刘济辟置幕府，进为营田副使。尝与济诗，语怨望。宪宗<br /><br />&nbsp;&nbsp;&nbsp;&nbsp;雅知名，召为秘书少监、集贤殿学士。自负才，凌藉士，众不能堪，谏官因暴幽<br /><br />&nbsp;&nbsp;&nbsp;&nbsp;州时怨望语，诏降秩。俄复旧官，累迁右散骑常侍。大和初，以礼部尚书致仕，<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;时又有太子庶子李益同在朝，故世言“文章李益”以辨云。<br /><br />&nbsp;&nbsp;&nbsp;&nbsp;卢纶，字允言，河中蒲人。避天宝乱，客鄱阳。大历初，数举进士不入第。<br /><br />&nbsp;&nbsp;&nbsp;&nbsp;元载取纶文以进，补阌乡尉。累迁监察御史，辄称疾去。坐与王缙善，久不调。<br /><br />&nbsp;&nbsp;&nbsp;&nbsp;浑{镇河中，辟元帅判官，累迁检校户部郎中。尝朝京师，是时，舅韦渠牟得幸<br /><br />&nbsp;&nbsp;&nbsp;&nbsp;德宗，久不调。浑{镇河中，辟元帅判官，累迁检校户部郎中。尝朝京师，是时，<br /><br />&nbsp;&nbsp;&nbsp;&nbsp;舅韦渠牟得幸德宗，表其才，召见禁中，帝有所作，辄使赓和。┆日问渠牟：“<br /><br />&nbsp;&nbsp;&nbsp;&nbsp;卢纶、李益何在？”答曰：“纶从浑{在河中。”驿召之，会卒。<br /><br />&nbsp;&nbsp;&nbsp;&nbsp;纶与吉中孚、韩、钱起、司空曙、苗发、崔峒、耿泽、夏侯审、李端皆能<br /><br />&nbsp;&nbsp;&nbsp;&nbsp;诗齐名，号“大历十才子”。宪宗诏中书舍人张仲素访集遗文。文宗尤爱其诗，<br /><br />&nbsp;&nbsp;&nbsp;&nbsp;问宰相：“纶文章几何？亦有子否？”李德裕对：“纶四子：简能、简辞、弘止、<br /><br />&nbsp;&nbsp;&nbsp;&nbsp;简求，皆擢进士第，在台阁。”帝遣中人悉索家笥，得诗五百篇以闻。<br /><br />&nbsp;&nbsp;&nbsp;&nbsp;中孚，鄱阳人。官户部侍郎。<br /><br />&nbsp;&nbsp;&nbsp;&nbsp;，字君平，南阳人。侯希逸表佐淄青幕府，府罢，十年不出。李勉在宣武，<br /><br />&nbsp;&nbsp;&nbsp;&nbsp;复辟之。俄以驾部郎中知制诰。时有两韩，其一为刺史，宰相请孰与，德宗曰：<br /><br />&nbsp;&nbsp;&nbsp;&nbsp;“与诗人韩。”终中书舍人。<br /><br />&nbsp;&nbsp;&nbsp;&nbsp;起，吴兴人。天宝中举进士，与郎士元齐名，诗语曰：“前有沈、宋，后有<br /><br />&nbsp;&nbsp;&nbsp;&nbsp;钱、郎。”终考功郎中。<br /><br />&nbsp;&nbsp;&nbsp;&nbsp;曙，字文初，广平人。从韦皋於剑南，终虞部郎中。<br /><br />&nbsp;&nbsp;&nbsp;&nbsp;发，晋卿子，终都官员外郎。峒终右补阙，右拾遗，审侍御史。<br /><br />&nbsp;&nbsp;&nbsp;&nbsp;端，赵州人。始，郭暧尚N平公主，主贤明有才思，尤招纳士，故端等多从<br /><br />&nbsp;&nbsp;&nbsp;&nbsp;暧游。暧尝进官，大集客，端赋诗最工，钱起曰：“素为之，请赋起姓。”端立<br /><br />&nbsp;&nbsp;&nbsp;&nbsp;献一章，又工于前，客乃服，主赐帛百。后移疾江南，终杭州司马。<br /><br />&nbsp;&nbsp;&nbsp;&nbsp;欧阳詹，字行周，泉州晋江人。其先皆为本州州佐、县令。闽越地肥衍，有<br /><br />&nbsp;&nbsp;&nbsp;&nbsp;山泉禽鱼，虽能通文书吏事，不肯北宦。及常衮罢宰相为观察使，始择县乡秀民<br /><br />&nbsp;&nbsp;&nbsp;&nbsp;能文辞者，与为宾主钧礼，观游飨集必与，里人矜耀，故其俗稍相劝仁。初，詹<br /><br />&nbsp;&nbsp;&nbsp;&nbsp;与罗山甫同隐潘湖，往见衮，衮奇之。辞归，泛舟饮饯。举进士，与韩愈、李观、<br /><br />&nbsp;&nbsp;&nbsp;&nbsp;李绛、崔群、王涯、冯宿、庾承宣聊第，皆天下选，时称“龙虎榜”。闽人第进<br /><br />&nbsp;&nbsp;&nbsp;&nbsp;士，自詹始。<br /><br />&nbsp;&nbsp;&nbsp;&nbsp;詹事父母孝，与朋友信义。其文章切深，回复明辩。与愈友善。詹先为国子<br /><br />&nbsp;&nbsp;&nbsp;&nbsp;监四门助教，率其徒伏阙下，举愈博士。卒，年四十馀。崔群哭之甚，愈为詹哀<br /><br />&nbsp;&nbsp;&nbsp;&nbsp;辞，自书以遗群。初，徐晦举进士不中，詹数称之，明年高第，仕为福建观察使。<br /><br />&nbsp;&nbsp;&nbsp;&nbsp;语及詹，必流涕。<br /><br />&nbsp;&nbsp;&nbsp;&nbsp;从子，字降之，亦工为文。陆醋杂沂耙懦司勋郎中，弃官隐吴中，诏召<br /><br />&nbsp;&nbsp;&nbsp;&nbsp;之，既在道，遗书让出处之遽，床恢粒还。名益闻。<br /><br />&nbsp;&nbsp;&nbsp;&nbsp;开成中，擢进士第，而里人萧本妄言与贞献太后近属，恩宠赫然，耻之。<br /><br />&nbsp;&nbsp;&nbsp;&nbsp;会泽潞刘从谏表在幕府，为辩质本之伪，本终得罪。其子稹拒命，方休假<br /><br />&nbsp;&nbsp;&nbsp;&nbsp;还家，稹表斥损时政，或言为之，诏流崖州，赐死。临刑，色不桡，为书遍谢<br /><br />&nbsp;&nbsp;&nbsp;&nbsp;故人，自志墓，人皆怜之。<br /><br />&nbsp;&nbsp;&nbsp;&nbsp;李贺字长吉，系出郑王后。七岁能辞章，韩愈、皇甫始闻未信，过其家，<br /><br />&nbsp;&nbsp;&nbsp;&nbsp;使贺赋诗，援笔辄就如素构，自目曰高轩过，二人大惊，自是有名。为人纤瘦，<br /><br />&nbsp;&nbsp;&nbsp;&nbsp;通眉，长指爪，能疾书。每旦日出，骑弱马，从小奚奴，背古锦囊，遇所得，书<br /><br />&nbsp;&nbsp;&nbsp;&nbsp;投囊中。未始先立题然后为诗，如它人牵合程课者。及暮归，足成之。非大醉、<br /><br />&nbsp;&nbsp;&nbsp;&nbsp;吊丧日率如此。遇亦不甚省。母使婢探囊中，见所书多，即怒曰：“是儿要呕出<br /><br />&nbsp;&nbsp;&nbsp;&nbsp;心乃已耳。”以父名晋肃，不肯举进士，愈为作讳辨，然卒亦不就举。<br /><br />&nbsp;&nbsp;&nbsp;&nbsp;辞尚奇诡，所得皆惊迈，绝去翰墨畦迳，当时无能效者。乐府数十篇，云韶<br /><br />&nbsp;&nbsp;&nbsp;&nbsp;诸工皆合之弦管。为协律郎，卒，年二十七。与游者权璩、杨敬之、王恭元，每<br /><br />&nbsp;&nbsp;&nbsp;&nbsp;撰著，时为所取去。贺亦早世，故其诗歌世传者鲜焉。<br /><br />&nbsp;&nbsp;&nbsp;&nbsp;吴武陵，信州人。元和初，擢进士第。淮西吴少阳闻其才，遣客郑平邀之，<br /><br />&nbsp;&nbsp;&nbsp;&nbsp;将待以宾友，武陵不答。俄而少阳子元济叛，武陵遗以书，自称东吴王孙，曰：<br /><br />&nbsp;&nbsp;&nbsp;&nbsp;夫势有不必得，事有不必疑，徒取暴逆之名，而殄物败俗，不可谓智；一日<br /><br />&nbsp;&nbsp;&nbsp;&nbsp;亡破，平生亲爱连头就戮，不可谓仁；支属繁衍，因缘磨灭，先魂伤馁，不可谓<br /><br />&nbsp;&nbsp;&nbsp;&nbsp;孝；数百里之内，拘若槛，常疑死於左右手，低回姑息，不可谓明。且三皇以<br /><br />&nbsp;&nbsp;&nbsp;&nbsp;来，数千万载，何有勃理乱常而能自毕者哉？贞元时，德宗以函容御天下，河北<br /><br />&nbsp;&nbsp;&nbsp;&nbsp;诸镇专地不臣，朝廷资以爵号，桀黠者自谓得计，以反为利，於是杨惠琳、刘辟、<br /><br />&nbsp;&nbsp;&nbsp;&nbsp;李、卢从使等又乱。皇帝即位，赫然命偏师讨之，尽伏其辜，所谓时也。<br /><br />&nbsp;&nbsp;&nbsp;&nbsp;日者，张太尉厌垣捍之勤，谢易、定为国老，田尚书知虑绝俗，又以魏博来<br /><br />&nbsp;&nbsp;&nbsp;&nbsp;归，幽、檀、沧、景皆为信臣，然而与足下者，独齐、赵耳。夫齐安可为恃哉？<br /><br />&nbsp;&nbsp;&nbsp;&nbsp;徐厌其首，染薄其翼，魏倨潆郑滑针其腹，淮南承其冲，分兵不足相救，全举<br /><br />&nbsp;&nbsp;&nbsp;&nbsp;则曹、鲁、东平非其有也。彼何苦而自弃哉？若赵则固竖子耳。前日，主上以泽<br /><br />&nbsp;&nbsp;&nbsp;&nbsp;潞为之导，既斥从史，姑赦罪，复爵禄之，天下之人欲讨者十八，无何，残丞相<br /><br />&nbsp;&nbsp;&nbsp;&nbsp;御史，朝廷以足下故，未加斧钺也。然则中山搏藁城之险，太原乘井陉之隘，燕<br /><br />&nbsp;&nbsp;&nbsp;&nbsp;徇乐寿，邢扼临城，清河绝其南，弓高断其北，孤雏腐鼠，求责不暇，又曷以救<br /><br />&nbsp;&nbsp;&nbsp;&nbsp;人哉？二镇不敢动亦明矣，足下何待而穷处邪？<br /><br />&nbsp;&nbsp;&nbsp;&nbsp;昔仆之师裴道明尝言：“唐家二百载有中兴主，当其时，浒琳呔∶穑河、<br /><br />&nbsp;&nbsp;&nbsp;&nbsp;湟之地复矣。”今天子英武任贤，同符太宗，宽仁厚物，有玄宗之度，罚无贷罪，<br /><br />&nbsp;&nbsp;&nbsp;&nbsp;赏无遗功。诸侯豢齐、赵以稔其衅，群帅筑室砺兵，进窥房、蔡，屯田继漕，前<br /><br />&nbsp;&nbsp;&nbsp;&nbsp;锋扼喉，后阵抚背，左排右掖，其几何而不踣邪？<br /><br />&nbsp;&nbsp;&nbsp;&nbsp;足下勿谓部曲勿我欺，人心与足下一也。足下反天子，人亦欲反足下。易地<br /><br />&nbsp;&nbsp;&nbsp;&nbsp;而论，则婴凶横之命，不若奉大君官守矣。枕戈持矛，死不得地，不若坐兼爵命<br /><br />&nbsp;&nbsp;&nbsp;&nbsp;而保胤嗣矣。足下苟能挺知几之烈，莫若发一介，籍士马土疆，归之有司。上以<br /><br />&nbsp;&nbsp;&nbsp;&nbsp;覆载之仁，必保纳足下，涤垢洗瑕，以倡四海，将校官属不失宠且贵。何哉？为<br /><br />&nbsp;&nbsp;&nbsp;&nbsp;国者不以纤恶盖大善也。且贰而伐，服而舍，宠荣可厚，骨肉可保，何独不为哉？<br /><br />&nbsp;&nbsp;&nbsp;&nbsp;三州至狭也，万国至广也，力不相侔，判然可知。假使官军百败，而行阵未<br /><br />&nbsp;&nbsp;&nbsp;&nbsp;尝乏，足下一败则成禽矣。夫一壮士不能当十夫者，以其左右前后咸敌也，矧以<br /><br />&nbsp;&nbsp;&nbsp;&nbsp;一卒欲当百人哉！昏迷不返，诸侯之师集城下，环垒刳堑，灌以流潦，主将怨携，<br /><br />&nbsp;&nbsp;&nbsp;&nbsp;士卒崩离，田儋、吕兴发於肘腋。尸不得裹，宗不得祀，臣仆以为诫，子孙所不<br /><br />&nbsp;&nbsp;&nbsp;&nbsp;祖，生为暗复之人，没为幽忧之鬼，何其痛哉！<br /><br />&nbsp;&nbsp;&nbsp;&nbsp;会裴度东讨，而韩愈为司马，武陵劝愈为度谋：“取中官常所不快者为监军，<br /><br />&nbsp;&nbsp;&nbsp;&nbsp;归素所快者於内，为吾地以倾诸侯，出帛百万以给士大夫，则孰不为丞相之人？<br /><br />&nbsp;&nbsp;&nbsp;&nbsp;然后分三大将环贼而屯，明斥候，牛酒高会，潜以实期授濒蔡诸将，而以三期给<br /><br />&nbsp;&nbsp;&nbsp;&nbsp;贼，令辩士持尺画劫元济及将士约降，彼无所窜谋矣。”时度部分已定，故不见<br /><br />&nbsp;&nbsp;&nbsp;&nbsp;用。元济未破数月，武陵自硖石望东南，气如旗鼓矛盾，皆颠倒横斜。少选，黄<br /><br />&nbsp;&nbsp;&nbsp;&nbsp;白气出西北，盘蜿相交。武陵告愈曰：“今西北王师所在，气黄白，喜象也。败<br /><br />&nbsp;&nbsp;&nbsp;&nbsp;气为贼，日直木，举其盈数，不阅六十日，贼必亡。夫天见其祥，宜事应之。<br /><br />&nbsp;&nbsp;&nbsp;&nbsp;且洄曲守将急缓不可使，吴城贼将赵晔诈而轻，若以兵诱之，伏以待，一举可夺<br /><br />&nbsp;&nbsp;&nbsp;&nbsp;其城，则右臂断矣。”武陵之奇谲类如此。<br /><br />&nbsp;&nbsp;&nbsp;&nbsp;长庆初，窦易直以户部侍郎判度支，表武陵主监北边。易直以不职，薄其遇。<br /><br />&nbsp;&nbsp;&nbsp;&nbsp;会表置和籴贮备使，择郎中为之。武陵谏曰：“今缘边膏壤，鞠为榛杞，父母<br /><br />&nbsp;&nbsp;&nbsp;&nbsp;妻子不相活。前在朔方，度支米价四十，而无逾月积，皆先取商人，而后求牒还<br /><br />&nbsp;&nbsp;&nbsp;&nbsp;都受钱。脱有寇薄城，不三旬便当饿死，何所取财而云和籴哉？天下不治，病权<br /><br />&nbsp;&nbsp;&nbsp;&nbsp;不归有司也。监铁、度支一户部郎事，今三分其务，吏万员，财赋日蹙。西北边<br /><br />&nbsp;&nbsp;&nbsp;&nbsp;院官，皆御史、员外郎为之。始命若责可信，今又加使权其务，是御史、员外久<br /><br />&nbsp;&nbsp;&nbsp;&nbsp;於事，返不可信也。今更旬月，又将以郎中之为不可信。即更时岁，明公之为，<br /><br />&nbsp;&nbsp;&nbsp;&nbsp;亦又不可信。上下相阻，一国交疑，谁为可信者？况一使之建，胥徒走卒殆百辈，<br /><br />&nbsp;&nbsp;&nbsp;&nbsp;督责腾呼，数千里为不宁。诚欲边隅完实，独募浮民，徙罪人，发沃土，何必加<br /><br />&nbsp;&nbsp;&nbsp;&nbsp;使而增吏也？”易直不纳。<br /><br />&nbsp;&nbsp;&nbsp;&nbsp;久之，入为太学博士。大和初，礼部侍郎崔郾试进士东都，公卿咸祖道长乐，<br /><br />&nbsp;&nbsp;&nbsp;&nbsp;武陵最后至，谓郾曰：“君方为天子求奇材，敢献所益。”因出袖中书|笏，郾<br /><br />&nbsp;&nbsp;&nbsp;&nbsp;读之，乃杜牧所赋阿房宫，辞既警拔，而武陵音吐鸿畅，坐客大惊。武陵请曰：<br /><br />&nbsp;&nbsp;&nbsp;&nbsp;“牧方试有司，请以第一人处之。”郾谢已得其人。至第五，郾未对，武陵勃然<br /><br />&nbsp;&nbsp;&nbsp;&nbsp;曰：“不尔，宜以赋见还。”郾曰：“如教。”牧果┆等。后出为韶州刺史，以<br /><br />&nbsp;&nbsp;&nbsp;&nbsp;贼贬潘州司户参军，卒。<br /><br />&nbsp;&nbsp;&nbsp;&nbsp;初，柳宗元谪永州，而武陵亦坐事流永州，宗元贤其人。及为柳州刺史，武<br /><br />&nbsp;&nbsp;&nbsp;&nbsp;陵北还，大为裴度器遇。每言宗元无子，说度曰：“西原蛮未平，柳州与贼犬牙，<br /><br />&nbsp;&nbsp;&nbsp;&nbsp;宜用武人以代宗元，使得优游江湖。”又遗工部侍郎孟简书曰：“古称一世三十<br /><br />&nbsp;&nbsp;&nbsp;&nbsp;年，子厚之斥十二年，殆半世矣。霆砰电射，天怒也，不能终朝。圣人在上，安<br /><br />&nbsp;&nbsp;&nbsp;&nbsp;有毕世而怒人臣邪？且程、刘、二韩皆已拔拭，或处大州剧职，独子厚与猿鸟为<br /><br />&nbsp;&nbsp;&nbsp;&nbsp;伍，诚恐务露所婴，则柳氏无后矣。”度未及用，而宗元死。始，李褰诙忍啤<br /><br />&nbsp;&nbsp;&nbsp;&nbsp;邓，武陵荐李景俭、王湘健智沈敏，可表以自副，时号知人。<br /><br />&nbsp;&nbsp;&nbsp;&nbsp;李商隐字义山，怀州河内人。或言英国公世拗裔孙。令狐楚帅河阳，奇其<br /><br />&nbsp;&nbsp;&nbsp;&nbsp;文，使与诸子游。楚徙天平、宣武，皆表署巡官，岁具资装使随计。开成二年，<br /><br />&nbsp;&nbsp;&nbsp;&nbsp;高锴知贡举，令狐T雅善锴，奖誉甚力，故擢进士第。调弘农尉，以活狱忤观察<br /><br />&nbsp;&nbsp;&nbsp;&nbsp;使孙简，将罢去，会姚合代简，谕使还官。又试拔萃，中选。<br /><br />&nbsp;&nbsp;&nbsp;&nbsp;王茂元镇河阳，爱其才，表掌书记，以子妻之，得侍御史。茂元善李德裕，<br /><br />&nbsp;&nbsp;&nbsp;&nbsp;而牛、李党人蚩谪商隐，以为诡薄无行，共排笮之。茂元死，来游京师，久不调，<br /><br />&nbsp;&nbsp;&nbsp;&nbsp;更依桂管观察使郑亚府为判官。亚谪循州，商隐从之，凡三年乃归。亚亦德裕所<br /><br />&nbsp;&nbsp;&nbsp;&nbsp;善，T以为忘家恩，放利偷合，谢不通。京兆尹卢弘止表为府参军，典笺奏。T<br /><br />&nbsp;&nbsp;&nbsp;&nbsp;当国，商隐归穷自解，T憾不置。弘止镇徐州，表为掌书记。久之，还朝，复干<br /><br />&nbsp;&nbsp;&nbsp;&nbsp;T，乃补太学博士。柳仲郢节度剑南东川，辟判官，检校工部员外郎。府罢，客<br /><br />&nbsp;&nbsp;&nbsp;&nbsp;荥阳，卒。<br /><br />&nbsp;&nbsp;&nbsp;&nbsp;商隐初为文瑰迈奇古，及在令狐楚府，楚本工章奏，因授其学。商隐俪偶长<br /><br />&nbsp;&nbsp;&nbsp;&nbsp;短，而繁缛遇之。时温庭筠、段成式俱用是相夸，号“三十六体”。<br /><br />&nbsp;&nbsp;&nbsp;&nbsp;薛逢字陶臣，蒲州河东人。会昌初，擢进士第。崔铉镇河中，表在幕府。铉<br /><br />&nbsp;&nbsp;&nbsp;&nbsp;复宰相，引为万年尉。直弘文馆。历侍御史、尚书郎。持论鲠切，以谋略高自标<br /><br />&nbsp;&nbsp;&nbsp;&nbsp;显。<br /><br />&nbsp;&nbsp;&nbsp;&nbsp;初，与彭城刘交，文辞出逢数人下，常易之。稍亲近，逢不得<br /><br />&nbsp;&nbsp;&nbsp;&nbsp;意，遂相忿恨。会当国，有荐逢知制诰者，猥言：“先朝以两省官给事、<br /><br />&nbsp;&nbsp;&nbsp;&nbsp;舍人先治州县，乃得除，逢未试州。”执不可。乃出为巴州刺史。而杨收、王铎<br /><br />&nbsp;&nbsp;&nbsp;&nbsp;同牒署第，收辅政，逢有诗微辞讥讪，收衔之，复斥蓬、绵二州刺史。收罢，以<br /><br />&nbsp;&nbsp;&nbsp;&nbsp;太常少卿召还，历给事中。铎为宰相，逢又以诗訾铎，铎怒，中外亦鄙逢褊R，<br /><br />&nbsp;&nbsp;&nbsp;&nbsp;故不见齿。迁秘书监，卒。<br /><br />&nbsp;&nbsp;&nbsp;&nbsp;子廷，进士及第。大顺初，以司勋员外郎知制诰，迁中书舍人。从昭宗次<br /><br />&nbsp;&nbsp;&nbsp;&nbsp;华州，引拜左散骑常侍，称疾免，客成都。光化中，复为舍人，累尚书左丞。朱<br /><br />&nbsp;&nbsp;&nbsp;&nbsp;全忠兼四镇，廷以官告使至汴，客将先见，讽其拜，廷佯不晓，曰：“吾何<br /><br />&nbsp;&nbsp;&nbsp;&nbsp;德，敢受令公拜乎？”及见，卒不肯加礼。<br /><br />&nbsp;&nbsp;&nbsp;&nbsp;李频字德新，睦州寿昌人。少秀悟，逮长，庐西山，多所记览。其属辞，於<br /><br />&nbsp;&nbsp;&nbsp;&nbsp;诗尤长。与里人方千善。给事中姚合名为诗，土多归重，频走千里丐其品，合大<br /><br />&nbsp;&nbsp;&nbsp;&nbsp;加奖挹，以女妻之。<br /><br />&nbsp;&nbsp;&nbsp;&nbsp;大中八年，擢进士第，调秘书郎，为南陵主簿。判入等，再迁武功令。於是<br /><br />&nbsp;&nbsp;&nbsp;&nbsp;畿民多籍神策军，吏以其横，类假借，不敢绳以法。频至，有神策士尚君庆，逋<br /><br />&nbsp;&nbsp;&nbsp;&nbsp;赋六年不送，然出入闾里。频密`比伍与竞，君庆叩县廷质，频即械送狱，<br /><br />&nbsp;&nbsp;&nbsp;&nbsp;尽条宿恶，请於尹杀之，督所负无少贷。豪猾大惊，屏息奉法，县大治。有六门<br /><br />&nbsp;&nbsp;&nbsp;&nbsp;堰者，Q废百五十年，方岁饥，频发官X庸民浚渠，按故道厮水溉田，Y以大稔。<br /><br />&nbsp;&nbsp;&nbsp;&nbsp;懿宗嘉之，赐绯衣、银鱼。俄擢侍御史，守法不阿徇，迁累都官员外郎。表丐建<br /><br />&nbsp;&nbsp;&nbsp;&nbsp;州刺史。既至，以礼法治下，更布条教。时朝政乱，盗兴，相椎夺，而建赖频以<br /><br />&nbsp;&nbsp;&nbsp;&nbsp;安。卒官下，丧归，父老相与扶柩，葬永乐州，为立庙梨山，岁祠之。天下乱，<br /><br />&nbsp;&nbsp;&nbsp;&nbsp;盗发其冢，寿昌人随加封掩云。<br /><br />&nbsp;&nbsp;&nbsp;&nbsp;吴融字子华，越州山阴人。祖翥，有名大中时，观察府召以署吏，不应，帅<br /><br />&nbsp;&nbsp;&nbsp;&nbsp;高其概，言诸朝，赐号文简先生。<br /><br />&nbsp;&nbsp;&nbsp;&nbsp;融学自力，富辞调。龙纪初，及进士第。韦昭度讨蜀，表掌书记，迁累侍御<br /><br />&nbsp;&nbsp;&nbsp;&nbsp;史。坐累去官，流浪荆南，依成I。久之，召为左补阙，以礼部郎中为翰林学士，<br /><br />&nbsp;&nbsp;&nbsp;&nbsp;拜中书舍人。昭宗反正，御南阙，群臣称贺，融最先至。于时左右欢骇，帝有指<br /><br />&nbsp;&nbsp;&nbsp;&nbsp;授，叠十许稿，融跪作诏，少选成，语当意详，帝咨赏良厚。进户部侍郎。凤翔<br /><br />&nbsp;&nbsp;&nbsp;&nbsp;劫迁，融不克从，去客阌乡。俄召还翰林，迁承旨，卒官。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944265);">加入书签</a><a
                        href="944264.html">上一页</a>&larr;<a href="index.html">返回列表</a>&rarr;<a
                            href="944266.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944264.html"; var next_page = "944266.html"; var index_page = "index.html"; var sortid = "9"; var article_id = "14231"; var chapter_id = "944265"; var articlename = "新唐书"; var chaptername = " 卷二百三 列传第一百二十八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>