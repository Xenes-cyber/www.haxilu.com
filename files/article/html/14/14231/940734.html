<!DOCTYPE html>
<html>
<head>
<meta charset="gbk" />
<title>新唐书- 卷一百七十六 列传第一百一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十六 列传第一百一全文， 卷一百七十六 列传第一百一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十六 列传第一百一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940734.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940734.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十六 列传第一百一</h1>
            <div class="link xb">
                <a href="940702.html">上一页</a>&larr;<a href="index.html">返回列表</a>&rarr;<a
                    href="940784.html">下一页</a></div>			
            <div id="BookText">&nbsp;&nbsp;&nbsp;&nbsp;◎韩愈<br /><br />&nbsp;&nbsp;&nbsp;&nbsp;韩愈，字退之，邓州南阳人。七世祖茂，有功于后魏，封安定王。父仲卿，<br /><br />&nbsp;&nbsp;&nbsp;&nbsp;为武昌令，有美政，既去，县人刻石颂德。终秘书郎。愈生三岁而孤，随伯兄会<br /><br />&nbsp;&nbsp;&nbsp;&nbsp;贬官岭表。会卒，嫂郑鞠之。愈自知读书，日记数千百言，比长，尽能通《六经》、<br /><br />&nbsp;&nbsp;&nbsp;&nbsp;百家学。擢进士第。会董晋为宣武节度使，表署观察推官。晋卒，愈从丧出，不<br /><br />&nbsp;&nbsp;&nbsp;&nbsp;四日，汴军乱，乃去。依武宁节度使张建封，建封辟府推官。操行坚正，鲠言无<br /><br />&nbsp;&nbsp;&nbsp;&nbsp;所忌。调四门博士，迁监察御史。上疏极论宫市，德宗怒，贬阳山令。有爱在民，<br /><br />&nbsp;&nbsp;&nbsp;&nbsp;民生子多以其姓字之。改江陵法曹参军。元和初，权知国子博士，分司东都，三<br /><br />&nbsp;&nbsp;&nbsp;&nbsp;岁为真。改都官员外郎，即拜河南令。迁职方员外郎。<br /><br />&nbsp;&nbsp;&nbsp;&nbsp;华阴令柳涧有罪，前刺史劾奏之，未报而刺史罢。涧讽百姓遮索军顿役直，<br /><br />&nbsp;&nbsp;&nbsp;&nbsp;后刺史恶之，按其狱，贬涧房州司马。愈过华，以为刺史阴相党，上疏治之。既<br /><br />&nbsp;&nbsp;&nbsp;&nbsp;御史覆问，得涧赃，再贬封溪尉。愈坐是复为博士。既才高数黜，官又下迁，乃<br /><br />&nbsp;&nbsp;&nbsp;&nbsp;作《进学解》以自谕曰：<br /><br />&nbsp;&nbsp;&nbsp;&nbsp;国子先生晨入太学，召诸生立馆下，诲之曰：“业精于勤，荒于嬉；行成于<br /><br />&nbsp;&nbsp;&nbsp;&nbsp;思，毁于随。方今圣贤相逢，治具毕张，拔去凶邪，登崇良。占小善者率以录，<br /><br />&nbsp;&nbsp;&nbsp;&nbsp;名一艺者无不庸。爬罗剔抉，刮垢磨光。盖有幸而获选，孰云多而不扬？诸生业<br /><br />&nbsp;&nbsp;&nbsp;&nbsp;患不能精，无患有司之不明；行患不能成，无患有司之不公。”<br /><br />&nbsp;&nbsp;&nbsp;&nbsp;言未既，有笑于列者曰：“先生欺予哉！弟子事先生，于兹有年矣。先生口<br /><br />&nbsp;&nbsp;&nbsp;&nbsp;不绝吟于六艺之文，手不停披于百家之编。记事者必提其要，纂言者必钩其玄。<br /><br />&nbsp;&nbsp;&nbsp;&nbsp;贪多务得，细大不捐。烧膏油以继晷，常LL以穷年。先生之业，可谓勤矣。<br /><br />&nbsp;&nbsp;&nbsp;&nbsp;排异端，攘斥佛老。补苴罅漏，张皇幽眇。寻坠绪之芒芒，独旁搜而远绍。停百<br /><br />&nbsp;&nbsp;&nbsp;&nbsp;川而东之，回狂澜于既倒。先生之于儒，可谓有劳矣。沈浸浓郁，含英咀华。作<br /><br />&nbsp;&nbsp;&nbsp;&nbsp;为文章，其书满家。上规姚姒，浑浑亡涯。周《诰》商《盘》，佶屈聱牙。《春<br /><br />&nbsp;&nbsp;&nbsp;&nbsp;秋》谨严，《左氏》浮夸。《易》奇而法，《诗》正而葩。下迨《庄》《骚》，<br /><br />&nbsp;&nbsp;&nbsp;&nbsp;太史所录，子云相如，同工异曲。先生之于文，可谓闳其中而肆其外矣。少始知<br /><br />&nbsp;&nbsp;&nbsp;&nbsp;学，勇于敢为。长通于方，左右具宜。先生之于为人，可谓成矣。然而公不见信<br /><br />&nbsp;&nbsp;&nbsp;&nbsp;于人，私不见助于友。跋前踬后，动辄得咎。暂为御史，遂窜南夷。三年博士，<br /><br />&nbsp;&nbsp;&nbsp;&nbsp;冗不见治。命与仇谋，取败几时？冬暖而儿号寒，年丰而妻啼饥。头童齿豁，竟<br /><br />&nbsp;&nbsp;&nbsp;&nbsp;死何裨？不知虑此，而反教人为？”<br /><br />&nbsp;&nbsp;&nbsp;&nbsp;先生曰：“吁！子来前。夫大木为n，细木为桷，罔淤儒，荜E<br /><br />&nbsp;&nbsp;&nbsp;&nbsp;磺楔，各得其所，施以成室者，匠氏之工也。玉札丹砂，赤箭青芝，牛溲马勃，<br /><br />&nbsp;&nbsp;&nbsp;&nbsp;败鼓之皮，俱收并蓄，待用无遗者，医师之良也。登明选公，杂进巧拙，纡余为<br /><br />&nbsp;&nbsp;&nbsp;&nbsp;妍，卓荦为杰，校短量长，唯器是适者，宰相之方也。昔者孟轲好辩，孔道以明；<br /><br />&nbsp;&nbsp;&nbsp;&nbsp;辙环天下，卒老于行。荀卿宗王，大伦以兴；逃谗于楚，废死兰陵。是二儒者，<br /><br />&nbsp;&nbsp;&nbsp;&nbsp;吐词为经，举足为法，绝类离伦，优入圣域，其遇于世何如也？今先生学虽勤而<br /><br />&nbsp;&nbsp;&nbsp;&nbsp;不由其统，言虽多而不要其中；文虽奇而不济于用，行虽修而不显于众。犹且月<br /><br />&nbsp;&nbsp;&nbsp;&nbsp;费俸钱，岁靡禀粟，子不知耕，妇不知织；乘马从徒，安坐而食；踵常途之促促，<br /><br />&nbsp;&nbsp;&nbsp;&nbsp;窥陈编以盗窃。然而圣主不加诛，宰臣不见斥。兹非其幸欤？动而得谤，名亦随<br /><br />&nbsp;&nbsp;&nbsp;&nbsp;之。投闲置散，乃分之宜。若夫商财贿之有无，计班资之崇庳，忘量己之所称，<br /><br />&nbsp;&nbsp;&nbsp;&nbsp;指前人之瑕疵，是所谓诘匠氏之不以p为楹，而訾医师以昌阳引年，欲进其g<br /><br />&nbsp;&nbsp;&nbsp;&nbsp;苓也。”<br /><br />&nbsp;&nbsp;&nbsp;&nbsp;执政览之，奇其才，改比部郎中、史馆修撰。转考功，知制诰，进中书舍人。<br /><br />&nbsp;&nbsp;&nbsp;&nbsp;初，宪宗将平蔡，命御史中丞裴度使诸军按视。及还，且言贼可灭，与宰相<br /><br />&nbsp;&nbsp;&nbsp;&nbsp;议不合。愈亦奏言：<br /><br />&nbsp;&nbsp;&nbsp;&nbsp;淮西连年器械防守，金帛粮畜耗于给赏，执兵之卒四向侵掠，农夫织妇饷<br /><br />&nbsp;&nbsp;&nbsp;&nbsp;于其后，得不偿费。比闻畜马皆上槽枥，此譬有十夫之力，自朝抵夕，跳跃叫呼，<br /><br />&nbsp;&nbsp;&nbsp;&nbsp;势不支久，必自委顿。当其已衰，三尺童子可制其命。况以三州残弊困剧之余而<br /><br />&nbsp;&nbsp;&nbsp;&nbsp;当天下全力，其败可立而待也，然未可知者，在陛下断与不断耳。夫兵不多不足<br /><br />&nbsp;&nbsp;&nbsp;&nbsp;以取胜，必胜之师利在速战，兵多而战不速则所费必广。疆场之上，日相攻劫，<br /><br />&nbsp;&nbsp;&nbsp;&nbsp;近贼州县，赋役百端，小遇水旱，百姓愁苦。方此时，人人异议以惑陛下，陛下<br /><br />&nbsp;&nbsp;&nbsp;&nbsp;持之不坚，半涂而罢，伤威损费，为弊必深。所要先决于心，详度本末，事至不<br /><br />&nbsp;&nbsp;&nbsp;&nbsp;惑，乃可图功。<br /><br />&nbsp;&nbsp;&nbsp;&nbsp;又言：“诸道兵羁旅单弱不足用，而界贼州县，百姓习战斗，知贼深浅，若<br /><br />&nbsp;&nbsp;&nbsp;&nbsp;募以内军，教不三月，一切可用。”又欲“四道置兵，道率三万，畜力伺利，一<br /><br />&nbsp;&nbsp;&nbsp;&nbsp;日俱纵，则蔡首尾不救，可以责功”。执政不喜。会有人诋愈在江陵时为裴均所<br /><br />&nbsp;&nbsp;&nbsp;&nbsp;厚，均子锷素无状，愈为文章，字命锷谤语嚣暴，由是改太子右庶子。及度以宰<br /><br />&nbsp;&nbsp;&nbsp;&nbsp;相节度彰义军，宣慰淮西，奏愈行军司马。愈请乘遽先入汴，说韩弘使叶力。元<br /><br />&nbsp;&nbsp;&nbsp;&nbsp;济平，迁刑部侍郎。<br /><br />&nbsp;&nbsp;&nbsp;&nbsp;宪宗遣使者往凤翔迎佛骨入禁中，三日，乃送佛祠。王公士人奔走膜呗，至<br /><br />&nbsp;&nbsp;&nbsp;&nbsp;为夷法，灼体肤，委珍贝，腾沓系路。愈闻恶之，乃上表曰：<br /><br />&nbsp;&nbsp;&nbsp;&nbsp;佛者，夷狄之一法耳。自后汉时始入中国，上古未尝有也。昔黄帝在位百年，<br /><br />&nbsp;&nbsp;&nbsp;&nbsp;年百一十岁；少昊在位八十年，年百岁；颛顼在位七十九年，年九十岁；帝喾在<br /><br />&nbsp;&nbsp;&nbsp;&nbsp;位七十年，年百五岁；尧在位九十八年，年百一十八岁；帝舜在位及禹年皆百岁。<br /><br />&nbsp;&nbsp;&nbsp;&nbsp;此时天下太平，百姓安乐寿考，然而中国未有佛也。其后，汤亦年百岁，汤孙太<br /><br />&nbsp;&nbsp;&nbsp;&nbsp;戊在位七十五年，武丁在位五十年，书史不言其寿，推其年数，盖不减百岁。周<br /><br />&nbsp;&nbsp;&nbsp;&nbsp;文王年九十七岁，武王年九十三岁，穆王在位百年。此时佛法亦未至中国，非因<br /><br />&nbsp;&nbsp;&nbsp;&nbsp;事佛而致然也。汉明帝时始有佛法，明帝在位才十八年。其后乱亡相继，运祚不<br /><br />&nbsp;&nbsp;&nbsp;&nbsp;长。宋、齐、梁、陈、元魏以下，事佛渐谨，年代尤促。唯梁武帝在位四十八年，<br /><br />&nbsp;&nbsp;&nbsp;&nbsp;前后三舍身施佛，宗庙祭不用牲牢，昼日一食，止于菜果，后为侯景所逼，饿死<br /><br />&nbsp;&nbsp;&nbsp;&nbsp;台城，国亦寻灭。事佛求福，乃更得祸。由此观之，佛不足信，亦可知矣。<br /><br />&nbsp;&nbsp;&nbsp;&nbsp;高祖始受隋禅，则议除之。当时君臣识见不远，不能深究先王之道、古今之<br /><br />&nbsp;&nbsp;&nbsp;&nbsp;宜，推阐圣明，以救斯弊，其事遂止。臣常恨焉！伏惟睿圣文武皇帝陛下，神圣<br /><br />&nbsp;&nbsp;&nbsp;&nbsp;英武，数千百年以来，未有伦比。即位之初，即不许度人为僧尼、道士，又不许<br /><br />&nbsp;&nbsp;&nbsp;&nbsp;别立寺观。臣当时以为高祖之志，必行于陛下。今纵未能即行，岂可恣之令盛也！<br /><br />&nbsp;&nbsp;&nbsp;&nbsp;今陛下令群僧迎佛骨于凤翔，御楼以观，舁入大内，又令诸寺递加供养。臣虽至<br /><br />&nbsp;&nbsp;&nbsp;&nbsp;愚，必知陛下不惑于佛，作此崇奉以祈福祥也。直以丰年之乐，徇人之心，为京<br /><br />&nbsp;&nbsp;&nbsp;&nbsp;都士庶设诡异之观、戏玩之具耳。安有圣明若此，而肯信此等事哉？然百姓愚冥，<br /><br />&nbsp;&nbsp;&nbsp;&nbsp;易惑难晓，苟见陛下如此，将谓真心信佛，皆云：“天子大圣，犹一心信向；百<br /><br />&nbsp;&nbsp;&nbsp;&nbsp;姓微贱，于佛岂合更惜身命？”以至灼顶燔指，十百为群，解衣散钱，自朝至暮，<br /><br />&nbsp;&nbsp;&nbsp;&nbsp;转相仿效，唯恐后时，老幼奔波，弃其生业。若不即加禁遏，更历诸寺，必有断<br /><br />&nbsp;&nbsp;&nbsp;&nbsp;臂脔身以为供养者。伤风败俗，传笑四方，非细事也。<br /><br />&nbsp;&nbsp;&nbsp;&nbsp;佛本夷狄之人，与中国言语不通，衣服殊制；口不道先王之法言，身不服先<br /><br />&nbsp;&nbsp;&nbsp;&nbsp;王之法服，不知君臣之义、父子之情。假如其身尚在，奉其国命来朝京师，陛下<br /><br />&nbsp;&nbsp;&nbsp;&nbsp;容而接之，不过宣政一见，礼宾一设，赐衣一袭，卫而出之于境，不令贰于众也。<br /><br />&nbsp;&nbsp;&nbsp;&nbsp;况其身死已久，枯朽之骨，凶秽之余，岂宜以入宫禁？孔子曰：“敬鬼神而远之。”<br /><br />&nbsp;&nbsp;&nbsp;&nbsp;古之诸侯吊于其国，必令巫祝先以桃祓除不祥，然后进吊。今无故取朽秽之物，<br /><br />&nbsp;&nbsp;&nbsp;&nbsp;亲临观之，巫祝不先，桃不用，君臣不言其非，御史不举其失，臣实耻之。乞<br /><br />&nbsp;&nbsp;&nbsp;&nbsp;以此骨付之水火，永绝根本，断天下之疑，绝前代之惑，使天下之人知大圣人之<br /><br />&nbsp;&nbsp;&nbsp;&nbsp;所作为，出于寻常万万也。佛如有灵，能作祸祟，凡有殃咎，宜加臣身。上天鉴<br /><br />&nbsp;&nbsp;&nbsp;&nbsp;临，臣不怨悔。<br /><br />&nbsp;&nbsp;&nbsp;&nbsp;表入，帝大怒，持示宰相，将抵以死。裴度、崔群曰：“愈言讦牾，罪之诚<br /><br />&nbsp;&nbsp;&nbsp;&nbsp;宜。然非内怀至忠，安能及此？愿少宽假，以来谏争。”帝曰：“愈言我奉佛太<br /><br />&nbsp;&nbsp;&nbsp;&nbsp;过，犹可容；至谓东汉奉佛以后，天子感夭促，言何乖剌邪？愈，人臣，狂妄敢<br /><br />&nbsp;&nbsp;&nbsp;&nbsp;尔，固不可赦！”于是中外骇惧，虽戚里诸贵，亦为愈言，乃贬潮州刺史。<br /><br />&nbsp;&nbsp;&nbsp;&nbsp;既至潮，以表哀谢曰：<br /><br />&nbsp;&nbsp;&nbsp;&nbsp;臣以狂妄戆愚，不识礼度，陈佛骨事，言涉不恭，正名定罪，万死莫塞。陛<br /><br />&nbsp;&nbsp;&nbsp;&nbsp;下哀臣愚忠，恕臣狂直，谓言虽可罪，心亦无他，特屈刑章，以臣为潮州刺史。<br /><br />&nbsp;&nbsp;&nbsp;&nbsp;既免刑诛，又获禄食，圣恩宽大，天地莫量，破脑刳心，岂足为谢！<br /><br />&nbsp;&nbsp;&nbsp;&nbsp;臣所领州，在广府极东，过海口，下恶水，涛泷壮猛，难计期程，飓风鳄鱼，<br /><br />&nbsp;&nbsp;&nbsp;&nbsp;患祸不测。州南近界，涨海连天，毒雾瘴氛，日夕发作。臣少多病，年才五十，<br /><br />&nbsp;&nbsp;&nbsp;&nbsp;发白齿落，理不久长。加以罪犯至重，所处远恶，忧惶惭悸，死亡无日。单立一<br /><br />&nbsp;&nbsp;&nbsp;&nbsp;身，朝无亲党，居蛮夷之地，与魑魅同群，苟非陛下哀而念之，谁肯为臣言者？<br /><br />&nbsp;&nbsp;&nbsp;&nbsp;臣受性愚陋，人事多所不通，惟酷好学问文章，未尝一日暂废，实为时辈所<br /><br />&nbsp;&nbsp;&nbsp;&nbsp;见推许。臣于当时之文，亦未有过人者。至于论述陛下功德，与《诗》、《书》<br /><br />&nbsp;&nbsp;&nbsp;&nbsp;相表里，作为歌诗，荐之郊庙，纪太山之封，镂白玉之牒，铺张对天之宏休，扬<br /><br />&nbsp;&nbsp;&nbsp;&nbsp;厉无前之伟绩，编于《诗》、《书》之策而无愧，措于天地之间而无亏，虽使古<br /><br />&nbsp;&nbsp;&nbsp;&nbsp;人复生，臣未肯让。<br /><br />&nbsp;&nbsp;&nbsp;&nbsp;伏以皇唐受命有天下，四海之内，莫不臣妾，南北东西，地各万里。自天宝<br /><br />&nbsp;&nbsp;&nbsp;&nbsp;以后，政治少懈，文致未优，武克不刚，孽臣奸隶，蠹居棋处，摇毒自防，外顺<br /><br />&nbsp;&nbsp;&nbsp;&nbsp;内悖，父死子代，以祖以孙，如古诸侯，自擅其地，不朝不贡，六七十年。四圣<br /><br />&nbsp;&nbsp;&nbsp;&nbsp;传序，以至陛下。陛下即位以来，躬亲听断，旋乾转坤，关机阖开，雷厉风飞，<br /><br />&nbsp;&nbsp;&nbsp;&nbsp;日月清照，天戈所麾，无不从顺。宜定乐章，以告神明，东巡泰山，奏功皇天，<br /><br />&nbsp;&nbsp;&nbsp;&nbsp;具著显庸，明示得意，使永永年服我成烈。当此之际，所谓千载一时不可逢之嘉<br /><br />&nbsp;&nbsp;&nbsp;&nbsp;会，而臣负罪婴衅，自拘海岛，戚戚嗟嗟，日与死迫，曾不得奏薄伎于从官之内、<br /><br />&nbsp;&nbsp;&nbsp;&nbsp;隶御之间，穷思毕精，以赎前过。怀痛穷天，死不闭目，伏惟陛下天地父母，哀<br /><br />&nbsp;&nbsp;&nbsp;&nbsp;而怜之。<br /><br />&nbsp;&nbsp;&nbsp;&nbsp;帝得表，颇感悔，欲复用之，持示宰相曰：“愈前所论是大爱朕，然不当言<br /><br />&nbsp;&nbsp;&nbsp;&nbsp;天子事佛乃年促耳。”皇甫D素忌愈直，即奏言：“愈终狂疏，可且内移。”乃<br /><br />&nbsp;&nbsp;&nbsp;&nbsp;改袁州刺史。初，愈至潮州，问民疾苦，皆曰：“恶溪有鳄鱼，食民畜产且尽，<br /><br />&nbsp;&nbsp;&nbsp;&nbsp;民以是穷。”数日，愈自往视之，令其属秦济以一羊一豚投溪水而祝之曰：<br /><br />&nbsp;&nbsp;&nbsp;&nbsp;昔先王既有天下，列山泽，罔绳笕幸猿虫蛇恶物为民物害者，驱而出之<br /><br />&nbsp;&nbsp;&nbsp;&nbsp;四海之外。及德薄，不能远有，则江、汉之间尚皆弃之以与蛮夷楚越，况湖、岭<br /><br />&nbsp;&nbsp;&nbsp;&nbsp;之间去京师万里哉？鳄鱼之涵淹卵育于此，亦固其所。<br /><br />&nbsp;&nbsp;&nbsp;&nbsp;今天子嗣唐位，神圣慈武，四海之外，六合之内，皆抚而有之，况禹迹所掩，<br /><br />&nbsp;&nbsp;&nbsp;&nbsp;扬州之近地，刺史县令之所治，出贡赋以供天地、宗庙、百神之祀之壤者哉？鳄<br /><br />&nbsp;&nbsp;&nbsp;&nbsp;鱼其不可与刺史杂处此土也。刺史受天子命，守此土，治此民，而鳄鱼旰然不安<br /><br />&nbsp;&nbsp;&nbsp;&nbsp;溪潭据处，食民畜熊豕鹿獐以肥其身，以种其子孙，与刺史拒争为长雄。刺史虽<br /><br />&nbsp;&nbsp;&nbsp;&nbsp;驽弱，亦安肯为鳄鱼低首下心，病┍斯，为吏民羞，以偷活于此也？承天<br /><br />&nbsp;&nbsp;&nbsp;&nbsp;子命以来为吏，固其势不得不与鳄鱼辨。鳄鱼有知，其听刺史。<br /><br />&nbsp;&nbsp;&nbsp;&nbsp;潮之州，大海在其南，鲸鹏之大，虾蟹之细，无不容归，以生以食，鳄鱼朝<br /><br />&nbsp;&nbsp;&nbsp;&nbsp;发而夕至也。今与鳄鱼约：“尽三日，其率丑类南徙于海，以避天子之命吏。三<br /><br />&nbsp;&nbsp;&nbsp;&nbsp;日不能，至五日；五日不能，至七日，七日不能，是终不肯徙也，是不有刺史、<br /><br />&nbsp;&nbsp;&nbsp;&nbsp;听从其言也。不然，则是鳄鱼冥顽不灵，刺史虽有言，不闻不知也。夫傲天子之<br /><br />&nbsp;&nbsp;&nbsp;&nbsp;命吏，不听其言，不徙以避之，与顽不灵而为民物害者，皆可杀。刺史则选材技<br /><br />&nbsp;&nbsp;&nbsp;&nbsp;民，操强弓毒矢，以与鳄鱼从事，必尽杀乃止，其无悔！”<br /><br />&nbsp;&nbsp;&nbsp;&nbsp;祝之夕，暴风震电起溪中，数日水尽涸，西徙六十里。自是潮无鳄鱼患。袁<br /><br />&nbsp;&nbsp;&nbsp;&nbsp;人以男女为隶，过期不赎，则没入之。愈至，悉计庸得赎所没，归之父母七百余<br /><br />&nbsp;&nbsp;&nbsp;&nbsp;人。因与约，禁其为隶。召拜国子祭酒，转兵部侍郎。<br /><br />&nbsp;&nbsp;&nbsp;&nbsp;镇州乱，杀田弘正而立王廷凑，诏愈宣抚。既行，众皆危之。元稹言：“韩<br /><br />&nbsp;&nbsp;&nbsp;&nbsp;愈可惜。”穆宗亦悔，诏愈度事从宜，无必入。愈至，廷凑严兵迓之，甲士陈廷。<br /><br />&nbsp;&nbsp;&nbsp;&nbsp;既坐，廷凑曰：“所以纷纷者，乃此士卒也。”愈大声曰；“天子以公为有将帅<br /><br />&nbsp;&nbsp;&nbsp;&nbsp;材，故赐以节，岂意同贼反邪？”语未终，士前奋曰：“先太师为国击朱滔，血<br /><br />&nbsp;&nbsp;&nbsp;&nbsp;衣犹在，此军何负，乃以为贼乎？”愈曰：“以为尔不记先太师也，若犹记之，<br /><br />&nbsp;&nbsp;&nbsp;&nbsp;固善。天宝以来，安禄山、史思明、李希烈等有子若孙在乎？亦有居官者乎？”<br /><br />&nbsp;&nbsp;&nbsp;&nbsp;众曰：“无。”愈曰：“田公以魏博六州归朝廷，官中书令，父子受旗节；刘悟、<br /><br />&nbsp;&nbsp;&nbsp;&nbsp;李v皆大镇。此尔军所其闻也。”众曰：“弘正刻，故此军不安。”愈曰：“然<br /><br />&nbsp;&nbsp;&nbsp;&nbsp;尔曹亦害田公，又残其家矣，复何道？”众讠q曰：“善。”廷凑虑众变，疾麾<br /><br />&nbsp;&nbsp;&nbsp;&nbsp;使去。因曰：“今欲廷凑何所为？”愈曰：“神策六军将如牛元翼者为不乏，但<br /><br />&nbsp;&nbsp;&nbsp;&nbsp;朝廷顾大体，不可弃之。公久围之，何也？”廷凑曰：“即出之。”愈曰：“若<br /><br />&nbsp;&nbsp;&nbsp;&nbsp;尔，则无事矣。”会元翼亦溃围出，延凑不追。愈归奏其语，帝大悦。转吏部侍<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;时宰相李逢吉恶李绅，欲逐之，遂以愈为京兆尹、兼御史大夫，特诏不台参，<br /><br />&nbsp;&nbsp;&nbsp;&nbsp;而除绅中丞。绅果劾奏愈，愈以诏自解。其后文刺纷然，宰相以台、府不协，遂<br /><br />&nbsp;&nbsp;&nbsp;&nbsp;罢愈为兵部侍郎，而出绅江西观察使。绅见帝，得留，愈亦复为吏部侍郎。长庆<br /><br />&nbsp;&nbsp;&nbsp;&nbsp;四年卒，年五十七，赠礼部尚书，谥曰文。<br /><br />&nbsp;&nbsp;&nbsp;&nbsp;愈性明锐，不诡随。与人交，始终不少变。成就后进士，往往知名。经愈指<br /><br />&nbsp;&nbsp;&nbsp;&nbsp;授，皆称“韩门弟子”，愈官显，稍谢遣。凡内外亲若交友无后者，为嫁遣孤女<br /><br />&nbsp;&nbsp;&nbsp;&nbsp;而恤其家。嫂郑丧，为服期以报。<br /><br />&nbsp;&nbsp;&nbsp;&nbsp;每言文章自汉司马相如、太史公、刘向、扬雄后，作者不世出，故愈深探本<br /><br />&nbsp;&nbsp;&nbsp;&nbsp;元，卓然树立，成一家言。其《原道》、《原性》、《师说》等数十篇，皆奥衍<br /><br />&nbsp;&nbsp;&nbsp;&nbsp;闳深，与孟轲、扬雄相表里而佐佑《六经》云？至它文，造端置辞，要为不袭蹈<br /><br />&nbsp;&nbsp;&nbsp;&nbsp;前人者。然惟愈为之，沛然若有余，至其徒李翱、李汉、皇甫从而效之，遽不<br /><br />&nbsp;&nbsp;&nbsp;&nbsp;及远甚。从愈游者，若孟郊、张籍，亦皆自名于时。<br /><br />&nbsp;&nbsp;&nbsp;&nbsp;孟郊者，字东野，湖州武康人。少隐嵩山，性介，少谐合。愈一见为忘形交。<br /><br />&nbsp;&nbsp;&nbsp;&nbsp;年五十，得进士第，调溧阳尉。县有投金濑、平陵城，林薄蒙翳，下有积水。郊<br /><br />&nbsp;&nbsp;&nbsp;&nbsp;闲往坐水旁，裴回赋诗，而曹务多废。令白府，以假尉代之，分其半奉。郑余庆<br /><br />&nbsp;&nbsp;&nbsp;&nbsp;为东都留守，署水陆转运判官。余庆镇兴元，奏为参谋。卒，年六十四。张籍谥<br /><br />&nbsp;&nbsp;&nbsp;&nbsp;曰贞曜先生。<br /><br />&nbsp;&nbsp;&nbsp;&nbsp;郊为诗有理致，最为愈所称，然思苦奇涩。李观亦论其诗曰：“高处在古无<br /><br />&nbsp;&nbsp;&nbsp;&nbsp;上，平处下顾二谢”云。<br /><br />&nbsp;&nbsp;&nbsp;&nbsp;张籍者，字文昌，和州乌江人。第进士，为太常寺太祝。久次，迁秘书郎。<br /><br />&nbsp;&nbsp;&nbsp;&nbsp;愈荐为国子博士。历水部员外郎、主客郎中。当时有名士皆与游，而愈贤重之。<br /><br />&nbsp;&nbsp;&nbsp;&nbsp;籍性狷直，尝责愈喜博及为驳杂之说，论议好胜人，其排释老不能著书若孟轲、<br /><br />&nbsp;&nbsp;&nbsp;&nbsp;扬雄以垂世者。愈最后答书曰：<br /><br />&nbsp;&nbsp;&nbsp;&nbsp;吾子不以愈无似，意欲推之纳诸圣贤之域，拂其邪心，增其所未高。谓愈之<br /><br />&nbsp;&nbsp;&nbsp;&nbsp;质有可以至于道者，浚其源，道其所归，溉其根，将食其实。此盛德之所辞让，<br /><br />&nbsp;&nbsp;&nbsp;&nbsp;况于愈者哉？抑其中有宜复者，故不可遂已。昔者圣人之作《春秋》也，既深其<br /><br />&nbsp;&nbsp;&nbsp;&nbsp;文辞矣，然犹不敢公传道之，口授弟子，至于后世，其书出焉。其所以虑患之道，<br /><br />&nbsp;&nbsp;&nbsp;&nbsp;微也。今夫二氏之所宗而事之者，下及公卿辅相，吾岂敢昌言排之哉？择其可语<br /><br />&nbsp;&nbsp;&nbsp;&nbsp;者诲之，犹时与吾悖，其声哓哓。若遂成其书，则见而怒之者必多矣，必且以我<br /><br />&nbsp;&nbsp;&nbsp;&nbsp;为狂为惑。其身之不能恤，书于何有？夫子，圣人也，而曰：“自吾得子路，而<br /><br />&nbsp;&nbsp;&nbsp;&nbsp;恶声不入于耳。”其余辅而相者周天下，犹且绝粮于陈，畏于匡，毁于叔孙，奔<br /><br />&nbsp;&nbsp;&nbsp;&nbsp;走于齐、鲁、宋、卫之郊。其道虽尊，其穷亦至矣。赖其徒相与守之，卒有立于<br /><br />&nbsp;&nbsp;&nbsp;&nbsp;天下。向使独言之而独书之，其存也可冀乎？今夫二氏行乎中土也，盖六百年有<br /><br />&nbsp;&nbsp;&nbsp;&nbsp;余矣。其植根固，其流波漫，非可以朝令而夕禁也。自文王没，武王、周公、成、<br /><br />&nbsp;&nbsp;&nbsp;&nbsp;康相与守之，礼乐皆在，及乎夫子未久也，自夫子而至乎孟子未久也，自孟子而<br /><br />&nbsp;&nbsp;&nbsp;&nbsp;至乎扬雄亦未久也。然犹其勤若此，其困若此，而后能有所立，吾岂可易而为之<br /><br />&nbsp;&nbsp;&nbsp;&nbsp;哉？其为也易，则其传也不远，故余所以不敢也。然观古人，得其时，行其道，<br /><br />&nbsp;&nbsp;&nbsp;&nbsp;则无所为书。为书者，皆所为不行乎今，而行乎后世者也。今吾之得吾志、失吾<br /><br />&nbsp;&nbsp;&nbsp;&nbsp;志未可知，则俟五十、六十为之，未失也。天不欲使兹人有知乎，则吾之命不可<br /><br />&nbsp;&nbsp;&nbsp;&nbsp;期；如使兹人有知乎，非我其谁哉！其行道，其为书，其化今，其传后，必有在<br /><br />&nbsp;&nbsp;&nbsp;&nbsp;矣。吾子其何遽戚戚于吾所为哉？<br /><br />&nbsp;&nbsp;&nbsp;&nbsp;前书谓吾与人论不能下气，若好胜者。虽诚有之，抑非好己胜也，好己之道<br /><br />&nbsp;&nbsp;&nbsp;&nbsp;胜也。非好己之道胜也，己之道乃夫子、孟轲、扬雄之道。传者若不胜，则无所<br /><br />&nbsp;&nbsp;&nbsp;&nbsp;为道，吾岂敢避是名哉！夫子之言曰：“吾与回言，终日不违。”如愚则其与众<br /><br />&nbsp;&nbsp;&nbsp;&nbsp;人辩也有矣。驳杂之讥，前书尽之，吾子其复之。昔者夫子犹有所戏，《诗》不<br /><br />&nbsp;&nbsp;&nbsp;&nbsp;云乎：“善戏谑兮，不为虐兮。”《记》曰：“张而不弛，文武不为也。”恶害<br /><br />&nbsp;&nbsp;&nbsp;&nbsp;于道哉？吾子其未之思乎？<br /><br />&nbsp;&nbsp;&nbsp;&nbsp;籍为诗，长于乐府，多警句。仕终国子司业。<br /><br />&nbsp;&nbsp;&nbsp;&nbsp;皇甫，字持正，睦州新安人。擢进士第，为陆浑尉，仕至工部郎中，辨急<br /><br />&nbsp;&nbsp;&nbsp;&nbsp;使酒，数忤同省，求分司东都。留守裴度辟为判官。度福先寺，将立碑，求文<br /><br />&nbsp;&nbsp;&nbsp;&nbsp;于白居易。怒曰：“近舍而远取居易，请从此辞。”度谢之。即请斗酒，<br /><br />&nbsp;&nbsp;&nbsp;&nbsp;饮酣，援笔立就。度赠以车马缯彩甚厚，大怒曰：“自吾为《顾况集序》，未<br /><br />&nbsp;&nbsp;&nbsp;&nbsp;常许人。今碑字三千，字三缣，何遇我薄邪？”度笑曰：“不羁之才也。”从而<br /><br />&nbsp;&nbsp;&nbsp;&nbsp;酬之。<br /><br />&nbsp;&nbsp;&nbsp;&nbsp;尝为蜂螫指，购小儿敛蜂，捣取其液。一日命其子录诗，一字误，诟跃呼<br /><br />&nbsp;&nbsp;&nbsp;&nbsp;杖，杖未至，啮其臂血流。<br /><br />&nbsp;&nbsp;&nbsp;&nbsp;卢仝居东都，愈为河南令，爱其诗，厚礼之。仝自号玉川子，尝为《月蚀诗》<br /><br />&nbsp;&nbsp;&nbsp;&nbsp;以讥切元和逆党，愈称其工。<br /><br />&nbsp;&nbsp;&nbsp;&nbsp;时又有贾岛、刘V，皆韩门弟子。<br /><br />&nbsp;&nbsp;&nbsp;&nbsp;岛，字浪仙，范阳人。初为浮屠，名无本。来东都，时洛阳令禁僧午后不得<br /><br />&nbsp;&nbsp;&nbsp;&nbsp;出，岛为诗自伤。愈怜之，因教其为文，遂去浮屠，举进士。当其苦吟，虽逢值<br /><br />&nbsp;&nbsp;&nbsp;&nbsp;公卿贵人，皆不之觉也。一日见京兆尹，跨驴不避，诘之，久乃得释。累举，<br /><br />&nbsp;&nbsp;&nbsp;&nbsp;不中第。文宗时，坐飞谤，贬长江主簿。会昌初，以普州司仓参军迁司户，未受<br /><br />&nbsp;&nbsp;&nbsp;&nbsp;命卒，年六十五。<br /><br />&nbsp;&nbsp;&nbsp;&nbsp;刘义者，亦一节士。少放肆为侠行，因酒杀人亡命。会赦，出，更折节读书，<br /><br />&nbsp;&nbsp;&nbsp;&nbsp;能为歌诗。然恃故时所负，不能俯仰贵人，常穿屐、破衣。闻愈接天下士，步归<br /><br />&nbsp;&nbsp;&nbsp;&nbsp;之，作《冰柱》《雪车》二诗，出卢仝、孟郊右。樊宗师见，为独拜。能面道人<br /><br />&nbsp;&nbsp;&nbsp;&nbsp;短长，其服义则又弥缝若亲属然。后以争语不能下宾客，因持愈金数斤去，曰：<br /><br />&nbsp;&nbsp;&nbsp;&nbsp;“此谀墓中人得耳，不若与刘君为寿。”愈不能止，归齐、鲁，不知所终。<br /><br />&nbsp;&nbsp;&nbsp;&nbsp;赞曰：唐兴，承五代剖分，王政不纲，文弊质穷，俚混并。天下已定，治<br /><br />&nbsp;&nbsp;&nbsp;&nbsp;荒剔蠹，讨究儒术，以兴典宪，薰x涵浸，殆百余年，其后文章稍稍可述。至贞<br /><br />&nbsp;&nbsp;&nbsp;&nbsp;元、元和间，愈遂以《六经》之文为诸儒倡，障堤末流，反\以朴，i伪以真。<br /><br />&nbsp;&nbsp;&nbsp;&nbsp;然愈之才，自视司马迁、扬雄，至班固以下不论也。当其所得，粹然一出于正，<br /><br />&nbsp;&nbsp;&nbsp;&nbsp;刊落陈言，横骛别驱，汪洋大肆，要之无龟跏ト苏摺Ｆ涞栏亲员让祥穑以荀况、<br /><br />&nbsp;&nbsp;&nbsp;&nbsp;扬雄为未淳，宁不信然？至进谏陈谋，排难恤孤，矫拂末，皇皇于仁义，可<br /><br />&nbsp;&nbsp;&nbsp;&nbsp;谓笃道君子矣。自晋汔隋，老佛显行，圣道不断如带。诸儒倚天下正议，助为怪<br /><br />&nbsp;&nbsp;&nbsp;&nbsp;神。愈独喟然引圣，争四海之惑，虽蒙讪笑，O而复奋，始若未之信，卒大显<br /><br />&nbsp;&nbsp;&nbsp;&nbsp;于时。昔孟轲拒杨、墨，去孔子才二百年。愈排二家，乃去千余岁，拨衰反正，<br /><br />&nbsp;&nbsp;&nbsp;&nbsp;功与齐而力倍之，所以过况、雄为不少矣。自愈没，其言大行，学者仰之如泰山、<br /><br />&nbsp;&nbsp;&nbsp;&nbsp;北斗云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940734);">加入书签</a><a
                        href="940702.html">上一页</a>&larr;<a href="index.html">返回列表</a>&rarr;<a
                            href="940784.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940702.html"; var next_page = "940784.html"; var index_page = "index.html"; var sortid = "9"; var article_id = "14231"; var chapter_id = "940734"; var articlename = "新唐书"; var chaptername = " 卷一百七十六 列传第一百一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>