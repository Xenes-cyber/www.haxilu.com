<!DOCTYPE html>
<html>
<head>
<meta charset="gbk" />
<title>新唐书- 卷九十五 列传第二十-在线阅读-哈西文学网</title>
<meta name="keywords" content="欧阳修、宋祁，新唐书， 卷九十五 列传第二十全文， 卷九十五 列传第二十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷九十五 列传第二十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/927399.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/927399.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十五 列传第二十</h1>
            <div class="link xb">
                <a href="927333.html">上一页</a>&larr;<a href="index.html">返回列表</a>&rarr;<a
                    href="927486.html">下一页</a></div>			
            <div id="BookText">&nbsp;&nbsp;&nbsp;&nbsp;◎高窦<br /><br />&nbsp;&nbsp;&nbsp;&nbsp;高俭，字士廉，以字显，齐清河王岳之孙，父励乐安王，入隋为洮州刺史。<br /><br />&nbsp;&nbsp;&nbsp;&nbsp;士廉敏惠有度量，状貌若画，观书一见辄诵，敏于占对。隋司隶大夫薛道衡、起<br /><br />&nbsp;&nbsp;&nbsp;&nbsp;居舍人崔祖浚皆宿臣显重，与为忘年友，繇是有名。自以齐宗室，不欲广交，屏<br /><br />&nbsp;&nbsp;&nbsp;&nbsp;居终南山下。吏部侍郎高孝基劝之仕，仁寿中，举文才甲科，补治礼郎。斛斯政<br /><br />&nbsp;&nbsp;&nbsp;&nbsp;奔高丽，坐与善，贬为朱鸢主簿，以母老不可居瘴疠地，乃留妻鲜于奉养而行。<br /><br />&nbsp;&nbsp;&nbsp;&nbsp;会世大乱，京师阻绝，交趾太守丘和署司法书佐。时钦州俚帅宁长真以兵侵交趾，<br /><br />&nbsp;&nbsp;&nbsp;&nbsp;和惧，欲出迎，士廉曰：“长真兵虽多，县军远客，势不得久，城中胜兵尚可战，<br /><br />&nbsp;&nbsp;&nbsp;&nbsp;奈何受制于人？”和因命为行军司马，逆击破之。<br /><br />&nbsp;&nbsp;&nbsp;&nbsp;高祖遣使徇岭南，武德五年与和来降，于是秦王领雍州牧，荐士廉为治中，<br /><br />&nbsp;&nbsp;&nbsp;&nbsp;亲重之。隐太子与王隙已炽，乃与长孙无忌密计计定，是日率吏卒释囚授甲，趋<br /><br />&nbsp;&nbsp;&nbsp;&nbsp;芳林门助战。王为皇太子，授右庶子。进侍中，封义兴郡公。坐匿王奏不时上，<br /><br />&nbsp;&nbsp;&nbsp;&nbsp;左授安州都督。<br /><br />&nbsp;&nbsp;&nbsp;&nbsp;进益州大都督府长史。蜀人畏鬼而恶疾，虽父母病皆委去，望舍投饵哺之，<br /><br />&nbsp;&nbsp;&nbsp;&nbsp;昆弟不相假财。士廉为设条教，辩告督励，风俗翕然为变。又引诸生讲授经艺，<br /><br />&nbsp;&nbsp;&nbsp;&nbsp;学校复兴。秦时李冰导汶江水灌田，濒水者顷千金，民相侵冒。士廉附故渠厮引<br /><br />&nbsp;&nbsp;&nbsp;&nbsp;旁出，以广溉道，人以富饶。<br /><br />&nbsp;&nbsp;&nbsp;&nbsp;入为吏部尚书，进封许国公。雅负裁鉴，又详氏谱，所署州，人地无不当者。<br /><br />&nbsp;&nbsp;&nbsp;&nbsp;高祖崩，摄司空，营山陵；加特进，迁尚书右仆射。士廉三世居此官，世荣其贵。<br /><br />&nbsp;&nbsp;&nbsp;&nbsp;太宗幸洛阳，太子监国，命摄少师。手诏曰：“端拱三川，不忧关中者，以<br /><br />&nbsp;&nbsp;&nbsp;&nbsp;属卿也。”久之，请致仕，听解仆射，加开府仪同三司、同中书门下三品，知政<br /><br />&nbsp;&nbsp;&nbsp;&nbsp;事。帝伐高丽，皇太子监国驻定州，又摄太傅，同掌机务。太子令曰：“寡人资<br /><br />&nbsp;&nbsp;&nbsp;&nbsp;公训道，而比听政，据桉对公，情所未安，所司宜别设桉奉太傅。”士廉固辞。<br /><br />&nbsp;&nbsp;&nbsp;&nbsp;还至并州，有疾，帝即所舍问之。贞观二十一年疾甚，帝幸其第，为流涕，<br /><br />&nbsp;&nbsp;&nbsp;&nbsp;卒年七十一。又欲临吊，房玄龄以帝饵金石，谏不宜近丧。帝曰：“朕有旧故姻<br /><br />&nbsp;&nbsp;&nbsp;&nbsp;戚之重，君臣之分，卿置勿言。”即从数百骑出。长孙无忌伏马前，陈士廉遗言，<br /><br />&nbsp;&nbsp;&nbsp;&nbsp;乞不临丧，帝犹不许，无忌至流涕，乃还入东苑，南向哭。诏赠司徒、并州都督，<br /><br />&nbsp;&nbsp;&nbsp;&nbsp;谥曰文献，陪葬昭陵。方寒食，敕尚宫以食四举往祭，帝自为文。丧出横桥，又<br /><br />&nbsp;&nbsp;&nbsp;&nbsp;登城西北楼望哭以过丧。高宗即位，加赠太尉，配享太宗庙廷。<br /><br />&nbsp;&nbsp;&nbsp;&nbsp;士廉进止详华，凡有献纳，|绅皆属以目。奏议未尝不焚稿，家人无见者。<br /><br />&nbsp;&nbsp;&nbsp;&nbsp;士廉少识太宗非常人，以所出女归之，是为文德皇后。及遗令墓不得它藏，惟置<br /><br />&nbsp;&nbsp;&nbsp;&nbsp;衣一袭与平生所好书示先王典训可用终始者。<br /><br />&nbsp;&nbsp;&nbsp;&nbsp;初，太宗尝以山东士人尚阀阅，后虽衰，子孙犹负世望，嫁娶必多取赀，故<br /><br />&nbsp;&nbsp;&nbsp;&nbsp;人谓之卖昏。由是诏士廉与韦挺、岑文本、令狐德痹鹛煜缕椎，参考史传，检<br /><br />&nbsp;&nbsp;&nbsp;&nbsp;正真伪，进忠贤，退悖恶，先宗室，后外戚，退新门，进旧望，右膏粱，左寒，<br /><br />&nbsp;&nbsp;&nbsp;&nbsp;合二百九十三姓，千六百五十一家，为九等，号曰《氏族志》，而崔干仍居第一。<br /><br />&nbsp;&nbsp;&nbsp;&nbsp;帝曰：“我于崔、卢、李、郑无嫌，顾其世衰，不复冠冕，犹恃旧地以取赀，不<br /><br />&nbsp;&nbsp;&nbsp;&nbsp;肖子偃然自高，贩鬻松，不解人间何为贵之？齐据河北，梁、陈在江南，虽<br /><br />&nbsp;&nbsp;&nbsp;&nbsp;有人物，偏方下国，无可贵者，故以崔、卢、王、谢为重。今谋士劳臣以忠孝学<br /><br />&nbsp;&nbsp;&nbsp;&nbsp;艺从我定天下者，何容纳货旧门，向声背实，买昏为荣耶？太上有立德，其次有<br /><br />&nbsp;&nbsp;&nbsp;&nbsp;立功，其次有立言，其次有爵为公、卿、大夫，世世不绝，此谓之门户。今皆反<br /><br />&nbsp;&nbsp;&nbsp;&nbsp;是，岂不惑邪？朕以今日冠冕为等级高下。”遂以崔干为第三姓，班其书天下。<br /><br />&nbsp;&nbsp;&nbsp;&nbsp;高宗时，许敬宗以不叙武后世，又李义府耻其家无名，更以孔志约、杨仁卿、<br /><br />&nbsp;&nbsp;&nbsp;&nbsp;史玄道、吕才等十二人刊定之，裁广类例，合二百三十五姓，二千二百八十七家，<br /><br />&nbsp;&nbsp;&nbsp;&nbsp;帝自叙所以然。以四后姓、@公、介公及三公、太子三师、开府仪同三司、尚<br /><br />&nbsp;&nbsp;&nbsp;&nbsp;书仆射为第一姓，文武二品及知政事三品为第二姓，各以品位高下叙之，凡九等，<br /><br />&nbsp;&nbsp;&nbsp;&nbsp;取身及昆弟子孙，余属不入，改为《姓氏录》。当时军功入五品者，皆升谱限，<br /><br />&nbsp;&nbsp;&nbsp;&nbsp;|绅耻焉，目为“勋格”。义府奏悉索《氏族志》烧之。又诏后魏陇西李宝，太<br /><br />&nbsp;&nbsp;&nbsp;&nbsp;原王琼，荥阳郑温，范阳卢子迁、卢泽、卢辅，清河崔宗伯、崔元孙，前燕博陵<br /><br />&nbsp;&nbsp;&nbsp;&nbsp;崔懿，晋赵郡李楷，凡七姓十家，不得自为昏；三品以上纳币不得过三百匹，四<br /><br />&nbsp;&nbsp;&nbsp;&nbsp;品五品二百，六品七品百，悉为归装，夫氏禁受陪门财。先是，后魏太和中，定<br /><br />&nbsp;&nbsp;&nbsp;&nbsp;四海望族，以宝等为冠。其后矜尚门地，故《氏族志》一切降之。王妃、主婿皆<br /><br />&nbsp;&nbsp;&nbsp;&nbsp;取当世勋贵名臣家，未尝尚山东旧族。后房玄龄、魏徵、李薷从牖瑁故望不减，<br /><br />&nbsp;&nbsp;&nbsp;&nbsp;然每姓第其房望，虽一姓中，高下县隔。李义府为子求昏不得，始奏禁焉。其后<br /><br />&nbsp;&nbsp;&nbsp;&nbsp;天下衰宗落谱，昭穆所不齿者，皆称“禁昏家”，益自贵，凡男女皆潜相聘娶，<br /><br />&nbsp;&nbsp;&nbsp;&nbsp;天子不能禁，世以为敝云。士廉六子，履行、审行、真行有名。<br /><br />&nbsp;&nbsp;&nbsp;&nbsp;履行居母丧毁甚，太宗谕使强食。尚东阳公主，袭爵。繇户部尚书为益州大<br /><br />&nbsp;&nbsp;&nbsp;&nbsp;都督府长史，政有名。坐长孙无忌，左授洪州都督，改永州刺史。<br /><br />&nbsp;&nbsp;&nbsp;&nbsp;真行至左卫将军。其子岐连章怀太子事，诏令自诫切，真行以佩刀刺杀之，<br /><br />&nbsp;&nbsp;&nbsp;&nbsp;断首弃道上，高宗鄙其为，贬睦州刺史。<br /><br />&nbsp;&nbsp;&nbsp;&nbsp;审行自户部侍郎贬渝州刺史。<br /><br />&nbsp;&nbsp;&nbsp;&nbsp;士廉五世孙重，字文明，以明经中第，李巽表盐铁转运巡官，善职，凡十年，<br /><br />&nbsp;&nbsp;&nbsp;&nbsp;进累司门郎中。<br /><br />&nbsp;&nbsp;&nbsp;&nbsp;敬宗慎置侍讲学士，重以简厚正，与崔郾偕选，再擢国子祭酒。文宗好《<br /><br />&nbsp;&nbsp;&nbsp;&nbsp;左氏春秋》，命分列国各为书，成四十篇。与郑覃刊定《九经》于石。出为鄂岳<br /><br />&nbsp;&nbsp;&nbsp;&nbsp;观察使，以美政被褒。久之，拜太子宾客，分司东都。卒，赠太子少保。<br /><br />&nbsp;&nbsp;&nbsp;&nbsp;赞曰：古者受姓受氏以旌有功，是时人皆土著，故名宗望姓，举郡国自表，<br /><br />&nbsp;&nbsp;&nbsp;&nbsp;而谱系兴焉，所以推叙昭穆，使百代不得相乱也。遭晋播迁，胡丑乱华，百宗荡<br /><br />&nbsp;&nbsp;&nbsp;&nbsp;析，士去坟墓，子孙犹挟系录，以示所承，而阀阀显者，至卖昏求财，汨丧廉耻。<br /><br />&nbsp;&nbsp;&nbsp;&nbsp;唐初流弊仍甚，天子屡抑不为衰。至中叶，风教又薄，谱录都废，公靡常产之拘，<br /><br />&nbsp;&nbsp;&nbsp;&nbsp;士亡旧德之传，言李悉出陇西，言刘悉出彭城，悠悠世诈，讫无考按，冠冕皂隶，<br /><br />&nbsp;&nbsp;&nbsp;&nbsp;混为一区，可太息哉！<br /><br />&nbsp;&nbsp;&nbsp;&nbsp;窦威，字文蔚，岐州平陆人。父炽，在周为上柱国，入隋为太傅，太穆皇后，<br /><br />&nbsp;&nbsp;&nbsp;&nbsp;其从兄弟女也。<br /><br />&nbsp;&nbsp;&nbsp;&nbsp;威沈邃有器局，贯览群言，家世贵，子弟皆喜武力，独威尚文，诸兄诋为书<br /><br />&nbsp;&nbsp;&nbsp;&nbsp;痴。内史令李德林举秀异，授秘书郎，当迁不肯调者十年，故其学益博。而诸兄<br /><br />&nbsp;&nbsp;&nbsp;&nbsp;以军功位通显矣，薄威职闲冗，更谓曰：“昔仲尼积学成圣，犹栖迟不偶，汝尚<br /><br />&nbsp;&nbsp;&nbsp;&nbsp;何求耶？”威笑不答。蜀王秀辟为记室，威以秀多不法，谢疾去。秀废，府属皆<br /><br />&nbsp;&nbsp;&nbsp;&nbsp;得罪，威独免。大业中，累迁内史舍人，数谏忤旨，转考功郎中，后坐事免。<br /><br />&nbsp;&nbsp;&nbsp;&nbsp;高祖入关，召补大丞相府司录参军。方天下乱，礼典湮缺，威多识朝廷故事，<br /><br />&nbsp;&nbsp;&nbsp;&nbsp;乃裁定制度。帝语裴寂曰：“威，今之叔孙通也。”武德元年，授内史令。每论<br /><br />&nbsp;&nbsp;&nbsp;&nbsp;政事得失，必陈古为谕，帝益亲瞩，尝引入卧内，谓曰：“昔周有八柱国，吾与<br /><br />&nbsp;&nbsp;&nbsp;&nbsp;公家是也。今我为天子，而公为内史令，事固有不等耶？”威惧，顿首谢曰：“<br /><br />&nbsp;&nbsp;&nbsp;&nbsp;臣家在汉，再为外戚。至元魏，有三皇后。今陛下龙兴，臣复以姻戚进，夙夜惧<br /><br />&nbsp;&nbsp;&nbsp;&nbsp;不克任。帝笑曰：“公以三后族夸我邪！关东人与崔、卢婚者，犹自矜大，公世<br /><br />&nbsp;&nbsp;&nbsp;&nbsp;为帝戚，不亦贵乎。”<br /><br />&nbsp;&nbsp;&nbsp;&nbsp;后寝疾，帝临问，及卒，哭之恸。赠同州刺史，追封延安郡公，谥曰靖。威<br /><br />&nbsp;&nbsp;&nbsp;&nbsp;性俭素，家不树产，比丧，无余赀，遗令薄葬。诏皇太子、百官临送。<br /><br />&nbsp;&nbsp;&nbsp;&nbsp;兄子轨，字士则。父恭，仕周为雍州牧、国公。轨性刚果有威，大业中，<br /><br />&nbsp;&nbsp;&nbsp;&nbsp;为资阳郡东曹掾，去官归。高祖起兵，轨募众千余人迎谒长春宫。帝大悦，赐良<br /><br />&nbsp;&nbsp;&nbsp;&nbsp;马十匹，使略地渭南，下永丰仓，收兵五千，从平京师。封赞皇县公，为大丞相<br /><br />&nbsp;&nbsp;&nbsp;&nbsp;谘议参军。<br /><br />&nbsp;&nbsp;&nbsp;&nbsp;稽胡贼五万掠宜春，诏轨讨之。次黄钦山，遇贼乘高丛射，众为却。轨斩部<br /><br />&nbsp;&nbsp;&nbsp;&nbsp;将十四人，更拔其次代之，身拥数百骑殿，令曰：“闻鼓不进者斩。”既鼓，士<br /><br />&nbsp;&nbsp;&nbsp;&nbsp;争赴贼，贼射不胜，大破之，斩首千级，获男女二万。擢太子詹事。赤排羌与薛<br /><br />&nbsp;&nbsp;&nbsp;&nbsp;举叛将钟俱仇寇汉中，拜秦州总管，讨贼连战有功，余党悉降。复国旧封，迁<br /><br />&nbsp;&nbsp;&nbsp;&nbsp;益州道行台左仆射。党项引吐谷浑寇松州，诏轨与扶州刺史蒋善合援之。善合先<br /><br />&nbsp;&nbsp;&nbsp;&nbsp;期至，败之钳川。轨进军临洮，击左封，走其众。度羌必为患，始屯田松州。诏<br /><br />&nbsp;&nbsp;&nbsp;&nbsp;率所部兵从秦王讨王世充。明年，还蜀。<br /><br />&nbsp;&nbsp;&nbsp;&nbsp;轨既贵，益严酷，然能自勤苦，每出师临敌，身未尝解甲，其下有不用命即<br /><br />&nbsp;&nbsp;&nbsp;&nbsp;诛，至小过亦鞭棰流血，人见者皆重足股，由是蜀盗悉平。初，以其甥为腹<br /><br />&nbsp;&nbsp;&nbsp;&nbsp;心，尝夜出，呼不时至，斩之。又戒家奴毋出外，忽遣奴取浆公厨，既而悔焉，<br /><br />&nbsp;&nbsp;&nbsp;&nbsp;曰：“要当借汝头以明法。”命斩奴，奴称冤，监刑者疑不时决，轨并斩之。后<br /><br />&nbsp;&nbsp;&nbsp;&nbsp;入朝，赐坐御楼，容不肃，又坐对诏，帝怒曰：“公入蜀，车骑、骠骑从者二十<br /><br />&nbsp;&nbsp;&nbsp;&nbsp;人，公斩诛略尽，我陇种车骑，尚不足给公。”因系诏狱。俄释之，还镇益州。<br /><br />&nbsp;&nbsp;&nbsp;&nbsp;轨与行台尚书韦云起、郭行方素不协，及隐太子诛，诏至，轨内诏怀中，云<br /><br />&nbsp;&nbsp;&nbsp;&nbsp;起问诏安在，轨不肯示，因执杀之。行方惧，奔京师，得免。是岁，行台废，授<br /><br />&nbsp;&nbsp;&nbsp;&nbsp;益州都督，加食邑户六百。<br /><br />&nbsp;&nbsp;&nbsp;&nbsp;贞观元年，召授右卫大将军，出为洛州都督。周洛间，因隋乱，人不土著，<br /><br />&nbsp;&nbsp;&nbsp;&nbsp;轨下令诸县，有游手末作者按之，由是威信大行，民皆趋本。卒，赠并州都督。<br /><br />&nbsp;&nbsp;&nbsp;&nbsp;子奉节，尚永嘉公主，历左卫将军、秦州都督。<br /><br />&nbsp;&nbsp;&nbsp;&nbsp;轨弟琮，有武干。大业末，犯法亡命太原，依高祖。与秦王有憾，不自安。<br /><br />&nbsp;&nbsp;&nbsp;&nbsp;王方收天下豪英，降礼接之，与出入卧内，琮意乃释。大将军府建，引为统军。<br /><br />&nbsp;&nbsp;&nbsp;&nbsp;从平西河，破霍邑。授金紫光禄大夫，封扶风郡公。从刘文静击屈突通于潼关，<br /><br />&nbsp;&nbsp;&nbsp;&nbsp;败其将桑显和，通遁去，琮以轻骑追获于稠桑。进兵下陕县，拔太原仓。迁左领<br /><br />&nbsp;&nbsp;&nbsp;&nbsp;军大将军，赐物五百段。隋河阳都尉独孤武潜谋归款，命琮总万骑，自柏崖迎之，<br /><br />&nbsp;&nbsp;&nbsp;&nbsp;逗留不进，武见杀，坐除名。武德初，为右屯卫大将军。时将图洛阳，诏琮留守<br /><br />&nbsp;&nbsp;&nbsp;&nbsp;陕，护道。王世充将罗士信数以兵钞绝，琮使人说降之。东都平，检校晋州<br /><br />&nbsp;&nbsp;&nbsp;&nbsp;总管。从隐太子平刘黑闼，以功封谯国公，赐黄金五十斤。卒，赠左卫大将军，<br /><br />&nbsp;&nbsp;&nbsp;&nbsp;谥曰敬。永徽五年，加赠特进。<br /><br />&nbsp;&nbsp;&nbsp;&nbsp;威从兄子抗，字道生。父荣定，为隋持葑芄堋⒊鹿公，谥曰懿。母，隋文<br /><br />&nbsp;&nbsp;&nbsp;&nbsp;帝姊安成公主也。抗美容仪，性通率，涉见图史。以帝甥蚤贵，入太学，释褐千<br /><br />&nbsp;&nbsp;&nbsp;&nbsp;牛备身、仪同三司。侍父疾，束带五旬不弛；居丧，哀癯过常。袭爵，累转梁州<br /><br />&nbsp;&nbsp;&nbsp;&nbsp;刺史。将之官，文帝幸其第，酣宴如家人礼。母卒，数号绝。诏宫人节哭。岁余，<br /><br />&nbsp;&nbsp;&nbsp;&nbsp;为岐州刺史，转幽州总管，所至以宽惠闻。汉王谅反，炀帝疑抗为应，遣李子雄<br /><br />&nbsp;&nbsp;&nbsp;&nbsp;驰往代之。子雄因诬抗得谅书不奏，按鞫无状，然坐是遂废。<br /><br />&nbsp;&nbsp;&nbsp;&nbsp;抗与高祖少相狎，及杨玄感反，抗谓高祖曰：“玄感为我先耳，李氏名在图<br /><br />&nbsp;&nbsp;&nbsp;&nbsp;录，天所启也。”高祖曰：“为祸始不祥，公无妄言。”炀帝遣抗出灵武，O护<br /><br />&nbsp;&nbsp;&nbsp;&nbsp;长城，闻高祖已定京师，喜曰：“此吾家婿，豁达有大度，真拨乱主也。”因归<br /><br />&nbsp;&nbsp;&nbsp;&nbsp;长安。高祖见之喜，握手曰：“李氏果王，何如？”因置酒为乐，授将作大匠兼<br /><br />&nbsp;&nbsp;&nbsp;&nbsp;纳言，寻罢为左武候大将军。<br /><br />&nbsp;&nbsp;&nbsp;&nbsp;帝听朝，或引升御坐，既退，入卧内，从容谈笑，极平生欢，以兄呼之，宫<br /><br />&nbsp;&nbsp;&nbsp;&nbsp;中称为舅，或留宿禁省，侍燕豫，然未尝干朝廷事。后从秦王平薛举，功第一；<br /><br />&nbsp;&nbsp;&nbsp;&nbsp;又从征王世充。东都平，册勋于庙者九人，抗与从弟轨与焉。赐女乐一部，珍币<br /><br />&nbsp;&nbsp;&nbsp;&nbsp;不赀。卒，赠司徒，谥曰密。子衍、静、诞，衍袭爵。<br /><br />&nbsp;&nbsp;&nbsp;&nbsp;静字元休，在隋佐亲卫，以父得罪炀帝，久不之进。高祖入京师，擢并州大<br /><br />&nbsp;&nbsp;&nbsp;&nbsp;总管府长史。时突厥数为边患，粮道不属，静表请屯田太原，以省馈运。议者以<br /><br />&nbsp;&nbsp;&nbsp;&nbsp;流亡未复，不宜重困，于是召入与裴寂、萧r、封伦廷议，寂等不能屈，帝从之，<br /><br />&nbsp;&nbsp;&nbsp;&nbsp;岁收粟十万斛。诏检校并州大总管。又请断石岭以为鄣塞，制突厥之入。太宗即<br /><br />&nbsp;&nbsp;&nbsp;&nbsp;位，授司农卿，封信都县男。赵元楷为少卿，静鄙其聚敛，因会官属大言曰：“<br /><br />&nbsp;&nbsp;&nbsp;&nbsp;如炀帝奢侈，竭四海自奉，司农须公矣。今天子躬节俭，屈一人安兆庶，恶用公<br /><br />&nbsp;&nbsp;&nbsp;&nbsp;哉？”元楷大惭。改夏州都督。突厥携贰，诸将出征者过静，静为陈虏中虚实，<br /><br />&nbsp;&nbsp;&nbsp;&nbsp;诸将由是大克获。又间其部落，郁射所部郁孤尼等九俟斤皆内附。帝嘉之，赐马<br /><br />&nbsp;&nbsp;&nbsp;&nbsp;百匹、羊千口。及禽颉利，诏处其众河南。静上书曰：“夷狄穷则搏噬，饱则群<br /><br />&nbsp;&nbsp;&nbsp;&nbsp;聚，不可以刑法绳、仁义教也。衣食仰给，不恃耕桑。今损有为之民，资无知之<br /><br />&nbsp;&nbsp;&nbsp;&nbsp;虏，得之无益于治，失之不害于化。况首丘未忘，则一旦变生，犯我王略矣。不<br /><br />&nbsp;&nbsp;&nbsp;&nbsp;如因其破亡，假以贤王一号，妻之宗女，披其土地部落，使权弱势分，易为羁制，<br /><br />&nbsp;&nbsp;&nbsp;&nbsp;则世为藩臣矣。”帝虽不从，然嘉其忠，优诏答曰：“北方之务，悉以相委，以<br /><br />&nbsp;&nbsp;&nbsp;&nbsp;卿为宁朔大使，朕无北顾忧矣。”再迁民部尚书。卒，谥曰肃。子逵，尚遂安公<br /><br />&nbsp;&nbsp;&nbsp;&nbsp;主，袭爵。<br /><br />&nbsp;&nbsp;&nbsp;&nbsp;诞，隋末起家朝请郎。义宁初，辟丞相府祭酒，封安丰郡公，尚襄阳公主。<br /><br />&nbsp;&nbsp;&nbsp;&nbsp;从秦王征薛举，为元帅府司马。累迁太常卿。高祖诸子幼，未出宫者十余王，国<br /><br />&nbsp;&nbsp;&nbsp;&nbsp;司家事，皆诞主之。出为梁州都督。贞观初，召授右领军大将军，进莘国公，为<br /><br />&nbsp;&nbsp;&nbsp;&nbsp;宗正卿。太宗与语，昏谬失对。乃下诏曰：“诞比衰耗，不能事，朕知而任之，<br /><br />&nbsp;&nbsp;&nbsp;&nbsp;是谓不明。且为官择人者治，为人择官者乱。其以光禄大夫罢就第。”卒，赠工<br /><br />&nbsp;&nbsp;&nbsp;&nbsp;部尚书、荆州刺史，谥曰安。<br /><br />&nbsp;&nbsp;&nbsp;&nbsp;抗弟\，字之推，性沈厚。隋大业末，为扶风太守。唐兵起，以郡归，历民<br /><br />&nbsp;&nbsp;&nbsp;&nbsp;部尚书。从秦王平薛仁杲，赐锦袍。寻镇益州，时蜀盗贼多，皆讨平之。与皇甫<br /><br />&nbsp;&nbsp;&nbsp;&nbsp;无逸不协，数相诉毁，因请入朝，至半道，诏还之。\内忧恐。会使者至，\引<br /><br />&nbsp;&nbsp;&nbsp;&nbsp;宴卧内，厚饷遗。无逸以闻，坐免官。未几，授秘书监，封邓国公。贞观初，迁<br /><br />&nbsp;&nbsp;&nbsp;&nbsp;将作大匠，诏洛阳宫，凿池起山，务极侈浮，费不胜算。太宗怒，诏毁之，免<br /><br />&nbsp;&nbsp;&nbsp;&nbsp;其官。以酆王纳\女为妃，复位。卒，赠礼部尚书，谥曰安。\有巧思，工书。<br /><br />&nbsp;&nbsp;&nbsp;&nbsp;武德中，与太常少卿祖孝孙受诏定雅乐，是正钟律云。<br /><br />&nbsp;&nbsp;&nbsp;&nbsp;威从孙德玄，隋大业中，起家国学生。祖照，尚周文帝义阳公主，封钜鹿郡<br /><br />&nbsp;&nbsp;&nbsp;&nbsp;公。父彦，袭爵，终隋西平太守。兄德明，师事陈留王孝逸，通知文史。汉王谅<br /><br />&nbsp;&nbsp;&nbsp;&nbsp;反，遣将綦良攻黎州。德明年十八，募士五千，号令严整，倍道击贼，破之。以<br /><br />&nbsp;&nbsp;&nbsp;&nbsp;功擢累齐王府属。坐事免。高祖兵叩长安，而宗室孝基、神符、道宗及窦诞、赵<br /><br />&nbsp;&nbsp;&nbsp;&nbsp;慈景等并系狱，隋将卫文升、阴世师欲杀之，德明谏曰：“罪不在此，杀之无伤<br /><br />&nbsp;&nbsp;&nbsp;&nbsp;于彼，祗取怨焉，不如纵之。”乃止。长安平，谒高祖，终不自言，时称长者。<br /><br />&nbsp;&nbsp;&nbsp;&nbsp;拜考功郎中。从秦王击王世充。封显武男，历常、爱二州刺史，卒。德玄始为高<br /><br />&nbsp;&nbsp;&nbsp;&nbsp;祖丞相府千牛，历太宗时不甚显，高宗以旧臣，自殿中少监为御史大夫，岁中迁<br /><br />&nbsp;&nbsp;&nbsp;&nbsp;司元太常伯。时帝又以源直心为奉常正卿，刘祥道为司刑太常伯，上官仪为西台<br /><br />&nbsp;&nbsp;&nbsp;&nbsp;侍极，郝处俊为太子左中护，凡十余人，皆帝自择，以示宰相李薜龋皆顿首谢。<br /><br />&nbsp;&nbsp;&nbsp;&nbsp;麟德初，进检校左相，勤职约己，天子尝临朝，咨其清素，加以赐赉。居位数年，<br /><br />&nbsp;&nbsp;&nbsp;&nbsp;赞图封禅事，与李藿晕使。帝次濮阳，问古谓帝丘，德玄不能对，许敬宗具道<br /><br />&nbsp;&nbsp;&nbsp;&nbsp;其然，帝称善。敬宗自矜于人，德玄知，不为忤，众服其量。礼成，进爵二级。<br /><br />&nbsp;&nbsp;&nbsp;&nbsp;以弟德远未及爵，愿分封，诏可，故德玄封钜鹿男，德远乐安男。德玄迎时取合，<br /><br />&nbsp;&nbsp;&nbsp;&nbsp;未尝有过，然无它补益。卒，年六十九，赠光禄大夫，幽州都督，谥曰恭。<br /><br />&nbsp;&nbsp;&nbsp;&nbsp;赞曰：高、窦虽缘外戚姻家，然自以才猷结天子，厕迹名臣，垂荣无穷，时<br /><br />&nbsp;&nbsp;&nbsp;&nbsp;有遇合，故见诸事业。古来贤豪，不遭与运，埋光铲采，与草木俱腐者，可胜咤<br /><br />&nbsp;&nbsp;&nbsp;&nbsp;哉！窦宗自魏讫唐，支胄扶疏数百年，所冯厚矣。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,927399);">加入书签</a><a
                        href="927333.html">上一页</a>&larr;<a href="index.html">返回列表</a>&rarr;<a
                            href="927486.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "927333.html"; var next_page = "927486.html"; var index_page = "index.html"; var sortid = "9"; var article_id = "14231"; var chapter_id = "927399"; var articlename = "新唐书"; var chaptername = " 卷九十五 列传第二十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>