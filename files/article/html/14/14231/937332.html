<!DOCTYPE html>
<html>
<head>
<meta charset="gbk" />
<title>新唐书- 卷一百九 列传第三十四-在线阅读-哈西文学网</title>
<meta name="keywords" content="欧阳修、宋祁，新唐书， 卷一百九 列传第三十四全文， 卷一百九 列传第三十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百九 列传第三十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937332.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937332.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九 列传第三十四</h1>
            <div class="link xb">
                <a href="937293.html">上一页</a>&larr;<a href="index.html">返回列表</a>&rarr;<a
                    href="937374.html">下一页</a></div>			
            <div id="BookText">&nbsp;&nbsp;&nbsp;&nbsp;◎崔杨窦宗祝王<br /><br />&nbsp;&nbsp;&nbsp;&nbsp;崔义玄，贝州武城人。隋大业乱，往见李密，密不用。河内贼黄君汉为密守<br /><br />&nbsp;&nbsp;&nbsp;&nbsp;柏崖，义玄见群鼠度河，槊刃有华文，曰：“此王敦亡兆也。”因说君汉以城归，<br /><br />&nbsp;&nbsp;&nbsp;&nbsp;乃拜君汉怀州刺史、行军总管，以义玄为司马。王世充将高毗寇河内，义玄击走<br /><br />&nbsp;&nbsp;&nbsp;&nbsp;之，多下屯堡。君汉以所掠子女金帛分之，拒不受。以功封清丘县公。太宗讨世<br /><br />&nbsp;&nbsp;&nbsp;&nbsp;充，数用其谋。东都平，转隰州都督府长史。贞观初，历左司郎中，兼韩王府长<br /><br />&nbsp;&nbsp;&nbsp;&nbsp;史，与王友孟神庆志趣不同，而俱以介直任。<br /><br />&nbsp;&nbsp;&nbsp;&nbsp;永徽中，累迁婺州刺史。时睦州女子陈硕真举兵反。始，硕真自言仙去，与<br /><br />&nbsp;&nbsp;&nbsp;&nbsp;乡邻辞诀，或告其诈，已而捕得，诏释不问。于是姻家章叔胤妄言硕真自天还，<br /><br />&nbsp;&nbsp;&nbsp;&nbsp;化为男子，能役使鬼物，转相荧惑，用是能幻众。自称文佳皇帝，以叔胤为仆射，<br /><br />&nbsp;&nbsp;&nbsp;&nbsp;破睦州，攻歙，残之，分遣其党围婺州。义玄发兵拒之，其徒争言硕真有神灵，<br /><br />&nbsp;&nbsp;&nbsp;&nbsp;犯其兵辄灭宗，众凶惧不肯用。司功参军崔玄籍曰：“仗顺起兵，犹无成；此乃<br /><br />&nbsp;&nbsp;&nbsp;&nbsp;妖人，势不持久。”义玄乃署玄籍先锋，而自统众继之。至下淮戍，擒其谍数十<br /><br />&nbsp;&nbsp;&nbsp;&nbsp;人。有星坠贼营，义玄曰：“贼必亡。”诘朝奋击，左右有以盾鄣者，义玄曰：<br /><br />&nbsp;&nbsp;&nbsp;&nbsp;“刺史而有避邪，谁肯死？”敕去之。由是众为用，斩首数百级，降其众万余。<br /><br />&nbsp;&nbsp;&nbsp;&nbsp;贼平，拜御史大夫。<br /><br />&nbsp;&nbsp;&nbsp;&nbsp;义玄有章句学，先儒疑缪，或音故不通者，辄采诸家，条分节解，能是正之。<br /><br />&nbsp;&nbsp;&nbsp;&nbsp;高宗诏与博士讨论《五经》义。<br /><br />&nbsp;&nbsp;&nbsp;&nbsp;武氏为皇后，义玄赞帝决，又以后旨按长孙无忌等诛之。终蒲州刺史，年七<br /><br />&nbsp;&nbsp;&nbsp;&nbsp;十一。赠幽州都督，谥曰贞。后持政，赠扬州大都督，赐其家实封户二百。<br /><br />&nbsp;&nbsp;&nbsp;&nbsp;子神基袭爵。神基，长寿中，为司宾卿、同凤阁鸾台平章事。为酷吏所构，<br /><br />&nbsp;&nbsp;&nbsp;&nbsp;流岭南。中宗初，稍用为大理卿。<br /><br />&nbsp;&nbsp;&nbsp;&nbsp;弟神庆，举明经，武后时，累迁莱州刺史。入朝，待制亿岁殿，奏事称旨。<br /><br />&nbsp;&nbsp;&nbsp;&nbsp;后以历官有佳政，且其父于己有功，擢拜并州长史，谓曰：“并州，朕乡里，宿<br /><br />&nbsp;&nbsp;&nbsp;&nbsp;兵多，前长史皆尚书为之，今授卿，宜知所以委重者。”乃亲为按行图，谋日而<br /><br />&nbsp;&nbsp;&nbsp;&nbsp;遣。神庆始至，有诏改钱币法，州县布下，俄而物价踊昂，百贾惊扰，神庆质其<br /><br />&nbsp;&nbsp;&nbsp;&nbsp;非于朝，果豪猾妄为之。后喜，下制褒美。初，州隔汾为东、西二城，神庆跨水<br /><br />&nbsp;&nbsp;&nbsp;&nbsp;联堞，合而一之，省防御兵岁数千。神基既下狱，驰赴都告变，得召见，后出具<br /><br />&nbsp;&nbsp;&nbsp;&nbsp;狱示之，神庆为申理，得减死，然用是贬歙州司马。<br /><br />&nbsp;&nbsp;&nbsp;&nbsp;长安中，累转礼部侍郎，数上疏陈时政。转太子右庶子，封魏县子。是时，<br /><br />&nbsp;&nbsp;&nbsp;&nbsp;突厥使者入见，皇太子应朝，有司移文东宫召太子。神庆谏曰：“五品以上佩龟<br /><br />&nbsp;&nbsp;&nbsp;&nbsp;者，盖防征召之诈，内出龟以合之，况太子乎？古者召太子用玉契，此诚重慎防<br /><br />&nbsp;&nbsp;&nbsp;&nbsp;萌之意，不可不察。凡虑事于未萌之前，故长无悔吝之咎。今太子与陛下异宫，<br /><br />&nbsp;&nbsp;&nbsp;&nbsp;非朝朔望而别唤者，请降墨敕玉契。”诏可。寻诏与詹事祝钦明更日侍读东宫。<br /><br />&nbsp;&nbsp;&nbsp;&nbsp;历司刑卿，劾张昌宗狱，颇阔略不尽。神龙初，昌宗伏诛，坐流钦州，卒。五王<br /><br />&nbsp;&nbsp;&nbsp;&nbsp;得罪，缘昌宗被流者皆诏原雪，赠神庆幽州都督。<br /><br />&nbsp;&nbsp;&nbsp;&nbsp;神庆子琳，明政事，开元中，与高仲舒同为中书舍人。侍中宋Z亲礼之，每<br /><br />&nbsp;&nbsp;&nbsp;&nbsp;所访逮，尝曰：“古事问仲舒，今事问琳，尚何疑？”累迁太子少保。天宝二年<br /><br />&nbsp;&nbsp;&nbsp;&nbsp;卒，秘书监潘肃闻之，泫然曰：“古遗爱也！”琳长子俨，谏议大夫。<br /><br />&nbsp;&nbsp;&nbsp;&nbsp;其群从数十人，自兴宁里谒大明宫，冠盖驺哄相望。每岁时宴于家，以一榻<br /><br />&nbsp;&nbsp;&nbsp;&nbsp;置笏，犹重积其上。琳与弟太子詹事、光禄卿瑶俱列り，世号“三戟崔家”。<br /><br />&nbsp;&nbsp;&nbsp;&nbsp;开元、天宝间，中外宗属无Bī樯ァ３酰玄宗每命相，皆先书其名，一日书琳?<br /><br />&nbsp;&nbsp;&nbsp;&nbsp;名，覆以金瓯，会太子入，帝谓曰：“此宰相名，若自意之，谁乎？即中，且赐<br /><br />&nbsp;&nbsp;&nbsp;&nbsp;酒。”太子曰：“非崔琳、卢从愿乎？”帝曰：“然。”赐太子酒。时两人有宰<br /><br />&nbsp;&nbsp;&nbsp;&nbsp;相望，帝欲相之数矣，以族大，恐附离者众，卒不用。<br /><br />&nbsp;&nbsp;&nbsp;&nbsp;杨再思，郑州原武人，第明经，为人佞而智。初，调玄武尉，使至京师，舍<br /><br />&nbsp;&nbsp;&nbsp;&nbsp;逆旅，有盗窃其衣囊，再思遇之，盗窘谢。再思曰：“而苦贫，故至此。囊中檄<br /><br />&nbsp;&nbsp;&nbsp;&nbsp;无所事，幸留，它物可持去。””初不为人言，但假贷以还。累迁天官员外郎，<br /><br />&nbsp;&nbsp;&nbsp;&nbsp;历左肃政御史中丞。延载初，擢鸾台侍郎、同凤阁鸾台平章事，加兼左肃政御史<br /><br />&nbsp;&nbsp;&nbsp;&nbsp;大夫，封郑县侯，迁内史。<br /><br />&nbsp;&nbsp;&nbsp;&nbsp;居宰相十余年，阿\取容，无所荐达。人主所不喜，毁之；所善，誉之。畏<br /><br />&nbsp;&nbsp;&nbsp;&nbsp;慎足恭，未尝忤物。或曰：“公位尊，何自屈折？”答曰：“世路孔艰，直者先<br /><br />&nbsp;&nbsp;&nbsp;&nbsp;祸。不尔，岂全吾躯？”于时水l，闭坊门以禳。再思入朝，有车陷于泞，叱牛<br /><br />&nbsp;&nbsp;&nbsp;&nbsp;不前，恚曰：“痴宰相不能和阴阳，而闭坊门，遣我艰于行！”再思遣吏谓曰：<br /><br />&nbsp;&nbsp;&nbsp;&nbsp;“汝牛自弱，不得独责宰相。”<br /><br />&nbsp;&nbsp;&nbsp;&nbsp;张昌宗坐事，司刑少卿桓彦范劾免其官，昌宗诉诸朝，武后意申释之，问宰<br /><br />&nbsp;&nbsp;&nbsp;&nbsp;相：“昌宗于国有功乎？”再思曰：“昌宗为陛下治丹，饵而愈，此为有功。”<br /><br />&nbsp;&nbsp;&nbsp;&nbsp;后悦，昌宗还官。自是天下贵彦范，贱再思。左补阙戴令言赋“两脚狐”以讥之，<br /><br />&nbsp;&nbsp;&nbsp;&nbsp;再思怒，谪令言为长社令，士愈蚩噪。<br /><br />&nbsp;&nbsp;&nbsp;&nbsp;易之兄司礼少卿同休，请公卿宴其寺，酒酣，戏曰：“公面似高丽。”再思<br /><br />&nbsp;&nbsp;&nbsp;&nbsp;欣然，翦谷缀巾上，反披紫袍，为高丽舞，举动合节，满坐鄙笑。昌宗以姿貌<br /><br />&nbsp;&nbsp;&nbsp;&nbsp;幸，再思每曰：“人言六郎似莲华，非也；正谓莲华似六郎耳。”其巧谀无耻类<br /><br />&nbsp;&nbsp;&nbsp;&nbsp;如此。俄检校右庶子。<br /><br />&nbsp;&nbsp;&nbsp;&nbsp;中宗立，拜户部尚书、同中书门下三品、京师留守，封弘农郡公，加兼扬州<br /><br />&nbsp;&nbsp;&nbsp;&nbsp;长史，检校中书令。改侍中，郑国公，赐实封户三百，为顺天皇后奉册使。武三<br /><br />&nbsp;&nbsp;&nbsp;&nbsp;思诬陷王同w，再思与李峤、韦巨源按狱，希意抵同w死，众以为冤。复拜<br /><br />&nbsp;&nbsp;&nbsp;&nbsp;中书令，监修国史。迁尚书右仆射，仍同三品。卒，赠特进、并州大都督，陪葬<br /><br />&nbsp;&nbsp;&nbsp;&nbsp;乾陵，谥曰恭。<br /><br />&nbsp;&nbsp;&nbsp;&nbsp;弟季昭，中茂才第，为殿中侍御史。武后诛驸马都尉薛绍，绍兄为齐州刺<br /><br />&nbsp;&nbsp;&nbsp;&nbsp;史，命季昭按之，不得反状，后怒，放于沙州。赦还，为怀州司马。<br /><br />&nbsp;&nbsp;&nbsp;&nbsp;窦怀贞，字从一，左相德玄子。少诡激，衣服羸俭，不为舆马豪侈事。仕累<br /><br />&nbsp;&nbsp;&nbsp;&nbsp;清河令，有治状。后迁越州都督、扬州长史。<br /><br />&nbsp;&nbsp;&nbsp;&nbsp;神龙中，进左御史大夫兼检校雍州长史。会岁除，中宗夜宴近臣，谓曰：“<br /><br />&nbsp;&nbsp;&nbsp;&nbsp;闻卿丧妻，今欲继室可乎？”怀贞唯唯。俄而禁中宝扇鄣卫，有衣翟衣出者，已<br /><br />&nbsp;&nbsp;&nbsp;&nbsp;乃韦后乳媪王，所谓莒国夫人者，故蛮婢也。怀贞纳之不辞。又避后先讳，而以<br /><br />&nbsp;&nbsp;&nbsp;&nbsp;字称。世谓媪婿为阿V，怀贞每谒见奏请，辄自署“皇后阿V”，而人或谓为“<br /><br />&nbsp;&nbsp;&nbsp;&nbsp;国V”，轩然不诉，以自媚于后。时政令多门，赤尉由墨制授御史者众，或戏曰：<br /><br />&nbsp;&nbsp;&nbsp;&nbsp;“尉入台多，而县办否？”对曰：“办于异日。”问其故，答曰：“佳吏在，侥<br /><br />&nbsp;&nbsp;&nbsp;&nbsp;幸去，故办。”闻者皆笑。又附宗楚客、安乐公主等以取贵位，为素议所斥，名<br /><br />&nbsp;&nbsp;&nbsp;&nbsp;称尽矣。韦后败，斩妻献其首，贬濠州司马，再徙益州长史，乃复故名。<br /><br />&nbsp;&nbsp;&nbsp;&nbsp;景云初，以殿中监召，阅月迁左御史大夫、同中书门下平章事，封中山县公。<br /><br />&nbsp;&nbsp;&nbsp;&nbsp;再迁侍中。方太平公主干政，怀贞倾己附离，日视事退，辄诣主第，刺取所欲。<br /><br />&nbsp;&nbsp;&nbsp;&nbsp;睿宗为金仙、玉真二公主营观，费钜万，谏者交疏不止，唯怀贞劝成之，躬护役<br /><br />&nbsp;&nbsp;&nbsp;&nbsp;作。族弟维谏曰：“公位上衮，当思献可替否辅天子，而计校瓦木，杂厕<br /><br />&nbsp;&nbsp;&nbsp;&nbsp;工匠间，使海内何所瞻仰乎？”不答，督缮益急。时语曰：“前作后国V，后为<br /><br />&nbsp;&nbsp;&nbsp;&nbsp;主邑丞。”言事公主如邑官属也。在位半岁，无所事，帝引见承天门，切责之。<br /><br />&nbsp;&nbsp;&nbsp;&nbsp;俄与李日知、郭元振、张说皆罢。为左御史大夫。于时，岁犯左执法，术家又言<br /><br />&nbsp;&nbsp;&nbsp;&nbsp;怀贞且有祸，大惧，表请为安国寺奴，不许。逾年，复同中书门下三品，兼太子<br /><br />&nbsp;&nbsp;&nbsp;&nbsp;詹事，监修国史。又以尚书右仆射兼御史大夫，军国重事宜共平章。玄宗受内禅，<br /><br />&nbsp;&nbsp;&nbsp;&nbsp;进左仆射，封魏国公。与太平公主谋逆，既败，投水死，追戮其尸，改姓毒氏。<br /><br />&nbsp;&nbsp;&nbsp;&nbsp;然生平所得俸禄，悉散亲族无留蓄，败时，家惟粗米数石而已。<br /><br />&nbsp;&nbsp;&nbsp;&nbsp;性谄诈，善谐结权贵，宦者用事，尤所畏奉，或见无须者，误为之礼。监察<br /><br />&nbsp;&nbsp;&nbsp;&nbsp;御史魏传弓嫉中人辅信义，欲劾奏其奸，怀贞曰：“是安乐所信任者，奈何绳之？”<br /><br />&nbsp;&nbsp;&nbsp;&nbsp;传弓曰：“王纲坏矣，正坐此属。今日杀之，明日诛，无所悔！”怀贞犹固止<br /><br />&nbsp;&nbsp;&nbsp;&nbsp;之。传弓者，钜鹿人，忠謇士也，终司农丞。<br /><br />&nbsp;&nbsp;&nbsp;&nbsp;怀贞从子兢，字思慎，举明经，为英王府参军、尚乘直长。调V令，修邮<br /><br />&nbsp;&nbsp;&nbsp;&nbsp;舍道路，设冠婚丧纪法，百姓德之。<br /><br />&nbsp;&nbsp;&nbsp;&nbsp;宗楚客，字叔敖，其先南阳人。曾祖丕，后梁南弘农太守，梁亡入隋，居河<br /><br />&nbsp;&nbsp;&nbsp;&nbsp;东之汾阴，故为蒲州人。父岌，仕魏王泰府，与谢偃等撰《括地志》。<br /><br />&nbsp;&nbsp;&nbsp;&nbsp;楚客，武后从姊子，长六尺八寸，明皙美须髯。及进士第，累迁户部侍郎。<br /><br />&nbsp;&nbsp;&nbsp;&nbsp;兄秦客，垂拱中，劝武后革命，进为内史，而弟晋卿典羽林兵。后兄弟并坐奸赃<br /><br />&nbsp;&nbsp;&nbsp;&nbsp;流岭外。岁余，秦客死，而楚客等还。俄检校夏官侍郎、同凤阁鸾台平章事。与<br /><br />&nbsp;&nbsp;&nbsp;&nbsp;武懿宗不协，会赐将作材营第，c侈过度，为懿宗所劾，自文昌左丞贬播州司马，<br /><br />&nbsp;&nbsp;&nbsp;&nbsp;晋卿流峰州。稍为豫州长史，迁少府少监、岐陕二州刺史。久之，复以夏官侍郎<br /><br />&nbsp;&nbsp;&nbsp;&nbsp;同凤阁鸾台平章事。坐聘邵王妓，贬原州都督。<br /><br />&nbsp;&nbsp;&nbsp;&nbsp;神龙初，为太仆卿、郢国公。武三思引为兵部尚书，以晋卿为将作大匠。节<br /><br />&nbsp;&nbsp;&nbsp;&nbsp;愍太子败，逃于，被杀，殊其首祭三思等柩，楚客请之也。俄同中书门下三品。<br /><br />&nbsp;&nbsp;&nbsp;&nbsp;韦后、安乐公主亲赖之，与纪处讷为党，世号“宗纪”。<br /><br />&nbsp;&nbsp;&nbsp;&nbsp;景龙二年，诏突厥娑葛为金河郡王，而其部阙啜忠节赂楚客等罢之，娑葛怨，<br /><br />&nbsp;&nbsp;&nbsp;&nbsp;将兵患边。监察御史崔琬廷奏：“楚客、处讷专威福，有无君心，纳境外交，为<br /><br />&nbsp;&nbsp;&nbsp;&nbsp;国取怨；晋卿专徇赃私，骄恣跋扈。并请收付狱，三司推鞫。”故事，大臣为御<br /><br />&nbsp;&nbsp;&nbsp;&nbsp;史对仗弹劾，必趋出，立朝堂待罪。楚客乃厉色大言：“性忠鲠，为琬诬诋。”<br /><br />&nbsp;&nbsp;&nbsp;&nbsp;中宗不能穷也，诏琬与楚客、处讷约兄弟两解之，故世谓帝为“和事天子”。寻<br /><br />&nbsp;&nbsp;&nbsp;&nbsp;迁中书令。韦氏败，与晋卿同诛。<br /><br />&nbsp;&nbsp;&nbsp;&nbsp;楚客性明达。武后时，降突厥沓实力吐敦者，部落在平夏。会边书至，言吐<br /><br />&nbsp;&nbsp;&nbsp;&nbsp;敦反，楚客为兵部员外郎，后召问方略，对曰：“吐敦者，臣昔与之言，其为人<br /><br />&nbsp;&nbsp;&nbsp;&nbsp;忠义和厚，且国家与有恩必不反。其兄之子默子者，狡悍，与吐敦不和，今言叛，<br /><br />&nbsp;&nbsp;&nbsp;&nbsp;疑默子为之，然无能为。”俄而夏州表默子劫部落北奔，为州兵及吐敦所擒。后<br /><br />&nbsp;&nbsp;&nbsp;&nbsp;张仁请筑三城，议者或不同，独楚客言：“万世利也。”然冒于权利，尝讽右<br /><br />&nbsp;&nbsp;&nbsp;&nbsp;补阙赵廷禧陈符命以媚帝，曰：“唐有天下，当百世继周，陛下承母禅，周、唐<br /><br />&nbsp;&nbsp;&nbsp;&nbsp;一统，其符兆有八：天皇再以陛下为周王，是在唐兴周，则天立陛下为皇太子，<br /><br />&nbsp;&nbsp;&nbsp;&nbsp;是在周兴唐，一也；天后立文王庙，二也；唐同泰《洛水图》云：‘永昌帝业’，<br /><br />&nbsp;&nbsp;&nbsp;&nbsp;三也；谶曰：‘百代不移宗’，四也；孔子曰：‘百世继周’，五也；《桑条韦<br /><br />&nbsp;&nbsp;&nbsp;&nbsp;歌》，应二圣在位九十八年，而子孙相承九十八世，六也；乃二月庆云五色，天<br /><br />&nbsp;&nbsp;&nbsp;&nbsp;应以和，七也；去六月九日，内出瑞蒜，八也。起则天为一世，圣朝为二世，后<br /><br />&nbsp;&nbsp;&nbsp;&nbsp;子孙相承九十八，其数正满百世，唐之历乃三千余年。”帝大喜，擢延禧谏议大<br /><br />&nbsp;&nbsp;&nbsp;&nbsp;夫。识者以楚客等欺神诬君，且有大咎。又尝密语其党曰：“始，吾在卑位，尤<br /><br />&nbsp;&nbsp;&nbsp;&nbsp;爱宰相；及居之，又思天子，南面一日足矣。”虽外附韦氏，而内畜逆谋，故卒<br /><br />&nbsp;&nbsp;&nbsp;&nbsp;以败。<br /><br />&nbsp;&nbsp;&nbsp;&nbsp;晋卿髭貌雄伟，声如钟。虽不学，然性倜傥。垂拱后，武后任之，宫苑、闲<br /><br />&nbsp;&nbsp;&nbsp;&nbsp;厩、内外众作无不总。开中岳，造明堂，铸九鼎，有力焉。<br /><br />&nbsp;&nbsp;&nbsp;&nbsp;纪处讷者，秦州上人。为人魁岸，髭长数尺。其妻武三思妇之姊，纵使通<br /><br />&nbsp;&nbsp;&nbsp;&nbsp;三思，繇是款昵，进为太府卿。神龙元年夏，大旱，谷价腾踊，中宗召问所以救<br /><br />&nbsp;&nbsp;&nbsp;&nbsp;人者。三思知之，阴讽太史迦叶志忠奏“是夜摄提入太微，近帝坐，此天子与大<br /><br />&nbsp;&nbsp;&nbsp;&nbsp;臣接，有纳忠之符”。帝信之，下诏褒美，赐处讷衣一副、彩六十段。与楚客并<br /><br />&nbsp;&nbsp;&nbsp;&nbsp;同三品，进侍中。后伏诛。<br /><br />&nbsp;&nbsp;&nbsp;&nbsp;祝钦明字文思，京兆始平人。父D，字叔良，少通经，颇著书质诸家疑异；<br /><br />&nbsp;&nbsp;&nbsp;&nbsp;门人张后胤既显宦，荐于朝，诏对策高第，终无极尉。<br /><br />&nbsp;&nbsp;&nbsp;&nbsp;钦明擢明经，为东台典仪。永淳、天授间，又中英才杰出、业奥《六经》等<br /><br />&nbsp;&nbsp;&nbsp;&nbsp;科，拜著作郎，为太子率更令。中宗在东宫，钦明兼侍读，授太子经，兼弘文馆<br /><br />&nbsp;&nbsp;&nbsp;&nbsp;学士。中宗复位，擢国子祭酒、同中书门下三品。进礼部尚书，封鲁国公，食实<br /><br />&nbsp;&nbsp;&nbsp;&nbsp;封户三百。桓彦范、崔玄ァ⒃恕巳，敬晖等皆从受《周官》大义，朝廷尊之。<br /><br />&nbsp;&nbsp;&nbsp;&nbsp;以匿亲忌日，为御史中丞萧至忠所劾，贬申州刺史。入为国子祭酒。<br /><br />&nbsp;&nbsp;&nbsp;&nbsp;景龙三年，天子将郊，钦明与国子司业郭山烈跤韦后意，谬立议曰：<br /><br />&nbsp;&nbsp;&nbsp;&nbsp;《周官》天神曰祀，地祗曰祭，宗庙曰享。《大宗伯》曰：“祀大神，祭大<br /><br />&nbsp;&nbsp;&nbsp;&nbsp;祗，享大鬼，王有故不预，则摄而荐。追师掌后首服，以待祭祀。内司服掌后六<br /><br />&nbsp;&nbsp;&nbsp;&nbsp;服，祭祀则供。又九嫔，凡大祭祀，后裸献则赞瑶爵。然则后当助天子祀天神、<br /><br />&nbsp;&nbsp;&nbsp;&nbsp;祭地只。郑玄称：阙狄，后助王祭群小祀服。小祀尚助，况天地哉？阙狄之上，<br /><br />&nbsp;&nbsp;&nbsp;&nbsp;t、礻俞、狄，三服皆以助祭，知t衣助大祀也。王之祭服二：曰先王兖冕，先<br /><br />&nbsp;&nbsp;&nbsp;&nbsp;公冕。故后助祭，亦以t衣祭先王，礻俞狄祭先公。不言助祭天地，举此以<br /><br />&nbsp;&nbsp;&nbsp;&nbsp;明彼，反三隅也。《春秋外传》：E郊，天子亲射其牛，王后亲春其粢。”世<br /><br />&nbsp;&nbsp;&nbsp;&nbsp;妇诏后之礼事，不专主宗庙。《祭统》曰：“祭也者，必夫妇亲之，所以备内外<br /><br />&nbsp;&nbsp;&nbsp;&nbsp;之官。”哀公问孔子曰：“冕而亲迎，不已重乎？”答曰：“合二姓之好，以继<br /><br />&nbsp;&nbsp;&nbsp;&nbsp;先圣之后，以为天地宗庙社稷主，君何谓已重焉？”则知后宜助祭。臣请因经谊，<br /><br />&nbsp;&nbsp;&nbsp;&nbsp;制仪典。<br /><br />&nbsp;&nbsp;&nbsp;&nbsp;帝虽不睿，犹疑之，召礼官质问。于是太常博士唐绍、蒋钦绪对：“钦明所<br /><br />&nbsp;&nbsp;&nbsp;&nbsp;引，皆宗庙礼，非祭天地者。周、隋而上，无皇后助祭事。”帝令宰相参订，绍、<br /><br />&nbsp;&nbsp;&nbsp;&nbsp;钦绪又引博士彭景直共议曰：<br /><br />&nbsp;&nbsp;&nbsp;&nbsp;《周官》所云祀、祭、享，皆互言。《典瑞》：“两圭以祀地。”《司几筵》：<br /><br />&nbsp;&nbsp;&nbsp;&nbsp;“设祀先王昨席。”《内宗》：“掌宗庙祭祀。”传曰：“圣人为能飨帝。”“春<br /><br />&nbsp;&nbsp;&nbsp;&nbsp;秋祭祀，以时思之。”此祀天称享，享庙称祭也。礼家凡称大祭祀，不独主天。<br /><br />&nbsp;&nbsp;&nbsp;&nbsp;《爵人》：“大祭祀，与量人受举兄卒爵。”祭天不，则九嫔赞瑶爵，容庙<br /><br />&nbsp;&nbsp;&nbsp;&nbsp;称大祭祀也。钦明据《大宗伯》之职，以谓后有祭天地之礼。按经：“凡祀大神、<br /><br />&nbsp;&nbsp;&nbsp;&nbsp;祭大祗、享大鬼，帅执事而卜宿，视涤濯，阌褊耍省牲镬，奉玉盥，制大号。<br /><br />&nbsp;&nbsp;&nbsp;&nbsp;若王不与祭祀，则摄位。”自凡而推，兼言王祭天地宗庙也。下言：“凡大祭祀，<br /><br />&nbsp;&nbsp;&nbsp;&nbsp;王后不与，则摄而荐。”直王后祭庙一凡耳。若当助祭天地，应不列重凡。且内<br /><br />&nbsp;&nbsp;&nbsp;&nbsp;宗、外宗所掌，皆佐王后庙荐，无佐祭天地语。有如助祭天地，谁当赞佐者？是<br /><br />&nbsp;&nbsp;&nbsp;&nbsp;则摄荐为宗庙明甚。内司服掌后祭服，无祭天服。礼家说曰：“后不助祭天地五<br /><br />&nbsp;&nbsp;&nbsp;&nbsp;岳，故无具服。”又言：“后有五辂，以重翟从祭先王先公，以厌翟从飨诸侯，<br /><br />&nbsp;&nbsp;&nbsp;&nbsp;以安车朝夕见王，以翟车采桑，以辇车游宴。”按此，后无祭天车明甚。然后助<br /><br />&nbsp;&nbsp;&nbsp;&nbsp;王祭天地，古无闻焉。<br /><br />&nbsp;&nbsp;&nbsp;&nbsp;时左仆射韦巨源助后掎掣帝，夺政事，即传钦明议，帝果用其言，以皇后为<br /><br />&nbsp;&nbsp;&nbsp;&nbsp;亚献。取大臣李峤等女为斋娘，奉豆笾。礼成，诏斋娘有夫者悉进官。<br /><br />&nbsp;&nbsp;&nbsp;&nbsp;初，后属婚，上食禁中，帝与群臣宴，钦明自言能《八风舞》，帝许之。钦<br /><br />&nbsp;&nbsp;&nbsp;&nbsp;明体肥丑，据地摇头目，左右顾眄，帝大笑。吏部侍郎卢藏用叹曰：“是举《<br /><br />&nbsp;&nbsp;&nbsp;&nbsp;五经》扫地矣！”景云初，侍御史倪若水劾奏：“钦明、山恋雀儒无行，以谄<br /><br />&nbsp;&nbsp;&nbsp;&nbsp;佞乱常改作，百王所传，一朝惰放。今圣德中兴，不宜使小人在朝，请斥远之，<br /><br />&nbsp;&nbsp;&nbsp;&nbsp;以肃具臣。”乃贬钦明饶州刺史，山晾ㄖ荽淌贰Ｇ彰饔凇段寰》为该淹，自见<br /><br />&nbsp;&nbsp;&nbsp;&nbsp;坐不孝免，无以澡祓，乃阿附韦氏，图再用，又坐是见逐，诸儒共羞之。后徙洪<br /><br />&nbsp;&nbsp;&nbsp;&nbsp;州都督，入为崇文馆学士，卒。<br /><br />&nbsp;&nbsp;&nbsp;&nbsp;赞曰：“钦明以经授中宗，为朝大儒，乃诡圣僻说，引艳妻郊见上帝，腥德<br /><br />&nbsp;&nbsp;&nbsp;&nbsp;播闻，享胙不终。盖与少正卯顺非而泽，庄周以诗书破冢者同科。独保腰领死家<br /><br />&nbsp;&nbsp;&nbsp;&nbsp;箦，宁不幸邪！后之托儒为奸者，可少戒云。<br /><br />&nbsp;&nbsp;&nbsp;&nbsp;山琳撸河东人。善治《礼》。景龙中，累迁国子司业。帝昵宴近臣及修文<br /><br />&nbsp;&nbsp;&nbsp;&nbsp;学士，诏遍为伎。工部尚书张锡为《谈容娘舞》，将作大匠宗晋卿为《浑脱舞》，<br /><br />&nbsp;&nbsp;&nbsp;&nbsp;左卫将军张洽为《黄獐舞》，给事中李行言歌《贺车西河曲》，余臣各有所陈，<br /><br />&nbsp;&nbsp;&nbsp;&nbsp;皆鄙黩；而出磷啵骸拔宜习，惟知诵诗。”乃诵《鹿鸣》、《蟋蟀》二篇，未<br /><br />&nbsp;&nbsp;&nbsp;&nbsp;毕，中书令李峤以其近规讽，止之。帝嘉其直，下诏褒咨，赐服一称。其后与钦<br /><br />&nbsp;&nbsp;&nbsp;&nbsp;明僻论阿世，不能终其守。久之，复拜国子司业。<br /><br />&nbsp;&nbsp;&nbsp;&nbsp;王_者，方庆六世孙，少为礼家学。玄宗在位久，推崇老子道，好神仙事，<br /><br />&nbsp;&nbsp;&nbsp;&nbsp;广修祠祭，靡神不祈。_上言，请筑坛东郊祀青帝，天子入其言，擢太常博士、<br /><br />&nbsp;&nbsp;&nbsp;&nbsp;侍御史，为祠祭使。_专以祠解中帝意，有所禳祓，大抵类巫觋。汉以来葬丧皆<br /><br />&nbsp;&nbsp;&nbsp;&nbsp;有瘗钱，后世里俗稍以纸寓钱为鬼事，至是_乃用之。<br /><br />&nbsp;&nbsp;&nbsp;&nbsp;肃宗立，累迁太常卿，又以祠祷见宠。乾元三年，拜蒲同绛等州节度使，俄<br /><br />&nbsp;&nbsp;&nbsp;&nbsp;以中书侍郎同中书门下平章事。时大兵后，天下愿治，_望轻，无它才，不为士<br /><br />&nbsp;&nbsp;&nbsp;&nbsp;议谐可，既骤得政，中外怅骇。乃奏置太一坛，劝帝身见九宫祠。帝由是专意，<br /><br />&nbsp;&nbsp;&nbsp;&nbsp;它议不能夺。帝尝不豫，太卜建言祟在山川。_遣女巫乘传分祷天下名山大川，<br /><br />&nbsp;&nbsp;&nbsp;&nbsp;巫皆盛服，中人护领，所至干托州县，赂遗狼藉。时有一巫美而蛊，以恶少年数<br /><br />&nbsp;&nbsp;&nbsp;&nbsp;十自随，尤狡不法。驰入黄州，刺史左震晨至馆请事，门~不启。震怒，破<br /><br />&nbsp;&nbsp;&nbsp;&nbsp;~入，取巫斩廷下，悉诛所从少年，籍其赃得十余万，因遣还中人。既以闻，_<br /><br />&nbsp;&nbsp;&nbsp;&nbsp;不能诘，帝亦不加罪。明年，罢_为刑部尚书，又出为淮南节度使，犹兼祠祭使，<br /><br />&nbsp;&nbsp;&nbsp;&nbsp;徙浙东。召入，再迁太子少师。卒，赠开府仪同三司，谥曰简怀。<br /><br />&nbsp;&nbsp;&nbsp;&nbsp;始，_托鬼神致位将相，当时以左道进者纷纷出焉。李国祯者，以术士显，<br /><br />&nbsp;&nbsp;&nbsp;&nbsp;广德初，建言“唐家仙系，宜崇表福区，招致神灵，请度昭应南山作天华上宫、<br /><br />&nbsp;&nbsp;&nbsp;&nbsp;露台、大地婆父祠，并三皇、道君、太古天皇、中古伏羲、女娲等各为堂皇，给<br /><br />&nbsp;&nbsp;&nbsp;&nbsp;百户扫除”。又即义扶谷故湫祠龙，置房宇。有诏从之，乃除地课工，方岁饥，<br /><br />&nbsp;&nbsp;&nbsp;&nbsp;人不堪命。昭应令梁镇上疏切谏，以为有七不可：“天地之神，推之尊极者，扫<br /><br />&nbsp;&nbsp;&nbsp;&nbsp;地可祭，精意可享。今废先王之典，为人祈福，福未至而人已困。又违神虐人，<br /><br />&nbsp;&nbsp;&nbsp;&nbsp;何从而致福邪？宗庙月无三祭，此不宜然。婆父之鄙语，不经见，若为地建祖庙，<br /><br />&nbsp;&nbsp;&nbsp;&nbsp;上天必贻向背之责。夫湫者，龙所托耳，今湫竭已久，龙安所存？不宜崇去龙之<br /><br />&nbsp;&nbsp;&nbsp;&nbsp;穴，破生人之产。若三皇、五帝、道君等，两京及所都各有宫庙，春秋彝飨，此<br /><br />&nbsp;&nbsp;&nbsp;&nbsp;复营造，是谓渎神。夫休咎丰凶本于五事，不在山川百神明矣。”即劾国祯等“<br /><br />&nbsp;&nbsp;&nbsp;&nbsp;动众则得人，兴工则获利，祭祀则受胙，主执则市权，营罔天听，负抱粢糈，道<br /><br />&nbsp;&nbsp;&nbsp;&nbsp;路相望，无时而息，人神胥怨，灾孽并至。臣昨受命，有所安辑，陛下许以权宜，<br /><br />&nbsp;&nbsp;&nbsp;&nbsp;今所兴造臣谨以便宜悉停”。帝从之。镇慨有名士也，仕至司门郎中。_曾<br /><br />&nbsp;&nbsp;&nbsp;&nbsp;孙抟，别传。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937332);">加入书签</a><a
                        href="937293.html">上一页</a>&larr;<a href="index.html">返回列表</a>&rarr;<a
                            href="937374.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937293.html"; var next_page = "937374.html"; var index_page = "index.html"; var sortid = "9"; var article_id = "14231"; var chapter_id = "937332"; var articlename = "新唐书"; var chaptername = " 卷一百九 列传第三十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>