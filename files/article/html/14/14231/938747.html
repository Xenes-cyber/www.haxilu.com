<!DOCTYPE html>
<html>
<head>
<meta charset="gbk" />
<title>新唐书- 卷一百三十七 列传第六十二-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十七 列传第六十二全文， 卷一百三十七 列传第六十二在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十七 列传第六十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938747.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938747.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十七 列传第六十二</h1>
            <div class="link xb">
                <a href="938705.html">上一页</a>&larr;<a href="index.html">返回列表</a>&rarr;<a
                    href="938786.html">下一页</a></div>			
            <div id="BookText">&nbsp;&nbsp;&nbsp;&nbsp;◎郭子仪<br /><br />&nbsp;&nbsp;&nbsp;&nbsp;郭子仪，字子仪，华州郑人。长七尺二寸。以武举异等补左卫长史，累迁单<br /><br />&nbsp;&nbsp;&nbsp;&nbsp;于副都护、振远军使。天宝八载，木剌山始筑横塞军及安北都护府，诏即军为使。<br /><br />&nbsp;&nbsp;&nbsp;&nbsp;俄苦地偏不可耕，徙筑永清，号天德军，又以使兼九原太守。<br /><br />&nbsp;&nbsp;&nbsp;&nbsp;十四载，安禄山反，诏子仪为卫尉卿、灵武郡太守，充朔方节度使，率本军<br /><br />&nbsp;&nbsp;&nbsp;&nbsp;东讨。子仪收静边军，斩贼将周万顷，击高秀岩河曲，败之，遂收云中、马邑，<br /><br />&nbsp;&nbsp;&nbsp;&nbsp;开东陉。加御史大夫。贼陷常山，河北郡县皆没。会李光弼攻贼常山，拔之，子<br /><br />&nbsp;&nbsp;&nbsp;&nbsp;仪引军下井陉，与光弼合，破贼史思明众数万，平页恰Ｄ瞎フ钥ぃ禽贼四千，<br /><br />&nbsp;&nbsp;&nbsp;&nbsp;纵之，斩伪守郭献G，还常山。思明以众数万尾军，及行唐，子仪选骑五百更出<br /><br />&nbsp;&nbsp;&nbsp;&nbsp;挑之。三日，贼引去，乘之，又破于沙河，遂趋常阳以守。禄山益出精兵佐思明。<br /><br />&nbsp;&nbsp;&nbsp;&nbsp;子仪曰：“彼恃加兵，必易我；易我，心不固，战则克矣。”与战未决，戮一步<br /><br />&nbsp;&nbsp;&nbsp;&nbsp;将以徇，士殊死斗，遂破之，斩首二千级，俘五百人，获马如之。于是昼扬兵，<br /><br />&nbsp;&nbsp;&nbsp;&nbsp;夜捣垒，贼不得息，气益老。乃与光弼、仆固怀恩、浑释之、陈回光等击贼嘉山，<br /><br />&nbsp;&nbsp;&nbsp;&nbsp;斩首四万级，获人马万计。思明跳奔博陵。于是河北诸郡往往斩贼守，迎王师。<br /><br />&nbsp;&nbsp;&nbsp;&nbsp;方北图范阳，会哥舒翰败，天子入蜀，太子即位灵武，诏班师。子仪与光弼率步<br /><br />&nbsp;&nbsp;&nbsp;&nbsp;骑五万赴行在。时朝廷草昧，众单寡，军容缺然，及是国威大振。拜子仪兵部尚<br /><br />&nbsp;&nbsp;&nbsp;&nbsp;书、同中书门下平章事，仍总节度。肃宗大阅六军，鼓而南，至彭原。宰相房g<br /><br />&nbsp;&nbsp;&nbsp;&nbsp;自请讨贼，次陈涛，师败，众略尽，故帝唯倚朔方军为根本。贼将阿史那从礼以<br /><br />&nbsp;&nbsp;&nbsp;&nbsp;同罗、仆骨骑五千，诱河曲九府、六胡州部落数万迫行在。子仪以回纥首领葛逻<br /><br />&nbsp;&nbsp;&nbsp;&nbsp;支击之，执获数万，牛羊不可胜计，河曲平。<br /><br />&nbsp;&nbsp;&nbsp;&nbsp;至德二载，攻贼崔乾v于潼关，乾v败，退保蒲津。会永乐尉赵复、河东司<br /><br />&nbsp;&nbsp;&nbsp;&nbsp;户参军韩F、司士徐景及宗室子锋在城中，谋为内应，子仪攻蒲，复等斩陴者，<br /><br />&nbsp;&nbsp;&nbsp;&nbsp;披阖内军。乾v走安邑，安邑伪纳之，兵半入，县门发，乾v得脱身走。贼安守<br /><br />&nbsp;&nbsp;&nbsp;&nbsp;忠壁永丰仓，子仪遣子旰与战，多杀至万级，旰死于阵。进收仓。于是关、陕始<br /><br />&nbsp;&nbsp;&nbsp;&nbsp;通。诏还凤翔，进司空，充关内、河东副元帅。率师趋长安，次水上。贼守忠<br /><br />&nbsp;&nbsp;&nbsp;&nbsp;等军清渠左。大战，王师不利，委仗奔。子仪收溃卒保武功，待罪于朝，乃授尚<br /><br />&nbsp;&nbsp;&nbsp;&nbsp;书左仆射。俄从元帅广平王率蕃、汉兵十五万收长安。李嗣业为前军，元帅为中<br /><br />&nbsp;&nbsp;&nbsp;&nbsp;军，子仪副之，王思礼为后军，阵香积寺之北，距沣水，临大川，弥亘一舍。贼<br /><br />&nbsp;&nbsp;&nbsp;&nbsp;李归仁领劲骑薄战，官军嚣，嗣业以长刀突出，斩贼数十骑，乃定。回纥以奇兵<br /><br />&nbsp;&nbsp;&nbsp;&nbsp;缭贼背，夹攻之，斩首六万级，生禽二万，贼帅张通儒夜亡陕郡。翌日，王入京<br /><br />&nbsp;&nbsp;&nbsp;&nbsp;师，老幼夹道呼曰：“不图今日复见官军！”王休士三日，遂东。安庆绪闻王师<br /><br />&nbsp;&nbsp;&nbsp;&nbsp;至，遣严庄悉众十万屯陕，助通儒，旌帜钲鼓径百馀里。师至新店，贼已阵，出<br /><br />&nbsp;&nbsp;&nbsp;&nbsp;轻骑，子仪遣二队逐之，又至，倍以往，皆不及贼营辄反。最后，贼以二百骑掩<br /><br />&nbsp;&nbsp;&nbsp;&nbsp;军，未战走，子仪悉军追，横贯其营。贼张两翼包之，官军却。嗣业率回纥从后<br /><br />&nbsp;&nbsp;&nbsp;&nbsp;击，尘且坌，飞矢射贼，贼惊曰：“回纥至矣！”遂大败，僵尸相属于道。严庄<br /><br />&nbsp;&nbsp;&nbsp;&nbsp;等走洛阳，挟庆绪度河保相州，遂收东都。于是河东、河西、河南州县悉平。以<br /><br />&nbsp;&nbsp;&nbsp;&nbsp;功加司徒，封代国公，食邑千户。入朝，帝遣具军容迎灞上，劳之曰：“国家再<br /><br />&nbsp;&nbsp;&nbsp;&nbsp;造，卿力也。”子仪顿首陈谢。有诏还东都，经略北讨。<br /><br />&nbsp;&nbsp;&nbsp;&nbsp;乾元元年，破贼河上，执安守忠以献，遂朝京师。诏百官迎于长乐驿，帝御<br /><br />&nbsp;&nbsp;&nbsp;&nbsp;望春楼待之。进中书令。帝即诏大举九节度师讨庆绪，以子仪、光弼皆元功，难<br /><br />&nbsp;&nbsp;&nbsp;&nbsp;相临摄，第用鱼朝恩为观军容宣慰使，而不立帅。<br /><br />&nbsp;&nbsp;&nbsp;&nbsp;子仪自杏园济河，围卫州。庆绪分其众为三军。将战，子仪选善射三千士伏<br /><br />&nbsp;&nbsp;&nbsp;&nbsp;壁内，诫曰：“须吾却，贼必乘垒，若等噪而射。”既战，伪遁，贼薄营，伏发，<br /><br />&nbsp;&nbsp;&nbsp;&nbsp;注射如雨。贼震骇，王师整而奋，斩首四万级，获铠胄数十万，执安庆和，收卫<br /><br />&nbsp;&nbsp;&nbsp;&nbsp;州。又战愁思冈，破之。连营进围相州，引漳水灌城，漫二时，不能破。城中粮<br /><br />&nbsp;&nbsp;&nbsp;&nbsp;尽，人相食。庆绪求救于史思明，思明自魏来，李光弼、王思礼、许叔冀、鲁炅<br /><br />&nbsp;&nbsp;&nbsp;&nbsp;前军遇之，战邺南，夷负相当，炅中流矢。子仪督后军，未及战。会大风拔木，<br /><br />&nbsp;&nbsp;&nbsp;&nbsp;遂晦，跬步不能相物色，于是王师南溃，贼亦走，辎械满野。诸节度引还。子仪<br /><br />&nbsp;&nbsp;&nbsp;&nbsp;以朔方军保河阳，断航桥。时王师众而无统，进退相顾望，责功不专，是以及于<br /><br />&nbsp;&nbsp;&nbsp;&nbsp;败。有诏留守东都，俄改东畿、山南东道、河南诸道行营元帅。鱼朝恩素疾其功，<br /><br />&nbsp;&nbsp;&nbsp;&nbsp;因是媒谮之，故帝召子仪还，更以赵王为天下兵马元帅，李光弼副之，代子仪领<br /><br />&nbsp;&nbsp;&nbsp;&nbsp;朔方兵。子仪虽失军，无少望，乃心朝廷。思明再陷河、洛，西戎逼扰京辅，天<br /><br />&nbsp;&nbsp;&nbsp;&nbsp;子旰食，乃授宁、~坊两节度使，仍留京师。议者谓子仪有社稷功，而孽寇首<br /><br />&nbsp;&nbsp;&nbsp;&nbsp;鼠，乃置散地，非所宜。帝亦悟。<br /><br />&nbsp;&nbsp;&nbsp;&nbsp;上元初，诏为诸道兵马都统，以管崇嗣副之，率英武、威远兵及河西、河东<br /><br />&nbsp;&nbsp;&nbsp;&nbsp;镇兵，繇宁、朔方、大同、横野军以趋范阳。诏下，为朝恩沮解。明年，光弼<br /><br />&nbsp;&nbsp;&nbsp;&nbsp;败邙山，失河阳。又明年，河中乱，杀李国贞，太原戕邓景山。朝廷忧二军与贼<br /><br />&nbsp;&nbsp;&nbsp;&nbsp;合，而少年新将望轻不可用，遂以子仪为朔方、河中、北庭、潞仪泽沁等州节度<br /><br />&nbsp;&nbsp;&nbsp;&nbsp;行营，兼兴平、定国副元帅，进封汾阳郡王，屯绛州。时帝已不豫，群臣莫有见<br /><br />&nbsp;&nbsp;&nbsp;&nbsp;者，子仪请曰：“老牙受命，将死于外，不见陛下，目不瞑。”帝引至卧内，谓<br /><br />&nbsp;&nbsp;&nbsp;&nbsp;曰：“河东事一以委卿。”子仪呜咽流涕。赐御马、银器、杂彩，别赐绢布九万。<br /><br />&nbsp;&nbsp;&nbsp;&nbsp;子仪至屯，诛首恶王元振等数十人，太原辛云京亦治害景山者，诸镇皆惕息。<br /><br />&nbsp;&nbsp;&nbsp;&nbsp;代宗立，程元振自谓于帝有功，忌宿将难制，离构百计。因罢子仪副元帅，<br /><br />&nbsp;&nbsp;&nbsp;&nbsp;加实户七百，为肃宗山陵使。子仪惧谗且成，尽裒代宗所赐诏敕千馀篇上之，因<br /><br />&nbsp;&nbsp;&nbsp;&nbsp;自明。诏曰：“朕不德，诒大臣忧，朕甚自愧，自今公毋有疑。”初，帝与子仪<br /><br />&nbsp;&nbsp;&nbsp;&nbsp;平两京，同天下忧患，至是悔悟，眷礼弥重。<br /><br />&nbsp;&nbsp;&nbsp;&nbsp;时史朝义尚盗洛，帝欲使副雍王，率师东讨，为朝恩、元振交訾之，乃止。<br /><br />&nbsp;&nbsp;&nbsp;&nbsp;会梁崇义据襄州叛，仆固怀恩屯汾州，阴召回纥、吐蕃寇河西，残泾州，犯奉天、<br /><br />&nbsp;&nbsp;&nbsp;&nbsp;武功，遽拜子仪为关内副元帅，镇咸阳。初，子仪自相州罢归京师，部曲离散，<br /><br />&nbsp;&nbsp;&nbsp;&nbsp;逮承诏，麾下才数十骑，驱民马补行队。至咸阳，虏已过渭水，并南山而东，天<br /><br />&nbsp;&nbsp;&nbsp;&nbsp;子跳幸陕。子仪闻，流涕，董行营还京师。遇射生将王献忠以彀骑叛，劫诸王欲<br /><br />&nbsp;&nbsp;&nbsp;&nbsp;奔虏，子仪让之，取诸王送行在。乃率骑南收兵，得武关防卒及亡士数千，军浸<br /><br />&nbsp;&nbsp;&nbsp;&nbsp;完。会六军将张知节迎子仪洛南，大阅兵，屯商州，威震关中。乃遣知节率乌崇<br /><br />&nbsp;&nbsp;&nbsp;&nbsp;福、羽林将长孙全绪为前锋，营韩公堆，击鼓欢山，张旗帜，夜丛万炬，以疑贼。<br /><br />&nbsp;&nbsp;&nbsp;&nbsp;初，光禄卿殷仲卿募兵蓝田，以劲骑先官军为游弈，直度海民绐虏曰：“郭令<br /><br />&nbsp;&nbsp;&nbsp;&nbsp;公来。”虏惧。会故将军王甫结侠少，夜鼓朱雀街，呼曰：“王师至！”吐蕃夜<br /><br />&nbsp;&nbsp;&nbsp;&nbsp;溃。于是遣大将李忠义屯苑中，渭北节度使王仲升守朝堂，子仪以中军继之。射<br /><br />&nbsp;&nbsp;&nbsp;&nbsp;生将王抚自署京兆尹，乱京城，子仪斩以徇。破贼书闻，帝以子仪为京城留守。<br /><br />&nbsp;&nbsp;&nbsp;&nbsp;自变生仓卒，赖子仪复安，故天下皆咎程元振，群臣数论奏。元振惧，乃说<br /><br />&nbsp;&nbsp;&nbsp;&nbsp;帝都洛阳，帝可其计。子仪奏曰：<br /><br />&nbsp;&nbsp;&nbsp;&nbsp;雍州古称天府，右陇、蜀，左崤、函，襟冯终南、太华之险，背负清渭、浊<br /><br />&nbsp;&nbsp;&nbsp;&nbsp;河之固，地方数千里，带甲十馀万，兵强士勇，真用武之国，秦、汉所以成帝业<br /><br />&nbsp;&nbsp;&nbsp;&nbsp;也。后或处而泰、去而亡者不一姓，故高祖先入关定天下，太宗以来居洛阳者亦<br /><br />&nbsp;&nbsp;&nbsp;&nbsp;鲜。先帝兴朔方，诛庆绪，陛下席西土，戮朝义，虽天道助顺，亦地势则然。比<br /><br />&nbsp;&nbsp;&nbsp;&nbsp;吐蕃冯陵而不能抗者，臣能言其略。夫六军皆市井人，窜虚名，逃实赋，一日驱<br /><br />&nbsp;&nbsp;&nbsp;&nbsp;以就战，有百奔无一前；又宦竖掩迷，庶政荒夺，遂令陛下彷徨暴露，越在陕服。<br /><br />&nbsp;&nbsp;&nbsp;&nbsp;斯委任失人，岂秦地非良哉！今道路流言，不识信否，咸谓且都洛阳。洛阳自大<br /><br />&nbsp;&nbsp;&nbsp;&nbsp;盗以来，焚埃略尽，百曹榛荒，寰服不满千户，井邑如墟，豺狼群嗥；东薄郑、<br /><br />&nbsp;&nbsp;&nbsp;&nbsp;汴，南界徐，北绵怀、卫及相，千里萧条，亭舍不烟，何以奉万乘牲饩、供百官<br /><br />&nbsp;&nbsp;&nbsp;&nbsp;次舍哉？且地狭厄，裁数百里，险不足防，适为斗场。陛下意者不以京畿新罹剽<br /><br />&nbsp;&nbsp;&nbsp;&nbsp;蹂，国用不足乎？昔卫为狄灭，文公庐于曹，衣大布之衣，冠大帛之冠，卒复旧<br /><br />&nbsp;&nbsp;&nbsp;&nbsp;邦，况赫赫天子，躬俭节用，宁为一诸侯下哉？臣愿陛下斥素餐，去冗食，抑阉<br /><br />&nbsp;&nbsp;&nbsp;&nbsp;寺，任直臣，薄征弛役，恤隐抚鳏，委宰相以简贤任能，付臣以训兵御侮，则中<br /><br />&nbsp;&nbsp;&nbsp;&nbsp;兴之功，日月可冀。惟时迈亟还，见宗庙，谒园陵，再造王家，以幸天下。<br /><br />&nbsp;&nbsp;&nbsp;&nbsp;帝得奏，泣谓左右曰：“子仪固社稷臣也，朕西决矣。”乘舆还，子仪顿首<br /><br />&nbsp;&nbsp;&nbsp;&nbsp;请罪，帝劳曰：“用卿晚，故至此。”乃赐铁券，图形凌烟阁。<br /><br />&nbsp;&nbsp;&nbsp;&nbsp;仆固怀恩纵兵掠并、汾属县，帝患之，以子仪兼河东副元帅、河中节度使，<br /><br />&nbsp;&nbsp;&nbsp;&nbsp;镇河中。怀恩子屯榆次，为帐下张惟岳所杀，传首京师，持其众归子仪。怀恩<br /><br />&nbsp;&nbsp;&nbsp;&nbsp;惧，委其母走灵州。广德二年，进太尉，兼领北道宁、泾原、河西通和吐蕃及<br /><br />&nbsp;&nbsp;&nbsp;&nbsp;朔方招抚观察使。辞太尉不拜。怀恩诱吐蕃、回纥、党项数十万入寇，朝廷大恐，<br /><br />&nbsp;&nbsp;&nbsp;&nbsp;诏子仪屯奉天。帝问计所出，对曰：“无能为也。怀恩本臣偏将，虽剽果，然素<br /><br />&nbsp;&nbsp;&nbsp;&nbsp;失士心。今能为乱者，[思归之人，劫与俱来，且皆臣故部曲，素以恩信结之，<br /><br />&nbsp;&nbsp;&nbsp;&nbsp;彼忍以刃相向乎？”帝曰：“善。”虏寇州，先驱至奉天，诸将请击之。子仪<br /><br />&nbsp;&nbsp;&nbsp;&nbsp;曰：“客深入，利速战。彼下素德我，吾缓之，当自携贰。”因下令：“敢言战<br /><br />&nbsp;&nbsp;&nbsp;&nbsp;者斩！”坚壁待之，贼果遁。<br /><br />&nbsp;&nbsp;&nbsp;&nbsp;子仪至自泾阳，恩赉崇缛，进拜尚书令，恳辞，不听。诏趣诣省视事，百官<br /><br />&nbsp;&nbsp;&nbsp;&nbsp;往庆，敕射生五百骑执戟宠卫。子仪确让，且言：“太宗尝践此官，故累圣旷不<br /><br />&nbsp;&nbsp;&nbsp;&nbsp;置员，皇太子为雍王，定关东，乃得授，渠可猥私老臣，隳大典？且用兵以来，<br /><br />&nbsp;&nbsp;&nbsp;&nbsp;c赏者多，至身兼数官，冒进亡耻。今凶丑略平，乃作法审官之时，宜从老臣始。”<br /><br />&nbsp;&nbsp;&nbsp;&nbsp;帝不获已，许之，具所以让付史官。因赐美人六人，从者自副，车服帷咸具。<br /><br />&nbsp;&nbsp;&nbsp;&nbsp;永泰元年，诏都统河南道节度行营，复镇河中。怀恩尽说吐蕃、回纥、常项、<br /><br />&nbsp;&nbsp;&nbsp;&nbsp;羌、浑、奴剌等三十万，掠泾、，躏凤翔，入醴泉、奉天，京师大震。于是帝<br /><br />&nbsp;&nbsp;&nbsp;&nbsp;命李忠臣屯渭桥，李光进屯云阳，马U、郝廷玉屯便桥，骆奉先、李日越屯T，<br /><br />&nbsp;&nbsp;&nbsp;&nbsp;李抱玉屯凤翔，周智光屯同州，杜冕屯坊州，天子自将屯苑中。急召子仪屯泾阳，<br /><br />&nbsp;&nbsp;&nbsp;&nbsp;军才万人。比到，虏骑围已合，乃使李国臣、高升、魏楚玉、陈回光、朱元琮各<br /><br />&nbsp;&nbsp;&nbsp;&nbsp;当一面，身自率铠骑二千出入阵中。回纥怪问，：“是谓谁？”报曰：“郭令公。”<br /><br />&nbsp;&nbsp;&nbsp;&nbsp;惊曰：“令公存乎？怀恩言天可汗弃天下，令公即世，中国无主，故我从以来。<br /><br />&nbsp;&nbsp;&nbsp;&nbsp;公今存，天可汗存乎？”报曰：“天子万寿。”回纥悟曰：“彼欺我乎！”子仪<br /><br />&nbsp;&nbsp;&nbsp;&nbsp;使谕虏曰：“昔回纥涉万里，戡大憝，助复二京，我与若等休戚同之。今乃弃旧<br /><br />&nbsp;&nbsp;&nbsp;&nbsp;好，助叛臣，一何愚！彼背主弃亲，于回纥何有？”回纥曰：“本谓公云亡，不<br /><br />&nbsp;&nbsp;&nbsp;&nbsp;然，何以至此。今诚存，我得见乎？”子仪将出，左右谏：“戎狄野心不可信。”<br /><br />&nbsp;&nbsp;&nbsp;&nbsp;子仪曰：“虏众数十倍，今力不敌，吾将示以至诚。”左右请以骑五百从，又不<br /><br />&nbsp;&nbsp;&nbsp;&nbsp;听。即传呼曰：“令公来！”虏皆持满待。子仪以数十骑出，免胄见其大酋曰：<br /><br />&nbsp;&nbsp;&nbsp;&nbsp;“诸君同艰难久矣，何忽亡忠谊而至是邪？”回纥舍兵下马拜曰：“果吾父也。”<br /><br />&nbsp;&nbsp;&nbsp;&nbsp;子仪即召与饮，遗锦彩结欢，誓好如初。因曰：“吐蕃本吾舅甥国，无负而来，<br /><br />&nbsp;&nbsp;&nbsp;&nbsp;弃亲也。马牛被数百里，公等若倒戈乘之，若俯取一芥，是谓天赐，不可失。且<br /><br />&nbsp;&nbsp;&nbsp;&nbsp;逐戎得利，与我继好，不两善乎？”会怀恩暴死，群虏无所统一，遂许诺。吐蕃<br /><br />&nbsp;&nbsp;&nbsp;&nbsp;疑之，夜引去。子仪遣将白元光合回纥众追蹑，大军继之，破吐蕃十万于灵台西<br /><br />&nbsp;&nbsp;&nbsp;&nbsp;原，斩级五万，俘万人，尽得所掠士女牛羊马橐驼不胜计。遂自泾阳来朝，加实<br /><br />&nbsp;&nbsp;&nbsp;&nbsp;封二百户，还河中。<br /><br />&nbsp;&nbsp;&nbsp;&nbsp;大历元年，华州节度使周智光谋叛，帝间道以蜡书赐子仪，令悉军讨之。同、<br /><br />&nbsp;&nbsp;&nbsp;&nbsp;华将吏闻军起，杀智光，传首阙下。二年，吐蕃寇泾州，诏移屯泾阳。邀战于灵<br /><br />&nbsp;&nbsp;&nbsp;&nbsp;州，败之，斩首二万级。明年，还河中。吐蕃复寇灵武，诏率师五万屯奉天，白<br /><br />&nbsp;&nbsp;&nbsp;&nbsp;元光破虏于灵武。议者以吐蕃数为盗，马U孤军在不能支，乃以子仪兼宁庆<br /><br />&nbsp;&nbsp;&nbsp;&nbsp;节度使，屯州，徙U为泾原节度使。回纥赤心请市马万匹，有司以财乏，止市<br /><br />&nbsp;&nbsp;&nbsp;&nbsp;千匹。子仪曰：“回纥有大功，宜答其意，中原须马，臣请内一岁奉，佐马直。”<br /><br />&nbsp;&nbsp;&nbsp;&nbsp;诏不听，人许其忠。<br /><br />&nbsp;&nbsp;&nbsp;&nbsp;九年，入朝，对延英，帝与语吐蕃方强，慷慨至流涕。退，上书曰：<br /><br />&nbsp;&nbsp;&nbsp;&nbsp;朔方，国北门，西御犬戎，北虞猃狁，五城相去三千里。开元、天宝中，战<br /><br />&nbsp;&nbsp;&nbsp;&nbsp;士十万，马三万匹，仅支一隅。自先帝受命灵武，战士从陛下征讨无宁岁。顷以<br /><br />&nbsp;&nbsp;&nbsp;&nbsp;怀恩乱，痍伤雕耗，亡三分之二，比天宝中止十之一。今吐蕃兼吞河、陇，杂羌、<br /><br />&nbsp;&nbsp;&nbsp;&nbsp;浑之众，岁深入畿郊，势逾十倍，与之角胜，岂易得邪？属者虏来，称四节度，<br /><br />&nbsp;&nbsp;&nbsp;&nbsp;将别万人，人兼数马。臣所统士不当贼四之一，马不当贼百之二，外畏内惧，将<br /><br />&nbsp;&nbsp;&nbsp;&nbsp;何以安？臣惟陛下制胜，力非不足，但简练不至，进退未一，时淹师老，地广势<br /><br />&nbsp;&nbsp;&nbsp;&nbsp;分。愿于诸道料精卒满五万者，列屯北边，则制胜可必。窃惟河南、河北、江淮<br /><br />&nbsp;&nbsp;&nbsp;&nbsp;大镇数万，小者数千，殚屈禀给，未始搜择。臣请追赴关中，勒步队，示金鼓，<br /><br />&nbsp;&nbsp;&nbsp;&nbsp;则攻必破，守必全，长久之策也。<br /><br />&nbsp;&nbsp;&nbsp;&nbsp;又自陈衰老，乞骸骨。诏曰：“朕终始倚赖，未可以去位。”不许。<br /><br />&nbsp;&nbsp;&nbsp;&nbsp;德宗嗣位，诏还朝，摄冢宰，充山陵使，赐号“尚父”，进位太尉、中书令，<br /><br />&nbsp;&nbsp;&nbsp;&nbsp;增实封通前二千户，给粮千五百人，刍马二百匹，尽罢所领使及帅。建中二年，<br /><br />&nbsp;&nbsp;&nbsp;&nbsp;疾病，帝遣舒王到第传诏省问，子仪不能兴，叩头谢恩。薨，年八十五。帝悼痛，<br /><br />&nbsp;&nbsp;&nbsp;&nbsp;废朝五日。诏群臣往吊，随丧所须，皆取于官。赠太师。陪葬建陵。及葬，帝御<br /><br />&nbsp;&nbsp;&nbsp;&nbsp;安福门，哭过其丧，百官陪位流涕。赐谥曰忠武，配飨代宗庙廷。著令，一品坟<br /><br />&nbsp;&nbsp;&nbsp;&nbsp;崇丈八尺，诏特增丈，以表元功。<br /><br />&nbsp;&nbsp;&nbsp;&nbsp;子仪事上诚，御下恕，赏罚必信。遭幸臣程元振、鱼朝恩短毁，方时多虞，<br /><br />&nbsp;&nbsp;&nbsp;&nbsp;握兵处外，然诏至，即日就道，无纤介顾望，故谗间不行。破吐蕃灵州，而朝恩<br /><br />&nbsp;&nbsp;&nbsp;&nbsp;使人发其父墓，盗未得。子仪自泾阳来朝，中外惧有变，及入见，帝唁之，即号<br /><br />&nbsp;&nbsp;&nbsp;&nbsp;泣曰：“臣久主兵，不能禁士残人之墓，人今发先臣墓，此天谴，非人患也。”<br /><br />&nbsp;&nbsp;&nbsp;&nbsp;朝恩又尝约子仪修具，元载使人告以军容将不利公。其下衷甲愿从，子仪不听，<br /><br />&nbsp;&nbsp;&nbsp;&nbsp;但以家僮十数往。朝恩曰：“何车骑之寡？”告以所闻。朝恩泣曰：“非公长者，<br /><br />&nbsp;&nbsp;&nbsp;&nbsp;得无致疑乎？”田承嗣傲狠不轨，子仪尝遣使至魏，承嗣西望拜，指其膝谓使者<br /><br />&nbsp;&nbsp;&nbsp;&nbsp;曰：“兹膝不屈于人久矣，今为公拜。”李灵耀据汴州，公私财赋一皆遏绝，子<br /><br />&nbsp;&nbsp;&nbsp;&nbsp;仪封币道其境，莫敢留，令持兵卫送。麾下宿将数十，皆王侯贵重，子仪颐指进<br /><br />&nbsp;&nbsp;&nbsp;&nbsp;退，若部曲然。幕府六十馀人，后皆为将相显官，其取士得才类如此。与李光弼<br /><br />&nbsp;&nbsp;&nbsp;&nbsp;齐名，而宽厚得人过之。子仪岁入官俸无虑二十四万缗。宅居亲仁里四分之一，<br /><br />&nbsp;&nbsp;&nbsp;&nbsp;中通永巷，家人三千相出入，不知其居。前后赐良田、美器、名园、甲馆不胜纪。<br /><br />&nbsp;&nbsp;&nbsp;&nbsp;代宗不名，呼为大臣。以身为天下安危者二十年，校中书令考二十四。八子七婿，<br /><br />&nbsp;&nbsp;&nbsp;&nbsp;皆贵显朝廷。诸孙数十，不能尽识，至问安，但颔之而已。富贵寿考，哀荣终始，<br /><br />&nbsp;&nbsp;&nbsp;&nbsp;人臣之道无缺焉。<br /><br />&nbsp;&nbsp;&nbsp;&nbsp;子曜、旰、、^、晤、暧、曙、映，而四子以才显。<br /><br />&nbsp;&nbsp;&nbsp;&nbsp;曜，性沉静，资貌瑰杰。累从节度府辟署，破虏有功，为开阳府果毅都尉。<br /><br />&nbsp;&nbsp;&nbsp;&nbsp;至德初，推子仪功，授卫尉卿，累进太子詹事、太原郡公。子仪专征伐，曜留治<br /><br />&nbsp;&nbsp;&nbsp;&nbsp;家事，少长无闲言。诸弟或饰池馆，盛车服，曜独以朴简自处。子仪罢兵，迁太<br /><br />&nbsp;&nbsp;&nbsp;&nbsp;子少保，昆弟六人，共制拜官。子仪薨，以遗命簿上四朝所赐名马珍物，德宗复<br /><br />&nbsp;&nbsp;&nbsp;&nbsp;赐之，乃悉散诸弟。居丧以礼，疾甚，或劝茹葱薤，终不属口。后卢杞秉政，忌<br /><br />&nbsp;&nbsp;&nbsp;&nbsp;勋族，子仪婿太仆卿赵纵、少府少监李洞清、光禄卿王宰皆以次得罪。奸人幸其<br /><br />&nbsp;&nbsp;&nbsp;&nbsp;危，多论夺田宅奴婢，曜大恐，独宰相张镒力保护。德宗稍闻之，诏有司曰：“<br /><br />&nbsp;&nbsp;&nbsp;&nbsp;尚父子仪有大勋力，保V王家，尝誓山河，琢金石，许宥十世。前日其家市田宅<br /><br />&nbsp;&nbsp;&nbsp;&nbsp;奴婢，而无赖者以尚父殁，妄论夺之，自今有司毋得受。”建中三年，卒，赠太<br /><br />&nbsp;&nbsp;&nbsp;&nbsp;子太傅，谥曰孝。初，曜袭代国公，食二千户。贞元初，诏减半以封、暧、映、<br /><br />&nbsp;&nbsp;&nbsp;&nbsp;曙，人二百五十户。未几，复诏四人各减五十户，封曜子锋、晤子x各百户云。<br /><br />&nbsp;&nbsp;&nbsp;&nbsp;，善骑射，从征伐有功，复两京，战最力，出奇兵破贼，累进鸿胪卿。河<br /><br />&nbsp;&nbsp;&nbsp;&nbsp;中军乱，子仪召首恶诛之，其支党犹反仄，选亲兵昼夜警，以备非常，奸人不<br /><br />&nbsp;&nbsp;&nbsp;&nbsp;得发。以功拜殿中监。吐蕃、回纥入寇，加御史中丞，领朔方军援州，与马U<br /><br />&nbsp;&nbsp;&nbsp;&nbsp;合军击虏，破之。虏复来，阵泾水北，子仪遣率徒兵五千、骑五百袭虏。以<br /><br />&nbsp;&nbsp;&nbsp;&nbsp;兵寡不进，须暮，贼半济，乃击，斩首五千级。加御史大夫，子仪固让，乃止。<br /><br />&nbsp;&nbsp;&nbsp;&nbsp;居父丧，值朱乱，南走山谷。贼舁致之，欲污以官，佯暗不答；贼露兵胁之，<br /><br />&nbsp;&nbsp;&nbsp;&nbsp;不动。数以城中事贻书李晟。既而奔奉天。天子还，改太子宾客。子钢，从朔方<br /><br />&nbsp;&nbsp;&nbsp;&nbsp;杜希全幕府。希全檄为丰州刺史，怜其弱不任事，丐罢。德宗遣使者召钢，钢<br /><br />&nbsp;&nbsp;&nbsp;&nbsp;疑得罪，挺身走吐蕃，不纳。希全执送京师，赐死。坐免，寻复太子宾客。累<br /><br />&nbsp;&nbsp;&nbsp;&nbsp;封赵国公。卒，赠兵部尚书。孙承嘏。<br /><br />&nbsp;&nbsp;&nbsp;&nbsp;承嘏，字复卿，幼秀异，通《五经》。元和中，及进士第，累迁起居舍人。<br /><br />&nbsp;&nbsp;&nbsp;&nbsp;居母丧，以孝闻。太和六年，为谏议大夫，言政事得失。文宗以郑注为太仆卿，<br /><br />&nbsp;&nbsp;&nbsp;&nbsp;承嘏极论其非，注颇惧。进给事中。俄出为华州刺史，给事中卢载还诏书，且言：<br /><br />&nbsp;&nbsp;&nbsp;&nbsp;“承嘏数封驳称职，宜在禁闼。”帝曰：“朕谓久次，欲优其稍入耳。”乃复留<br /><br />&nbsp;&nbsp;&nbsp;&nbsp;给事中。时江淮旱，用度不支，诏宰相分领度支、户部。承嘏言：“宰相调和阴<br /><br />&nbsp;&nbsp;&nbsp;&nbsp;阳，安黎庶。若使阅视簿书，校缗帛，非所宜。”帝顺纳。迁刑部侍郎。帝尝称<br /><br />&nbsp;&nbsp;&nbsp;&nbsp;其儒素，无贵骄气，不类勋家。每进对，恩接备厚。方大任用，会卒。家无馀赀，<br /><br />&nbsp;&nbsp;&nbsp;&nbsp;亲友为办丧祭。赠吏部尚书。<br /><br />&nbsp;&nbsp;&nbsp;&nbsp;暧，字暧，以太常主簿尚N平公主。暧年与公主侔，十馀岁许昏。拜驸马都<br /><br />&nbsp;&nbsp;&nbsp;&nbsp;尉，试殿中监，封清源县侯，宠冠戚里。大历末，检校左散骑常侍。建中时，主<br /><br />&nbsp;&nbsp;&nbsp;&nbsp;坐事，留禁中。朱乱，逼署暧官，辞以居丧被疾。既而与公主奔奉天。德宗嘉<br /><br />&nbsp;&nbsp;&nbsp;&nbsp;之，释主罪，进暧金紫光禄大夫，赐实封五十户。寻迁太常卿。贞元三年，袭代<br /><br />&nbsp;&nbsp;&nbsp;&nbsp;国公。卒，年四十八，赠尚书左仆射，初，暧女为广陵郡王妃。王即位，是为宪<br /><br />&nbsp;&nbsp;&nbsp;&nbsp;宗。妃生穆宗。穆宗立，尊妃为皇太后，赠暧太傅。四子：铸、钊、W、。<br /><br />&nbsp;&nbsp;&nbsp;&nbsp;铸袭封。<br /><br />&nbsp;&nbsp;&nbsp;&nbsp;钊，长七尺，方口丰下。代宗朝，以外孙为奉礼郎。累官至左金吾大将军，<br /><br />&nbsp;&nbsp;&nbsp;&nbsp;改检校工部尚书，为宁节度使，入为司农卿。宪宗寝疾，宦竖或妄议废立者。<br /><br />&nbsp;&nbsp;&nbsp;&nbsp;穆宗问计于钊，答曰：“殿下为太子，当旦夕视膳，何外虑乎？”时称得元舅体。<br /><br />&nbsp;&nbsp;&nbsp;&nbsp;穆宗即位，检校户部尚书兼司农卿。俄为河阳三城节度使。徙河中尹，领晋绛慈<br /><br />&nbsp;&nbsp;&nbsp;&nbsp;隰节度。敬宗立，召拜兵部尚书，又帅剑南东川。太和中，南蛮寇蜀，取成都外<br /><br />&nbsp;&nbsp;&nbsp;&nbsp;郛，杜元颖不能御，诏钊兼领西川节度。未行，蛮众已略梓州。州兵寡，不可用。<br /><br />&nbsp;&nbsp;&nbsp;&nbsp;钊贻书谯蛮首巅以侵叛意。巅曰：“元颖不自守，数侵吾圉，我以是报。”<br /><br />&nbsp;&nbsp;&nbsp;&nbsp;乃与修好，约无相犯。天子嘉之，即拜西川节度使。以疾请代，为太常卿，卒，<br /><br />&nbsp;&nbsp;&nbsp;&nbsp;赠司徒。子仲文、仲恭、仲词。开成二年，诏仲文袭太原郡公。给事中卢弘宣奏：<br /><br />&nbsp;&nbsp;&nbsp;&nbsp;“剑妻沈，公主女，代宗皇帝外孙，其子仲词尚饶阳公主。仲文冒嫡不应袭。使<br /><br />&nbsp;&nbsp;&nbsp;&nbsp;仲文承嫡，则沈当黜，且仲词亦不得尚主。”乃诏仲词检校殿中少监、驸马都尉，<br /><br />&nbsp;&nbsp;&nbsp;&nbsp;袭封。而仲文以太皇太后故，置不问。仲恭历詹事府丞，亦尚金堂公主。<br /><br />&nbsp;&nbsp;&nbsp;&nbsp;W，字利用，尚德阳郡主。诏裴延龄为主营第长兴里。顺宗立，主进封汉<br /><br />&nbsp;&nbsp;&nbsp;&nbsp;阳公主，擢W检校国子祭酒、驸马都尉。自景龙后，外戚多为检校官，不治事。<br /><br />&nbsp;&nbsp;&nbsp;&nbsp;宰相荐其才，不当以外戚废，乃拜右金吾将军，封太原郡公。恭逊折节，不以富<br /><br />&nbsp;&nbsp;&nbsp;&nbsp;贵加人。性周畏，不立赫赫名。有谏于上，退必毁稿，家人子弟无知者。别墅在<br /><br />&nbsp;&nbsp;&nbsp;&nbsp;都南，尤胜垲，穆宗尝幸之，置酒极欢。改太子詹事，充闲厩宫苑使。卒，赠尚<br /><br />&nbsp;&nbsp;&nbsp;&nbsp;书左仆射。<br /><br />&nbsp;&nbsp;&nbsp;&nbsp;，性和易，累为殿中监，尚西河公主。W卒，代为太子詹事、宫苑闲厩<br /><br />&nbsp;&nbsp;&nbsp;&nbsp;使。长庆三年，暴卒。太后遣使按问发疾状，久乃解。初，西河主降沈氏，生一<br /><br />&nbsp;&nbsp;&nbsp;&nbsp;子，无嗣，以沈氏子嗣。<br /><br />&nbsp;&nbsp;&nbsp;&nbsp;曙，代宗朝累官司农卿。德宗幸奉天，曙方领家兵猎苑北，闻跸至，伏谒道<br /><br />&nbsp;&nbsp;&nbsp;&nbsp;左，遂从乘舆入骆谷。霖雨涂潦，卫兵或异语。帝召谓曰：“朕不德而苦公等，<br /><br />&nbsp;&nbsp;&nbsp;&nbsp;宜执朕送朱，以谢天下。”诸将皆感泣曰：“愿死生从陛下。”时曙与功臣子<br /><br />&nbsp;&nbsp;&nbsp;&nbsp;李N、韦清、令狐建、李彦辅被甲请见，言曰：“南行路险，且虞奸变。臣等世<br /><br />&nbsp;&nbsp;&nbsp;&nbsp;蒙恩，今相誓，愿更挟帝马。”许之。帝还，曙、清擢金吾大将军，馀并为禁军<br /><br />&nbsp;&nbsp;&nbsp;&nbsp;将军。曙终祁国公。<br /><br />&nbsp;&nbsp;&nbsp;&nbsp;子仪母弟幼明，性谨愿无过，拙于武，喜宾客。以子仪故，终少府监，赠太<br /><br />&nbsp;&nbsp;&nbsp;&nbsp;子太傅。<br /><br />&nbsp;&nbsp;&nbsp;&nbsp;子昕，肃宗末为四镇留后。关、陇陷，不得归，朝廷但命官遥领其使。建中<br /><br />&nbsp;&nbsp;&nbsp;&nbsp;二年，昕始与伊西、北庭节度使曹令忠遣使入朝。德宗诏曰：“四镇、二庭，统<br /><br />&nbsp;&nbsp;&nbsp;&nbsp;西夏五十七蕃十姓部落，国朝以来，相与率职。自关、陇失守，王命阻绝，忠义<br /><br />&nbsp;&nbsp;&nbsp;&nbsp;之徒，泣血固守，奉遵朝法，此皆侯伯守将交修共治之效，朕甚嘉之。令忠可北<br /><br />&nbsp;&nbsp;&nbsp;&nbsp;廷大都护、四镇节度留后，赐氏李，更名元忠。昕可安西大都护、四镇节度使。<br /><br />&nbsp;&nbsp;&nbsp;&nbsp;诸将吏超七资叙官”云。<br /><br />&nbsp;&nbsp;&nbsp;&nbsp;赞曰：天宝末，盗发幽陵，外阻内讧。子仪自朔方提孤军，转战逐北，谊不<br /><br />&nbsp;&nbsp;&nbsp;&nbsp;还顾。当是时，天子西走，唐祚若赘澹而能辅太子，再造王室。及大难略平，<br /><br />&nbsp;&nbsp;&nbsp;&nbsp;遭谗甚，诡夺兵柄，然朝闻命，夕引道，无纤介自嫌。及被围泾阳，单骑见虏，<br /><br />&nbsp;&nbsp;&nbsp;&nbsp;压以至诚，猜忍沮谋。虽唐命方永，亦由忠贯日月，神明扶持者哉！及光弼等畏<br /><br />&nbsp;&nbsp;&nbsp;&nbsp;坎恢眨而子仪完名高节，烂然独著，福禄永终，虽齐桓、晋文比之为褊。唐史<br /><br />&nbsp;&nbsp;&nbsp;&nbsp;臣裴称：“权倾天下而朝不忌，功盖一世而上不疑，侈穷人欲而议者不之贬。”<br /><br />&nbsp;&nbsp;&nbsp;&nbsp;呜呼！诚知言。其子孙多以功名显，盖盛德后云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938747);">加入书签</a><a
                        href="938705.html">上一页</a>&larr;<a href="index.html">返回列表</a>&rarr;<a
                            href="938786.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938705.html"; var next_page = "938786.html"; var index_page = "index.html"; var sortid = "9"; var article_id = "14231"; var chapter_id = "938747"; var articlename = "新唐书"; var chaptername = " 卷一百三十七 列传第六十二"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>