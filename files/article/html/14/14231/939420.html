<!DOCTYPE html>
<html>
<head>
<meta charset="gbk" />
<title>新唐书- 卷一百五十二 列传第七十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百五十二 列传第七十七全文， 卷一百五十二 列传第七十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百五十二 列传第七十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939420.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939420.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十二 列传第七十七</h1>
            <div class="link xb">
                <a href="939381.html">上一页</a>&larr;<a href="index.html">返回列表</a>&rarr;<a
                    href="939462.html">下一页</a></div>			
            <div id="BookText">&nbsp;&nbsp;&nbsp;&nbsp;◎张姜武李宋<br /><br />&nbsp;&nbsp;&nbsp;&nbsp;张镒，字季权，一字公度，国子祭酒后胤五世孙也。父齐丘，朔方节度使、<br /><br />&nbsp;&nbsp;&nbsp;&nbsp;东都留守。镒以荫授左卫兵曹参军，郭子仪表为元帅府判官，迁累殿中侍御史。<br /><br />&nbsp;&nbsp;&nbsp;&nbsp;乾元初，华原令卢枞以公事谯责邑人齐令诜。令诜，宦人也，衔之，构枞罪。镒<br /><br />&nbsp;&nbsp;&nbsp;&nbsp;按验当免官，有司承风以死论。镒不直之，乃白其母曰：“今理枞，枞免死而镒<br /><br />&nbsp;&nbsp;&nbsp;&nbsp;坐贬。嘿则负官，贬则为太夫人忧，敢问所安？”母曰：“儿无累于道，吾所安<br /><br />&nbsp;&nbsp;&nbsp;&nbsp;也。”遂执正其罪，枞得流，镒贬抚州司户参军。徙晋陵令。江西观察使张镐表<br /><br />&nbsp;&nbsp;&nbsp;&nbsp;为判官，迁屯田、右司二员外郎。居母丧，以孝闻。不妄交游，特与杨绾、崔v<br /><br />&nbsp;&nbsp;&nbsp;&nbsp;甫善。<br /><br />&nbsp;&nbsp;&nbsp;&nbsp;大历初，出为濠州刺史，政条清简，延经术士讲教生徒。比去，州升明经者<br /><br />&nbsp;&nbsp;&nbsp;&nbsp;四十人。李灵耀反于汴，镒团阅乡兵严守御，有诏褒美，擢侍御史，兼缘淮镇守<br /><br />&nbsp;&nbsp;&nbsp;&nbsp;使。以最迁寿州刺史。历江西、河中观察使。不阅旬，改汴滑节度使，以病固辞，<br /><br />&nbsp;&nbsp;&nbsp;&nbsp;诏留私第。<br /><br />&nbsp;&nbsp;&nbsp;&nbsp;建中二年，拜中书侍郎、同中书门下平章事。明年，以两河用兵，诏省薄御<br /><br />&nbsp;&nbsp;&nbsp;&nbsp;膳及皇太子食物，镒因奏减堂餐钱及百官禀奉三分一，以助用度。时黜陟使裴伯<br /><br />&nbsp;&nbsp;&nbsp;&nbsp;言荐潞州处士田佐时，诏除右拾遗、集贤院直学士。镒以为礼轻，恐士不劝，复<br /><br />&nbsp;&nbsp;&nbsp;&nbsp;诏州县吏以绢百匹、粟百石就家致聘，佐时卒不至。<br /><br />&nbsp;&nbsp;&nbsp;&nbsp;郭子仪婿太仆卿赵纵为奴告，下御史劾治，而奴留内侍省。镒奏言：“贞观<br /><br />&nbsp;&nbsp;&nbsp;&nbsp;时有奴告其主谋反者，太宗曰：‘谋反理不独成，尚当有他人论之，岂藉奴告耶？’<br /><br />&nbsp;&nbsp;&nbsp;&nbsp;乃著令：奴告主者斩。由是贱不得干贵，下不得凌上，教本既修，悖乱不萌。顷<br /><br />&nbsp;&nbsp;&nbsp;&nbsp;者，长安令李济以奴得罪，万年令霍晏因婢坐谴。舆台下类，主反畏之，悖慢成<br /><br />&nbsp;&nbsp;&nbsp;&nbsp;风，渐不可长。建中元年五月辛卯诏书：奴婢告主，非谋叛者，同自首法，并准<br /><br />&nbsp;&nbsp;&nbsp;&nbsp;律论。由是狱诉衰息。今纵事非叛逆，而奴留禁中，独下纵狱，情所不厌。且将<br /><br />&nbsp;&nbsp;&nbsp;&nbsp;帅功孰大于子仪，冢土仅乾，两婿前已得罪，纵复继之，不数月斥其三婿。假令<br /><br />&nbsp;&nbsp;&nbsp;&nbsp;纵实犯法，事不缘奴，尚宜录勋念亡，以从荡宥，况为奴所诉耶？陛下方贵武臣<br /><br />&nbsp;&nbsp;&nbsp;&nbsp;以讨贼，彼虽见宠一时，不能忘怀于异日也。”帝纳之，贬纵循州司马，杖奴死。<br /><br />&nbsp;&nbsp;&nbsp;&nbsp;镒召子仪家僮数百，暴示奴尸。<br /><br />&nbsp;&nbsp;&nbsp;&nbsp;卢杞忌镒刚直，欲去之。时朱以卢龙卒戍凤翔，帝择人以代，杞即谬曰：<br /><br />&nbsp;&nbsp;&nbsp;&nbsp;“凤翔将校，班秩素高，非宰相信臣，不可镇抚，臣宜行。”帝不许，杞复曰：<br /><br />&nbsp;&nbsp;&nbsp;&nbsp;“陛下必以臣容貌蕞陋，不为三军所信，恐后生变，臣不敢自谋，惟陛下择之。”<br /><br />&nbsp;&nbsp;&nbsp;&nbsp;帝乃顾镒曰：“文武兼资，望重内外，无易卿者，其为朕抚卢龙士。”乃以中书<br /><br />&nbsp;&nbsp;&nbsp;&nbsp;侍郎为凤翔、陇右节度使。镒知为杞阴中，然辞穷，因再拜受诏。顷之，与吐蕃<br /><br />&nbsp;&nbsp;&nbsp;&nbsp;相尚结赞盟清水，约牛马为牲。镒耻与盟，将末杀其礼，乃绐语吐蕃，以羊豕犬<br /><br />&nbsp;&nbsp;&nbsp;&nbsp;代之。<br /><br />&nbsp;&nbsp;&nbsp;&nbsp;帝幸奉天，镒罄家赀将自献行在。而营将李楚琳者，尝事朱，得其心。军<br /><br />&nbsp;&nbsp;&nbsp;&nbsp;司马齐映等谋曰：“楚琳必为乱。”乃遣屯陇州。楚琳知之，稽故未行。镒以帝<br /><br />&nbsp;&nbsp;&nbsp;&nbsp;在外，心忧惑，谓已亟去，不为备。楚琳夜率其党王汾、李卓、牛僧伽等作乱，<br /><br />&nbsp;&nbsp;&nbsp;&nbsp;齐映自窦出，齐抗托佣，皆免。镒缒城走，不及远，与二子为候骑所执，楚琳杀<br /><br />&nbsp;&nbsp;&nbsp;&nbsp;之，属官王沼、张元度、柳遇、李溆皆死。诏赠镒太子太傅。<br /><br />&nbsp;&nbsp;&nbsp;&nbsp;姜公辅，爱州日南人。第进士，补校书郎，以制策异等授右拾遗，为翰林学<br /><br />&nbsp;&nbsp;&nbsp;&nbsp;士。岁满当迁，上书以母老赖禄而养，求兼京兆户曹参军事。公辅有高材，每进<br /><br />&nbsp;&nbsp;&nbsp;&nbsp;见，敷奏详亮，德宗器之。<br /><br />&nbsp;&nbsp;&nbsp;&nbsp;朱滔助田悦也，以蜜裹书间道邀，太原马燧获之，不知也，召还京师。<br /><br />&nbsp;&nbsp;&nbsp;&nbsp;公辅谏曰：“陛下若不能坦怀待，不如诛之，养虎无自诒害。”不从。俄而泾<br /><br />&nbsp;&nbsp;&nbsp;&nbsp;师乱，帝自苑门出，公辅叩马谏曰：“尝帅泾原，得士心，向以滔叛夺之兵，<br /><br />&nbsp;&nbsp;&nbsp;&nbsp;居常怫郁不自聊，请驰骑捕取以从，无为群凶得之。”帝仓卒不及听。既行，欲<br /><br />&nbsp;&nbsp;&nbsp;&nbsp;驻凤翔倚张镒。公辅曰：“镒虽信臣，然文吏也，所领皆朱部曲，渔阳突骑，<br /><br />&nbsp;&nbsp;&nbsp;&nbsp;若立，泾军且有变，非万全策也。”帝亦记桑道茂言，遂之奉天。不数日，凤<br /><br />&nbsp;&nbsp;&nbsp;&nbsp;翔果乱，杀镒。帝在奉天，有言反者，请为守备。卢杞曰：“忠正笃实，奈<br /><br />&nbsp;&nbsp;&nbsp;&nbsp;何言其叛，伤大臣心！请百口保之。”帝知群臣多劝杞奉迎乘舆者，乃诏诸道兵<br /><br />&nbsp;&nbsp;&nbsp;&nbsp;距城一舍止。公辅曰：“王者不严羽卫，无以重威灵。今禁旅单寡而士马处外，<br /><br />&nbsp;&nbsp;&nbsp;&nbsp;为陛下危之。”帝曰：“善。”悉内诸军。兵果至，如所言，乃擢公辅谏议大<br /><br />&nbsp;&nbsp;&nbsp;&nbsp;夫、同中书门下平章事。<br /><br />&nbsp;&nbsp;&nbsp;&nbsp;帝徙梁，唐安公主道薨。主性仁孝，许下嫁韦宥，以播迁未克也。帝悼之甚，<br /><br />&nbsp;&nbsp;&nbsp;&nbsp;诏厚其葬。公辅谏曰：“即平贼，主必归葬，今行道宜从俭，以济军兴。”帝怒，<br /><br />&nbsp;&nbsp;&nbsp;&nbsp;谓翰林学士陆贽曰：“唐安之葬，不欲事茔垅，令累甓为浮图，费甚寡约，不容<br /><br />&nbsp;&nbsp;&nbsp;&nbsp;宰相关预，苟欲指朕过尔！”贽曰：“公辅官谏议，职宰相，献替固其分。本立<br /><br />&nbsp;&nbsp;&nbsp;&nbsp;辅臣，朝夕纳诲，微而弼之，乃其所也。”帝曰：“不然，朕以公辅才不足以相，<br /><br />&nbsp;&nbsp;&nbsp;&nbsp;而又自求解，朕既许之，内知且罢，故卖直售名尔。”遂下迁太子左庶子，以母<br /><br />&nbsp;&nbsp;&nbsp;&nbsp;丧解。复为右庶子。<br /><br />&nbsp;&nbsp;&nbsp;&nbsp;久不迁，陆贽为相，公辅数求官，贽密谓曰：“窦丞相尝言，为公拟官屡矣，<br /><br />&nbsp;&nbsp;&nbsp;&nbsp;上辄不悦。”公辅惧，请为道士，未报。它日又言之，帝问故，公辅隐贽言，以<br /><br />&nbsp;&nbsp;&nbsp;&nbsp;参语对。帝怒，黜公辅泉州别驾，遣使赍诏让参。顺宗立，拜吉州刺史，未就官<br /><br />&nbsp;&nbsp;&nbsp;&nbsp;卒。宪宗时，赠礼部尚书。<br /><br />&nbsp;&nbsp;&nbsp;&nbsp;武元衡，字伯苍。曾祖载德，则天皇后之族弟。祖平一，有名。元衡举进士，<br /><br />&nbsp;&nbsp;&nbsp;&nbsp;累为华原令。畿辅镇军督将，皆骄横桡政，元衡移疾去。德宗钦其才，召拜比部<br /><br />&nbsp;&nbsp;&nbsp;&nbsp;员外郎，岁内三迁至右司郎中，以详整任职。擢为御史中丞。尝对延英，帝目送<br /><br />&nbsp;&nbsp;&nbsp;&nbsp;之，曰：“是真宰相器！”<br /><br />&nbsp;&nbsp;&nbsp;&nbsp;顺宗立，王叔文使人诱以为党，拒不纳。俄为山陵仪仗使，监察御史刘禹锡<br /><br />&nbsp;&nbsp;&nbsp;&nbsp;求为判官，元衡不与，叔文滋不悦。数日，改太子右庶子。会册皇太子，元衡赞<br /><br />&nbsp;&nbsp;&nbsp;&nbsp;相，太子识之。及即位，是为宪宗，复拜中丞，进户部侍郎。元和二年，拜门下<br /><br />&nbsp;&nbsp;&nbsp;&nbsp;侍郎、同中书门下平章事，兼判户部事。帝素知元衡坚正有守，故眷礼信任异它<br /><br />&nbsp;&nbsp;&nbsp;&nbsp;相。浙西李求入觐，既又称疾，欲赊其期。帝问宰相郑s，s请听之，元衡曰：<br /><br />&nbsp;&nbsp;&nbsp;&nbsp;“不可，自请入朝，诏既许之，而复不至，是可否在。陛下新即位，天下属<br /><br />&nbsp;&nbsp;&nbsp;&nbsp;耳目，若奸臣得遂其私，则威令去矣。”帝然之，遽追。而计穷，果反。<br /><br />&nbsp;&nbsp;&nbsp;&nbsp;是时，蜀新定，高崇文为节度，不知吏治，帝难其代。诏元衡检校吏部尚书，<br /><br />&nbsp;&nbsp;&nbsp;&nbsp;兼门下侍郎、同平章事，为剑南西川节度使，繇萧县伯封临淮郡公，帝御安福门<br /><br />&nbsp;&nbsp;&nbsp;&nbsp;慰遣之。崇文去成都，尽以金帛、幕、伎乐、工巧行，蜀几为空。元衡至，绥<br /><br />&nbsp;&nbsp;&nbsp;&nbsp;靖约束，俭己宽民，比三年，上下完实，蛮夷怀归。雅性庄重，虽淡于接物，而<br /><br />&nbsp;&nbsp;&nbsp;&nbsp;开府极一时选。<br /><br />&nbsp;&nbsp;&nbsp;&nbsp;八年，召还秉政。李吉甫、李绛数争事帝前，不叶，元衡独持正无所违附，<br /><br />&nbsp;&nbsp;&nbsp;&nbsp;帝称其长者。吉甫卒，淮、蔡用兵，帝悉以机政委之。王承宗上疏请赦吴元济，<br /><br />&nbsp;&nbsp;&nbsp;&nbsp;使人白事中书，悖慢不恭，元衡叱去。承宗怨，数上章诬诋。未几入朝，出靖安<br /><br />&nbsp;&nbsp;&nbsp;&nbsp;里第，夜漏未尽，贼乘暗呼曰：“灭烛！”射元衡中肩，复击其左股，徒御格斗<br /><br />&nbsp;&nbsp;&nbsp;&nbsp;不胜，皆骇走，遂害元衡，批颅骨持去。逻司传噪盗杀宰相，连十余里，达朝堂，<br /><br />&nbsp;&nbsp;&nbsp;&nbsp;百官r惧，未知主名。少选，马逸还第，中外乃审知。是日，仗入紫宸门，有<br /><br />&nbsp;&nbsp;&nbsp;&nbsp;司以闻，帝震惊，罢朝，坐延英见宰相，哀恸，为再不食。赠司徒，谥曰忠愍。<br /><br />&nbsp;&nbsp;&nbsp;&nbsp;诏金吾、府、县大索，或传言曰：“无搜贼，贼穷必乱。”又投书于道曰：“毋<br /><br />&nbsp;&nbsp;&nbsp;&nbsp;急我，我先杀汝。”故吏卒不穷捕。兵部侍郎许孟容言于帝曰：“国相横尸路隅<br /><br />&nbsp;&nbsp;&nbsp;&nbsp;而盗不获，为朝廷辱。”帝乃下诏：“能得贼者赏钱千万，授五品官。与贼谋及<br /><br />&nbsp;&nbsp;&nbsp;&nbsp;舍贼能自言者亦赏。有不如诏，族之。”积钱东西市以募告者。于是左神策将军<br /><br />&nbsp;&nbsp;&nbsp;&nbsp;王士则、左威卫将军王士平以贼闻，捕得张晏等十八人，言为承宗所遣，皆斩之。<br /><br />&nbsp;&nbsp;&nbsp;&nbsp;逾月，东都防御使吕元膺执淄青留邸贼门察、訾嘉珍，自言始谋杀元衡者，会晏<br /><br />&nbsp;&nbsp;&nbsp;&nbsp;先发，故藉之以告师道而窃其赏，帝密诛之。<br /><br />&nbsp;&nbsp;&nbsp;&nbsp;初，京师大恐，城门加兵谁何，其伟状异服、燕赵言者，皆验讯乃遣。公卿<br /><br />&nbsp;&nbsp;&nbsp;&nbsp;朝，以家奴持兵呵卫，宰相则金吾彀骑导翼，每过里门，搜索喧哗。因诏寅漏上<br /><br />&nbsp;&nbsp;&nbsp;&nbsp;二刻乃传点云。<br /><br />&nbsp;&nbsp;&nbsp;&nbsp;从父弟儒衡。儒衡，字廷硕，姿状秀伟，不妄言，与人交，终始一节。宰相<br /><br />&nbsp;&nbsp;&nbsp;&nbsp;郑余庆不事华洁，门下客多垢衣败服，独儒衡上谒，未尝有所易，以庄词正色见<br /><br />&nbsp;&nbsp;&nbsp;&nbsp;重于余庆。元衡殁，帝待之益厚，累迁户部郎中，知谏议大夫事，俄兼知制诰。<br /><br />&nbsp;&nbsp;&nbsp;&nbsp;皇甫D以宰相领度支，剥下以媚天子，儒衡疏其状。D自诉于帝，帝曰：“乃欲<br /><br />&nbsp;&nbsp;&nbsp;&nbsp;报怨邪？”D不敢对。<br /><br />&nbsp;&nbsp;&nbsp;&nbsp;儒衡论议劲正，有风节，且将大用。宰相令狐楚忌之，会以狄兼谟为拾遗，<br /><br />&nbsp;&nbsp;&nbsp;&nbsp;楚自草制，引武后革命事，盛推仁杰功，以指切儒衡，且沮止之。儒衡泣见上曰：<br /><br />&nbsp;&nbsp;&nbsp;&nbsp;“臣祖平一，当天后时，避仕终老，不涉于累。”帝慰勉之，自是薄楚为人也。<br /><br />&nbsp;&nbsp;&nbsp;&nbsp;迁中书舍人。时元稹倚宦官，知制诰，儒衡鄙厌之。会食瓜，蝇集其上，儒衡挥<br /><br />&nbsp;&nbsp;&nbsp;&nbsp;以扇，曰：“适从何处来，遽集于此？”一坐皆失色。然以疾恶太分明，终不至<br /><br />&nbsp;&nbsp;&nbsp;&nbsp;大任，以兵部侍郎卒，年五十六，赠工部尚书。<br /><br />&nbsp;&nbsp;&nbsp;&nbsp;李绛，字深之，系本赞皇。擢进士、宏辞，补渭南尉，拜监察御史。元和二<br /><br />&nbsp;&nbsp;&nbsp;&nbsp;年，授翰林学士，俄知制诰。会李诛，宪宗将辇取其赀，绛与裴谏曰：“<br /><br />&nbsp;&nbsp;&nbsp;&nbsp;c侈诛求，六州之人怨入骨髓。今元恶传首，若因取其财，恐非遏乱略、惠绥困<br /><br />&nbsp;&nbsp;&nbsp;&nbsp;穷者。愿赐本道，代贫民租赋。”制可。枢密使刘光琦议遣中人持赦令赐诸道，<br /><br />&nbsp;&nbsp;&nbsp;&nbsp;以裒馈饷，绛请付度支盐铁急递以遣，息取求之弊。光琦引故事以对，帝曰：“<br /><br />&nbsp;&nbsp;&nbsp;&nbsp;故事是耶，当守之；不然，当改。可循旧哉！”<br /><br />&nbsp;&nbsp;&nbsp;&nbsp;帝尝称太宗、玄宗之盛：“朕不佞，欲庶几二祖之道德风烈，无愧谥号，不<br /><br />&nbsp;&nbsp;&nbsp;&nbsp;为宗庙羞，何行而至此乎？”绛曰：“陛下诚能正身励己，尊道德，远邪佞，进<br /><br />&nbsp;&nbsp;&nbsp;&nbsp;忠直。与大臣言，敬而信，无使小人参焉；与贤者游，亲而礼，无使不肖与焉。<br /><br />&nbsp;&nbsp;&nbsp;&nbsp;去官无益于治者，则材能出；斥宫女之希御者，则怨旷销。将帅择，士卒勇矣；<br /><br />&nbsp;&nbsp;&nbsp;&nbsp;官师公，吏治辑矣。法令行而下不违，教化笃而俗必迁。如是，可与祖宗合德，<br /><br />&nbsp;&nbsp;&nbsp;&nbsp;号称中兴，夫何远之有？言之不行，无益也；行之不至，无益也。”帝曰：“美<br /><br />&nbsp;&nbsp;&nbsp;&nbsp;哉斯言，朕将书诸绅。”即诏绛与崔群、钱徵、韦弘景、白居易等搜次君臣成败<br /><br />&nbsp;&nbsp;&nbsp;&nbsp;五十种，为连屏，张便坐。帝每阅视，顾左右曰：“而等宜作意，勿为如此事。”<br /><br />&nbsp;&nbsp;&nbsp;&nbsp;是时，盛兴安国佛祠，幸臣吐突承璀请立石纪圣德焉，营构华广，欲使绛为<br /><br />&nbsp;&nbsp;&nbsp;&nbsp;之颂，将遗钱千万。绛上言：“陛下荡积习之弊，四海延颈望德音，忽自立碑，<br /><br />&nbsp;&nbsp;&nbsp;&nbsp;示人以不广。《易》称：‘大人与天地合德。’谓非文字所能尽，若令可述，是<br /><br />&nbsp;&nbsp;&nbsp;&nbsp;陛下美有分限。尧、舜至文、武，皆不传其事，惟秦始刻峄山，扬暴诛伐巡幸之<br /><br />&nbsp;&nbsp;&nbsp;&nbsp;劳，失道之君，不足为法。今安国有碑，若叙游观，即非治要；述崇饰，又非政<br /><br />&nbsp;&nbsp;&nbsp;&nbsp;宜。请罢之。”帝怒，绛伏奏愈切，帝悟曰：“微绛，我不自知。”命百牛倒石，<br /><br />&nbsp;&nbsp;&nbsp;&nbsp;令使者劳谕绛。襄阳裴均违诏书，献银壶瓮数百具，绛请归之度支，示天下以信。<br /><br />&nbsp;&nbsp;&nbsp;&nbsp;帝可奏，仍赦均罪。时议还卢从史昭义，已而将复召之，从史以军无见储为解。<br /><br />&nbsp;&nbsp;&nbsp;&nbsp;李吉甫谓郑s漏其谋，帝召绛议，欲逐s，绛为开白，乃免。<br /><br />&nbsp;&nbsp;&nbsp;&nbsp;绛见浴堂殿，帝曰：“比谏官多朋党，论奏不实，皆陷谤讪，欲黜其尤者，<br /><br />&nbsp;&nbsp;&nbsp;&nbsp;若何？”绛曰：“此非陛下意，必人以此营误上心。自古纳谏昌，拒谏亡。<br /><br />&nbsp;&nbsp;&nbsp;&nbsp;夫人臣进言于上，岂易哉？君尊如天，臣卑如地，加有雷霆之威，彼昼度夜思，<br /><br />&nbsp;&nbsp;&nbsp;&nbsp;始欲陈十事，俄而去五六，及将以闻，则又惮而削其半，故上达者财十二。何哉？<br /><br />&nbsp;&nbsp;&nbsp;&nbsp;干不测之祸，顾身无利耳。虽开纳奖励，尚恐不至，今乃欲谴诃之，使直士杜<br /><br />&nbsp;&nbsp;&nbsp;&nbsp;口，非社稷利也。”帝曰：“非卿言，我不知谏之益。”<br /><br />&nbsp;&nbsp;&nbsp;&nbsp;初，承璀讨王承宗，议者皆言古无以宦人统师者，绛当制书，固争，帝不能<br /><br />&nbsp;&nbsp;&nbsp;&nbsp;夺，止诏宰相授敕。承璀果无功还，加开府仪同三司。绛奏：“承璀丧师，当抵<br /><br />&nbsp;&nbsp;&nbsp;&nbsp;罪，今宠以崇秩，后有奔军之将，蹈利干赏，陛下何以处之？”又数论宦官横肆，<br /><br />&nbsp;&nbsp;&nbsp;&nbsp;方镇进献等事。自知言切，且斥去，悉取内署所上疏稿焚之，以俟命。帝果怒，<br /><br />&nbsp;&nbsp;&nbsp;&nbsp;绛谢曰：“陛下怜臣愚，处之腹心之地，而惜身不言，乃臣负陛下；若上犯圣颜，<br /><br />&nbsp;&nbsp;&nbsp;&nbsp;旁忤贵幸，因而获罪，乃陛下负臣。”于是帝动容曰：“卿告朕以人所难言者，<br /><br />&nbsp;&nbsp;&nbsp;&nbsp;疾风知劲草，卿当之矣。”遂繇司勋郎中进中书舍人。翌日，赐金紫，亲择良笏<br /><br />&nbsp;&nbsp;&nbsp;&nbsp;与之，且曰：“异时膺顾托南面，当如此。”绛顿首。<br /><br />&nbsp;&nbsp;&nbsp;&nbsp;乌重胤缚卢从史，而承璀牒署昭义留后，绛曰：“泽潞据山东要害，磁、邢、<br /><br />&nbsp;&nbsp;&nbsp;&nbsp;晨缌胶蛹洌可制其合从。今孽竖就禽，方收威柄，遽以偏将莅本军，纲纪大紊<br /><br />&nbsp;&nbsp;&nbsp;&nbsp;矣。河南、北诸镇，谓陛下以官爵，使逐其帅，其肯默然哉？宜以孟元阳为泽<br /><br />&nbsp;&nbsp;&nbsp;&nbsp;潞，而以重胤节度三城，两河诸侯闻之，必欣然。”帝从之。<br /><br />&nbsp;&nbsp;&nbsp;&nbsp;张茂昭举族入觐，绛上言：“任迪简既往代，则士之从茂昭，皆为定人，宜<br /><br />&nbsp;&nbsp;&nbsp;&nbsp;亟授以官，且遣使者诏其麾下皆听茂昭节度。”有诏拜河中节度使。会迪简以帑<br /><br />&nbsp;&nbsp;&nbsp;&nbsp;X匮竭，稍简罢士之疲老者，人情不安，迪简亦危，绛请斥禁帑绢十万以济事机。<br /><br />&nbsp;&nbsp;&nbsp;&nbsp;吴少诚病甚，绛建言：“淮西地不与贼接，若朝廷命帅，今乃其时，有如阻命，<br /><br />&nbsp;&nbsp;&nbsp;&nbsp;则决可讨矣。然镇、蔡不可并取，愿赦承宗，趣立蔡功。”时江淮大旱，帝下赦<br /><br />&nbsp;&nbsp;&nbsp;&nbsp;令有所蠲弛，绛言：“江淮流亡，所贷未广，而宫人猥积，有怨鬲之思，当大出<br /><br />&nbsp;&nbsp;&nbsp;&nbsp;之，以省经费。岭南之俗，鬻子为业，可听；非券剂取直者，如掠卖法，敕有司<br /><br />&nbsp;&nbsp;&nbsp;&nbsp;一切苛止。”帝皆顺纳。<br /><br />&nbsp;&nbsp;&nbsp;&nbsp;后阅月不赐对，绛谓：“大臣持禄不敢谏，小臣畏罪不敢言，管仲以为害霸<br /><br />&nbsp;&nbsp;&nbsp;&nbsp;最甚。今臣等饱食不言，无履危之患，自为计得矣，顾圣治如何？”有诏明日对<br /><br />&nbsp;&nbsp;&nbsp;&nbsp;三殿。帝尝畋苑中，至蓬莱池，谓左右曰：“绛尝以谏我，今可返也。”其见礼<br /><br />&nbsp;&nbsp;&nbsp;&nbsp;惮如此。<br /><br />&nbsp;&nbsp;&nbsp;&nbsp;帝怪前世任贤以致治，今无贤可任，何耶？对曰：“圣王选当代之人，极其<br /><br />&nbsp;&nbsp;&nbsp;&nbsp;才分，自可致治。岂借贤异代，治今日之人哉？天子不以己能盖人，痛折节下士，<br /><br />&nbsp;&nbsp;&nbsp;&nbsp;则天下贤者乃出。”帝曰：“何知其必贤而任之？”对曰：“知人诚难，尧、舜<br /><br />&nbsp;&nbsp;&nbsp;&nbsp;以为病。然循其名，验以事，所得十七。夫任官而辨廉，措事不阿容，无希望依<br /><br />&nbsp;&nbsp;&nbsp;&nbsp;违之辞，无邪媚愉悦之容，此近于贤矣。贤则当任，任则当久。贤者中立而寡助，<br /><br />&nbsp;&nbsp;&nbsp;&nbsp;举其类则不肖者怨，杜邪径则怀奸者疾，一制度则贵戚毁伤，正过失则人君疏忌。<br /><br />&nbsp;&nbsp;&nbsp;&nbsp;夫然，用贤岂容易哉？”帝曰：“卿言得之矣。”<br /><br />&nbsp;&nbsp;&nbsp;&nbsp;六年，罢学士，迁户部侍郎，判本司。帝以户部故有献，而绛独无有，何哉？<br /><br />&nbsp;&nbsp;&nbsp;&nbsp;答曰：“凡方镇有地则有赋，或啬用度易羡余以为献。臣乃为陛下谨出纳，乌有<br /><br />&nbsp;&nbsp;&nbsp;&nbsp;羡赢哉？若以为献，是徙东库物实西库，进官物结私恩。”帝瞿然悟。帝每有询<br /><br />&nbsp;&nbsp;&nbsp;&nbsp;访，随事补益，所言无不听，欲遂以相。而承璀宠方盛，忌其进，阴有毁短，帝<br /><br />&nbsp;&nbsp;&nbsp;&nbsp;乃出承璀淮南监军。翌日，拜绛中书侍郎、同中书门下平章事。封高邑男。方江<br /><br />&nbsp;&nbsp;&nbsp;&nbsp;淮岁俭，民荐饥，有御史使还，奏不为灾，帝以语绛，答曰：“方隅皆陛下大臣，<br /><br />&nbsp;&nbsp;&nbsp;&nbsp;奏孰不实？而御史苟悦陛下耳。凡君人者当任大臣，无使小臣得以间，愿出其名<br /><br />&nbsp;&nbsp;&nbsp;&nbsp;显责之。”李吉甫尝盛赞天子威德，帝欣然，绛独曰：“陛下自视今日何如汉文<br /><br />&nbsp;&nbsp;&nbsp;&nbsp;帝时？”帝曰：“朕安敢望文帝？”对曰：“是时贾谊以为措火积薪下，火未及<br /><br />&nbsp;&nbsp;&nbsp;&nbsp;然，因以为安，其忧如此。今法令所不及者五十余州，西戎内讧，近以泾、陇为<br /><br />&nbsp;&nbsp;&nbsp;&nbsp;鄙，去京师远不千里，烽燧相接也；加比水旱无年，仓廪空虚。诚陛下焦心销志<br /><br />&nbsp;&nbsp;&nbsp;&nbsp;求济时之略，渠便高枕而卧哉！”帝入谓左右曰：“绛言骨鲠，真宰相也。”遣<br /><br />&nbsp;&nbsp;&nbsp;&nbsp;使者赐酴酒。<br /><br />&nbsp;&nbsp;&nbsp;&nbsp;魏博田季安死，子怀谏弱，军中请袭节度，吉甫议讨之，绛曰：“不然，两<br /><br />&nbsp;&nbsp;&nbsp;&nbsp;河所惧者，部将以兵图己也，故委诸将总兵，皆使力敌任均，以相维制，不得为<br /><br />&nbsp;&nbsp;&nbsp;&nbsp;变。若主帅强，则足以制其命。今怀谏乳方臭，不能事，必假权于人，权重则怨<br /><br />&nbsp;&nbsp;&nbsp;&nbsp;生，向之权力均者，将起事生患矣。众所归必在宽厚简易、军中素所爱者，彼得<br /><br />&nbsp;&nbsp;&nbsp;&nbsp;立，不倚朝廷亦不能安。惟陛下蓄威以俟之。”俄而田兴果立，以魏博听命，帝<br /><br />&nbsp;&nbsp;&nbsp;&nbsp;大悦。吉甫复请命中人宣尉，因刺其变，徐议所宜。绛独谓：“不如推诚抚纳，<br /><br />&nbsp;&nbsp;&nbsp;&nbsp;即假旄节。它日使者持三军表来，请与兴，则制在彼，不在此，可奏与特授，安<br /><br />&nbsp;&nbsp;&nbsp;&nbsp;得同哉？”然帝重违吉甫，故诏张忠顺持节往，而授兴留后。绛固请曰：“如兴<br /><br />&nbsp;&nbsp;&nbsp;&nbsp;万有一不受命，即姑息，复如向时矣。”由是即拜兴节度使。绛复曰：“王化不<br /><br />&nbsp;&nbsp;&nbsp;&nbsp;及魏博久矣，一日挈六州来归，不大犒赏，人心不激。请斥禁钱百五十万缗赐其<br /><br />&nbsp;&nbsp;&nbsp;&nbsp;军。”有言太过者，绛曰：“假令举十五万众，期岁而得六州，计所转给三倍于<br /><br />&nbsp;&nbsp;&nbsp;&nbsp;费。今兴天挺忠义，首变污俗，破两河之胆，可啬小费隳机事哉？”从之。<br /><br />&nbsp;&nbsp;&nbsp;&nbsp;帝患朋党，以问绛。答曰：“自古人君最恶者朋党，小人揣知，故常借口以<br /><br />&nbsp;&nbsp;&nbsp;&nbsp;激怒上心。朋党者，寻之则无迹，言之则可疑。小人常以利动，不顾忠义；君子<br /><br />&nbsp;&nbsp;&nbsp;&nbsp;者，遇主知则进，疑则退，安其位不为它计，故常为奸人所乘。夫圣人同迹，贤<br /><br />&nbsp;&nbsp;&nbsp;&nbsp;者求类，是同道也，非党也。陛下奉遵尧、舜、禹、汤之德，岂谓上与数千年君<br /><br />&nbsp;&nbsp;&nbsp;&nbsp;为党耶？道德同耳。汉时名节骨鲠士，同心爱国，而宦官小人疾之，起党锢之狱，<br /><br />&nbsp;&nbsp;&nbsp;&nbsp;讫亡天下。趋利之人，常为朋比，同其私也；守正之人，常遭构毁，违其私也。<br /><br />&nbsp;&nbsp;&nbsp;&nbsp;小人多，谮言常胜；正人少，直道常不胜。可不戒哉！”绛居中介特，尤为左右<br /><br />&nbsp;&nbsp;&nbsp;&nbsp;所不悦，遂因以自明。<br /><br />&nbsp;&nbsp;&nbsp;&nbsp;王播为盐铁使，而事月进。绛曰：“比禁天下正赋外不得有它献，而播妄名<br /><br />&nbsp;&nbsp;&nbsp;&nbsp;羡余，不出禄禀家赀，愿悉付有司。”帝曰：“善。”讫绛在位，献不入禁中。<br /><br />&nbsp;&nbsp;&nbsp;&nbsp;吐蕃犯泾州，掠人畜，绛因言：“滨塞虚籍多，实兵少。今京西、北神策镇军，<br /><br />&nbsp;&nbsp;&nbsp;&nbsp;本防盛秋，坐仰衣食，不使战。事至之日，乃先禀中尉。夫兵不内御，要须应变，<br /><br />&nbsp;&nbsp;&nbsp;&nbsp;失毫厘，差千里。请分隶本道，则号令齐一，前战不还踵矣。”然士卒乐两军姑<br /><br />&nbsp;&nbsp;&nbsp;&nbsp;息，宦者以为言，议遂寝。尝盛夏对延英，帝汗浃衣，绛欲趋出，帝曰：“朕宫<br /><br />&nbsp;&nbsp;&nbsp;&nbsp;中所对，惟宦官、女子，欲与卿讲天下事，乃其乐也。”<br /><br />&nbsp;&nbsp;&nbsp;&nbsp;绛或无所论诤，帝辄诘所以然。又言：“公等得无有姻故冗食者，当为惜官。”<br /><br />&nbsp;&nbsp;&nbsp;&nbsp;吉甫、权德舆皆称无有。绛曰：“崔v甫为宰相，不半岁除吏八百人。德宗曰：<br /><br />&nbsp;&nbsp;&nbsp;&nbsp;‘多公姻故，何耶？’v甫曰：‘所问当与不当耳，非臣亲旧，孰知其才？其不<br /><br />&nbsp;&nbsp;&nbsp;&nbsp;知者，安敢与官？’时以为名言。武后命官猥多，而开元中有名者皆出其选。古<br /><br />&nbsp;&nbsp;&nbsp;&nbsp;人言拔十得五，犹得其半。若情故自嫌，非圣主责成意。”帝曰：“诚然，在至<br /><br />&nbsp;&nbsp;&nbsp;&nbsp;当而已。”帝又问：“玄宗开元时致治，天宝则乱，何一君而相反耶？”绛曰：<br /><br />&nbsp;&nbsp;&nbsp;&nbsp;“治生于忧危，乱生于放肆。玄宗尝历试官守，知人之艰难，临御初，任用姚崇、<br /><br />&nbsp;&nbsp;&nbsp;&nbsp;宋Z，励精听纳，故左右前后皆正人也。洎林甫、国忠得君，专引倾邪之人，分<br /><br />&nbsp;&nbsp;&nbsp;&nbsp;总要剧。于是上不闻直言，嗜欲日滋，内则盗臣劝以兴利，外则武夫诱以开边，<br /><br />&nbsp;&nbsp;&nbsp;&nbsp;天下骚动，故禄山乘隙而奋。此皆小人启导，从逸而骄。系时主所行，无常治，<br /><br />&nbsp;&nbsp;&nbsp;&nbsp;亦无常乱。”帝曰：“凡人举事，病不通于理，追咎其失，古人处此有道耶？”<br /><br />&nbsp;&nbsp;&nbsp;&nbsp;绛曰：“事或过差，圣哲所不免。天子有谏臣，所以救过。上下同体，犹手足之<br /><br />&nbsp;&nbsp;&nbsp;&nbsp;于心膂，交相为用。但矜能护失，常情所蔽，圣人改过不吝，愿陛下以此处之。”<br /><br />&nbsp;&nbsp;&nbsp;&nbsp;教坊使称密诏阅良家子及别宅妇人内禁中，京师嚣然。绛将入言于帝，吉甫<br /><br />&nbsp;&nbsp;&nbsp;&nbsp;曰：“此谏官所论列。”绛曰：“公尝病谏官论事，此难言者，欲移之耶？”吉<br /><br />&nbsp;&nbsp;&nbsp;&nbsp;甫乃欲讽诏使止之，绛以吉甫畏不敢谏，遂独上疏。帝曰：“朕以丹王等无侍者，<br /><br />&nbsp;&nbsp;&nbsp;&nbsp;比命访闾里，以赀致之，彼不谕朕意，故至哗扰。”乃悉归所取。<br /><br />&nbsp;&nbsp;&nbsp;&nbsp;以足疾求免，罢为礼部尚书。帝乃召承璀于淮南。绛虽去位，犹怀不能已，<br /><br />&nbsp;&nbsp;&nbsp;&nbsp;因上言：“北虏方强，其忧有五。彼蔑信重利，岁入马求直，今则置不取，当贮<br /><br />&nbsp;&nbsp;&nbsp;&nbsp;他谋，一也。屯士不足，斥候不明，城无完堞，非可应卒，二也。今之营筑，不<br /><br />&nbsp;&nbsp;&nbsp;&nbsp;询众谋，远规塞外，城非要地，虏一入寇，应援艰阻，三也。比年通好，往来窥<br /><br />&nbsp;&nbsp;&nbsp;&nbsp;觇，河山兵甲，悉知之矣，若寇掠驱胁，援兵非十日不至，既至虏去，兵罢复来，<br /><br />&nbsp;&nbsp;&nbsp;&nbsp;四也。北狄、西戎久为仇敌，今回鹘思叛，脱相连约，数道并进，何以遏之？五<br /><br />&nbsp;&nbsp;&nbsp;&nbsp;也。”<br /><br />&nbsp;&nbsp;&nbsp;&nbsp;十年，出为华州刺史。承璀田多在部中，主奴扰民，绛捕系之。会遣五坊使，<br /><br />&nbsp;&nbsp;&nbsp;&nbsp;帝戒曰：“至华宜自戢；绛，大臣，有奏即行法矣。”州有捕鹞户，岁责贡限，<br /><br />&nbsp;&nbsp;&nbsp;&nbsp;绛以为言，并劝止畋猎，有诏泽潞、太原、天威府并罢之。入为兵部尚书，母丧<br /><br />&nbsp;&nbsp;&nbsp;&nbsp;免。还授河中观察使。河中故节制，而皇甫D恶绛，故薄其恩，议者不直。D得<br /><br />&nbsp;&nbsp;&nbsp;&nbsp;罪，复以兵部召。迁御史大夫。穆宗数游畋，绛率其属叩延英切谏，不纳。以疾<br /><br />&nbsp;&nbsp;&nbsp;&nbsp;辞，还兵部尚书，历东都留守，徙东川节度使，复为留守。宝历初，拜尚书左仆<br /><br />&nbsp;&nbsp;&nbsp;&nbsp;射。绛伟仪质，以直道进退，望冠一时，贤不肖太分，屡为谗邪所中。御史中丞<br /><br />&nbsp;&nbsp;&nbsp;&nbsp;王[遇绛于道，不之避。绛引故事论列，宰相李逢吉右[，下迁绛太子少师，分<br /><br />&nbsp;&nbsp;&nbsp;&nbsp;司东都。<br /><br />&nbsp;&nbsp;&nbsp;&nbsp;文宗立，召为太常卿，以检校司空为山南西道节度使，累封赵郡公。四年，<br /><br />&nbsp;&nbsp;&nbsp;&nbsp;南蛮寇蜀道，诏绛募兵千人往赴，不半道，蛮已去，兵还。监军使杨叔元者，素<br /><br />&nbsp;&nbsp;&nbsp;&nbsp;疾绛，遣人迎说军曰：“将收募直而还为民。”士皆怒，乃噪而入，劫库兵。绛<br /><br />&nbsp;&nbsp;&nbsp;&nbsp;方宴，不设备，遂握节登陴。或言缒城可以免，绛不从。牙将王景延力战殁，绛<br /><br />&nbsp;&nbsp;&nbsp;&nbsp;遂遇害，年六十七。幕府赵存约、薛齐皆死。事闻，谏官崔戎等列绛冤，册赠司<br /><br />&nbsp;&nbsp;&nbsp;&nbsp;徒，谥曰贞，赙礼甚厚。景延亦赠官，禄一子。大中初，诏史官差第元和将相，<br /><br />&nbsp;&nbsp;&nbsp;&nbsp;图形凌烟阁，绛在焉，独留中。绛所论事万余言，其甥夏侯孜以授蒋偕，次为七<br /><br />&nbsp;&nbsp;&nbsp;&nbsp;篇。<br /><br />&nbsp;&nbsp;&nbsp;&nbsp;子璋，字重礼。大中初擢进士第，辟卢钧太原幕府。迁监察御史，奏太庙<br /><br />&nbsp;&nbsp;&nbsp;&nbsp;享复用宰相摄事。进起居郎。旧制，设次郊丘，太仆盘车载乐，召群臣临观，璋<br /><br />&nbsp;&nbsp;&nbsp;&nbsp;奏罢之。咸通中，累官尚书右丞、湖南宣歙观察使。<br /><br />&nbsp;&nbsp;&nbsp;&nbsp;宋申锡，字庆臣，史失其何所人。少而孤，擢进士第，累辟节度府，后频迁<br /><br />&nbsp;&nbsp;&nbsp;&nbsp;起居舍人，以礼部员外郎为翰林学士。敬宗时，拜侍讲学士。长庆、宝历间，风<br /><br />&nbsp;&nbsp;&nbsp;&nbsp;俗嚣薄，驱煽朋党，申锡素孤直少与，及进用，议者谓可以激浮竞。<br /><br />&nbsp;&nbsp;&nbsp;&nbsp;文宗即位，再转中书舍人，复为翰林学士。帝恶宦官权宠震主，再致宫禁之<br /><br />&nbsp;&nbsp;&nbsp;&nbsp;变，而王守澄典禁兵，偃蹇放肆，欲除本根，思可与决大议者。察申锡忠厚，<br /><br />&nbsp;&nbsp;&nbsp;&nbsp;因召对，俾与朝臣谋去守澄等，且倚以执政，申锡顿首谢。未几拜尚书右丞，逾<br /><br />&nbsp;&nbsp;&nbsp;&nbsp;月进同中书门下平章事。乃除王[京兆尹，密谕帝旨。[漏言，而守澄党郑注得<br /><br />&nbsp;&nbsp;&nbsp;&nbsp;其谋。太和五年，遣军候豆卢著诬告申锡与漳王谋反，守澄持奏浴堂，将遣骑二<br /><br />&nbsp;&nbsp;&nbsp;&nbsp;百屠申锡家，宦官马存亮争曰：“谋反者独申锡耳，当召南司会议，不然，京师<br /><br />&nbsp;&nbsp;&nbsp;&nbsp;足乱矣。”守澄不能对。时二月晦，群司皆休，中人驰召宰相，马奔乏死于道，<br /><br />&nbsp;&nbsp;&nbsp;&nbsp;易所乘以复命。申锡与牛僧孺、路隋、李宗闵至中书，中人唱曰：“所召无宋申<br /><br />&nbsp;&nbsp;&nbsp;&nbsp;锡。”申锡始知得罪，望延英门，以笏叩额还第。僧孺等见上出著告牒，皆骇愕<br /><br />&nbsp;&nbsp;&nbsp;&nbsp;不知所对。守澄捕申锡亲吏张全真、家人买子缘信及十六宅典史，胁成其罪。帝<br /><br />&nbsp;&nbsp;&nbsp;&nbsp;乃罢申锡为太子右庶子，召三省官、御史中丞、大理卿、京兆尹会中书集贤院杂<br /><br />&nbsp;&nbsp;&nbsp;&nbsp;验申锡反状。京师哗言相惊，久乃定。<br /><br />&nbsp;&nbsp;&nbsp;&nbsp;翌日，延英召宰相群官悉入，初议抵申锡死，仆射窦易直率然对曰：“人臣<br /><br />&nbsp;&nbsp;&nbsp;&nbsp;无将，将而必诛。”闻者不然。于是左散骑常侍崔玄亮、给事中李固言、谏议大<br /><br />&nbsp;&nbsp;&nbsp;&nbsp;夫王质、补阙卢钧、舒元褒、罗泰、蒋系、裴休、窦宗直、韦温，拾遗李群、韦<br /><br />&nbsp;&nbsp;&nbsp;&nbsp;端符、丁居晦、袁都等伏殿陛，请以狱付外。帝震怒，叱曰：“吾与公卿议矣，<br /><br />&nbsp;&nbsp;&nbsp;&nbsp;卿属第出！”玄亮、固言执据愈切，涕泣恳到，繇是议贷申锡于岭表。京兆尹崔<br /><br />&nbsp;&nbsp;&nbsp;&nbsp;g、大理卿王正雅苦请出著与申锡劾正情状，帝悟，乃贬申锡开州司马，从而流<br /><br />&nbsp;&nbsp;&nbsp;&nbsp;死者数十百人，天下以为冤。擢豆卢著兼殿中侍御史。<br /><br />&nbsp;&nbsp;&nbsp;&nbsp;初，申锡既归，易素服俟命外舍，其妻责谓曰；“公何负天子，乃反乎？”<br /><br />&nbsp;&nbsp;&nbsp;&nbsp;申锡曰：“吾起孤生，位宰相，蒙国厚恩，不能I奸乱，反为所陷，我岂反者乎？”<br /><br />&nbsp;&nbsp;&nbsp;&nbsp;初，申锡以清节进，疾要位者纳赇饷，败风俗，故自为近臣，凡四方贿谢一不<br /><br />&nbsp;&nbsp;&nbsp;&nbsp;受。既被罪，有司验劾，悉得所还问遗书，朝野为咨闵。然在宰府无它谋略。七<br /><br />&nbsp;&nbsp;&nbsp;&nbsp;年，感愤卒，有诏归葬。<br /><br />&nbsp;&nbsp;&nbsp;&nbsp;开成元年，李石因延英召对，从容言曰：“陛下之政，皆承天心，惟申锡之<br /><br />&nbsp;&nbsp;&nbsp;&nbsp;枉，久未原雪。”帝惭曰：“我当时亦悟其失，而诈忠者迫我以社稷计故耳。使<br /><br />&nbsp;&nbsp;&nbsp;&nbsp;逢汉昭、宣时，当不坐此。”因追复右丞、同中书门下平章事，赠兵部尚书，录<br /><br />&nbsp;&nbsp;&nbsp;&nbsp;其子慎微为城固尉。会昌二年，赐谥曰贞。<br /><br />&nbsp;&nbsp;&nbsp;&nbsp;赞曰：镒、元衡暴忠王室，绛巨德大臣，皆为贼奸所乘，不殁元身，盖福善<br /><br />&nbsp;&nbsp;&nbsp;&nbsp;祸淫之训有时而挠。虽然，贤者于忠谊，宁以一不幸，遽使慊然于其心哉！要躬<br /><br />&nbsp;&nbsp;&nbsp;&nbsp;可殒，而名与岱、崧等矣。公辅隙开，而犹纳说焉。申锡谋小任大，颠沛从之，<br /><br />&nbsp;&nbsp;&nbsp;&nbsp;惜乎！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939420);">加入书签</a><a
                        href="939381.html">上一页</a>&larr;<a href="index.html">返回列表</a>&rarr;<a
                            href="939462.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939381.html"; var next_page = "939462.html"; var index_page = "index.html"; var sortid = "9"; var article_id = "14231"; var chapter_id = "939420"; var articlename = "新唐书"; var chaptername = " 卷一百五十二 列传第七十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>