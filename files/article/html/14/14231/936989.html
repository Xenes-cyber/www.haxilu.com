<!DOCTYPE html>
<html>
<head>
<meta charset="gbk" />
<title>新唐书- 卷一百二 列传第二十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百二 列传第二十七全文， 卷一百二 列传第二十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百二 列传第二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/936989.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/936989.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二 列传第二十七</h1>
            <div class="link xb">
                <a href="936943.html">上一页</a>&larr;<a href="index.html">返回列表</a>&rarr;<a
                    href="937034.html">下一页</a></div>			
            <div id="BookText">&nbsp;&nbsp;&nbsp;&nbsp;◎岑虞李褚姚令狐<br /><br />&nbsp;&nbsp;&nbsp;&nbsp;岑文本，字景仁，邓州棘阳人。祖善方，后梁吏部尚书，更家江陵。父之象，<br /><br />&nbsp;&nbsp;&nbsp;&nbsp;仕隋为邯郸令，坐为人讼，不得申。文本年十四，诣司隶理冤，辨对哀畅无所诎。<br /><br />&nbsp;&nbsp;&nbsp;&nbsp;众属目，命作《莲华赋》，文成，合台嗟赏，遂得直。<br /><br />&nbsp;&nbsp;&nbsp;&nbsp;性沈敏，有姿仪，善文辞，多所贯综。郡举秀才，不应。萧铣c号，召为中<br /><br />&nbsp;&nbsp;&nbsp;&nbsp;书侍郎，主文记。河间王孝恭平荆州，其下欲掠夺，文本说孝恭曰：“自隋无道，<br /><br />&nbsp;&nbsp;&nbsp;&nbsp;四海救死，延颈以望真主。萧氏君臣决策归命者，意欲去危就安。大王诚纵兵剽<br /><br />&nbsp;&nbsp;&nbsp;&nbsp;系，恐江、岭以南，向化心沮，狼顾惊。不如厚抚荆州，劝未附，陈天子厚惠，<br /><br />&nbsp;&nbsp;&nbsp;&nbsp;谁非王人？”孝恭善之，遽下令止侵略，署文本别驾。从击辅公u，典檄符。<br /><br />&nbsp;&nbsp;&nbsp;&nbsp;进署行台考功郎中。<br /><br />&nbsp;&nbsp;&nbsp;&nbsp;贞观元年，除秘书郎，兼直中书省。太宗既藉田，又元日朝群臣，文本奏《<br /><br />&nbsp;&nbsp;&nbsp;&nbsp;藉田》、《三元颂》二篇，文致华赡。李靖复荐于帝，擢中书舍人。时颜师古为<br /><br />&nbsp;&nbsp;&nbsp;&nbsp;侍郎，自武德以来，诏诰或大事皆所草定。及得文本，号善职，而敏速过之。或<br /><br />&nbsp;&nbsp;&nbsp;&nbsp;策令丛遽，敕吏六七人笔待，分口占授，成无遗意。师古以谴罢，温彦博为请<br /><br />&nbsp;&nbsp;&nbsp;&nbsp;帝曰：“师古练时事，长于文诰，人少逮者，幸得复用。”帝曰：“朕自举一人，<br /><br />&nbsp;&nbsp;&nbsp;&nbsp;公毋忧。”乃授文本侍郎，专典机要。封江陵县子。是时，魏王泰有宠，侈第舍，<br /><br />&nbsp;&nbsp;&nbsp;&nbsp;冠诸王。文本上疏，劝崇节俭，陈嫡庶分，宜有抑损。帝善之，赐帛三百段。<br /><br />&nbsp;&nbsp;&nbsp;&nbsp;逾年为令，从伐辽东，事一委倚，至粮漕最目、甲兵凡要、料配差序，筹不<br /><br />&nbsp;&nbsp;&nbsp;&nbsp;废手，由是神用顿耗，容止不常。帝忧曰：“文本今与我同行，恐不与同返矣！”<br /><br />&nbsp;&nbsp;&nbsp;&nbsp;至幽州暴病，帝临视流涕。卒，年五十一。是夕，帝闻夜严，曰：“文本死，所<br /><br />&nbsp;&nbsp;&nbsp;&nbsp;不忍闻。”命罢之。赠侍中、广州都督，谥曰宪，陪葬昭陵。<br /><br />&nbsp;&nbsp;&nbsp;&nbsp;始，文本贵，常自以兴孤生，居处卑，室无茵褥帏。事母以孝显，抚弟侄<br /><br />&nbsp;&nbsp;&nbsp;&nbsp;笃恩义。生平故人，虽羁贱必钧礼。帝每称其忠谨：“吾亲之信之”。晋王为皇<br /><br />&nbsp;&nbsp;&nbsp;&nbsp;太子，大臣多兼宫官，帝欲文本兼摄，辞曰：“臣守一职，犹惧其盈，不愿希恩<br /><br />&nbsp;&nbsp;&nbsp;&nbsp;东宫，请一心以事陛下。”帝乃止，但诏五日一参东宫。每进见，太子答拜。始<br /><br />&nbsp;&nbsp;&nbsp;&nbsp;为中书令，有忧色，母问之，答曰：“非勋非旧，责重位高，所以忧也。”有来<br /><br />&nbsp;&nbsp;&nbsp;&nbsp;庆者，辄曰：“今日受吊不受贺。”或劝其营产业，文本叹曰：“吾汉南一布衣，<br /><br />&nbsp;&nbsp;&nbsp;&nbsp;徒步入关，所望不过秘书郎、县令耳。今无汗马劳，以文墨位宰相，奉稍已重，<br /><br />&nbsp;&nbsp;&nbsp;&nbsp;尚何殖产业邪？”故口未尝言家事。既任职久，赉锡丰饶，皆令弟文昭主之。文<br /><br />&nbsp;&nbsp;&nbsp;&nbsp;昭任校书郎，多交轻薄，帝不悦，谓文本曰：“卿弟多过，朕将出之。”文本曰：<br /><br />&nbsp;&nbsp;&nbsp;&nbsp;“臣少孤，母所钟念者弟也，不欲离左右。今若外出，母必忧，无此弟，是无老<br /><br />&nbsp;&nbsp;&nbsp;&nbsp;母也！”泣下呜咽。帝愍其意，召文昭让敕，卒无过。孙羲。从子长倩。羲，字<br /><br />&nbsp;&nbsp;&nbsp;&nbsp;伯华，第进士，累迁太常博士。坐伯父长倩贬郴州司法参军。迁金坛令。时弟仲<br /><br />&nbsp;&nbsp;&nbsp;&nbsp;翔为长洲令，仲休为溧水令，皆有治绩。宰相宗楚客语本道巡察御史：“毋遗江<br /><br />&nbsp;&nbsp;&nbsp;&nbsp;东三岑。”乃荐羲为汜水令。武后令宰相举为员外郎者，韦嗣立荐羲，且言惟长<br /><br />&nbsp;&nbsp;&nbsp;&nbsp;倩为累，久不进。后曰：“羲诚材，何诿之拘？”即拜天官员外郎。于是，坐亲<br /><br />&nbsp;&nbsp;&nbsp;&nbsp;废者皆得援而进矣。俄为中书舍人。中宗时，武三思用事，敬晖欲上表削诸武封<br /><br />&nbsp;&nbsp;&nbsp;&nbsp;王者，众畏三思，不敢为草，独羲为之，词谊劲切，由是下迁秘书少监。进吏部<br /><br />&nbsp;&nbsp;&nbsp;&nbsp;侍郎。时崔、郑旨按罄砩偾淅钤恭分掌选，皆以贿闻，独羲劲廉，为时议嘉<br /><br />&nbsp;&nbsp;&nbsp;&nbsp;仰。帝崩，诏擢右散骑常侍、同中书门下三吕。睿宗立，罢为陕州刺史，再迁户<br /><br />&nbsp;&nbsp;&nbsp;&nbsp;部尚书。景云初，复召同三品，进侍中，封南阳郡公。初，节愍太子之难，冉祖<br /><br />&nbsp;&nbsp;&nbsp;&nbsp;雍诬帝及太平公主连谋，赖羲与萧至忠保护得免，羲监《中宗实录》，自著其<br /><br />&nbsp;&nbsp;&nbsp;&nbsp;事。帝见之，赏叹，赐物三百段、良马一匹，下诏褒美。<br /><br />&nbsp;&nbsp;&nbsp;&nbsp;时羲兄献为国子司业，仲翔陕州刺史，仲休商州刺史，兄弟子侄在清要者数<br /><br />&nbsp;&nbsp;&nbsp;&nbsp;十人。羲叹曰：“物极则反，可以惧矣！”然不能抑退。坐豫太平公主谋诛，籍<br /><br />&nbsp;&nbsp;&nbsp;&nbsp;其家。<br /><br />&nbsp;&nbsp;&nbsp;&nbsp;长倩，少孤，为文本鞠爱。永淳中，累官至兵部侍郎、同中书门下平章事。<br /><br />&nbsp;&nbsp;&nbsp;&nbsp;垂拱初，自夏官尚书迁内史，知夏官事。俄拜文昌右相，封邓国公。武后擅位，<br /><br />&nbsp;&nbsp;&nbsp;&nbsp;喜符瑞事，群臣争言之。长倩惧，间亦开陈，请改皇嗣为武氏，且为周家储贰。<br /><br />&nbsp;&nbsp;&nbsp;&nbsp;后顺许，赐实封户五百，加特进、辅国大将军。凤阁舍人张嘉福、洛州民王庆之<br /><br />&nbsp;&nbsp;&nbsp;&nbsp;建请以武承嗣为皇太子，长倩谓皇嗣在东宫，不宜更立，与格辅元不署，奏请切<br /><br />&nbsp;&nbsp;&nbsp;&nbsp;责嘉福等。和州浮屠上《大云经》，著革命事，后喜，始诏天下立大云寺。长倩<br /><br />&nbsp;&nbsp;&nbsp;&nbsp;争不可，繇是与诸武忤，罢为武威道行军大总管，征吐蕃。未至，召还，下狱。<br /><br />&nbsp;&nbsp;&nbsp;&nbsp;来俊臣胁诬长倩与辅元、欧阳通数十族谋反，斩于市，五子同赐死，发暴先墓。<br /><br />&nbsp;&nbsp;&nbsp;&nbsp;睿宗立，追复官爵，备礼改葬。<br /><br />&nbsp;&nbsp;&nbsp;&nbsp;辅元者，汴州俊仪人。父处仁，仕隋为剡丞，与同郡王孝逸、繁师玄、靖君<br /><br />&nbsp;&nbsp;&nbsp;&nbsp;亮、郑祖咸、郑师善、李行简、卢协皆有名，号“陈留八俊”。辅元擢明经，累<br /><br />&nbsp;&nbsp;&nbsp;&nbsp;迁殿中侍御史，历御史中丞、同凤阁鸾台平章事。既持承嗣不可，遂及诛。子遵，<br /><br />&nbsp;&nbsp;&nbsp;&nbsp;亦举明经第，为太常寺太祝，亡命匿中牟十余年。神龙初，诉父冤，擢累赞善大<br /><br />&nbsp;&nbsp;&nbsp;&nbsp;夫。<br /><br />&nbsp;&nbsp;&nbsp;&nbsp;辅无兄希元，洛州司法参军，同章怀太子注范晔《后汉书》者。<br /><br />&nbsp;&nbsp;&nbsp;&nbsp;虞世南，越州余姚人。出继叔陈中书侍郎寄之后，故字伯施。性沉静寡欲，<br /><br />&nbsp;&nbsp;&nbsp;&nbsp;与兄世基同受学于吴顾野王余十年，精思不懈，至累旬不盥栉。文章婉缛，慕仆<br /><br />&nbsp;&nbsp;&nbsp;&nbsp;射徐陵，陵自以类己，由是有名。陈天嘉中，父荔卒，世南毁不胜丧。文帝高荔<br /><br />&nbsp;&nbsp;&nbsp;&nbsp;行，知二子皆博学，遣使至其家护视，召为建安王法曹参军。时寄陷于陈宝应，<br /><br />&nbsp;&nbsp;&nbsp;&nbsp;世南虽服除，仍衣布饭蔬；寄还，乃释布啖肉。至德初，除西阳王友。陈灭，与<br /><br />&nbsp;&nbsp;&nbsp;&nbsp;世基入隋。世基辞章清劲过世南，而赡博不及也，俱名重当时，故议者方晋二陆。<br /><br />&nbsp;&nbsp;&nbsp;&nbsp;炀帝为晋王，与秦王俊交辟之。大业中，累至秘书郎。炀帝虽爱其才，然疾峭正，<br /><br />&nbsp;&nbsp;&nbsp;&nbsp;弗甚用，为七品十年不徙。世基佞敏得君，日贵盛，妻妾被服拟王者，而世南躬<br /><br />&nbsp;&nbsp;&nbsp;&nbsp;贫约，一不改。宇文化及已弑帝，间杀世基，而世南抱持号诉请代，不能得，自<br /><br />&nbsp;&nbsp;&nbsp;&nbsp;是哀毁骨立。从至聊城，为窦建德所获，署黄门侍郎。秦王灭建德，引为府参军，<br /><br />&nbsp;&nbsp;&nbsp;&nbsp;转记室，迁太子中舍人。王践祚，拜员外散骑侍郎、弘文馆学士。时世南已衰老，<br /><br />&nbsp;&nbsp;&nbsp;&nbsp;屡乞骸骨，不听，迁太子右庶子，固辞改秘书监，封永兴县子。世南貌儒谨，外<br /><br />&nbsp;&nbsp;&nbsp;&nbsp;若不胜衣，而中抗烈，论议持正。太宗尝曰：“朕与世南商略古今，有一言失，<br /><br />&nbsp;&nbsp;&nbsp;&nbsp;未尝不怅恨，其恳诚乃如此！”<br /><br />&nbsp;&nbsp;&nbsp;&nbsp;贞观八年，进封县公。会陇右山崩，大蛇屡见，山东及江、淮大水，帝忧之，<br /><br />&nbsp;&nbsp;&nbsp;&nbsp;以问世南，对曰：“春秋时，梁山崩，晋侯召伯宗问焉。伯宗曰：‘国主山川，<br /><br />&nbsp;&nbsp;&nbsp;&nbsp;故山崩川竭，君为之不举，降服，乘缦，彻乐，出次，祝币以礼焉。’梁山，晋<br /><br />&nbsp;&nbsp;&nbsp;&nbsp;所主也，晋侯从之，故得无害。汉文帝元年，齐、楚地二十九山同日崩，水大出，<br /><br />&nbsp;&nbsp;&nbsp;&nbsp;诏郡国无来贡，施惠天下，远近洽穆，亦不为灾。后汉灵帝时，青蛇见御坐。晋<br /><br />&nbsp;&nbsp;&nbsp;&nbsp;惠帝时，大蛇长三百步，见齐地，经市入庙。蛇宜在草野，而入市，此所以为怪<br /><br />&nbsp;&nbsp;&nbsp;&nbsp;耳。今蛇见山泽，适其所居。又山东淫雨，江、淮大水，恐有冤狱枉系，宜省录<br /><br />&nbsp;&nbsp;&nbsp;&nbsp;累囚，庶几或当天意。”帝然之，于是遣使赈饥民，申挺狱讼，多所原赦。后星<br /><br />&nbsp;&nbsp;&nbsp;&nbsp;孛虚、危，历氐，余百日，帝访群臣。世南曰：“昔齐景公时，彗见，公问晏婴，<br /><br />&nbsp;&nbsp;&nbsp;&nbsp;婴曰：‘公穿池沼畏不深，起台榭畏不高，行刑罚畏不重，是以天见彗为戒耳。’<br /><br />&nbsp;&nbsp;&nbsp;&nbsp;景公惧而修德，后十六日而灭。臣愿陛下勿以功高而自矜，勿以太平久而自骄，<br /><br />&nbsp;&nbsp;&nbsp;&nbsp;慎终于初，彗虽见，犹未足忧。”帝曰：“诚然，吾良无景公之过，但年十八举<br /><br />&nbsp;&nbsp;&nbsp;&nbsp;义兵，二十四平天下，未三十即大位，自谓三王以来，拨乱之主莫吾若，故负而<br /><br />&nbsp;&nbsp;&nbsp;&nbsp;矜之，轻天下士。上天见变，其为是乎？秦始皇划除六国，隋炀帝有四海之富，<br /><br />&nbsp;&nbsp;&nbsp;&nbsp;卒以骄败，吾何得不戒邪？”<br /><br />&nbsp;&nbsp;&nbsp;&nbsp;高祖崩，诏山陵一准汉长陵故事，厚送终礼，于是程役峻暴，人力告弊。世<br /><br />&nbsp;&nbsp;&nbsp;&nbsp;南谏曰：<br /><br />&nbsp;&nbsp;&nbsp;&nbsp;古帝王所以薄葬者，非不欲崇大光显以荣其亲，然高坟厚陇，宝具珍物，适<br /><br />&nbsp;&nbsp;&nbsp;&nbsp;所以累之也。圣人深思远虑，安于菲薄，为长久计。昔汉成帝造延、昌二陵，刘<br /><br />&nbsp;&nbsp;&nbsp;&nbsp;向上书曰：“孝文居霸陵，凄怆悲怀，顾谓群臣曰：‘嗟乎！以北山石为椁，用<br /><br />&nbsp;&nbsp;&nbsp;&nbsp;絮俪缕崞浼洌岂可动哉？’张释之曰：‘使其中有可欲，虽锢南山犹有隙；<br /><br />&nbsp;&nbsp;&nbsp;&nbsp;使无可欲，虽无石椁，又何戚焉？’夫死者无终极，而国家有废兴。孝文寤焉，<br /><br />&nbsp;&nbsp;&nbsp;&nbsp;遂以薄葬。”<br /><br />&nbsp;&nbsp;&nbsp;&nbsp;又汉法，人君在位，三分天下贡赋之一以入山陵。武帝历年长久，比葬，方<br /><br />&nbsp;&nbsp;&nbsp;&nbsp;中不复容物。霍光暗于大体，奢侈过度，其后赤眉入长安，破茂陵取物，犹不能<br /><br />&nbsp;&nbsp;&nbsp;&nbsp;尽。无故聚敛，为盗之用，甚无谓也。<br /><br />&nbsp;&nbsp;&nbsp;&nbsp;魏文帝为寿陵，作终制曰：“尧葬寿陵，因山为体，无封树、寝殿、园邑，<br /><br />&nbsp;&nbsp;&nbsp;&nbsp;棺椁足以藏骨，衣衾足以朽肉。吾营此不食之地，欲使易代之后不知其处。无<br /><br />&nbsp;&nbsp;&nbsp;&nbsp;藏金银铜铁，一以瓦器。丧乱以来，汉氏诸陵无不发者，至乃烧取玉匣金缕，骸<br /><br />&nbsp;&nbsp;&nbsp;&nbsp;骨并尽，乃不重痛哉！若违诏妄有变改，吾为戮尸地下，死而重死，不忠不孝，<br /><br />&nbsp;&nbsp;&nbsp;&nbsp;使魂而有知，将不福汝。以为永制，藏之宗庙。”魏文此制，可谓达于事矣。<br /><br />&nbsp;&nbsp;&nbsp;&nbsp;陛下之德，尧、舜所不逮，而俯与秦、汉君同为奢泰，此臣所以尤戚也。今<br /><br />&nbsp;&nbsp;&nbsp;&nbsp;为丘陇如此，其中虽不藏珍宝，后世岂及信乎？臣愚以为霸陵因山不起坟，自然<br /><br />&nbsp;&nbsp;&nbsp;&nbsp;高显。今所卜地势即平，宜依周制为三仞之坟，明器一不得用金银铜铁，事讫刻<br /><br />&nbsp;&nbsp;&nbsp;&nbsp;石陵左，以明示大小高下之式，一藏宗庙，为子孙万世法，岂不美乎！<br /><br />&nbsp;&nbsp;&nbsp;&nbsp;书奏，未报。又上疏曰：“汉家即位之初，便营陵墓，近者十余岁，远者五<br /><br />&nbsp;&nbsp;&nbsp;&nbsp;十年。今以数月之程，课数十年之事，其于人力不亦劳矣。汉家大郡，户至五十<br /><br />&nbsp;&nbsp;&nbsp;&nbsp;万，今人众不逮往时，而功役一之，此臣所以致疑也。”时议者颇言宜奉遗诏，<br /><br />&nbsp;&nbsp;&nbsp;&nbsp;于是稍稍裁抑。<br /><br />&nbsp;&nbsp;&nbsp;&nbsp;帝尝作宫体诗，使赓和。世南曰：“圣作诚工，然体非雅正。上之所好，下<br /><br />&nbsp;&nbsp;&nbsp;&nbsp;必有甚者，臣恐此诗一传，天下风靡。不敢奉诏。”帝曰：“朕试卿耳！”赐帛<br /><br />&nbsp;&nbsp;&nbsp;&nbsp;五十匹。帝数出畋猎，世南以为言，皆蒙嘉纳。尝命写《列女传》于屏风，于时<br /><br />&nbsp;&nbsp;&nbsp;&nbsp;无本，世南暗疏之，无一字谬。帝每称其五绝：一曰德行，二曰忠直，三曰博学，<br /><br />&nbsp;&nbsp;&nbsp;&nbsp;四曰文词，五曰书翰。世南始学书于浮屠智永，究其法，为世秘爱。<br /><br />&nbsp;&nbsp;&nbsp;&nbsp;十二年，致仕，授银青光禄大夫，弘文馆学士如故，禄赐防x视京官职事者。<br /><br />&nbsp;&nbsp;&nbsp;&nbsp;卒，年八十一，诏陪葬昭陵，赠礼部尚书，谥曰文懿。帝手诏魏王泰曰：“世南<br /><br />&nbsp;&nbsp;&nbsp;&nbsp;于我犹一体，拾遗补阙，无日忘之，盖当代名臣，人伦准的。今其云亡，石渠、<br /><br />&nbsp;&nbsp;&nbsp;&nbsp;东观中无复人矣！”后帝为诗一篇，述古兴亡，既而叹曰：“钟子期死，伯牙不<br /><br />&nbsp;&nbsp;&nbsp;&nbsp;复鼓琴。朕此诗将何所示邪？”敕起居郎褚遂良即其灵坐焚之。后数岁，梦进谠<br /><br />&nbsp;&nbsp;&nbsp;&nbsp;言若平生，翌日，下制厚恤其家。<br /><br />&nbsp;&nbsp;&nbsp;&nbsp;子昶，终工部侍郎。<br /><br />&nbsp;&nbsp;&nbsp;&nbsp;李百药，字重规，定州安平人。隋内史令德林子也。幼多病，祖母赵以“百<br /><br />&nbsp;&nbsp;&nbsp;&nbsp;药”名之。七岁能属文，父友陆V等共读徐陵文，有“刈琅邪之稻”之语，叹不<br /><br />&nbsp;&nbsp;&nbsp;&nbsp;得其事。百药进曰：“《春秋》‘h子藉稻’，杜预谓在琅邪。”客大惊，号<br /><br />&nbsp;&nbsp;&nbsp;&nbsp;奇童。引荫补三卫长。乃性疏M，喜剧饮。开皇初，授太子通事舍人，兼学士。<br /><br />&nbsp;&nbsp;&nbsp;&nbsp;被谗，辄谢病去。十九年，召见仁寿宫，袭父爵安平公。仆射杨素、吏部尚书牛<br /><br />&nbsp;&nbsp;&nbsp;&nbsp;弘爱其才，署礼部员外郎。奉诏定五礼、律令、阴阳书。<br /><br />&nbsp;&nbsp;&nbsp;&nbsp;初，以疾去舍人也，炀帝在扬州，召不赴，衔之。及即位，夺爵，为桂州司<br /><br />&nbsp;&nbsp;&nbsp;&nbsp;马。官废，还乡里。大业九年，戍会稽，管崇乱，城守有功，帝顾其名谓虞世基<br /><br />&nbsp;&nbsp;&nbsp;&nbsp;曰：“是子故在，宜斥丑处。”乃授建安郡丞。至乌程，江都难作，沈法兴、李<br /><br />&nbsp;&nbsp;&nbsp;&nbsp;子通、杜伏威更相灭，百药转侧寇乱中，数被伪署，危得不死。会高祖遣使招伏<br /><br />&nbsp;&nbsp;&nbsp;&nbsp;威，百药劝朝京师，既至历阳，中悔，欲杀之，饮以石灰酒，因大利，濒死，既<br /><br />&nbsp;&nbsp;&nbsp;&nbsp;而宿病皆愈。伏威诒书辅公u使杀之，为王雄诞保护得免。公u反，授吏部<br /><br />&nbsp;&nbsp;&nbsp;&nbsp;侍郎。或谓帝：“百药与同反。”帝大怒。及平，得伏威所与公u书，乃解，<br /><br />&nbsp;&nbsp;&nbsp;&nbsp;犹贬泾州司户。<br /><br />&nbsp;&nbsp;&nbsp;&nbsp;太宗至泾州，召与语，悦之。贞观元年，拜中书舍人，封安平县男。明年，<br /><br />&nbsp;&nbsp;&nbsp;&nbsp;除礼部侍郎。时议裂土与子弟功臣，百药上《封建论》，理据详切，帝纳其言而<br /><br />&nbsp;&nbsp;&nbsp;&nbsp;止。四年，授太子右庶子。太子数戏r无度，乃作《赞道赋》以讽。它日，帝曰：<br /><br />&nbsp;&nbsp;&nbsp;&nbsp;“朕见卿赋，述古储贰事，劝励甚详，向任卿，固所望耳！”赐彩三百段。迁散<br /><br />&nbsp;&nbsp;&nbsp;&nbsp;骑常侍，进左庶子、宗正卿，爵为子。久之，固乞致仕。帝尝与偕赋《帝京篇》，<br /><br />&nbsp;&nbsp;&nbsp;&nbsp;叹其工，手诏曰：“卿何身老而才之壮，齿宿而意之新乎？”卒，年八十四，谥<br /><br />&nbsp;&nbsp;&nbsp;&nbsp;曰康。<br /><br />&nbsp;&nbsp;&nbsp;&nbsp;百药，名臣子，才行世显，为天下推重。侍父母丧还乡，徒跣数千里。服虽<br /><br />&nbsp;&nbsp;&nbsp;&nbsp;除，容貌癯瘠者累年。好奖荐后进，得俸禄与亲党共之。翰藻沈郁，诗尤其所长，<br /><br />&nbsp;&nbsp;&nbsp;&nbsp;樵厮皆能讽之。所撰《齐史》行于时。<br /><br />&nbsp;&nbsp;&nbsp;&nbsp;子安期。安期亦七岁属文。父贬桂州，遇盗，将加以刃，安期跪泣请代，盗<br /><br />&nbsp;&nbsp;&nbsp;&nbsp;哀释之。贞观初，为符玺郎。累除主客员外郎。高宗即位，迁中书舍人、司列少<br /><br />&nbsp;&nbsp;&nbsp;&nbsp;常伯，数豫决国事。帝屡责侍臣以不能进贤，众不敢对。安期进曰：“邑十室且<br /><br />&nbsp;&nbsp;&nbsp;&nbsp;有忠信，天下至广，不为无贤。比见公卿有所荐进，皆劾为朋党，滞抑者未申，<br /><br />&nbsp;&nbsp;&nbsp;&nbsp;而主荐者已訾，所以人人争噤默以避嚣谤。若陛下忘其亲仇，旷然受之，惟才是<br /><br />&nbsp;&nbsp;&nbsp;&nbsp;用，塞谗毁路，其谁敢不竭忠以闻上乎？”帝纳之。寻检校东台侍郎、同东西台<br /><br />&nbsp;&nbsp;&nbsp;&nbsp;三品，出为荆州大都督府长史。卒，谥曰烈。<br /><br />&nbsp;&nbsp;&nbsp;&nbsp;自德林至安期，三世掌制诰，孙羲仲，又为中书舍人。<br /><br />&nbsp;&nbsp;&nbsp;&nbsp;褚亮，字希明，杭州钱塘人。曾祖湮，父d，皆有名梁、陈间。亮少警敏，<br /><br />&nbsp;&nbsp;&nbsp;&nbsp;博见图史，一经目辄志于心。年十八，诣陈仆射徐陵，陵与语，异之。后主召见，<br /><br />&nbsp;&nbsp;&nbsp;&nbsp;使赋诗，江总诸词人在席，皆服其工。累迁为尚书殿中侍郎。入隋，为东宫学士，<br /><br />&nbsp;&nbsp;&nbsp;&nbsp;迁太常博士。炀帝议改宗庙之制，亮请依古七庙，而太祖、高祖各一殿，法周文、<br /><br />&nbsp;&nbsp;&nbsp;&nbsp;武二祧，与始祖而三，余则分室而祭，始祖二祧，不从迭毁。未及行，坐与杨玄<br /><br />&nbsp;&nbsp;&nbsp;&nbsp;感善，炀帝矜己嫉才，因是亦贬西海司户。时博士潘徽贬威定主簿，亮与俱至陇<br /><br />&nbsp;&nbsp;&nbsp;&nbsp;山。徽死，为敛瘗，人皆义之。<br /><br />&nbsp;&nbsp;&nbsp;&nbsp;后为薛举黄门侍郎。举灭，秦王谓曰：“寡人受命而来，嘉于得贤。公久事<br /><br />&nbsp;&nbsp;&nbsp;&nbsp;无道君，得无劳乎？”亮顿首曰：“举不知天命，抗王师，今十万众兵加其颈，<br /><br />&nbsp;&nbsp;&nbsp;&nbsp;大王释不诛，岂独亮蒙更生邪？”王悦，赐乘马、帛二百段，即授王府文学。高<br /><br />&nbsp;&nbsp;&nbsp;&nbsp;祖猎，亲格虎，亮恳现纶桑帝礼纳其言。王每征伐，亮在军中，尝预秘谋，<br /><br />&nbsp;&nbsp;&nbsp;&nbsp;有裨辅之益。贞观中累迁散骑常侍，封阳翟县侯，老于家。<br /><br />&nbsp;&nbsp;&nbsp;&nbsp;太宗征辽，子遂良从，诏亮曰：“畴日师旅，卿未尝不在中，今朕薄伐，君<br /><br />&nbsp;&nbsp;&nbsp;&nbsp;已老。俯仰岁月，且三十载，眷言及此，我劳如何！今以遂良行，想君不惜一子<br /><br />&nbsp;&nbsp;&nbsp;&nbsp;于朕耳。善居加食。”帝顿首谢。及寝疾，帝遣医、中使候问踵相逮。卒，年八<br /><br />&nbsp;&nbsp;&nbsp;&nbsp;十八，赠太常卿，陪葬昭陵，谥曰康。遂良自有传。<br /><br />&nbsp;&nbsp;&nbsp;&nbsp;初，武德四年，太宗为天策上将军，寇乱稍平，乃乡儒，宫城西作文学馆，<br /><br />&nbsp;&nbsp;&nbsp;&nbsp;收聘贤才，于是下教，以大行台司勋郎中杜如晦、记室考功郎中房玄龄及于志宁、<br /><br />&nbsp;&nbsp;&nbsp;&nbsp;军谘祭酒苏世长、天策府记室薛收、文学褚亮姚思廉、太学博士陆德明孔颖达、<br /><br />&nbsp;&nbsp;&nbsp;&nbsp;主簿李玄道、天策仓曹参军事李守素、王府记室参军事虞世南、参军事蔡允恭颜<br /><br />&nbsp;&nbsp;&nbsp;&nbsp;相时、著作郎摄记室许敬宗薛元敬、太学助教盖文达、军谘典签苏勖，并以本官<br /><br />&nbsp;&nbsp;&nbsp;&nbsp;为学士。七年，收卒，复召东虞州录事参军刘孝孙补之。凡分三番递宿于x下，<br /><br />&nbsp;&nbsp;&nbsp;&nbsp;悉给珍膳。每暇日，访以政事，讨论坟籍，榷略前载，无常礼之间。命阎立本图<br /><br />&nbsp;&nbsp;&nbsp;&nbsp;象，使亮为之赞，题名字爵里，号“十八学士”，藏之书府，以章礼贤之重。方<br /><br />&nbsp;&nbsp;&nbsp;&nbsp;是时，在选中者，天下所慕问，谓之“登瀛洲”。<br /><br />&nbsp;&nbsp;&nbsp;&nbsp;刘孝孙者，荆州人。祖贞，周石台太守。孝孙少知名。大业末，为王世充弟<br /><br />&nbsp;&nbsp;&nbsp;&nbsp;杞王辩行台郎中。辩降，众引去，独孝孙攀援号恸，送于郊。贞观六年，迁著作<br /><br />&nbsp;&nbsp;&nbsp;&nbsp;佐郎、吴王友。历谘议参军。迁太子洗马，未拜，卒。<br /><br />&nbsp;&nbsp;&nbsp;&nbsp;李玄道者，本陇西人。世居郑州。仕隋为齐王府属。李密据洛口，署记室。<br /><br />&nbsp;&nbsp;&nbsp;&nbsp;密败，为王世充所执，众惧不能寐，独玄道曰：“死生有命，忧能了乎？”寝甚<br /><br />&nbsp;&nbsp;&nbsp;&nbsp;安。及见世充，辞色不挠，释缚，为著作佐郎。东都平，为秦王府主簿。贞观初，<br /><br />&nbsp;&nbsp;&nbsp;&nbsp;累迁给事中，姑臧县男。出为幽州长史，佐都督王君廓，专持府事。君廓不法，<br /><br />&nbsp;&nbsp;&nbsp;&nbsp;每以义裁纠之。尝遗玄道婢，乃良家子为所掠，遣去不纳，由是始隙。君廓入朝，<br /><br />&nbsp;&nbsp;&nbsp;&nbsp;玄道寓书房玄龄，玄龄本甥也。君廓发其书，不识草字，疑以谋己，遂反。坐是<br /><br />&nbsp;&nbsp;&nbsp;&nbsp;流`州，未几，擢常州刺史，风绩清简，下诏褒美，赐缯帛。久之，致仕，加银<br /><br />&nbsp;&nbsp;&nbsp;&nbsp;青光禄大夫，以禄归第，卒。<br /><br />&nbsp;&nbsp;&nbsp;&nbsp;李守素者，赵州人。王世充平，召署天策府仓曹参军，通氏姓学，世号“肉<br /><br />&nbsp;&nbsp;&nbsp;&nbsp;谱”。虞世南与论人物，始言江左、山东，尚相酬对；至北地，则笑而不答，叹<br /><br />&nbsp;&nbsp;&nbsp;&nbsp;曰：“肉谱定可畏。”许敬宗曰：“仓曹此名，岂雅目邪？宜有以更之。”世南<br /><br />&nbsp;&nbsp;&nbsp;&nbsp;曰：“昔任彦升通经，时称‘五经笥’，今以仓曹为‘人物志’，可乎？”时渭<br /><br />&nbsp;&nbsp;&nbsp;&nbsp;州刺史李淹亦明谱学，守素所论，惟淹能抗之。<br /><br />&nbsp;&nbsp;&nbsp;&nbsp;姚思廉，本名简，以字行，陈吏部尚书察之子。陈亡，察自吴兴迁京兆，遂<br /><br />&nbsp;&nbsp;&nbsp;&nbsp;为万年人。思廉少受《汉书》于察，尽传其业。寡嗜欲，惟一于学，未尝问家人<br /><br />&nbsp;&nbsp;&nbsp;&nbsp;生赀。<br /><br />&nbsp;&nbsp;&nbsp;&nbsp;仕陈会稽王主簿。入隋，为汉王府参军事，以父丧免。服除，补河间郡司法<br /><br />&nbsp;&nbsp;&nbsp;&nbsp;书佐。初，察在陈，尝梁、陈二史，未就，死，以属思廉，故思廉表父遗言，<br /><br />&nbsp;&nbsp;&nbsp;&nbsp;有诏听续。炀帝又诏与起居舍人崔祖浚《区宇图志》。迁代王侍读。高祖定京<br /><br />&nbsp;&nbsp;&nbsp;&nbsp;师，府僚皆奔亡，独思廉侍王，兵将升殿，思廉厉声曰：“唐公起义，本安王室，<br /><br />&nbsp;&nbsp;&nbsp;&nbsp;若等不宜无礼于王。”众眙却，布列阶下。帝义之，听扶王至顺阳x，泣辞去。<br /><br />&nbsp;&nbsp;&nbsp;&nbsp;观者叹曰：“仁者有勇，谓此人乎！”俄授秦王府文学。王讨徐圆朗，尝语隋事，<br /><br />&nbsp;&nbsp;&nbsp;&nbsp;慨然叹曰：“姚思廉蒙素刃以明大节，古所难者。”时思廉在洛阳，遣使遗物三<br /><br />&nbsp;&nbsp;&nbsp;&nbsp;百段，致书曰：“景想节义，故有是赠。”<br /><br />&nbsp;&nbsp;&nbsp;&nbsp;王为皇太子，迁洗马。即位，改著作郎、弘文馆学士。诏与魏征共撰《梁》、<br /><br />&nbsp;&nbsp;&nbsp;&nbsp;《陈书》，思廉采谢炅、顾野王等诸家言，推究综括，为梁、陈二家史，以卒父<br /><br />&nbsp;&nbsp;&nbsp;&nbsp;业。赐杂彩五百段，加通直散骑常侍。以藩邸恩，凡政事得失，许密以闻，思廉<br /><br />&nbsp;&nbsp;&nbsp;&nbsp;亦展尽无所讳。帝幸九成宫，思廉以为“离宫游幸是秦皇、汉武事，非尧、舜、<br /><br />&nbsp;&nbsp;&nbsp;&nbsp;禹、汤所为”。帝谕曰：“朕尝苦气疾，热即顿剧，岂为游赏者乎？”赐帛五十<br /><br />&nbsp;&nbsp;&nbsp;&nbsp;匹，拜散骑常侍、丰城县男。卒，赠太常卿，谥曰康，陪葬昭陵。<br /><br />&nbsp;&nbsp;&nbsp;&nbsp;孙q。<br /><br />&nbsp;&nbsp;&nbsp;&nbsp;赞曰：隋炀帝失德，高祖总豪英，兴北方，鼓行入关，举京师，轰若震霆。<br /><br />&nbsp;&nbsp;&nbsp;&nbsp;思廉以诸生侍孱王，奋然陈大义，挫虎而夺之气，勇夫悍心，褫骇自却，不敢<br /><br />&nbsp;&nbsp;&nbsp;&nbsp;加无礼于其君。诚使有国家者举不失义，天下其何以抗之哉？宜太宗之尊表云。<br /><br />&nbsp;&nbsp;&nbsp;&nbsp;q字令璋，少孤，抚昆y友爱。力学，才辩锫酢Ｓ阑罩校举明经第，补<br /><br />&nbsp;&nbsp;&nbsp;&nbsp;太子宫门郎。以论撰劳，进秘书郎。稍迁中书舍人，封吴兴县男。武后时，擢夏<br /><br />&nbsp;&nbsp;&nbsp;&nbsp;官侍郎。坐从弟敬节叛，贬桂州长史。后方以符瑞自神，q取山川草树名有“武”<br /><br />&nbsp;&nbsp;&nbsp;&nbsp;字者，以为上应国姓，裒类以闻。后大悦，拜检校天官侍郎，擢文昌左丞、同凤<br /><br />&nbsp;&nbsp;&nbsp;&nbsp;阁鸾台平章事。永徽后，左右史唯对仗承旨，仗下谋议不得闻。q以帝王谟训不<br /><br />&nbsp;&nbsp;&nbsp;&nbsp;可阙纪，请仗下所言军国政要，责宰相自撰，号《时政记》，以授史官。从之。<br /><br />&nbsp;&nbsp;&nbsp;&nbsp;时政有记自q始。坐事，降司宾少卿。延载初，拜纳言，有司以q族犯法，不可<br /><br />&nbsp;&nbsp;&nbsp;&nbsp;为侍臣者，q曰：“王敦犯顺，导典枢机；嵇康被戮，绍以忠死。是能为累乎？”<br /><br />&nbsp;&nbsp;&nbsp;&nbsp;后曰：“此朕意，卿无恤浮言。”<br /><br />&nbsp;&nbsp;&nbsp;&nbsp;证圣初，加秋官尚书。明堂火，后欲避正殿，应天变。q奏：“此人火，非<br /><br />&nbsp;&nbsp;&nbsp;&nbsp;天灾也。昔宣榭火，周世延；建章焚，汉业昌。且弥勒成佛，七宝台须臾散坏。<br /><br />&nbsp;&nbsp;&nbsp;&nbsp;圣人之道，随物示化，况明堂布政之宫，非宗庙，不宜避正殿，贬常礼。”左拾<br /><br />&nbsp;&nbsp;&nbsp;&nbsp;遗刘承庆曰：“明堂所以宗祀，为天所焚，当侧身思过，振除前犯。”q挟前语<br /><br />&nbsp;&nbsp;&nbsp;&nbsp;以倾后意。后乃更御端门，大T，燕群臣，与相娱乐，遂造天枢著己功德，命q<br /><br />&nbsp;&nbsp;&nbsp;&nbsp;为使，董督之。功费浩广，见金不足，乃敛天下农器并铸。以功赐爵一级。后封<br /><br />&nbsp;&nbsp;&nbsp;&nbsp;嵩山，诏q总知仪注，为封禅副使。更造明堂，又以使护作，加银青光禄大夫。<br /><br />&nbsp;&nbsp;&nbsp;&nbsp;大食使者献师子，q曰：“是兽非肉不食，自碎叶至都，所费广矣。陛下鹰犬且<br /><br />&nbsp;&nbsp;&nbsp;&nbsp;不蓄，而厚资养猛兽哉！”有诏大食停献。时九鼎成，后欲用黄金涂之。q奏：<br /><br />&nbsp;&nbsp;&nbsp;&nbsp;“鼎者，神器，贵质朴，不待外饰。臣观其上先有五采杂O，岂待涂金为符曜<br /><br />&nbsp;&nbsp;&nbsp;&nbsp;耶？”后乃止。<br /><br />&nbsp;&nbsp;&nbsp;&nbsp;契丹李尽忠盗塞，副梁王武三思为榆关道安抚使。坐累，下迁益州长史。始，<br /><br />&nbsp;&nbsp;&nbsp;&nbsp;蜀吏贪暴，q`发之，无所容贷。后闻，降玺诏慰劳，因谓左右曰：“为二千石<br /><br />&nbsp;&nbsp;&nbsp;&nbsp;清其身者易，使吏尽清者难，唯q为兼之。”新都丞朱待辟坐赃应死，待辟所厚<br /><br />&nbsp;&nbsp;&nbsp;&nbsp;浮屠理中谋杀q，据剑南。有密告后者，诏q穷按。q深探其狱，迹疑似皆捕逮，<br /><br />&nbsp;&nbsp;&nbsp;&nbsp;株党牵联数千人。狱具，后遣洛州长史宋玄爽、御史中丞霍献可覆视，无所翻，<br /><br />&nbsp;&nbsp;&nbsp;&nbsp;坐没入五十余族，知反流徙者什八以上，道路冤噪。监察御史袁恕己劾奏q狱不<br /><br />&nbsp;&nbsp;&nbsp;&nbsp;平，有诏勿治。召拜地官、冬官二尚书。久之，致仕。卒，年七十四，遗令薄葬。<br /><br />&nbsp;&nbsp;&nbsp;&nbsp;赠越州都督，谥曰成。<br /><br />&nbsp;&nbsp;&nbsp;&nbsp;弟班。班笃学有立志，擢明经。历六州刺史，政皆有绩，数被褒赐，累封宣<br /><br />&nbsp;&nbsp;&nbsp;&nbsp;城郡公。迁太子詹事，兼左庶子。时节愍太子稍失道，班凡四上书谏。<br /><br />&nbsp;&nbsp;&nbsp;&nbsp;其一曰：“臣闻贾谊称‘选天下端士，使与太子居处出入，故太子见正事，<br /><br />&nbsp;&nbsp;&nbsp;&nbsp;闻正言，行正道，左右前后皆正人也。夫习与正人居，不能无正；习与不正人居，<br /><br />&nbsp;&nbsp;&nbsp;&nbsp;不能无不正。教得而左右正，则太子正；太子正，天下定矣’。伏见内置作坊，<br /><br />&nbsp;&nbsp;&nbsp;&nbsp;诸工伎得入宫闱之内、禁卫之所，或言语内出，或事状外通，小人无知，因为诈<br /><br />&nbsp;&nbsp;&nbsp;&nbsp;伪，有玷盛德。臣望悉出宫内造作付所司。”<br /><br />&nbsp;&nbsp;&nbsp;&nbsp;其二曰：“汉文帝身弋绨，足草舄。齐高帝阑槛用铜者，皆易以铁。经侯带<br /><br />&nbsp;&nbsp;&nbsp;&nbsp;玉具剑、环佩以过魏太子，太子不视。经侯曰：‘魏国亦有宝乎？’太子曰：‘<br /><br />&nbsp;&nbsp;&nbsp;&nbsp;主信臣忠，魏之宝也。’经侯委剑佩去，杜门不出。夫圣贤以简素为贵，皇王以<br /><br />&nbsp;&nbsp;&nbsp;&nbsp;菲薄为德，惟殿下留心恭俭，损省玩好，以训天下。”<br /><br />&nbsp;&nbsp;&nbsp;&nbsp;其三曰：“前世东宫门x，往来皆有簿籍。殿下时有所须，唯门司宣令，奸<br /><br />&nbsp;&nbsp;&nbsp;&nbsp;伪乘之，因缘增损。近吕升之乃代署宣敕，赖殿下纠发其奸。以后墨令及覆事，<br /><br />&nbsp;&nbsp;&nbsp;&nbsp;并请内印画署，冀免诈缪。”<br /><br />&nbsp;&nbsp;&nbsp;&nbsp;其四曰：“圣人不专其德，贤智必有所师。今司经无学士，供奉无侍读。宜<br /><br />&nbsp;&nbsp;&nbsp;&nbsp;视膳时奏请其人，俾奉讲劝。夫经所以立行修身，史所以谙识成败，斯急务也。”<br /><br />&nbsp;&nbsp;&nbsp;&nbsp;太子虽称善，不能用其言。及败，索宫中，得班谏书，中宗嘉叹。时宫臣皆得罪，<br /><br />&nbsp;&nbsp;&nbsp;&nbsp;独班擢右散骑常侍，迁秘书监。睿宗立，拜户部尚书。所历定州刺史、尚书官，<br /><br />&nbsp;&nbsp;&nbsp;&nbsp;皆与q相继云。卒，年七十四。<br /><br />&nbsp;&nbsp;&nbsp;&nbsp;始，曾祖察尝撰《汉书训纂》，而后之注《汉书》者，多窃取其义为己说，<br /><br />&nbsp;&nbsp;&nbsp;&nbsp;班著《绍训》以发明旧义云。<br /><br />&nbsp;&nbsp;&nbsp;&nbsp;令狐德保宜州华原人。父熙，隋鸿胪卿。其先乃炖煌右姓。德辈┕嵛氖贰<br /><br />&nbsp;&nbsp;&nbsp;&nbsp;大业末，为药城长，属乱，不就官。淮安王神通据太平宫起兵，立总管府，署德<br /><br />&nbsp;&nbsp;&nbsp;&nbsp;备记室。高祖入关，引直大丞相府记室。武德初，为起居舍人，迁秘书丞。帝<br /><br />&nbsp;&nbsp;&nbsp;&nbsp;尝问：“丈夫冠，妇人髻，比高大，何邪？”德倍栽唬骸肮邝僭谑祝君之象也。<br /><br />&nbsp;&nbsp;&nbsp;&nbsp;晋之将亡，君弱臣强，故江左士女，衣小而裳大。宋武帝受命，君德尊严，衣裳<br /><br />&nbsp;&nbsp;&nbsp;&nbsp;随亦变改。此近事验也。”帝然之。<br /><br />&nbsp;&nbsp;&nbsp;&nbsp;方是时，大乱后，经藉亡散，秘书湮缺，德笔记氲壑毓呵筇煜乱攀椋置吏<br /><br />&nbsp;&nbsp;&nbsp;&nbsp;称录。不数年，图典略备。又建言：“近代无正史，梁、陈、齐文籍犹可据，至<br /><br />&nbsp;&nbsp;&nbsp;&nbsp;周、隋事多脱损。今耳目尚相及，史有所冯；一易世，事皆汩暗，无所掇拾。陛<br /><br />&nbsp;&nbsp;&nbsp;&nbsp;下受禅于隋，隋承周，二祖功业多在周，今不论次，各为一王史，则先烈世庸不<br /><br />&nbsp;&nbsp;&nbsp;&nbsp;光明，后无传焉。”帝谓然。于是诏中书令萧r、给事中王敬业、著作郎殷闻礼<br /><br />&nbsp;&nbsp;&nbsp;&nbsp;主魏，中书令封德彝、舍人颜师古主隋，大理卿崔善为、中书舍人孔绍安、太子<br /><br />&nbsp;&nbsp;&nbsp;&nbsp;洗马萧德言主梁，太子詹事裴矩、吏部郎中祖孝孙，秘书丞魏征主齐，秘书监窦<br /><br />&nbsp;&nbsp;&nbsp;&nbsp;\、给事中欧阳询、文学姚思廉主陈，侍中陈叔达、大史令庾俭及德敝髦堋Ｕ<br /><br />&nbsp;&nbsp;&nbsp;&nbsp;振论N，多历年不能就，罢之。<br /><br />&nbsp;&nbsp;&nbsp;&nbsp;贞观三年，复诏撰定。议者以魏有魏收、魏澹二家，书为已详，惟五家史当<br /><br />&nbsp;&nbsp;&nbsp;&nbsp;立。德备与秘书郎岑文本、殿中侍御史崔仁师次周史，中书舍人李百药次齐史，<br /><br />&nbsp;&nbsp;&nbsp;&nbsp;著作郎姚思廉次梁、陈二史，秘书监魏征次隋史，左仆射房玄龄总监。撰之原，<br /><br />&nbsp;&nbsp;&nbsp;&nbsp;自德狈⒅，书成，赐绢四百匹。迁礼部侍郎，兼修国史。累进爵彭城县子。转<br /><br />&nbsp;&nbsp;&nbsp;&nbsp;太子右庶子。太子承乾废，坐除名为民。召拜雅州刺史，又坐事免。会修晋家史，<br /><br />&nbsp;&nbsp;&nbsp;&nbsp;房玄龄奏起之。预柬凡十有八人，德蔽先进，故类例多所诹定。除秘书少监。<br /><br />&nbsp;&nbsp;&nbsp;&nbsp;永徽初，复为礼部侍郎、弘文馆学士，监修国史，迁太常卿。高宗尝召宰相<br /><br />&nbsp;&nbsp;&nbsp;&nbsp;及弘文学士坐中华殿，问：“何而王？若而霸？又当孰先？”德痹唬骸巴跞<br /><br />&nbsp;&nbsp;&nbsp;&nbsp;德，霸任刑。夏、殷、周纯用德而王，秦专刑而霸，至汉杂用之，魏、晋以降，<br /><br />&nbsp;&nbsp;&nbsp;&nbsp;王霸两失。若用之，王为先，而莫难焉。”帝曰：“今兹何为而要？”对曰：<br /><br />&nbsp;&nbsp;&nbsp;&nbsp;“古者为政，清心简事为本。今天下无虞，年谷丰衍，惟薄赋敛、省征役为要。”<br /><br />&nbsp;&nbsp;&nbsp;&nbsp;又问禹、汤、桀、纣所以兴亡，对曰：“《传》称：‘禹、汤罪己，其兴也勃焉；<br /><br />&nbsp;&nbsp;&nbsp;&nbsp;桀、纣罪人，其亡也忽焉。’然二主惑嬖色，戮谏者，造炮烙之刑，此所以亡也。”<br /><br />&nbsp;&nbsp;&nbsp;&nbsp;帝悦，厚赐以答其言。迁国子祭酒、崇贤馆学士，爵为公。以金紫光禄大夫致仕。<br /><br />&nbsp;&nbsp;&nbsp;&nbsp;卒，年八十四，谥曰宪。<br /><br />&nbsp;&nbsp;&nbsp;&nbsp;时又有邓世隆、顾胤、李延寿、李仁实皆以史学称当世。<br /><br />&nbsp;&nbsp;&nbsp;&nbsp;邓世隆者，相州人。隋大业末，王世充兄子太戍河阳，引为宾客。秦王攻洛<br /><br />&nbsp;&nbsp;&nbsp;&nbsp;阳，遗书谕太，世隆报书夸慢。洛阳平，亡命，变姓名，号隐玄先生，栖白鹿山。<br /><br />&nbsp;&nbsp;&nbsp;&nbsp;贞观初，召授国子主簿，与崔仁师、慕容善行、刘、庾安礼、敬播俱为修史学<br /><br />&nbsp;&nbsp;&nbsp;&nbsp;士。世隆内负罪，居不聊。太宗遣房玄龄谕曰：“尔为太作书，各忠其主耳。我<br /><br />&nbsp;&nbsp;&nbsp;&nbsp;为天子，尚甘心匹夫邪？毋有后疑！”改著作佐郎，历卫尉丞。初，帝以武功定<br /><br />&nbsp;&nbsp;&nbsp;&nbsp;天下，晚始向学，多属文赋诗，天格赡丽，意悟冲迈。十三年，世隆上疏，请加<br /><br />&nbsp;&nbsp;&nbsp;&nbsp;集录，帝谦不许。终著作郎。<br /><br />&nbsp;&nbsp;&nbsp;&nbsp;顾胤，苏州吴人。父览，仕隋秘书学士。胤，永徽中累迁起居郎，兼国史，<br /><br />&nbsp;&nbsp;&nbsp;&nbsp;以撰《太宗实录》劳，加朝散大夫、弘文馆学士。论次国史，加朝请大夫，封余<br /><br />&nbsp;&nbsp;&nbsp;&nbsp;杭县男。终司文郎中。子琮，武后时为天官侍郎、同凤阁鸾台平章事。卒，后曰：<br /><br />&nbsp;&nbsp;&nbsp;&nbsp;“琮不幸，令虽不举哀，然朕以股肱，特废视事一日。”<br /><br />&nbsp;&nbsp;&nbsp;&nbsp;李延寿者，世居相州。贞观中，累补太子典膳丞、崇贤馆学士。以撰劳，<br /><br />&nbsp;&nbsp;&nbsp;&nbsp;转御史台主簿，兼直国史。初，延寿父太师，多识前世旧事，常以宋、齐、梁、<br /><br />&nbsp;&nbsp;&nbsp;&nbsp;陈、齐、周、隋天下参隔，南方谓北为“索虏”，北方指南为“岛夷”。其史于<br /><br />&nbsp;&nbsp;&nbsp;&nbsp;本国详，佗国略，往往訾美失传，思所以改正，拟《春秋》编年，刊究南北事，<br /><br />&nbsp;&nbsp;&nbsp;&nbsp;未成而殁。<br /><br />&nbsp;&nbsp;&nbsp;&nbsp;延寿既数与论N，所见益广，乃追终先志。本魏登国元年，尽隋义宁二年，<br /><br />&nbsp;&nbsp;&nbsp;&nbsp;作本纪十二、列传八十八，谓之《北史》；本宋永初元年，尽陈祯明三年，作本<br /><br />&nbsp;&nbsp;&nbsp;&nbsp;纪十、列传七十，谓之《南史》。凡八代，合二书百八十篇，上之。其书颇有条<br /><br />&nbsp;&nbsp;&nbsp;&nbsp;理，删落酿辞，过本书远甚。时人见年少位下，不甚称其书。迁符玺郎，兼国<br /><br />&nbsp;&nbsp;&nbsp;&nbsp;史，卒。<br /><br />&nbsp;&nbsp;&nbsp;&nbsp;尝撰《太宗政典》，调露中，高宗观之，咨美直笔，赐其家帛五十段，藏副<br /><br />&nbsp;&nbsp;&nbsp;&nbsp;秘阁，仍别录以赐皇太子云。<br /><br />&nbsp;&nbsp;&nbsp;&nbsp;李仁实，魏州顿丘人。官至左史。著《格论》、《通历》等书，行于时。<br /><br />&nbsp;&nbsp;&nbsp;&nbsp;`，德蔽迨浪铩Ｌ毂δ，及进士第。遇禄山乱，去隐南山豹林谷。杨绾<br /><br />&nbsp;&nbsp;&nbsp;&nbsp;微时，数从之游，而`博学有口辩。绾为礼部侍郎，国史，荐`，自华原<br /><br />&nbsp;&nbsp;&nbsp;&nbsp;尉拜右拾遗，兼史职。累迁起居舍人。撰《玄宗实录》，属《起居注》亡散，<br /><br />&nbsp;&nbsp;&nbsp;&nbsp;`裒掇诏策，备一朝之遗。自开元、天宝间名臣事多漏略，拙于取弃，不称良<br /><br />&nbsp;&nbsp;&nbsp;&nbsp;史。大历中，以刑部员外郎判南曹。迁司封郎中，知制诰，兼史馆撰。德宗立，<br /><br />&nbsp;&nbsp;&nbsp;&nbsp;诏元陵制度务极优厚，当竭帑藏奉用度。`谏曰：“臣伏读汉刘向论山陵之诫，<br /><br />&nbsp;&nbsp;&nbsp;&nbsp;良史咨欷。何者？圣贤勤俭，不作无益。昔舜葬苍梧，弗变其肆；禹葬会稽，不<br /><br />&nbsp;&nbsp;&nbsp;&nbsp;改其列；周武葬毕陌，无丘垅处；汉文葬霸陵，不起山坟。禹非不忠，启非不顺，<br /><br />&nbsp;&nbsp;&nbsp;&nbsp;周公非不悌，景帝非不孝，其奉君亲，皆以俭觳为无穷计。宋文公厚葬，《春秋》<br /><br />&nbsp;&nbsp;&nbsp;&nbsp;书华元为不臣；桓s为石椁，夫子以为不如速朽。由是观之，有德者葬薄，无<br /><br />&nbsp;&nbsp;&nbsp;&nbsp;德者葬厚，章章可见。陛下仁孝切于圣心，然尊亲之义贵合于礼。先帝遗诏，送<br /><br />&nbsp;&nbsp;&nbsp;&nbsp;终之制，一用俭约，不得以金银缘饰。陛下奉先志，无违物，若务优厚，是<br /><br />&nbsp;&nbsp;&nbsp;&nbsp;顾命，T经谊，臣窃惧之。今赦令甫下，诸条未出，望速诏有司从遗制便。”诏<br /><br />&nbsp;&nbsp;&nbsp;&nbsp;答曰：“朕顷议山陵，荒哀迷谬，以违先旨。卿引据典礼，非唯中朕之失，亦使<br /><br />&nbsp;&nbsp;&nbsp;&nbsp;朕不遗君亲于患。敢不闻义而从，奉以终始？虽古遗直，何以加焉！”<br /><br />&nbsp;&nbsp;&nbsp;&nbsp;`在吏部，因尚书刘晏力。时杨炎为侍郎，故`内德晏，至分阙，以善<br /><br />&nbsp;&nbsp;&nbsp;&nbsp;阙奉晏，恶阙与炎，炎心不平。建中初，`为礼部侍郎，炎执政，不为憾。炎<br /><br />&nbsp;&nbsp;&nbsp;&nbsp;出故宰相杜鸿渐门下，其子封求弘文生，以托`，`谢使者曰：“得公手署，<br /><br />&nbsp;&nbsp;&nbsp;&nbsp;`得以识。”炎不疑，署送之。`即日奏言：“宰相迫臣以私，从之负陛下，<br /><br />&nbsp;&nbsp;&nbsp;&nbsp;不从则害臣。”帝以诘炎，炎具道所以然。帝怒曰：“此奸人，无可奈何！”欲<br /><br />&nbsp;&nbsp;&nbsp;&nbsp;杀之，炎苦救解，乃贬衡州别驾。迁刺史。李泌执政，召拜太子右庶子，复为<br /><br />&nbsp;&nbsp;&nbsp;&nbsp;撰。<br /><br />&nbsp;&nbsp;&nbsp;&nbsp;性愎且介，人人与为怨。孔述睿同史，`忿细故，数侵之，述睿长者，<br /><br />&nbsp;&nbsp;&nbsp;&nbsp;无所校。贞元五年，坐守衡州冒前刺史户口为己最，窦参素恶之，贬吉州别驾，<br /><br />&nbsp;&nbsp;&nbsp;&nbsp;稍迁刺史。齐映为江西观察使，按部及州。`轻映后出先至宰相，今虽属刺史，<br /><br />&nbsp;&nbsp;&nbsp;&nbsp;自挟所以过映者，至迎谒，颇怏怏。以语其妻，妻曰：“君自视何如人，以白头<br /><br />&nbsp;&nbsp;&nbsp;&nbsp;走小生前。君不以比见映，虽黜死，我无憾。”映至，`入谒，从容步进，不<br /><br />&nbsp;&nbsp;&nbsp;&nbsp;袜首属戎器，映以为恨。去至府，``举奏前刺史过失无状，不宜按部，贬衢<br /><br />&nbsp;&nbsp;&nbsp;&nbsp;州别驾。刺史田敦，`门生也，与`昧生平，至是迎拜，分俸半以Q给之。<br /><br />&nbsp;&nbsp;&nbsp;&nbsp;在衢十年，顺宗立，以秘书少监召，未至，卒。<br /><br />&nbsp;&nbsp;&nbsp;&nbsp;初，受诏撰《代宗实录》，未就，会贬，诏听在外成书。元和中，其子太仆<br /><br />&nbsp;&nbsp;&nbsp;&nbsp;丞丕献之。以劳赠工部尚书。<br /><br />&nbsp;&nbsp;&nbsp;&nbsp;赞曰：“文本才猷，世南鲠谔，百药之持论，亮、思廉之邃雅，德敝辞章，<br /><br />&nbsp;&nbsp;&nbsp;&nbsp;皆治世华采，而L汩于隋，光明于唐，何哉？盖天下未尝无贤，以不用亡；不<br /><br />&nbsp;&nbsp;&nbsp;&nbsp;必多贤，以见用兴。夫典章图史，有国者尤急，所以考存亡成败，陈诸前而为之<br /><br />&nbsp;&nbsp;&nbsp;&nbsp;戒。方天下初定，德笔追⑵湟椋而后唐之文物粲然，诚知治之本欤！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,936989);">加入书签</a><a
                        href="936943.html">上一页</a>&larr;<a href="index.html">返回列表</a>&rarr;<a
                            href="937034.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "936943.html"; var next_page = "937034.html"; var index_page = "index.html"; var sortid = "9"; var article_id = "14231"; var chapter_id = "936989"; var articlename = "新唐书"; var chaptername = " 卷一百二 列传第二十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>