<!DOCTYPE html>
<html>
<head>
<meta charset="gbk" />
<title>新唐书- 卷一百四十六 列传第七十一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百四十六 列传第七十一全文， 卷一百四十六 列传第七十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百四十六 列传第七十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939173.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939173.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十六 列传第七十一</h1>
            <div class="link xb">
                <a href="939128.html">上一页</a>&larr;<a href="index.html">返回列表</a>&rarr;<a
                    href="939213.html">下一页</a></div>			
            <div id="BookText">&nbsp;&nbsp;&nbsp;&nbsp;◎二李<br /><br />&nbsp;&nbsp;&nbsp;&nbsp;李栖筠，字贞一，世为赵人。幼孤。有远度，庄重寡言，体貌轩特。喜书，<br /><br />&nbsp;&nbsp;&nbsp;&nbsp;多所能晓，为文章，劲迅有体要。不妄交游。族子华每称有王佐才，士多慕向。<br /><br />&nbsp;&nbsp;&nbsp;&nbsp;始，居汲共城山下，华固请举进士，俄擢高第。调冠氏主簿，太守李岘视若布衣<br /><br />&nbsp;&nbsp;&nbsp;&nbsp;交。迁安西封常清节度府判官。常清被召，表摄监察御史，为行军司马。肃宗驻<br /><br />&nbsp;&nbsp;&nbsp;&nbsp;灵武，发安西兵，栖筠料精卒七千赴难，擢殿中侍御史。<br /><br />&nbsp;&nbsp;&nbsp;&nbsp;李岘为大夫，以三司按群臣陷贼者，表栖筠为详理判官。推原其人所以胁污<br /><br />&nbsp;&nbsp;&nbsp;&nbsp;者，轻重以情，悉心助岘，故岘爱恕之，誉一旦出吕N、崔器上。三迁吏部员外<br /><br />&nbsp;&nbsp;&nbsp;&nbsp;郎，判南曹。时大盗后，选簿亡舛，多伪冒，栖筠判析有条，吏气夺，号神明。<br /><br />&nbsp;&nbsp;&nbsp;&nbsp;迁山南防御观察使。会岘去相，栖筠坐所善，除太子中允，众不直，改河南令。<br /><br />&nbsp;&nbsp;&nbsp;&nbsp;李光弼守河阳，高其才，引为行军司马，兼粮料使。改绛州刺史，擢累给事<br /><br />&nbsp;&nbsp;&nbsp;&nbsp;中。是时，杨绾以进士不乡举，但试辞赋浮文，非取士之实，请置五经、秀才科。<br /><br />&nbsp;&nbsp;&nbsp;&nbsp;诏群臣议，栖筠与贾至、李M以绾所言为是。进工部侍郎。关中旧仰郑、白二渠<br /><br />&nbsp;&nbsp;&nbsp;&nbsp;溉田，而豪戚壅上游取}利，且百所，夺农用十七。栖筠请皆彻毁，岁得租二百<br /><br />&nbsp;&nbsp;&nbsp;&nbsp;万，民赖其入，魁然有宰相望。元载忌之，出为常州刺史。岁仍旱，编人死徙踵<br /><br />&nbsp;&nbsp;&nbsp;&nbsp;路，栖筠为浚渠，厮江流灌田，遂大稔。宿贼张度保阳羡西山，累年吏讨不克，<br /><br />&nbsp;&nbsp;&nbsp;&nbsp;至是发卒捕斩，支党皆尽，里无吠狗。乃大起学校，堂上画《孝友传》示诸生，<br /><br />&nbsp;&nbsp;&nbsp;&nbsp;为乡饮酒礼，登歌降饮，人人知劝。以治行进银青光禄大夫，封赞皇县子，赐一<br /><br />&nbsp;&nbsp;&nbsp;&nbsp;子官。人为刻石颂德。<br /><br />&nbsp;&nbsp;&nbsp;&nbsp;苏州豪士方清因岁凶，诱流殍为盗，积数万，依黟、歙间，阻山自防，东南<br /><br />&nbsp;&nbsp;&nbsp;&nbsp;厌苦。诏李光弼分兵讨平之。会平卢行军司马许杲恃功，擅留上元，有窥江、吴<br /><br />&nbsp;&nbsp;&nbsp;&nbsp;意，朝廷以创残，重起兵，即拜栖筠浙西都团练观察使图之。栖筠至，张设武备，<br /><br />&nbsp;&nbsp;&nbsp;&nbsp;遣辩士厚赍金币抵杲军赏劳，使士歆爱，夺其谋。杲惧，悉众度江，掠楚、泗而<br /><br />&nbsp;&nbsp;&nbsp;&nbsp;溃。以功进兼御史大夫。则又增学庐，表宿儒河南褚冲、吴何员等，超拜学官为<br /><br />&nbsp;&nbsp;&nbsp;&nbsp;之师，身执经问义，远迩趋慕，至徒数百人。又奏部豪姓多徙贯京兆、河南，规<br /><br />&nbsp;&nbsp;&nbsp;&nbsp;脱徭科，请量产出赋，以杜奸谋。诏可。<br /><br />&nbsp;&nbsp;&nbsp;&nbsp;元载当国久，益恣横，代宗不能堪，阴引刚鲠大臣自助，欲收纲权以黜载。<br /><br />&nbsp;&nbsp;&nbsp;&nbsp;会御史大夫敬括卒，即召栖筠与河南尹张延赏，择可为大夫者。延赏先至，遂代<br /><br />&nbsp;&nbsp;&nbsp;&nbsp;括。会李少良、陆E等上书劾载阴事，诏御史问状，延赏称疾，不敢鞫，少良、<br /><br />&nbsp;&nbsp;&nbsp;&nbsp;E覆得罪死。帝殊失望，出延赏为淮南节度使，引拜栖筠为大夫。始，栖筠见帝，<br /><br />&nbsp;&nbsp;&nbsp;&nbsp;敷奏明辩，不阿附，帝心善之，故制麻自中以授，朝廷莫知也，中外竦眙。栖筠<br /><br />&nbsp;&nbsp;&nbsp;&nbsp;素方挺，无所屈。于是华原尉侯莫陈N以优补长安尉，当参台，栖筠物色其劳，<br /><br />&nbsp;&nbsp;&nbsp;&nbsp;N色动，不能对，乃自言为徐浩、杜济、薛邕所引，非真优也。始，浩罢岭南节<br /><br />&nbsp;&nbsp;&nbsp;&nbsp;度使，以瑰货数十万饷载，而济方为京兆，邕吏部侍郎，三人者，皆载所厚，栖<br /><br />&nbsp;&nbsp;&nbsp;&nbsp;筠并劾之。帝未决。会月蚀，帝问其故，栖筠曰：“月蚀刑，今罔上行私者未<br /><br />&nbsp;&nbsp;&nbsp;&nbsp;得，天若以儆陛下邪？”繇是N等皆坐贬。故事，赐百官宴曲江，教坊倡<br /><br />&nbsp;&nbsp;&nbsp;&nbsp;杂侍，栖筠以任国风宪，独不往，台遂以为法。<br /><br />&nbsp;&nbsp;&nbsp;&nbsp;帝比比欲召相，惮载辄止。然有进用，皆密访焉，多所补助。栖筠见帝猗违<br /><br />&nbsp;&nbsp;&nbsp;&nbsp;不断，亦内忧愤，卒，年五十八，自为墓志。赠吏部尚书，谥曰文献。<br /><br />&nbsp;&nbsp;&nbsp;&nbsp;栖筠喜奖善，而乐人攻己短，为天下士归重，不敢有所斥，称赞皇公云。<br /><br />&nbsp;&nbsp;&nbsp;&nbsp;子吉甫。吉甫字弘宪，以荫补左司御率府仓曹参军。贞元初，为太常博士，<br /><br />&nbsp;&nbsp;&nbsp;&nbsp;年尚少，明练典故。昭德皇后崩，自天宝后中宫虚，恤礼废缺。吉甫草具其仪，<br /><br />&nbsp;&nbsp;&nbsp;&nbsp;德宗称善。李泌、窦参器其才，厚遇之。陆贽疑有党，出为明州长史。贽之贬忠<br /><br />&nbsp;&nbsp;&nbsp;&nbsp;州，宰相欲害之，起吉甫为忠州刺史，使甘心焉。既至，置怨，与结欢，人益重<br /><br />&nbsp;&nbsp;&nbsp;&nbsp;其量，坐是不徙者六岁。改郴、饶二州。会前刺史继死，咸言牙城有物怪，不敢<br /><br />&nbsp;&nbsp;&nbsp;&nbsp;居。吉甫命除其署以视事，吏由是安。诛破奸盗窟穴，治称流闻。<br /><br />&nbsp;&nbsp;&nbsp;&nbsp;宪宗立，以考功郎中召，知制诰。俄入翰林为学士，迁中书舍人。刘辟拒命，<br /><br />&nbsp;&nbsp;&nbsp;&nbsp;帝意讨之，未决。吉甫独请无置，宜绝朝贡以折奸谋。时李在浙西，厚赂贵幸，<br /><br />&nbsp;&nbsp;&nbsp;&nbsp;请用韩旯适铝煅翁，又求宣、歙。问吉甫，对曰：“昔韦皋蓄财多，故刘辟因<br /><br />&nbsp;&nbsp;&nbsp;&nbsp;以构乱。李不臣有萌，若益以盐铁之饶、采石之险，是趣其反也。”帝寤，乃<br /><br />&nbsp;&nbsp;&nbsp;&nbsp;以李巽为盐铁使。高崇文围鹿头未下，严砺请出并州兵，与崇文趋果、阆，以攻<br /><br />&nbsp;&nbsp;&nbsp;&nbsp;渝、合，吉甫以为非是，因言：“汉伐公孙述，晋伐李势，宋伐谯纵，梁伐刘季<br /><br />&nbsp;&nbsp;&nbsp;&nbsp;连、萧纪，凡五攻蜀，繇江道者四。且宣、洪、蕲、鄂强弩，号天下精兵，争险<br /><br />&nbsp;&nbsp;&nbsp;&nbsp;地兵家所长，请起其兵捣三峡之虚，则贼势必分，首尾不救，崇文惧舟师成功，<br /><br />&nbsp;&nbsp;&nbsp;&nbsp;人有斗志矣。”帝从之。砺复请大臣为节度，吉甫谏曰：“崇文功且成，而又命<br /><br />&nbsp;&nbsp;&nbsp;&nbsp;帅，不复尽力矣。”因请以西川授崇文，而属砺东川，益资、简六州，使两川得<br /><br />&nbsp;&nbsp;&nbsp;&nbsp;以相制。由是崇文悉力。刘辟平，吉甫谋居多。<br /><br />&nbsp;&nbsp;&nbsp;&nbsp;吐蕃遣使请寻盟，吉甫议：“德宗初，未得南诏，故与吐蕃盟。自异牟寻归<br /><br />&nbsp;&nbsp;&nbsp;&nbsp;国，吐蕃不敢犯塞，诚许盟，则南诏怨望，边隙日生。”帝辞其使。复请献滨塞<br /><br />&nbsp;&nbsp;&nbsp;&nbsp;亭障南北数千里求盟，吉甫谋曰：“边境荒，犬牙相吞，边吏按图覆视，且不<br /><br />&nbsp;&nbsp;&nbsp;&nbsp;能知。今吐蕃绵山跨谷，以数番纸而图千里，起灵武，著剑门，要险之地所亡二<br /><br />&nbsp;&nbsp;&nbsp;&nbsp;三百所，有得地之名，而实丧之，陛下将安用此？”帝乃诏谢赞普，不纳。<br /><br />&nbsp;&nbsp;&nbsp;&nbsp;张旨鹊眯熘荩帝又欲以濠、泗二州还其军，吉甫曰：“泗负淮，饷道所会，<br /><br />&nbsp;&nbsp;&nbsp;&nbsp;濠有涡口之险，前日授建封，几失形势。今帜肆嚼茸呈克立，虽有善意，未能<br /><br />&nbsp;&nbsp;&nbsp;&nbsp;制其众。又使得淮、涡，厄东南走集，忧未艾也。”乃止。<br /><br />&nbsp;&nbsp;&nbsp;&nbsp;中书史滑涣素厚中人刘光琦，凡宰相议为光琦持异者，使涣请，常得如素，<br /><br />&nbsp;&nbsp;&nbsp;&nbsp;宦人传诏，或不至中书，召涣于延英承旨，迎附群意，即为文书，宰相至有不及<br /><br />&nbsp;&nbsp;&nbsp;&nbsp;知者。由是通四方赂谢，弟泳，官至刺史。郑馀庆当国，尝一责怒，数日即罢去。<br /><br />&nbsp;&nbsp;&nbsp;&nbsp;吉甫请间，劾其奸，帝使簿涣家，得赀数千万，贬死雷州。又建言：“州刺史不<br /><br />&nbsp;&nbsp;&nbsp;&nbsp;得擅见本道使，罢诸道岁终巡句以绝苛敛，命有司举材堪县令者，军国大事以宝<br /><br />&nbsp;&nbsp;&nbsp;&nbsp;书易墨诏。”由是帝愈倚信。<br /><br />&nbsp;&nbsp;&nbsp;&nbsp;元和二年，杜黄裳罢宰相，乃擢吉甫中书侍郎、同中书门下平章事。吉甫连<br /><br />&nbsp;&nbsp;&nbsp;&nbsp;蹇外迁十馀年，究知闾里疾苦，常病方镇强恣，至是为帝从容言：“使属郡刺史<br /><br />&nbsp;&nbsp;&nbsp;&nbsp;得自为政，则风化可成。”帝然之，出郎吏十馀人为刺史。自王叔文时选任猥冒，<br /><br />&nbsp;&nbsp;&nbsp;&nbsp;吉甫始簿其员，人得叙进，官无留才。又度李必反，劝帝召之，使者三往，以<br /><br />&nbsp;&nbsp;&nbsp;&nbsp;病解，而多持金权贵，至为游说者。吉甫曰：“，庸材，而所蓄乃亡命群<br /><br />&nbsp;&nbsp;&nbsp;&nbsp;盗，非有斗志，讨之必克。”帝意决。复言：“昔徐州乱，尝败吴兵，江南畏之。<br /><br />&nbsp;&nbsp;&nbsp;&nbsp;若起其众为先锋，可以绝徐后患。韩弘在汴州，多惮其威，诚诏弘子弟率兵为掎<br /><br />&nbsp;&nbsp;&nbsp;&nbsp;角，则贼不战而溃。”从之。诏下，众闻徐、梁兵兴，果斩降。以功封赞皇<br /><br />&nbsp;&nbsp;&nbsp;&nbsp;县侯，徙赵国公。德宗以来，姑息蕃镇，有终身不易地者。吉甫为相岁馀，凡易<br /><br />&nbsp;&nbsp;&nbsp;&nbsp;三十六镇，殿最分明。<br /><br />&nbsp;&nbsp;&nbsp;&nbsp;裴均以尚书右仆射判度支，结党倾执政。会皇甫等对策，指权强，用事<br /><br />&nbsp;&nbsp;&nbsp;&nbsp;者皆怒，帝亦不悦。均党因宣言：“殆执政使然。”右拾遗独孤郁、李正辞等陈<br /><br />&nbsp;&nbsp;&nbsp;&nbsp;述本末，帝乃解。吉甫本善窦群、羊士谔、吕温，荐群为御史中丞。群即奏士谔<br /><br />&nbsp;&nbsp;&nbsp;&nbsp;侍御史，温知杂事。吉甫恨不先白，持之，久不决，群等衔之。俄而吉甫病，医<br /><br />&nbsp;&nbsp;&nbsp;&nbsp;者夜宿其第，群捕医者，劾吉甫交通术士。帝大骇，讯之无状，群等皆贬。而吉<br /><br />&nbsp;&nbsp;&nbsp;&nbsp;甫亦固乞免，因荐裴自代，乃以检校兵部尚书、兼中书侍郎、同中书门下平章<br /><br />&nbsp;&nbsp;&nbsp;&nbsp;事，为淮南节度使。帝为御通化门祖道，赐御饵禁方。居三岁，奏蠲逋租数百万，<br /><br />&nbsp;&nbsp;&nbsp;&nbsp;筑富人、固本二塘，溉田且万顷。漕渠庳下不能居水，乃筑堤阏以防不足，泄有<br /><br />&nbsp;&nbsp;&nbsp;&nbsp;馀，名曰平津堰。江淮旱，浙东、西尤甚，有司不为请，吉甫白以时救恤，帝惊，<br /><br />&nbsp;&nbsp;&nbsp;&nbsp;驰遣使分道赈贷。吉甫虽居外，每朝廷得失辄以闻。<br /><br />&nbsp;&nbsp;&nbsp;&nbsp;六年，裴病免，复以前官召吉甫还秉政。入对延英，凡五刻罢。帝尊任之，<br /><br />&nbsp;&nbsp;&nbsp;&nbsp;官而不名。吉甫疾吏员广，繇汉至隋，未有多于今者，乃奏曰：“方今置吏不精，<br /><br />&nbsp;&nbsp;&nbsp;&nbsp;流品庞杂，存无事之官，食至重之税，故生人日困，冗食日滋。又国家自天宝以<br /><br />&nbsp;&nbsp;&nbsp;&nbsp;来，宿兵常八十馀万，其去为商贩、度为佛老、杂入科役者，率十五以上。天下<br /><br />&nbsp;&nbsp;&nbsp;&nbsp;常以劳苦之人三，奉坐待衣食之人七。而内外官仰奉禀者，无虑万员，有职局重<br /><br />&nbsp;&nbsp;&nbsp;&nbsp;出，名异事离者甚众，故财日寡而受禄多，官有限而调无数。九流安得不杂？万<br /><br />&nbsp;&nbsp;&nbsp;&nbsp;务安得不烦？汉初置郡不过六十，而文、景化几三王，则郡少不必政紊，郡多不<br /><br />&nbsp;&nbsp;&nbsp;&nbsp;必事治。今列州三百、县千四百，以邑设州，以乡分县，费广制轻，非致化之本。<br /><br />&nbsp;&nbsp;&nbsp;&nbsp;愿诏有司博议，州县有可并并之，岁时入仕有可停停之，则吏寡易求，官少易治。<br /><br />&nbsp;&nbsp;&nbsp;&nbsp;国家之制，官一品，奉三千，职田禄米大抵不过千石。大历时，权臣月奉至九千<br /><br />&nbsp;&nbsp;&nbsp;&nbsp;缗者，州刺史无大小皆千缗，宰相常衮始为裁限，至李泌量闲剧稍增之，使相通<br /><br />&nbsp;&nbsp;&nbsp;&nbsp;济。然有名在职废，奉存额去，闲剧之间，厚薄顿异，亦请一切商定。”乃诏给<br /><br />&nbsp;&nbsp;&nbsp;&nbsp;事中段平仲、中书舍人韦贯之、兵部侍郎许孟容、户部侍郎李绛参阅蠲减，凡省<br /><br />&nbsp;&nbsp;&nbsp;&nbsp;冗官八百员，吏千四百员。又奏收都畿佛祠田、}租入，以宽贫民。<br /><br />&nbsp;&nbsp;&nbsp;&nbsp;德宗时，义阳、义章二公主薨，诏起祠堂于墓百二十楹，费数万计。会永昌<br /><br />&nbsp;&nbsp;&nbsp;&nbsp;公主薨，有司以请，帝命减义阳之半。吉甫曰：“德宗一切之恩，不可为法。昔<br /><br />&nbsp;&nbsp;&nbsp;&nbsp;汉章帝欲起邑屋于亲陵，东平王苍以为不可。故非礼之举，人君所慎。请裁置墓<br /><br />&nbsp;&nbsp;&nbsp;&nbsp;户，以充守奉。”帝曰：“吾固疑其冗，减之，今果然。然不欲取编民，以官户<br /><br />&nbsp;&nbsp;&nbsp;&nbsp;奉坟而已。”吉甫再拜谢。帝曰：“事不安者第言之，无谓朕不能行也。”十宅<br /><br />&nbsp;&nbsp;&nbsp;&nbsp;诸王既不出x，诸女嫁不时，而选尚皆繇中人，厚为财谢乃得遣。吉甫奏：“自<br /><br />&nbsp;&nbsp;&nbsp;&nbsp;古尚主必慎择其人。江左悉取名士，独近世不然。”帝乃下诏皆封县主，令有司<br /><br />&nbsp;&nbsp;&nbsp;&nbsp;取门阀者配焉。<br /><br />&nbsp;&nbsp;&nbsp;&nbsp;田季安疾甚，吉甫请任薛平为义成节度使，以重兵控邢、常因图上河北险<br /><br />&nbsp;&nbsp;&nbsp;&nbsp;要所在，帝张于浴堂门壁，每议河北事，必指吉甫曰：“朕日按图，信如卿料矣。”<br /><br />&nbsp;&nbsp;&nbsp;&nbsp;刘丫删屯普润，数暴掠近县，吉甫奏还泾原，畿民赖之。<br /><br />&nbsp;&nbsp;&nbsp;&nbsp;八年，回鹘引兵自西城、柳谷侵吐蕃，塞下传言且入寇。吉甫曰：“回鹘能<br /><br />&nbsp;&nbsp;&nbsp;&nbsp;为我寇，当先绝和而后犯边，今不足虞也。”因请起夏州至天德复驿候十一区，<br /><br />&nbsp;&nbsp;&nbsp;&nbsp;以通缓急；发夏州精骑五百屯经略故城，以护党项而已。既而果边吏妄言。六胡<br /><br />&nbsp;&nbsp;&nbsp;&nbsp;州在灵武部中，开元时废之，置宥州以处降户，寓治经略军，居中以制戎虏，北<br /><br />&nbsp;&nbsp;&nbsp;&nbsp;援天德，南接夏州。至德、宝应间，废宥州，以军遥隶灵武，道里旷远，故党项<br /><br />&nbsp;&nbsp;&nbsp;&nbsp;孤弱，虏数扰之。吉甫始奏复宥州，乃治经略军，以隶绥银道，取~城神策屯兵<br /><br />&nbsp;&nbsp;&nbsp;&nbsp;九千实之。以江淮甲三十万给太原、泽潞军，增太原马千匹。由是戎备完辑。<br /><br />&nbsp;&nbsp;&nbsp;&nbsp;自蜀平，帝锐意欲取淮西。方吉甫在淮南，闻吴少阳立，上下携泮，自请徙<br /><br />&nbsp;&nbsp;&nbsp;&nbsp;寿州，以天子命招怀之，反间以挠其党，会讨王承宗，未及用。后田弘正以魏归，<br /><br />&nbsp;&nbsp;&nbsp;&nbsp;吉甫知魏人谓田进诚才，而唐州乃蔡喉衿，请拔进诚为刺史，以临贼境，且慰魏<br /><br />&nbsp;&nbsp;&nbsp;&nbsp;心。乌重胤守河阳，吉甫以汝州捍蔽东都，联唐、许，当蔡西面，兵寡不足惮寇，<br /><br />&nbsp;&nbsp;&nbsp;&nbsp;而河阳乃魏博之津，弘正归国，则为内镇，不宜戍重兵示不信，请徙屯汝州。帝<br /><br />&nbsp;&nbsp;&nbsp;&nbsp;皆从之。后弘正拜检校尚书右仆射，赐其军钱二千万，弘正曰：“吾未喜于移河<br /><br />&nbsp;&nbsp;&nbsp;&nbsp;阳军也。”及元济擅立，吉甫以内地无唇齿援，因时可取，不当用河朔故事，与<br /><br />&nbsp;&nbsp;&nbsp;&nbsp;帝意合。又请自往招元济，苟逆志不悛，得指授群帅俘贼以献天子。不许，固请<br /><br />&nbsp;&nbsp;&nbsp;&nbsp;至流涕，帝慰勉之。会暴疾卒，年五十七。帝震悼，赙外别赐缣五百恤其家，自<br /><br />&nbsp;&nbsp;&nbsp;&nbsp;大敛至卒哭，皆中人临吊。吉甫图淮西地，未及上，帝敕其子献之。及葬，祭以<br /><br />&nbsp;&nbsp;&nbsp;&nbsp;少牢，赠司空。有司谥曰敬宪，度支郎中张仲方非之，帝怒，贬仲方，更赐谥曰<br /><br />&nbsp;&nbsp;&nbsp;&nbsp;忠懿。<br /><br />&nbsp;&nbsp;&nbsp;&nbsp;始，吉甫当国，经综政事，众职咸治。引荐贤士大夫，爱善无遗，褒忠臣后，<br /><br />&nbsp;&nbsp;&nbsp;&nbsp;以起义烈。与武元衡连位，未几节度剑南，屡言元衡材，宜还为相。及再辅政，<br /><br />&nbsp;&nbsp;&nbsp;&nbsp;天下想望风采，而稍修怨，罢李藩宰相，而裴左迁，皆其谋也。李正辞晚相失，<br /><br />&nbsp;&nbsp;&nbsp;&nbsp;及与萧俯同召为翰林学士，独用俯而罢正辞，人莫不疑惮。帝亦知其专，乃进李<br /><br />&nbsp;&nbsp;&nbsp;&nbsp;绛，遂与有隙，数辩争殿上，帝多直绛。然畏慎奉法，不忮害，顾大体。左拾遗<br /><br />&nbsp;&nbsp;&nbsp;&nbsp;杨归厚尝请对，日已旰，帝令它日见，固请不肯退。既见，极论中人许遂振之奸，<br /><br />&nbsp;&nbsp;&nbsp;&nbsp;又历诋辅相，求自试，又表假邮置院具婚礼。帝怒其轻肆，欲远斥之，李绛为言，<br /><br />&nbsp;&nbsp;&nbsp;&nbsp;不能得。吉甫见帝，谢引用之非，帝意释，得以国子主簿分司东都。初，政事堂<br /><br />&nbsp;&nbsp;&nbsp;&nbsp;会食，有巨床，相传徙者宰相辄罢，不敢迁，吉甫笑曰：“世俗禁忌，何足疑邪？”<br /><br />&nbsp;&nbsp;&nbsp;&nbsp;彻而新之。吉甫居安邑里，时号“安邑李丞相”。所论著甚多，皆行于世。前<br /><br />&nbsp;&nbsp;&nbsp;&nbsp;卒一岁，荧惑掩太微上相，吉甫曰：“天且杀我。”再逊位，不许。<br /><br />&nbsp;&nbsp;&nbsp;&nbsp;子德修，亦有志操，宝历中为膳部员外郎。张仲方入为谏议大夫，德修不欲<br /><br />&nbsp;&nbsp;&nbsp;&nbsp;同朝，出为舒、湖、楚三州刺史。卒。<br /><br />&nbsp;&nbsp;&nbsp;&nbsp;次子德裕，自有传。<br /><br />&nbsp;&nbsp;&nbsp;&nbsp;李庸阝，字建侯，北海太守邕之从孙。第进士，又以书判高等补秘书省正字。<br /><br />&nbsp;&nbsp;&nbsp;&nbsp;李怀光辟致幕府，擢累监察御史。怀光反河中，庸阝与母、妻陷焉，因绐怀光以<br /><br />&nbsp;&nbsp;&nbsp;&nbsp;兄病卧洛且革，母欲往视；怀光许可，戒妻子无偕行。庸阝私遣之，怀光怒，欲<br /><br />&nbsp;&nbsp;&nbsp;&nbsp;加罪，谢曰：“庸阝籍在军，不得为母驾，奈何不使妇往？”怀光止不问。后与<br /><br />&nbsp;&nbsp;&nbsp;&nbsp;高郢刺贼虚实及所以攻取者，白诸朝，德宗手诏褒答。怀光觉，严兵召二人问之，<br /><br />&nbsp;&nbsp;&nbsp;&nbsp;庸阝词气不挠，三军为感动，怀光不杀，囚之。河中平，马燧破械致礼，表佐其<br /><br />&nbsp;&nbsp;&nbsp;&nbsp;府，以言不用，罢归洛中。召为吏部员外郎。<br /><br />&nbsp;&nbsp;&nbsp;&nbsp;徐州张建封卒，兵乱，囚监军，迫建封子种骶务。帝以庸阝刚敢，拜宣慰<br /><br />&nbsp;&nbsp;&nbsp;&nbsp;使，持节直入其军，大会士，喻以祸福，出监军狱中，脱桎梏，使复位，众不敢<br /><br />&nbsp;&nbsp;&nbsp;&nbsp;动。旨瓷媳硇蛔铮称兵马留后，庸阝曰：“非诏命，安得辄称之？”削去乃受。<br /><br />&nbsp;&nbsp;&nbsp;&nbsp;既还，称旨，迁郎中。<br /><br />&nbsp;&nbsp;&nbsp;&nbsp;顺宗时，进御史中丞。宪宗立，为京兆尹，进尚书右丞。元和初，京师多盗<br /><br />&nbsp;&nbsp;&nbsp;&nbsp;贼，复拜京兆。以检校礼部尚书为凤翔、陇右节度使。是镇常兼神策行营，前此<br /><br />&nbsp;&nbsp;&nbsp;&nbsp;用武将，始受诏，即诣军谒。庸阝以为不可，诏为去神策行营号。俄徙河东，<br /><br />&nbsp;&nbsp;&nbsp;&nbsp;入为刑部尚书、诸道盐铁转运使。<br /><br />&nbsp;&nbsp;&nbsp;&nbsp;拜淮南节度使。王师讨蔡方急，李师道谋挠沮之，庸阝以兵二万分壁郓境，<br /><br />&nbsp;&nbsp;&nbsp;&nbsp;赀饷不仰有司。是时兵兴，天子忧财乏，使程异驰驿江淮，讽诸道输货助军。庸阝<br /><br />&nbsp;&nbsp;&nbsp;&nbsp;素富强，即籍府库留一岁储，馀尽纳于朝，诸道由是悉索以献，庸阝倡之。<br /><br />&nbsp;&nbsp;&nbsp;&nbsp;先是，吐突承璀为监军，贵宠甚，庸阝以刚严治，相礼惮，稍厚善。承璀归，<br /><br />&nbsp;&nbsp;&nbsp;&nbsp;数称荐之，召拜门下侍郎、同中书门下平章事。庸阝不喜由宦幸进，及出祖，乐<br /><br />&nbsp;&nbsp;&nbsp;&nbsp;作泣下，谓诸将曰：“吾老安外镇，宰相岂吾任乎？”至京师，不肯视事，引疾<br /><br />&nbsp;&nbsp;&nbsp;&nbsp;固辞，改户部尚书。俄检校尚书左仆射，兼太子宾客，分司东都。以太子少傅致<br /><br />&nbsp;&nbsp;&nbsp;&nbsp;仕，卒，赠太子太保，谥曰肃。<br /><br />&nbsp;&nbsp;&nbsp;&nbsp;庸阝强直无私，与杨凭、穆质、许孟容、王仲舒友善，皆以气自任。而庸阝<br /><br />&nbsp;&nbsp;&nbsp;&nbsp;当官，以峭法操下，所至称治。猛决少恩，在淮南七年，其生杀禽`，多委军吏，<br /><br />&nbsp;&nbsp;&nbsp;&nbsp;而参佐束手不得与，人往往陷非法，议者亦以此少之。<br /><br />&nbsp;&nbsp;&nbsp;&nbsp;子拭，仕历宗正卿、京兆尹、河东凤翔节度使，以秘书监卒。<br /><br />&nbsp;&nbsp;&nbsp;&nbsp;拭子m，字景望。大中末，擢进士，累迁户部郎中，分司东都。劾奏内园<br /><br />&nbsp;&nbsp;&nbsp;&nbsp;使郝景全不法事，景全反摘m奏犯顺宗嫌名，坐夺俸。m上言：“‘因事告<br /><br />&nbsp;&nbsp;&nbsp;&nbsp;事，旁讼他人’者，咸通诏语也。礼，不讳嫌名；律，庙讳嫌名不坐。岂臣所引<br /><br />&nbsp;&nbsp;&nbsp;&nbsp;诏书而有司辄论奏？臣恐自今用格令者，委曲回避，旁缘为奸也。”诏不夺俸。<br /><br />&nbsp;&nbsp;&nbsp;&nbsp;黄巢陷洛，m挟尚书八印走河阳，时留守刘允章为贼胁，遣人就m索印，<br /><br />&nbsp;&nbsp;&nbsp;&nbsp;拒不与。允章悟，亦不臣贼。嗣襄王之乱，转侧淮南，高骈受伪命，m苦谏，<br /><br />&nbsp;&nbsp;&nbsp;&nbsp;不纳。入为中书舍人、翰林学士。辞职归华阴，复以学士召。<br /><br />&nbsp;&nbsp;&nbsp;&nbsp;乾宁元年，进礼部尚书、同中书门下平章事。崔昭纬素疾m，讽刘崇鲁掠<br /><br />&nbsp;&nbsp;&nbsp;&nbsp;其麻哭之，言：“m怀奸，与中人杨复恭昵款，其弟为时溥所杀，不可相天子。”<br /><br />&nbsp;&nbsp;&nbsp;&nbsp;翌日，下迁太子少傅。m乃自言为崇鲁诬污，书十一上不止。初，崇鲁父坐受<br /><br />&nbsp;&nbsp;&nbsp;&nbsp;赇，仰药死，故m以丑语及之，议者讥其非大臣体。昭宗素所器遇，决意复用<br /><br />&nbsp;&nbsp;&nbsp;&nbsp;之，而李茂贞等上言深诋其非，帝不获已，又罢为太子少师。于是茂贞及王行瑜、<br /><br />&nbsp;&nbsp;&nbsp;&nbsp;韩建拥兵阙下，列m罪，杀之于都亭驿。行瑜诛，有诏复官爵，赠司徒，谥曰<br /><br />&nbsp;&nbsp;&nbsp;&nbsp;文。<br /><br />&nbsp;&nbsp;&nbsp;&nbsp;m好学，家有书至万卷，世号“李书楼”。所著文章及注解诸书传甚多。<br /><br />&nbsp;&nbsp;&nbsp;&nbsp;子W，字东济，有俊才，亦遇害，赠礼部员外郎。<br /><br />&nbsp;&nbsp;&nbsp;&nbsp;赞曰：刚者天德，故孔子称“刚近仁”。骨强四支，故君有忠臣，谓之骨鲠。<br /><br />&nbsp;&nbsp;&nbsp;&nbsp;若栖筠、庸阝二子，其刚者欤！栖筠抗权邪，不及相；庸阝得相，不愿拜。非刚，<br /><br />&nbsp;&nbsp;&nbsp;&nbsp;畴克胜之？吉甫践天宰，谋谟是矣，而鲠正有愧于父云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939173);">加入书签</a><a
                        href="939128.html">上一页</a>&larr;<a href="index.html">返回列表</a>&rarr;<a
                            href="939213.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939128.html"; var next_page = "939213.html"; var index_page = "index.html"; var sortid = "9"; var article_id = "14231"; var chapter_id = "939173"; var articlename = "新唐书"; var chaptername = " 卷一百四十六 列传第七十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>