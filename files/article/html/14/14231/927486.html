<!DOCTYPE html>
<html>
<head>
<meta charset="gbk" />
<title>新唐书- 卷九十六 列传第二十一-在线阅读-哈西文学网</title>
<meta name="keywords" content="欧阳修、宋祁，新唐书， 卷九十六 列传第二十一全文， 卷九十六 列传第二十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷九十六 列传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/927486.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/927486.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十六 列传第二十一</h1>
            <div class="link xb">
                <a href="927399.html">上一页</a>&larr;<a href="index.html">返回列表</a>&rarr;<a
                    href="927572.html">下一页</a></div>			
            <div id="BookText">&nbsp;&nbsp;&nbsp;&nbsp;◎房杜<br /><br />&nbsp;&nbsp;&nbsp;&nbsp;房玄龄，字乔，齐州临淄人。父彦谦，仕隋，历司隶刺史。玄龄幼警敏，贯<br /><br />&nbsp;&nbsp;&nbsp;&nbsp;综坟籍，善属文，书兼草隶。开皇中，天下混壹，皆谓隋祚方永，玄龄密白父曰：<br /><br />&nbsp;&nbsp;&nbsp;&nbsp;“上无功德，徒以周近亲，妄诛杀，攘神器有之，不为子孙立长久计，淆置嫡庶，<br /><br />&nbsp;&nbsp;&nbsp;&nbsp;竞侈c，相倾阋，终当内相诛夷。视今虽平，其亡，跬可须也。”彦谦惊曰：无<br /><br />&nbsp;&nbsp;&nbsp;&nbsp;妄言！”年十八，举进士。授羽骑尉，校仇秘书省。吏部侍郎高孝基名知人，谓<br /><br />&nbsp;&nbsp;&nbsp;&nbsp;裴矩曰：“仆观人多矣，未有如此郎者，当为国器，但恨不见其耸壑昂霄云。”<br /><br />&nbsp;&nbsp;&nbsp;&nbsp;补隰城尉。汉王谅反，坐累，徙上郡。顾中原方乱，慨然有忧天下志。会父疾，<br /><br />&nbsp;&nbsp;&nbsp;&nbsp;绵十旬，不解衣；及丧，勺饮不入口五日。<br /><br />&nbsp;&nbsp;&nbsp;&nbsp;太宗以敦煌公徇渭北，杖策上谒军门，一见如旧，署渭北道行军记室参军。<br /><br />&nbsp;&nbsp;&nbsp;&nbsp;公为秦王，即授府记室，封临淄侯。征伐未尝不从，众争取怪珍，玄龄独收人物<br /><br />&nbsp;&nbsp;&nbsp;&nbsp;致幕府，与诸将密相申结，人人愿尽死力。王尝曰：“汉光武得邓禹，门人益亲。<br /><br />&nbsp;&nbsp;&nbsp;&nbsp;今我有玄龄，犹禹也。”居府出入十年，军符府檄，或驻马即办，文约理尽，初<br /><br />&nbsp;&nbsp;&nbsp;&nbsp;不著稿。高祖曰：“若人机识，是宜委任。每为吾儿陈事，千里外犹对面语。”<br /><br />&nbsp;&nbsp;&nbsp;&nbsp;隐太子与王有隙，王召玄龄与计，对曰：“国难世有，惟圣人克之。大王功<br /><br />&nbsp;&nbsp;&nbsp;&nbsp;盖天下，非特人谋，神且相之。”乃引杜如晦协判大计。累进陕东道大行台考功<br /><br />&nbsp;&nbsp;&nbsp;&nbsp;郎中、文学馆学士。故太子忌二人者，奇谮于帝，皆斥逐还第。太子将有变，王<br /><br />&nbsp;&nbsp;&nbsp;&nbsp;召二人以方士服入，夜计事。事平，王为皇太子，擢右庶子。太子即位，为中书<br /><br />&nbsp;&nbsp;&nbsp;&nbsp;令。第功班赏，与如晦、长孙无忌、尉迟敬德、侯君集功第一，进爵邗国公，食<br /><br />&nbsp;&nbsp;&nbsp;&nbsp;邑千三百户，余皆次叙封拜。帝顾群臣曰：“朕论公等功，定封邑，恐不能尽，<br /><br />&nbsp;&nbsp;&nbsp;&nbsp;当无有讳，各为朕言之。”淮安王神通曰：“义师起，臣兵最先至，今玄龄等以<br /><br />&nbsp;&nbsp;&nbsp;&nbsp;刀笔吏居第一，臣所未喻。”帝曰：“叔父兵诚先至，然未尝躬行阵劳，故建德<br /><br />&nbsp;&nbsp;&nbsp;&nbsp;之南，军败不振，讨黑闼反动，望风辄奔。今玄龄等有决胜帷幄、定社稷功，此<br /><br />&nbsp;&nbsp;&nbsp;&nbsp;萧何所以先诸将也。叔父以亲，宜无爱者，顾不可缘私与功臣竞先后尔。”初，<br /><br />&nbsp;&nbsp;&nbsp;&nbsp;将军丘师利等皆怙跋攘袂，或指画自陈说，见神通愧屈，乃曰：“陛下至不私其<br /><br />&nbsp;&nbsp;&nbsp;&nbsp;亲，吾属可妄诉邪！”<br /><br />&nbsp;&nbsp;&nbsp;&nbsp;进尚书左仆射，监修国史，更封魏。帝曰：“公为仆射，当助朕广耳目，访<br /><br />&nbsp;&nbsp;&nbsp;&nbsp;贤材。此闻阅牒讼日数百，岂暇求人哉？”乃敕细务属左右丞，大事关仆射。<br /><br />&nbsp;&nbsp;&nbsp;&nbsp;帝尝问：“创业、守文孰难？”玄龄曰：“方时草昧，群雄竞逐，攻破乃降，<br /><br />&nbsp;&nbsp;&nbsp;&nbsp;战胜乃克，创业则难。”魏徵曰：“王者之兴，必乘衰乱，覆昏暴，殆天授人与<br /><br />&nbsp;&nbsp;&nbsp;&nbsp;者。既得天下，则安于骄逸。人欲静，徭役毒之；世方敝，裒刻穷之。国繇此衰，<br /><br />&nbsp;&nbsp;&nbsp;&nbsp;则守文为难。”帝曰：“玄龄从我定天下，冒百死，遇一生，见创业之难。徵与<br /><br />&nbsp;&nbsp;&nbsp;&nbsp;我安天下，畏富贵则骄，骄则怠，怠则亡，见守文之不为易。然创业之不易，既<br /><br />&nbsp;&nbsp;&nbsp;&nbsp;往矣；守文之难，方与公等慎之。”<br /><br />&nbsp;&nbsp;&nbsp;&nbsp;会诏大臣世袭，授宋州刺史，徙国梁，而群臣让世袭事，故罢刺史，遂为梁<br /><br />&nbsp;&nbsp;&nbsp;&nbsp;国公。未几，加太子少师。始诣东宫，皇太子欲拜之，玄龄让不敢谒，乃止。居<br /><br />&nbsp;&nbsp;&nbsp;&nbsp;宰相积十五年，女为王妃，男尚主，自以权宠隆极，累表辞位，诏不听。顷之，<br /><br />&nbsp;&nbsp;&nbsp;&nbsp;进司空，仍总朝政。玄龄固辞，帝遣使谓曰：“让，诚美德也。然国家相眷赖久，<br /><br />&nbsp;&nbsp;&nbsp;&nbsp;一日去良弼，如亡左右手。顾公筋力未衰，毋多让！”晋王为皇太子，改太子太<br /><br />&nbsp;&nbsp;&nbsp;&nbsp;傅，知门下省事。以母丧，赐茔昭陵园。起复其官。会伐辽，留守京师。诏曰：<br /><br />&nbsp;&nbsp;&nbsp;&nbsp;“公当萧何之任，朕无西顾忧矣。”凡粮械飞输，军伍行留，悉裁总之。玄龄数<br /><br />&nbsp;&nbsp;&nbsp;&nbsp;上书劝帝，愿毋轻敌，久事外夷。固辞太子太傅，见听。<br /><br />&nbsp;&nbsp;&nbsp;&nbsp;晚节多病，时帝幸玉华宫，诏玄龄居守，听卧治事。稍棘，召许肩舆入殿，<br /><br />&nbsp;&nbsp;&nbsp;&nbsp;帝视流涕，玄龄亦感咽不自胜。命尚医临候，尚食供膳，日奏起居状。少损，即<br /><br />&nbsp;&nbsp;&nbsp;&nbsp;喜见于色。玄龄顾诸子曰：“今天下事无不得，惟讨高丽未止，上含怒意决，群<br /><br />&nbsp;&nbsp;&nbsp;&nbsp;臣莫敢谏，吾而不言，抱愧没地矣！”遂上疏曰：<br /><br />&nbsp;&nbsp;&nbsp;&nbsp;上古所不臣者，陛下皆臣之；所不制者，陛下皆制之矣，为中国患，无如突<br /><br />&nbsp;&nbsp;&nbsp;&nbsp;厥，而大小可汗相次束手，弛辫握刀，分典禁卫。延陀、铁勒，披置州县；高昌、<br /><br />&nbsp;&nbsp;&nbsp;&nbsp;吐浑，偏师扫除。惟高丽历代逋命，莫克穷讨。陛下责其弑逆，身自将六军，径<br /><br />&nbsp;&nbsp;&nbsp;&nbsp;荒裔，不旬日拔辽东，虏获数十万，残众、孽君缩气不敢息，可谓功倍前世矣。<br /><br />&nbsp;&nbsp;&nbsp;&nbsp;《易》曰：“知进退存亡不失其正者，其惟圣人乎！”盖进有退之义，存有<br /><br />&nbsp;&nbsp;&nbsp;&nbsp;亡之机，得有丧之理，为陛下惜者此也。傅曰：“知足不辱，知止不殆。”陛下<br /><br />&nbsp;&nbsp;&nbsp;&nbsp;威名功烈既云足矣，拓地开疆亦可止矣。边夷丑种，不足待以仁义，责以常礼，<br /><br />&nbsp;&nbsp;&nbsp;&nbsp;古者以禽鱼畜之。必绝其类，恐兽穷则搏，苟救其死。且陛下每决死罪，必三覆<br /><br />&nbsp;&nbsp;&nbsp;&nbsp;五奏，进疏食，停音乐，以人命之重为感动也。今士无一罪，驱之行阵之间，委<br /><br />&nbsp;&nbsp;&nbsp;&nbsp;之锋镝之下，使肝脑涂地，老父孤子、寡妻慈母望车，抱枯骨，摧心掩泣，其<br /><br />&nbsp;&nbsp;&nbsp;&nbsp;所以变动阴阳，伤害和气，实天下之痛也。使高丽违失臣节，诛之可也；侵扰百<br /><br />&nbsp;&nbsp;&nbsp;&nbsp;姓，灭之可也；能为后世患，夷之可也。今无是三者，而坐敝中国，为旧王雪耻，<br /><br />&nbsp;&nbsp;&nbsp;&nbsp;新罗报仇，非所存小、所损大乎？臣愿下沛然之诏，许高丽自新，焚陵波之船，<br /><br />&nbsp;&nbsp;&nbsp;&nbsp;罢应募之众，即臣死骨不朽。<br /><br />&nbsp;&nbsp;&nbsp;&nbsp;帝得疏，谓高阳公主曰：“是已危慑，尚能忧吾国事乎！”<br /><br />&nbsp;&nbsp;&nbsp;&nbsp;疾甚，帝命凿苑垣以便候问，亲握手与决。诏皇太子就省。擢子遗爱右卫中<br /><br />&nbsp;&nbsp;&nbsp;&nbsp;郎将，遗则朝散大夫，令及见之。薨，年七十一，赠太尉、并州都督，谥曰文昭，<br /><br />&nbsp;&nbsp;&nbsp;&nbsp;给班剑、羽葆、鼓吹、绢布二千段、粟二千斛，陪葬昭陵。高宗诏配享太宗庙廷。<br /><br />&nbsp;&nbsp;&nbsp;&nbsp;玄龄当国，夙夜勤强，任公竭节，不欲一物失所。无u忌，闻人善，若己<br /><br />&nbsp;&nbsp;&nbsp;&nbsp;有之。明达吏治，而缘饰以文雅，议法处令，务为宽平。不以己长望人，取人不<br /><br />&nbsp;&nbsp;&nbsp;&nbsp;求备，虽卑贱皆得尽所能。或以事被让，必稽颡请罪，畏惕，视若无所容。<br /><br />&nbsp;&nbsp;&nbsp;&nbsp;贞观末年，以谴还第，黄门侍郎褚遂良言于帝曰：“玄龄事君自无所负，不<br /><br />&nbsp;&nbsp;&nbsp;&nbsp;可以一眚便示斥外，非天子任大臣意。”帝悟，遽召于家。后避位不出。久之，<br /><br />&nbsp;&nbsp;&nbsp;&nbsp;会帝幸芙蓉园观风俗，玄龄敕子弟汛扫廷堂，曰：“乘舆且临幸。”有顷，帝果<br /><br />&nbsp;&nbsp;&nbsp;&nbsp;幸其第，因载玄龄还宫。帝在翠微宫，以司农卿李纬为民部尚书，会有自京师来<br /><br />&nbsp;&nbsp;&nbsp;&nbsp;者，帝曰：“玄龄闻纬为尚书谓何？”曰：“惟称纬好须，无它语。”帝遽改太<br /><br />&nbsp;&nbsp;&nbsp;&nbsp;子詹事。帝讨辽，玄龄守京师，有男子上急变，玄龄诘状，曰：“我乃告公。”<br /><br />&nbsp;&nbsp;&nbsp;&nbsp;玄龄驿遣追帝，帝视奏已，斩男子。下诏责曰：“公何不自信！”其委任类如此。<br /><br />&nbsp;&nbsp;&nbsp;&nbsp;治家有法度，常恐诸子骄侈，席势凌人，乃集古今家诫，书为屏风，令各取<br /><br />&nbsp;&nbsp;&nbsp;&nbsp;一具，曰：“留意于此，足以保躬矣！汉袁氏累叶忠节，吾心所尚，尔宜师之。”<br /><br />&nbsp;&nbsp;&nbsp;&nbsp;子遗直嗣。<br /><br />&nbsp;&nbsp;&nbsp;&nbsp;次子遗爱，诞率无学，有武力。尚高阳公主，为右卫将军。公主，帝所爱，<br /><br />&nbsp;&nbsp;&nbsp;&nbsp;故礼与它婿绝。主骄蹇，疾遗直任嫡，遗直惧，让爵，帝不许。主稍失爱，意怏<br /><br />&nbsp;&nbsp;&nbsp;&nbsp;怏。与浮屠辩机乱，帝怒，斩浮屠，杀奴婢数十人，主怨望，帝崩，哭不哀。高<br /><br />&nbsp;&nbsp;&nbsp;&nbsp;宗时，出遗直汴州刺史，遗爱房州刺史。主又诬遗直罪，帝敕长孙无忌鞫治，乃<br /><br />&nbsp;&nbsp;&nbsp;&nbsp;得主与遗爱反状，遗爱伏诛，主赐死。遗直以先勋免，贬铜陵尉。诏停配享。<br /><br />&nbsp;&nbsp;&nbsp;&nbsp;杜如晦，字克明，京兆杜陵人。祖果，有名周、隋间。如晦少英爽，喜书，<br /><br />&nbsp;&nbsp;&nbsp;&nbsp;以风流自命，内负大节，临机辄断。隋大业中，预吏部选，侍郎高孝基异之，曰：<br /><br />&nbsp;&nbsp;&nbsp;&nbsp;“君当为栋梁用，愿保令德。”因补滏阳尉，弃官去。<br /><br />&nbsp;&nbsp;&nbsp;&nbsp;高祖平京师，秦王引为府兵曹参军，徙陕州总管府长史。时府属多外迁，王<br /><br />&nbsp;&nbsp;&nbsp;&nbsp;患之。房玄龄曰：“去者虽多，不足吝，如晦王佐才也。大王若终守藩，无所事；<br /><br />&nbsp;&nbsp;&nbsp;&nbsp;必欲经营四方，舍如晦无共功者。”王惊曰：“非公言，我几失之！”因表留幕<br /><br />&nbsp;&nbsp;&nbsp;&nbsp;府。从征伐，常参帷幄机秘。方多事，裁处无留，僚属共才之，莫见所涯。进陕<br /><br />&nbsp;&nbsp;&nbsp;&nbsp;东道大行台司勋郎中，封建平县男，兼文学馆学士。天策府建，为中郎。王为皇<br /><br />&nbsp;&nbsp;&nbsp;&nbsp;太子，授左庶子，迁兵部尚书，进封蔡国公，食三千户，别食益州千三百户。俄<br /><br />&nbsp;&nbsp;&nbsp;&nbsp;检校侍中，摄吏部尚书，总监东宫兵，进位尚书右仆射，仍领选。<br /><br />&nbsp;&nbsp;&nbsp;&nbsp;与玄龄共`朝政，引士贤者，下不肖，咸得职，当时浩然归重。监察御史陈<br /><br />&nbsp;&nbsp;&nbsp;&nbsp;师合上《拔士论》，谓一人不可总数职，阴剀讽如晦等。帝曰：“玄龄、如晦不<br /><br />&nbsp;&nbsp;&nbsp;&nbsp;以勋旧进，特其才可与治天下者，师合欲以此离间吾君臣邪？”斥岭表。<br /><br />&nbsp;&nbsp;&nbsp;&nbsp;久之，以疾辞职，诏给常俸就第，医候之使道相属。会病力，诏皇太子就问，<br /><br />&nbsp;&nbsp;&nbsp;&nbsp;帝亲至其家，抚之梗塞。及未乱，擢其子左千牛构兼尚舍奉御。薨，年四十六，<br /><br />&nbsp;&nbsp;&nbsp;&nbsp;帝哭为恸，赠开府仪同三司。及葬，加司空，谥曰成。手诏虞世南勒文于碑，使<br /><br />&nbsp;&nbsp;&nbsp;&nbsp;言君臣痛悼意。<br /><br />&nbsp;&nbsp;&nbsp;&nbsp;它日，食瓜美，辍其半奠焉。尝赐玄龄黄银带，曰：“如晦与公同辅朕，今<br /><br />&nbsp;&nbsp;&nbsp;&nbsp;独见公。”泫然流泪曰：“世傅黄银鬼神畏之。”更取金带，遣玄龄送其家。后<br /><br />&nbsp;&nbsp;&nbsp;&nbsp;忽梦如晦若平生，明日为玄龄言之，敕所御馔往祭。明年之祥，遣尚宫劳问妻子，<br /><br />&nbsp;&nbsp;&nbsp;&nbsp;国府官佐亦不之罢，恩礼无少衰。后诏功臣世袭，追赠密州刺史，徙国莱。<br /><br />&nbsp;&nbsp;&nbsp;&nbsp;方为相时，天下新定，台阁制度，宪物容典，率二人讨裁。每议事帝所，玄<br /><br />&nbsp;&nbsp;&nbsp;&nbsp;龄必曰：“非如晦莫筹之。”及如晦至，卒用玄龄策也。盖如晦长于断，而玄龄<br /><br />&nbsp;&nbsp;&nbsp;&nbsp;善谋，两人深相知，故能同心济谋，以佐佑帝，当世语良相，必曰房、杜云。<br /><br />&nbsp;&nbsp;&nbsp;&nbsp;构位慈州刺史。次子荷，性暴诡不循法，尚城阳公主，官至尚乘奉御，封襄<br /><br />&nbsp;&nbsp;&nbsp;&nbsp;阳郡公。承乾谋反，荷曰：“琅邪颜利仁善星数，言天有变，宜建大事，陛下当<br /><br />&nbsp;&nbsp;&nbsp;&nbsp;为太上皇。请称疾，上必临问，可以得志。”及败，坐诛。临刑，意象轩骜。构<br /><br />&nbsp;&nbsp;&nbsp;&nbsp;以累贬死岭表。<br /><br />&nbsp;&nbsp;&nbsp;&nbsp;如晦弟楚客，少尚奇节，与叔父淹皆没于王世充。淹与如晦有隙，谮其兄杀<br /><br />&nbsp;&nbsp;&nbsp;&nbsp;之，并囚楚客濒死。世充平，淹当诛。楚客请于如晦，不许。楚客曰：“叔残兄，<br /><br />&nbsp;&nbsp;&nbsp;&nbsp;今兄又弃叔，门内几尽，岂不痛哉！”如晦感悟，请之高祖，得释。方建成难作，<br /><br />&nbsp;&nbsp;&nbsp;&nbsp;楚客遁舍嵩山。贞观四年，召为给事中。太宗曰：“君居山似之矣，谓非宰相不<br /><br />&nbsp;&nbsp;&nbsp;&nbsp;起，渠然邪？夫走远者自近，人不恤无官，患才不副。而兄与我异支一心者，尔<br /><br />&nbsp;&nbsp;&nbsp;&nbsp;当如兄事吾而辅我。”楚客顿首谢，因擢为中郎将。每入直，尽夕不释杖，帝知<br /><br />&nbsp;&nbsp;&nbsp;&nbsp;而劳之，进蒲州刺史，政有能名，徙瀛州。后为魏王府长史，迁工部尚书，摄府<br /><br />&nbsp;&nbsp;&nbsp;&nbsp;事，以威肃闻。揣帝意薄承乾，乃为王谐媚用事臣，数言王聪睿可为嗣，人或以<br /><br />&nbsp;&nbsp;&nbsp;&nbsp;闻，帝隐恚。及王贬爵，暴其罪，以如晦功免死，废于家，终虔化令。<br /><br />&nbsp;&nbsp;&nbsp;&nbsp;淹，字执礼，材辩多闻，有美名。隋开皇中，与其友韦福嗣谋曰：“上好用<br /><br />&nbsp;&nbsp;&nbsp;&nbsp;隐民，苏威以隐者召，得美官。”乃共入太白山，为不仕者。文帝恶之，谪戍江<br /><br />&nbsp;&nbsp;&nbsp;&nbsp;表。赦还，高孝基为雍州司马，荐授承奉郎，擢累御史中丞。王世充c号，署少<br /><br />&nbsp;&nbsp;&nbsp;&nbsp;吏部，颇亲近用事。洛阳平，不得调，欲往事隐太子。时封伦领选，以谂房玄龄，<br /><br />&nbsp;&nbsp;&nbsp;&nbsp;玄龄恐失之，白秦王，引为天策府兵曹参军、文学馆学士。尝侍宴，赋诗尤工，<br /><br />&nbsp;&nbsp;&nbsp;&nbsp;赐银钟。庆州总管杨文干反，辞连太子，归罪淹及王、韦挺，并流越`，王知<br /><br />&nbsp;&nbsp;&nbsp;&nbsp;其诬，饷黄金三百两。及践阼，召为御史大夫，封安吉郡公，食四百户。淹建言<br /><br />&nbsp;&nbsp;&nbsp;&nbsp;诸司文桉稽期，请以御史检促。太宗以问仆射封伦，伦曰：“设官各以其事治，<br /><br />&nbsp;&nbsp;&nbsp;&nbsp;御史劾不法，而索桉求疵，是太苛，且侵官。”淹嘿然。帝曰：“何不申执？”<br /><br />&nbsp;&nbsp;&nbsp;&nbsp;对曰：“伦所引国大体，臣伏其议，又何言？”帝悦，以资博练，帝敕东宫仪典<br /><br />&nbsp;&nbsp;&nbsp;&nbsp;簿最悉听淹裁订。俄检校吏部尚书，参豫朝政。所荐赢四十人，后皆知名。尝白<br /><br />&nbsp;&nbsp;&nbsp;&nbsp;郅怀道可用，帝问状。淹曰：“怀道及隋时位吏部主事，方炀帝幸江都，群臣迎<br /><br />&nbsp;&nbsp;&nbsp;&nbsp;阿，独怀道执不可。”帝曰：“卿时何云？”曰：“臣与众。”帝折曰：“事君<br /><br />&nbsp;&nbsp;&nbsp;&nbsp;有犯无隐，卿直怀道者，何不谠言？”谢曰：“臣位下，又顾谏不从，徒死无益。”<br /><br />&nbsp;&nbsp;&nbsp;&nbsp;帝曰：“内以君不足谏，尚何仕？食隋粟忘隋事，忠乎？”因顾群臣：“公等<br /><br />&nbsp;&nbsp;&nbsp;&nbsp;谓何？”王曰：“比干谏而死，孔子称仁，泄冶谏亦死，则曰：‘民之多僻，<br /><br />&nbsp;&nbsp;&nbsp;&nbsp;无自立辟。’禄重责深，从古则然。”帝笑曰：“卿在隋不谏，宜置。世充亲任，<br /><br />&nbsp;&nbsp;&nbsp;&nbsp;胡不言？”对曰：“固尝言，不见用。”帝曰：“世充愎谏饰非，卿若何而免？”<br /><br />&nbsp;&nbsp;&nbsp;&nbsp;淹辞穷不得对。帝勉曰：“今任卿已，可有谏未？”答曰：“顾死无隐。”贞观<br /><br />&nbsp;&nbsp;&nbsp;&nbsp;二年疾，帝为临问。卒，赠尚书右仆射，谥曰襄。始，淹典二职，贵重于朝矣，<br /><br />&nbsp;&nbsp;&nbsp;&nbsp;而亡清白名，获讥当世。子敬同袭爵，官至鸿胪卿。<br /><br />&nbsp;&nbsp;&nbsp;&nbsp;如晦五世孙元颖，贞元末及进士第，又擢宏词。数从使府辟署，稍以右补阙<br /><br />&nbsp;&nbsp;&nbsp;&nbsp;为翰林学士，敏文辞，宪宗特所赏欢。吴元济平，论书诏勤，迁司勋员外郎，知<br /><br />&nbsp;&nbsp;&nbsp;&nbsp;制诰。穆宗以元颖多识朝章，尤被宠，拜中书舍人、户部侍郎，为学士承旨，以<br /><br />&nbsp;&nbsp;&nbsp;&nbsp;本官同中书门下平章事，建安县男。自帝即位，不阅岁至宰相，晋绅骇异。甫再<br /><br />&nbsp;&nbsp;&nbsp;&nbsp;期，出为剑南西川节度使、同平章事，帝为御安福门临饯。<br /><br />&nbsp;&nbsp;&nbsp;&nbsp;敬宗骄僻不君，元颖每欲中帝意以固幸，乃巧索珍异献之，踵相蹑于道，百<br /><br />&nbsp;&nbsp;&nbsp;&nbsp;工造作无程，敛取苛重，至削军食以助裒畜。又给与不时，戎人寒饥，乃仰足蛮<br /><br />&nbsp;&nbsp;&nbsp;&nbsp;徼。于是人人咨苦，反为蛮内觇，戎备不修。大和三年，南诏乘虚袭戎、`等州，<br /><br />&nbsp;&nbsp;&nbsp;&nbsp;诸屯闻贼至，辄溃，戍者为乡导，遂入成都。已傅城，元颖尚不知，乃率左右婴<br /><br />&nbsp;&nbsp;&nbsp;&nbsp;牙城以守。贼大掠，焚郛郭，残之，留数日去，蜀之宝货、工巧、子女尽矣。初，<br /><br />&nbsp;&nbsp;&nbsp;&nbsp;元颖计迫，将挺身走，会救至乃止。文宗遣使者临抚南诏，南诏上言：“蜀人祈<br /><br />&nbsp;&nbsp;&nbsp;&nbsp;我诛虐帅，不能克，请陛下诛之，以谢蜀人。”由是贬邵州刺史。议者不厌，斥<br /><br />&nbsp;&nbsp;&nbsp;&nbsp;为循州司马。官属崔璜、纥干t、卢并悉夺秩，分逐之。元颖死于贬所，年六十<br /><br />&nbsp;&nbsp;&nbsp;&nbsp;四。将终，表丐赠官，乞归葬。诏赠湖州刺史。元颖与李德裕善，会昌初，德裕<br /><br />&nbsp;&nbsp;&nbsp;&nbsp;当国，因赦令复其官。弟元绛，终太子宾客。元绛子审权。<br /><br />&nbsp;&nbsp;&nbsp;&nbsp;审权，字殷衡，第进士，辟浙西幕府。举拔萃中，为右拾遗。宣宗时，入翰<br /><br />&nbsp;&nbsp;&nbsp;&nbsp;林为学士，累迁兵部侍郎、学士承旨。懿宗立，进同中书门下平章事，再迁门下<br /><br />&nbsp;&nbsp;&nbsp;&nbsp;侍郎，出为镇海军节度使、同平章事。庞勋乱徐州，审权与令狐T、崔铉连师掎<br /><br />&nbsp;&nbsp;&nbsp;&nbsp;角，馈粟相衔，王师赖济。勋破，进检校司空，入为尚书左仆射、襄阳郡公。继<br /><br />&nbsp;&nbsp;&nbsp;&nbsp;领河中、忠武节度使。卒，赠太子太师，谥曰德。审权清重寡言，性长厚，居翰<br /><br />&nbsp;&nbsp;&nbsp;&nbsp;林最久，终不漏禁近语。在方镇，视事有常处，要非日入未始就内寝。坐必敛衽，<br /><br />&nbsp;&nbsp;&nbsp;&nbsp;常若对大宾客。或昼日少息，则顾直将解帘；即旁无人，自起彻钩，手拥帘徐下，<br /><br />&nbsp;&nbsp;&nbsp;&nbsp;乃退。与杜俱位将相，先进，故世谓审权为“小杜公”。<br /><br />&nbsp;&nbsp;&nbsp;&nbsp;子让能，字群懿，擢进士第，从宣武王铎府为推官，以长安尉为集贤校理。<br /><br />&nbsp;&nbsp;&nbsp;&nbsp;丧母，以孝闻。又辟刘邺、牛蔚二府，稍进兵部员外郎。萧遘领度支，引判度支<br /><br />&nbsp;&nbsp;&nbsp;&nbsp;按。僖宗狩蜀，奔谒行在，三迁中书舍人，召为翰林学士。方关东兵兴，调发绥<br /><br />&nbsp;&nbsp;&nbsp;&nbsp;徕，书诏丛浩，让能思精敏，凡号令行下，处事值机，无所遗算，帝倚重之。从<br /><br />&nbsp;&nbsp;&nbsp;&nbsp;还京师，再迁兵部尚书，封建平县子。<br /><br />&nbsp;&nbsp;&nbsp;&nbsp;李克用兵至，帝夜出凤翔，苍黄无知者。让能方直，徒步从十余里，得遗马，<br /><br />&nbsp;&nbsp;&nbsp;&nbsp;褫绅为{乘之。朱玫兵逼乘舆，帝走宝鸡，独让能从。翌日，孔纬等乃至。俄<br /><br />&nbsp;&nbsp;&nbsp;&nbsp;而进狩梁。是时栈道为山南石君涉所毁，天子间关涩，让能未尝暂去侧。帝劳<br /><br />&nbsp;&nbsp;&nbsp;&nbsp;曰：“朕失道，再遗宗庙。方艰难时，卿不少舍朕，盖古所谓忠于所事邪！”让<br /><br />&nbsp;&nbsp;&nbsp;&nbsp;能顿首曰：“臣世蒙国厚恩，陛下不以臣不肖，使I牧圉，临难苟免，臣之耻也。”<br /><br />&nbsp;&nbsp;&nbsp;&nbsp;帝次褒中，擢兵部侍郎、同中书门下平章事。<br /><br />&nbsp;&nbsp;&nbsp;&nbsp;于时，嗣襄王奔次蔽唬强藩大镇附者已十八，贡赋不输行在，无以备赏劳，<br /><br />&nbsp;&nbsp;&nbsp;&nbsp;卫兵往往乏食，君臣搏手无它策。让能建遣大使入河中，以谕王重荣，重荣果奉<br /><br />&nbsp;&nbsp;&nbsp;&nbsp;诏。已而京师平，进中书侍郎，徙封襄阳郡公。官吏多污伪署，有司皆欲论死，<br /><br />&nbsp;&nbsp;&nbsp;&nbsp;让能以胁从不足深治，固争之，多所全贷。昭宗立，进尚书左仆射、晋国公，赐<br /><br />&nbsp;&nbsp;&nbsp;&nbsp;铁券，累进太尉。<br /><br />&nbsp;&nbsp;&nbsp;&nbsp;李茂贞守凤翔，自大顺后兵浸强，恃有功，不奉法，朝廷弱，弗能制。会杨<br /><br />&nbsp;&nbsp;&nbsp;&nbsp;复恭走山南，茂贞欲兼有梁、汉，请以师问罪，未报而兵出，帝忿其专，然不得<br /><br />&nbsp;&nbsp;&nbsp;&nbsp;已从之。山南平，诏茂贞领兴元、武定，而以徐彦若为凤翔节度使，分果、阆州<br /><br />&nbsp;&nbsp;&nbsp;&nbsp;隶武定军。茂贞怨，不赴镇，上章语悖慢。又诒书让能诋责，以为助守亮为乱，<br /><br />&nbsp;&nbsp;&nbsp;&nbsp;抑忠臣，夺己功，其言丑肆。京师匈惧，日数千人守阙下，候中尉西门重遂出，<br /><br />&nbsp;&nbsp;&nbsp;&nbsp;请与茂贞凤翔地，为百姓计。答曰：“事出宰相，我无预。”茂贞益怨。帝怒，<br /><br />&nbsp;&nbsp;&nbsp;&nbsp;诏让能计议，且趣调发，经月不就第。<br /><br />&nbsp;&nbsp;&nbsp;&nbsp;时宰相崔昭纬阴结茂贞及王行瑜，让能所言悉漏之，茂贞乃以健儿数百杂市<br /><br />&nbsp;&nbsp;&nbsp;&nbsp;人，候昭纬与郑延昌归第，拥肩舆噪曰：“凤翔无罪，幸公不加讨以震惊都辇！”<br /><br />&nbsp;&nbsp;&nbsp;&nbsp;昭纬曰：“上委杜太尉，吾等何知？”市人不识孰为太尉，即投瓦石妄击，昭纬<br /><br />&nbsp;&nbsp;&nbsp;&nbsp;等走而免，遂丧其印。帝愈怒，捕首恶诛之。京师争避乱，逃山谷间。让能谏帝<br /><br />&nbsp;&nbsp;&nbsp;&nbsp;曰：“茂贞固宜诛，然大盗适去，凤翔国西门，又陛下新即位，愿少宽假，以贞<br /><br />&nbsp;&nbsp;&nbsp;&nbsp;元故事姑息之，不可使怨望。”帝曰：“今诏令不出城门，国制桡弱，贾生恸哭<br /><br />&nbsp;&nbsp;&nbsp;&nbsp;时也。朕顾奄奄度日，坐观此邪！卿为我图之，朕自以兵属诸王。”让能曰：“<br /><br />&nbsp;&nbsp;&nbsp;&nbsp;陛下欲削涤c，刚主威，隆王室，此中外大臣所宜共成之，不宜专任臣。”帝<br /><br />&nbsp;&nbsp;&nbsp;&nbsp;曰：“卿，元辅，休戚与我均，何所避？”泣曰：“臣位宰相，所以未乞骸骨者，<br /><br />&nbsp;&nbsp;&nbsp;&nbsp;思有以报陛下，敢计身乎！且陛下之心，宪祖心也，但时有所未便。它日臣蒙晁<br /><br />&nbsp;&nbsp;&nbsp;&nbsp;错之诛，顾不足弭七国患，然敢不奉诏！”<br /><br />&nbsp;&nbsp;&nbsp;&nbsp;景福二年，以嗣覃王为招讨使，神策将李副之，率师三万送彦若赵镇。<br /><br />&nbsp;&nbsp;&nbsp;&nbsp;昭纬内畏有功，密语茂贞曰：“上不喜兵，一出太尉。”茂贞乃悉兵迎战T，<br /><br />&nbsp;&nbsp;&nbsp;&nbsp;覃王败，乘胜至三桥。让能曰：“臣固豫言之，臣请归死以纾难。”帝涕下不能<br /><br />&nbsp;&nbsp;&nbsp;&nbsp;已，曰：“与卿决矣！”再贬雷州司户参军。茂贞尚驻兵请必杀之，乃赐死，年<br /><br />&nbsp;&nbsp;&nbsp;&nbsp;五十三。<br /><br />&nbsp;&nbsp;&nbsp;&nbsp;弟彦林，官御史中丞；弘徽，户部侍郎，皆及诛。帝痛之，后赠太师。<br /><br />&nbsp;&nbsp;&nbsp;&nbsp;子光V，次子晓，不复仕。晓入梁，贵显于世。<br /><br />&nbsp;&nbsp;&nbsp;&nbsp;赞曰：太宗以上圣之才，取孤隋，攘群盗，天下已平，用玄龄、如晦辅政。<br /><br />&nbsp;&nbsp;&nbsp;&nbsp;兴大乱之余，纪纲雕弛，而能兴仆植僵，使号令典刑粲然罔不完，虽数百年犹蒙<br /><br />&nbsp;&nbsp;&nbsp;&nbsp;其功，可谓名宰相。然求所以致之之迹，逮不可见，何哉？唐柳芳有言：“帝定<br /><br />&nbsp;&nbsp;&nbsp;&nbsp;祸乱，而房、杜不言功；王、魏善谏，而房、杜让其直；英、卫善兵，而房、杜<br /><br />&nbsp;&nbsp;&nbsp;&nbsp;济以文。持众美效之君。是后，新进更用事，玄龄身处要地，不吝权，善始以终，<br /><br />&nbsp;&nbsp;&nbsp;&nbsp;此其成令名者。”谅其然乎！如晦虽任事日浅，观玄龄许与及帝所亲款，则谟谋<br /><br />&nbsp;&nbsp;&nbsp;&nbsp;果有大过人者。方君臣明良，志叶议从，相资以成，固千载之遇，萧、曹之勋，<br /><br />&nbsp;&nbsp;&nbsp;&nbsp;不足进焉。虽然，宰相所以代天者也，辅赞弥缝而藏诸用，使斯人由而不知，非<br /><br />&nbsp;&nbsp;&nbsp;&nbsp;明哲曷臻是哉？彼扬己取名，了然使户晓者，盖房、杜之细邪！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,927486);">加入书签</a><a
                        href="927399.html">上一页</a>&larr;<a href="index.html">返回列表</a>&rarr;<a
                            href="927572.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "927399.html"; var next_page = "927572.html"; var index_page = "index.html"; var sortid = "9"; var article_id = "14231"; var chapter_id = "927486"; var articlename = "新唐书"; var chaptername = " 卷九十六 列传第二十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>