<!DOCTYPE html>
<html>
<head>
<meta charset="gbk" />
<title>新唐书- 卷七十九 列传第四-在线阅读-哈西文学网</title>
<meta name="keywords" content="欧阳修、宋祁，新唐书， 卷七十九 列传第四全文， 卷七十九 列传第四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷七十九 列传第四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/924843.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/924843.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十九 列传第四</h1>
            <div class="link xb">
                <a href="924727.html">上一页</a>&larr;<a href="index.html">返回列表</a>&rarr;<a
                    href="924933.html">下一页</a></div>			
            <div id="BookText">&nbsp;&nbsp;&nbsp;&nbsp;◎高祖诸子<br /><br />&nbsp;&nbsp;&nbsp;&nbsp;隐太子建成卫王玄霸巢王元吉楚王智云荆王元景汉王元昌酆王<br /><br />&nbsp;&nbsp;&nbsp;&nbsp;元亨周王元方徐王元礼韩王元嘉黄公Y彭王元则郑王元懿霍王<br /><br />&nbsp;&nbsp;&nbsp;&nbsp;元轨虢王凤道王元庆邓王元裕舒王元名鲁王灵夔江王元祥密王元<br /><br />&nbsp;&nbsp;&nbsp;&nbsp;晓滕王元婴<br /><br />&nbsp;&nbsp;&nbsp;&nbsp;高祖二十二子：窦皇后生建成、太宗皇帝、玄霸、元吉，万贵妃生智云，莫<br /><br />&nbsp;&nbsp;&nbsp;&nbsp;嫔生元景，孙嫔生元昌，尹德妃生元亨，张氏生元方，郭婕妤生元礼，宇文昭仪<br /><br />&nbsp;&nbsp;&nbsp;&nbsp;生元嘉及第十九子灵夔，王才人生元则，张宝林生元懿，张美人生元轨，杨美人<br /><br />&nbsp;&nbsp;&nbsp;&nbsp;生凤，刘婕妤生元庆，崔嫔生元裕，小杨嫔生元名，杨嫔生元祥，鲁才人生元晓，<br /><br />&nbsp;&nbsp;&nbsp;&nbsp;柳宝林生元婴。<br /><br />&nbsp;&nbsp;&nbsp;&nbsp;隐太子建成小字毗沙门。资简弛，不治常检，荒色嗜酒，畋猎无度，所从皆<br /><br />&nbsp;&nbsp;&nbsp;&nbsp;博徒大侠。<br /><br />&nbsp;&nbsp;&nbsp;&nbsp;隋末，高祖被诏捕贼汾、晋间，留建成护家，居河东。高祖已起兵，密召与<br /><br />&nbsp;&nbsp;&nbsp;&nbsp;元吉赴太原，隋人购之急，从间道至，授左领军大都督，封陇西郡公。引兵略定<br /><br />&nbsp;&nbsp;&nbsp;&nbsp;西河，从平京师。唐国建，为世子，开府置官属。又迁抚军大将军，为东讨元帅，<br /><br />&nbsp;&nbsp;&nbsp;&nbsp;将万人徇洛阳，授尚书令。<br /><br />&nbsp;&nbsp;&nbsp;&nbsp;高祖受禅，立为皇太子。诏率将军桑显和击司竹群盗，平之。凉州人安兴贵<br /><br />&nbsp;&nbsp;&nbsp;&nbsp;杀李轨，以众降，诏趣原州应接。建成素骄，不恤士，虽甚署，昼夜驰猎，众不<br /><br />&nbsp;&nbsp;&nbsp;&nbsp;堪其劳，亡者过半。帝欲其习事，乃敕非军国大务听裁决之。又以李纲、郑善果<br /><br />&nbsp;&nbsp;&nbsp;&nbsp;为宫官，参谋议。稽胡刘成寇边，诏建成进讨，破之州，斩虏千计，引<br /><br />&nbsp;&nbsp;&nbsp;&nbsp;渠长悉官之，使还招群胡。成与它大帅降，建成畏其众，绐欲城州县者，<br /><br />&nbsp;&nbsp;&nbsp;&nbsp;使降胡操筑，阴勒兵杀六千人，成奔梁师都。尝循行北边，遇贼四百出降，<br /><br />&nbsp;&nbsp;&nbsp;&nbsp;悉馘其耳纵之。<br /><br />&nbsp;&nbsp;&nbsp;&nbsp;中允王、洗马魏征以帝初兴，建成不知谋，而秦王数平剧寇，功冠天下，<br /><br />&nbsp;&nbsp;&nbsp;&nbsp;英豪归之，阴许立为皇太子，势危甚。会刘黑闼乱河北，等进说曰：“殿下特<br /><br />&nbsp;&nbsp;&nbsp;&nbsp;以嫡长居东宫，非有功德为人所称道。今黑闼痍叛残孽，众不盈万，利兵鏖之，<br /><br />&nbsp;&nbsp;&nbsp;&nbsp;唾手可决，请往讨，因结山东英俊心，自封殖。”建成遂请行。黑闼败乘，建<br /><br />&nbsp;&nbsp;&nbsp;&nbsp;成问征曰：“山东其定乎？”对曰：“黑闼虽败，杀伤太甚，其魁党皆县名处死，<br /><br />&nbsp;&nbsp;&nbsp;&nbsp;妻子系虏，欲降无繇，虽有赦令，获者必戮，不大荡宥，恐残贼啸结，民未可安。”<br /><br />&nbsp;&nbsp;&nbsp;&nbsp;既而黑闼复振，庐江王瑗弃持荩山东乱。命齐王元吉讨之，有诏降者赦罪，众<br /><br />&nbsp;&nbsp;&nbsp;&nbsp;不信。建成至，获俘皆抚遣之，百姓欣悦。贼惧，夜奔，兵追战。黑闼众犹盛，<br /><br />&nbsp;&nbsp;&nbsp;&nbsp;乃纵囚使相告曰：“褫而甲还乡里，若妻子获者，既已释矣。”众乃散，或缚其<br /><br />&nbsp;&nbsp;&nbsp;&nbsp;渠长降，遂禽黑闼。<br /><br />&nbsp;&nbsp;&nbsp;&nbsp;帝晚多内宠，张婕妤、尹德妃最幸，亲戚分事宫府。建成与元吉通谋，内结<br /><br />&nbsp;&nbsp;&nbsp;&nbsp;妃御以自固。当是时，海内未定，秦王数将兵在外，诸妃希所见。及洛阳平，帝<br /><br />&nbsp;&nbsp;&nbsp;&nbsp;遣诸妃驰阅后宫，见府库服玩，皆私有求索，为兄弟请官。秦王已封帑簿，及官<br /><br />&nbsp;&nbsp;&nbsp;&nbsp;爵非有功不得，妃媛曹怨之。会为陕东道行台，有诏属内得专处决。王以美田给<br /><br />&nbsp;&nbsp;&nbsp;&nbsp;淮安王神通，而张婕妤为父丐之，帝手诏赐田，诏至，神通已得前，不肯与。婕<br /><br />&nbsp;&nbsp;&nbsp;&nbsp;妤妄曰：“诏赐妾父田，而王夺与人。”帝怒，召秦王让曰：“我诏令不如尔教<br /><br />&nbsp;&nbsp;&nbsp;&nbsp;邪？”他日，谓裴寂曰：“儿久典兵，为儒生所误，非复我昔日子。”秦府属杜<br /><br />&nbsp;&nbsp;&nbsp;&nbsp;如晦骑过尹妃父门，恚其傲，率家童叟梗折一指。父惧，即使妃前诉秦王左右<br /><br />&nbsp;&nbsp;&nbsp;&nbsp;暴其父，帝不察，大怒，诘王曰：“儿左右乃凌我妃家，况百姓乎？”王自辨晓，<br /><br />&nbsp;&nbsp;&nbsp;&nbsp;讫不置，繇是见疏。帝召诸王燕，秦王感母之不及有天下也，偶独泣，帝顾不乐，<br /><br />&nbsp;&nbsp;&nbsp;&nbsp;妃媛因得中伤之，为建成游说曰：“海内无事，陛下春秋高，当自娱，秦王辄悲<br /><br />&nbsp;&nbsp;&nbsp;&nbsp;泣，正为嗔忌妾属耳。使陛下万岁后，王得志，妾属无遗类。东宫慈爱，必能全<br /><br />&nbsp;&nbsp;&nbsp;&nbsp;养。”乃皆悲不自胜。帝恻然，遂无易太子意。<br /><br />&nbsp;&nbsp;&nbsp;&nbsp;突厥入寇，帝议迁都，秦王苦谏止。建成见帝曰：“秦王欲外御寇，沮迁都<br /><br />&nbsp;&nbsp;&nbsp;&nbsp;议，以久其兵，而谋篡夺。”帝浸不悦。<br /><br />&nbsp;&nbsp;&nbsp;&nbsp;初，帝令秦王居西宫承乾殿，元吉居武德殿，与上台、东宫昼夜往来，皆携<br /><br />&nbsp;&nbsp;&nbsp;&nbsp;弓刀，相遇如家人礼。由是皇太子令、秦齐二王教与诏敕杂行，内外惧，莫知所<br /><br />&nbsp;&nbsp;&nbsp;&nbsp;从。建成等私募四方骁勇及长安恶少年二千人为宫甲，屯左右长林门，号“长林<br /><br />&nbsp;&nbsp;&nbsp;&nbsp;兵”。又令左虞候率可达志募幽州突厥兵三百内宫中，将攻西宫。或告於帝，帝<br /><br />&nbsp;&nbsp;&nbsp;&nbsp;召建成责谓，乃流志`州。<br /><br />&nbsp;&nbsp;&nbsp;&nbsp;华阴杨文干素凶，建成昵之，使为庆州总管，遣募兵送京师，欲为变。<br /><br />&nbsp;&nbsp;&nbsp;&nbsp;时帝幸仁智宫，秦王、元吉从，建成谓元吉曰：“秦王且遍见诸妃，彼金宝多，<br /><br />&nbsp;&nbsp;&nbsp;&nbsp;有以赂遗之也。吾安得箕踞受祸？安危之计决今日。”元吉曰：“善。”乃命郎<br /><br />&nbsp;&nbsp;&nbsp;&nbsp;将尔朱焕、校尉桥公山赍甲遗文干，趣兴兵。焕等惧，至豳乡白反状，宁州<br /><br />&nbsp;&nbsp;&nbsp;&nbsp;人杜凤亦上变。帝遣司农卿宇文颖驿召文干，元吉阴结颖，使告文干，文干遽率<br /><br />&nbsp;&nbsp;&nbsp;&nbsp;兵反。帝以建成首谋，未忍治，即诏捕王、魏征及左卫率韦挺、舍人徐师、<br /><br />&nbsp;&nbsp;&nbsp;&nbsp;左卫车骑冯世立，欲杀之以薄太子罪。乃手诏召建成，建成惧，不敢往。师劝<br /><br />&nbsp;&nbsp;&nbsp;&nbsp;遂举兵，詹事主簿赵弘智谏建成捐车服，轻往谢罪。乃诣行在所，未至，屏官属，<br /><br />&nbsp;&nbsp;&nbsp;&nbsp;径入谒，叩头请死，投身於地，不能起。帝怒，夜囚幕中，使兵卫守。会文干陷<br /><br />&nbsp;&nbsp;&nbsp;&nbsp;宁州，帝惊，以宫近贼，夜率卫士南趣，山行十馀里，明乃还宫。召秦王问计，<br /><br />&nbsp;&nbsp;&nbsp;&nbsp;对曰：“文干竖子耳，官司当即禽之，就使假刻漏之久，正须遣一将可办。”帝<br /><br />&nbsp;&nbsp;&nbsp;&nbsp;曰：“事连建成，恐应者众。尔自行，还，吾以尔为太子，使建成王蜀，蜀地狭，<br /><br />&nbsp;&nbsp;&nbsp;&nbsp;不足为变，若不能事汝，取之易也。”秦王率众趣宁州，文干为其下所杀，以其<br /><br />&nbsp;&nbsp;&nbsp;&nbsp;首降，执宇文颖送京师。秦王之行，元吉及内嬖更为建成请，封德彝亦阴说帝，<br /><br />&nbsp;&nbsp;&nbsp;&nbsp;由是意解，复诏建成居守，但责兄弟不相容，而谪王、韦挺、天策兵曹参军杜<br /><br />&nbsp;&nbsp;&nbsp;&nbsp;淹於远方。然怨猜日结。<br /><br />&nbsp;&nbsp;&nbsp;&nbsp;建成等召秦王夜宴，毒酒而进之，王暴疾，_血数升，淮安王扶掖还宫。<br /><br />&nbsp;&nbsp;&nbsp;&nbsp;帝问疾，因敕建成：“秦王不能酒，毋夜聚。”又谓秦王曰：“吾起晋阳，平天下，<br /><br />&nbsp;&nbsp;&nbsp;&nbsp;皆尔力，将定东宫，尔亟让，故成而美志。又太子立多历年，吾重夺之。观而兄<br /><br />&nbsp;&nbsp;&nbsp;&nbsp;弟终不相下，同在京师，忿阋且深。尔还洛阳行台，自陕以东悉主之，建天子旌<br /><br />&nbsp;&nbsp;&nbsp;&nbsp;旗，如梁孝王故事。”王泣曰：“非所愿也，不可远膝下。”帝曰：“陆贾，汉<br /><br />&nbsp;&nbsp;&nbsp;&nbsp;臣也，犹递过诸子，况我天下主，东西两宫，思汝即往，何所悲邪？”王将行，<br /><br />&nbsp;&nbsp;&nbsp;&nbsp;建成等谋曰：“秦王得土地甲兵，必为患；留之京师，一匹夫耳。”因密使人说<br /><br />&nbsp;&nbsp;&nbsp;&nbsp;帝，言“秦王左右皆山东人，闻还洛，皆洒然喜，观其意，不复来矣”。事果寝。<br /><br />&nbsp;&nbsp;&nbsp;&nbsp;俄而突厥寇边，太子荐元吉北讨，欲因其兵作乱。长孙无忌、房玄龄、杜如<br /><br />&nbsp;&nbsp;&nbsp;&nbsp;晦、尉迟敬德、侯君集等劝秦王先图之。王乃密奏建成等与后宫乱，因曰：“臣<br /><br />&nbsp;&nbsp;&nbsp;&nbsp;无负兄弟，今乃欲杀臣，是为世充、建德复仇。使臣死，虽地下，愧见诸贼。”<br /><br />&nbsp;&nbsp;&nbsp;&nbsp;帝大惊，报曰：“旦日当穷治，而必早参。”张婕妤驰语建成，乃召元吉谋，曰：<br /><br />&nbsp;&nbsp;&nbsp;&nbsp;“请勒宫甲，托疾不朝。”建成曰：“善，然不共入朝，事何繇知？”迟明，乘<br /><br />&nbsp;&nbsp;&nbsp;&nbsp;马至玄武门，秦王先至，以勇士九人自卫。时帝已召裴寂、萧r、陈叔达、封德<br /><br />&nbsp;&nbsp;&nbsp;&nbsp;彝、宇文士及、窦诞、颜师古等入。建成、元吉至临湖殿，觉变，遽反走，秦王<br /><br />&nbsp;&nbsp;&nbsp;&nbsp;随呼之，元吉引弓欲射，不能彀者三。秦王射建成即死，元吉中矢走，敬德追杀<br /><br />&nbsp;&nbsp;&nbsp;&nbsp;之。俄而东宫、齐府兵三千攻玄武门，闭不得入。接战久之，矢及殿屋。王左右<br /><br />&nbsp;&nbsp;&nbsp;&nbsp;数百骑至，合击之，众遂溃。帝谓裴寂等曰：“事今奈何？”萧r、陈叔达曰：<br /><br />&nbsp;&nbsp;&nbsp;&nbsp;“臣闻内外无限，父子不亲，失而弗断，反蒙其乱。建成、元吉自草昧以来，未<br /><br />&nbsp;&nbsp;&nbsp;&nbsp;始与谋，既立，又无功德，疑贰相济，为萧墙忧。秦王功盖天下，内外归心，立<br /><br />&nbsp;&nbsp;&nbsp;&nbsp;为太子，付军国大务，陛下释重负矣。”帝曰：“此吾志也！”乃召秦王至，尉<br /><br />&nbsp;&nbsp;&nbsp;&nbsp;抚之曰：“朕几有投杼之惑。”秦王号泣不能止。<br /><br />&nbsp;&nbsp;&nbsp;&nbsp;建成死年三十八。长子承宗为太原王，早卒；承道安陆王，承德河东王，承<br /><br />&nbsp;&nbsp;&nbsp;&nbsp;训武安王，承明汝南王，承义巨鹿王，皆坐诛。诏除建成、元吉属籍。其党疑惧，<br /><br />&nbsp;&nbsp;&nbsp;&nbsp;更相告，庐江王瑗遂反。乃下诏建成、元吉、瑗支党不得相告讦，由是遂安。太<br /><br />&nbsp;&nbsp;&nbsp;&nbsp;宗立，追封建成为息王，谥曰隐，以礼改葬，诏东宫旧臣皆会，帝於宜秋门哭之，<br /><br />&nbsp;&nbsp;&nbsp;&nbsp;以子福为后。十六年，追今赠。<br /><br />&nbsp;&nbsp;&nbsp;&nbsp;宇文颖者，代人。自李密所来降，为农圃监，封化政郡公。性贪昏，与元吉<br /><br />&nbsp;&nbsp;&nbsp;&nbsp;厚善，故豫文干谋。事败，帝责曰：“朕以文干叛，故遣卿，乃同逆邪？”颖无<br /><br />&nbsp;&nbsp;&nbsp;&nbsp;以对，斩之。<br /><br />&nbsp;&nbsp;&nbsp;&nbsp;卫怀王玄霸字大德。幼辩惠。隋大业十年薨，年十六，无子。武德元年，追<br /><br />&nbsp;&nbsp;&nbsp;&nbsp;王及谥，又赠秦州总管、司空。以太宗子泰为宜都王，奉其祀，葬芷阳。泰徙封<br /><br />&nbsp;&nbsp;&nbsp;&nbsp;越，更以宗室西平王琼子保定嗣。薨，无子，国除。<br /><br />&nbsp;&nbsp;&nbsp;&nbsp;巢刺王元吉小字三胡。高祖兵已西，留守太原，封姑臧郡公，进齐国，总十<br /><br />&nbsp;&nbsp;&nbsp;&nbsp;五郡诸军事，加镇北将军、太原道行军元帅。帝受禅，进王齐，为并州总管。<br /><br />&nbsp;&nbsp;&nbsp;&nbsp;初，元吉生，太穆皇后恶其貌，不举，侍媪陈善意私乳之。及长，猜鸷好兵，<br /><br />&nbsp;&nbsp;&nbsp;&nbsp;居边久，益骄侈。常令奴客、诸妾数百人被甲习战，相击刺，死伤甚众。后元吉<br /><br />&nbsp;&nbsp;&nbsp;&nbsp;中创，善意止之，元吉恚，命壮士拉死，私谥慈训夫人。<br /><br />&nbsp;&nbsp;&nbsp;&nbsp;刘武周略汾、晋，诏遣右卫将军宇文歆助守。元吉喜鹰狗，出常载D罔三十<br /><br />&nbsp;&nbsp;&nbsp;&nbsp;车，曰：“我宁三日不食，不可一日不猎。”夜潜出淫民家，府门不闭。歆骤谏，<br /><br />&nbsp;&nbsp;&nbsp;&nbsp;不纳，乃显表於帝曰：“王数出与窦诞纵猎，蹂民田，纵左右攘夺，畜产为尽。<br /><br />&nbsp;&nbsp;&nbsp;&nbsp;每射於道，观人避矢以为乐。百姓怨毒。不可与共守。”有诏召还。元吉密讽民<br /><br />&nbsp;&nbsp;&nbsp;&nbsp;诣阙请，乃得归。武周以五千骑屯黄蛇岭，元吉使将军张达以步卒百人尝寇，达<br /><br />&nbsp;&nbsp;&nbsp;&nbsp;辞兵少，强之，至则尽没。达怒，导武周陷榆次。元吉保祁，贼急攻之，遁还并<br /><br />&nbsp;&nbsp;&nbsp;&nbsp;州，贼张甚。元吉绐司马刘德威曰：“公以老弱守，吾率锐士拒贼。”因赍宝物、<br /><br />&nbsp;&nbsp;&nbsp;&nbsp;携妻妾夜出，委军奔京师，并州陷。帝怒，自是尝令从秦王征讨，不复颛军矣。<br /><br />&nbsp;&nbsp;&nbsp;&nbsp;寻授侍中、襄州道行台尚书令、稷州刺史。秦王围东都，窦建德来援，王以<br /><br />&nbsp;&nbsp;&nbsp;&nbsp;精骑逆战，留元吉、屈突通守，而世充易之，辄出兵，元吉设伏劫之，斩首八百<br /><br />&nbsp;&nbsp;&nbsp;&nbsp;级，禽其将。东都平，拜司空，赐衮冕服、鼓吹二部、班剑二十人、黄金二千斤，<br /><br />&nbsp;&nbsp;&nbsp;&nbsp;与太子、秦王得三炉铸钱。累进司徒，兼侍中、并州大都督。<br /><br />&nbsp;&nbsp;&nbsp;&nbsp;时秦王有功，而太子不为中外所属，元吉喜乱，欲并图之。乃构於太子曰：<br /><br />&nbsp;&nbsp;&nbsp;&nbsp;“秦王功业日隆，为上所爱，殿下虽为太子，位不安，不早计，还踵受祸矣，请<br /><br />&nbsp;&nbsp;&nbsp;&nbsp;为殿下杀之。”太子不忍，元吉数讽不已，许之。於是邀结宫掖，厚赂中书令封<br /><br />&nbsp;&nbsp;&nbsp;&nbsp;德彝，使为游说，帝遂疏秦王，爱太子。元吉乃多匿亡命壮士，厚赐之，使为用。<br /><br />&nbsp;&nbsp;&nbsp;&nbsp;元吉记室参军荣九思为诗刺之曰：“丹青饰成庆，玉帛礼专诸。”元吉见之，弗<br /><br />&nbsp;&nbsp;&nbsp;&nbsp;悟也。其典签裴宣俨免官，往事秦府，元吉疑事泄，鸩杀之。自是人莫敢言。秦<br /><br />&nbsp;&nbsp;&nbsp;&nbsp;王尝从帝幸元吉第，伏护军宇文宝寝内，将以刺王，太子固止之，元吉愠曰：“<br /><br />&nbsp;&nbsp;&nbsp;&nbsp;为兄计，於我何害？”<br /><br />&nbsp;&nbsp;&nbsp;&nbsp;突厥郁射设入围乌城，建成荐元吉北讨，乃多引秦王府骁将秦叔宝、尉迟敬<br /><br />&nbsp;&nbsp;&nbsp;&nbsp;德、程知节、段志玄与行，又籍秦府精兵益麾下。帝知之，不能禁。元吉承间密<br /><br />&nbsp;&nbsp;&nbsp;&nbsp;请害秦王，帝曰：“是有定四海功，杀之无名。”元吉曰：“王昔平东都，顾望<br /><br />&nbsp;&nbsp;&nbsp;&nbsp;不即西，散金帛树私惠，岂非反邪？”帝不应。太子与元吉谋：“兵行，吾与秦<br /><br />&nbsp;&nbsp;&nbsp;&nbsp;王至昆明池，伏壮士拉之，以暴卒闻，上无不信。然后说帝付吾国，吾以尔为皇<br /><br />&nbsp;&nbsp;&nbsp;&nbsp;太弟，而尽击杀叔宝等。”率更令王y密以谋告秦王，王召僚属谋，皆曰：“<br /><br />&nbsp;&nbsp;&nbsp;&nbsp;元吉戾很，使得志，且不能事其兄。往者护军薛宝以元吉字合之，其文成‘唐’，<br /><br />&nbsp;&nbsp;&nbsp;&nbsp;元吉喜曰：‘但除秦王，取东宫如反掌耳！’为乱未克，已复倾夺，大王不蚤正<br /><br />&nbsp;&nbsp;&nbsp;&nbsp;之，社稷非复唐有。”秦王由是定计。<br /><br />&nbsp;&nbsp;&nbsp;&nbsp;死年二十四。子承业为梁郡王，承鸾渔阳王，承奖普安王，承裕江夏王，承<br /><br />&nbsp;&nbsp;&nbsp;&nbsp;度义阳王，并伏诛。贞观初，改葬，追爵海陵郡王及谥。后改封巢，以曹王明嗣。<br /><br />&nbsp;&nbsp;&nbsp;&nbsp;楚哀王智云初名稚诠。善射，工书、弈。隋大业末，从建成寓河东。高祖初，<br /><br />&nbsp;&nbsp;&nbsp;&nbsp;建成走太原，吏捕智云送长安，为阴世师所害，年十四。武德元年，追王及谥。<br /><br />&nbsp;&nbsp;&nbsp;&nbsp;母万贵妃，性恭顺，为帝所礼，宫中事一一咨决。<br /><br />&nbsp;&nbsp;&nbsp;&nbsp;三年，以太宗子宽为嗣，又赠凉州总管、司徒。宽早薨，国除。贞观二年，<br /><br />&nbsp;&nbsp;&nbsp;&nbsp;复以济南公世都子灵龟嗣，历魏州刺史，为政威严，盗贼不发；凿永济渠，通新<br /><br />&nbsp;&nbsp;&nbsp;&nbsp;市，百姓利之。薨，子福嗣，降为公。卒，子承况嗣，神龙中为右羽林将军，同<br /><br />&nbsp;&nbsp;&nbsp;&nbsp;节愍太子死於难。<br /><br />&nbsp;&nbsp;&nbsp;&nbsp;荆王元景，武德三年始王赵，与鲁、酆二王同封。贞观初，累迁雍州牧。十<br /><br />&nbsp;&nbsp;&nbsp;&nbsp;年，徙封荆。<br /><br />&nbsp;&nbsp;&nbsp;&nbsp;明年，诏荆州都督荆王元景、梁州都督汉王元昌、徐州都督徐王元礼、潞州<br /><br />&nbsp;&nbsp;&nbsp;&nbsp;都督韩王元嘉、遂州都督彭王元则、郑州刺史郑王元懿、绛州刺史霍王元轨、虢<br /><br />&nbsp;&nbsp;&nbsp;&nbsp;州刺史虢王凤、豫州刺史道王元庆、邓州刺史邓王元裕、寿州刺史舒王元名、幽<br /><br />&nbsp;&nbsp;&nbsp;&nbsp;州都督燕王灵夔、苏州刺史许王元祥、安州都督吴王恪、相州都督魏王泰、齐州<br /><br />&nbsp;&nbsp;&nbsp;&nbsp;都督齐王v、益州都督蜀王帧⑾逯荽淌方王痢⒀镏荻级皆酵跽辍⒉⒅荻级浇<br /><br />&nbsp;&nbsp;&nbsp;&nbsp;王治、秦州都督纪王慎所任刺史并功臣令世世袭。会长孙无忌等固让，遂废不行。<br /><br />&nbsp;&nbsp;&nbsp;&nbsp;徙州。永徽初，进位司徒，赐实封至千五百户。<br /><br />&nbsp;&nbsp;&nbsp;&nbsp;房遗爱谋反，坐子则与往还系狱。时吴王亦抵罪，高宗谓大臣曰：“朕欲从<br /><br />&nbsp;&nbsp;&nbsp;&nbsp;公丐叔及兄死。”兵部侍郎崔敦礼曰：“陛下虽申恩，不可诎天下法。”遂赐死。<br /><br />&nbsp;&nbsp;&nbsp;&nbsp;久之，追封沈黎王，以渤海王奉慈子长沙嗣，降为侯。神龙初，复王爵，以孙逖<br /><br />&nbsp;&nbsp;&nbsp;&nbsp;嗣。薨，无子，国除。<br /><br />&nbsp;&nbsp;&nbsp;&nbsp;汉王元昌，初王鲁，累迁梁州都督，后徙封汉。有勇力，善骑射。数触轨宪，<br /><br />&nbsp;&nbsp;&nbsp;&nbsp;太宗手诏诲督，乃怨望，附太子承乾，通馈谢。来朝京师，宿东宫，尝有丑语；<br /><br />&nbsp;&nbsp;&nbsp;&nbsp;又见帝侧有宫人善琵琶，乃曰：“事成幸赐我。”承乾许之，割臂血盟。事败，<br /><br />&nbsp;&nbsp;&nbsp;&nbsp;帝弗忍诛，欲免死，高士廉、李薜裙陶不奉诏，乃赐死，国除。<br /><br />&nbsp;&nbsp;&nbsp;&nbsp;酆悼王元亨，贞观二年，授金州刺史，之藩，太宗怜其幼，思之，数遣使为<br /><br />&nbsp;&nbsp;&nbsp;&nbsp;劳问，赐金盏以娱乐之。六年薨，无子，国除。<br /><br />&nbsp;&nbsp;&nbsp;&nbsp;周王元方，武德四年始王，与郑、宋、荆、滕四王同封。贞观三年薨，无子，<br /><br />&nbsp;&nbsp;&nbsp;&nbsp;国除。<br /><br />&nbsp;&nbsp;&nbsp;&nbsp;徐康王元礼性恭畏，善骑射。始王郑，即授郑州刺史。后徙王徐，迁徐州都<br /><br />&nbsp;&nbsp;&nbsp;&nbsp;督。为绛州刺史，有治名，玺书劳勉，实封至千户。永徽中，加司徒，兼潞州刺<br /><br />&nbsp;&nbsp;&nbsp;&nbsp;史。薨，赠太尉、冀州大都督，陪葬献陵。<br /><br />&nbsp;&nbsp;&nbsp;&nbsp;三子，茂为淮南王，馀爵公。<br /><br />&nbsp;&nbsp;&nbsp;&nbsp;茂险薄无行。初，元礼疾，姬赵有美色，茂逼蒸之，元礼切责，茂恚，屏侍<br /><br />&nbsp;&nbsp;&nbsp;&nbsp;卫药膳，曰：“为王五十年足矣，何服药为？”以不食薨。茂嗣。上元中，事泄，<br /><br />&nbsp;&nbsp;&nbsp;&nbsp;流死振州。<br /><br />&nbsp;&nbsp;&nbsp;&nbsp;神龙初，以茂子璀嗣，开元中，为宗正员外卿。薨，子延年嗣。拔汗那王入<br /><br />&nbsp;&nbsp;&nbsp;&nbsp;朝，延年将以女嫁之，为右相李林甫劾奏，贬文安郡别驾，终馀杭司马，国除。<br /><br />&nbsp;&nbsp;&nbsp;&nbsp;永泰初，延年婿黔中观察使赵国珍言诸朝，诏以其子讽嗣王。<br /><br />&nbsp;&nbsp;&nbsp;&nbsp;韩王元嘉字元嘉。始王宋，后改王徐，为潞州刺史。母昭仪，宇文述女也，<br /><br />&nbsp;&nbsp;&nbsp;&nbsp;宠於高祖，既即位，欲立为后，固辞。元嘉以母宠故，特为帝爱，后出诸子无及<br /><br />&nbsp;&nbsp;&nbsp;&nbsp;者。在潞时，年十五，闻太妃病，涕泣不食。居丧毁甚，太宗数尉勉。少好学，<br /><br />&nbsp;&nbsp;&nbsp;&nbsp;藏书至万卷，皆以古文字参定同异。与弟灵夔友爱，燕见终日如布衣礼，闺门修<br /><br />&nbsp;&nbsp;&nbsp;&nbsp;整，当世称之。<br /><br />&nbsp;&nbsp;&nbsp;&nbsp;贞观九年，更封韩，迁滑州都督。高宗末，为泽州刺史。武后得政，进授太<br /><br />&nbsp;&nbsp;&nbsp;&nbsp;尉，徙定州刺史，以霍王元轨为司徒，舒王元名为司空，滕王元婴开府仪同三司，<br /><br />&nbsp;&nbsp;&nbsp;&nbsp;鲁王灵夔太子太师，越王贞太子太傅，纪王慎太子太保，外示尊宠，而内将图之。<br /><br />&nbsp;&nbsp;&nbsp;&nbsp;垂拱中，元嘉徙绛州刺史，与子N及越王子冲纠合宗室同举兵，未发。会<br /><br />&nbsp;&nbsp;&nbsp;&nbsp;武后诏宗室朝明堂，元嘉遣使告诸王曰：“大享后，太后必尽诛诸王，不如先事<br /><br />&nbsp;&nbsp;&nbsp;&nbsp;起。不然，李氏无种矣。”乃为中宗诏，督诸王发兵。冲即以兵五千攻济州，而<br /><br />&nbsp;&nbsp;&nbsp;&nbsp;诸王仓卒兵不至，遂败。元嘉至京师，谋泄，后逼令自杀，年七十。诏改氏元嘉、<br /><br />&nbsp;&nbsp;&nbsp;&nbsp;鲁王、越王为“虺”。<br /><br />&nbsp;&nbsp;&nbsp;&nbsp;元嘉六子。训，颍川王，蚤卒。谊，武陵王。谌，上党公。N，黄公，工<br /><br />&nbsp;&nbsp;&nbsp;&nbsp;为辞章，孟利贞尝称其文曰：“刘邻之、周思茂不过也。”出为通州刺史，辞疾<br /><br />&nbsp;&nbsp;&nbsp;&nbsp;归，且谋虑越王也。谌通音律，历杭州别驾，与N俱死。时籍没者众，惟冲、<br /><br />&nbsp;&nbsp;&nbsp;&nbsp;N家书为多，皆文句详正，秘府所不及。神龙初，追复元嘉爵士，以第五子讷<br /><br />&nbsp;&nbsp;&nbsp;&nbsp;嗣。薨，子叔璩嗣，历国子司业。薨，子炜嗣。建中中，改王郓。后懿宗以郓王<br /><br />&nbsp;&nbsp;&nbsp;&nbsp;即位，复改嗣韩王云。<br /><br />&nbsp;&nbsp;&nbsp;&nbsp;彭思王元则字彝。初王荆，出为婺州刺史。贞观十年徙王，为遂州都督，以<br /><br />&nbsp;&nbsp;&nbsp;&nbsp;冠服奢c免。久之，为澧州刺史，更折节厉行。薨，赠司徒、荆州大都督，陪葬<br /><br />&nbsp;&nbsp;&nbsp;&nbsp;献陵。高宗登望春宫，过其丧，哭之恸。<br /><br />&nbsp;&nbsp;&nbsp;&nbsp;无子，以霍王子绚嗣，龙朔中，封南昌王。薨，子志┧茫开元中，为宗<br /><br />&nbsp;&nbsp;&nbsp;&nbsp;正卿。<br /><br />&nbsp;&nbsp;&nbsp;&nbsp;郑惠王元懿，始王滕，贞观中，出为兖州刺史，徙王，厉郑、潞、绛三州刺<br /><br />&nbsp;&nbsp;&nbsp;&nbsp;史，实封千户。喜经术，数断大狱，务宽平，高宗嘉之，玺诏褒锡。薨，赠司徒、<br /><br />&nbsp;&nbsp;&nbsp;&nbsp;荆州大都督，陪葬献陵。<br /><br />&nbsp;&nbsp;&nbsp;&nbsp;十子，长子`嗣王，为鄂州刺史。薨，子希言嗣，开元中，为右金吾大将<br /><br />&nbsp;&nbsp;&nbsp;&nbsp;军，再为太子詹事。弟察言，生二子，曰自仙、<曾羽>。自仙为楚州别驾，生夷<br /><br />&nbsp;&nbsp;&nbsp;&nbsp;简。<曾羽>为陈留公，生宗闵。`弟琳，安德郡公，生择言，择言生勉。勉、<br /><br />&nbsp;&nbsp;&nbsp;&nbsp;宗闵、夷简皆位宰相，别有传，时称小郑王后，亦曰惠郑王后，以别郑王亮云。<br /><br />&nbsp;&nbsp;&nbsp;&nbsp;霍王元轨，武德六年始王蜀，与豳、汉二王同封，后徙吴。多材艺，高祖爱<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;太宗尝问群臣曰：“朕子弟孰贤？”魏征曰：“臣愚不尽知其能，唯吴王数<br /><br />&nbsp;&nbsp;&nbsp;&nbsp;与臣言，未尝不自失。”帝曰：“朕亦器之，然卿以为前代孰比？”对曰：“经<br /><br />&nbsp;&nbsp;&nbsp;&nbsp;学文雅，汉河间、东平也。至孝行，曾、闵不能过。”帝由是遇益厚。诏纳征女<br /><br />&nbsp;&nbsp;&nbsp;&nbsp;为妃。尝从猎，遇群豕，帝使射之，Q不虚彀，豕为尽。帝抚其背曰：“尔艺过<br /><br />&nbsp;&nbsp;&nbsp;&nbsp;人，顾今无所施。方天下未定，得若岂不用乎？”<br /><br />&nbsp;&nbsp;&nbsp;&nbsp;贞观七年，为寿州刺史。高祖崩，去官，毁瘠甚，服除，遂菜食布衣终身，<br /><br />&nbsp;&nbsp;&nbsp;&nbsp;至忌日，辄累昼不食。十年，徙王，历绛、徐、定三州刺史，实封至千户。所至<br /><br />&nbsp;&nbsp;&nbsp;&nbsp;闭阁读书，以吏事委长史、司马。谦慎未尝与物忤。数引见处士刘玄平，为布衣<br /><br />&nbsp;&nbsp;&nbsp;&nbsp;交。或问王所长於玄平，答曰：“无长。”问者不解，玄平曰：“人有短，所以<br /><br />&nbsp;&nbsp;&nbsp;&nbsp;见长。若王无所不备，吾何以称之。”<br /><br />&nbsp;&nbsp;&nbsp;&nbsp;突厥寇定州，元轨令开城门，偃旗帜，虏疑，不敢入，夜遁。州人李嘉运潜<br /><br />&nbsp;&nbsp;&nbsp;&nbsp;结贼，诏穷诛支党，元轨以寇近且强，人心危，但杀嘉运，馀无所诘，因自劾。<br /><br />&nbsp;&nbsp;&nbsp;&nbsp;帝喜曰：“朕固悔之。非王之明，几失定州矣。”<br /><br />&nbsp;&nbsp;&nbsp;&nbsp;王文操者，与贼战，败，二子凤、贤更以身蔽父，得全，二子死。县抑不为<br /><br />&nbsp;&nbsp;&nbsp;&nbsp;言，元轨廉知之，遣使员祭，上其事。诏赠凤、贤朝散大夫，旌礼其闾。<br /><br />&nbsp;&nbsp;&nbsp;&nbsp;元轨每朝，数上疏陈得失，多所裨正，帝尊重之，有大事，常密驿咨逮。帝<br /><br />&nbsp;&nbsp;&nbsp;&nbsp;崩，与侍中刘齐贤同知山陵事。元轨淹练故事，齐贤叹曰：“是非吾等及已！”<br /><br />&nbsp;&nbsp;&nbsp;&nbsp;尝遣国令督封租，令请贸易取赢，答曰：“汝当正吾矣，反[吾以利邪？”不<br /><br />&nbsp;&nbsp;&nbsp;&nbsp;纳。进司徒，出为襄、青二州刺史。越王败，坐尝通谋，徙黔州，槛车载至陈仓，<br /><br />&nbsp;&nbsp;&nbsp;&nbsp;薨。<br /><br />&nbsp;&nbsp;&nbsp;&nbsp;六子，绪为江都王，纯安定王，馀皆爵为公。绪有名誉，为金州刺史，诛。<br /><br />&nbsp;&nbsp;&nbsp;&nbsp;神龙初，并复官爵，以绪孙晖嗣王，开元中，为左千牛员外将军。<br /><br />&nbsp;&nbsp;&nbsp;&nbsp;虢庄王凤字季成。始王豳，为邓州刺史。俄徙王，历虢、豫、青三州刺史，<br /><br />&nbsp;&nbsp;&nbsp;&nbsp;实封千户。喜畋游，遇官属尤。使奴蒙虎皮，怖其参军陆英俊几死，因大笑为<br /><br />&nbsp;&nbsp;&nbsp;&nbsp;乐。薨，赠司徒、扬州大都督，陪葬献陵。<br /><br />&nbsp;&nbsp;&nbsp;&nbsp;七子，长子翼嗣，为平阳王。薨，子寓嗣。寓无子，爵不传。次子茂融，以<br /><br />&nbsp;&nbsp;&nbsp;&nbsp;勇闻，垂拱中为申州刺史。黄公N与越王谋举兵，倚以为助。时诏诸王公赴东<br /><br />&nbsp;&nbsp;&nbsp;&nbsp;都，茂融私问所亲高子贡，子贡报曰：“来必死。”乃称疾不朝，以俟兵期。及<br /><br />&nbsp;&nbsp;&nbsp;&nbsp;得越王书，仓卒不能应，僚属劝白其书，擢太子右赞善大夫，俄为党属所引，诛。<br /><br />&nbsp;&nbsp;&nbsp;&nbsp;中宗更以凤孙邕嗣王，娶韦后妹，累迁秘书监，知陇右三使仗内诸厩。徙王<br /><br />&nbsp;&nbsp;&nbsp;&nbsp;汴。未几，韦氏败，邕杀其妻，送首於朝，议者鄙之。削爵，贬沁州刺史，不事。<br /><br />&nbsp;&nbsp;&nbsp;&nbsp;后复爵，还户二百，累还卫尉卿。薨，子巨嗣。<br /><br />&nbsp;&nbsp;&nbsp;&nbsp;巨刚锐果决，略通书史，好属辞。天宝五载，出为西河太守。坐资给柳拗<br /><br />&nbsp;&nbsp;&nbsp;&nbsp;党，贬义阳司马。明年，御史中丞杨慎矜得罪，其附离史敬忠与巨善，又坐免官，<br /><br />&nbsp;&nbsp;&nbsp;&nbsp;锢置南宾郡。召拜夷陵太守。<br /><br />&nbsp;&nbsp;&nbsp;&nbsp;安禄山陷东京，玄宗方择将帅，张言巨有谋，可属大事。召至京师，杨国<br /><br />&nbsp;&nbsp;&nbsp;&nbsp;忠忌之，谓人曰：“小儿讵可使对天子？”逾月不得见。帝知之，召入禁中，对<br /><br />&nbsp;&nbsp;&nbsp;&nbsp;合旨，帝大悦，敕宰相与语，久不得罢，国忠怠，谓巨曰：“比来人多口打贼，<br /><br />&nbsp;&nbsp;&nbsp;&nbsp;君不尔乎？”巨曰：“谁为相公手打贼者乎？”乃授陈留、谯郡太守，摄御史大<br /><br />&nbsp;&nbsp;&nbsp;&nbsp;夫、河南节度使。明日谢，帝惊曰：“何摄为？”即诏兼御史大夫。巨奏：“方<br /><br />&nbsp;&nbsp;&nbsp;&nbsp;艰难时，贼多诈，有如陛下召臣，何以取信？”乃析契授之。<br /><br />&nbsp;&nbsp;&nbsp;&nbsp;俄兼统岭南何履光、黔中赵国珍、南阳鲁炅三节度使事。时炅战数屈，诏贬<br /><br />&nbsp;&nbsp;&nbsp;&nbsp;为果毅，以来代之。巨奏：“炅若能存孤城，功足补过，则何以处之？”帝曰：<br /><br />&nbsp;&nbsp;&nbsp;&nbsp;“卿随所处置。”巨至内乡，贼将毕思琛解围走，遂趣南阳，贬炅白衣从军，其<br /><br />&nbsp;&nbsp;&nbsp;&nbsp;暮，称诏复职。<br /><br />&nbsp;&nbsp;&nbsp;&nbsp;京师平，拜留守，兼御史大夫。明年，拜太子少师，兼河南尹、东畿采访使。<br /><br />&nbsp;&nbsp;&nbsp;&nbsp;征乘牛之出入市者，斥所得佐用度，然稍自盗没。其妃即张皇后从女弟，内不睦。<br /><br />&nbsp;&nbsp;&nbsp;&nbsp;巨选府县官备使令，妃亦引蒲博少年分党招货贿，桡政事。宗正卿李遵素私张，<br /><br />&nbsp;&nbsp;&nbsp;&nbsp;发巨赃事，贬遂州刺史。会段子璋反，道遂州，巨仓卒不知所出，即迎谒，为子<br /><br />&nbsp;&nbsp;&nbsp;&nbsp;璋所杀。<br /><br />&nbsp;&nbsp;&nbsp;&nbsp;子则之，嗜学，年五十馀，尚执经太学，嗣曹王皋荐之。贞元二年，繇睦王<br /><br />&nbsp;&nbsp;&nbsp;&nbsp;府长史迁左金吾卫大将军。坐与从甥窦申善，贬昭州司马。<br /><br />&nbsp;&nbsp;&nbsp;&nbsp;道孝王元庆，始王汉，后徙陈，出为赵州刺史。贞观十年，徙王，授豫州刺<br /><br />&nbsp;&nbsp;&nbsp;&nbsp;史，累实封千户。时诸王奉给薄於帝子，至数乏，大臣莫敢言。十八年，<br /><br />&nbsp;&nbsp;&nbsp;&nbsp;黄门侍郎褚遂良为太宗从容言之，不能行。高宗时，历滑州刺史，以治绩闻，数<br /><br />&nbsp;&nbsp;&nbsp;&nbsp;蒙褒赐。迁徐、沁、卫三州刺史。事母谨，及丧，请躬修坟墓，诏不听。薨，赠<br /><br />&nbsp;&nbsp;&nbsp;&nbsp;司徒、益州都督，陪葬献陵。<br /><br />&nbsp;&nbsp;&nbsp;&nbsp;九子，诱为嗣，王临淮，为澧州刺史，坐赃削爵。更以次子询之子微嗣，终<br /><br />&nbsp;&nbsp;&nbsp;&nbsp;宗正卿。子炼嗣，广德中，亦至宗正卿。<br /><br />&nbsp;&nbsp;&nbsp;&nbsp;邓康王元裕，贞观五年始王郐，十一年徙王。始王及徙，皆与谯、魏、许、<br /><br />&nbsp;&nbsp;&nbsp;&nbsp;密四王同封。累实封至千二百户。<br /><br />&nbsp;&nbsp;&nbsp;&nbsp;好学，善谈名理，与典签卢照邻为布衣交。五为州刺史，迁兖州都督。薨，<br /><br />&nbsp;&nbsp;&nbsp;&nbsp;赠司徒、益州大都督，陪葬献陵。无子，以江王子广平公炅嗣。薨，子孝先嗣，<br /><br />&nbsp;&nbsp;&nbsp;&nbsp;开元中，为冠军大将军。<br /><br />&nbsp;&nbsp;&nbsp;&nbsp;舒王元名，始王谯，后徙王。高祖之在大安宫，太宗晨夕使尚宫问起居，元<br /><br />&nbsp;&nbsp;&nbsp;&nbsp;名才十岁，保媪言：“尚宫有品当拜。”元名曰：“此帝侍婢耳，何拜为？”太<br /><br />&nbsp;&nbsp;&nbsp;&nbsp;宗壮之，曰：“真吾弟也！”及长，矜严疏财，未尝问家人生业。历五州刺史，<br /><br />&nbsp;&nbsp;&nbsp;&nbsp;实封至千户。<br /><br />&nbsp;&nbsp;&nbsp;&nbsp;子豫章王，洛江州，有美政。高宗以元名善训子，手诏褒美。又欲授元名<br /><br />&nbsp;&nbsp;&nbsp;&nbsp;大州，辞曰：“臣忝属籍，岂以州郡为仕进资邪？”治石州二十年，数游山林，<br /><br />&nbsp;&nbsp;&nbsp;&nbsp;有高蹈意。垂拱中，徙郑州，境接东畿，诸王贵戚为刺史者纵家人暴百姓，元名<br /><br />&nbsp;&nbsp;&nbsp;&nbsp;至，一革之，为治廉威。进加司空。<br /><br />&nbsp;&nbsp;&nbsp;&nbsp;武后时，为丘神匏构，系诏狱死，元名坐迁利州，寻被杀。神龙初，诏<br /><br />&nbsp;&nbsp;&nbsp;&nbsp;复官爵，赠司徒。时少子h国公昭已卒，乃以子津嗣，开元中，为左威卫将<br /><br />&nbsp;&nbsp;&nbsp;&nbsp;军。薨，子万嗣。薨，子藻嗣。<br /><br />&nbsp;&nbsp;&nbsp;&nbsp;鲁王灵夔，笃学，善草隶，通音律。初王魏，后王燕，为幽州都督。已而徙<br /><br />&nbsp;&nbsp;&nbsp;&nbsp;王，实封至千户。频历五州刺史，迁太子太师。垂拱元年，徙相州，坐与越王谋<br /><br />&nbsp;&nbsp;&nbsp;&nbsp;起兵，流振州，自杀。<br /><br />&nbsp;&nbsp;&nbsp;&nbsp;子诜，为清河王，早夭。蔼为范阳王，知越王必败，白发其谋，得不诛。历<br /><br />&nbsp;&nbsp;&nbsp;&nbsp;右散骑常侍，为酷吏所害。神龙初，悉追复王爵，以蔼子道坚嗣。<br /><br />&nbsp;&nbsp;&nbsp;&nbsp;道坚方严有礼法，闺门肃如也。七为州刺史，迁国子祭酒。开元中，选授汴<br /><br />&nbsp;&nbsp;&nbsp;&nbsp;州刺史、河南道采访使。州据水陆都会，前后刺史多渎利，唯道坚以清毅称。入<br /><br />&nbsp;&nbsp;&nbsp;&nbsp;为宗正卿。薨，赠礼部尚书。子宇嗣，从玄宗至蜀，为右金吾将军。宝应初，皇<br /><br />&nbsp;&nbsp;&nbsp;&nbsp;太子子封鲁王，更封宇为嗣邹王。弟道邃封戴国公，恭默自守，以修山东婚姻故<br /><br />&nbsp;&nbsp;&nbsp;&nbsp;事，数任清职，终尚书右丞。<br /><br />&nbsp;&nbsp;&nbsp;&nbsp;江安王元祥，始王许，后徙王，四为州刺史，实封至千户。性庸遴，所至营<br /><br />&nbsp;&nbsp;&nbsp;&nbsp;财产无厌。时滕、蒋、虢三王皆贪暴，得其府官者恶之不愿行，故时语曰：“宁<br /><br />&nbsp;&nbsp;&nbsp;&nbsp;向儋、崖、振、白，不事江、滕、蒋、虢。”元祥魁大，带十围，食兼数人。韩、<br /><br />&nbsp;&nbsp;&nbsp;&nbsp;虢、魏亦鸿伟，然不逮也。薨，赠司徒、并州大都督，陪葬献陵。<br /><br />&nbsp;&nbsp;&nbsp;&nbsp;七子，为永嘉王，有禽兽行，诛死；皎为武阳王，馀皆爵公，武后时，多<br /><br />&nbsp;&nbsp;&nbsp;&nbsp;及诛。皎子丛，以幼流死岭表，葬南安，人号其冢为“天孙墓”。中宗立，以从<br /><br />&nbsp;&nbsp;&nbsp;&nbsp;子钦嗣王，又以皎封绝，更取弟子继宗嗣，既而以郡王不袭，降澧国公。<br /><br />&nbsp;&nbsp;&nbsp;&nbsp;密贞王元晓，贞观中为虢州刺史，实封至千户。徙泽州。薨，赠司徒、扬州<br /><br />&nbsp;&nbsp;&nbsp;&nbsp;都督，陪葬献陵。<br /><br />&nbsp;&nbsp;&nbsp;&nbsp;子颖嗣，为南安王。薨，子勖嗣，早薨。神龙初，以颖弟亮养子昙嗣。开元<br /><br />&nbsp;&nbsp;&nbsp;&nbsp;五年，更诏元晓再从孙东莞郡公彻嗣，徙封濮阳郡王，历宗正卿、金紫光禄大夫。<br /><br />&nbsp;&nbsp;&nbsp;&nbsp;滕王元婴，贞观十三年始王，实封千户。为金州刺史，骄纵失度。在太宗丧，<br /><br />&nbsp;&nbsp;&nbsp;&nbsp;集官属燕饮歌舞，狎昵厮养；巡省部内，从民借狗求D，所过为害；以丸弹人，<br /><br />&nbsp;&nbsp;&nbsp;&nbsp;观其走避则乐；城门夜开，不复有节。高宗以书切责曰：“朕以王至亲，不忍致<br /><br />&nbsp;&nbsp;&nbsp;&nbsp;於法，今署下上考，冀愧王心。”<br /><br />&nbsp;&nbsp;&nbsp;&nbsp;久之，迁洪州都督。官属妻美者，绐为妃召，逼私之。尝为典签崔简妻郑<br /><br />&nbsp;&nbsp;&nbsp;&nbsp;骂，以履抵元婴面血流，乃免。元婴惭，历旬不视事。后坐法削户及亲事帐内之<br /><br />&nbsp;&nbsp;&nbsp;&nbsp;半，谪置滁州。起授寿州刺史，徙隆州，复不循法。隶事参军事裴聿谏正其失，<br /><br />&nbsp;&nbsp;&nbsp;&nbsp;元婴廴柚。聿入计具奏，帝迁聿六品上阶。帝尝赐诸王彩五百，以元婴及蒋王<br /><br />&nbsp;&nbsp;&nbsp;&nbsp;贪黩，但下书曰：“滕叔、蒋弟不须赐，给麻二车，助为钱缗。”二王大惭。武<br /><br />&nbsp;&nbsp;&nbsp;&nbsp;后时，进拜开府仪同三司、梁州都督。薨，赠司徒、冀州都督，陪葬献陵。<br /><br />&nbsp;&nbsp;&nbsp;&nbsp;子十八人，长子修琦嗣，为长乐王，馀爵公。垂拱中，六人死诏狱。神龙初，<br /><br />&nbsp;&nbsp;&nbsp;&nbsp;更以少子修信子涉嗣，开元中，授左骁卫将军。薨，子湛然嗣，从玄宗至蜀，擢<br /><br />&nbsp;&nbsp;&nbsp;&nbsp;左金吾将军。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,924843);">加入书签</a><a
                        href="924727.html">上一页</a>&larr;<a href="index.html">返回列表</a>&rarr;<a
                            href="924933.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "924727.html"; var next_page = "924933.html"; var index_page = "index.html"; var sortid = "9"; var article_id = "14231"; var chapter_id = "924843"; var articlename = "新唐书"; var chaptername = " 卷七十九 列传第四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>