<!DOCTYPE html>
<html>
<head>
<meta charset="gbk" />
<title>新唐书- 卷一百一十八 列传第四十三-在线阅读-哈西文学网</title>
<meta name="keywords" content="欧阳修、宋祁，新唐书， 卷一百一十八 列传第四十三全文， 卷一百一十八 列传第四十三在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百一十八 列传第四十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937709.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937709.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十八 列传第四十三</h1>
            <div class="link xb">
                <a href="937667.html">上一页</a>&larr;<a href="index.html">返回列表</a>&rarr;<a
                    href="937748.html">下一页</a></div>			
            <div id="BookText">&nbsp;&nbsp;&nbsp;&nbsp;◎张韦韩宋辛二李裴<br /><br />&nbsp;&nbsp;&nbsp;&nbsp;张廷，河南济源人。慷慨有志尚。第进士，补白水尉。举制科异等。累迁<br /><br />&nbsp;&nbsp;&nbsp;&nbsp;监察御史，按劾平直。武后税天下浮屠钱，营佛祠於白司马坂，作大象，廷谏，<br /><br />&nbsp;&nbsp;&nbsp;&nbsp;以为：“倾四海之财，殚万民之力，穷山之木为塔，极冶之金为象，然犹有为之<br /><br />&nbsp;&nbsp;&nbsp;&nbsp;法，不足高也。填塞涧穴，覆压虫蚁，且巨亿计。工员穷窭，驱役为劳，饥渴所<br /><br />&nbsp;&nbsp;&nbsp;&nbsp;致，疾疹方作。又僧尼乞丐自赡，而州县督输，星火迫切，鬻卖以充，非浮屠所<br /><br />&nbsp;&nbsp;&nbsp;&nbsp;谓随喜者。今天下虚竭，苍生雕弊，谓宜先边境，实府库，养人力。”后善之，<br /><br />&nbsp;&nbsp;&nbsp;&nbsp;召见长生殿，赏慰良厚，因是罢役。<br /><br />&nbsp;&nbsp;&nbsp;&nbsp;会诏市河南河北牛羊、荆益奴婢，置监登、莱，以广军资。廷上书曰：“<br /><br />&nbsp;&nbsp;&nbsp;&nbsp;今河南牛疫，十不一在，诏虽和市，甚於抑夺。并市则价难准，简择则吏求贿，<br /><br />&nbsp;&nbsp;&nbsp;&nbsp;是牛再疫，农重伤也。高原耕地夺为牧所，两州无复丁田，牛羊践暴，举境何赖？<br /><br />&nbsp;&nbsp;&nbsp;&nbsp;荆、益奴婢多国家户口，奸豪掠买，一入於官，永无免期。南北异宜，至必生疾，<br /><br />&nbsp;&nbsp;&nbsp;&nbsp;此有损无益也。抑闻之，君所恃在民，民所恃在食，食所资在耕，耕所资在牛；<br /><br />&nbsp;&nbsp;&nbsp;&nbsp;牛废则耕废，耕废则食去，食去则民亡，民亡则何恃为君？羊非军国切要，假令<br /><br />&nbsp;&nbsp;&nbsp;&nbsp;蕃滋，不可射利。”后乃止。<br /><br />&nbsp;&nbsp;&nbsp;&nbsp;张易之诛，议穷治党与。廷建言：“自古革命，务归人心，则以刑胜治。<br /><br />&nbsp;&nbsp;&nbsp;&nbsp;今唐历不移，天地复主，宜以仁化荡宥。且易之盛时，趋附奔走半天下，尽诛则<br /><br />&nbsp;&nbsp;&nbsp;&nbsp;已暴，罚一二则法不平，宜一切洗贷。”中宗纳之。<br /><br />&nbsp;&nbsp;&nbsp;&nbsp;神龙初，诏白司马坂复营佛祠，廷方奉诏抵河北，道出其所，见营筑劳亟，<br /><br />&nbsp;&nbsp;&nbsp;&nbsp;怀不能已，上书切争，且言：“自中兴之初，下诏书，弛不急，斥少监杨务廉，<br /><br />&nbsp;&nbsp;&nbsp;&nbsp;以示中外。今土木复兴，不称前诏；掘壤伐木，浸害生气。愿罢之，以纾穷乏。”<br /><br />&nbsp;&nbsp;&nbsp;&nbsp;帝不省。寻为中书舍人。再迁礼部侍郎。<br /><br />&nbsp;&nbsp;&nbsp;&nbsp;玄宗开元初，大旱，关中饥，诏求直言。廷上疏曰：“古有多难兴国，殷<br /><br />&nbsp;&nbsp;&nbsp;&nbsp;忧启圣，盖事危则志锐，情苦则虑深，故能转祸为福也。景龙、先天间，凶党构<br /><br />&nbsp;&nbsp;&nbsp;&nbsp;乱，陛下神武，汛扫氛垢，日月所烛，无不濡泽，明明上帝，宜锡介福。而顷阴<br /><br />&nbsp;&nbsp;&nbsp;&nbsp;阳愆候，九谷失稔，关辅尤剧。臣思天意，殆以陛下春秋鼎盛，不崇朝有大功，<br /><br />&nbsp;&nbsp;&nbsp;&nbsp;轻尧、舜而不法，思秦、汉以自高，故昭见咎异，欲日慎一日，永保大和，是皇<br /><br />&nbsp;&nbsp;&nbsp;&nbsp;天於陛下眷顾深矣，陛下得不奉若休旨而寅畏哉！诚愿约心削志，考前王之书，<br /><br />&nbsp;&nbsp;&nbsp;&nbsp;敦素朴之道，登端士，放佞人，屏后宫，减外厩，场无蹴鞠之玩，野绝从禽之乐，<br /><br />&nbsp;&nbsp;&nbsp;&nbsp;促远境，罢县戍，矜惠亩溃蠲薄徭赋，去淫巧，捐珠璧，不见可欲，使心不乱。<br /><br />&nbsp;&nbsp;&nbsp;&nbsp;或谓天戒不足畏，而上帝冯怒，风雨迷错，荒馑日甚，则无以济下矣；或谓人穷<br /><br />&nbsp;&nbsp;&nbsp;&nbsp;不足恤，而亿兆携离，愁苦昏垫，则无以奉上矣。斯安危所系，祸福之原，奈何<br /><br />&nbsp;&nbsp;&nbsp;&nbsp;不察？今受命伊始，华夷百姓清耳以听，刮目以视，冀有闻见，何遽孤其望哉？”<br /><br />&nbsp;&nbsp;&nbsp;&nbsp;再迁黄门侍郎，监察御史蒋挺坐法，诏决杖朝堂，廷执奏：“御史有谴，<br /><br />&nbsp;&nbsp;&nbsp;&nbsp;当杀杀之，不可辱也。”士大夫服其知体。<br /><br />&nbsp;&nbsp;&nbsp;&nbsp;王琚持节巡天兵诸军，方还，复诏行塞下，议者皆谓将袭回纥，廷陈五不<br /><br />&nbsp;&nbsp;&nbsp;&nbsp;可，且言：“中国步多骑少，人赍一石粮，负甲百斤，盛夏长驱，昼夜不休，劳<br /><br />&nbsp;&nbsp;&nbsp;&nbsp;逸相绝，其势不敌，一也。出军掩敌，兵不数万，不可以行，废农广馈，饥岁不<br /><br />&nbsp;&nbsp;&nbsp;&nbsp;支，二也。千里远袭，其谁不知？贼有斥候，必能预防，三也。狄人兽居碛漠，<br /><br />&nbsp;&nbsp;&nbsp;&nbsp;譬之石田，克而无补，四也。天下无年，当养人息兵，五也。”又请复十道按察<br /><br />&nbsp;&nbsp;&nbsp;&nbsp;使，巡视州县，帝然纳之，因诏陆象先等分使十道。时遣使赍缯锦至石国市犬马，<br /><br />&nbsp;&nbsp;&nbsp;&nbsp;廷曰：“犬马非土性弗畜，珍禽异兽不育于国，不宜劳远人致异物，愿省无益<br /><br />&nbsp;&nbsp;&nbsp;&nbsp;之故，救必然之急，天下之幸。”<br /><br />&nbsp;&nbsp;&nbsp;&nbsp;坐漏禁内语，出为沔州刺史。频徙苏、宋、魏三州。初，景龙中，宗楚客、<br /><br />&nbsp;&nbsp;&nbsp;&nbsp;纪处讷、武廷秀、韦温等封户多在河南、河北，讽朝廷诏两道蚕产所宜，虽水旱<br /><br />&nbsp;&nbsp;&nbsp;&nbsp;得以蚕折租。廷谓：“两道倚大河，地雄奥，股肱走集，宜得其欢心，安可不<br /><br />&nbsp;&nbsp;&nbsp;&nbsp;恤其患而殚其力？若以桑蚕所宜而加别税，则陇右羊马、山南椒漆、山之铜锡铅<br /><br />&nbsp;&nbsp;&nbsp;&nbsp;锴、海之蜃蛤鱼盐，水旱皆免，宁独河南、北外於王度哉？愿依贞观、永徽故事，<br /><br />&nbsp;&nbsp;&nbsp;&nbsp;准令折免。”诏可。在官有威化。入为少府监，封范阳县男。以太子詹事致仕。<br /><br />&nbsp;&nbsp;&nbsp;&nbsp;卒，赠工部尚书，谥贞穆。<br /><br />&nbsp;&nbsp;&nbsp;&nbsp;廷伟姿仪，善八分书，与李邕友善，及邕踬於仕，屡表荐之，人尚其方介<br /><br />&nbsp;&nbsp;&nbsp;&nbsp;云。<br /><br />&nbsp;&nbsp;&nbsp;&nbsp;韦凑，字彦宗，京兆万年人。祖叔谐，贞观中为库部郎中，与弟吏部郎中叔<br /><br />&nbsp;&nbsp;&nbsp;&nbsp;谦、兄主爵郎中季武同省，时号“三列宿”。<br /><br />&nbsp;&nbsp;&nbsp;&nbsp;凑，永淳初，解褐婺州参军事。徙资州司兵，观察使房昶才之，表于朝，迁<br /><br />&nbsp;&nbsp;&nbsp;&nbsp;扬州法曹。州人盂神爽罢仁寿令，豪纵，数犯法，交通贵戚，吏莫敢绳，凑按治，<br /><br />&nbsp;&nbsp;&nbsp;&nbsp;杖杀之，远近称伏。入为相王府属，时姚崇兼府长史，尝曰：“韦子识远文详，<br /><br />&nbsp;&nbsp;&nbsp;&nbsp;吾恨晚得之。”六迁司农少卿。忤宗楚客，出为贝州刺史。<br /><br />&nbsp;&nbsp;&nbsp;&nbsp;睿宗立，授鸿胪少卿。徙太府，兼通事舍人。时改葬故太子重俊，有诏加谥，<br /><br />&nbsp;&nbsp;&nbsp;&nbsp;又诏雪李多祚等罪，议赠官。凑上言：<br /><br />&nbsp;&nbsp;&nbsp;&nbsp;王者发号出令，必法大道，善善著，恶恶明也。赏罚所不加，则考行立谥以<br /><br />&nbsp;&nbsp;&nbsp;&nbsp;褒贬之。臣议其君，子议其父，曰“灵”曰“厉”者，不敢以私乱公也。臣伏见<br /><br />&nbsp;&nbsp;&nbsp;&nbsp;故太子与多祚等拥北军，犯宸居，破扉斩关，兵指黄屋，骑腾紫微，和帝御玄武<br /><br />&nbsp;&nbsp;&nbsp;&nbsp;门亲谕逆顺，太子据鞍自若，督众不止；逆党悔非，回兵执贼，多祚伏诛，太子<br /><br />&nbsp;&nbsp;&nbsp;&nbsp;乃遁去。明日帝见群臣，涕数行下，曰：“几不与公等相见”，其为危甚矣！<br /><br />&nbsp;&nbsp;&nbsp;&nbsp;臣子之礼，过位必趋，蹙路马刍有诛。昔汉成帝为太子，行不敢绝驰道。秦<br /><br />&nbsp;&nbsp;&nbsp;&nbsp;师免胄过周北门，王孙满策其必败。推此，则太子称兵宫中，为悖已甚。以斩三<br /><br />&nbsp;&nbsp;&nbsp;&nbsp;思父子而嘉之乎，则弄兵讨逆以安君父可也；因欲自立，则是为逆，又奚可褒？<br /><br />&nbsp;&nbsp;&nbsp;&nbsp;此时韦氏逆未明，义未绝，於太子母也，子无废母之理；非中宗命废之，则又劫<br /><br />&nbsp;&nbsp;&nbsp;&nbsp;父废母。且君或不君，臣安可不臣？父或不父，子安可不子？晋太子申生谥曰恭，<br /><br />&nbsp;&nbsp;&nbsp;&nbsp;汉太子据谥曰戾，今太子乃谥节闵，臣所未谕。愿与议谥者质於御前，使臣言非<br /><br />&nbsp;&nbsp;&nbsp;&nbsp;耶，甘鼎镬之诛，申大义示天下。臣言是耶，咸蒙冰释，不复异议。如曰未然，<br /><br />&nbsp;&nbsp;&nbsp;&nbsp;奈何使后世乱臣贼子资以为辞？宜易谥以合经礼，多祚等罪云“免”而不云“雪”。<br /><br />&nbsp;&nbsp;&nbsp;&nbsp;帝瞿然，引内阁中，劳曰：“诚如卿言。业已尔，奈何？”对曰：“太子实<br /><br />&nbsp;&nbsp;&nbsp;&nbsp;逆，不可以褒，请质行以示。”时大臣亦重改，唯罢多祚等赠官。<br /><br />&nbsp;&nbsp;&nbsp;&nbsp;景云初，作金仙等观，凑谏，以为：“方农月兴功，虽赀出公主，然高直售<br /><br />&nbsp;&nbsp;&nbsp;&nbsp;庸，则农人舍耕取雇，趋末弃本，恐天下有受其饥者。”不听，凑执争，以“万<br /><br />&nbsp;&nbsp;&nbsp;&nbsp;物生育，草木昆T伤伐甚多，非仁圣本意”。帝诏外详议。中书令崔、侍中<br /><br />&nbsp;&nbsp;&nbsp;&nbsp;岑羲曰：“公敢是耶？”凑曰：“食厚禄，死不敢顾，况圣世必无死乎？”朝廷<br /><br />&nbsp;&nbsp;&nbsp;&nbsp;为减费万计。出为陕、汝、岐三州刺史。<br /><br />&nbsp;&nbsp;&nbsp;&nbsp;开元初，欲建碑靖陵，凑以古园陵不立碑，又云旱不可兴工，谏而止。迁将<br /><br />&nbsp;&nbsp;&nbsp;&nbsp;作大匠。诏复孝敬皇帝庙号义宗，凑谏曰：“传云：‘必也正名。’礼：祖有功，<br /><br />&nbsp;&nbsp;&nbsp;&nbsp;宗有德，其庙百世不毁。商有三宗，周宗武王，汉文帝为太宗，武帝为世宗。历<br /><br />&nbsp;&nbsp;&nbsp;&nbsp;代称宗者，皆方制海内，德泽可尊，列於昭穆，是谓不毁。孝敬皇帝未尝南面，<br /><br />&nbsp;&nbsp;&nbsp;&nbsp;且别立寝庙，无称宗之义。”遂罢。<br /><br />&nbsp;&nbsp;&nbsp;&nbsp;迁右卫大将军，玄宗谓曰：“故事，诸卫大将军与尚书更为之，近时职轻，<br /><br />&nbsp;&nbsp;&nbsp;&nbsp;故用卿以重此官，其毋辞！”寻徙河南尹，封彭城郡公。会洛阳主薄王钧以赇抵<br /><br />&nbsp;&nbsp;&nbsp;&nbsp;死，诏曰：“两台御史、河南尹纵吏侵渔，《春秋》重责帅，其出凑曹州刺史，<br /><br />&nbsp;&nbsp;&nbsp;&nbsp;侍御史张洽通州司马。”久之，迁太原尹，兼北都军器监，边备修举，诏赐时服<br /><br />&nbsp;&nbsp;&nbsp;&nbsp;劳勉之。及病，遣上医临治。卒，年六十五，赠幽州都督，谥曰文。子见素。<br /><br />&nbsp;&nbsp;&nbsp;&nbsp;见素，子会微，质性仁厚。及进士第，授相王府参军，袭父爵，擢累谏议大<br /><br />&nbsp;&nbsp;&nbsp;&nbsp;夫。天宝五载，为江西、山南、黔中、岭南道黜陟使，绳纠吏治，所至震畏。迁<br /><br />&nbsp;&nbsp;&nbsp;&nbsp;文部侍郎，平判皆诵於口，铨叙平允，官有Q求，辄下意听纳，人多德之。<br /><br />&nbsp;&nbsp;&nbsp;&nbsp;十三载，玄宗苦雨潦，阅六旬，谓宰相非其人，罢左相陈希烈，诏杨国忠审<br /><br />&nbsp;&nbsp;&nbsp;&nbsp;择大臣。时吉温得幸，帝欲用之。温为安禄山所厚，国忠惧其进，沮止之。谋於<br /><br />&nbsp;&nbsp;&nbsp;&nbsp;中书舍人窦华、宋昱，皆以见素安雅易制，国忠入白帝，帝亦以相王府属，有旧<br /><br />&nbsp;&nbsp;&nbsp;&nbsp;恩，遂拜武部尚书、同中书门下平章事、集贤院学士，知门下省事。<br /><br />&nbsp;&nbsp;&nbsp;&nbsp;明年，禄山表请蕃将三十二人代汉将，帝许之，见素不悦，谓国忠曰：“禄<br /><br />&nbsp;&nbsp;&nbsp;&nbsp;山反状暴天下，今又以蕃代汉，难将作矣。”国忠不应，见素曰：“知祸之牙不<br /><br />&nbsp;&nbsp;&nbsp;&nbsp;能防，见祸之形不能制，焉用彼相？明日当恳论之。”既入，帝迎谕曰：“卿等<br /><br />&nbsp;&nbsp;&nbsp;&nbsp;有疑禄山意耶？”国忠、见素趋下，流涕具陈禄山反明甚，诏复位，因以禄山表<br /><br />&nbsp;&nbsp;&nbsp;&nbsp;置帝前乃出。帝令中官袁思艺传诏曰：“此姑忍，朕徐图之。”由是奉诏。然每<br /><br />&nbsp;&nbsp;&nbsp;&nbsp;进见，未尝不为帝言之，帝不入其语。未几，禄山反，从帝入蜀。陈玄礼之杀国<br /><br />&nbsp;&nbsp;&nbsp;&nbsp;忠也，兵伤其首，众传声曰：“毋害韦公父子！”获免。帝令寿王赐药傅创。次<br /><br />&nbsp;&nbsp;&nbsp;&nbsp;巴西，诏兼左相，封豳国公。<br /><br />&nbsp;&nbsp;&nbsp;&nbsp;肃宗立，与房g、崔涣持节奉传国玺及册，宣扬制命，帝曰：“太子仁孝，<br /><br />&nbsp;&nbsp;&nbsp;&nbsp;去十三载已有传位意，属方水旱，左右劝我且须丰年。今帝受命，朕如释负矣。<br /><br />&nbsp;&nbsp;&nbsp;&nbsp;烦卿等远去，善辅导之。”见素涕泣拜辞，又命见素子谔及中书舍人贾至为册使<br /><br />&nbsp;&nbsp;&nbsp;&nbsp;判官，谒见肃宗於顺化郡。肃宗闻g名且旧，虚怀待之；以见素尝附国忠，礼遇<br /><br />&nbsp;&nbsp;&nbsp;&nbsp;独减。<br /><br />&nbsp;&nbsp;&nbsp;&nbsp;是岁十月丙申，有星犯昴，见素言於帝曰：“昴者，胡也。天道谪见，所应<br /><br />&nbsp;&nbsp;&nbsp;&nbsp;在人，禄山将死矣。”帝曰：“日月可知乎？”见素曰：“福应在德，祸应在刑。<br /><br />&nbsp;&nbsp;&nbsp;&nbsp;昴金忌火，行当火位，昴之昏中，乃其时也。既死其月，亦死其日。明年正月申<br /><br />&nbsp;&nbsp;&nbsp;&nbsp;寅，禄山其殪乎！”帝曰：“贼何等死？”答曰：“五行之说，子者视妻所生。<br /><br />&nbsp;&nbsp;&nbsp;&nbsp;昴犯以丙申。金，木之妃也；木，火之母也。丙火为金，子申亦金也。二金本同<br /><br />&nbsp;&nbsp;&nbsp;&nbsp;末异，还以相克，贼殆为子与首乱者更相屠戮乎！”及禄山死，日月皆验。<br /><br />&nbsp;&nbsp;&nbsp;&nbsp;明年三月至凤翔，拜尚书右仆射，罢知政事。初，行在所承丧乱后，兵吏三<br /><br />&nbsp;&nbsp;&nbsp;&nbsp;铨簿领炀散，选部文符伪滥，帝欲广怀士心，至者一切补官，不加检复。见素奏<br /><br />&nbsp;&nbsp;&nbsp;&nbsp;宜明条纲以为持久，帝未及从。既还都，选者猥集，补署无所，日诉于朝，乃追<br /><br />&nbsp;&nbsp;&nbsp;&nbsp;行其言。会郭子仪亦为仆射，徙见素太子太师，诏至蜀郡奉迎太上皇。以功食实<br /><br />&nbsp;&nbsp;&nbsp;&nbsp;封三百户。上元初，以疾求致仕，许之，诏朝朔望。宝应元年卒，年七十六，赠<br /><br />&nbsp;&nbsp;&nbsp;&nbsp;司徒，谥忠贞。子谔。<br /><br />&nbsp;&nbsp;&nbsp;&nbsp;赞曰：杨国忠本与安禄山争宠，故捕吉温以激其乱，阴储蜀赀，待天子之出，<br /><br />&nbsp;&nbsp;&nbsp;&nbsp;则己与韦见素流涕争禄山反状，将信所言，以久其权。见素能言禄山反，不能言<br /><br />&nbsp;&nbsp;&nbsp;&nbsp;所以反，是佐国忠败王室也，玄宗不悟，仍相之。卒为后帝所薄，然犹完其要领，<br /><br />&nbsp;&nbsp;&nbsp;&nbsp;幸矣。谓见素为前知，果非也。<br /><br />&nbsp;&nbsp;&nbsp;&nbsp;谔历京兆府司录参军。国忠之死，军聚不解，陈玄礼请杀贵妃以安众，帝意<br /><br />&nbsp;&nbsp;&nbsp;&nbsp;犹豫，谔谏曰：“臣闻以计胜色者昌，以色胜计者亡。今宗庙震惊，陛下弃神器，<br /><br />&nbsp;&nbsp;&nbsp;&nbsp;奔草莽，惟割恩以安社稷。”因叩头流血。帝寤，赐妃死，军乃大悦。擢谔御史<br /><br />&nbsp;&nbsp;&nbsp;&nbsp;中丞，为置顿使。乘舆将行，或曰：“国忠死，不可往蜀，请之河、陇”，或请<br /><br />&nbsp;&nbsp;&nbsp;&nbsp;幸太原、朔方、凉州，或曰如京师，杂然不一。帝心向蜀，未能言。谔曰：“今<br /><br />&nbsp;&nbsp;&nbsp;&nbsp;兵少，不能捍贼，还京非万全计，不如至扶风，徐图去就。”帝问於众，众然之，<br /><br />&nbsp;&nbsp;&nbsp;&nbsp;遂至扶风，乃决西幸。后终给事中。<br /><br />&nbsp;&nbsp;&nbsp;&nbsp;，字周仁，谔弟益之子。蚤孤，事姊恭顺。及长，身不衣帛。通阴阳象纬，<br /><br />&nbsp;&nbsp;&nbsp;&nbsp;博知山川风俗，论议曲据。以门调补千牛备身。自尉判入等，授万年尉。历御<br /><br />&nbsp;&nbsp;&nbsp;&nbsp;史、补阙，与李约、李正辞更进讽谏，数移大事。裴、韦贯之、李绛、崔群、<br /><br />&nbsp;&nbsp;&nbsp;&nbsp;萧俯皆布衣旧，继为宰相，朝廷典章多所咨逮，尝曰：“吾侪五人，智不及一韦<br /><br />&nbsp;&nbsp;&nbsp;&nbsp;公。”长庆初为大理少卿。累迁给事中。敬宗立，授御史中丞，为户部侍郎，徙<br /><br />&nbsp;&nbsp;&nbsp;&nbsp;吏部。卒，赠礼部尚书。<br /><br />&nbsp;&nbsp;&nbsp;&nbsp;所著《易解》，推演终始，有深谊。既喜接士，后出莫不造门。而李逢吉<br /><br />&nbsp;&nbsp;&nbsp;&nbsp;方结党与，擅国政，颇傅会之，素议遂衰。然节俭自居，天下推其尚云。<br /><br />&nbsp;&nbsp;&nbsp;&nbsp;知人，字行哲，叔谦子。弱而好古。以国子举授校书郎。高宗时，擢州参军<br /><br />&nbsp;&nbsp;&nbsp;&nbsp;八人为中台郎，知人自荆府兵曹迁司库员外郎，兼判司戎大夫事。未几卒。子维、<br /><br />&nbsp;&nbsp;&nbsp;&nbsp;绳。<br /><br />&nbsp;&nbsp;&nbsp;&nbsp;维，字文纪。进士对策高第，擢武功主簿。督役乾陵，会岁饥，均力劝功，<br /><br />&nbsp;&nbsp;&nbsp;&nbsp;人不知劳。坐徐敬业亲，贬五泉主簿。徙内江令，教民耕桑，县为刻颂。迁户部<br /><br />&nbsp;&nbsp;&nbsp;&nbsp;郎中，善裁剖，时员外宋之问善诗，故时称“户部二妙”。终太子右庶子。<br /><br />&nbsp;&nbsp;&nbsp;&nbsp;绳，长文辞。抚养宗属孤幼无异情。举孝廉，以母老不肯仕。逾二十年，乃<br /><br />&nbsp;&nbsp;&nbsp;&nbsp;历长安尉，威行京师。擢监察御史，更泗、泾、~三州刺史。天宝初，入为秘书<br /><br />&nbsp;&nbsp;&nbsp;&nbsp;少监，玄宗尚文，视其职如尚书丞、郎。绳刊是图简，以善职称。终陈王傅。<br /><br />&nbsp;&nbsp;&nbsp;&nbsp;虚心，字无逸，维子。举孝廉。迁大理丞、侍御史。神龙中，按大狱，仆射<br /><br />&nbsp;&nbsp;&nbsp;&nbsp;窦怀贞、侍中刘幽求有所轻重，虚心据正不桡。景龙中，属羌叛，既禽捕，有诏<br /><br />&nbsp;&nbsp;&nbsp;&nbsp;悉诛，虚心惟论酋长死，原活其余。迁御史中丞。历荆、潞、扬三大都督府长史。<br /><br />&nbsp;&nbsp;&nbsp;&nbsp;荆州有乡豪，负势干法，虚心籍其訾入之官。以庐江多盗，遂县舒城，盗贼为衰。<br /><br />&nbsp;&nbsp;&nbsp;&nbsp;入为工部尚书、东京留守。累封南皮郡子卒，赠扬州大都督，谥曰正。弟虚舟，<br /><br />&nbsp;&nbsp;&nbsp;&nbsp;历洪、魏二州刺史，有治名。入为刑部侍郎。<br /><br />&nbsp;&nbsp;&nbsp;&nbsp;初，维为郎，莳柳于廷，及虚心兄弟居郎省，对之辄敛容。自叔谦后，至郎<br /><br />&nbsp;&nbsp;&nbsp;&nbsp;中者数人，世号“郎官家”。<br /><br />&nbsp;&nbsp;&nbsp;&nbsp;韩思复，字绍出，京兆长安人。祖伦，贞观中历左卫率，封长山县男。思复<br /><br />&nbsp;&nbsp;&nbsp;&nbsp;少孤，年十岁，母为语父亡状，感咽几绝，故伦特爱之，尝曰：“此儿必大吾宗。”<br /><br />&nbsp;&nbsp;&nbsp;&nbsp;然家富有，金玉、车马、玩好未尝省。笃学，举秀才高第，袭祖封。永淳中，<br /><br />&nbsp;&nbsp;&nbsp;&nbsp;家益窭，岁饥，京兆杜瑾者，以百绫饷思复，思复方并日食，而绫完封不发。<br /><br />&nbsp;&nbsp;&nbsp;&nbsp;调梁府仓曹参军，会大旱，辄开仓赈民，州劾责，对曰：“人穷则滥，不如<br /><br />&nbsp;&nbsp;&nbsp;&nbsp;因而活之，无趣为盗贼。”州不能诎。转汴州司户，仁恕，不行鞭罚。以亲丧去<br /><br />&nbsp;&nbsp;&nbsp;&nbsp;官，鬻薪自给。姚崇为夏官侍郎，识之，擢司礼博士。五迁礼部郎中。建昌王武<br /><br />&nbsp;&nbsp;&nbsp;&nbsp;攸宁母亡，请鼓吹，思复持不可而止。坐为王同皎所荐，贬始州长史。迁滁州刺<br /><br />&nbsp;&nbsp;&nbsp;&nbsp;史，州有铜官，人铲凿尤苦，思复为贾他鄙，费省获多。有黄芝五生州署，民为<br /><br />&nbsp;&nbsp;&nbsp;&nbsp;刻颂其祥。徙襄州。<br /><br />&nbsp;&nbsp;&nbsp;&nbsp;入拜给事中。帝作景龙观，思复谏曰：“祸难初弭，土木遽兴，非忧物恤人<br /><br />&nbsp;&nbsp;&nbsp;&nbsp;所急。”不见省。严善思坐谯王重福事，捕送诏狱，有司劾善思“任汝州刺史，<br /><br />&nbsp;&nbsp;&nbsp;&nbsp;与王游；至京师，不暴王谋，但奏东都有兵气。匿反罔上，宜伏诛”。思复曰：<br /><br />&nbsp;&nbsp;&nbsp;&nbsp;“往韦氏擅内，谋危社稷，善思诣相府，白陛下必即位。今诏追善思，书发即至，<br /><br />&nbsp;&nbsp;&nbsp;&nbsp;使有逆节者，肯遽奔命哉？请集百官议。”议多同，善思得免死，流静州。迁中<br /><br />&nbsp;&nbsp;&nbsp;&nbsp;书舍人，数指言得失，颇见纳用。<br /><br />&nbsp;&nbsp;&nbsp;&nbsp;开元初，为谏议大夫。山东大蝗，宰相姚崇遣使分道捕瘗。思复上言：“夹<br /><br />&nbsp;&nbsp;&nbsp;&nbsp;河州县，飞蝗所至，苗辄尽，今游食至洛。使者往来，不敢显言。且天灾流行，<br /><br />&nbsp;&nbsp;&nbsp;&nbsp;庸可尽瘗？望陛下悔过责躬，损不急之务，任至公之人，持此诚实以答谴咎，其<br /><br />&nbsp;&nbsp;&nbsp;&nbsp;驱蝗使一切宜罢。”玄宗然之，出其疏付崇，崇建遣思复使山东按所损，还，以<br /><br />&nbsp;&nbsp;&nbsp;&nbsp;实言。崇又遣监察御史刘沼覆视，沼希宰相意，悉易故牒以闻，故河南数州赋不<br /><br />&nbsp;&nbsp;&nbsp;&nbsp;得蠲。崇恶之，出为德州刺史。拜黄门侍郎。帝北巡，为行在巡问赈给大使。迁<br /><br />&nbsp;&nbsp;&nbsp;&nbsp;御史大夫，性恬淡，不喜为绳察，徙太子宾客，进爵伯。累迁吏部侍郎。复为襄<br /><br />&nbsp;&nbsp;&nbsp;&nbsp;州刺史，治行名天下，代还，仍拜太子宾客。卒，年七十四，谥曰文。天子亲题<br /><br />&nbsp;&nbsp;&nbsp;&nbsp;其碑曰“有唐忠孝韩长山之墓”。故吏卢Q、邑人孟浩然立石岘山。<br /><br />&nbsp;&nbsp;&nbsp;&nbsp;初，郑仁杰、李无为者，隐居太白山，思复少从二人游，尝曰：“子识清貌<br /><br />&nbsp;&nbsp;&nbsp;&nbsp;古，恨仕不及宰相也。”子朝宗。<br /><br />&nbsp;&nbsp;&nbsp;&nbsp;朝宗初，历左拾遗。睿宗诏作乞寒胡戏，谏曰：“昔辛有过伊川，见被发而<br /><br />&nbsp;&nbsp;&nbsp;&nbsp;祭，知其必戎。今乞寒胡，非古不法，无乃为狄？又道路藉藉，咸言皇太子微服<br /><br />&nbsp;&nbsp;&nbsp;&nbsp;观之。且匈奴在邸，刺客卒发，大忧不测，白龙鱼服，深可畏也。况天象变见，<br /><br />&nbsp;&nbsp;&nbsp;&nbsp;疫疠相仍，厌兵助阴，是谓无益。”帝称善，特赐中上考。帝传位太子，朝宗与<br /><br />&nbsp;&nbsp;&nbsp;&nbsp;将军庞承宗谏曰：“太子虽睿圣，宜且养成盛德。”帝不听。累迁荆州长史。<br /><br />&nbsp;&nbsp;&nbsp;&nbsp;开元二十二年，初置十道采访使，朝宗以襄州刺史兼山南东道。襄州南楚故<br /><br />&nbsp;&nbsp;&nbsp;&nbsp;城有昭王井，传言汲者死，行人虽麝吕В不敢视，朝宗移书谕神，自是饮者亡<br /><br />&nbsp;&nbsp;&nbsp;&nbsp;恙，人更号韩公井。坐所任吏擅赋役，贬洪州刺史。天宝初，召为京兆尹，分渭<br /><br />&nbsp;&nbsp;&nbsp;&nbsp;水入金光门，汇为潭，以通西市材木。出为高平太守。始，开元末，海内无事，<br /><br />&nbsp;&nbsp;&nbsp;&nbsp;讹言兵当兴，衣冠潜为避世计，朝宗庐终南山，为长安尉霍仙奇所发，玄宗怒，<br /><br />&nbsp;&nbsp;&nbsp;&nbsp;使侍御史王讯之。贬吴兴别驾，卒。朝宗喜识拔后进，尝荐崔宗之、严武於朝，<br /><br />&nbsp;&nbsp;&nbsp;&nbsp;当时士咸归重之。<br /><br />&nbsp;&nbsp;&nbsp;&nbsp;朝宗孙瑁字相之，性清简。元和初第进士。自山南东道使府入为殿中侍御<br /><br />&nbsp;&nbsp;&nbsp;&nbsp;史。累迁桂管观察使，部二十余州，自参军至县令无虑三百员，吏部所补才十一，<br /><br />&nbsp;&nbsp;&nbsp;&nbsp;余皆观察使商才补职。柘鲁担悉来谒，一吏持籍请补缺员，柘陆淘唬骸熬庸<br /><br />&nbsp;&nbsp;&nbsp;&nbsp;治，吾不夺；其不奉法，无望纵舍。缺者，须按籍取可任任之。”会春服使至，<br /><br />&nbsp;&nbsp;&nbsp;&nbsp;乡有豪猾厚进贿使者，求为县令，使者请瑁栊碇。既去，召乡豪责以桡法，<br /><br />&nbsp;&nbsp;&nbsp;&nbsp;笞其背，以令部中，自是豪右畏戢。时诏置五管监兵，尽境赋不足充其费，璐<br /><br />&nbsp;&nbsp;&nbsp;&nbsp;以俭约，遂为定制，众以为难。卒，赠工部侍郎。<br /><br />&nbsp;&nbsp;&nbsp;&nbsp;宋务光，字子昂，一名烈，汾州西河人。举进士及第，调洛阳尉。迁右卫骑<br /><br />&nbsp;&nbsp;&nbsp;&nbsp;曹参军。神龙元年，大水，诏文武九品以上官直言极谏，务光上书曰：<br /><br />&nbsp;&nbsp;&nbsp;&nbsp;后王乐闻过，罔不兴；拒谏，罔不乱。乐闻过则下情通，下情通则政无缺，<br /><br />&nbsp;&nbsp;&nbsp;&nbsp;此所以兴也。拒谏则群议壅，群议壅则上孤立，此所以乱也。<br /><br />&nbsp;&nbsp;&nbsp;&nbsp;臣尝观天人相与之际，有感必应，其间甚密，是以教失於此，变生於彼。《<br /><br />&nbsp;&nbsp;&nbsp;&nbsp;易》曰：“天垂象，见吉凶，圣人象之。”窃见自夏以来，水气勃戾，天下多罹<br /><br />&nbsp;&nbsp;&nbsp;&nbsp;其灾，洛水暴涨，漂损百姓。《传》曰：“简宗庙，废祠祀，则水不润下。”夫<br /><br />&nbsp;&nbsp;&nbsp;&nbsp;王者即位，必郊祀天地，严配祖宗。自陛下御极，郊、庙、山川不时荐见。又水<br /><br />&nbsp;&nbsp;&nbsp;&nbsp;者阴类，臣妾之道，气盛则水泉溢，顷虹U纷错，暑雨滞霪，阴胜之l也。后廷<br /><br />&nbsp;&nbsp;&nbsp;&nbsp;近习或有离中馈之职以干外政，愿深思天变，杜绝其萌。<br /><br />&nbsp;&nbsp;&nbsp;&nbsp;又自春及夏，牛多病死，疫气浸淫。《传》曰：“思之不睿，时则有牛祸。”<br /><br />&nbsp;&nbsp;&nbsp;&nbsp;意者万机之事，陛下未躬亲乎？晁错曰：“五帝其臣不及，则自亲之。”今朝廷<br /><br />&nbsp;&nbsp;&nbsp;&nbsp;贤佐虽多，然莫能仰陛下清光。愿勤思法宫，凝就大化。以万方为念，不以声色<br /><br />&nbsp;&nbsp;&nbsp;&nbsp;为娱；以百姓为忧，不以犬马为乐。臣闻三五之君不能免淫亢，顾备御存乎人耳。<br /><br />&nbsp;&nbsp;&nbsp;&nbsp;灾兴细微，安之不怪，及祸变已成，骇而图之，犹水决治防、病困求药，虽复黾<br /><br />&nbsp;&nbsp;&nbsp;&nbsp;勉，尚何救哉！夫塞变应天，实系人事。今霖雨即闭坊门，岂一坊一市能感发天<br /><br />&nbsp;&nbsp;&nbsp;&nbsp;道哉？必不然矣。故里人呼坊门为宰相，谓能节宣风雨。天工人代，乃为虚设。<br /><br />&nbsp;&nbsp;&nbsp;&nbsp;又数年以来，公私竭，户口减耗，家无接新之储，国乏俟荒之蓄。陛<br /><br />&nbsp;&nbsp;&nbsp;&nbsp;下近观朝市，则以为既庶且富；试践闾陌，则百姓衣马牛之衣，食犬彘之食，十<br /><br />&nbsp;&nbsp;&nbsp;&nbsp;室而九，丁壮尽於边塞，孀孤转於沟壑，猛吏奋毒，急政破资。马困斯佚，人穷<br /><br />&nbsp;&nbsp;&nbsp;&nbsp;斯诈。起为奸盗，从而刑之，良可叹也。今人贫而奢不息，法设而伪不止；长吏<br /><br />&nbsp;&nbsp;&nbsp;&nbsp;贪冒，选举以私；稼穑之人少，商旅之人众。愿坦然更化，以身先之。凋残之后，<br /><br />&nbsp;&nbsp;&nbsp;&nbsp;缓其力役；久弊之极，训以敦庞。十年之外，生聚方足。<br /><br />&nbsp;&nbsp;&nbsp;&nbsp;臣闻太子者，君之贰，国之本，所以守器承祧，养民赞业。愿择贤能，早建<br /><br />&nbsp;&nbsp;&nbsp;&nbsp;储副，安社稷，慰黎元。姻戚之间，谤议所集，积疑成患，凭宠生灾，爱之适以<br /><br />&nbsp;&nbsp;&nbsp;&nbsp;害之也。如武三思等，诚不宜任以机要，国家利器，庸可久假於人？秘书监郑普<br /><br />&nbsp;&nbsp;&nbsp;&nbsp;思、国子祭酒叶静能挟小道浅术，列朱紫，取银黄，亏国经，悖天道。《书》曰：<br /><br />&nbsp;&nbsp;&nbsp;&nbsp;“制治于未乱，保邦于未危。”此诚治乱安危之秋也。愿陛下远佞人，亲有德，<br /><br />&nbsp;&nbsp;&nbsp;&nbsp;乳保之母、妃主之家，以时接见，无令r黩。<br /><br />&nbsp;&nbsp;&nbsp;&nbsp;疏奏不省。俄以监察御史巡察河南道。时滑州输丁少而封户多，每配封人，<br /><br />&nbsp;&nbsp;&nbsp;&nbsp;皆亡命失业。务光建言：“通邑大都不以封。今命侯之家专择雄奥，滑州七县，<br /><br />&nbsp;&nbsp;&nbsp;&nbsp;而分封者五，王赋少於侯租，入家倍於输国。请以封户均余州。”又请“食赋附<br /><br />&nbsp;&nbsp;&nbsp;&nbsp;租庸岁送，停封使，息传驿之劳”。不见纳。以考最，进殿中侍御史。迁右台。<br /><br />&nbsp;&nbsp;&nbsp;&nbsp;尝荐汝州参军事李钦宪，后为名臣。卒，年四十二。<br /><br />&nbsp;&nbsp;&nbsp;&nbsp;时又有清源尉吕元泰，亦上书言时政曰：“国家者，至公之神器，一正则难<br /><br />&nbsp;&nbsp;&nbsp;&nbsp;倾，一倾则难正。今中兴政化之始，几微之际，可不慎哉？自顷营寺塔，度僧尼，<br /><br />&nbsp;&nbsp;&nbsp;&nbsp;施与不绝，非所谓急务也。林胡数叛，獯虏内侵，帑藏虚竭，户口亡散。天下人<br /><br />&nbsp;&nbsp;&nbsp;&nbsp;失业，不谓太平；边兵未解，不谓无事；水旱为灾，不谓年登；仓廪未实，不谓<br /><br />&nbsp;&nbsp;&nbsp;&nbsp;国富。而乃驱役饥冻，雕镌木石，营构不急，劳费日深，恐非陛下中兴之要也。<br /><br />&nbsp;&nbsp;&nbsp;&nbsp;比见坊邑相率为浑脱队，骏马胡服，名曰‘苏莫遮’。旗鼓相当，军阵势也；腾<br /><br />&nbsp;&nbsp;&nbsp;&nbsp;逐喧噪，战争象也；锦绣夸竞，害女工也；督敛贫弱，伤政体也，胡服相欢，非<br /><br />&nbsp;&nbsp;&nbsp;&nbsp;雅乐也；浑脱为号，非美名也。安可以礼义之朝，法胡虏之俗？《诗》云：‘京<br /><br />&nbsp;&nbsp;&nbsp;&nbsp;邑翼翼，四方是则。’非先王之礼乐而示则於四方，臣所未谕。《书》：《书》<br /><br />&nbsp;&nbsp;&nbsp;&nbsp;曰：‘谋，时寒若。’何必I形体，灌衢路，鼓舞跳跃而索寒焉？”书闻不报。<br /><br />&nbsp;&nbsp;&nbsp;&nbsp;辛替否，字协时，京兆万年人。景龙中为左拾遗。时置公主府官属，而安乐<br /><br />&nbsp;&nbsp;&nbsp;&nbsp;府补授尤滥；武崇训死，主弃故宅，别筑第，侈费过度；又盛兴佛寺，公私废匮。<br /><br />&nbsp;&nbsp;&nbsp;&nbsp;替否上疏曰：<br /><br />&nbsp;&nbsp;&nbsp;&nbsp;古之建官不必备，九卿有位而阙其选。故赏不c，官不滥；士有完行，家有<br /><br />&nbsp;&nbsp;&nbsp;&nbsp;廉节；朝廷余奉，百姓余食；下忠於上，上礼於下；委积无仓卒之危，垂拱无<br /><br />&nbsp;&nbsp;&nbsp;&nbsp;颠沛之患。夫事有惕耳目，动心虑，事不师古，以行於今，臣得言之。陛下倍百<br /><br />&nbsp;&nbsp;&nbsp;&nbsp;行赏，倍十增官，金银不供於印，束帛不充於锡，何所愧於无用之臣、无力之士<br /><br />&nbsp;&nbsp;&nbsp;&nbsp;哉？<br /><br />&nbsp;&nbsp;&nbsp;&nbsp;古语曰：“福生有基，祸生有胎。”且公主，陛下爱子也，选贤嫁之，设官<br /><br />&nbsp;&nbsp;&nbsp;&nbsp;辅之，倾府库以赐之，壮第观以居之，广池御以嬉之，可谓至重至怜也。然用不<br /><br />&nbsp;&nbsp;&nbsp;&nbsp;合古义，行不根人心，将变爱成憎，转福为祸。何者？竭人之力，费人之财，夺<br /><br />&nbsp;&nbsp;&nbsp;&nbsp;人之家，怨也。爱一女，取三怨於天下，使边疆士不尽力，朝廷士不尽忠。人心<br /><br />&nbsp;&nbsp;&nbsp;&nbsp;散矣，独持所爱，何所恃乎？向使鲁王赏同诸婿，则有今日之福，无曩日之祸。<br /><br />&nbsp;&nbsp;&nbsp;&nbsp;人徒见其祸，不知祸所来，所以祸者，宠过也。今弃一宅，造一宅，忘前悔，忽<br /><br />&nbsp;&nbsp;&nbsp;&nbsp;后祸，臣窃谓陛下乃憎之，非爱之也。臣闻君以人为本，本固则邦宁，邦宁则陛<br /><br />&nbsp;&nbsp;&nbsp;&nbsp;下夫妇母子长相保也。愿外谋宰臣，为久安计，不使奸臣贼子有以伺之。<br /><br />&nbsp;&nbsp;&nbsp;&nbsp;今疆场危骇，仓廪空虚，卒输不充，士赏不及，而大建寺宇，广造第宅。伐<br /><br />&nbsp;&nbsp;&nbsp;&nbsp;木空山，不给栋梁；运土塞路，不充墙壁。所谓佛者，清净慈悲，体道以济物，<br /><br />&nbsp;&nbsp;&nbsp;&nbsp;不欲利以损人，不荣身以害教。今三时之月，掘山穿地，损命也；殚府虚帑，损<br /><br />&nbsp;&nbsp;&nbsp;&nbsp;人也；广殿长廊，荣身也。损命则不慈悲，损人则不爱物，荣身则不清净，宁佛<br /><br />&nbsp;&nbsp;&nbsp;&nbsp;者之心乎？昔夏为天子，二十余世而商受之，商二十余世而周受之，周三十余世<br /><br />&nbsp;&nbsp;&nbsp;&nbsp;而汉受之，由汉而后，历代可知已。咸有道之长，无道之短，岂穷金玉修塔庙享<br /><br />&nbsp;&nbsp;&nbsp;&nbsp;久长之祚乎？臣以为减雕琢之费以周不足，是有佛之德；息穿掘之苦以全昆虫，<br /><br />&nbsp;&nbsp;&nbsp;&nbsp;是有佛之仁；罢营构之直以给边垂，是有汤、武之功；回不急之禄以购廉清，是<br /><br />&nbsp;&nbsp;&nbsp;&nbsp;有唐、虞之治。陛下缓其所急，急其所缓，亲未来，疏见在，失真实，冀虚无，<br /><br />&nbsp;&nbsp;&nbsp;&nbsp;重俗人之所为，而轻天子之业，臣窃痛之。<br /><br />&nbsp;&nbsp;&nbsp;&nbsp;今出财依势，避役亡命，类度为沙门，其未度者，穷民善人耳。拔亲树知，<br /><br />&nbsp;&nbsp;&nbsp;&nbsp;岂离朋党，畜妻养孥，非无私爱，是致人毁道，非广道求人也。陛下常欲填池堑，<br /><br />&nbsp;&nbsp;&nbsp;&nbsp;捐苑囿，以赈贫人。今天下之寺无数，一寺当陛下一宫，壮丽用度尚或过之。十<br /><br />&nbsp;&nbsp;&nbsp;&nbsp;分天下之财而佛有七八，陛下何有之矣？虽役不食之人、不衣之士，犹尚不给，<br /><br />&nbsp;&nbsp;&nbsp;&nbsp;况必待天生地养、风动雨润而后得之乎？臣闻国无九年之储，曰非其国。今计仓<br /><br />&nbsp;&nbsp;&nbsp;&nbsp;廪，度府库，百僚共给，万事用度，臣恐不能卒岁。假如兵旱相乘，则沙门不能<br /><br />&nbsp;&nbsp;&nbsp;&nbsp;擐甲胄，寺塔不足穰饥馑矣。<br /><br />&nbsp;&nbsp;&nbsp;&nbsp;帝不省。睿宗立，罢斜封官千余人，俄诏复之。方营金仙、玉真观。替否以<br /><br />&nbsp;&nbsp;&nbsp;&nbsp;左补阙上疏曰：<br /><br />&nbsp;&nbsp;&nbsp;&nbsp;臣谓古之用度不时、爵赏不当、国破家亡者，口说不若身逢，耳闻不若目见，<br /><br />&nbsp;&nbsp;&nbsp;&nbsp;臣请以有唐治道得失，陛下所及见者言之。<br /><br />&nbsp;&nbsp;&nbsp;&nbsp;太宗，陛下之祖，拨乱立极，得至治之体。省官清吏，举天下职司无虚授，<br /><br />&nbsp;&nbsp;&nbsp;&nbsp;用天下财帛无枉费；赏必待功，官必得才，为无不成，征无不服。不多寺观而福<br /><br />&nbsp;&nbsp;&nbsp;&nbsp;禄至，不度僧尼而咎殃灭。阴阳不愆，五谷遂成，粟腐帛烂。万里贡赋，百蛮归<br /><br />&nbsp;&nbsp;&nbsp;&nbsp;款。享国久长，多历年所。陛下何惮而不法之？<br /><br />&nbsp;&nbsp;&nbsp;&nbsp;中宗，陛下之兄，居先帝之业，忽先帝之化，不听贤臣之言，而悦子女之意。<br /><br />&nbsp;&nbsp;&nbsp;&nbsp;虚食禄者数千人，妄食士者百余户；造寺蠹财数百亿，度人免租、庸数十万。是<br /><br />&nbsp;&nbsp;&nbsp;&nbsp;故国家所出日加，所入日减，仓乏半岁之储，库无一时之帛。所恶者逐，逐必忠<br /><br />&nbsp;&nbsp;&nbsp;&nbsp;良；所爱者赏，赏皆谗慝。朋佞喋喋，交相倾动。夺百姓之食以养残凶，剥万人<br /><br />&nbsp;&nbsp;&nbsp;&nbsp;之衣以涂土木。人怨神怒，亲忿众离，水旱疾疫，六年之间，三祸为变。享国不<br /><br />&nbsp;&nbsp;&nbsp;&nbsp;永，受终於凶妇，取讥万代，诒笑四夷，陛下所见也。若法太宗治国，太山之安<br /><br />&nbsp;&nbsp;&nbsp;&nbsp;可致也；法中宗治国，累卵之危亦可致也。<br /><br />&nbsp;&nbsp;&nbsp;&nbsp;顷淫雨不解，谷荒于垄，麦烂于场，入秋亢旱，霜损虫暴，草木枯黄，下人<br /><br />&nbsp;&nbsp;&nbsp;&nbsp;咨嗟，未知所济。而营寺造观，日继于时，道路流言，计用缗钱百余万。陛下知<br /><br />&nbsp;&nbsp;&nbsp;&nbsp;仓有几岁储？库有几岁帛？百姓何所活？三边何所输？民散兵乱，职此由也。而<br /><br />&nbsp;&nbsp;&nbsp;&nbsp;以百万构无用之观，受天下之怨。陛下忍弃太宗之治本，不忍弃中宗之乱阶；忍<br /><br />&nbsp;&nbsp;&nbsp;&nbsp;弃太宗久长之谋，不忍弃中宗短促之计。何以继祖宗、观万国耶？陛下在韦氏时，<br /><br />&nbsp;&nbsp;&nbsp;&nbsp;切齿群凶；今贵为天子，不改其事，恐复有切齿於陛下者。<br /><br />&nbsp;&nbsp;&nbsp;&nbsp;往见明敕，一用贞观故事。且贞观有营寺观，加浮屠、黄老，益无用之官，<br /><br />&nbsp;&nbsp;&nbsp;&nbsp;行不急之务者乎？往者和帝之怜悖逆也，宗晋卿劝为第宅，赵履温劝为园亭，工<br /><br />&nbsp;&nbsp;&nbsp;&nbsp;徒未息，义兵交驰，亭不得游，宅不得息，信邪僻之说，成骨肉之刑，陛下所见<br /><br />&nbsp;&nbsp;&nbsp;&nbsp;也。今兹二观，得无晋卿之徒阴劝为之，冀娱骨肉？不可不察也。惟陛下停二观<br /><br />&nbsp;&nbsp;&nbsp;&nbsp;以须丰年，以所费之财给贫穷、填府库，则公主福无穷矣。<br /><br />&nbsp;&nbsp;&nbsp;&nbsp;疏奏，帝不能用，然嘉切直。<br /><br />&nbsp;&nbsp;&nbsp;&nbsp;稍迁右台殿中侍御史。雍令刘少微恃权贪赃，替否按之，岑羲屡以为请，替<br /><br />&nbsp;&nbsp;&nbsp;&nbsp;否曰：“我为宪司，惧势以纵罪，谓王法何？”少微坐死。迁累颍王府长史。卒，<br /><br />&nbsp;&nbsp;&nbsp;&nbsp;年八十。<br /><br />&nbsp;&nbsp;&nbsp;&nbsp;李渤，字浚之，魏横野将军、申国公发之裔。父钧，殿中侍御史，以不能养<br /><br />&nbsp;&nbsp;&nbsp;&nbsp;母废于世。渤耻之，不肯仕，刻志於学，与仲兄涉偕隐庐山。尝以列御寇拒粟，<br /><br />&nbsp;&nbsp;&nbsp;&nbsp;其妻怒，是无妇也；乐羊子舍金，妻让之，是无夫也。乃摭古联德高蹈者，以楚<br /><br />&nbsp;&nbsp;&nbsp;&nbsp;接舆、老莱子、黔娄先生、於陵子、王孺仲、梁鸿六人，图象赞其行，因以自儆。<br /><br />&nbsp;&nbsp;&nbsp;&nbsp;久之，更徙少室。<br /><br />&nbsp;&nbsp;&nbsp;&nbsp;元和初，户部侍郎李巽、谏议大夫韦况交章荐之，诏以右拾遗召。於是河南<br /><br />&nbsp;&nbsp;&nbsp;&nbsp;少尹杜兼遣吏持诏、币即山敦促，渤上书谢：“昔屠羊说有言：‘位三旌，禄万<br /><br />&nbsp;&nbsp;&nbsp;&nbsp;钟，知贵於屠羊，然不可使吾君妄施。’彼贱贾也，犹能忘己爱君。臣虽欲盗荣<br /><br />&nbsp;&nbsp;&nbsp;&nbsp;以济所欲，得无愧屠羊乎？”不拜。洛阳令韩愈遗书曰：<br /><br />&nbsp;&nbsp;&nbsp;&nbsp;有诏河南敦喻拾遗公，朝廷士引颈东望，若景星、凤鸟始见，争先睹之为快。<br /><br />&nbsp;&nbsp;&nbsp;&nbsp;方今天子仁圣，大小之事皆出宰相，乐善言如不得闻，自即大位，凡所出而施者<br /><br />&nbsp;&nbsp;&nbsp;&nbsp;无不得宜。勤俭之声，宽大之政，幽闺妇女、草野小子饱闻而厌道之。愈不通於<br /><br />&nbsp;&nbsp;&nbsp;&nbsp;古，请问先生，兹非太平世欤？加又有非人力而至者，年谷屡熟，符贶委至。干<br /><br />&nbsp;&nbsp;&nbsp;&nbsp;纪之奸不战而拘累，强梁之凶销铄缩栗，迎风而委伏。其有一事未就正，视若不<br /><br />&nbsp;&nbsp;&nbsp;&nbsp;成人。四海所环，无一夫甲而兵者。若此时也，遗公不疾起与天下士乐而享之，<br /><br />&nbsp;&nbsp;&nbsp;&nbsp;斯无时矣。昔孔子知不可为而为之不已，迹接於诸侯之国。今可为之时，自藏深<br /><br />&nbsp;&nbsp;&nbsp;&nbsp;山，牢关而固拒，即与仁义者异守矣。想遗公冠带就车，惠然肯来，舒所畜积，<br /><br />&nbsp;&nbsp;&nbsp;&nbsp;以补缀盛德之阙，利加于时，名垂将来。踊跃怀企，顷刻以冀。又切闻朝廷议，<br /><br />&nbsp;&nbsp;&nbsp;&nbsp;必起遗公，使者往若不许，即河南必继以行。拾遗徵若不至，更加高秩。如是辞<br /><br />&nbsp;&nbsp;&nbsp;&nbsp;少就多，伤於廉而害於义，遗公必不为也。善人进其类，皆有望於公。公不为起，<br /><br />&nbsp;&nbsp;&nbsp;&nbsp;是使天子不尽得良臣，君子不尽得显位，人庶不尽被惠利，其害不为细。必审察<br /><br />&nbsp;&nbsp;&nbsp;&nbsp;而谛思之，务使合於孔子之道乃善。<br /><br />&nbsp;&nbsp;&nbsp;&nbsp;渤心善其言，始出家东都，每朝廷有阙政，辄附章列上。<br /><br />&nbsp;&nbsp;&nbsp;&nbsp;元和九年讨淮西，上平贼三术：一曰感，二曰守，三曰战。感不成，不失为<br /><br />&nbsp;&nbsp;&nbsp;&nbsp;守；守不成，不失为战。又上《御戎新录》，乃以著作郎召，渤遂起。岁余，迁<br /><br />&nbsp;&nbsp;&nbsp;&nbsp;右补阙，以直忤旨，下迁丹王府谘议参军，分司东都。十三年，上言：<br /><br />&nbsp;&nbsp;&nbsp;&nbsp;至德以来，天下思致治平，讫今不称者，人倦而不知变。天以变通之运遗陛<br /><br />&nbsp;&nbsp;&nbsp;&nbsp;下，陛下顺而革之，则悠久。宜乘平蔡之势，以德羁服恒、兖无不济，则恩威畅<br /><br />&nbsp;&nbsp;&nbsp;&nbsp;矣。昔舜、禹以匹夫宅四海，其烈如彼；今以五圣营太平，其难如此。臣恐宰相<br /><br />&nbsp;&nbsp;&nbsp;&nbsp;群臣蕴晦术略，启沃有所未尽，使陛下翘然思文、武、禹、汤而不获也。宜正六<br /><br />&nbsp;&nbsp;&nbsp;&nbsp;官，叙九畴，修王制、月令，崇孝悌，敦九族，广谏路，黜选举，复俊造，定四<br /><br />&nbsp;&nbsp;&nbsp;&nbsp;民，省抑佛、老，明刑行令，治兵御戎。愿下宰相公卿大夫议，博引海内名儒，<br /><br />&nbsp;&nbsp;&nbsp;&nbsp;大开学馆，与群臣参讲，据经稽古、应时便俗者，使切磋周复，作制度，合宣父<br /><br />&nbsp;&nbsp;&nbsp;&nbsp;继周之言。谨上五事：一礼乐，二食货，三刑政，四议都，五辨雠。<br /><br />&nbsp;&nbsp;&nbsp;&nbsp;渤虽处外，然志存朝廷，表疏凡四十五献。擢为库部员外郎。会皇甫D辅政，<br /><br />&nbsp;&nbsp;&nbsp;&nbsp;务剥下佐用度，而渤奉诏吊郗士美丧，在道上言：“渭南长源乡户四百，今才四<br /><br />&nbsp;&nbsp;&nbsp;&nbsp;十；阌乡户三千，而今千。它州县大抵类此。推其敝，始於摊逃人之赋。假令十<br /><br />&nbsp;&nbsp;&nbsp;&nbsp;室五逃，则均责未逃者，若抵石于井，非极泉不止，诚繇聚敛之臣割下媚上。愿<br /><br />&nbsp;&nbsp;&nbsp;&nbsp;下诏一赐禁止，计不三年，人必归于农。夫农，国之本，本立而太平可议矣。”<br /><br />&nbsp;&nbsp;&nbsp;&nbsp;又言：“道路不治，驿马多死。”宪宗得奏咨骇，即诏出飞龙马数百给畿驿。<br /><br />&nbsp;&nbsp;&nbsp;&nbsp;渤既以峭直触要臣意，乃谢病归。<br /><br />&nbsp;&nbsp;&nbsp;&nbsp;穆宗立，召拜考功员外郎。岁终，当校考。渤自宰相而下升黜之，上奏曰：<br /><br />&nbsp;&nbsp;&nbsp;&nbsp;“宰相俯、文昌、值，陛下即位，倚以责功，安危治乱系也。方陛下敬大臣，未<br /><br />&nbsp;&nbsp;&nbsp;&nbsp;有昵比左右自骄之心，而天下事一以付之，俯等不推至公，陈先王道德，又不振<br /><br />&nbsp;&nbsp;&nbsp;&nbsp;拔旧典，复百司之本。政之兴废在赏罚。俯等未闻慰一首公，使天下吏有所劝；<br /><br />&nbsp;&nbsp;&nbsp;&nbsp;黜一不职，使尸禄有所惧。士之邪正混然无章。陛下比幸骊山，宰相、学士皆股<br /><br />&nbsp;&nbsp;&nbsp;&nbsp;肱心腹，宜皆知之，不先事以谏，陷君於过。俯与学士杜元颖等请考中下。御史<br /><br />&nbsp;&nbsp;&nbsp;&nbsp;大夫李绛、左散骑常侍张惟素、右散骑常侍李益谏幸骊山，郑覃等谏畋游，得事<br /><br />&nbsp;&nbsp;&nbsp;&nbsp;君之礼，请考上下。崔元略当考上下，前考于不实，以贿死，请降中中。大<br /><br />&nbsp;&nbsp;&nbsp;&nbsp;理卿许季同，任者，应考中下；然顷陷刘辟，弃家以归，宜补厥过，考中中。<br /><br />&nbsp;&nbsp;&nbsp;&nbsp;少府监裴通职修举，考应中上；以封母，舍嫡而追所生，请考中下。奏入，不报。<br /><br />&nbsp;&nbsp;&nbsp;&nbsp;会渤请急，冯宿领考功，以“考课令取岁中善恶为上下，郎中校京官四品以下黜<br /><br />&nbsp;&nbsp;&nbsp;&nbsp;陟之，由三品上为清望官，岁进名听内考，非有司所得专。渤举旧事为褒贬，违<br /><br />&nbsp;&nbsp;&nbsp;&nbsp;朝廷制，请如故事”。渤议遂废。<br /><br />&nbsp;&nbsp;&nbsp;&nbsp;会魏博节度使田弘正表渤为副，元颖劾奏：“渤卖直售名，资狂躁，干进不<br /><br />&nbsp;&nbsp;&nbsp;&nbsp;已，外交方镇求尉荐，不宜在朝。”出为虔州刺史。渤奏还信州移税钱二百万，<br /><br />&nbsp;&nbsp;&nbsp;&nbsp;免赋米二万石，废冗役千六百人。观察使上状。不阅岁，迁江州刺史。<br /><br />&nbsp;&nbsp;&nbsp;&nbsp;度支使张平叔敛天下逋租，渤上言：“度支所收贞元二年流户赋钱四百四十<br /><br />&nbsp;&nbsp;&nbsp;&nbsp;万，臣州治田二千顷，今旱死者千九百顷。若徇度支所敛，臣惧天下谓陛下当大<br /><br />&nbsp;&nbsp;&nbsp;&nbsp;旱责民三十年逋赋。臣刺史，上不能奉诏，下不忍民穷，无所逃死，请放归田里。”<br /><br />&nbsp;&nbsp;&nbsp;&nbsp;有诏蠲责。渤又治湖水，筑堤七百步，使人不病涉。<br /><br />&nbsp;&nbsp;&nbsp;&nbsp;入为职方郎中，进谏议大夫。时敬宗晏朝紫宸，入阁，帝久不出，群臣立屏<br /><br />&nbsp;&nbsp;&nbsp;&nbsp;外，至顿仆。渤见宰相曰：“昨论晏朝事，今益晚，是谏官不能移人主意，渤请<br /><br />&nbsp;&nbsp;&nbsp;&nbsp;出阁待罪。”会唤仗，乃止。退上疏曰：“今日入阁，陛下不时见群臣，群臣皆<br /><br />&nbsp;&nbsp;&nbsp;&nbsp;布路跛倚。夫跛倚形诸外，则忧思结诸内。忧倦既积，灾衅必生，小则为旱为孽，<br /><br />&nbsp;&nbsp;&nbsp;&nbsp;大则为兵为乱。《礼》：‘三谏不听，则逃之。’陛下新即位，臣至三谏，恐危<br /><br />&nbsp;&nbsp;&nbsp;&nbsp;及社稷。”又言：“左右常侍职规讽，循默不事，若设官不责实，不如罢之。”<br /><br />&nbsp;&nbsp;&nbsp;&nbsp;俄充理匦使，建言：“事大者以闻，次白宰相，下以移有司。有司不当，许再纳<br /><br />&nbsp;&nbsp;&nbsp;&nbsp;匦。妄诉者加所坐一等，以绝冒越。”诏可。<br /><br />&nbsp;&nbsp;&nbsp;&nbsp;时政移近幸，纪律荡然，渤劲正不顾患，通章封无阕日。天子虽幼昏，亦感<br /><br />&nbsp;&nbsp;&nbsp;&nbsp;寤，擢给事中，赐金紫服。<br /><br />&nbsp;&nbsp;&nbsp;&nbsp;五坊卒夜斗，伤县人，令崔发怒，敕吏捕郏其一，中人也，释之。帝大<br /><br />&nbsp;&nbsp;&nbsp;&nbsp;怒，收发送御史狱。会大赦、改元，发以囚坐鸡竽下，俄而中人数十持梃乱击，<br /><br />&nbsp;&nbsp;&nbsp;&nbsp;发败面折齿，几死，吏哀请乃去。既而囚皆释，而发不得原。渤上疏曰：“县令<br /><br />&nbsp;&nbsp;&nbsp;&nbsp;曳辱中人，中人殴御囚，其罪一也。然令罪在赦前，而中人在赦后，不于法，<br /><br />&nbsp;&nbsp;&nbsp;&nbsp;臣恐四夷闻之，慢倍之心生矣。”渤又诵言：“前神策军在幔城，篡京兆进食牙<br /><br />&nbsp;&nbsp;&nbsp;&nbsp;盘，不时治，致宦人益横。”帝以问左右，皆曰“无之”。帝谓渤有党，出为桂<br /><br />&nbsp;&nbsp;&nbsp;&nbsp;管观察使。它日，宰相李逢吉等见帝曰：“发暴中人，诚不敬，然其母故宰相韦<br /><br />&nbsp;&nbsp;&nbsp;&nbsp;贯之姊，年八十，忧发成疾。陛下方孝治，宜少延之。”帝恻然曰：“比谏官但<br /><br />&nbsp;&nbsp;&nbsp;&nbsp;言发枉，未尝道此。”即遣使送发於家，且抚尉其母。韦拜诏，泣对使者杖发四<br /><br />&nbsp;&nbsp;&nbsp;&nbsp;十。犹夺其官。至文宗，乃用发为怀州长史。<br /><br />&nbsp;&nbsp;&nbsp;&nbsp;桂有漓水，出海阳山，世言秦命史禄伐粤，凿为漕，马援讨徵侧，复治以通<br /><br />&nbsp;&nbsp;&nbsp;&nbsp;馈；后为江水溃毁，渠遂废浅，每转饷，役数十户济一艘。渤酾浚旧道，鄣泄有<br /><br />&nbsp;&nbsp;&nbsp;&nbsp;宜，舟楫利焉。逾年，以病归洛。大和中，召拜太子宾客。卒，年五十九，赠礼<br /><br />&nbsp;&nbsp;&nbsp;&nbsp;部尚书。<br /><br />&nbsp;&nbsp;&nbsp;&nbsp;渤，孤操自将，不苟合於世，人咸谓之沽激。屡以言斥，而悻直不少衰，守<br /><br />&nbsp;&nbsp;&nbsp;&nbsp;节者尚之。<br /><br />&nbsp;&nbsp;&nbsp;&nbsp;裴，本河东闻喜人。笃学，善隶书。以荫仕。元和初，累迁左补阙。於是<br /><br />&nbsp;&nbsp;&nbsp;&nbsp;两河用兵，宪宗任宦人为馆驿使，检稽出纳。有曹进玉者，尤恃恩倨甚，使者过，<br /><br />&nbsp;&nbsp;&nbsp;&nbsp;至加廴瑁宰相李吉甫奏罢之。会伐蔡，复以中人领使。谏曰：“凡驿，有官<br /><br />&nbsp;&nbsp;&nbsp;&nbsp;专尸之，畿内以京兆尹，道有观察使、刺史相监临，台又御史为之使，以察过阙。<br /><br />&nbsp;&nbsp;&nbsp;&nbsp;犹有不职，则宜明科条督责之，谁不惕惧？若复以宫闱臣领之，则内人而及外事，<br /><br />&nbsp;&nbsp;&nbsp;&nbsp;职分乱矣。夫事不善，诫於初；体有非，不必大。方开太平，澄本正末，宜塞侵<br /><br />&nbsp;&nbsp;&nbsp;&nbsp;官之原、出位之渐。”帝虽不用，而嘉其忠，擢起居舍人。<br /><br />&nbsp;&nbsp;&nbsp;&nbsp;帝喜方士，而柳泌为帝治丹剂，求长年。帝御剂，中躁病渴。谏曰：<br /><br />&nbsp;&nbsp;&nbsp;&nbsp;夫除天下之害者，常受天下之利；共天下之乐者，常飨天下之福。故上自黄<br /><br />&nbsp;&nbsp;&nbsp;&nbsp;帝、颛顼、尧、舜、禹、汤、文、武，咸以功济生人，天皆报以耆寿，垂荣无疆。<br /><br />&nbsp;&nbsp;&nbsp;&nbsp;陛下以孝安宗庙，以仁牧黎庶，攘グ佬祝复张太平，宾礼贤俊，待以终始。神<br /><br />&nbsp;&nbsp;&nbsp;&nbsp;功圣德，前古所不及。陛下躬行之，天地宗庙必相陛下以亿万之永。今乃方士韦<br /><br />&nbsp;&nbsp;&nbsp;&nbsp;山甫、柳泌等以丹术自神，更相称引，诡为陛下延年。臣谓士有道者皆匿名灭景，<br /><br />&nbsp;&nbsp;&nbsp;&nbsp;无求於世，岂肯干谒贵近，自鬻其伎哉？今所至者，非曰知道，咸求利而来。自<br /><br />&nbsp;&nbsp;&nbsp;&nbsp;言飞炼为神，以[权贿，伪穷情得，不耻遁亡。岂可信厥术、御其药哉？<br /><br />&nbsp;&nbsp;&nbsp;&nbsp;臣闻人食味、别声、被色而生者也。味以行气，气以实志。水火盐梅以烹鱼<br /><br />&nbsp;&nbsp;&nbsp;&nbsp;肉，宰夫和之，齐之以味，君子食之，以平其心。夫三牲五谷，禀五行以生也，<br /><br />&nbsp;&nbsp;&nbsp;&nbsp;发为五味。天地生之，所以奉人，圣人节调，以致康强。若乃药剂者，所以御疾，<br /><br />&nbsp;&nbsp;&nbsp;&nbsp;岂常进之饵哉？况又金石性托酷烈，而烧治积年，包炎产毒，未易可制。夫秦、<br /><br />&nbsp;&nbsp;&nbsp;&nbsp;汉之君亦信方士矣，如卢生、徐福、栾大、李少君，后皆诈谲无成功。事暴前策，<br /><br />&nbsp;&nbsp;&nbsp;&nbsp;皆可验视。<br /><br />&nbsp;&nbsp;&nbsp;&nbsp;《礼》：“君之药，臣先尝之；父之药，子先尝之。”臣、子一也，愿以所<br /><br />&nbsp;&nbsp;&nbsp;&nbsp;治剂，俾其人服之，竟一岁以考真伪，则无不验矣。<br /><br />&nbsp;&nbsp;&nbsp;&nbsp;帝怒，贬江陵令。<br /><br />&nbsp;&nbsp;&nbsp;&nbsp;穆宗立，泌等诛，召，再迁刑部郎中。前率府仓曹参军曲元衡杖民柏公成<br /><br />&nbsp;&nbsp;&nbsp;&nbsp;母死，有司以死在辜外，推元衡父荫赎金，公成受赇不诉，以赦免。议曰：“<br /><br />&nbsp;&nbsp;&nbsp;&nbsp;杖捶者，官得施所部，非所部，虽有罪，必请有司，明不可擅也。元衡非在官，<br /><br />&nbsp;&nbsp;&nbsp;&nbsp;公成母非所部，不可以荫免。公成取贿仇家，利母之死，逆天性，当伏诛。”有<br /><br />&nbsp;&nbsp;&nbsp;&nbsp;诏元衡流，公成论死。久之，繇给事中为汝州刺史，越法杖人辄死，以太子左庶<br /><br />&nbsp;&nbsp;&nbsp;&nbsp;子分司东都。迁左散骑常侍、集贤殿学士。改刑部侍郎，为华州刺史。召拜兵部<br /><br />&nbsp;&nbsp;&nbsp;&nbsp;侍郎，出为河南尹，复还旧官。卒，赠户部尚书，谥曰敬。<br /><br />&nbsp;&nbsp;&nbsp;&nbsp;以道自任，悉心事上，疾党附，不为权近所持。尝裒古今辞章，续梁昭明<br /><br />&nbsp;&nbsp;&nbsp;&nbsp;太子《文选》，自号《大和通选》，上之。当时文士非与游者皆不取，世恨其隘。<br /><br />&nbsp;&nbsp;&nbsp;&nbsp;宪宗竟以药弃天下，世益谓知言。<br /><br />&nbsp;&nbsp;&nbsp;&nbsp;穆宗虽诛泌，而后稍稍复惑方士。有布衣张皋者，上疏曰：“神虑澹则血气<br /><br />&nbsp;&nbsp;&nbsp;&nbsp;和，嗜欲胜则疾疹作。古之圣贤务自颐养，不以外物桡耳目、声色败情性，繇是<br /><br />&nbsp;&nbsp;&nbsp;&nbsp;和平自臻，福庆用昌。在《易》，‘无妄之疾，勿药有喜’，在《诗》‘自天降<br /><br />&nbsp;&nbsp;&nbsp;&nbsp;康，降福穰穰’，此天人符也。然则药以攻疾，无疾不用药也。高宗时，处士孙<br /><br />&nbsp;&nbsp;&nbsp;&nbsp;思邈达於养生，其言曰：‘人无故不应饵药。药有所偏助，则藏气为不平。’推<br /><br />&nbsp;&nbsp;&nbsp;&nbsp;此论之，可谓达见至理。夫寒暑为贼，节宣乖度，有资於医，尚当重慎。故《礼》<br /><br />&nbsp;&nbsp;&nbsp;&nbsp;称：‘医不三世，不服其药。’庶士犹尔，况天子乎？先帝晚节喜方士，累致危<br /><br />&nbsp;&nbsp;&nbsp;&nbsp;疾，陛下所自知，不可蹈前覆、迎后梅也。今人人窃议，直畏忤旨，莫敢言。臣<br /><br />&nbsp;&nbsp;&nbsp;&nbsp;蓬之生，非以邀宠，顾忠义可为者，闻而默，则不安，愿陛下无忽。”帝<br /><br />&nbsp;&nbsp;&nbsp;&nbsp;善其言，诏访皋，不获。<br /><br />&nbsp;&nbsp;&nbsp;&nbsp;李中敏，字藏之，系出陇西。元和中，擢进士第。性刚峭，与杜牧、李甘善，<br /><br />&nbsp;&nbsp;&nbsp;&nbsp;其文辞气节大抵相上下。沈传师观察江西，辟为判官。入拜侍御史。<br /><br />&nbsp;&nbsp;&nbsp;&nbsp;郑注诬逐宰相宋申锡，天下以目。大和六年，大旱，文宗内忧，诏询所以致<br /><br />&nbsp;&nbsp;&nbsp;&nbsp;雨者。中敏时以司门员外郎上言：“雨不时降，夏阳骄愆，苗欲槁枯，陛下忧勤，<br /><br />&nbsp;&nbsp;&nbsp;&nbsp;降德音，俾下得尽言。臣闻昔东海误杀一孝妇，大旱三年。臣顷为御史台推囚，<br /><br />&nbsp;&nbsp;&nbsp;&nbsp;华封儒杀良家子三人，陛下赦封儒死。然三人者，亦陛下赤子也。神策士李秀杀<br /><br />&nbsp;&nbsp;&nbsp;&nbsp;平民，法当死，以禁卫，刑止流。宋申锡位宰相，生平馈致一不受，其道劲正，<br /><br />&nbsp;&nbsp;&nbsp;&nbsp;奸人忌之，陷不测之辜，狱不参验，衔恨而没，天下士皆指目郑注。臣知数冤必<br /><br />&nbsp;&nbsp;&nbsp;&nbsp;列诉上帝，天之降灾，殆有由然。汉武帝国用空竭，桑弘羊兴`榷之利，然卜式<br /><br />&nbsp;&nbsp;&nbsp;&nbsp;请亨以致雨。况申锡之枉，天下知之，何惜斩一注以快忠臣之魂，则天且雨矣。”<br /><br />&nbsp;&nbsp;&nbsp;&nbsp;帝不省。中敏以病告满，归颍阳。注诛，以司勋员外郎召。<br /><br />&nbsp;&nbsp;&nbsp;&nbsp;累迁谏议大夫，为理匦使，建言：“上书者将纳於匦，有司先审其副，有不<br /><br />&nbsp;&nbsp;&nbsp;&nbsp;可，辄却之。臣谓匦出禁中，暮而入，为下开必达之路，广聪明，直枉结。若有<br /><br />&nbsp;&nbsp;&nbsp;&nbsp;司先裁可否，恐事不重密，非穷塞得自申意。请一裁诸上。”诏可。迁给事中。<br /><br />&nbsp;&nbsp;&nbsp;&nbsp;仇士良以开府阶荫其子，中敏曰：“内谒者监安得有子？”士良惭恚。繇是复弃<br /><br />&nbsp;&nbsp;&nbsp;&nbsp;官去。开成末，为婺、杭二州刺史，卒于官。<br /><br />&nbsp;&nbsp;&nbsp;&nbsp;中敏所善李款，字言源。长庆初第进士，为侍御史。注自宁入朝，款伏阁<br /><br />&nbsp;&nbsp;&nbsp;&nbsp;劾奏：“注内通敕使，外结朝臣，往来两地，卜射赇谢。”帝不省。后浸用事，<br /><br />&nbsp;&nbsp;&nbsp;&nbsp;款被斥去。注死，由仓部员外郎累迁江西观察使。终澶王傅。<br /><br />&nbsp;&nbsp;&nbsp;&nbsp;李甘，字和鼎。长庆末，第进士，举贤良方正异等。累擢侍御史。郑注侍讲<br /><br />&nbsp;&nbsp;&nbsp;&nbsp;禁中，求宰相，朝廷哗言将用之，甘显倡曰：“宰相代天治物者，当先德望，后<br /><br />&nbsp;&nbsp;&nbsp;&nbsp;文艺。注何人，欲得宰相？白麻出，我必坏之。”既而麻出，乃以赵儋为~坊节<br /><br />&nbsp;&nbsp;&nbsp;&nbsp;度使，甘坐轻肆，贬封州司马。而李训内亦恶注，由是注卒不相。甘终于贬。<br /><br />&nbsp;&nbsp;&nbsp;&nbsp;始，河南人杨牢，字松年，有至行。甘方未显，以书荐於尹曰：“执事之部<br /><br />&nbsp;&nbsp;&nbsp;&nbsp;孝童杨牢，父茂卿，从田氏府，赵军反，杀田氏，茂卿死。牢之兄蜀，三往索父<br /><br />&nbsp;&nbsp;&nbsp;&nbsp;丧，虑死不果至。牢自洛阳走常山二千里，号伏叛垒，委发羸骸，有可怜状，雠<br /><br />&nbsp;&nbsp;&nbsp;&nbsp;意感解，以尸还之。单\冬月，往来太行间，冻肤皲瘃，衔哀雨血。行路稠人为<br /><br />&nbsp;&nbsp;&nbsp;&nbsp;牢泣，归责其子，以牢勉之。牢为儿践操如此，未闻执事门唁而书显之，岂树风<br /><br />&nbsp;&nbsp;&nbsp;&nbsp;扶教意耶？且乡人能啮疽刳Y，急亲之病，皆一时决耳，犹蒙表其闾，脱之徭，<br /><br />&nbsp;&nbsp;&nbsp;&nbsp;上有大礼则差问以粟帛。今河北骄叛，万师不能攘，而牢徙步请尸仇手，与夫含<br /><br />&nbsp;&nbsp;&nbsp;&nbsp;腐忍疮者孰多？牢绝乳即能诗，洛阳儿曹壮於牢者皆出其下。闻牢之赎丧，潞帅<br /><br />&nbsp;&nbsp;&nbsp;&nbsp;偿其费，其葬也，滑帅赙之财，斯执事之事，他人既篡之矣。即有称牢於上者，<br /><br />&nbsp;&nbsp;&nbsp;&nbsp;执事能无恨其后乎？”其激n自任类此。牢后亦擢进士第。<br /><br />&nbsp;&nbsp;&nbsp;&nbsp;赞曰：夫以下摩上，士所甚患，然取名最多，故上失德则与下争名，而后有<br /><br />&nbsp;&nbsp;&nbsp;&nbsp;诛夷斥窜事。然或依古肆言，高而难从，以邀主贾直者，逆之似伤道，行之不切<br /><br />&nbsp;&nbsp;&nbsp;&nbsp;时，此言事常弊也。若廷数子，优游弥缝，皆中时病，非所谓贾直自荣者也。<br /><br />&nbsp;&nbsp;&nbsp;&nbsp;至渤争晏朝，谏方士，甘斥郑注不可作宰相，排宠救危，不得不尔，贤哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937709);">加入书签</a><a
                        href="937667.html">上一页</a>&larr;<a href="index.html">返回列表</a>&rarr;<a
                            href="937748.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937667.html"; var next_page = "937748.html"; var index_page = "index.html"; var sortid = "9"; var article_id = "14231"; var chapter_id = "937709"; var articlename = "新唐书"; var chaptername = " 卷一百一十八 列传第四十三"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>