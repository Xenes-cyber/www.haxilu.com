<!DOCTYPE html>
<html>
<head>
<meta charset="gbk" />
<title>新唐书- 卷一百七十八 列传第一百三-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十八 列传第一百三全文， 卷一百七十八 列传第一百三在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十八 列传第一百三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940837.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940837.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十八 列传第一百三</h1>
            <div class="link xb">
                <a href="940784.html">上一页</a>&larr;<a href="index.html">返回列表</a>&rarr;<a
                    href="940887.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘<br /><br />&nbsp;&nbsp;&nbsp;&nbsp;刘，字去华，幽州昌平人，客梁、汴间。明《春秋》，能言古兴亡事，沈<br /><br />&nbsp;&nbsp;&nbsp;&nbsp;健于谋，浩然有救世意。擢进士第。元和后，权纲驰迁，神策中尉王守澄负弑逆<br /><br />&nbsp;&nbsp;&nbsp;&nbsp;罪，更二帝不能讨，天下愤之。文宗即位，思洗元和宿耻，将翦落支党。方宦人<br /><br />&nbsp;&nbsp;&nbsp;&nbsp;握兵，横制海内，号曰“北司”，凶丑朋矗外胁群臣，内掣侮天子，常痛<br /><br />&nbsp;&nbsp;&nbsp;&nbsp;疾。<br /><br />&nbsp;&nbsp;&nbsp;&nbsp;太和二年，举贤良方正能直言极谏，帝引诸儒百余人于廷，策曰：<br /><br />&nbsp;&nbsp;&nbsp;&nbsp;朕闻古先哲王之治也，玄默无为，端拱司契，陶氓心以居简，凝日用于不宰，<br /><br />&nbsp;&nbsp;&nbsp;&nbsp;厚下以立本，推诚而建中，繇是天人通，阴阳和，俗跻仁寿，物无疵疠。噫！盛<br /><br />&nbsp;&nbsp;&nbsp;&nbsp;德之所臻，负跗洳豢杉耙选Ｈ代令主，质文迭救，百氏滋炽，风流浸微，自汉<br /><br />&nbsp;&nbsp;&nbsp;&nbsp;以降，足言盖寡。<br /><br />&nbsp;&nbsp;&nbsp;&nbsp;朕顾唯昧道，祗荷丕构，奉若谟训，不敢怠荒，任贤惕厉，宵衣旰食，讵追<br /><br />&nbsp;&nbsp;&nbsp;&nbsp;三五之遐轨，庶绍祖宗之鸿绪。而心有未达，行有未孚，由中及外，阙政斯广。<br /><br />&nbsp;&nbsp;&nbsp;&nbsp;是以人不率化，气或堙厄，灾旱竟岁，播植愆时。国廪罕蓄，乏九年之储；吏道<br /><br />&nbsp;&nbsp;&nbsp;&nbsp;多端，微三载之绩。京师，诸夏之本也，将以观治，而豪猾逾检；太学，明教之<br /><br />&nbsp;&nbsp;&nbsp;&nbsp;源也，期于变风，而生徒惰业。列郡在乎颁条，而干禁或未绝；百工在乎按度，<br /><br />&nbsp;&nbsp;&nbsp;&nbsp;而淫巧或未息。俗恬风靡，积讹成蠹。其择官济治也，听人以言则枝叶难辨，御<br /><br />&nbsp;&nbsp;&nbsp;&nbsp;下以法则耻格不形；其阜财发号也，生之寡而食之众，烦于令而鲜于治。思所以<br /><br />&nbsp;&nbsp;&nbsp;&nbsp;究此缪T，致之治平，兹心浩然，若涉渊冰。故前诏有司，博延群彦，伫启宿懵，<br /><br />&nbsp;&nbsp;&nbsp;&nbsp;冀臻时雍。<br /><br />&nbsp;&nbsp;&nbsp;&nbsp;子大夫皆识达古今，志在康济，造廷待问，副朕虚怀，必当箴治之阙，辨政<br /><br />&nbsp;&nbsp;&nbsp;&nbsp;之疵，明纲条之致紊，稽富庶之所急。何施革于前弊？何泽惠于下土？何而治<br /><br />&nbsp;&nbsp;&nbsp;&nbsp;古可近？何道而和气克充？推之本源，著于条对。至若夷吾轻重之权，孰辅于治？<br /><br />&nbsp;&nbsp;&nbsp;&nbsp;严尤底定之策，孰叶于时？元凯之考课何先？叔子之克平何务？惟此龟鉴，择乎<br /><br />&nbsp;&nbsp;&nbsp;&nbsp;中庸，斯在洽闻，朕将亲览。<br /><br />&nbsp;&nbsp;&nbsp;&nbsp;对曰：<br /><br />&nbsp;&nbsp;&nbsp;&nbsp;臣诚不佞，有正国致君之术，无位而不得行；有犯颜敢谏之心，无路而不得<br /><br />&nbsp;&nbsp;&nbsp;&nbsp;达。怀愤郁抑，思有时而发。常欲与庶人议于道、商贾谤于市，得通上听，一悟<br /><br />&nbsp;&nbsp;&nbsp;&nbsp;主心，虽被袄言之罪无所悔。况逢陛下询求过阙，咨访嘉谋，制诏中外，举直言<br /><br />&nbsp;&nbsp;&nbsp;&nbsp;极谏。臣辱斯举，专承大问，敢不悉意以言？至于上所忌，时所禁，权幸所讳恶，<br /><br />&nbsp;&nbsp;&nbsp;&nbsp;有司所与夺，臣愚不识，伏惟陛下少加优容，不使圣时有谠言受戮者，天下之幸<br /><br />&nbsp;&nbsp;&nbsp;&nbsp;也。谨昧死以对：<br /><br />&nbsp;&nbsp;&nbsp;&nbsp;伏以圣策有思古先之治，念玄默之化，将欲通天地以济俗，和阴阳以煦物，<br /><br />&nbsp;&nbsp;&nbsp;&nbsp;见陛下虑道之深也。臣以为哲王之治，其则不远，惟致之之道何如耳。伏以圣策<br /><br />&nbsp;&nbsp;&nbsp;&nbsp;有祗荷丕构而不敢荒宁，奉若谟训而罔有怠忽，见陛下忧劳之至也。若夫任贤惕<br /><br />&nbsp;&nbsp;&nbsp;&nbsp;厉，宵衣旰食，宜绌左右之纤佞，进股肱之大臣。若夫追踪三五，绍复祖宗，宜<br /><br />&nbsp;&nbsp;&nbsp;&nbsp;鉴前古之兴亡，明当代之成败。心有未达，以下情蔽而不得上通；行有未孚，以<br /><br />&nbsp;&nbsp;&nbsp;&nbsp;上泽壅而不得下浃。欲人之化，在己以先之；欲气之和，在遂性以导之。救灾<br /><br />&nbsp;&nbsp;&nbsp;&nbsp;旱在致精诚，广播殖在视食力。国廪罕畜，本乎冗食尚繁；吏道多端，本乎选用<br /><br />&nbsp;&nbsp;&nbsp;&nbsp;失当。豪猾逾检，繇中外之法殊；生徒惰业，繇学校之官废；列郡干禁，繇授任<br /><br />&nbsp;&nbsp;&nbsp;&nbsp;非人；百工淫巧，繇制度不立。伏以圣策有择官济治之心，阜财发号之叹，见陛<br /><br />&nbsp;&nbsp;&nbsp;&nbsp;下教化之本也。且进人以行，则枝叶安有难辨乎？防下以礼，则耻格安有不形乎？<br /><br />&nbsp;&nbsp;&nbsp;&nbsp;念生寡而食众，可罢斥惰游；念令烦而治鲜，要察其行否。博延群彦，愿陛下必<br /><br />&nbsp;&nbsp;&nbsp;&nbsp;纳其言；造廷待问，则小臣安敢爱死？伏以圣策有求贤箴阙之言，审政辨疵之令，<br /><br />&nbsp;&nbsp;&nbsp;&nbsp;见陛下咨访之勤也。遂小臣斥奸豪之志，则弊革于前；守陛下念康济之心，则惠<br /><br />&nbsp;&nbsp;&nbsp;&nbsp;敷于下。邪正之道分，而治古可近；礼乐之方著，而和气克充。至若夷吾之法，<br /><br />&nbsp;&nbsp;&nbsp;&nbsp;非皇王之权；严尤所陈，无最上之策；元凯之所先，不若唐尧考绩；叔子之所务，<br /><br />&nbsp;&nbsp;&nbsp;&nbsp;不若虞舜舞干。且非大德之中庸、上圣之龟鉴，又何足为陛下道之哉？或有以系<br /><br />&nbsp;&nbsp;&nbsp;&nbsp;安危之机、兆存亡之变者，臣请披肝胆为陛下别白而重言之。<br /><br />&nbsp;&nbsp;&nbsp;&nbsp;臣前所谓“哲王之治，其则不远”者，在陛下慎思之、力行之、始终不懈而<br /><br />&nbsp;&nbsp;&nbsp;&nbsp;已。谨按《春秋》：元者，气之始也；春者，岁之元也。《春秋》以元加于岁，<br /><br />&nbsp;&nbsp;&nbsp;&nbsp;以春加于王，明王者当奉若天道，以谨其始也。又举时以终岁，举月以终时，《<br /><br />&nbsp;&nbsp;&nbsp;&nbsp;春秋》虽无事，必书首月以存时，明王者当承天之道，以谨其终也。王者动作终<br /><br />&nbsp;&nbsp;&nbsp;&nbsp;始必法于天者，以其运行不息也。陛下能谨其始，又能谨其终，懋而之，勤而<br /><br />&nbsp;&nbsp;&nbsp;&nbsp;行之，则执契而居简，无为而不宰，广立本之大业，崇建中之盛德，安有三代循<br /><br />&nbsp;&nbsp;&nbsp;&nbsp;环之弊，百伪滋炽之渐乎？臣故曰：“唯致之之道何如耳。”<br /><br />&nbsp;&nbsp;&nbsp;&nbsp;臣前所谓“若夫任贤惕厉，宵衣旰食，宜绌左右之纤佞，进股肱之大臣”，<br /><br />&nbsp;&nbsp;&nbsp;&nbsp;实以陛下忧劳之至也。臣闻不宜忧而忧者，国必衰；宜忧而不忧者，国必危。陛<br /><br />&nbsp;&nbsp;&nbsp;&nbsp;下不以国家存亡、社稷安危之策而降于清问，臣未知陛下以布衣之臣不足与定大<br /><br />&nbsp;&nbsp;&nbsp;&nbsp;计耶？或万机之勤有所未至也？不然，何宜忧而不忧乎？臣以为陛下所先忧者，<br /><br />&nbsp;&nbsp;&nbsp;&nbsp;宫闱将变，社稷将危，天下将倾，四海将乱。此四者，国家已然之兆，故臣谓圣<br /><br />&nbsp;&nbsp;&nbsp;&nbsp;虑宜先及之。夫帝业艰难而成之，固不可容易而守之。太祖肇其基，高祖勤其绩，<br /><br />&nbsp;&nbsp;&nbsp;&nbsp;太宗定其业，玄宗继其明，至于陛下，二百余载，其间圣明相因，扰乱继作，未<br /><br />&nbsp;&nbsp;&nbsp;&nbsp;有不用贤士、近正人而能兴者。或一日不念，则颠覆大器，宗庙之耻，万古为恨。<br /><br />&nbsp;&nbsp;&nbsp;&nbsp;臣谨按《春秋》，人君之道，在体元以居正。昔董仲舒为汉武帝言之略矣，有未<br /><br />&nbsp;&nbsp;&nbsp;&nbsp;尽者，臣得为陛下备论之。夫继故必书即位，所以正其始也；终必书所终之地，<br /><br />&nbsp;&nbsp;&nbsp;&nbsp;所以正其终也。故为君者，所发必正言，所履必正道，所居必正位，所近必正人。<br /><br />&nbsp;&nbsp;&nbsp;&nbsp;《春秋》：“阍弑吴子余祭。”书其名，讥疏远贤士，昵刑人，有不君之道。伏<br /><br />&nbsp;&nbsp;&nbsp;&nbsp;惟陛下思祖宗开国之勤，念《春秋》继故之诫。明法度之端，则发正言，履正道；<br /><br />&nbsp;&nbsp;&nbsp;&nbsp;杜篡弑之渐，则居正位，近正人。远刀锯之残，亲骨鲠之直，辅相得以颛其任，<br /><br />&nbsp;&nbsp;&nbsp;&nbsp;庶寮得以守其官。奈何以亵近五六人总天下大政，外专陛下之命，内窃陛下之权，<br /><br />&nbsp;&nbsp;&nbsp;&nbsp;威慑朝廷，势倾海内，群臣莫敢指其状，天子不得制其心，祸稔萧墙，奸生帷幄，<br /><br />&nbsp;&nbsp;&nbsp;&nbsp;臣恐曹节、侯览复生于今日，此宫闱将变也。臣谨按《春秋》：“定公元年春王。”<br /><br />&nbsp;&nbsp;&nbsp;&nbsp;不言正月者，《春秋》以为先君不得正其终，则后君不得正其始，故曰“定无<br /><br />&nbsp;&nbsp;&nbsp;&nbsp;正”也。今忠贤无腹心之寄，阍寺专废立之权，陷先帝不得正其终，致陛下不得<br /><br />&nbsp;&nbsp;&nbsp;&nbsp;正其始，况太子未立，郊祀未，将相之职不归，名器之宜不定，此社稷将危也。<br /><br />&nbsp;&nbsp;&nbsp;&nbsp;臣谨按《春秋》：“王札子杀召伯、毛伯。”《春秋》之义，两下相杀不书。此<br /><br />&nbsp;&nbsp;&nbsp;&nbsp;书者，重其颛王命也。夫天之所授者在命，君之所存者在令。操其命而失之者，<br /><br />&nbsp;&nbsp;&nbsp;&nbsp;是不君也；侵其命而专之者，是不臣也。君不君，臣不臣，此天下所以将倾也。<br /><br />&nbsp;&nbsp;&nbsp;&nbsp;臣谨按《春秋》，晋赵鞅以晋阳之兵叛入于晋，书其归者，能逐君侧之恶以安其<br /><br />&nbsp;&nbsp;&nbsp;&nbsp;君，故《春秋》善之。今威柄陵夷，藩臣跋扈。有不达人臣大节，而首乱者将以<br /><br />&nbsp;&nbsp;&nbsp;&nbsp;安君为名；不究《春秋》之微，称兵者在逐恶为义。则典刑不繇天子，征伐必自<br /><br />&nbsp;&nbsp;&nbsp;&nbsp;诸侯，此海内之将乱也。故樊哙排闼而雪涕，袁盎当车而抗辞，京房发愤以殒身，<br /><br />&nbsp;&nbsp;&nbsp;&nbsp;窦武不顾而毕命，此皆陛下明知之矣。臣谨按《春秋》，晋狐射姑杀阳处父，书<br /><br />&nbsp;&nbsp;&nbsp;&nbsp;襄公杀之者，以其君漏言也。襄公不能固阴重之机，处父所以及残贼之祸，故《<br /><br />&nbsp;&nbsp;&nbsp;&nbsp;春秋》非之。夫上漏其情，则下不敢尽意；上泄其事，则下不敢尽言。故《传》<br /><br />&nbsp;&nbsp;&nbsp;&nbsp;有造膝诡辞之文，《易》有失身害成之戒。今公卿大臣，非不欲为陛下言之，虑<br /><br />&nbsp;&nbsp;&nbsp;&nbsp;陛下不能用也。忽而不用，必泄其言，臣下既言而不行，必婴其祸；适足钳直臣<br /><br />&nbsp;&nbsp;&nbsp;&nbsp;之口，而重奸臣之威。是以欲尽其言则有失身之惧，欲尽其意则有害成之忧，裴<br /><br />&nbsp;&nbsp;&nbsp;&nbsp;回郁塞，以须陛下感悟，然后尽其启沃。陛下何不听朝之余，时御便殿，召当世<br /><br />&nbsp;&nbsp;&nbsp;&nbsp;贤相老臣，访持变扶危之谋，求定倾救乱之术，塞阴邪之路，屏亵狎之臣，制侵<br /><br />&nbsp;&nbsp;&nbsp;&nbsp;陵迫胁之心，复门户扫除之役，戒其所宜戒，忧其所宜忧。既不得治其前，当治<br /><br />&nbsp;&nbsp;&nbsp;&nbsp;于后；不得正其始，当正其终。则可以虔奉典谟，克承丕构，终任贤之效，无宵<br /><br />&nbsp;&nbsp;&nbsp;&nbsp;旰之忧矣。<br /><br />&nbsp;&nbsp;&nbsp;&nbsp;臣前所谓“追踪三五，绍复祖宗，宜鉴前古之兴亡，明当时之成败”者。臣<br /><br />&nbsp;&nbsp;&nbsp;&nbsp;闻尧、禹之为君而天下大治者，以能任九官、四岳、十二牧，不失其举，不贰其<br /><br />&nbsp;&nbsp;&nbsp;&nbsp;业，不侵其职，居官唯其能，左右唯其贤，元凯在下虽微而必举，四凶在朝虽强<br /><br />&nbsp;&nbsp;&nbsp;&nbsp;而必诛，考其安危，明其取舍。至秦二世、汉元成，咸愿措国如唐、虞，致身如<br /><br />&nbsp;&nbsp;&nbsp;&nbsp;尧、舜，而终败亡者，以其不见安危之机，不知取舍之道，不任大臣，不辨奸人，<br /><br />&nbsp;&nbsp;&nbsp;&nbsp;不亲忠良，不远谗佞也。伏惟陛下察唐、虞之所以兴，而景行于前；鉴秦、汉之<br /><br />&nbsp;&nbsp;&nbsp;&nbsp;所以亡，而戒惧于后。陛下无谓庙堂无贤相，庶官无贤士，今纪纲未绝，典刑犹<br /><br />&nbsp;&nbsp;&nbsp;&nbsp;在，人谁不欲致身为王臣，致时为升平？陛下何忽而不用邪？又有居官非其能，<br /><br />&nbsp;&nbsp;&nbsp;&nbsp;左右非其贤，恶如四凶，诈如赵高，奸如恭、显，陛下何惮而不去邪？神器固有<br /><br />&nbsp;&nbsp;&nbsp;&nbsp;归，天命固有分，祖宗固有灵，忠臣固有心，陛下其念之哉！昔秦之亡也，失于<br /><br />&nbsp;&nbsp;&nbsp;&nbsp;强暴；汉之亡也，失于微弱。强暴则奸臣畏死而害上，微弱则强臣窃权而震主。<br /><br />&nbsp;&nbsp;&nbsp;&nbsp;臣伏见敬宗不虞亡秦之祸，不翦其萌。伏惟陛下深轸亡汉之忧，以杜其渐，则祖<br /><br />&nbsp;&nbsp;&nbsp;&nbsp;宗之洪业可绍，三五之遐轨可追矣。<br /><br />&nbsp;&nbsp;&nbsp;&nbsp;臣前所谓陛下“心有所未达，以下情塞而不能上通；行有所未孚，以上泽壅<br /><br />&nbsp;&nbsp;&nbsp;&nbsp;而不得下浃”；且百姓有涂炭之苦，陛下无繇而知；陛下有子惠之心，百姓无繇<br /><br />&nbsp;&nbsp;&nbsp;&nbsp;而信。臣谨按《春秋》书“梁亡”不书“取”者，梁自亡也，以其思虑昏而耳目<br /><br />&nbsp;&nbsp;&nbsp;&nbsp;塞，上出恶政，人为寇盗，皆不知其所以，终自取其灭亡也。臣闻国君之所以尊<br /><br />&nbsp;&nbsp;&nbsp;&nbsp;者，重其社稷也；社稷之所以重者，存其百姓也。苟百姓不存，则虽社稷不得固<br /><br />&nbsp;&nbsp;&nbsp;&nbsp;其重；社稷不重，则人君不得保其尊。故治天下者，不可不知百姓之情。夫百姓<br /><br />&nbsp;&nbsp;&nbsp;&nbsp;者，陛下之赤子，陛下宜令慈仁者视育之，如保傅焉，如乳哺焉，如师之教导焉。<br /><br />&nbsp;&nbsp;&nbsp;&nbsp;故人之于上也，恭之如神明，爱之如父母。今或不然，陛下亲近贵幸，分曹建署，<br /><br />&nbsp;&nbsp;&nbsp;&nbsp;补除卒吏，召致宾客，因其货贿，假以声势；大者统藩方，小者为守牧，居上无<br /><br />&nbsp;&nbsp;&nbsp;&nbsp;清惠之政而有饕餮之害，居下无忠诚之节而有奸欺之罪。故人之于上也，畏之如<br /><br />&nbsp;&nbsp;&nbsp;&nbsp;豺狼，恶之如仇敌。今海内困穷，处处流散，饥者不得食，寒者不得衣，鳏寡孤<br /><br />&nbsp;&nbsp;&nbsp;&nbsp;独不得存，老幼疾病不得养，加以国权兵柄颛于左右，贪臣聚敛以固宠，奸吏因<br /><br />&nbsp;&nbsp;&nbsp;&nbsp;缘而弄法，冤痛之声，上达于九天，下入于九泉，鬼神为之怨怒，阴阳为之愆错。<br /><br />&nbsp;&nbsp;&nbsp;&nbsp;君门万重，不得告诉，士人无所归化，百姓无所归命。官乱人贫，盗贼并起，土<br /><br />&nbsp;&nbsp;&nbsp;&nbsp;崩之势，忧在旦夕。即不幸因之以病疠，继之以凶荒，陈胜、吴广不独起于秦，<br /><br />&nbsp;&nbsp;&nbsp;&nbsp;赤眉、黄巾不独生于汉，臣所以为陛下发愤扼腕、痛心泣血也。如此则百姓有涂<br /><br />&nbsp;&nbsp;&nbsp;&nbsp;炭之苦，陛下何繇而知之乎？陛下有子惠之心，百姓安得而信之乎？使陛下行有<br /><br />&nbsp;&nbsp;&nbsp;&nbsp;所未孚，心有所未达，固其然也。臣闻汉元帝即位之初，更制七十余事，其心甚<br /><br />&nbsp;&nbsp;&nbsp;&nbsp;诚，其称甚美。然纪纲日紊，国祚日衰，奸宄日强，黎元日困，繇不能择贤明而<br /><br />&nbsp;&nbsp;&nbsp;&nbsp;任之，失其操柄也。自陛下即位，忧勤兆庶，屡降德音，四海之内，莫不抗首而<br /><br />&nbsp;&nbsp;&nbsp;&nbsp;长息，自喜复生于死亡之中也。伏惟陛下慎终如始，以塞四方之望。诚能揭国柄<br /><br />&nbsp;&nbsp;&nbsp;&nbsp;以归于相，持兵柄以归于将，去贪臣聚敛之政，除奸吏因缘之害，惟忠贤是近，<br /><br />&nbsp;&nbsp;&nbsp;&nbsp;惟正直是用，内宠便僻无所听焉。选清慎之官，择仁惠之长，敏之以利，煦之以<br /><br />&nbsp;&nbsp;&nbsp;&nbsp;和，教之以孝慈，导之以德义，去耳目之塞，通上下之情，俾万国欢康，兆庶苏<br /><br />&nbsp;&nbsp;&nbsp;&nbsp;息，即心无不达，而行无不孚矣。<br /><br />&nbsp;&nbsp;&nbsp;&nbsp;臣前所谓“欲人之化也，在己以先之”，臣闻德以己，教以导人。之<br /><br />&nbsp;&nbsp;&nbsp;&nbsp;也，则人不劝而自立；导之也，则人不教而率从。君子欲政之必行也，故以身先<br /><br />&nbsp;&nbsp;&nbsp;&nbsp;之；欲人之从化也，故以道御之。今陛下先之以身而政未必行，御之以道而人未<br /><br />&nbsp;&nbsp;&nbsp;&nbsp;从化，岂立教之旨未尽其方邪？夫立教之方，在乎君以明制之，臣以忠行之。君<br /><br />&nbsp;&nbsp;&nbsp;&nbsp;以知人为明，臣以正时为忠。知人在任贤而去邪，正时则固本而守法。贤不任则<br /><br />&nbsp;&nbsp;&nbsp;&nbsp;重赏不足以劝善，邪不去则严刑不足以禁非，本不固则人流，法不守则政散，而<br /><br />&nbsp;&nbsp;&nbsp;&nbsp;欲教之必至，化之必行，不可得也。陛下能斥奸邪而不私其左右，举贤正而不遗<br /><br />&nbsp;&nbsp;&nbsp;&nbsp;其疏远，则化浃朝廷矣。爱人而敦本，分职而奉法，其身以及其人，始于中而<br /><br />&nbsp;&nbsp;&nbsp;&nbsp;成于外，则化行天下矣。<br /><br />&nbsp;&nbsp;&nbsp;&nbsp;臣前所谓“欲气之和也，在遂其性以导之”者，当纳人于仁寿也。夫欲人之<br /><br />&nbsp;&nbsp;&nbsp;&nbsp;仁寿也，在立制度，教化。夫制度立则财用省，财用省则赋敛轻，赋敛轻则人<br /><br />&nbsp;&nbsp;&nbsp;&nbsp;富矣；教化则争竞息，争竞息则刑罚清，刑罚清则人安矣。既富矣，则仁义兴<br /><br />&nbsp;&nbsp;&nbsp;&nbsp;焉；既安矣，则寿考至焉。仁义之心感于下，和平之气应于上，故灾害不作，休<br /><br />&nbsp;&nbsp;&nbsp;&nbsp;祥存臻，四方底宁，万物咸遂矣。<br /><br />&nbsp;&nbsp;&nbsp;&nbsp;臣前所谓“救灾旱在乎致精诚”者。臣谨按《春秋》，鲁僖公一年之中，三<br /><br />&nbsp;&nbsp;&nbsp;&nbsp;书“不雨”者，以其人君有恤人之志也；文公三年之中，一书“不雨”者，以其<br /><br />&nbsp;&nbsp;&nbsp;&nbsp;人君无闵人之心也。故僖致诚而旱不害物，文无恤闵而变则成灾。陛下有闵人之<br /><br />&nbsp;&nbsp;&nbsp;&nbsp;志，则无成灾之变矣。<br /><br />&nbsp;&nbsp;&nbsp;&nbsp;臣前所谓“广播殖在乎视食力”者。臣谨按《春秋》：“君人者必时视民之<br /><br />&nbsp;&nbsp;&nbsp;&nbsp;所勤。人勤于力则功筑罕，人勤于财则贡赋少，人勤于食则百事废。”今财食与<br /><br />&nbsp;&nbsp;&nbsp;&nbsp;力皆勤矣，愿陛下废百事之用，以广三时之务，则播植不愆矣。<br /><br />&nbsp;&nbsp;&nbsp;&nbsp;臣前所谓“国廪罕蓄，本乎冗食尚繁”者。臣谨按《春秋》：“臧孙辰告籴<br /><br />&nbsp;&nbsp;&nbsp;&nbsp;于齐。”《春秋》讥其无九年之蓄，一年不登而百姓饥。臣愿斥游惰之人以笃耕<br /><br />&nbsp;&nbsp;&nbsp;&nbsp;殖，省不急之费以赡黎元，则廪蓄不乏矣。<br /><br />&nbsp;&nbsp;&nbsp;&nbsp;臣前所谓“吏道多端，本乎选用失当”者，繇国家取人不尽其材、任人不明<br /><br />&nbsp;&nbsp;&nbsp;&nbsp;其要故也。今陛下之用人也，求其声而不求其实，故人之趋进也，务其末而不务<br /><br />&nbsp;&nbsp;&nbsp;&nbsp;其本。臣愿核考课之实，定迁序之制，则多端之吏息矣。<br /><br />&nbsp;&nbsp;&nbsp;&nbsp;臣前所谓“豪猾逾检，繇中外之法殊”者，以其官禁不一也。臣谨按《春秋》，<br /><br />&nbsp;&nbsp;&nbsp;&nbsp;齐桓公盟诸侯不日，而葵丘之盟特以日者，美其能宣明天子之禁，率奉王官之<br /><br />&nbsp;&nbsp;&nbsp;&nbsp;法，故《春秋》备而书之。然则官者，五帝、三王之所建也；法者，高祖、太宗<br /><br />&nbsp;&nbsp;&nbsp;&nbsp;之所制也。法宜画一，官宜正名。今又分外官、中官之员，立南司、北司之局，<br /><br />&nbsp;&nbsp;&nbsp;&nbsp;或犯禁于南则亡命于北，或正刑于外则破律于中，法出多门，人无所措，繇兵农<br /><br />&nbsp;&nbsp;&nbsp;&nbsp;势异，而中外法殊也。臣闻古者因井田以制军赋，间农事以武备，提封约卒乘<br /><br />&nbsp;&nbsp;&nbsp;&nbsp;之数，命将在公卿之列，故兵农一致，而文武同方，以保V邦家，式遏乱略。太<br /><br />&nbsp;&nbsp;&nbsp;&nbsp;宗置府兵台省军卫，文武参掌，闲岁则橐弓力穑，有事则释耒荷戈，所以复古<br /><br />&nbsp;&nbsp;&nbsp;&nbsp;制，不废旧物。今则不然。夏官不知兵籍，止于奉朝请；六军不主武事，止于养<br /><br />&nbsp;&nbsp;&nbsp;&nbsp;阶勋。军容合中官之政，戎律附内臣之职。首一戴武弁，疾文吏如仇雠；足一蹈<br /><br />&nbsp;&nbsp;&nbsp;&nbsp;军门，视农夫如草芥。谋不足以翦除奸凶，而诈足以抑扬威福；勇不足以镇卫社<br /><br />&nbsp;&nbsp;&nbsp;&nbsp;稷，而暴足以侵害闾里。羁绁藩臣，干陵宰辅，隳裂王度，汩乱朝经。张武夫之<br /><br />&nbsp;&nbsp;&nbsp;&nbsp;威，上以制君父；假天子之命，下以御英豪。有藏奸观衅之心，无伏节死难之谊。<br /><br />&nbsp;&nbsp;&nbsp;&nbsp;岂先王经文纬武之旨邪！臣愿陛下贯文武之道，均兵农之功，正贵贱之名，一中<br /><br />&nbsp;&nbsp;&nbsp;&nbsp;外之法，还军卫之职，省署之官；近崇贞观之风，远复成周之制：自邦畿以刑<br /><br />&nbsp;&nbsp;&nbsp;&nbsp;下国，始天子而达诸侯，可以制猾奸之强，无逾检之患矣。<br /><br />&nbsp;&nbsp;&nbsp;&nbsp;臣前所谓“生徒惰业，繇学校之官废”者，盖国家贵其禄，贱其能，先其事，<br /><br />&nbsp;&nbsp;&nbsp;&nbsp;后其行，故庶官乏通经之学，诸生无业之心矣。<br /><br />&nbsp;&nbsp;&nbsp;&nbsp;臣前所谓“列郡干禁，繇授任非人”者，臣以为刺史之任，治乱之根本系焉，<br /><br />&nbsp;&nbsp;&nbsp;&nbsp;朝廷之法制在焉，权可以御豪强，恩可以惠孤寡，强可以御奸寇，政可以移风俗。<br /><br />&nbsp;&nbsp;&nbsp;&nbsp;其将校曾更战阵，及功臣子弟，请随宜酬赏。苟无治人之术者，不当任此官，即<br /><br />&nbsp;&nbsp;&nbsp;&nbsp;绝干禁之患矣。<br /><br />&nbsp;&nbsp;&nbsp;&nbsp;臣前所谓“百工淫巧，繇制度不立”者，臣请以官位禄秩制其器用车服，禁<br /><br />&nbsp;&nbsp;&nbsp;&nbsp;以金银珠玉，锦绣雕镂。不蓄于私室，则无荡心之巧矣。<br /><br />&nbsp;&nbsp;&nbsp;&nbsp;臣前所谓“辨校叶”者，繇考言以询行也；臣前所谓“形于耻格”者，繇道<br /><br />&nbsp;&nbsp;&nbsp;&nbsp;德而齐礼也；臣前所谓“念生寡而食众，可罢斥惰游”者，已备于前矣。臣前所<br /><br />&nbsp;&nbsp;&nbsp;&nbsp;谓“令烦而治鲜，要察其行否”者，臣闻号令者，治国之具也。君审而出之，臣<br /><br />&nbsp;&nbsp;&nbsp;&nbsp;奉而行之，或亏益止留，罪在不赦。今陛下令烦而治鲜，得非持之者有所蔽欺乎？<br /><br />&nbsp;&nbsp;&nbsp;&nbsp;臣前谓“博延群彦，愿陛下必纳其言；造廷待问，则小臣其敢爱死”者。昔<br /><br />&nbsp;&nbsp;&nbsp;&nbsp;晁错为汉削诸侯，非不知祸之将至，忠臣之心，壮夫之节，苟利社稷，死无悔焉。<br /><br />&nbsp;&nbsp;&nbsp;&nbsp;臣非不知言发而祸应，计行而身J，盖痛社稷之危，哀生人之悔，岂忍姑息时忌，<br /><br />&nbsp;&nbsp;&nbsp;&nbsp;窃陛下一命之宠哉？昔龙逄死而启商，比干死而启周，韩非死而启汉，陈蕃死而<br /><br />&nbsp;&nbsp;&nbsp;&nbsp;启魏。今臣之来也，有司或不敢荐臣之言，陛下又无以察臣之心，退必戮于权臣<br /><br />&nbsp;&nbsp;&nbsp;&nbsp;之手，臣幸得从四子游于地下，固臣之愿也。所不知杀臣者，臣死之后，将孰为<br /><br />&nbsp;&nbsp;&nbsp;&nbsp;启之哉！<br /><br />&nbsp;&nbsp;&nbsp;&nbsp;至如人主之阙，政教之疵，前日之弊，臣既言之矣。若乃流下土之惠、近<br /><br />&nbsp;&nbsp;&nbsp;&nbsp;古之治而致和平者，在陛下行之而已。然上之所陈者，实以臣亲承圣问，敢不条<br /><br />&nbsp;&nbsp;&nbsp;&nbsp;对。虽臣之愚，以为未极教化之大端、皇王之要道。伏惟陛下事天地以教人恭，<br /><br />&nbsp;&nbsp;&nbsp;&nbsp;奉宗庙以教人孝，养高年以教人悌长，字百姓以教人慈幼，调元气以煦育，扇大<br /><br />&nbsp;&nbsp;&nbsp;&nbsp;和以仁寿，可以消摇无为，垂拱成化。至若念陶钧之道，在择宰相以任之，使权<br /><br />&nbsp;&nbsp;&nbsp;&nbsp;造化之柄；念保定之功，在择将帅以任之，使阃外之寄；念百度之求正，在择<br /><br />&nbsp;&nbsp;&nbsp;&nbsp;庶官面任之，使颛职业之守；念百姓之怨痛，在择良吏以任之，使明惠养之术。<br /><br />&nbsp;&nbsp;&nbsp;&nbsp;自然言足以为天下教，动足以为天下法，仁足以劝善，义足以禁非，又何必宵衣<br /><br />&nbsp;&nbsp;&nbsp;&nbsp;旰食，劳神惕虑，然后致治哉！<br /><br />&nbsp;&nbsp;&nbsp;&nbsp;是时，第策官左散骑常侍冯宿、太常少卿贾M、库部郎中庞严见对嗟伏，<br /><br />&nbsp;&nbsp;&nbsp;&nbsp;以为过古晁、董，而畏中官眦睚，不敢取。士人读其辞，至感概流涕者。谏官御<br /><br />&nbsp;&nbsp;&nbsp;&nbsp;史交章论其直。<br /><br />&nbsp;&nbsp;&nbsp;&nbsp;于时，被选者二十有三人，所言皆冗龊常务，类得优调。河南府参军事李A<br /><br />&nbsp;&nbsp;&nbsp;&nbsp;曰：“逐我留，吾颜其厚邪！”乃上疏曰：“陛下御正殿求直言，使人得自奋。<br /><br />&nbsp;&nbsp;&nbsp;&nbsp;臣才志懦劣，不能质今古是非，使陛下闻未闻之言，行未行之事，忽忽内思，愧<br /><br />&nbsp;&nbsp;&nbsp;&nbsp;羞神明。今所对，敢空臆尽言，至皇王之成败，陛下所防闲，时政之安危，不<br /><br />&nbsp;&nbsp;&nbsp;&nbsp;私所料，又引《春秋》为据，汉、魏以来，无与比。有司以言涉讦忤，不敢闻。<br /><br />&nbsp;&nbsp;&nbsp;&nbsp;自诏书下，万口籍籍，叹其诚鲠，至于垂泣，谓指切左右，畏近臣衔怒，变兴<br /><br />&nbsp;&nbsp;&nbsp;&nbsp;非常，朝野惴息，诚恐忠良道穷，纲纪遂绝，季汉之乱，复兴于今。以陛下仁圣，<br /><br />&nbsp;&nbsp;&nbsp;&nbsp;近臣故无害忠良之谋；以宗庙威严，近臣故无速败亡之祸。指事取验，何惧直言？<br /><br />&nbsp;&nbsp;&nbsp;&nbsp;且陛下以直言召天下士，以直言副陛下所问，虽讦必容，虽过当奖，书于史策，<br /><br />&nbsp;&nbsp;&nbsp;&nbsp;千古光明。使万有一不幸死，天下必曰陛下阴杀谠直，结雠海内，忠义之士，<br /><br />&nbsp;&nbsp;&nbsp;&nbsp;皆惮诛夷，人心一摇，无以自解。况臣所对，不及远甚，内怀愧耻，自谓贤良，<br /><br />&nbsp;&nbsp;&nbsp;&nbsp;奈人言何！乞回臣所授，以旌直。臣逃苟且之惭，朝有公正之路，陛下免天下<br /><br />&nbsp;&nbsp;&nbsp;&nbsp;之疑，顾不美哉！”帝不纳。A字子玄，后历贺州刺史。<br /><br />&nbsp;&nbsp;&nbsp;&nbsp;对后七年，有甘露之难。令狐楚、牛僧孺节度山南东西道，皆表幕府，<br /><br />&nbsp;&nbsp;&nbsp;&nbsp;授秘书郎，以师礼礼之。而宦人深嫉，诬以罪，贬柳州司户参军，卒。<br /><br />&nbsp;&nbsp;&nbsp;&nbsp;始，帝恭俭求治，志除凶人，然懦而不睿，臣下畏祸不敢言，故对极陈晋<br /><br />&nbsp;&nbsp;&nbsp;&nbsp;襄公杀阳处父以戒帝，又引阍弑吴子，阴赞帝决。帝后与宋申锡谋诛守澄不克，<br /><br />&nbsp;&nbsp;&nbsp;&nbsp;守澄废帝弟漳王而斥申锡，帝依违其间，不敢主也。贾M与王涯、李训、舒元<br /><br />&nbsp;&nbsp;&nbsp;&nbsp;舆位宰相，以谋败，皆为中官夷其宗，而宦者益横，帝以忧崩。<br /><br />&nbsp;&nbsp;&nbsp;&nbsp;及昭宗诛韩全诲等，左拾遗罗衮上言：“当太和时，宦官始炽，因直言策<br /><br />&nbsp;&nbsp;&nbsp;&nbsp;请夺爵土，复扫除之役，遂罹谴逐，身死异土，六十余年，正人义夫切齿饮泣。<br /><br />&nbsp;&nbsp;&nbsp;&nbsp;比陛下幽东内，幸西州，王室几丧。使策早用，则杜渐防萌，逆节可消，宁殷<br /><br />&nbsp;&nbsp;&nbsp;&nbsp;忧多难，远及圣世耶！今天地反正，枉魄愤h，有望于陛下。”帝感悟，赠左<br /><br />&nbsp;&nbsp;&nbsp;&nbsp;谏议大夫，访子孙授以官云。<br /><br />&nbsp;&nbsp;&nbsp;&nbsp;赞曰：汉武帝三策董仲舒，仲舒所对，陈天人大概，缓而不切也。与诸儒<br /><br />&nbsp;&nbsp;&nbsp;&nbsp;偕进，独讥切宦官，然亦太疏直矣。戒帝漏言，而身诵语于廷，何邪？其后宋申<br /><br />&nbsp;&nbsp;&nbsp;&nbsp;锡以谋泄贬，李训以计不臧死，宦者遂强，可不戒哉！意之贤，当先以忠结上，<br /><br />&nbsp;&nbsp;&nbsp;&nbsp;后为帝谋天下所以安危者，庶其纾患耶！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940837);">加入书签</a><a
                        href="940784.html">上一页</a>&larr;<a href="index.html">返回列表</a>&rarr;<a
                            href="940887.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940784.html"; var next_page = "940887.html"; var index_page = "index.html"; var sortid = "9"; var article_id = "14231"; var chapter_id = "940837"; var articlename = "新唐书"; var chaptername = " 卷一百七十八 列传第一百三"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>