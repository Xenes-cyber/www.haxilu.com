<!DOCTYPE html>
<html>
<head>
<meta charset="gbk" />
<title>新唐书- 卷一百三十八 列传第六十三-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十八 列传第六十三全文， 卷一百三十八 列传第六十三在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十八 列传第六十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938786.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938786.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十八 列传第六十三</h1>
            <div class="link xb">
                <a href="938747.html">上一页</a>&larr;<a href="index.html">返回列表</a>&rarr;<a
                    href="938837.html">下一页</a></div>			
            <div id="BookText">&nbsp;&nbsp;&nbsp;&nbsp;◎二李马路<br /><br />&nbsp;&nbsp;&nbsp;&nbsp;李嗣业，字嗣业，京兆高陵人。长七尺，膂力绝众。开元中，从安西都护来<br /><br />&nbsp;&nbsp;&nbsp;&nbsp;曜讨十姓苏禄，先登捕虏，累功署昭武校尉。后应募安西，军中初用陌刀，而嗣<br /><br />&nbsp;&nbsp;&nbsp;&nbsp;业尤善，每战必为先锋，所向摧北。马灵察为节度，出战必与俱。高仙芝讨勃律，<br /><br />&nbsp;&nbsp;&nbsp;&nbsp;署嗣业及中郎将田珍为左右陌刀将。时吐蕃兵十万屯娑勒城，据山濒水，联木作<br /><br />&nbsp;&nbsp;&nbsp;&nbsp;郛，以扼王师。仙芝潜军夜济信图河，令曰：“及午破贼，不者皆死。”嗣业提<br /><br />&nbsp;&nbsp;&nbsp;&nbsp;步士升山，颓石四面以击贼，又树大旗先走险，诸将从之。虏不虞军至，因大溃，<br /><br />&nbsp;&nbsp;&nbsp;&nbsp;投崖谷死者十八。鼓而驱至勃律，禽其主，平之。授右威卫将军。从平石国及突<br /><br />&nbsp;&nbsp;&nbsp;&nbsp;骑施，以跳荡先锋加特进。虏号为“神通大将”。<br /><br />&nbsp;&nbsp;&nbsp;&nbsp;初，仙芝特以计袭取石，其子出奔，因构诸胡共怨之，以告大食，连兵攻四<br /><br />&nbsp;&nbsp;&nbsp;&nbsp;镇。仙芝率兵二万深入，为大食所败，残卒数千。事急，嗣业谋曰：“将军深履<br /><br />&nbsp;&nbsp;&nbsp;&nbsp;贼境，后援既绝，而大食乘胜，诸胡锐于斗，我与将军俱前死，尚谁报朝廷者？<br /><br />&nbsp;&nbsp;&nbsp;&nbsp;不如守白石岭以为后计。”仙芝曰：“吾方收合馀尽，明日复战。”嗣业曰：<br /><br />&nbsp;&nbsp;&nbsp;&nbsp;“事去矣，不可坐须菹醢。”即驰守白石，路既隘，步骑鱼贯而前。会拔汗那还<br /><br />&nbsp;&nbsp;&nbsp;&nbsp;兵，辎饷塞道不可骋，嗣业惧追及，手梃鏖击，人马毙仆者数十百，虏骇走，仙<br /><br />&nbsp;&nbsp;&nbsp;&nbsp;芝乃得还。表嗣业功，进右金吾大将军，留为疏勒镇使。城一隅e，屡筑辄坏，<br /><br />&nbsp;&nbsp;&nbsp;&nbsp;嗣业祝之，有白龙见，因其处祠以祭，城遂不坏，汉耿恭故井久涸，祷已，泉<br /><br />&nbsp;&nbsp;&nbsp;&nbsp;复出。初讨勃律也，通道葱领，有大石塞隘，以足蹶之，抵穹壑，识者以为至诚<br /><br />&nbsp;&nbsp;&nbsp;&nbsp;所感云。<br /><br />&nbsp;&nbsp;&nbsp;&nbsp;天宝十二载，加骠骑大将军。入朝，赐酒玄宗前，醉起舞，帝宠之，赐彩百、<br /><br />&nbsp;&nbsp;&nbsp;&nbsp;金皿五十物、钱十万，曰：“为解酲具。”<br /><br />&nbsp;&nbsp;&nbsp;&nbsp;安禄山反，肃宗追之，诏至，即引道，与诸将割臂盟曰：“所过郡县，秋毫<br /><br />&nbsp;&nbsp;&nbsp;&nbsp;不可犯。”至凤翔，上谒，帝喜曰：“今日卿至，贤于数万众。事之济否，固在<br /><br />&nbsp;&nbsp;&nbsp;&nbsp;卿辈。”乃诏与郭子仪、仆固怀恩掎角。常为先锋，以巨笞斗，贼值，类崩<br /><br />&nbsp;&nbsp;&nbsp;&nbsp;溃。进四镇、伊西、北庭行军兵马使。广平王收长安，嗣业统前军，阵于香积祠<br /><br />&nbsp;&nbsp;&nbsp;&nbsp;北。贼酋李归仁拥精骑薄战，王师注矢逐之，走未及营，贼大出，掩追骑，还蹂<br /><br />&nbsp;&nbsp;&nbsp;&nbsp;王师，于是乱不能阵。嗣业谓子仪曰：“今日不蹈万死取一生，则军无类矣。”<br /><br />&nbsp;&nbsp;&nbsp;&nbsp;即袒持长刀，大呼出阵前，杀数十人，阵复整。步卒二千以陌刀、长柯斧堵进，<br /><br />&nbsp;&nbsp;&nbsp;&nbsp;所向无前。归仁匿兵营左，觇军势，王分回纥锐兵击其伏，嗣业出贼背合攻之，<br /><br />&nbsp;&nbsp;&nbsp;&nbsp;自日中至昃，斩首六万级，填涧壑死几半，贼东走，遂平长安。进收东都，嗣业<br /><br />&nbsp;&nbsp;&nbsp;&nbsp;战多。乃与张镐、鲁炅、来、嗣吴王祗、李奂略定诸州。兼卫尉卿，封虢国公，<br /><br />&nbsp;&nbsp;&nbsp;&nbsp;实封户二百。兼怀州刺史、北庭行营节度使。<br /><br />&nbsp;&nbsp;&nbsp;&nbsp;与子仪等围相州，师耄，诸将无功，独嗣业被坚数奋，为诸军冠。中流矢，<br /><br />&nbsp;&nbsp;&nbsp;&nbsp;卧帐中，方愈，忽闻金鼓声，知与贼战，大呼，创溃，血流数升卒。谥曰忠勇，<br /><br />&nbsp;&nbsp;&nbsp;&nbsp;赠武威郡王，给灵舆护还在所。葬日，使中人临吊，中朝臣祖泣，茔给扫除十户。<br /><br />&nbsp;&nbsp;&nbsp;&nbsp;嗣业忠毅忧国，不计居产，有宛马十疋，前后赏赐，皆上于官以助军云。<br /><br />&nbsp;&nbsp;&nbsp;&nbsp;子佐国，袭爵，历丹王府长史。卒，推嗣业功，赠宋州刺史。<br /><br />&nbsp;&nbsp;&nbsp;&nbsp;马U，岐州扶风人。少孤，流荡无业所。年二十，读汉马援传，至“丈夫当<br /><br />&nbsp;&nbsp;&nbsp;&nbsp;死边野，以马革裹尸而归”，慨然曰：“使吾祖勋业坠于地乎？”开元末，挟策<br /><br />&nbsp;&nbsp;&nbsp;&nbsp;从安西节度府，以奇劳，累迁金吾卫将军。<br /><br />&nbsp;&nbsp;&nbsp;&nbsp;至德初，王室多难，统精甲三千，自二庭赴凤翔。肃宗奇之，委以东讨。初<br /><br />&nbsp;&nbsp;&nbsp;&nbsp;战卫南，以百骑破贼五千众。从李光弼攻洛阳，史朝义众十万阵北邙山，旗铠照<br /><br />&nbsp;&nbsp;&nbsp;&nbsp;日，诸将芤桑未敢击。U率部士五百，薄贼屯，出入三反，众披靡，乘之，贼遂<br /><br />&nbsp;&nbsp;&nbsp;&nbsp;溃。光弼曰：“吾用兵三十年，未见以少击众，雄捷如马将军者！”迁试太常卿。<br /><br />&nbsp;&nbsp;&nbsp;&nbsp;明年，吐蕃寇边，诏U移军援河西。怀恩之叛，U引还，间关转斗至凤翔，<br /><br />&nbsp;&nbsp;&nbsp;&nbsp;虏围已合，节度使孙志直婴城守。U令士持满外向，突入县门，不解甲出战，背<br /><br />&nbsp;&nbsp;&nbsp;&nbsp;城阵。虏溃，率轻骑追之，斩数千级，漂血丹渠。帝引见尉劳，擢兼御史大夫。<br /><br />&nbsp;&nbsp;&nbsp;&nbsp;永泰初，拜四镇行营节度、南道和蕃使。俄检校工部尚书，北庭行营、宁<br /><br />&nbsp;&nbsp;&nbsp;&nbsp;节度使。元日，有卒犯盗，或曰宜赦，U曰：“赦之，则人将伺其日为盗。”遂<br /><br />&nbsp;&nbsp;&nbsp;&nbsp;戮之。天大旱，里巷为土龙聚巫以祷，U曰：“旱由政不修。”即命撤之。明日<br /><br />&nbsp;&nbsp;&nbsp;&nbsp;雨，是岁大穰。未几，徙泾原，权知凤翔、陇右节度副使，四镇、北庭如旧，复<br /><br />&nbsp;&nbsp;&nbsp;&nbsp;以郑、颍二州隶之。<br /><br />&nbsp;&nbsp;&nbsp;&nbsp;大历八年，吐蕃内寇，浑{战宜禄，不利。U设伏潘原，与{合击破之，俘<br /><br />&nbsp;&nbsp;&nbsp;&nbsp;级数万。进检校尚书右仆射。明年，入朝，求宰相，以检校左仆射知省事，进抚<br /><br />&nbsp;&nbsp;&nbsp;&nbsp;风郡王。十一年，卒于军，年五十六。赠司徒，谥曰武。<br /><br />&nbsp;&nbsp;&nbsp;&nbsp;U少学术，而武干绝伦。遭时屯棘，以忠力奋。在泾八年，缮屯壁，为战守<br /><br />&nbsp;&nbsp;&nbsp;&nbsp;具，令肃不残，人乐为用，虏不敢犯，为中兴锐将。初，泾军乏财，帝讽李抱玉<br /><br />&nbsp;&nbsp;&nbsp;&nbsp;让郑、颍，U因得裒积，且前后赐赉无算，家富不赀。治第京师，侈甚，其寝堂<br /><br />&nbsp;&nbsp;&nbsp;&nbsp;无虑费钱二十万缗。方U在军，守者覆以油幔。及丧归，都人争入观，假称故吏<br /><br />&nbsp;&nbsp;&nbsp;&nbsp;入赴吊者日数百。德宗在东宫闻之，不喜。及即位，乃禁第舍不得逾制，诏毁U<br /><br />&nbsp;&nbsp;&nbsp;&nbsp;中寝及宦人刘忠翼第。U家惧，悉籍亭馆入之官。其后赐群臣宴，多在U山池。<br /><br />&nbsp;&nbsp;&nbsp;&nbsp;而子弟无行，财亦寻尽。<br /><br />&nbsp;&nbsp;&nbsp;&nbsp;李抱玉，本安兴贵曾孙，世居河西，善养马。始名重璋，闲骑射，少从军。<br /><br />&nbsp;&nbsp;&nbsp;&nbsp;其为人沈毅有谋，尤忠谨，李光弼引为裨校。天宝末，玄宗以其战河西有功，为<br /><br />&nbsp;&nbsp;&nbsp;&nbsp;改今名。禄山乱，守南阳，斩贼使。至德二载，上言：“世占凉州，耻与逆臣共<br /><br />&nbsp;&nbsp;&nbsp;&nbsp;宗。”有诏赐之姓，因徙籍京兆，举族以李为氏。进至右羽林大将军，知军事，<br /><br />&nbsp;&nbsp;&nbsp;&nbsp;擢陈郑颍亳节度使。史思明已破东都，凶焰勃然，鼓而行，自谓无前。光弼壁河<br /><br />&nbsp;&nbsp;&nbsp;&nbsp;阳拒之，使抱玉守南城。贼急攻，抱玉纵奇兵出，表里俘杀甚众。贼乃舍去，从<br /><br />&nbsp;&nbsp;&nbsp;&nbsp;光弼战，大败，因不能西。差功第一，封栾城县公。代宗立，兼泽潞节度使，统<br /><br />&nbsp;&nbsp;&nbsp;&nbsp;相、卫、仪、邢十一州兵。以功授司空，兼兵部尚书，武威郡王。恳辞王爵，徙<br /><br />&nbsp;&nbsp;&nbsp;&nbsp;凉国公，进司徒。<br /><br />&nbsp;&nbsp;&nbsp;&nbsp;广德中，吐蕃入寇，帝次陕，群盗遍南山五谷间，东距虢，西抵岐，椎剽不<br /><br />&nbsp;&nbsp;&nbsp;&nbsp;胜计。诏太子宾客薛景仙为南山五溪谷防御使，引兵招捕，久不克。更诏抱玉讨<br /><br />&nbsp;&nbsp;&nbsp;&nbsp;贼。抱玉尽得贼株柢蹊隧，分兵守诸谷，使牙将李崇客精骑四百，自桃林、虢川<br /><br />&nbsp;&nbsp;&nbsp;&nbsp;袭之。贼帅高玉脱身走城固，山南西道张献诚禽以献，悉索支党斩之。不阅旬，<br /><br />&nbsp;&nbsp;&nbsp;&nbsp;五谷平。即诏抱玉权凤翔、陇右节度，抱玉恳让司徒，故以尚书左仆射同中书门<br /><br />&nbsp;&nbsp;&nbsp;&nbsp;下平章事，河西、陇右副元帅。又让仆射，故还为兵部尚书。<br /><br />&nbsp;&nbsp;&nbsp;&nbsp;大历二年，来朝。久之，加山南西道副元帅兼节度使，屯h。抱玉兼三节<br /><br />&nbsp;&nbsp;&nbsp;&nbsp;度、三副元帅，位望隆赫。乃上言：“陇坻达扶、文，绵地二千里，虏孔道不一，<br /><br />&nbsp;&nbsp;&nbsp;&nbsp;梁、岷重则关辅轻。愿择能臣，帅西道当一面，臣得专事关、陇。”帝多其让，<br /><br />&nbsp;&nbsp;&nbsp;&nbsp;许之。抱玉在镇十馀年，虽无破虏功，而禁暴安人，为将臣之良。卒，年七十四，<br /><br />&nbsp;&nbsp;&nbsp;&nbsp;赠太保，谥曰昭武。<br /><br />&nbsp;&nbsp;&nbsp;&nbsp;从父弟抱真。抱真字太玄，沈虑而断。抱玉属以军事，授汾州别驾。仆固怀<br /><br />&nbsp;&nbsp;&nbsp;&nbsp;恩反，陷焉，挺身归京师。代宗以怀恩倚回纥，所将朔方兵精，忧之，召抱真问<br /><br />&nbsp;&nbsp;&nbsp;&nbsp;状，答曰：“郭子仪尝领朔方军，人多德之。怀恩欺其下曰，‘子仪为朝恩所杀。<br /><br />&nbsp;&nbsp;&nbsp;&nbsp;’今起而用，是伐其谋，兵可不战解也。”既而怀恩败，如抱真策。迁殿中少监、<br /><br />&nbsp;&nbsp;&nbsp;&nbsp;陈郑泽潞节度留后。既谢，因言：“百姓劳逸在牧守，愿得一州以自试。”更授<br /><br />&nbsp;&nbsp;&nbsp;&nbsp;泽州刺史，兼泽潞节度副使。徙怀州，仍为怀泽潞观察留后，凡八年。<br /><br />&nbsp;&nbsp;&nbsp;&nbsp;抱真策山东有变，泽、潞兵所走集，乘战伐后，赋重人困，军伍雕\，乃<br /><br />&nbsp;&nbsp;&nbsp;&nbsp;籍户三丁择一，蠲其徭租，给弓矢，令闲月得曹偶习射，岁终大校，亲按籍第能<br /><br />&nbsp;&nbsp;&nbsp;&nbsp;否赏责。比三年，皆为精兵，举所部得成卒二万，既不禀于官，而府库实。乃曰：<br /><br />&nbsp;&nbsp;&nbsp;&nbsp;“军可用矣。”缮甲淬兵，遂雄山东，天下称昭义步兵为诸军冠。久之，为泽潞<br /><br />&nbsp;&nbsp;&nbsp;&nbsp;节度行军司马。会昭义节度李承昭病，诏抱真权磁邢兵马留后。德宗嗣位，检校<br /><br />&nbsp;&nbsp;&nbsp;&nbsp;工部尚书，领昭义节度使。<br /><br />&nbsp;&nbsp;&nbsp;&nbsp;建中中，田悦反，围邢及临常诏抱真与河东马燧合神策兵救之，败悦于双<br /><br />&nbsp;&nbsp;&nbsp;&nbsp;冈，斩其将杨朝光，又破之临常遂解临场⑿现围。以功检校兵部尚书。复与<br /><br />&nbsp;&nbsp;&nbsp;&nbsp;悦战洹水，走之。进围魏，悦战城下，大败。进检校尚书右仆射。会朱滔、王武<br /><br />&nbsp;&nbsp;&nbsp;&nbsp;俊反，救悦，抱真退保魏。帝苍卒狩奉天，闻问，诸将皆哭，各引麾下还屯。于<br /><br />&nbsp;&nbsp;&nbsp;&nbsp;时，李希烈陷汴，李纳反郓，李怀光相次反河中，抱真独以数州截然横绝溃叛中，<br /><br />&nbsp;&nbsp;&nbsp;&nbsp;离沮其奸，为群盗所惮。<br /><br />&nbsp;&nbsp;&nbsp;&nbsp;兴元初，检校左仆射、同中书门下平章事，繇倪国公进义阳郡王。朱滔悉幽<br /><br />&nbsp;&nbsp;&nbsp;&nbsp;蓟兵与回纥围贝州，以应朱。而希烈既窃名号，则欲臣制诸叛，众稍离。天子<br /><br />&nbsp;&nbsp;&nbsp;&nbsp;下罪己诏，并赦群盗。抱真乃遣客贾林以大义说武俊，使合从击滔，武俊许诺，<br /><br />&nbsp;&nbsp;&nbsp;&nbsp;而内犹豫。抱真将自造其壁，诿军事于司马卢玄卿曰：“吾此行，系时安危，使<br /><br />&nbsp;&nbsp;&nbsp;&nbsp;遂不还，部勒以听天子命，惟子；励兵东向，雪吾之耻，亦唯子。”即以数骑驰<br /><br />&nbsp;&nbsp;&nbsp;&nbsp;入见武俊，曰：“、希烈争窃帝号，滔攻贝州，此其志皆欲自肆于天下。足下<br /><br />&nbsp;&nbsp;&nbsp;&nbsp;既不能与竞长雄，舍九叶天子而臣反虏乎？且诏书罪己，禹、汤之心也。方上暴<br /><br />&nbsp;&nbsp;&nbsp;&nbsp;露播越，公能自安乎？”因持武俊，涕下交颐，武俊亦感泣，左右皆泣。退卧帐<br /><br />&nbsp;&nbsp;&nbsp;&nbsp;中，甘寝久之。武俊感其不疑，乃益恭，指心誓天曰：“此身已许公死矣！”食<br /><br />&nbsp;&nbsp;&nbsp;&nbsp;讫，约为昆弟而别。旦日合战，大破滔经城。进检校司空，实封六百户。贞元初，<br /><br />&nbsp;&nbsp;&nbsp;&nbsp;朝京师，诏还所镇。<br /><br />&nbsp;&nbsp;&nbsp;&nbsp;抱真喜士，闻世贤者，必欲与之游，虽小善，皆卑礼厚币数千里邀致之，至<br /><br />&nbsp;&nbsp;&nbsp;&nbsp;无可录，徐徐以礼谢。会天下稍无事，乃饰台沼以自娱。好方士，谓不死可致。<br /><br />&nbsp;&nbsp;&nbsp;&nbsp;有孙季长者为治丹，且曰：“服此当仙去。”抱真表署幕府。尝语左右曰：“秦、<br /><br />&nbsp;&nbsp;&nbsp;&nbsp;汉君不偶此，我乃得之，后升天，不复见公等矣。”夜梦驾鹤，寤而刻寓鹤，衣<br /><br />&nbsp;&nbsp;&nbsp;&nbsp;羽服，习乘之。后益惑厌胜，因疾，请降官，七让司空，还为左仆射。饵丹二万<br /><br />&nbsp;&nbsp;&nbsp;&nbsp;丸，不能食，且死，医以彘肪谷漆下之。疾少间，季长曰：“危得仙，何自弃<br /><br />&nbsp;&nbsp;&nbsp;&nbsp;也？”益服三千丸，卒，年六十二。<br /><br />&nbsp;&nbsp;&nbsp;&nbsp;其子殿中侍御史缄匿丧，与其属卢会昌元仲经谋，会诸将，仲经诡抱真令曰：<br /><br />&nbsp;&nbsp;&nbsp;&nbsp;“吾疾不任事，令缄典军，勉佐之。”副使李说及诸校俯首，皆呒曰；“诺。”<br /><br />&nbsp;&nbsp;&nbsp;&nbsp;缄盛服出，众拜之，悉发府库劳军。会昌即为抱真表，翌日，令诸将署章，请以<br /><br />&nbsp;&nbsp;&nbsp;&nbsp;节付缄。天子已闻抱真丧，遣使者驰入军，诏以事属大将王延贵。缄谩若抱真疾，<br /><br />&nbsp;&nbsp;&nbsp;&nbsp;请诘朝见，凡三日，缄乃出见使者，陈兵甚严。使者曰：“朝廷已知公薨，诏以<br /><br />&nbsp;&nbsp;&nbsp;&nbsp;兵属延贵，君速归发丧。”缄愕然，谓诸将曰：“诏不许，若何？”众不对。乃<br /><br />&nbsp;&nbsp;&nbsp;&nbsp;遽以印钥上监军，始发丧。使者趣延贵视事，护缄赴东都，仲经逃诸外，捕杀之，<br /><br />&nbsp;&nbsp;&nbsp;&nbsp;会昌得不坐。始，缄遣将陈荣以书抵武俊，假其财。武俊怒曰；“吾与乃公善者，<br /><br />&nbsp;&nbsp;&nbsp;&nbsp;恭王命，非同恶也。今闻已亡，谁诈其子使不俟朝制邪？”囚荣而让缄焉。诏赠<br /><br />&nbsp;&nbsp;&nbsp;&nbsp;抱真太保。<br /><br />&nbsp;&nbsp;&nbsp;&nbsp;路嗣恭，字懿范，京兆三原人，始名剑客，以世荫为邺尉。席豫黜陟河朔，<br /><br />&nbsp;&nbsp;&nbsp;&nbsp;表为萧关令，连徙神乌、姑臧二县，考绩为天下最。玄宗以为可嗣汉鲁恭，因赐<br /><br />&nbsp;&nbsp;&nbsp;&nbsp;名。转渭南令，主杜化、东阳二驿。时关畿用兵，使人系道，嗣恭储具有素，而<br /><br />&nbsp;&nbsp;&nbsp;&nbsp;民不扰。后为郭子仪朔方节度留后，大将孙守亮拥重兵，骄蹇不受制，嗣恭因称<br /><br />&nbsp;&nbsp;&nbsp;&nbsp;疾，守亮至，即杀之，一军皆震。永泰三年，检校刑部尚书，知省事。出为江西<br /><br />&nbsp;&nbsp;&nbsp;&nbsp;观察使，以善治财赋称。有贾明观者，素事鱼朝恩，朝恩诛，当坐死，宰相元载<br /><br />&nbsp;&nbsp;&nbsp;&nbsp;纳其赂，遣效力江西，将行，居民数万怀瓦石候击，载谕市吏禁止，乃得去。魏<br /><br />&nbsp;&nbsp;&nbsp;&nbsp;少游畏载，常回容之，及嗣恭代少游，即日杖死。<br /><br />&nbsp;&nbsp;&nbsp;&nbsp;大历八年，岭南将哥舒晃杀节度使吕崇贲，五岭大扰。诏嗣恭兼岭南节度使，<br /><br />&nbsp;&nbsp;&nbsp;&nbsp;封冀国公。嗣恭募勇敢士八千人，以流人孟瑶、敬冕为才，擢任之。使瑶督大军<br /><br />&nbsp;&nbsp;&nbsp;&nbsp;当其冲，冕率轻兵由间道出不意，遂斩晃及支党万馀，筑尸为京观。俚洞魁宿为<br /><br />&nbsp;&nbsp;&nbsp;&nbsp;恶者，皆族夷之。还为检校兵部尚书，复知省事。嗣恭起州县吏，以课治进至显<br /><br />&nbsp;&nbsp;&nbsp;&nbsp;官，及晃事株戮舶商，没其财数百万私有之，代宗恶焉，故赏不酬功。德宗立，<br /><br />&nbsp;&nbsp;&nbsp;&nbsp;阴赇宰相杨炎，炎录前效，更拜兵部尚书、东都留守。俄加怀郑汝陕河阳三城节<br /><br />&nbsp;&nbsp;&nbsp;&nbsp;度、东都畿观察使。卒，年七十一，赠左仆射。子应、恕。<br /><br />&nbsp;&nbsp;&nbsp;&nbsp;应，字从众，以荫为著作郎。贞元初，出为虔州刺史，诏嗣父封。凿赣石梗<br /><br />&nbsp;&nbsp;&nbsp;&nbsp;以通舟道。德宗时，李泌为相，号得君。帝尝曰：“谁于卿有恩者，朕能报之。”<br /><br />&nbsp;&nbsp;&nbsp;&nbsp;泌乃言：“曩为元载所疾，谪江西，路嗣恭与载厚，臣尝畏之。会与其子应并<br /><br />&nbsp;&nbsp;&nbsp;&nbsp;驱，马啮其胫，臣惶恐不自安，应s不言，勉起见父。臣常愧其长者，思有以<br /><br />&nbsp;&nbsp;&nbsp;&nbsp;报。”帝曰：“善。”即日加应检校屯田郎中，服金紫。累迁宣歙池观察使，封<br /><br />&nbsp;&nbsp;&nbsp;&nbsp;襄阳郡王。李反，应发乡兵救湖、常二州，以故不能拔。元和六年，以疾授<br /><br />&nbsp;&nbsp;&nbsp;&nbsp;左散骑常侍，卒，谥曰靖。<br /><br />&nbsp;&nbsp;&nbsp;&nbsp;恕，字体仁。从嗣恭讨哥舒晃，授检校工部员外郎，得从便宜，擢降将伊慎<br /><br />&nbsp;&nbsp;&nbsp;&nbsp;用之。贼平，恕功多。嗣恭节度河阳也，恕为怀州刺史，年才三十，杨炎用捍魏<br /><br />&nbsp;&nbsp;&nbsp;&nbsp;博，为时嗤诋。累迁~坊、宣歙观察使。坐事贬吉州刺史。以右散骑常侍致仕，<br /><br />&nbsp;&nbsp;&nbsp;&nbsp;卒，赠洪州都督。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938786);">加入书签</a><a
                        href="938747.html">上一页</a>&larr;<a href="index.html">返回列表</a>&rarr;<a
                            href="938837.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938747.html"; var next_page = "938837.html"; var index_page = "index.html"; var sortid = "9"; var article_id = "14231"; var chapter_id = "938786"; var articlename = "新唐书"; var chaptername = " 卷一百三十八 列传第六十三"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>