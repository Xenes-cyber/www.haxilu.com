<!DOCTYPE html>
<html>
<head>
<meta charset="gbk" />
<title>新唐书- 卷一百九十九 列传第一百二十四-在线阅读-哈西文学网</title>
<meta name="keywords" content="欧阳修、宋祁，新唐书， 卷一百九十九 列传第一百二十四全文， 卷一百九十九 列传第一百二十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百九十九 列传第一百二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944261.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944261.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十九 列传第一百二十四</h1>
            <div class="link xb">
                <a href="944260.html">上一页</a>&larr;<a href="index.html">返回列表</a>&rarr;<a
                    href="944262.html">下一页</a></div>			
            <div id="BookText">&nbsp;&nbsp;&nbsp;&nbsp;◎儒学中<br /><br />&nbsp;&nbsp;&nbsp;&nbsp;郎馀令（馀庆）徐齐聃（坚峤）沈伯仪路敬淳（敬潜）王元感<br /><br />&nbsp;&nbsp;&nbsp;&nbsp;王绍宗彭景直卢粲尹知章张齐贤柳冲马怀素（殷践猷）孔若思<br /><br />&nbsp;&nbsp;&nbsp;&nbsp;（季诩至）<br /><br />&nbsp;&nbsp;&nbsp;&nbsp;郎馀令，定州新乐人。祖颖，字楚之，与兄蔚之俱有名。隋大业中，为尚书<br /><br />&nbsp;&nbsp;&nbsp;&nbsp;民曹朗，蔚之位左丞。炀帝语称“二郎”。武德时，楚之以大理卿封常山郡公，<br /><br />&nbsp;&nbsp;&nbsp;&nbsp;与李纲、陈叔达定律令。持节谕山东，为窦建德所获，胁以白刃，终不屈。贼平，<br /><br />&nbsp;&nbsp;&nbsp;&nbsp;以老乞身，谥曰平。<br /><br />&nbsp;&nbsp;&nbsp;&nbsp;馀令博于学，擢进士第，授霍王元轨府参军事。从父知年，亦为王友。元轨<br /><br />&nbsp;&nbsp;&nbsp;&nbsp;每曰：“郎家二贤皆入府，不意培v而松柏为林也。”徙幽州录事参军。有为<br /><br />&nbsp;&nbsp;&nbsp;&nbsp;浮屠者，积薪自焚，长史裴率官属将观焉，馀令曰：“人好生恶死，情也。彼<br /><br />&nbsp;&nbsp;&nbsp;&nbsp;违蔑教义，反其所欲，公当察之，毋轻往。”试廉按，果得其奸。<br /><br />&nbsp;&nbsp;&nbsp;&nbsp;孝敬在东宫，馀令以梁元帝有《孝德传》，更撰《后传》数十篇献太子，太<br /><br />&nbsp;&nbsp;&nbsp;&nbsp;子嗟重。改著作佐郎，卒。<br /><br />&nbsp;&nbsp;&nbsp;&nbsp;兄馀庆，为吏清而刻于法。高宗时，为万年令，道无掇遗。累迁御史中丞，<br /><br />&nbsp;&nbsp;&nbsp;&nbsp;务谦谨下人，引御史坐与议论。吏部侍郎杨思玄倨贵，视选者不以礼，馀庆劾免<br /><br />&nbsp;&nbsp;&nbsp;&nbsp;其官。久之，出为苏州刺史。坐累下迁交州都督。<br /><br />&nbsp;&nbsp;&nbsp;&nbsp;O州司马裴敬敷与余庆雅故，以事笞余庆婢父，婢方嬖，谮敬敷死狱中。又<br /><br />&nbsp;&nbsp;&nbsp;&nbsp;裒货无艺，民诣阙诉之，使者十辈临按，余庆谩谰，不能得其情。最后，广州都<br /><br />&nbsp;&nbsp;&nbsp;&nbsp;督陈善弘按之，馀庆自恃在朝廷久，明法令，轻善弘，不置对。善弘怒曰：“舞<br /><br />&nbsp;&nbsp;&nbsp;&nbsp;文弄法，吾不及君；今日以天子命治君，吾力有余矣。”欲s械之，馀庆惧，服<br /><br />&nbsp;&nbsp;&nbsp;&nbsp;罪。高宗诏放琼州。会赦当还，朝廷恶其暴，徙春州。<br /><br />&nbsp;&nbsp;&nbsp;&nbsp;始，馀庆治万年，父知运嫌其酷，将杖之，余庆避免。父叹曰：“国家用之<br /><br />&nbsp;&nbsp;&nbsp;&nbsp;矣，吾尚奈何！”及为御史中丞，复叹曰：“郎氏危矣！”以忧死。馀庆卒以贪<br /><br />&nbsp;&nbsp;&nbsp;&nbsp;残废。<br /><br />&nbsp;&nbsp;&nbsp;&nbsp;徐齐聃，字将道，湖州长城人，世客冯翊。梁慈源侯整四世孙。八岁能文，<br /><br />&nbsp;&nbsp;&nbsp;&nbsp;太宗召试，赐所佩金削刀。举弘文生，调曹王府参军。高宗时，为潞王府文学、<br /><br />&nbsp;&nbsp;&nbsp;&nbsp;崇文馆学士，侍皇太子讲，修书于芳林门。时姑为帝婕妤，嫌以恩进，故求出为<br /><br />&nbsp;&nbsp;&nbsp;&nbsp;桃林令。召为沛王侍读，再迁司议郎，皆不就。累进西台舍人。<br /><br />&nbsp;&nbsp;&nbsp;&nbsp;咸亨初，诏突厥酋长子弟得事东宫，齐聃上书谏，以为：“毡裘冒顿之裔，<br /><br />&nbsp;&nbsp;&nbsp;&nbsp;解辫削衽，使在左右，非所谓‘恭慎威仪，以近有德’、‘任官惟贤才，左右惟<br /><br />&nbsp;&nbsp;&nbsp;&nbsp;其人’之义。”又长孙无忌以谗死，家庙毁顿，齐聃言于帝曰：“齐献公，陛下<br /><br />&nbsp;&nbsp;&nbsp;&nbsp;外祖，虽后嗣有罪，不宜毁及先庙。今周忠孝公庙反崇饰逾制，恐非所以示海内。”<br /><br />&nbsp;&nbsp;&nbsp;&nbsp;帝寤，有诏复献公官，以无忌孙延主其祀。<br /><br />&nbsp;&nbsp;&nbsp;&nbsp;齐聃善文诰，帝爱之，令侍皇太子及诸王属文，以职枢剧，许间日一至。坐<br /><br />&nbsp;&nbsp;&nbsp;&nbsp;漏禁中事，贬蕲州司马。又流钦州。卒，年四十四。睿宗时，赠礼部尚书。子坚。<br /><br />&nbsp;&nbsp;&nbsp;&nbsp;坚，字元固，幼有敏性。沛王闻其名，召见，授纸为赋，异之。十四而孤，<br /><br />&nbsp;&nbsp;&nbsp;&nbsp;及壮，宽厚长者。举秀才及第，为汾州参军事，迁万年主簿。<br /><br />&nbsp;&nbsp;&nbsp;&nbsp;天授三年，上言：“书有五听，令有三覆，虑失情也。比犯大逆，诏使者勘<br /><br />&nbsp;&nbsp;&nbsp;&nbsp;当，得实辄决。人命至重，万有一不实，欲诉无由，以就赤族，岂不痛哉！此不<br /><br />&nbsp;&nbsp;&nbsp;&nbsp;足检下之奸乱，适长使人威福耳。臣请如令覆奏，则死者无恨。又古者罚不逮嗣，<br /><br />&nbsp;&nbsp;&nbsp;&nbsp;故却芮乱国而缺升诸朝，嵇康蒙戮而绍死于难，则于它亲不复致疑。今选部广责<br /><br />&nbsp;&nbsp;&nbsp;&nbsp;逆人亲属，至无服者尚数十条。且诏书‘与逆同堂亲不任京畿，Bī榍撞坏檬涛馈?<br /><br />&nbsp;&nbsp;&nbsp;&nbsp;臣请如诏书外，一切不禁，以申旷荡。”<br /><br />&nbsp;&nbsp;&nbsp;&nbsp;圣历中，东都留守杨再思、王方庆共引为判官。方庆善《礼》学，尝就质疑<br /><br />&nbsp;&nbsp;&nbsp;&nbsp;晦，坚为申释，常得所未闻。属文典厚，再思每目为凤阁舍人样。与徐彦伯、刘<br /><br />&nbsp;&nbsp;&nbsp;&nbsp;知几、张说与修《三教珠英》，时张昌宗、李峤总领，弥年不下笔，坚与说专意<br /><br />&nbsp;&nbsp;&nbsp;&nbsp;撰综，条汇粗立，诸儒因之，乃成书。累迁给事中，封慈源县子。<br /><br />&nbsp;&nbsp;&nbsp;&nbsp;中宗怒韦月将，欲即斩之，坚奏盛夏生长，请须秋乃决，时申救者亦众，得<br /><br />&nbsp;&nbsp;&nbsp;&nbsp;以s死。俄以礼部侍郎为修文馆学士。<br /><br />&nbsp;&nbsp;&nbsp;&nbsp;睿宗即位，授太子左庶子兼崇文馆学士，修史，进东海郡公，迁黄门侍郎。<br /><br />&nbsp;&nbsp;&nbsp;&nbsp;时监察御史李知古兵击姚州}河蛮，降之，又请筑城，使输赋徭。坚议：“蛮<br /><br />&nbsp;&nbsp;&nbsp;&nbsp;夷羁縻以属，不宜与中国同法，恐劳师远伐，益不偿损。”不听，诏知古发剑南<br /><br />&nbsp;&nbsp;&nbsp;&nbsp;兵筑城堡，列州县。知古因是欲诛其豪酋，入子女为奴婢，蛮惧，杀知古，相率<br /><br />&nbsp;&nbsp;&nbsp;&nbsp;溃叛，姚、`路闭不通者数年。<br /><br />&nbsp;&nbsp;&nbsp;&nbsp;初，太平公主用事，武攸暨屡邀请坚，坚不许。又以妻岑羲女弟，固辞机密，<br /><br />&nbsp;&nbsp;&nbsp;&nbsp;转太子詹事，曰：“吾非求高，逃祸耳。”羲败，不染于恶，出为绛州刺史。数<br /><br />&nbsp;&nbsp;&nbsp;&nbsp;外徙，久乃迁秘书监、左散骑常侍。<br /><br />&nbsp;&nbsp;&nbsp;&nbsp;玄宗改丽正书院为集贤院，以坚充学士，副张说知院事。帝大T集贤，幔舍<br /><br />&nbsp;&nbsp;&nbsp;&nbsp;在百司上，说令揭大榜以侈其宠，坚见，遽命撤之，曰：“君子乌取多尚人！”<br /><br />&nbsp;&nbsp;&nbsp;&nbsp;从上泰山，以参定仪典，加光禄大夫。坚于典故多所谙识，凡七当撰次高选。卒，<br /><br />&nbsp;&nbsp;&nbsp;&nbsp;年七十余，帝悼惜，遣使就吊，赠太子少保，谥曰文。<br /><br />&nbsp;&nbsp;&nbsp;&nbsp;齐聃姑为太宗充容，仲为高宗婕妤，皆明图史，议者以坚父子如汉班氏。<br /><br />&nbsp;&nbsp;&nbsp;&nbsp;子峤，字巨山。开元中为驾部员外郎、集贤院直学士，迁中书舍人、内供奉、<br /><br />&nbsp;&nbsp;&nbsp;&nbsp;河南尹。封慈源县公。父子相次为学士，自祖及孙，三世为中书舍人。<br /><br />&nbsp;&nbsp;&nbsp;&nbsp;沈伯仪，湖州吴兴人。武后时，为太子右谕德。<br /><br />&nbsp;&nbsp;&nbsp;&nbsp;初，太常少卿韦万石议明堂大享事，上言：“郑玄说祀五天帝，王肃谓祀五<br /><br />&nbsp;&nbsp;&nbsp;&nbsp;行帝。《贞观礼》从玄，至《显庆礼》祀昊天上帝，乾封诏书祀五天帝兼祀昊天，<br /><br />&nbsp;&nbsp;&nbsp;&nbsp;上元诏书从《贞观礼》，仪凤初诏祀事一用周制。今应何乐？”高宗乃诏尚书省<br /><br />&nbsp;&nbsp;&nbsp;&nbsp;集诸儒议，未能定。于是大享参用《贞观》、《显庆》二礼。<br /><br />&nbsp;&nbsp;&nbsp;&nbsp;垂拱元年，成均助教孔玄义奏：“严父莫大配天，天于万物为最大，推父偶<br /><br />&nbsp;&nbsp;&nbsp;&nbsp;天，孝之大，尊之极也。《易》称‘先王作乐崇德，殷荐之上帝，以配祖、考’。<br /><br />&nbsp;&nbsp;&nbsp;&nbsp;上帝，天也。昊天之祭，宜祖、考并配，请以太宗、高宗配上帝于圆丘，神尧皇<br /><br />&nbsp;&nbsp;&nbsp;&nbsp;帝配感帝南郊。《祭法》：‘祖文王，宗武王。’祖，始也；宗，尊也。一名而<br /><br />&nbsp;&nbsp;&nbsp;&nbsp;有二义。《经》称‘宗祀文王’，文王当祖而云宗，包武王以言也。知明堂以祖、<br /><br />&nbsp;&nbsp;&nbsp;&nbsp;考配，与二经合。”伯仪曰：“有虞氏E黄帝而郊喾，祖颛顼而宗尧；夏后氏E<br /><br />&nbsp;&nbsp;&nbsp;&nbsp;黄帝而郊鲧，祖颛顼而宗禹；殷人E喾而郊冥，祖契而宗汤；周人E喾而郊稷，<br /><br />&nbsp;&nbsp;&nbsp;&nbsp;祖文王而宗武王。郑玄曰：‘E、郊、祖、宗，皆配食也。祭昊天圆丘曰E，祭<br /><br />&nbsp;&nbsp;&nbsp;&nbsp;上帝南郊曰郊，祭五帝、五神明堂曰祖、宗。’此为最详。虞夏退颛顼郊喾，殷<br /><br />&nbsp;&nbsp;&nbsp;&nbsp;舍契郊冥，去取违舛，惟周得礼之序，至明堂始两配焉。文王上配五帝，武王下<br /><br />&nbsp;&nbsp;&nbsp;&nbsp;配五神，别父子也。《经》曰：‘严父莫大于配天。’又曰：‘宗祀文王于明堂，<br /><br />&nbsp;&nbsp;&nbsp;&nbsp;以配上帝。’不言严武王以配天，则武王虽在明堂，未齐于配，虽同祭而终为一<br /><br />&nbsp;&nbsp;&nbsp;&nbsp;主也。纬曰：‘后稷为天地主，文王为五帝宗。’若一神而两祭之，则荐献数渎，<br /><br />&nbsp;&nbsp;&nbsp;&nbsp;此神无二主也。贞观、永徽礼实专配，由显庆后始兼尊焉。今请以高祖配圆丘、<br /><br />&nbsp;&nbsp;&nbsp;&nbsp;方泽，太宗配南北郊，高宗配五天帝。”凤阁舍人元万顷、范履冰等议：“今礼<br /><br />&nbsp;&nbsp;&nbsp;&nbsp;昊天上帝等五祀，咸奉高祖、太宗兼配，以申孝也。《诗昊天》章‘二后受之’，<br /><br />&nbsp;&nbsp;&nbsp;&nbsp;《易》‘荐上帝，配祖、考’，有兼配义。高祖、太宗既先配五祀，当如旧。请<br /><br />&nbsp;&nbsp;&nbsp;&nbsp;奉高宗历配焉。”自是郊、丘，三帝并配云。<br /><br />&nbsp;&nbsp;&nbsp;&nbsp;伯仪历国子祭酒、修文馆学士，卒。<br /><br />&nbsp;&nbsp;&nbsp;&nbsp;路敬淳，贝州临清人。父文逸，遇隋季大乱，阖门死于盗。文逸遁免，流离<br /><br />&nbsp;&nbsp;&nbsp;&nbsp;辛苦，自伤家多难，闭口不食，行者哀其穷，强饮食之，更负以行，乃得脱。贞<br /><br />&nbsp;&nbsp;&nbsp;&nbsp;观末，官申州司马。<br /><br />&nbsp;&nbsp;&nbsp;&nbsp;敬淳少力学，足不履门。居亲丧，倚庐不出者三年。服除，号恸入门，形容<br /><br />&nbsp;&nbsp;&nbsp;&nbsp;癯毁，妻不之识。后擢进士第。天授中，再迁太子司议郎兼修国史、崇贤馆学士。<br /><br />&nbsp;&nbsp;&nbsp;&nbsp;数受诏纂辑庆恤仪典，武后称之。尤明姓系，自魏、晋以降，推本其来，皆有条<br /><br />&nbsp;&nbsp;&nbsp;&nbsp;序，著《姓略》、《衣冠系录》等百余篇。后坐綦连耀交通，下狱死。神龙初，<br /><br />&nbsp;&nbsp;&nbsp;&nbsp;赠秘书少监。<br /><br />&nbsp;&nbsp;&nbsp;&nbsp;弟敬潜，少与敬淳齐名，历怀州录事参军，亦坐耀事系狱，免死。后为遂安<br /><br />&nbsp;&nbsp;&nbsp;&nbsp;令。先是，令多死，敬潜欲辞，妻曰：“君不死狱而得全，非生死有命邪？”从<br /><br />&nbsp;&nbsp;&nbsp;&nbsp;之。到官，有枭啸其屏，鼠数十走于前，左右驱之，拥杖而号，敬潜不为惧。久<br /><br />&nbsp;&nbsp;&nbsp;&nbsp;之，迁卫令，位中书舍人。<br /><br />&nbsp;&nbsp;&nbsp;&nbsp;唐初，姓谱学唯敬淳名家。其后柳冲、韦述、萧颖士、孔至各有撰次，然皆<br /><br />&nbsp;&nbsp;&nbsp;&nbsp;本之路氏。<br /><br />&nbsp;&nbsp;&nbsp;&nbsp;王元感，濮州鄄城人。擢明经高第，调博城丞。纪王慎为兖州都督，厚加礼，<br /><br />&nbsp;&nbsp;&nbsp;&nbsp;敕其子东平王续往受业。天授中，稍迁左卫率府录事，兼直弘文馆。武后时，已<br /><br />&nbsp;&nbsp;&nbsp;&nbsp;郊，遂享明堂，封嵩山，诏与韦叔夏等草仪具，众推其练洽。转四门博士，仍直<br /><br />&nbsp;&nbsp;&nbsp;&nbsp;弘文馆。<br /><br />&nbsp;&nbsp;&nbsp;&nbsp;年虽老，读书不废夜。所撰《书纠谬》、《春秋振滞》、《礼绳愆》等凡数<br /><br />&nbsp;&nbsp;&nbsp;&nbsp;十百篇，长安时上之，丐官笔楮写藏秘书。有诏两馆学士、成均博士议可否。祝<br /><br />&nbsp;&nbsp;&nbsp;&nbsp;钦明、郭山痢⒗钕艿缺菊戮浼遥见元感诋先儒同异，不怿，数沮诘其言，元感<br /><br />&nbsp;&nbsp;&nbsp;&nbsp;缘罅申释，竟不诎。魏知古见其书，叹曰：“《五经》指南也。”而徐坚、刘知<br /><br />&nbsp;&nbsp;&nbsp;&nbsp;几、张思敬等惜其异闻，每为助理，联疏荐之，遂下诏褒美，以为儒宗。拜太子<br /><br />&nbsp;&nbsp;&nbsp;&nbsp;司议郎兼崇贤馆学士。中宗以东宫官属，加朝散大夫，卒。<br /><br />&nbsp;&nbsp;&nbsp;&nbsp;元感初著论三年之丧以三十有六月，讥诋诸儒。凤阁舍人张柬之破其说曰：<br /><br />&nbsp;&nbsp;&nbsp;&nbsp;“三年之丧，二十五月，由古则然。《春秋》僖公三十三年十二月‘乙巳，公薨’，<br /><br />&nbsp;&nbsp;&nbsp;&nbsp;文公二年冬‘公子遂如齐纳币’。左氏曰：‘礼也。’杜预谓：‘僖丧终是年<br /><br />&nbsp;&nbsp;&nbsp;&nbsp;十一月，纳币在十二月。故谓之礼。’《公羊传》：‘纳币不书，此何以书？讥。<br /><br />&nbsp;&nbsp;&nbsp;&nbsp;何以讥？三年之内不图婚。’何休曰：‘僖以十二月薨，未终二十五月，故讥云。’<br /><br />&nbsp;&nbsp;&nbsp;&nbsp;杜预推历乙巳乃在十一月，《经》书十二月为误。文公元年四月，葬僖公。《传》<br /><br />&nbsp;&nbsp;&nbsp;&nbsp;曰：‘缓。’夫诸侯之葬五月，若十二月薨，五月不得云缓，则十一月明甚。<br /><br />&nbsp;&nbsp;&nbsp;&nbsp;然二家所竞，乃一月，非一岁，则二十五月，其一验也。《书》称成汤既没，太<br /><br />&nbsp;&nbsp;&nbsp;&nbsp;甲元年曰：‘惟元祀，十有二月，伊尹祀于先王，奉嗣王o见厥祖。’孔安国曰：<br /><br />&nbsp;&nbsp;&nbsp;&nbsp;‘汤以元年十一月崩。’此则明年祥，又明年大祥，故下言‘惟三祀，十有二月<br /><br />&nbsp;&nbsp;&nbsp;&nbsp;朔，尹以冕服，奉嗣王归于亳’。是十一月服除而冕。《顾命》：‘四月哉生魄，<br /><br />&nbsp;&nbsp;&nbsp;&nbsp;王不怿。翌日乙丑，王崩。丁卯，命作册度。越七日癸酉，伯相命士须材。’则<br /><br />&nbsp;&nbsp;&nbsp;&nbsp;成王崩至康王麻冕黼裳凡十日，康王始见庙。明汤崩在十一月。比殡讫，以十二<br /><br />&nbsp;&nbsp;&nbsp;&nbsp;月祗见其祖。《顾命》见庙讫‘诸侯出庙门俟’，《伊训》言‘祗见厥祖，侯甸<br /><br />&nbsp;&nbsp;&nbsp;&nbsp;群后咸在’，则崩及见庙，周因于殷也，非元年前复有一岁，此二十五月之二验。<br /><br />&nbsp;&nbsp;&nbsp;&nbsp;《礼》：‘三年之丧，二十五月而毕，哀痛未尽，然而以是为断者，送死有已，<br /><br />&nbsp;&nbsp;&nbsp;&nbsp;服生有节。’又曰：‘期而小祥，食菜果；又期而大祥，有醯酱；中月而V，<br /><br />&nbsp;&nbsp;&nbsp;&nbsp;食酒肉。’又曰：‘再期之丧，三年；期之丧，二年；九月、七月之丧，三时；<br /><br />&nbsp;&nbsp;&nbsp;&nbsp;五月之丧，二时；三月之丧，一时。’此二十五月之三验。《仪礼》：‘期而小<br /><br />&nbsp;&nbsp;&nbsp;&nbsp;祥，又期而大祥，中月而V，是月也，吉祭。’此二十五月之四验。《书》、<br /><br />&nbsp;&nbsp;&nbsp;&nbsp;《春秋》、《礼》皆周公、尼父所定，敢问此可为法否？昔郑玄以中月而V者，<br /><br />&nbsp;&nbsp;&nbsp;&nbsp;内容一月，自丧至V，凡二十七月。今既用之，而二十五月初无疑论。大抵子<br /><br />&nbsp;&nbsp;&nbsp;&nbsp;于亲丧，有终身之痛，创巨者日久，痛深者愈迟，何岁月而止乎？故练而慨然，<br /><br />&nbsp;&nbsp;&nbsp;&nbsp;悲慕未尽，而踊擗之情差未；祥而廓然，哀伤已除，而孤藐之怀更剧。此情之所<br /><br />&nbsp;&nbsp;&nbsp;&nbsp;致，宁外饰哉？故先王立其中制，使情文两称，是以祥则缟带素纰，V则无不<br /><br />&nbsp;&nbsp;&nbsp;&nbsp;佩。夫去衰麻，袭锦e，行道之人皆不忍，直为节之以礼，叵如之何。故仲由不<br /><br />&nbsp;&nbsp;&nbsp;&nbsp;能过制为姊服，孔鲤不能过期哭母，彼讵不怀？畏名教之严也。”当世谓柬之言<br /><br />&nbsp;&nbsp;&nbsp;&nbsp;不诡圣人，而元感论遂废。<br /><br />&nbsp;&nbsp;&nbsp;&nbsp;王绍宗，字承烈，梁左民尚书铨曾孙。系本琅邪，徙江都云。少贫侠，嗜学，<br /><br />&nbsp;&nbsp;&nbsp;&nbsp;工草隶，客居僧坊，写书取庸自给，凡三十年。庸足给一月即止，不取赢，人虽<br /><br />&nbsp;&nbsp;&nbsp;&nbsp;厚偿，辄拒不受。<br /><br />&nbsp;&nbsp;&nbsp;&nbsp;徐敬业起兵，闻其行，以币劫之，称疾笃。复令唐之奇强遣，不肯赴，敬业<br /><br />&nbsp;&nbsp;&nbsp;&nbsp;怒，将杀之，之奇曰：“彼人望也，杀之沮士心，不可。”由是免。事平，大总<br /><br />&nbsp;&nbsp;&nbsp;&nbsp;管李孝逸表其节，武后召赴东都，谒殿中，褒慰良厚，擢太子文学。累进秘书少<br /><br />&nbsp;&nbsp;&nbsp;&nbsp;监，使侍皇太子。绍宗雅修饰，当时公卿莫不慕悦其风，张易之兄弟亦颇结纳。<br /><br />&nbsp;&nbsp;&nbsp;&nbsp;易之诛，坐废，卒于家。<br /><br />&nbsp;&nbsp;&nbsp;&nbsp;尝与人书曰：“鄙夫书无工者，特由水墨之积习耳。常精心率意、虚神静思<br /><br />&nbsp;&nbsp;&nbsp;&nbsp;以取之。吴中陆大夫常以余比虞君，以不临写故也。闻虞被中画腹，与余正同。”<br /><br />&nbsp;&nbsp;&nbsp;&nbsp;虞，即世南也。<br /><br />&nbsp;&nbsp;&nbsp;&nbsp;绍宗兄玄宗，隐嵩山，号太和先生，传黄老术。<br /><br />&nbsp;&nbsp;&nbsp;&nbsp;彭景直，瀛州河间人。中宗景龙末，为太常博士。时献、昭、乾三陵皆日祭，<br /><br />&nbsp;&nbsp;&nbsp;&nbsp;景直上言：<br /><br />&nbsp;&nbsp;&nbsp;&nbsp;在礼，陵不日祭，宗庙有月祭，故王者设庙、祧、坛、<br /><br />&nbsp;&nbsp;&nbsp;&nbsp;，为亲疏多少之杀。立七庙、一坛、一。曰考庙，曰王考庙，曰皇<br /><br />&nbsp;&nbsp;&nbsp;&nbsp;考庙，曰显考庙，皆月祭。远庙为祧，享尝乃止。去祧为坛，去坛为，有祷<br /><br />&nbsp;&nbsp;&nbsp;&nbsp;祭之，无祷乃止。谯周曰：“天子始祖、高祖、曾祖、祖、考之庙，皆朔加荐，<br /><br />&nbsp;&nbsp;&nbsp;&nbsp;以象生时朔食，号月祭，二祧庙不月祭。”则古无日祭者。今诸陵朔、望进食，<br /><br />&nbsp;&nbsp;&nbsp;&nbsp;近古之殷事；诸节进食，近古之荐新。郑玄曰：“殷事，月之朔、半，荐新奠也。”<br /><br />&nbsp;&nbsp;&nbsp;&nbsp;于《仪礼》，朔、半日，犹常日朝夕也，既大祥，即四时焉，此其祭皆在庙云。<br /><br />&nbsp;&nbsp;&nbsp;&nbsp;近世始以朔、望诸节祭陵寝，唯四时及腊，五享于庙。寻经质礼，无日祭于陵之<br /><br />&nbsp;&nbsp;&nbsp;&nbsp;文。汉时，京师自高祖下至宣帝，与太上皇、悼皇考陵旁立庙。园各有寝、便殿，<br /><br />&nbsp;&nbsp;&nbsp;&nbsp;故日祭诸寝，月祭诸便殿。贡禹以礼节烦数，白元帝愿罢郡、国庙。丞相韦玄成<br /><br />&nbsp;&nbsp;&nbsp;&nbsp;等后因议七庙外寝园皆无复修。议者亦以祭不欲数，宜复古四时祭于庙。刘歆引<br /><br />&nbsp;&nbsp;&nbsp;&nbsp;《春秋外传》曰：“祖、祢日祭，曾、高月祀，二祧时享，坛、岁贡。”魏、<br /><br />&nbsp;&nbsp;&nbsp;&nbsp;晋以降，不祭墓。唐家择古作法，臣谓宜罢诸陵日祭，如礼便。<br /><br />&nbsp;&nbsp;&nbsp;&nbsp;帝不从，因下诏：“有司言诸陵不当日进食。夫礼以人情为之沿革，何专古<br /><br />&nbsp;&nbsp;&nbsp;&nbsp;而泥所闻？乾陵宜朝晡进奠，昭、献陵日一进，或所司乏于费，可减朕常膳为之。”<br /><br />&nbsp;&nbsp;&nbsp;&nbsp;帝崩，葬定陵，有司议以和思皇后y葬，后为武后所杀，不得其丧所，将以<br /><br />&nbsp;&nbsp;&nbsp;&nbsp;招魂合诸梓宫，景直曰：“招魂古无传，不可。请如桥山藏衣冠故事，纳后t衣，<br /><br />&nbsp;&nbsp;&nbsp;&nbsp;复寝宫，举衣魂辂，告以太牢，内之方中，奉帝梓棺右，覆以夷衾。”众当其言，<br /><br />&nbsp;&nbsp;&nbsp;&nbsp;制曰：“可。”景直后历礼部郎中卒。<br /><br />&nbsp;&nbsp;&nbsp;&nbsp;卢粲，幽州范阳人，后魏侍中阳乌五世孙。祖彦卿，亦善著书。粲始冠，擢<br /><br />&nbsp;&nbsp;&nbsp;&nbsp;进士第。神龙中，累迁给事中。时节愍太子立，韦后疾之，讽中宗以卫府封物给<br /><br />&nbsp;&nbsp;&nbsp;&nbsp;东宫，粲驳奏：“太子匕鬯主，岁时服用，宜取于百司。《周礼》：诸用财器，<br /><br />&nbsp;&nbsp;&nbsp;&nbsp;‘岁终则会，唯王及太子不会’。今乃与诸王等夷，非所谓宪章古昔者。”诏可。<br /><br />&nbsp;&nbsp;&nbsp;&nbsp;武崇训死，诏墓视陵制，粲曰：“凡王、公主墓，无称陵者，唯永泰公主事<br /><br />&nbsp;&nbsp;&nbsp;&nbsp;出特制，非后人所援比。崇训茔兆，请视诸王。”诏曰：“安乐公主与永泰不异，<br /><br />&nbsp;&nbsp;&nbsp;&nbsp;崇训于主当同穴，为陵不疑。”粲固执，以“陵之称，本施尊极，虽崇训之亲，<br /><br />&nbsp;&nbsp;&nbsp;&nbsp;不及雍王，雍墓不称陵，崇训缘主而得假是名哉？”诏可。主大怒，出粲陈州刺<br /><br />&nbsp;&nbsp;&nbsp;&nbsp;史。粲曰：“苟所论得行，虽远何惮！”开元初，为秘书少监。<br /><br />&nbsp;&nbsp;&nbsp;&nbsp;其从父行嘉，仕为雍王记室，亦以学闻。<br /><br />&nbsp;&nbsp;&nbsp;&nbsp;粲累封固安县侯，终王傅，谥曰景。<br /><br />&nbsp;&nbsp;&nbsp;&nbsp;尹知章，绛州翼城人。少虽学，未甚通解，忽梦人持巨凿破其心，内若剂焉，<br /><br />&nbsp;&nbsp;&nbsp;&nbsp;惊悟，志思开彻，遂遍明《六经》。诸生尝讲授者，更北面受大义。<br /><br />&nbsp;&nbsp;&nbsp;&nbsp;长安中，擢定王府文学。迁太常博士。中宗时，或建言以凉武昭王为七庙始<br /><br />&nbsp;&nbsp;&nbsp;&nbsp;祖，知章议：“武昭远世，非王业所因。”乃止。出为陆浑令，坐事，辄弃官去。<br /><br />&nbsp;&nbsp;&nbsp;&nbsp;时散骑常侍解琬亦罢归，与知章覃思经术，举欣欣然。张说表诸朝，擢礼部员外<br /><br />&nbsp;&nbsp;&nbsp;&nbsp;郎，转国子博士。马怀素绪定秘书，奏知章是正文字。<br /><br />&nbsp;&nbsp;&nbsp;&nbsp;每休沐，讲授未始辍。于《易》、《老》、《庄》书尤县解。弟子贫者，Q<br /><br />&nbsp;&nbsp;&nbsp;&nbsp;给之。性和厚，人不见有喜愠。未尝问产业，其子欲广市樵米为岁中计，知章曰：<br /><br />&nbsp;&nbsp;&nbsp;&nbsp;“如而计，则贫人何以取资？且吾乌应夺民利邪？”卒官。所注传颇多，行于时。<br /><br />&nbsp;&nbsp;&nbsp;&nbsp;门人孙季良等颂其德，刻著东都国子监门外。<br /><br />&nbsp;&nbsp;&nbsp;&nbsp;季良，偃师人，一名翌，仕历左拾遗、集贤院直学士。<br /><br />&nbsp;&nbsp;&nbsp;&nbsp;张齐贤，陕州陕人。圣历初，为太常奉礼郎。<br /><br />&nbsp;&nbsp;&nbsp;&nbsp;武后诏百官议告朔于明堂，讲时令，布政事，京官九品以上、四方朝集使皆<br /><br />&nbsp;&nbsp;&nbsp;&nbsp;列于廷。太常博士辟闾仁曰：“经无天子月告朔。唯《玉藻》：‘天子听朔南<br /><br />&nbsp;&nbsp;&nbsp;&nbsp;门之外。’《周太宰》：‘正月之吉，布政于邦国都鄙。’干宝曰：‘建子月告<br /><br />&nbsp;&nbsp;&nbsp;&nbsp;朔日也。’此《玉藻》听朔同谊。今元日读时令，合古听朔事。独郑玄以秦制《<br /><br />&nbsp;&nbsp;&nbsp;&nbsp;月令》有五帝五官，因言‘听朔必以特牲告时帝及神，以文王、武王配。’其言<br /><br />&nbsp;&nbsp;&nbsp;&nbsp;非是。《月令》曰‘其帝太昊，其神句芒’，谓宣令告人，使奉时务业，月皆有<br /><br />&nbsp;&nbsp;&nbsp;&nbsp;令，故云，非天子月朔以配帝祭也。告朔者，诸侯礼也，《春秋》：‘既视朔，<br /><br />&nbsp;&nbsp;&nbsp;&nbsp;遂登台。’玄又说人君月告朔于庙，其祭为朝享。鲁自文公始不视朔，明非天子<br /><br />&nbsp;&nbsp;&nbsp;&nbsp;所行。玄谓告帝即人帝，神即重、黎、五官，不言天子拜祭。臣请罢告朔、月祭，<br /><br />&nbsp;&nbsp;&nbsp;&nbsp;以应古礼。”齐贤不韪其说，质曰：“谷梁氏称‘闰月，天子不告朔’，它月故<br /><br />&nbsp;&nbsp;&nbsp;&nbsp;告朔矣。左氏言鲁‘不告闰朔，为弃时政’，则诸侯虽闰告朔矣。《周太史》‘<br /><br />&nbsp;&nbsp;&nbsp;&nbsp;颁朔于邦国’，《玉藻》‘闰月，王居门’，是天子虽闰亦告朔。二家去圣不远，<br /><br />&nbsp;&nbsp;&nbsp;&nbsp;载天子、诸侯告朔事，显显弗缪。今议者乃以《太宰》正月之吉，布治邦国，而<br /><br />&nbsp;&nbsp;&nbsp;&nbsp;言天子元日一告朔，殊失其旨。一岁之元，六官自布所职之典。干宝谓吉为朔，<br /><br />&nbsp;&nbsp;&nbsp;&nbsp;故世人谬吉为告，据缪失经，不得为法。议者又引左氏说，专在诸侯，不知《玉<br /><br />&nbsp;&nbsp;&nbsp;&nbsp;藻》与左说正同，而独于天子言岁首一告，何去取之恣也！又谓时帝，五人帝也。<br /><br />&nbsp;&nbsp;&nbsp;&nbsp;玄于时帝包天人，故以文、武作配，是并告两五帝为不疑。诸侯受朔天子，藏于<br /><br />&nbsp;&nbsp;&nbsp;&nbsp;庙。天子受朔于天，宜在明堂，故告时帝，配祖考。议者曰：‘天子月告祭颁朔，<br /><br />&nbsp;&nbsp;&nbsp;&nbsp;则诸侯安得藏之？故太宰岁首布一岁事，太史颁之也。’是不然。《周太史》‘<br /><br />&nbsp;&nbsp;&nbsp;&nbsp;颁朔邦国’，是总颁十二朔于诸侯；天子犹月告者，颁官府都鄙也。内外异言之<br /><br />&nbsp;&nbsp;&nbsp;&nbsp;也。礼不可罢。”凤阁侍郎王方庆又推言：“明堂，布政之宫，所以明天气，统<br /><br />&nbsp;&nbsp;&nbsp;&nbsp;万物也。汉儒以明堂、太庙为一，宗祀其祖，而配上帝。取宗祀曰清庙，正室为<br /><br />&nbsp;&nbsp;&nbsp;&nbsp;太室，向阳为明堂，建学为太学，圜水为辟雍，异名同事，古之制也。天子以正<br /><br />&nbsp;&nbsp;&nbsp;&nbsp;月上辛总受十二月政于南郊，还藏于祖庙，月取一政，班之明堂。诸侯则受于天<br /><br />&nbsp;&nbsp;&nbsp;&nbsp;子，藏之祖庙，月取一政，行之于国。王者以其礼告庙，谓之告朔；视月之政，<br /><br />&nbsp;&nbsp;&nbsp;&nbsp;谓之视朔。《玉藻》：‘玄冕而朝日东门之外，听朔南门之外。’郑玄说：‘明<br /><br />&nbsp;&nbsp;&nbsp;&nbsp;堂在国阳，就其时之堂而听朔焉。卒事，宿路寝。’今元日通天宫受朝，有司遂<br /><br />&nbsp;&nbsp;&nbsp;&nbsp;读时令、布政，古之礼也。旧说天子岁入明堂者十八：大享，一；月告朔，十二；<br /><br />&nbsp;&nbsp;&nbsp;&nbsp;四时迎气，四；巡狩之岁，一。今议者唯许岁首一入，不亦隘乎？陛下幸建明堂，<br /><br />&nbsp;&nbsp;&nbsp;&nbsp;遵用告朔事，若月一听，则近于烦，每孟月视朔，惟制定其礼，臣下不敢专。”<br /><br />&nbsp;&nbsp;&nbsp;&nbsp;成均博士吴杨吾等共言：“秦灭学，告朔废。今用四孟月、季夏，至明堂告五时<br /><br />&nbsp;&nbsp;&nbsp;&nbsp;帝堂上，请兼如齐贤、方庆议。”不数岁，礼亦废。<br /><br />&nbsp;&nbsp;&nbsp;&nbsp;久之，齐贤迁博士。时东都置太社，礼部尚书祝钦明问礼官博士：“周家田<br /><br />&nbsp;&nbsp;&nbsp;&nbsp;主用所宜木，今社主石，奈何？”齐贤与太常少卿韦叔夏、国子司业郭山痢⒁<br /><br />&nbsp;&nbsp;&nbsp;&nbsp;知章等议：“《春秋》：‘君以军行，祓社衅鼓，祝奉以从。’故曰：‘不用命，<br /><br />&nbsp;&nbsp;&nbsp;&nbsp;戮于社。’社稷主用石，以可奉而行也。崔灵恩曰：‘社主用石，以地产最实欤！’<br /><br />&nbsp;&nbsp;&nbsp;&nbsp;《吕氏春秋》言‘殷人社用石’。后魏天平中，迁太社石主，其来尚矣。周之<br /><br />&nbsp;&nbsp;&nbsp;&nbsp;田主用所宜木，其民间之社欤！非太社也。”于是旧主长尺有六寸，方尺七寸，<br /><br />&nbsp;&nbsp;&nbsp;&nbsp;问博士云何，齐贤等议：“社主之制，礼无传。天子亲征，载以行，则非过重。<br /><br />&nbsp;&nbsp;&nbsp;&nbsp;《礼》：‘社祭土，主阴气。’《韩诗外传》：‘天子太社方五丈，诸侯半之。’<br /><br />&nbsp;&nbsp;&nbsp;&nbsp;五，土数。社主宜长五尺，以准数五；方二尺，以准阴偶；剡其上，以象物生；<br /><br />&nbsp;&nbsp;&nbsp;&nbsp;方其下，以象地体；埋半土中，本末均也。请度以古尺”云。又问：“社稷坛随<br /><br />&nbsp;&nbsp;&nbsp;&nbsp;四方用色，而中不数尺，冒黄土，谓何？”齐贤等曰：“天子太社，度广五丈，<br /><br />&nbsp;&nbsp;&nbsp;&nbsp;分四方，上冒黄土，象王者覆被四方，然则当以黄土覆坛上。旧坛上不数尺，覆<br /><br />&nbsp;&nbsp;&nbsp;&nbsp;被之狭，乖于古。”于是以方色饰坛四面及陛，而黄土全覆上焉。祭牲皆太牢。<br /><br />&nbsp;&nbsp;&nbsp;&nbsp;其后改先农曰“帝社”，又立“帝稷”，皆齐贤等参定。<br /><br />&nbsp;&nbsp;&nbsp;&nbsp;中宗即位，因武后东都庙改为唐庙，议满七室，以凉武昭王为始祖。齐贤上<br /><br />&nbsp;&nbsp;&nbsp;&nbsp;议：“《礼》，天子七庙，尊始封君曰太祖，百代不迁，始祖无闻焉。殷自玄王<br /><br />&nbsp;&nbsp;&nbsp;&nbsp;至汤，周后稷至武王，皆出太祖后，合食有序。景皇帝始封唐，实为太祖，以世<br /><br />&nbsp;&nbsp;&nbsp;&nbsp;数近，故尚在昭穆。今乃上引武昭王为始祖，异乎殷、周之本l、稷也。l、稷<br /><br />&nbsp;&nbsp;&nbsp;&nbsp;兴胙，景皇帝是也。昭王国不世传，后嗣失守。景帝实始封唐，子孙是承。若近<br /><br />&nbsp;&nbsp;&nbsp;&nbsp;舍唐，远引凉，不见其可。且魏不祖曹参，晋不祖司马n，宋不祖楚元王，齐、<br /><br />&nbsp;&nbsp;&nbsp;&nbsp;梁不祖萧何，陈、隋不祖胡公、杨震，今谓昭王为祖，可乎？汉以周郊后稷，议<br /><br />&nbsp;&nbsp;&nbsp;&nbsp;欲郊尧，杜林以为周兴自后稷，汉业特起，功不缘尧，卒不果郊。武德初定，去<br /><br />&nbsp;&nbsp;&nbsp;&nbsp;昭王尤近，不托祖者，不可故也。今而立之，非祖宗意。景皇失位，神弗临享，<br /><br />&nbsp;&nbsp;&nbsp;&nbsp;殆非诒厥孙谋者。”博士刘承庆、尹知章又言：“受命之君，王迹有浅深，代系<br /><br />&nbsp;&nbsp;&nbsp;&nbsp;有远迩。祖以功，昭穆以亲。有功者不迁，亲尽者毁。今不宜以庙数未备，引当<br /><br />&nbsp;&nbsp;&nbsp;&nbsp;迁之主于昭穆上，苟充七室也。景皇帝既号太祖，以世浅犹在六室位，则室未当<br /><br />&nbsp;&nbsp;&nbsp;&nbsp;有七，非天子庙不当七也。大帝神主既y，宣皇帝当迁。宣非始祖，又无宗号，<br /><br />&nbsp;&nbsp;&nbsp;&nbsp;亲尽而迁，不可复立。请仍为六室。”诏宰相详裁。于是祝钦明等上言：“博士<br /><br />&nbsp;&nbsp;&nbsp;&nbsp;等三百人为两说：齐贤等不祖武昭王，刘承庆等请迁宣皇帝。臣等欲皆可其奏。”<br /><br />&nbsp;&nbsp;&nbsp;&nbsp;诏可。俄以孝敬皇帝为义宗，列于庙为七室。西京太庙亦如之。<br /><br />&nbsp;&nbsp;&nbsp;&nbsp;齐贤迁累谏议大夫，卒。<br /><br />&nbsp;&nbsp;&nbsp;&nbsp;柳冲，蒲州虞乡人，隋饶州刺史庄曾孙。父楚贤，大业中为河北县长。高祖<br /><br />&nbsp;&nbsp;&nbsp;&nbsp;兵兴，尧君素据郡固守，楚贤说曰：“隋之亡，天下共知。唐公名在图，动以<br /><br />&nbsp;&nbsp;&nbsp;&nbsp;诚信，豪英景赴，天所赞也。君子见几而作，俟终日邪？”君素不从，楚贤潜行<br /><br />&nbsp;&nbsp;&nbsp;&nbsp;自归，授侍御史。贞观中，持节册拜突厥，辞其遗不受。历交、桂二州都督、杭<br /><br />&nbsp;&nbsp;&nbsp;&nbsp;州刺史，皆有名。<br /><br />&nbsp;&nbsp;&nbsp;&nbsp;冲好学，多所研总。天授初，为司府寺主簿，诏遣安抚淮南，使有指，封河<br /><br />&nbsp;&nbsp;&nbsp;&nbsp;东县男。中宗景龙中，迁左散骑常侍，修国史。<br /><br />&nbsp;&nbsp;&nbsp;&nbsp;初，太宗命诸儒撰《氏族志》，甄差群姓。其后门胄兴替不常，冲请改修其<br /><br />&nbsp;&nbsp;&nbsp;&nbsp;书，帝诏魏元忠、张锡、萧至忠、岑羲、崔、徐坚、刘宪、吴兢及冲共取德、<br /><br />&nbsp;&nbsp;&nbsp;&nbsp;功、时望、国籍之家，等而次之。夷蕃酋长袭冠带者，析著别品。会元忠等继物<br /><br />&nbsp;&nbsp;&nbsp;&nbsp;故，至先天时，复诏冲及坚、兢与魏知古、陆象先、刘子玄等讨缀，书乃成，号<br /><br />&nbsp;&nbsp;&nbsp;&nbsp;《姓系录》。历太子宾客、宋王师、昭文馆学士，以老致仕。开元初，诏冲与薛<br /><br />&nbsp;&nbsp;&nbsp;&nbsp;南金复加刊窜，乃定。<br /><br />&nbsp;&nbsp;&nbsp;&nbsp;后柳芳著论甚详，今删其要，著之左方。芳之言曰：<br /><br />&nbsp;&nbsp;&nbsp;&nbsp;氏族者，古史官所记也。昔周小史定系世，辩昭穆，故古有《世本》，录黄<br /><br />&nbsp;&nbsp;&nbsp;&nbsp;帝以来至春秋时诸侯、卿、大夫名号继统。左丘明传《春秋》，亦言：“天子建<br /><br />&nbsp;&nbsp;&nbsp;&nbsp;德，因生以赐姓，胙之土，命之氏；诸侯以字为氏，以谥为族。”昔尧赐伯禹姓<br /><br />&nbsp;&nbsp;&nbsp;&nbsp;曰姒，氏曰有夏；伯尼姓曰姜，氏曰有吕。下及三代，官有世功，则有官族，邑<br /><br />&nbsp;&nbsp;&nbsp;&nbsp;亦如之。后世或氏于国，则齐、鲁、秦、吴；氏于谥，则文、武、成、宣；氏于<br /><br />&nbsp;&nbsp;&nbsp;&nbsp;官，则司马、司徒；氏于爵，则王孙、公孙；氏于字，则孟孙、叔孙；氏于居，<br /><br />&nbsp;&nbsp;&nbsp;&nbsp;则东门、北郭；氏于志，则三乌、五鹿；氏于事，则巫、乙、匠、陶。于是受姓<br /><br />&nbsp;&nbsp;&nbsp;&nbsp;命氏，粲然众矣。<br /><br />&nbsp;&nbsp;&nbsp;&nbsp;秦既灭学，公侯子孙失其本系。汉兴，司马迁父子乃约《世本》修《史记》，<br /><br />&nbsp;&nbsp;&nbsp;&nbsp;因周谱明世家，乃知姓氏之所由出，虞、夏、商、周、昆吾、大彭、豕韦、齐桓、<br /><br />&nbsp;&nbsp;&nbsp;&nbsp;晋文皆同祖也。更王迭霸，多者千祀，少者数十代。先王之封既绝，后嗣蒙其福，<br /><br />&nbsp;&nbsp;&nbsp;&nbsp;犹为强家。<br /><br />&nbsp;&nbsp;&nbsp;&nbsp;汉高帝兴徒步，有天下，命官以贤，诏爵以功，誓曰：“非刘氏王、无功侯<br /><br />&nbsp;&nbsp;&nbsp;&nbsp;者，天下共诛之。”先王公卿之胄，才则用，不才弃之，不辨士与庶族，然则始<br /><br />&nbsp;&nbsp;&nbsp;&nbsp;尚官矣。然犹徙山东豪杰以实京师，齐诸田，楚屈、景，皆右姓也。其后进拔豪<br /><br />&nbsp;&nbsp;&nbsp;&nbsp;英，论而录之，盖七相、五公之所由兴也。<br /><br />&nbsp;&nbsp;&nbsp;&nbsp;魏氏立九品，置中正，尊世胄，卑寒士，权归右姓已。其州大中正、主簿，<br /><br />&nbsp;&nbsp;&nbsp;&nbsp;郡中正、功曹，皆取著姓士族为之，以定门胄，品藻人物。晋、宋因之，始尚姓<br /><br />&nbsp;&nbsp;&nbsp;&nbsp;已。然其别贵贱，分士庶，不可易也。于时有司选举，必稽谱籍，而考其真伪。<br /><br />&nbsp;&nbsp;&nbsp;&nbsp;故官有世胄，谱有世官，贾氏、王氏谱学出焉。由是有谱局，令史职皆具。过江<br /><br />&nbsp;&nbsp;&nbsp;&nbsp;则为“侨姓”，王、谢、袁、萧为大；东南则为“吴姓”，朱、张、顾、陆为大；<br /><br />&nbsp;&nbsp;&nbsp;&nbsp;山东则为“郡姓”，王、崔、卢、李、郑为大；关中亦号“郡姓”，韦、裴、柳、<br /><br />&nbsp;&nbsp;&nbsp;&nbsp;薛、杨、杜首之；代北则为“虏姓”，元、长孙、宇文、于、陆、源、窦首之。<br /><br />&nbsp;&nbsp;&nbsp;&nbsp;“虏姓”者，魏孝文帝迁洛，有八氏十姓，三十六族九十二姓。八氏十姓，出于<br /><br />&nbsp;&nbsp;&nbsp;&nbsp;帝宗属，或诸国从魏者；三十六族九十二姓，世为部落大人；并号河南洛阳人。<br /><br />&nbsp;&nbsp;&nbsp;&nbsp;“郡姓”者，以中国士人差第阀阅为之制，凡三世有三公者曰“膏粱”，有令、<br /><br />&nbsp;&nbsp;&nbsp;&nbsp;仆者曰“华腴”，尚书、领、护而上者为“甲姓”，九卿若方伯者为“乙姓”，<br /><br />&nbsp;&nbsp;&nbsp;&nbsp;散骑常侍、太中大夫者为“丙姓”，吏部正员郎为“丁姓”。凡得入者，谓之“<br /><br />&nbsp;&nbsp;&nbsp;&nbsp;四姓”。又诏代人诸胄，初无族姓，其穆、陆、奚、于，下吏部勿充猥官，得视<br /><br />&nbsp;&nbsp;&nbsp;&nbsp;“四姓”。北齐因仍，举秀才、州主簿、郡功曹，非“四姓”不在选。故江左定<br /><br />&nbsp;&nbsp;&nbsp;&nbsp;氏族，凡郡上姓第一，则为右姓；太和以郡四姓为右姓；齐浮屠昙刚《类例》凡<br /><br />&nbsp;&nbsp;&nbsp;&nbsp;甲门为右姓；周建德氏族以四海通望为右姓；隋开皇氏族以上品、茂姓则为右姓；<br /><br />&nbsp;&nbsp;&nbsp;&nbsp;唐《贞观氏族志》凡第一等则为右姓；路氏著《姓略》，以盛门为右姓；柳冲《<br /><br />&nbsp;&nbsp;&nbsp;&nbsp;姓族系录》凡四海望族则为右姓。不通历代之说，不可与言谱也。今流俗独以崔、<br /><br />&nbsp;&nbsp;&nbsp;&nbsp;卢、李、郑为四姓，加太原王氏号五姓，盖不经也。<br /><br />&nbsp;&nbsp;&nbsp;&nbsp;夫文之弊，至于尚官；官之弊，至于尚姓；姓之弊，至于尚诈。隋承其弊，<br /><br />&nbsp;&nbsp;&nbsp;&nbsp;不知其所以弊，乃反古道，罢乡举，离地著，尊执事之吏。于是乎土无乡里，里<br /><br />&nbsp;&nbsp;&nbsp;&nbsp;无衣冠，人无廉耻，士族乱而庶人c矣。故善言谱者，系之地望而不惑，质之姓<br /><br />&nbsp;&nbsp;&nbsp;&nbsp;氏而无疑，缀之婚姻而有别。山东之人质，故尚婚娅，其信可与也；江左之人文，<br /><br />&nbsp;&nbsp;&nbsp;&nbsp;故尚人物，其智可与也；关中之人雄，故尚冠冕，其达可与也；代北之人武，故<br /><br />&nbsp;&nbsp;&nbsp;&nbsp;尚贵戚，其泰可与也。及其弊，则尚婚娅者先外族、后本宗，尚人物者进庶孽、<br /><br />&nbsp;&nbsp;&nbsp;&nbsp;退嫡长，尚冠冕者略伉俪、慕荣华，尚贵戚者徇势利、亡礼教。四者俱弊，则失<br /><br />&nbsp;&nbsp;&nbsp;&nbsp;其所尚矣。<br /><br />&nbsp;&nbsp;&nbsp;&nbsp;人无所守，则士族削；士族削，则国从而衰。管仲曰：“为国之道，利出一<br /><br />&nbsp;&nbsp;&nbsp;&nbsp;孔者王，二孔者强，三孔者弱，四孔者亡。”故冠婚者，人道大伦。周、汉之官<br /><br />&nbsp;&nbsp;&nbsp;&nbsp;人，齐其政，一其门，使下知禁，此出一孔也，故王；魏、晋官人，尊中正，立<br /><br />&nbsp;&nbsp;&nbsp;&nbsp;九品，乡有异政，家有竞心，此出二孔也，故强；江左、代北诸姓，纷乱不一，<br /><br />&nbsp;&nbsp;&nbsp;&nbsp;其要无归，此出三孔也，故弱；隋氏官人，以吏道治天下，人之行，不本乡党，<br /><br />&nbsp;&nbsp;&nbsp;&nbsp;政烦于上，人乱于下，此出四孔也，故亡。唐承隋乱，宜救之以忠，忠厚则乡党<br /><br />&nbsp;&nbsp;&nbsp;&nbsp;之行修；乡党之行修，则人物之道长；人物之道长，则冠冕之绪崇；冠冕之绪崇，<br /><br />&nbsp;&nbsp;&nbsp;&nbsp;则教化之风美；乃可与古参矣。<br /><br />&nbsp;&nbsp;&nbsp;&nbsp;晋太元中，散骑常侍河东贾弼撰《姓氏簿状》，十八州百十六郡，合七百一<br /><br />&nbsp;&nbsp;&nbsp;&nbsp;十二篇，甄析士庶无所遗。宋王弘、刘湛好其书。弘每日对千客，可不犯一人讳。<br /><br />&nbsp;&nbsp;&nbsp;&nbsp;湛为选曹，撰《百家谱》以助铨序，文伤寡省，王俭又广之，王僧孺演益为十八<br /><br />&nbsp;&nbsp;&nbsp;&nbsp;篇，东南诸族自为一篇，不入百家数。弼传子匪之，匪之传子希镜，希镜撰《姓<br /><br />&nbsp;&nbsp;&nbsp;&nbsp;氏要状》十五篇，尤所谙究。希镜传子执，执更作《姓氏英贤》一百篇，又著《<br /><br />&nbsp;&nbsp;&nbsp;&nbsp;百家谱》，广两王所记。执传其孙冠，冠撰《梁国亲皇太子序亲簿》四篇。王氏<br /><br />&nbsp;&nbsp;&nbsp;&nbsp;之学，本于贾氏。<br /><br />&nbsp;&nbsp;&nbsp;&nbsp;唐兴，言谱者以路敬淳为宗，柳冲、韦述次之。李守素亦明姓氏，时谓“肉<br /><br />&nbsp;&nbsp;&nbsp;&nbsp;谱”者。后有李公淹、萧颖士、殷寅、孔至，为世所称。<br /><br />&nbsp;&nbsp;&nbsp;&nbsp;初，汉有邓氏《官谱》，应劭有《氏族》一篇，王符《潜夫论》亦有《姓氏》<br /><br />&nbsp;&nbsp;&nbsp;&nbsp;一篇，宋何承天有《姓苑》二篇。谱学大抵具此。魏太和时，诏诸郡中正，各列<br /><br />&nbsp;&nbsp;&nbsp;&nbsp;本土姓族次第为举选格，名曰“方司格”，人到于今称之。<br /><br />&nbsp;&nbsp;&nbsp;&nbsp;马怀素，字惟白，润州丹徒人。客江都，师事李善，贫无资，昼樵，夜辄然<br /><br />&nbsp;&nbsp;&nbsp;&nbsp;以读书，遂博通经史。擢进士第，又中文学优赡科，补d尉。积劳，迁左台监察<br /><br />&nbsp;&nbsp;&nbsp;&nbsp;御史。长安中，大夫魏元忠为张易之构谪岭表，太仆崔贞忄贞、东宫率独孤t之<br /><br />&nbsp;&nbsp;&nbsp;&nbsp;祖道，易之怒，使人上急变，告贞忄贞等与元忠谋反。武后诏怀素按之，使者促<br /><br />&nbsp;&nbsp;&nbsp;&nbsp;迫，怀素执不从，曰：“贞忄贞饯流人当得罪，以为谋反，则非。昔彭越以逆诛，<br /><br />&nbsp;&nbsp;&nbsp;&nbsp;栾布奏事尸下，汉不坐罪。今元忠罪非越比，不宜坐饯阔之人。且陛下操生杀柄，<br /><br />&nbsp;&nbsp;&nbsp;&nbsp;欲加之罪，自当处决圣心。既付臣按状，惟知守陛下法尔。”后意解，贞忄贞等<br /><br />&nbsp;&nbsp;&nbsp;&nbsp;乃免。宰相李迥秀藉易之势，敛赇诿法，怀素劾罢之。转礼部员外郎。以十道使<br /><br />&nbsp;&nbsp;&nbsp;&nbsp;黜陟江西，处决平恕。迁考功，核取实才，权贵谒请不能阿挠。擢中书舍人内供<br /><br />&nbsp;&nbsp;&nbsp;&nbsp;奉，为修文馆直学士。<br /><br />&nbsp;&nbsp;&nbsp;&nbsp;开元初，为户部侍郎，封常山县公，进兼昭文馆学士。笃学，手未尝废卷。<br /><br />&nbsp;&nbsp;&nbsp;&nbsp;谦恭慎畏，推为长者。玄宗诏与褚无量同为侍读，更日番入。既叩阁，肩舆以进；<br /><br />&nbsp;&nbsp;&nbsp;&nbsp;或行在远，听乘马。宫中每宴见，帝自送迎以师臣礼。有诏句校秘书。是时，文<br /><br />&nbsp;&nbsp;&nbsp;&nbsp;籍盈漫，皆炱朽r断，签纷舛。怀素建白：“愿下紫微、黄门，召宿学巨儒<br /><br />&nbsp;&nbsp;&nbsp;&nbsp;就校缪缺。”又言：“自齐以前旧籍，王俭《七志》已详。请采近书篇目及前志<br /><br />&nbsp;&nbsp;&nbsp;&nbsp;遗者，续俭《志》以藏秘府。”诏可。即拜怀素秘书监。乃诏国子博士尹知章、<br /><br />&nbsp;&nbsp;&nbsp;&nbsp;四门助教王直、直国子监赵玄默，陆浑丞吴绰、桑泉尉韦述、扶风丞马利征、湖<br /><br />&nbsp;&nbsp;&nbsp;&nbsp;州司功参军刘彦直、临汝丞宋辞玉、恭陵丞陆绍伯、新郑尉李子钊、杭州参军殷<br /><br />&nbsp;&nbsp;&nbsp;&nbsp;践猷、梓潼尉解崇质、四门直讲余钦、进士王惬、刘仲丘、右威卫参军侯行果、<br /><br />&nbsp;&nbsp;&nbsp;&nbsp;邢州司户参军袁晖、海州录事参军晁良、右率府胄曹参军毋、荥阳主簿王湾、<br /><br />&nbsp;&nbsp;&nbsp;&nbsp;太常寺太祝郑良金等分部撰次，践猷从弟秘书丞承业、武陟尉徐楚璧是正文字。<br /><br />&nbsp;&nbsp;&nbsp;&nbsp;怀素奏秘书少监卢Y、崔沔为修图书副使，秘书郎田可封、康子元为判官。然<br /><br />&nbsp;&nbsp;&nbsp;&nbsp;怀素不善著述，未能有所绪别。会卒，帝举哀洛阳南城门，赠润州刺史，谥曰文，<br /><br />&nbsp;&nbsp;&nbsp;&nbsp;给舆还乡里，丧事官办。<br /><br />&nbsp;&nbsp;&nbsp;&nbsp;怀素卒后，诏秘书官并号修书学士，草定四部，人人意自出，无所统一，逾<br /><br />&nbsp;&nbsp;&nbsp;&nbsp;年不成。有司疲于供拟，太仆卿王毛仲奏罢内料。又诏右常侍褚无量、大理卿元<br /><br />&nbsp;&nbsp;&nbsp;&nbsp;行冲考绌不应选者，无量等奏：“修撰有条，宜得大儒综治。”诏委行冲。乃令<br /><br />&nbsp;&nbsp;&nbsp;&nbsp;、述、钦总缉部分，践猷、惬治经，述、钦治史，、彦直治子，湾、仲丘治<br /><br />&nbsp;&nbsp;&nbsp;&nbsp;集。八年，《四录》成，上之。学士无赏擢者。<br /><br />&nbsp;&nbsp;&nbsp;&nbsp;行冲知丽正院，又奏绍伯、利征、彦直、践猷、行果、子钊、直、、述、<br /><br />&nbsp;&nbsp;&nbsp;&nbsp;湾、玄默、钦、良金与朝邑丞冯朝隐、冠氏尉权寅献、秘书省校书郎孟晓、扬州<br /><br />&nbsp;&nbsp;&nbsp;&nbsp;兵曹参军韩覃、王嗣琳，福昌令张悱、进士崔藏之入校丽正书。由是秘书省罢撰<br /><br />&nbsp;&nbsp;&nbsp;&nbsp;缉，而学士皆在丽正矣。<br /><br />&nbsp;&nbsp;&nbsp;&nbsp;惬、仲丘老病还乡里。绍伯卒于官。直终岐王府记室参军事。玄默集贤直学<br /><br />&nbsp;&nbsp;&nbsp;&nbsp;士。利征，出为山茌令，儒缓无治术，免官，终于家。子钊坐保任非人，终德州<br /><br />&nbsp;&nbsp;&nbsp;&nbsp;长史。钦至太学博士、集贤院学士。湾，洛阳尉。良金，右补阙、京兆府仓曹参<br /><br />&nbsp;&nbsp;&nbsp;&nbsp;军事。寅献，临淮太守。晓，左补阙。覃，莱州别驾，坐诬告刺史，流远方。藏<br /><br />&nbsp;&nbsp;&nbsp;&nbsp;之，膳部员外郎，明年，以将仕郎梁令文学直书院，后以右率府兵曹参军而罢，<br /><br />&nbsp;&nbsp;&nbsp;&nbsp;终恒王府司马。秘书省校书郎源幼良代利征，后以协律郎罢。<br /><br />&nbsp;&nbsp;&nbsp;&nbsp;殷践猷，字伯起，陈给事中不害五世从孙。博学，尤通氏族、历数、医方。<br /><br />&nbsp;&nbsp;&nbsp;&nbsp;与贺知章、陆象先、韦述最善，知章尝号为“五总龟”，谓龟千年五聚，问无不<br /><br />&nbsp;&nbsp;&nbsp;&nbsp;知也。初为杭州参军，举文儒异等科，授秘书省学士，用曹州司法参军，兼丽正<br /><br />&nbsp;&nbsp;&nbsp;&nbsp;殿学士。以叔父丧，哀恸欧血而卒，年四十八。<br /><br />&nbsp;&nbsp;&nbsp;&nbsp;少子寅，举宏辞，为太子校书，出为永宁尉。吏侮谩甚，寅怒杀之，贬澄城<br /><br />&nbsp;&nbsp;&nbsp;&nbsp;丞。病且死，以母萧老，不忍决。及敛，其子亮断指剪发置棺中，自誓事祖母如<br /><br />&nbsp;&nbsp;&nbsp;&nbsp;寅在。其后侍萧疾，不脱衣者数年，有白燕巢其楣。后终给事中、杭州刺史。<br /><br />&nbsp;&nbsp;&nbsp;&nbsp;践猷弟季友，历秘书郎，善画。<br /><br />&nbsp;&nbsp;&nbsp;&nbsp;从父仲容，终冬官郎中，有重名。子承业，以谨朴称，历太子左谕德、右威<br /><br />&nbsp;&nbsp;&nbsp;&nbsp;卫将军。<br /><br />&nbsp;&nbsp;&nbsp;&nbsp;族子成己，晋州长史。初，母颜叔父吏部郎中敬仲为酷吏所陷，率二妹割耳<br /><br />&nbsp;&nbsp;&nbsp;&nbsp;诉冤，敬仲得减死。及成己生，而左耳缺云。<br /><br />&nbsp;&nbsp;&nbsp;&nbsp;孔若思，越州山阴人，陈吏部尚书奂四世孙。祖绍安，与兄绍新蚤知名。陈<br /><br />&nbsp;&nbsp;&nbsp;&nbsp;亡，客居，励志于学。外兄虞世南曰：“本朝沦覆，吾分湮灭，有弟若此，知<br /><br />&nbsp;&nbsp;&nbsp;&nbsp;不亡矣。”绍安与孙万寿皆以文辞称，时谓“孙孔”。隋大业末，为监察御史。<br /><br />&nbsp;&nbsp;&nbsp;&nbsp;高祖讨贼河东，绍安与夏侯端同监军，礼遇尤密。帝受禅，端先归，拜秘书监。<br /><br />&nbsp;&nbsp;&nbsp;&nbsp;已而绍安间道走长安，帝悦，擢内史舍人，赐宅一区、良马二匹。<br /><br />&nbsp;&nbsp;&nbsp;&nbsp;若思早孤，其母躬训教，长以博学闻。有遗以褚遂良书者，纳一卷焉。其人<br /><br />&nbsp;&nbsp;&nbsp;&nbsp;曰：“是书贵千金，何取之廉？”答曰：“审尔，此为多矣。”更还其半。擢明<br /><br />&nbsp;&nbsp;&nbsp;&nbsp;经，历库部郎中，常曰：“仕宦至郎中足矣。”座右置止水一石，明自足意。<br /><br />&nbsp;&nbsp;&nbsp;&nbsp;中宗初，敬晖、桓彦范当国，以若思多识古今，凡大政事，必咨质后行。三<br /><br />&nbsp;&nbsp;&nbsp;&nbsp;迁礼部侍郎，出为卫州刺史。故事，以宗室为州别驾，见刺史，骜放不肯致恭。<br /><br />&nbsp;&nbsp;&nbsp;&nbsp;若思劾奏别驾李道钦，请讯状。有诏别驾见刺史致恭，自若思始。以清白擢银青<br /><br />&nbsp;&nbsp;&nbsp;&nbsp;光禄大夫，赐绢百匹，累封梁郡公。开元七年卒，谥曰惠。<br /><br />&nbsp;&nbsp;&nbsp;&nbsp;从父祯，第进士，历监察御史，门无宾谒，时讥其介。高宗时，再迁绛州刺<br /><br />&nbsp;&nbsp;&nbsp;&nbsp;史，封武昌县子，谥曰温。<br /><br />&nbsp;&nbsp;&nbsp;&nbsp;子季诩，字季和。永昌初，擢制科，授秘书郎。陈子昂常称其神清韵远，可<br /><br />&nbsp;&nbsp;&nbsp;&nbsp;比卫d。终左补阙。<br /><br />&nbsp;&nbsp;&nbsp;&nbsp;若思子至，字惟微。历著作郎，明氏族学，与韦述、萧颖士、柳冲齐名。撰<br /><br />&nbsp;&nbsp;&nbsp;&nbsp;《百家类例》，以张说等为近世新族，去之。说子方有宠，怒曰：“天下<br /><br />&nbsp;&nbsp;&nbsp;&nbsp;族姓，何豫若事，而妄纷纷邪？”弟素善至，以实告。初，书成，示韦述，述<br /><br />&nbsp;&nbsp;&nbsp;&nbsp;谓可传。及闻语，惧，欲更增损，述曰：“止！丈夫奋笔成一家书，奈何因人<br /><br />&nbsp;&nbsp;&nbsp;&nbsp;动摇？有死不可改。”遂罢。时述及颖士、冲皆撰《类例》，而至书称工。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944261);">加入书签</a><a
                        href="944260.html">上一页</a>&larr;<a href="index.html">返回列表</a>&rarr;<a
                            href="944262.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944260.html"; var next_page = "944262.html"; var index_page = "index.html"; var sortid = "9"; var article_id = "14231"; var chapter_id = "944261"; var articlename = "新唐书"; var chaptername = " 卷一百九十九 列传第一百二十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>