<!DOCTYPE html>
<html>
<head>
<meta charset="gbk" />
<title>新唐书- 卷一百二十 列传第四十五-在线阅读-哈西文学网</title>
<meta name="keywords" content="欧阳修、宋祁，新唐书， 卷一百二十 列传第四十五全文， 卷一百二十 列传第四十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百二十 列传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937789.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937789.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十 列传第四十五</h1>
            <div class="link xb">
                <a href="937748.html">上一页</a>&larr;<a href="index.html">返回列表</a>&rarr;<a
                    href="937824.html">下一页</a></div>			
            <div id="BookText">&nbsp;&nbsp;&nbsp;&nbsp;◎五王<br /><br />&nbsp;&nbsp;&nbsp;&nbsp;桓彦范，字士则，润州丹阳人。以门荫调右翊卫，迁司卫主簿。狄仁杰曰：<br /><br />&nbsp;&nbsp;&nbsp;&nbsp;“君之才，当自光大，毋恤于初。”厚为礼。寻擢监察御史，迁累中丞。<br /><br />&nbsp;&nbsp;&nbsp;&nbsp;长安中，为司刑少卿。张昌宗引妖人迎占，言计不轨。宋Z请穷治其奸，武<br /><br />&nbsp;&nbsp;&nbsp;&nbsp;后以昌宗尝自归，不许。彦范谏曰：“昌宗谬横恩，苞祸心，亻意测天命，皇神<br /><br />&nbsp;&nbsp;&nbsp;&nbsp;降怒，自`其咎。推原厥情，盖防事暴之日得引首以免，未败则候时为逆。此凶<br /><br />&nbsp;&nbsp;&nbsp;&nbsp;诡之臣，营惑圣心。既自归露，而尚与妖人祈福禳解，则果于必成，初无悔意。<br /><br />&nbsp;&nbsp;&nbsp;&nbsp;今而宥之，诚恐昌宗自谓应运，天下浩然从之。父在，子称尊为逆子；君在，臣<br /><br />&nbsp;&nbsp;&nbsp;&nbsp;图位为逆臣。逆而不诛，社稷惧亡。请付三司考治。”不纳。时内史李峤等屡奏：<br /><br />&nbsp;&nbsp;&nbsp;&nbsp;“往为酷吏破家者，请皆宥雪。”依违未从。彦范复上言：“自文明后得罪，惟<br /><br />&nbsp;&nbsp;&nbsp;&nbsp;扬、豫、博三州不免，它可悉赦。”疏十上，卒见听。尝曰：“大理，人命所县，<br /><br />&nbsp;&nbsp;&nbsp;&nbsp;不可便辞诡合以自免。”<br /><br />&nbsp;&nbsp;&nbsp;&nbsp;张柬之将诛易之等，引与定策。于是，以彦范、敬晖为左、右羽林将军，属<br /><br />&nbsp;&nbsp;&nbsp;&nbsp;以禁兵。时中宗每北门起居，因得谒陈秘计。神龙元年正月，彦范、晖率羽林兵<br /><br />&nbsp;&nbsp;&nbsp;&nbsp;与将军李湛、李多祚、杨元琰、薛思行等千骑五百人讨贼。令湛、多祚就东宫迎<br /><br />&nbsp;&nbsp;&nbsp;&nbsp;中宗至玄武门，彦范等斩关入，士皆鼓噪，时武后处迎仙宫之集仙殿，斩易之等<br /><br />&nbsp;&nbsp;&nbsp;&nbsp;庑下。后闻变而起，见中宗曰：“乃汝耶？竖子诛，可还宫。”彦范进曰：“太<br /><br />&nbsp;&nbsp;&nbsp;&nbsp;子今不可以归！往天皇弃群臣，以爱子托陛下。今久居东宫，群臣思天皇之德，<br /><br />&nbsp;&nbsp;&nbsp;&nbsp;不血刃，清内难，此天意人事归李氏。臣等谨奉天意，惟陛下传位，万世不绝，<br /><br />&nbsp;&nbsp;&nbsp;&nbsp;天下之幸。”后乃卧，不复言。明日，中宗复位，以彦范为侍中，封谯郡公，赐<br /><br />&nbsp;&nbsp;&nbsp;&nbsp;实封五百户。<br /><br />&nbsp;&nbsp;&nbsp;&nbsp;上书戒帝曰：<br /><br />&nbsp;&nbsp;&nbsp;&nbsp;《诗》以《关雎》为始，言后妃者人伦之本，治乱之端也。故舜之兴以皇、<br /><br />&nbsp;&nbsp;&nbsp;&nbsp;英，而周之兴以任、姒。桀奔南巢，祸阶末嬉；鲁桓灭国，惑始齐姜。伏见陛下<br /><br />&nbsp;&nbsp;&nbsp;&nbsp;临朝视政，皇后必施帷殿上，预闻政事。臣愚谓古王者谋及妇人，皆破国亡身，<br /><br />&nbsp;&nbsp;&nbsp;&nbsp;倾b继路。且以阴乘阳，违天也；以妇凌夫，违人也。违天不祥，违人不义。故<br /><br />&nbsp;&nbsp;&nbsp;&nbsp;《书》曰：“牝鸡之晨，惟家之索。”《易》曰：“无攸遂，在中馈。”言妇人<br /><br />&nbsp;&nbsp;&nbsp;&nbsp;不得预外政也。伏愿上以社稷为重，令皇后无居正殿，干外朝，深居宫掖，修阴<br /><br />&nbsp;&nbsp;&nbsp;&nbsp;教以辅佐天子。<br /><br />&nbsp;&nbsp;&nbsp;&nbsp;又道路籍籍，皆云胡僧慧范托浮屠法，诡惑后妃，出入禁奥，渎挠朝政。陛<br /><br />&nbsp;&nbsp;&nbsp;&nbsp;下尝轻骑微服，数幸其居，上下污慢，君臣亏替。臣谓兴化致治以康V国家者，<br /><br />&nbsp;&nbsp;&nbsp;&nbsp;繇进善而弃恶。孔子曰：“执左道以乱政者杀，假鬼神以危人者杀。”今慧范乱<br /><br />&nbsp;&nbsp;&nbsp;&nbsp;政危人者也，不急诛，且有变。除恶务本，愿早裁之。<br /><br />&nbsp;&nbsp;&nbsp;&nbsp;帝孱昏，狃左右，不能有所省纳。<br /><br />&nbsp;&nbsp;&nbsp;&nbsp;俄墨敕以方士郑普思为秘书监，叶静能为国子祭酒。彦范执不可，帝曰：“<br /><br />&nbsp;&nbsp;&nbsp;&nbsp;要已用之，不可止。”彦范曰：“陛下始复位，制诏：‘军国皆用贞观故事。’<br /><br />&nbsp;&nbsp;&nbsp;&nbsp;贞观时，以魏徵、虞世南、颜师古为监，以孔颖达为祭酒，如普思等方伎猥下，<br /><br />&nbsp;&nbsp;&nbsp;&nbsp;安足继踪前烈。臣恐物议谓陛下官不择才，以天秩加私爱。”不从。<br /><br />&nbsp;&nbsp;&nbsp;&nbsp;时武三思以迁太后衔恚，虑不利诸武，而韦后雅为帝宠畏，且三思与蒸乱，<br /><br />&nbsp;&nbsp;&nbsp;&nbsp;由是朋谗奇中。未几，罢彦范等政事。五月，加特进，封扶阳郡王，赐姓韦，同<br /><br />&nbsp;&nbsp;&nbsp;&nbsp;后属籍，锡金银、锦绣，皆以铁券恕十死，令朝朔望。寻出为持荽淌罚改濠州。<br /><br />&nbsp;&nbsp;&nbsp;&nbsp;王同皎谋诛三思，事泄，三思诬彦范等同逆，阴令许州司功参军郑稚媳洹Ｄ吮<br /><br />&nbsp;&nbsp;&nbsp;&nbsp;彦范泷州司马，敬晖崖州司马，袁恕己窦州司马，崔玄グ字菟韭恚张柬之新州<br /><br />&nbsp;&nbsp;&nbsp;&nbsp;司马，悉夺勋封。三思又疏韦后隐秽，榜于道，请废之。帝震怒，三思猥曰：“<br /><br />&nbsp;&nbsp;&nbsp;&nbsp;此殆彦范辈为。”命御史大夫李承嘉鞫状，物色其人。承嘉即奏：“彦范、晖、<br /><br />&nbsp;&nbsp;&nbsp;&nbsp;柬之、恕己、玄ケ┶ㄒ”洌内托废后，而实危君。人臣无将，当伏诛。”诏有<br /><br />&nbsp;&nbsp;&nbsp;&nbsp;司议罪。大理丞李朝隐执奏：“彦范等未讯即诛，恐为雠家诬蔑，请遣御史<br /><br />&nbsp;&nbsp;&nbsp;&nbsp;按实。”卿裴谈请即诛斩，家籍没。帝业尝许以不死，遂流州，禁锢终身，子<br /><br />&nbsp;&nbsp;&nbsp;&nbsp;弟年十六以上谪徙岭外。擢承嘉金紫光禄大夫、襄武郡公，后又赐彩五百段、锦<br /><br />&nbsp;&nbsp;&nbsp;&nbsp;被一。进谈刑部尚书，而贬朝隐。三思又讽节愍太子请夷彦范等三族，帝不从。<br /><br />&nbsp;&nbsp;&nbsp;&nbsp;三思虑五人者且复用，乃纳崔计，遣周利贞矫制杀之。利贞至贵州，逢彦范，<br /><br />&nbsp;&nbsp;&nbsp;&nbsp;即缚曳竹槎上，肉尽，杖杀之，年五十四。<br /><br />&nbsp;&nbsp;&nbsp;&nbsp;睿宗即位，彦范等并追复官爵，赐实封二百户，还其子孙，谥曰忠烈。开元<br /><br />&nbsp;&nbsp;&nbsp;&nbsp;六年，诏与晖、玄ァ⒓碇、恕己勤劳王家，皆配享中宗庙庭。建中三年，复赠<br /><br />&nbsp;&nbsp;&nbsp;&nbsp;彦范为司徒，晖太尉，玄ヌ子太师，柬之司徒，恕己太子太傅。<br /><br />&nbsp;&nbsp;&nbsp;&nbsp;彦范工属文，然不甚喜观书，所志惟忠孝大略。居若不能言，及议论帝前，<br /><br />&nbsp;&nbsp;&nbsp;&nbsp;虽被诘让，而安辞定色，辨色愈切。<br /><br />&nbsp;&nbsp;&nbsp;&nbsp;诛二张也，柬之勒兵景运门，将遂夷诸武。洛州长史薛季昶劝曰：“二凶虽<br /><br />&nbsp;&nbsp;&nbsp;&nbsp;诛，产、禄犹在，请除之。”会日暮事遽，彦范不欲广杀，因曰：“三思机上肉<br /><br />&nbsp;&nbsp;&nbsp;&nbsp;尔，留为天子藉手。”委昶叹曰：“吾无死所矣！”俄而三思窃入宫，因韦后反<br /><br />&nbsp;&nbsp;&nbsp;&nbsp;盗朝权。同功者叹曰：“死我者，桓君也。”彦范亦曰：“主上昔为英王，故吾<br /><br />&nbsp;&nbsp;&nbsp;&nbsp;留武氏使自诛定。今大事已去，得非天乎！”初，将起事，告其母。母曰：“忠<br /><br />&nbsp;&nbsp;&nbsp;&nbsp;孝不并立，义先国家可也。”<br /><br />&nbsp;&nbsp;&nbsp;&nbsp;御史李福业者，尝与彦范谋，及被杀，福业亦流番禺。后亡匿吉州参军敬元<br /><br />&nbsp;&nbsp;&nbsp;&nbsp;礼家，吏捕得，元礼俱坐死。福业将刑，谢元礼曰：“子有亲，吾甚愧恨。”元<br /><br />&nbsp;&nbsp;&nbsp;&nbsp;礼曰：“公穷而归我，我得已乎？”见者伤之。<br /><br />&nbsp;&nbsp;&nbsp;&nbsp;时监察御史卢袭秀亦坐与桓、敬善，为冉祖雍所按，不屈。或报曰：“南使<br /><br />&nbsp;&nbsp;&nbsp;&nbsp;至，桓、敬已死。”袭秀泫然。祖雍怒曰：“彦范等负国，君乃流涕。且君下狱，<br /><br />&nbsp;&nbsp;&nbsp;&nbsp;诸弟皆纵酒无忧色，何邪？”对曰：“我何负哉？正坐与彦范善耳。今尽杀诸弟<br /><br />&nbsp;&nbsp;&nbsp;&nbsp;则已，如独杀袭秀，恐公不得高枕而瞑！”祖雍色动，握其手曰：“当活公。”<br /><br />&nbsp;&nbsp;&nbsp;&nbsp;遂得不坐。<br /><br />&nbsp;&nbsp;&nbsp;&nbsp;袭秀者，其祖方庆，武德中，为察非掾，秦王器之。尝引与议建成事，方庆<br /><br />&nbsp;&nbsp;&nbsp;&nbsp;辞曰：“母老矣，丐身归养。”王不逼也。贞观中，为稿城令。”<br /><br />&nbsp;&nbsp;&nbsp;&nbsp;彦范弟玄范，官至常州刺史；臣范，工部侍郎。<br /><br />&nbsp;&nbsp;&nbsp;&nbsp;薛季昶者，绛州龙门人。武后时上书，自布衣擢监察御史，以累左迁平遥尉，<br /><br />&nbsp;&nbsp;&nbsp;&nbsp;复拜御史。屡按狱如旨，擢给事中。夏官郎中侯味虚将兵讨契丹，不利，妄言<br /><br />&nbsp;&nbsp;&nbsp;&nbsp;“贼行有蛇虎导军”。后恶其诡，拜季昶为河北道按察使。季昶驰至军，斩味虚<br /><br />&nbsp;&nbsp;&nbsp;&nbsp;以闻，威震北方。稿城尉吴泽射杀驿使，髡民女发为，州不能劾，季昶杖<br /><br />&nbsp;&nbsp;&nbsp;&nbsp;杀之。然后布恩信，甄表善良。或传季昶曩为味虚笞辱，故深文报怨。自给事中<br /><br />&nbsp;&nbsp;&nbsp;&nbsp;数月为御史中丞，坐事左迁。久乃入为雍州长史，迁文昌左卫，为洛州长史。预<br /><br />&nbsp;&nbsp;&nbsp;&nbsp;诛易之等功，进户部侍郎。五王失柄，出季昶荆州长史，贬儋州司马。初，季昶<br /><br />&nbsp;&nbsp;&nbsp;&nbsp;与昭州首领周庆立、广州事马光楚客不叶，惧二怨，不敢往。叹曰：“吾至是邪！”<br /><br />&nbsp;&nbsp;&nbsp;&nbsp;即具棺沐浴，仰药死。葬昭州。睿宗立，诏赠左御史大夫，同彦范等赐一子官。<br /><br />&nbsp;&nbsp;&nbsp;&nbsp;季昶刚烈，然喜入先语以为实，后虽有辨理，不能得也。而敦爱故旧，礼有<br /><br />&nbsp;&nbsp;&nbsp;&nbsp;名士，其长可盖所缺云。<br /><br />&nbsp;&nbsp;&nbsp;&nbsp;杨元琰者，字温，虢州乡人，汉太尉震十八代孙。生数岁未言，相者视曰：<br /><br />&nbsp;&nbsp;&nbsp;&nbsp;“语迟者神定，必为重器。”及长，秀眉美须髯，崇肩博颐。居父丧，七日不食。<br /><br />&nbsp;&nbsp;&nbsp;&nbsp;服除，补梓州参军，平棘令，课第一，御史府表其政，玺书褒厉。再擢永宁军副<br /><br />&nbsp;&nbsp;&nbsp;&nbsp;使，忤用事者免。载初中，为安南副都护，三徙为荆府长史，五迁州刺史，咸有<br /><br />&nbsp;&nbsp;&nbsp;&nbsp;风绩。<br /><br />&nbsp;&nbsp;&nbsp;&nbsp;初，张柬之代为荆州，共乘舻江中，私语外家革命，元琰悲涕慷慨，志在王<br /><br />&nbsp;&nbsp;&nbsp;&nbsp;室。柬之执政，故引为右羽林将军，谓曰：“江上之言，君叵忘之，今可以勉！”<br /><br />&nbsp;&nbsp;&nbsp;&nbsp;乃与李多祚等定计斩二张。进云麾将军，封弘农郡公，实封户五百，赐铁券恕十<br /><br />&nbsp;&nbsp;&nbsp;&nbsp;死。敬晖等为武三思所构，元琰知祸未已，乃诡计请祝发事浮屠，悉还官封。中<br /><br />&nbsp;&nbsp;&nbsp;&nbsp;宗不许。晖闻，尚戏曰：“胡头应祝。”以多Q似胡云。元琰曰：“功成不退，<br /><br />&nbsp;&nbsp;&nbsp;&nbsp;惧亡。我不空言。”晖感之，然已不及计。晖等死，独元琰全。<br /><br />&nbsp;&nbsp;&nbsp;&nbsp;再迁卫尉卿，又上官封，愿追宠其亲，帝哀怜，赠越州都督长史。李多祚死<br /><br />&nbsp;&nbsp;&nbsp;&nbsp;太子难，元琰坐厚善，系狱，萧至忠救之，免。睿宗立，数上书乞骸骨，不听。<br /><br />&nbsp;&nbsp;&nbsp;&nbsp;四迁刑部尚书，封魏国公。徙太子宾客，诏设位东宫，太子为拜。俄致仕。开元<br /><br />&nbsp;&nbsp;&nbsp;&nbsp;六年卒，年七十九，谥曰忠。生平无留蓄，中外食其家常数十人。临终，敕诸子<br /><br />&nbsp;&nbsp;&nbsp;&nbsp;薄葬。<br /><br />&nbsp;&nbsp;&nbsp;&nbsp;子仲昌，字蔓。以通经为修文生。累调，不甚显。以河阳尉对策，玄宗擢第<br /><br />&nbsp;&nbsp;&nbsp;&nbsp;一，授蒲州法曹参军，判入异等，迁监察御史。坐累为孝义令。鸾降庭树，太守<br /><br />&nbsp;&nbsp;&nbsp;&nbsp;萧恕表其政，徙下。终吏部郎中。仲昌资长于吏。常分父邑租振宗党。御身以<br /><br />&nbsp;&nbsp;&nbsp;&nbsp;约，善与人交，士乐从之游云。<br /><br />&nbsp;&nbsp;&nbsp;&nbsp;敬晖，字仲晔，绛州平阳人。弱冠举明经。圣历初，为卫州刺史。是时，河<br /><br />&nbsp;&nbsp;&nbsp;&nbsp;北经突厥所骚，方秋而城，晖曰：“金汤非粟不守，岂有弃农亩，事池隍哉？”<br /><br />&nbsp;&nbsp;&nbsp;&nbsp;纵民归敛，阖部赖安。迁夏官侍郎，出为太州刺史，改洛阳长史。武后幸长安，<br /><br />&nbsp;&nbsp;&nbsp;&nbsp;为副留守，以治干闻，玺书劳之，多赐物段。<br /><br />&nbsp;&nbsp;&nbsp;&nbsp;长安二年，授中台右丞。以诛二张功，加金紫光禄大夫，为侍中、平阳郡公，<br /><br />&nbsp;&nbsp;&nbsp;&nbsp;实封五百户，进封齐国。晖表请诸武王者宜悉降爵，繇是皆为公。三思愤。俄封<br /><br />&nbsp;&nbsp;&nbsp;&nbsp;平阳郡王，加特进罢政事。<br /><br />&nbsp;&nbsp;&nbsp;&nbsp;初，易之已诛，薛季昶请收诸武，晖亦苦谏，不从。三思浊乱，晖每椎坐怅<br /><br />&nbsp;&nbsp;&nbsp;&nbsp;恨，弹指流血。寻及贬，又放琼州，为周利贞所害。睿宗时，追复官爵，又赠秦<br /><br />&nbsp;&nbsp;&nbsp;&nbsp;州都督，谥曰肃愍。<br /><br />&nbsp;&nbsp;&nbsp;&nbsp;崔玄ィ博陵安平人，本名毕，武后时，有所避，改焉。少以学行称，叔父<br /><br />&nbsp;&nbsp;&nbsp;&nbsp;秘书少监行功器之。举明经，为高陵主簿。居父丧尽礼。庐有燕，更巢共乳。母<br /><br />&nbsp;&nbsp;&nbsp;&nbsp;卢，有贤操，常戒玄ピ唬骸拔嵛乓绦中列驭云：‘子姓仕宦，有言其贫窭不自<br /><br />&nbsp;&nbsp;&nbsp;&nbsp;存，此善也；若赀货盈衍，恶也。’吾尝以为确论。比见亲表仕者务多财以奉亲，<br /><br />&nbsp;&nbsp;&nbsp;&nbsp;而亲不究所从来。必出于禄禀则善，如其不然，何异盗乎？若今为吏，不能忠清，<br /><br />&nbsp;&nbsp;&nbsp;&nbsp;无以戴天履地。宜识吾意。”故玄ニ守以清白名。母亡，哀毁，甘露降庭树。<br /><br />&nbsp;&nbsp;&nbsp;&nbsp;后以库部员外郎累迁凤阁舍人。长安元年，为天官侍郎，当公介然，不受私<br /><br />&nbsp;&nbsp;&nbsp;&nbsp;谒，执政忌之，改文昌左丞。不逾月，武后曰：“卿向改职，乃闻令史设斋相庆，<br /><br />&nbsp;&nbsp;&nbsp;&nbsp;此欲肆其贪耳，卿为朕还旧官。”乃复拜天官侍郎，厚赐彩物。三年，授鸾台侍<br /><br />&nbsp;&nbsp;&nbsp;&nbsp;郎、同凤阁鸾台平章事，兼太子左庶子。四年，迁凤阁侍郎。先是，酷吏诬籍数<br /><br />&nbsp;&nbsp;&nbsp;&nbsp;百家，玄タ陈其枉，后感悟，皆为原洗。宋Z劾张昌宗不轨事，玄テ闹Z。<br /><br />&nbsp;&nbsp;&nbsp;&nbsp;及有司正昌宗罪，而玄サN为司刑少卿，执论大辟。兄弟守正如此。<br /><br />&nbsp;&nbsp;&nbsp;&nbsp;后久疾，宰相不召见者累月。及少闲，玄プ嘌裕骸盎侍子、相王皆仁明孝<br /><br />&nbsp;&nbsp;&nbsp;&nbsp;友，宜侍医药，不宜引异姓出入禁闼。”后慰纳。以诛二张功为中书令、博陵郡<br /><br />&nbsp;&nbsp;&nbsp;&nbsp;公。后迁上阳宫，顾玄ピ唬骸爸畛冀皆因人，而云ノ宜擢，何至是？”对曰：<br /><br />&nbsp;&nbsp;&nbsp;&nbsp;“此正所以报陛下也。”俄拜博陵郡王，罢政事，册其妻为妃，赐实封五百户，<br /><br />&nbsp;&nbsp;&nbsp;&nbsp;检校益州大都督府长史，知都督事。会贬，又流古州。道病卒，年六十九，谥曰<br /><br />&nbsp;&nbsp;&nbsp;&nbsp;文献。<br /><br />&nbsp;&nbsp;&nbsp;&nbsp;玄ト世不异居，家人怡怡如也。贫寓郊墅，群从皆自远会食，无它爨，与<br /><br />&nbsp;&nbsp;&nbsp;&nbsp;N尤友爱。族人贫孤者，抚养教励。后虽秉权，而子弟仕进不使逾常资，当时称<br /><br />&nbsp;&nbsp;&nbsp;&nbsp;重。少颇属辞，晚以非己长，不复构思，专意经术。<br /><br />&nbsp;&nbsp;&nbsp;&nbsp;子璩，亦有文。开元二年诏：“玄ァ⒓碇，神龙之初，保V王室，奸臣忌<br /><br />&nbsp;&nbsp;&nbsp;&nbsp;焉，谪殁荒海，流落变迁，感激忠义。宜以玄プ予场⒓碇孙毖，并为朝散大夫。”<br /><br />&nbsp;&nbsp;&nbsp;&nbsp;璩终礼部侍郎。璩子涣。<br /><br />&nbsp;&nbsp;&nbsp;&nbsp;涣博综经术，长论议。十岁居父丧，毁辟加人，陆元方异之。起家亳州司功<br /><br />&nbsp;&nbsp;&nbsp;&nbsp;参军，还调。於是入判者千余，吏部侍郎严挺之施特榻试《彝尊铭》，谓曰：“<br /><br />&nbsp;&nbsp;&nbsp;&nbsp;子清庙器，故以题相命。”累迁司门员外郎。杨国忠恶不附己，出为巴西太守。<br /><br />&nbsp;&nbsp;&nbsp;&nbsp;玄宗西狩，迎谒于道。帝见占奏，以为明治体，恨得之晚，房g亦荐之，即日拜<br /><br />&nbsp;&nbsp;&nbsp;&nbsp;门下侍郎、同中书门下平章事。<br /><br />&nbsp;&nbsp;&nbsp;&nbsp;肃宗立，与韦见素等同赴行在。时京师未复，举选不至，诏涣为江淮宣谕选<br /><br />&nbsp;&nbsp;&nbsp;&nbsp;补使。收采遗逸，不以亲故自嫌。常曰：“仰才虞谤，吾不忍为。”然听受不甚<br /><br />&nbsp;&nbsp;&nbsp;&nbsp;精，以不职罢为左散骑常侍，兼余杭太守、江东采访防御使。入迁吏部侍郎、集<br /><br />&nbsp;&nbsp;&nbsp;&nbsp;贤院待制。简淡自处，时望尤重。迁御史大夫。<br /><br />&nbsp;&nbsp;&nbsp;&nbsp;元载辅政，与中官董秀结固宠，涣疾之，因进见，慨然论载奸。代宗曰：<br /><br />&nbsp;&nbsp;&nbsp;&nbsp;“载虽非重慎，然协和中外无间然，能臣也。”对曰：“和之为贵者，由礼节也，<br /><br />&nbsp;&nbsp;&nbsp;&nbsp;不节之以礼，焉得和？今干戈甫定，品物思V。载为宰相，宜明制度，易海内耳<br /><br />&nbsp;&nbsp;&nbsp;&nbsp;目。而怙权树党，毁法为通，鬻恩为恕，附下苟容，乃幽国卑主术，臣所未喻。”<br /><br />&nbsp;&nbsp;&nbsp;&nbsp;帝默然。会涣兼税地青苗钱物使，以钱给百官，而吏用下直为使料，上直为百司<br /><br />&nbsp;&nbsp;&nbsp;&nbsp;料。载讽皇城副留守张清`其非，诏尚书左丞蒋涣按实，且载所恶，由是贬道州<br /><br />&nbsp;&nbsp;&nbsp;&nbsp;刺史。卒，赠太子太傅，谥曰元。子纵。<br /><br />&nbsp;&nbsp;&nbsp;&nbsp;纵繇协律郎三迁监察御史。会诏择令长，授蓝田令，德化大行，县人立碑颂<br /><br />&nbsp;&nbsp;&nbsp;&nbsp;德，涣之贬，纵弃金部员外郎就养。后为汴西水陆运、两税、盐铁等使。王师围<br /><br />&nbsp;&nbsp;&nbsp;&nbsp;田悦，乏食，诏纵饷四节度粮，军无乏。德宗出奉天，方镇兵未至。纵劝李怀光<br /><br />&nbsp;&nbsp;&nbsp;&nbsp;奔命，悉军财称所须。怀光兵疲久战，次河中，迁延不进。纵以金帛先度，曰：<br /><br />&nbsp;&nbsp;&nbsp;&nbsp;“济者即赐。”众趋利争西，遂及奉天。迁京兆尹。上言：“怀光反覆不情，宜<br /><br />&nbsp;&nbsp;&nbsp;&nbsp;备之。”及帝徙梁州，追扈不及，左右短纵素善怀光，殆不来。帝曰：“知纵者，<br /><br />&nbsp;&nbsp;&nbsp;&nbsp;朕也，非尔辈所及。”后数日至，授御史大夫。处大体，不急细事，狱诉付成僚<br /><br />&nbsp;&nbsp;&nbsp;&nbsp;属而已。<br /><br />&nbsp;&nbsp;&nbsp;&nbsp;自兵兴，内外官冗溢，时议并省。纵奏：“兵未息，仕进者之绪，在官则累<br /><br />&nbsp;&nbsp;&nbsp;&nbsp;迁，有功而褒赏，不可废也。比选集，乃据阙留人，怨望滋结。朝廷频诏录劳，<br /><br />&nbsp;&nbsp;&nbsp;&nbsp;而诸道叙优日广。若停减吏员，非但承优者无官可叙，亦恐序进者无路胜置矣。”<br /><br />&nbsp;&nbsp;&nbsp;&nbsp;诏可贞元元年，天子郊见，为大礼使。岁旱用屈，纵撙裁文物，俭而不陋。除吏<br /><br />&nbsp;&nbsp;&nbsp;&nbsp;部侍郎，寻为河南尹。时兵虽定，民雕耗，纵治简易，蠲略细苛。先是戍边者道<br /><br />&nbsp;&nbsp;&nbsp;&nbsp;由洛，储饩取於民。纵始令官办，使五家相保，自占发敛，以绝胥史之私。又引<br /><br />&nbsp;&nbsp;&nbsp;&nbsp;伊、洛溉高仰，通利里\，人甚宜之。入为太常卿，封常山县公。卒年六十二，<br /><br />&nbsp;&nbsp;&nbsp;&nbsp;赠吏部尚书，谥曰忠。<br /><br />&nbsp;&nbsp;&nbsp;&nbsp;初，涣为元载所抑，纵讫载世，不求闻达。涣有嬖妾，纵以母事之。妾刚酷，<br /><br />&nbsp;&nbsp;&nbsp;&nbsp;虽纵显官而数笞诟，然率妻子候颜色，承养不懈，时以为难。孙碣。<br /><br />&nbsp;&nbsp;&nbsp;&nbsp;碣，字东标，及进士第，迁右拾遗。武宗方讨泽潞，碣建请纳刘稹降，忤旨，<br /><br />&nbsp;&nbsp;&nbsp;&nbsp;贬邓城令。稍转商州刺史。擢河南尹、右散骑常侍，再为河南尹。邑有大贾王可<br /><br />&nbsp;&nbsp;&nbsp;&nbsp;久，转货江、湖间。值庞勋乱，盖亡其赀，不得归。妻诣卜者杨乾夫咨在亡。乾<br /><br />&nbsp;&nbsp;&nbsp;&nbsp;夫名善数，而内悦妻色，且利其富。既占，阳惊曰：“乃夫殆不还矣！”即阴以<br /><br />&nbsp;&nbsp;&nbsp;&nbsp;百金谢媒者，诱聘之，妻乃嫁乾夫，遂为富人。它年徐州平，可久困甚，丐衣食<br /><br />&nbsp;&nbsp;&nbsp;&nbsp;归闾里，往见妻。乾夫大怒，诟逐之。妻诣吏自言，乾夫厚纳贿，可久反得罪。<br /><br />&nbsp;&nbsp;&nbsp;&nbsp;再诉，复坐诬。可久恨叹，遂失明。碣之来，可久陈冤，碣得其情，即敕吏掩乾<br /><br />&nbsp;&nbsp;&nbsp;&nbsp;夫并前狱史下狱，悉发赇奸，一日杀之，以妻还可久。时淫潦，狱决而霁，都民<br /><br />&nbsp;&nbsp;&nbsp;&nbsp;相语，歌舞于道。徙陕虢观察使。军乱，贬怀州司马，卒。<br /><br />&nbsp;&nbsp;&nbsp;&nbsp;张柬之，字孟将，襄州襄阳人。少涉经史，补太学生。祭酒令狐德币炱洳牛<br /><br />&nbsp;&nbsp;&nbsp;&nbsp;便以王佐期之。中进士第，始调清源丞。永昌元年，以贤良召，时年七十余矣。<br /><br />&nbsp;&nbsp;&nbsp;&nbsp;对策者千余，柬之为第一。授监察御史，迁凤阁舍人。时突厥默啜有女请和亲，<br /><br />&nbsp;&nbsp;&nbsp;&nbsp;武后欲令武延秀娶之。柬之奏：“古无天子取夷狄女者。”忤旨，出为合、蜀二<br /><br />&nbsp;&nbsp;&nbsp;&nbsp;州刺史。故事，岁以兵五百戍姚州，地险瘴，到屯辄死。柬之论其弊曰：<br /><br />&nbsp;&nbsp;&nbsp;&nbsp;臣按姚州，古哀牢国，域土荒外，山阻水深。汉世未与中国通，唐蒙开夜郎、<br /><br />&nbsp;&nbsp;&nbsp;&nbsp;滇笮，而哀牢不附。东汉光武末，始请内属，置永昌郡统之。赋其盐布毡Y以利<br /><br />&nbsp;&nbsp;&nbsp;&nbsp;中土。其国西大秦，南交趾，奇珍之贡不阙。刘备据蜀，甲兵不充，诸葛亮五月<br /><br />&nbsp;&nbsp;&nbsp;&nbsp;度泸，收其产入以益军，使张伯岐选取劲兵，以增武备。故《蜀志》称亮南征后，<br /><br />&nbsp;&nbsp;&nbsp;&nbsp;国以富饶。此前世置郡，以其利之也。今盐布之税不供，珍奇之贡不入，戈戟之<br /><br />&nbsp;&nbsp;&nbsp;&nbsp;用不实於戎行，宝货之资不输於大国。而空竭府库，驱率平人，受役蛮夷，肝脑<br /><br />&nbsp;&nbsp;&nbsp;&nbsp;涂地。臣窃为陛下惜之。<br /><br />&nbsp;&nbsp;&nbsp;&nbsp;昔汉历博南山，涉兰仓水，更置博南、哀牢二县。蜀人愁苦，行者作歌曰：<br /><br />&nbsp;&nbsp;&nbsp;&nbsp;“历博南，越兰津，度兰仓，为他人。”盖讥其贪珍奇之利，而为蛮夷所驱役也。<br /><br />&nbsp;&nbsp;&nbsp;&nbsp;汉获其利，人且怨歌。今减耗国储，费调日引，使陛下赤子身膏野草，骸骨不归，<br /><br />&nbsp;&nbsp;&nbsp;&nbsp;老母幼子哀号望祭於千里之外。朝廷无丝发利，而百姓蒙终身之酷，臣窃为国家<br /><br />&nbsp;&nbsp;&nbsp;&nbsp;痛之。<br /><br />&nbsp;&nbsp;&nbsp;&nbsp;往诸葛亮破南中，即用渠率统之，不置汉官，不留戍兵。言置官留兵有三不<br /><br />&nbsp;&nbsp;&nbsp;&nbsp;易：置官必夷汉杂居，猜嫌将起；留兵转粮，为患滋重；后忽反叛，劳费必甚。<br /><br />&nbsp;&nbsp;&nbsp;&nbsp;故粗设纲纪，自然久定。臣谓亮之策，诚尽羁縻蛮夷之要。今姚州官属，即无固<br /><br />&nbsp;&nbsp;&nbsp;&nbsp;边厌寇之心，又无亮且纵且擒之伎。唯诡谋狡算，恣情割剥；扇动酋渠，遣成朋<br /><br />&nbsp;&nbsp;&nbsp;&nbsp;常：折支谄笑，取媚蛮夷，拜跪趋伏，无复为耻；提挈子弟，啸引凶愚，聚会蒲<br /><br />&nbsp;&nbsp;&nbsp;&nbsp;博，一掷累万。凡逋逃亡命在彼州者，户赢二千，专事剽夺。且姚州本龙朔中武<br /><br />&nbsp;&nbsp;&nbsp;&nbsp;陵主簿石子仁奏置，其后长史李孝让、辛文协死於群蛮，诏遣郎将赵武贵讨击，<br /><br />&nbsp;&nbsp;&nbsp;&nbsp;兵无噍类，又以将军李义总继往，而郎将刘惠基战死，其州遂废。臣窃以亮有三<br /><br />&nbsp;&nbsp;&nbsp;&nbsp;不易，其言卒验。<br /><br />&nbsp;&nbsp;&nbsp;&nbsp;垂拱中，蛮郎将王善宝、昆州刺史爨乾福复请置州，言课税自支，不旁取於<br /><br />&nbsp;&nbsp;&nbsp;&nbsp;蜀。及置，州掾李棱为蛮所杀。延载中，司马成琛更置泸南七镇，戍以蜀兵，蜀<br /><br />&nbsp;&nbsp;&nbsp;&nbsp;始扰矣。且姚府总管五十七州间，皆巨猾游客。国家设官，所以正俗防奸，而无<br /><br />&nbsp;&nbsp;&nbsp;&nbsp;耻之吏，败谬至此。今劫害未止，恐惊扰之祸日滋。宜罢姚州，隶`府，岁时朝<br /><br />&nbsp;&nbsp;&nbsp;&nbsp;觐同蕃国；废泸南诸镇，而设关泸北，非命使，不许交通；增`屯兵，择清良吏<br /><br />&nbsp;&nbsp;&nbsp;&nbsp;以统之。臣愚以为便。<br /><br />&nbsp;&nbsp;&nbsp;&nbsp;疏奏不纳。俄为荆州大都督府长史。<br /><br />&nbsp;&nbsp;&nbsp;&nbsp;长安中，武后谓狄仁杰曰：“安得一奇士用之？”仁杰曰：“陛下求文章资<br /><br />&nbsp;&nbsp;&nbsp;&nbsp;历，今宰相李峤、苏味道足矣。岂文士龌龊，不足与成天下务哉？”后曰“然。”<br /><br />&nbsp;&nbsp;&nbsp;&nbsp;仁杰曰：荆州长史张柬之虽老，宰相材也。用之必尽节于国。”即召为洛州司马。<br /><br />&nbsp;&nbsp;&nbsp;&nbsp;它日又求人，仁杰曰：“臣尝荐张柬之，未用也。”后曰：“迁之矣。”曰：“<br /><br />&nbsp;&nbsp;&nbsp;&nbsp;臣荐宰相而为司马，非用也。”乃授司刑少卿，迁秋官侍郎。后姚崇为灵武军使，<br /><br />&nbsp;&nbsp;&nbsp;&nbsp;将行，后诏举外司可为相者，崇曰：“张柬之沉厚有谋，能断大事，其人老，惟<br /><br />&nbsp;&nbsp;&nbsp;&nbsp;亟用之。”即日召见，拜同凤阁鸾台平章事，进凤阁侍郎。<br /><br />&nbsp;&nbsp;&nbsp;&nbsp;诛二张也，柬之首发其谋。以功擢天官尚书、同凤阁鸾台三品、汉阳郡公，<br /><br />&nbsp;&nbsp;&nbsp;&nbsp;实封五百户。不半岁，以汉阳郡王加特进，罢政事。柬之既失权，愿还襄州养疾，<br /><br />&nbsp;&nbsp;&nbsp;&nbsp;乃授襄州刺史。中宗为赋诗祖道，又诏群臣饯定鼎门外。至州，持下以法，虽亲<br /><br />&nbsp;&nbsp;&nbsp;&nbsp;旧无所纵贷，会汉水涨啮城郭，柬之因垒为堤，以遏湍怒，阖境赖之。又垦辞王<br /><br />&nbsp;&nbsp;&nbsp;&nbsp;爵，不许。俄及贬，又流泷州，忧愤卒，年八十二。景云元年，赠中书令，谥曰<br /><br />&nbsp;&nbsp;&nbsp;&nbsp;文贞，授一子官。柬之刚直不傅会，然邃於学，论次书数十篇。<br /><br />&nbsp;&nbsp;&nbsp;&nbsp;子愿、漪。愿仕至襄州刺史。漪以著作佐郎侍父襄阳，恃其家立功，简接乡<br /><br />&nbsp;&nbsp;&nbsp;&nbsp;人，乡人怨之。<br /><br />&nbsp;&nbsp;&nbsp;&nbsp;初，易之等诛后，中宗犹监国告武氏庙，而天久阴不霁。侍御史崔浑奏“陛<br /><br />&nbsp;&nbsp;&nbsp;&nbsp;下复国，当正唐家位号，称天下心。奈何尚告武氏庙？请毁之，复唐宗庙。”帝<br /><br />&nbsp;&nbsp;&nbsp;&nbsp;嘉纳。是日诏书下，翳澄驳，咸以为天人之应。<br /><br />&nbsp;&nbsp;&nbsp;&nbsp;袁恕己，沧州东光人。仕累司刑少卿，知相王府司马。与诛二张，又从相王<br /><br />&nbsp;&nbsp;&nbsp;&nbsp;统南衙兵备非常，以功加银青光禄大夫、中书侍郎、同中书门下三品，封南阳郡<br /><br />&nbsp;&nbsp;&nbsp;&nbsp;公，实封五百户。<br /><br />&nbsp;&nbsp;&nbsp;&nbsp;将作少匠杨务廉者，以工巧进。恕己恐其复启游娱侈丽之渐，言於中宗曰：<br /><br />&nbsp;&nbsp;&nbsp;&nbsp;“务廉位九卿，忠言嘉谟不闻，而专事营构以媚上，不斥之，亡以昭德。”乃授<br /><br />&nbsp;&nbsp;&nbsp;&nbsp;陵州刺史。<br /><br />&nbsp;&nbsp;&nbsp;&nbsp;未几，拜中书令、特进、南阳郡王，罢政事。例及贬，又流环州，为周利贞<br /><br />&nbsp;&nbsp;&nbsp;&nbsp;所逼，恕己素饵黄金。至是饮野葛数升，不死，愤懑，g土以食，爪甲尽，不能<br /><br />&nbsp;&nbsp;&nbsp;&nbsp;绝，乃击杀之。谥曰贞烈。孙高。<br /><br />&nbsp;&nbsp;&nbsp;&nbsp;高字公颐。少慷慨有节尚。擢进士第。代宗时，累迁给事中。建中中，拜京<br /><br />&nbsp;&nbsp;&nbsp;&nbsp;畿观察使，坐累贬韶州长史，复拜给事中。德宗将起卢杞为饶州刺史，高当草诏，<br /><br />&nbsp;&nbsp;&nbsp;&nbsp;见宰相卢翰，刘从一曰：“杞当国。矫诬阴贼，斥忠谊，傲明德，反易天常，使<br /><br />&nbsp;&nbsp;&nbsp;&nbsp;宗u失守，天下疣_，朝廷不以法，才示贬黜，今还授大州，天下其谓何？”<br /><br />&nbsp;&nbsp;&nbsp;&nbsp;翰等不悦，命舍人作诏。诏出，高执不下，奏曰：“陛下用杞为相，出入三年，<br /><br />&nbsp;&nbsp;&nbsp;&nbsp;附下罔上，使陛下越在草莽，群臣愿食其肉且不厌。汉法，三光不有，雨旱不时，<br /><br />&nbsp;&nbsp;&nbsp;&nbsp;皆宰相请罪，小者免，大者戮。杞罪万诛，陛下赦不诛，止贬新州，俄又内移，<br /><br />&nbsp;&nbsp;&nbsp;&nbsp;今复拜刺史，诚失天下望。”帝曰：“杞不逮，是朕之过。朕已再赦。”答曰：<br /><br />&nbsp;&nbsp;&nbsp;&nbsp;“杞天资诡险，非不逮，彼固所余。赦者，止赦其罪，不宜授刺史。愿问外廷，<br /><br />&nbsp;&nbsp;&nbsp;&nbsp;并敕中人听於民。若亿兆异臣之言，臣请前死。”谏官亦力争帝前。帝曰：“与<br /><br />&nbsp;&nbsp;&nbsp;&nbsp;上佐可乎？”群臣奉诏。翌日，遣使慰高曰：“朕惟卿言切至，已如奏。”太子<br /><br />&nbsp;&nbsp;&nbsp;&nbsp;少保韦伦曰：“高言劲挺，自是陛下一良臣，宜加优礼。”<br /><br />&nbsp;&nbsp;&nbsp;&nbsp;贞元二年，帝以大盗后关辅百姓贫，田多荒，诏诸道上耕牛，委京兆府劝<br /><br />&nbsp;&nbsp;&nbsp;&nbsp;课。量地给牛，不满五十亩不给。高以为圣心所忧，乃在穷乏。今田不及五十亩<br /><br />&nbsp;&nbsp;&nbsp;&nbsp;即是穷人，请两户共给一牛。从之。卒，年六十，中外怅惜。宪宗时，李吉甫言<br /><br />&nbsp;&nbsp;&nbsp;&nbsp;其忠謇，特赠礼部尚书。<br /><br />&nbsp;&nbsp;&nbsp;&nbsp;文宗开成三年，又诏：玄ピ孙郢为监察御史，晖曾孙元膺河南丞，柬之四<br /><br />&nbsp;&nbsp;&nbsp;&nbsp;世孙憬寿安尉，恕己曾孙德文校书郎。始，帝访御史中丞狄兼暮，以仁杰功，且<br /><br />&nbsp;&nbsp;&nbsp;&nbsp;言五王遗烈，乃求其后，秩以官。唯彦范后无闻云。<br /><br />&nbsp;&nbsp;&nbsp;&nbsp;赞曰：五王提卫兵诛嬖臣，中兴唐室，不淹辰，天下晏然，其谋深矣。至谓<br /><br />&nbsp;&nbsp;&nbsp;&nbsp;中宗为英王，不尽诛诸武，使天子藉以为威，何其浅耶？衅牙一启，为艳后，竖<br /><br />&nbsp;&nbsp;&nbsp;&nbsp;儿所乘，劫持戮辱，若放豚然，何哉？无亦神夺其明，厚韦氏毒，以兴先天之业<br /><br />&nbsp;&nbsp;&nbsp;&nbsp;乎？不然，安李之功，贤於汉平、勃远矣！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937789);">加入书签</a><a
                        href="937748.html">上一页</a>&larr;<a href="index.html">返回列表</a>&rarr;<a
                            href="937824.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937748.html"; var next_page = "937824.html"; var index_page = "index.html"; var sortid = "9"; var article_id = "14231"; var chapter_id = "937789"; var articlename = "新唐书"; var chaptername = " 卷一百二十 列传第四十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>