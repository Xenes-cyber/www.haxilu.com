<!DOCTYPE html>
<html>
<head>
<meta charset="gbk" />
<title>新唐书- 卷二百二 列传第一百二十七-在线阅读-哈西文学网</title>
<meta name="keywords" content="欧阳修、宋祁，新唐书， 卷二百二 列传第一百二十七全文， 卷二百二 列传第一百二十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百二 列传第一百二十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944264.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944264.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百二 列传第一百二十七</h1>
            <div class="link xb">
                <a href="944263.html">上一页</a>&larr;<a href="index.html">返回列表</a>&rarr;<a
                    href="944265.html">下一页</a></div>			
            <div id="BookText">&nbsp;&nbsp;&nbsp;&nbsp;◎文艺中<br /><br />&nbsp;&nbsp;&nbsp;&nbsp;李m（韦元旦刘允济沈缙谒沃问阎朝隐）尹元凯（富嘉谟）<br /><br />&nbsp;&nbsp;&nbsp;&nbsp;刘宪李邕吕向王翰孙逖（成简）李白（张旭）王维郑虔萧颖<br /><br />&nbsp;&nbsp;&nbsp;&nbsp;士（存陆据柳并皇甫冉）苏源明（梁肃）<br /><br />&nbsp;&nbsp;&nbsp;&nbsp;李m，字子至，京兆万年人。举进士，再调猗氏尉。武后修《三教珠英》书，<br /><br />&nbsp;&nbsp;&nbsp;&nbsp;以李峤、张昌宗为使，取文学士缀集，于是m与王无竞、尹元凯、富嘉谟、宋之<br /><br />&nbsp;&nbsp;&nbsp;&nbsp;问、沈缙凇⒀殖隐、刘允济在选。书成，迁户部员外郎，俄兼书学士。景龙<br /><br />&nbsp;&nbsp;&nbsp;&nbsp;初，又擢文馆学士。睿宗时，待诏宣光阁，再选工部侍郎。卒，年四十九，赠<br /><br />&nbsp;&nbsp;&nbsp;&nbsp;贝州刺史。<br /><br />&nbsp;&nbsp;&nbsp;&nbsp;尝梦与人论大衍数，寤而曰：“吾寿尽此乎！”敕其子曰：“霸陵原西视京<br /><br />&nbsp;&nbsp;&nbsp;&nbsp;师，吾乐之，可营墓，树十松焉。”及未病时，衣冠往，寝石榻上，置所撰《九<br /><br />&nbsp;&nbsp;&nbsp;&nbsp;经要句》及素琴于前，士贵其达。<br /><br />&nbsp;&nbsp;&nbsp;&nbsp;子季卿，亦能文，举明经、博学宏辞，调尉。肃宗时，为中书舍人，以累<br /><br />&nbsp;&nbsp;&nbsp;&nbsp;贬通州别驾。代宗立，还为京兆少尹，复授舍人，进吏部侍郎、河南江淮宣慰使。<br /><br />&nbsp;&nbsp;&nbsp;&nbsp;振拔幽滞，号振职。大历中，终右散骑常侍，遗命以布车一乘葬，赠礼部尚书。<br /><br />&nbsp;&nbsp;&nbsp;&nbsp;季卿在朝，荐进才髦，与人交，有终始，恢博君子也。<br /><br />&nbsp;&nbsp;&nbsp;&nbsp;初，中宗景龙二年，始于文馆置大学士四员、学士八员，直学士十二员，<br /><br />&nbsp;&nbsp;&nbsp;&nbsp;象四时、八节、十二月。于是李峤、宗楚客、赵彦昭、韦嗣立为大学士，m、刘<br /><br />&nbsp;&nbsp;&nbsp;&nbsp;宪、崔、郑帧⒙藏用、李V、岑羲、刘子玄为学士，薛稷、马怀素、宋之问、<br /><br />&nbsp;&nbsp;&nbsp;&nbsp;武平一、杜审言、沈缙凇⒀殖隐为直学士，又召徐坚、韦元旦、徐彦伯、刘允<br /><br />&nbsp;&nbsp;&nbsp;&nbsp;济等满员。其后被选者不一。凡天子飨会游豫，唯宰相及学士得从。春幸梨园，<br /><br />&nbsp;&nbsp;&nbsp;&nbsp;并渭水祓除，则赐细柳圈辟疠；夏宴蒲萄园，赐朱樱；秋登慈恩浮图，献菊花酒<br /><br />&nbsp;&nbsp;&nbsp;&nbsp;称寿；冬幸新丰，历白鹿观，上骊山，赐浴汤池，给香粉兰泽，从行给翔麟马，<br /><br />&nbsp;&nbsp;&nbsp;&nbsp;品官黄衣各一。帝有所感即赋诗，学士皆属和。当时人所歆慕，然皆狎猥佻佞，<br /><br />&nbsp;&nbsp;&nbsp;&nbsp;忘君臣礼法，惟以文华取幸。若韦元旦、刘允济、沈缙凇⑺沃问、阎朝隐等无<br /><br />&nbsp;&nbsp;&nbsp;&nbsp;它称，附篇左云。<br /><br />&nbsp;&nbsp;&nbsp;&nbsp;韦元旦，京兆万年人。祖澄，越王府记室，撰《女诫》传于时。元旦擢进士<br /><br />&nbsp;&nbsp;&nbsp;&nbsp;第，补东阿尉，迁左台监察御史。与张易之有姻属，易之败，贬感义尉。俄召为<br /><br />&nbsp;&nbsp;&nbsp;&nbsp;主客员外郎，迁中书舍人。舅陆颂妻，韦后弟也，故元旦凭以复进云。<br /><br />&nbsp;&nbsp;&nbsp;&nbsp;刘允济，字允济，河南巩人，其先出沛国，齐彭城郡丞六世孙。少孤，<br /><br />&nbsp;&nbsp;&nbsp;&nbsp;事母尤孝。工文辞，与王勃齐名。举进士，补下尉，累迁著作佐郎。采鲁哀公<br /><br />&nbsp;&nbsp;&nbsp;&nbsp;后十二世接战国为《鲁后春秋》献之，迁左史，兼直弘文馆。<br /><br />&nbsp;&nbsp;&nbsp;&nbsp;武后明堂成，奏赋述功德，手诏褒咨，除著作郎。为来俊臣飞构当死，以母<br /><br />&nbsp;&nbsp;&nbsp;&nbsp;老丐余年，系狱，会赦免，贬大庾尉。复为著作佐郎，修国史。常曰：“史官善<br /><br />&nbsp;&nbsp;&nbsp;&nbsp;恶必书，使骄主贼臣惧，此权顾轻哉？而班生受金，陈寿求米，仆乃视如浮云耳。”<br /><br />&nbsp;&nbsp;&nbsp;&nbsp;迁凤阁舍人，坐二张昵狎，除青州长史，有清白称，巡察使路敬潜言状。以内忧<br /><br />&nbsp;&nbsp;&nbsp;&nbsp;去官。服除，召为修文馆学士，既久斥，喜甚，与家人乐饮，数日卒。<br /><br />&nbsp;&nbsp;&nbsp;&nbsp;沈缙冢字云卿，相州内黄人。及进士第，由协律郎累除给事中，考功受赇，<br /><br />&nbsp;&nbsp;&nbsp;&nbsp;劾未究，会张易之败，遂长流O州。稍迁台州录事参军事。入计，得召见，拜起<br /><br />&nbsp;&nbsp;&nbsp;&nbsp;居郎兼修文馆直学士。既侍宴，帝诏学士等舞《回波》，缙谖弄辞悦帝，还赐<br /><br />&nbsp;&nbsp;&nbsp;&nbsp;牙、绯。寻历中书舍人、太子少詹事。开元初卒。弟全交、全宇，皆有才章而不<br /><br />&nbsp;&nbsp;&nbsp;&nbsp;逮缙凇<br /><br />&nbsp;&nbsp;&nbsp;&nbsp;宋之问，字延清，一名少连，汾州人。父令文，高宗时为东台详正学士。之<br /><br />&nbsp;&nbsp;&nbsp;&nbsp;问伟仪貌，雄于辩。甫冠，武后召与杨炯分直习艺馆。累转尚方监丞、左奉宸内<br /><br />&nbsp;&nbsp;&nbsp;&nbsp;供奉。武后游洛南龙门，诏从臣赋诗，左史东方蚪诗先成，后赐锦袍，之问俄顷<br /><br />&nbsp;&nbsp;&nbsp;&nbsp;献，后览之嗟赏，更夺袍以赐。<br /><br />&nbsp;&nbsp;&nbsp;&nbsp;于时张易之等A昵宠甚，之问与阎朝隐、沈缙凇⒘踉始们阈拿母剑易之所<br /><br />&nbsp;&nbsp;&nbsp;&nbsp;赋诸篇，尽之问、朝隐所为，至为易之奉溺器。及败，贬泷州，朝隐崖州，并参<br /><br />&nbsp;&nbsp;&nbsp;&nbsp;军事。之问逃归洛阳，匿张仲之家。会武三思复用事，仲之与王同皎谋杀三思安<br /><br />&nbsp;&nbsp;&nbsp;&nbsp;王室，之问得其实，令兄子昙与冉祖雍上急变，因丐赎罪，由是擢鸿胪主簿，天<br /><br />&nbsp;&nbsp;&nbsp;&nbsp;下丑其行。<br /><br />&nbsp;&nbsp;&nbsp;&nbsp;景龙中，迁考功员外郎，谄事太平公主，故见用。及安乐公主权盛，复往谐<br /><br />&nbsp;&nbsp;&nbsp;&nbsp;结，故太平深疾之。中宗将用为中书舍人，太平发其知贡举时赇饷狼藉，下迁汴<br /><br />&nbsp;&nbsp;&nbsp;&nbsp;州长史，未行，改越州长史。颇自力为政。穷历剡溪山，置酒赋诗，流布京师，<br /><br />&nbsp;&nbsp;&nbsp;&nbsp;人人传讽。<br /><br />&nbsp;&nbsp;&nbsp;&nbsp;睿宗立，以狯险盈恶诏流钦州。祖雍历中书舍人、刑部侍郎。倡饮省中，为<br /><br />&nbsp;&nbsp;&nbsp;&nbsp;御史劾奏，贬蕲州刺史。至是，亦流岭南，并赐死桂州。之问得诏震汗，东西步，<br /><br />&nbsp;&nbsp;&nbsp;&nbsp;不引决。祖雍请使者曰：“之问有妻子，幸听诀。”使者许之，而之问荒悸不能<br /><br />&nbsp;&nbsp;&nbsp;&nbsp;处家事。祖雍怒曰：“与公俱负国家当死，奈何迟回邪？”乃饮食洗沐就死。祖<br /><br />&nbsp;&nbsp;&nbsp;&nbsp;雍，江夏王道宗甥，及进士第，有名于时。<br /><br />&nbsp;&nbsp;&nbsp;&nbsp;魏建安后迄江左，诗律屡变，至沈约、庾信，以音韵相婉附，属对精密。及<br /><br />&nbsp;&nbsp;&nbsp;&nbsp;之问、沈缙冢又加靡丽，回忌声病，约句准篇，如锦绣成文，学者宗之，号为<br /><br />&nbsp;&nbsp;&nbsp;&nbsp;“沈宋”。语曰“苏李居前，沈宋比肩”，谓苏武、李陵也。<br /><br />&nbsp;&nbsp;&nbsp;&nbsp;初，之问父令文，富文辞，且工书，有力绝人，世称“三绝”。都下有牛善<br /><br />&nbsp;&nbsp;&nbsp;&nbsp;触，人莫敢婴，令文直往拔取角，折其颈杀之。既之问以文章起，其弟之悌以<br /><br />&nbsp;&nbsp;&nbsp;&nbsp;F勇闻，之艟草隶，世谓皆得父一绝。<br /><br />&nbsp;&nbsp;&nbsp;&nbsp;之悌，长八尺。开元中，历剑南节度使、太原尹。尝坐事流朱鸢，会蛮陷O<br /><br />&nbsp;&nbsp;&nbsp;&nbsp;州，授总管击之。募壮士八人，被重甲，大呼薄贼曰：“獠动即死！”贼七百人<br /><br />&nbsp;&nbsp;&nbsp;&nbsp;皆伏不能兴，遂平贼。<br /><br />&nbsp;&nbsp;&nbsp;&nbsp;之粑连州参军，刺史闻其善歌，使教婢，日执笏立帘外，唱吟自如。<br /><br />&nbsp;&nbsp;&nbsp;&nbsp;阎朝隐，字友倩，赵州栾城人，少与兄镜几、弟仙舟皆著名。连中进士、孝<br /><br />&nbsp;&nbsp;&nbsp;&nbsp;悌廉让科，补阳武尉。中宗为太子，朝隐以舍人幸。性滑稽，属辞奇诡，为武后<br /><br />&nbsp;&nbsp;&nbsp;&nbsp;所赏。累迁给事中、仗内供奉。后有疾，令往祷少室山，乃沐浴，伏身俎盘为牺，<br /><br />&nbsp;&nbsp;&nbsp;&nbsp;请代后疾。还奏，会后亦愈，大见褒赐。其资佞谄如此。景龙初，自崖州遇赦还，<br /><br />&nbsp;&nbsp;&nbsp;&nbsp;累迁著作郎。先天中，为秘书少监，坐事贬通州别驾，卒。<br /><br />&nbsp;&nbsp;&nbsp;&nbsp;尹元凯，瀛州乐寿人。由慈州司仓参军坐事免，栖迟不出者三十年。与张说、<br /><br />&nbsp;&nbsp;&nbsp;&nbsp;卢藏用厚，诏起为右补阙。<br /><br />&nbsp;&nbsp;&nbsp;&nbsp;时又有富嘉谟、吴少微，皆知名。<br /><br />&nbsp;&nbsp;&nbsp;&nbsp;嘉谟，武功人，举进士。长安中，累转晋阳尉；少微，新安人，亦尉晋阳，<br /><br />&nbsp;&nbsp;&nbsp;&nbsp;尤相友善；有魏谷倚者，为太原主簿，并负文辞，时称“北京三杰”。天下文章<br /><br />&nbsp;&nbsp;&nbsp;&nbsp;尚徐、庾，浮俚不竞，独嘉谟、少微本经术，雅厚雄迈，人争慕之，号“吴富体”。<br /><br />&nbsp;&nbsp;&nbsp;&nbsp;豫修《三教珠英》。韦嗣立荐嘉谟、少微并为左台监察御史。已而嘉谟死，少微<br /><br />&nbsp;&nbsp;&nbsp;&nbsp;方病，闻之为恸，亦卒。<br /><br />&nbsp;&nbsp;&nbsp;&nbsp;刘宪，字元度，宋州宁陵人。父思立，在高宗时为名御史。于时河南、北大<br /><br />&nbsp;&nbsp;&nbsp;&nbsp;旱，诏遣御史中丞崔谧等分道赈赡，思立建言：“蚕务未毕而遣使抚巡，所至不<br /><br />&nbsp;&nbsp;&nbsp;&nbsp;能无劳饯。又赈给须立簿最，稽出入，往返停滞，妨废且广。若无驿处，马须豫<br /><br />&nbsp;&nbsp;&nbsp;&nbsp;集，以一马劳数家，今农事待雨兴作，辍日役，破岁计，本欲安存，更烦扰之。<br /><br />&nbsp;&nbsp;&nbsp;&nbsp;望且责州县给贷，须秋遣使便。”诏听，罢谧等行。迁考功员外郎。始议加明经<br /><br />&nbsp;&nbsp;&nbsp;&nbsp;帖、进士杂文。卒官下。<br /><br />&nbsp;&nbsp;&nbsp;&nbsp;宪擢进士，调河南尉，累进左台监察御史。天授中，奉诏按来俊臣罪，宪疾<br /><br />&nbsp;&nbsp;&nbsp;&nbsp;其酷，欲痛绳之，反为所构，贬水令。俊臣死，召为给事中，转中书舍人。坐<br /><br />&nbsp;&nbsp;&nbsp;&nbsp;善张易之，出为渝州刺史。除太仆少卿，国史，兼文馆学士，迁太子詹事。<br /><br />&nbsp;&nbsp;&nbsp;&nbsp;时玄宗在东宫，雅意坟史，宪启曰：“殿下位副君，有绝人之才，非以寻`章句，<br /><br />&nbsp;&nbsp;&nbsp;&nbsp;要通大意而已。侍读褚无量经明行，耆年宿望，宜数召问以察其言。”太子顺<br /><br />&nbsp;&nbsp;&nbsp;&nbsp;纳。会卒，赠兖州都督。<br /><br />&nbsp;&nbsp;&nbsp;&nbsp;武后时，敕吏部糊名考判，求高才，惟宪与王m、司马B、梁载言入第二等。<br /><br />&nbsp;&nbsp;&nbsp;&nbsp;m，幽州人，终雍州司功参军。B，河南人，神龙初，以中书侍郎卒。事继母孝，<br /><br />&nbsp;&nbsp;&nbsp;&nbsp;奉禄不入私舍。与弟铨、伯父希象皆历殿中侍御史。希象，刚直不谄，终主爵员<br /><br />&nbsp;&nbsp;&nbsp;&nbsp;外郎。载言，聊城人，历凤阁舍人，专知制诰，终怀州刺史。<br /><br />&nbsp;&nbsp;&nbsp;&nbsp;李邕，字泰和，扬州江都人。父善，有雅行，淹贯古今，不能属辞，故人号<br /><br />&nbsp;&nbsp;&nbsp;&nbsp;“书簏”。显庆中，累擢崇贤馆直学士兼沛王侍读。为《文选注》，敷析渊洽，<br /><br />&nbsp;&nbsp;&nbsp;&nbsp;表上之，赐赉颇渥。除潞王府记室参军，为泾城令，坐与贺兰敏之善，流姚州，<br /><br />&nbsp;&nbsp;&nbsp;&nbsp;遇赦还。居汴、郑间讲授，诸生四远至，传其业，号“《文选》学”。<br /><br />&nbsp;&nbsp;&nbsp;&nbsp;邕少知名。始善注《文选》，释事而忘意。书成以问邕，邕不敢对，善诘之，<br /><br />&nbsp;&nbsp;&nbsp;&nbsp;邕意欲有所更，善曰：“试为我补益之。”邕附事见义，善以其不可夺，故两书<br /><br />&nbsp;&nbsp;&nbsp;&nbsp;并行。既冠，见特进李峤，自言“读书未遍，愿一见秘书”。峤曰：“秘阁万卷，<br /><br />&nbsp;&nbsp;&nbsp;&nbsp;岂时日能习邪？”邕固请，乃假直秘书。未几辞去，峤惊，试问奥篇隐帙，了辩<br /><br />&nbsp;&nbsp;&nbsp;&nbsp;如响。峤叹曰：“子且名家！”<br /><br />&nbsp;&nbsp;&nbsp;&nbsp;峤为内史，与监察御史张廷荐邕文高气方直，才任谏诤，乃召拜左拾遗。<br /><br />&nbsp;&nbsp;&nbsp;&nbsp;御史中丞宋Z劾张昌宗等反状，武后不应，邕立阶下大言曰：“Z所陈社稷大计，<br /><br />&nbsp;&nbsp;&nbsp;&nbsp;陛下当听。”后色解，即可Z奏。邕出，或让曰：“子位卑，一忤旨，祸不测。”<br /><br />&nbsp;&nbsp;&nbsp;&nbsp;邕曰：“不如是，名亦不传。”<br /><br />&nbsp;&nbsp;&nbsp;&nbsp;中宗立，郑普思以方技幸，擢秘书监。邕谏曰：“陛下躬政日浅，有九重之<br /><br />&nbsp;&nbsp;&nbsp;&nbsp;严，未闻道路横议。今籍籍皆言普思冯诡惑，说妖祥，陛下不知，猥见驱使。孔<br /><br />&nbsp;&nbsp;&nbsp;&nbsp;子曰：‘《诗》三百，一言以蔽之，曰：思无邪。’陛下诚以普思术可致长生，<br /><br />&nbsp;&nbsp;&nbsp;&nbsp;则爽鸠氏且因之永有天下，非陛下乃今可得；能致神人邪，秦、汉且因之永有天<br /><br />&nbsp;&nbsp;&nbsp;&nbsp;下，非陛下乃今可得；能致佛法邪，梁武帝且因之永有天下，非陛下乃今可得；<br /><br />&nbsp;&nbsp;&nbsp;&nbsp;能鬼道邪，墨翟、干宝且各献其主，永有天下，非陛下乃今可得。自古尧、舜称<br /><br />&nbsp;&nbsp;&nbsp;&nbsp;圣者，臣观所以行，皆在人事，敦睦九族，平章百姓，不闻以鬼神道治天下，惟<br /><br />&nbsp;&nbsp;&nbsp;&nbsp;陛下省察。”不纳。<br /><br />&nbsp;&nbsp;&nbsp;&nbsp;五王诛，坐善张柬之，出为南和令，贬富州司户参军事。韦氏平，召拜左台<br /><br />&nbsp;&nbsp;&nbsp;&nbsp;殿中侍御史，弹劾任职，人颇惮之。谯王重福谋反，邕与洛州司马崔日知捕支党，<br /><br />&nbsp;&nbsp;&nbsp;&nbsp;迁户部员外郎。岑羲、崔恶日用，而邕与之交，玄宗在东宫，邕及崔隐甫、倪<br /><br />&nbsp;&nbsp;&nbsp;&nbsp;若水同被礼遇，羲等忌之，贬邕舍城丞。玄宗即位，召为户部郎中。张廷为黄<br /><br />&nbsp;&nbsp;&nbsp;&nbsp;门侍郎，而姜皎方幸，共援邕为御史中丞。姚崇疾邕险躁，左迁括州司马，起为<br /><br />&nbsp;&nbsp;&nbsp;&nbsp;陈州刺史。<br /><br />&nbsp;&nbsp;&nbsp;&nbsp;帝封泰山还，邕见帝汴州，诏献辞赋，帝悦。然矜肆，自谓且宰相。邕素轻<br /><br />&nbsp;&nbsp;&nbsp;&nbsp;张说，与相恶。会仇人告邕赃贷枉法，下狱当死。许昌男子孔璋上书天子曰：<br /><br />&nbsp;&nbsp;&nbsp;&nbsp;明主举能而舍过，取才而弃行，烈士抗节，勇者不避死，故晋用林父不以过，<br /><br />&nbsp;&nbsp;&nbsp;&nbsp;汉任陈平不以行，禽息陨身不祈生，北郭碎首不爱死。向若林父诛，陈平死，百<br /><br />&nbsp;&nbsp;&nbsp;&nbsp;里不用，晏婴见逐，是晋无赤狄之土，汉无天子之尊，秦不强，齐不霸矣。伏见<br /><br />&nbsp;&nbsp;&nbsp;&nbsp;陈州刺史邕，刚毅忠烈，难不苟免。往者折二张之角，挫韦氏之锋，虽身受谪屈，<br /><br />&nbsp;&nbsp;&nbsp;&nbsp;而奸谋沮解，即邕有功于国。且邕所能者，拯孤恤穷，救乏Q急，家无私聚。今<br /><br />&nbsp;&nbsp;&nbsp;&nbsp;闻坐赃下吏，死在旦夕。臣闻生无益于国者，不若杀身以明贤。臣愿以六尺之躯<br /><br />&nbsp;&nbsp;&nbsp;&nbsp;膏a钺，以代邕死。臣与邕生平不款曲，臣知有邕，邕不知有臣，臣不逮邕明矣。<br /><br />&nbsp;&nbsp;&nbsp;&nbsp;夫知贤而举，仁也；任人之患，义也。获二善以死，臣又何求？伏惟陛下宽邕之<br /><br />&nbsp;&nbsp;&nbsp;&nbsp;死，使率德改行。兴林父、曲逆之功，臣得瞑目；附禽息、北郭之迹，大愿毕矣。<br /><br />&nbsp;&nbsp;&nbsp;&nbsp;若以阳和方始，重行大戮，则臣请伏剑，不敢烦有司，皇天后土，实闻臣言。昔<br /><br />&nbsp;&nbsp;&nbsp;&nbsp;吴、楚反，汉得剧孟则不忧，夫以一贤而敌七国之众，伏惟敷含垢之道，弃瑕之<br /><br />&nbsp;&nbsp;&nbsp;&nbsp;义，远思剧孟，近取于邕。况告成岱宗，天地更新，赦而复论，人谁无罪，惟明<br /><br />&nbsp;&nbsp;&nbsp;&nbsp;主图之。臣闻士为知己者死，臣不为死者所知，而甘之死者，非特惜邕贤，亦以<br /><br />&nbsp;&nbsp;&nbsp;&nbsp;成陛下矜能之慈。<br /><br />&nbsp;&nbsp;&nbsp;&nbsp;疏奏，邕得减死，贬遵化尉，流璋岭南。邕妻温，复为邕请戍边自赎，曰：<br /><br />&nbsp;&nbsp;&nbsp;&nbsp;邕少习文章，疾恶如仇，不容于众，邪佞切齿，诸儒侧目。频谪远郡，削迹<br /><br />&nbsp;&nbsp;&nbsp;&nbsp;朝端，不啻十载。岁时叹恋，闻者伤怀。属国家有事泰山，法驾旋路，邕献牛酒，<br /><br />&nbsp;&nbsp;&nbsp;&nbsp;例蒙恩私。妾闻正人用则佞人忧，邕之祸端，故自此始。且邕比任外官，卒无一<br /><br />&nbsp;&nbsp;&nbsp;&nbsp;毁，天意暂顾，罪过旋生。谚曰：“士无贤不肖，入朝见疾。”惟陛下明察。邕<br /><br />&nbsp;&nbsp;&nbsp;&nbsp;初蒙讯责，便系牢户，水不入口者逾五日，气息奄奄，惟吏是听。事生吏口，迫<br /><br />&nbsp;&nbsp;&nbsp;&nbsp;邕手书。贷人蚕种，以为枉法；市罗贡奉，指为奸赃。于时匦使朝堂，守捉严固，<br /><br />&nbsp;&nbsp;&nbsp;&nbsp;号天诉地，谁肯为闻？泣血去国，投身荒裔，永无还期。妾愿使邕得充一卒，效<br /><br />&nbsp;&nbsp;&nbsp;&nbsp;力王事，膏涂朔边，骨粪沙壤，成邕夙心。<br /><br />&nbsp;&nbsp;&nbsp;&nbsp;表入不省。<br /><br />&nbsp;&nbsp;&nbsp;&nbsp;邕后从中人杨思勖讨岭南贼有功，徙澧州司马。开元二十三年，起为括州刺<br /><br />&nbsp;&nbsp;&nbsp;&nbsp;史，喜兴利除害。复坐诬枉，且得罪，天子识其名，诏勿劾。后历淄、滑二州刺<br /><br />&nbsp;&nbsp;&nbsp;&nbsp;史，上计京师。始，邕蚤有名，重义爱士，久斥外，不与士大夫接。既入朝，人<br /><br />&nbsp;&nbsp;&nbsp;&nbsp;间传其眉目瑰异，至阡陌聚观，后生望风内谒，门巷填隘。中人临问，索所为文<br /><br />&nbsp;&nbsp;&nbsp;&nbsp;章，且进上。以谗u不得留，出为汲郡、北海太守。<br /><br />&nbsp;&nbsp;&nbsp;&nbsp;天宝中，左骁卫兵曹参军柳抻凶锵掠，邕尝遗蘼恚故吉温使引邕尝以休<br /><br />&nbsp;&nbsp;&nbsp;&nbsp;咎相语，阴赂遗。宰相李林甫素忌邕，因傅以罪。诏刑部员外郎祁顺之、监察御<br /><br />&nbsp;&nbsp;&nbsp;&nbsp;史罗希]就郡杖杀之，时年七十。代宗时，赠秘书监。<br /><br />&nbsp;&nbsp;&nbsp;&nbsp;邕之文，于碑颂是所长，人奉金帛请其文，前后所受钜万计。邕虽诎不进，<br /><br />&nbsp;&nbsp;&nbsp;&nbsp;而文名天下，时称李北海。卢藏用尝谓：“邕如干将、莫邪，难与争锋，但虞伤<br /><br />&nbsp;&nbsp;&nbsp;&nbsp;缺耳。”后卒如言。杜甫知邕负谤死，作《八哀诗》，读者伤之。邕资豪放，不<br /><br />&nbsp;&nbsp;&nbsp;&nbsp;能治细行，所在贿谢，畋游自肆，终以败云。<br /><br />&nbsp;&nbsp;&nbsp;&nbsp;吕向，字子回，亡其世贯，或曰泾州人。少孤，托外祖母隐陆浑山。工草隶，<br /><br />&nbsp;&nbsp;&nbsp;&nbsp;能一笔环写百字，若萦发然，世号“连锦书”。强志于学，每卖药，即市阅书，<br /><br />&nbsp;&nbsp;&nbsp;&nbsp;遂通古今。<br /><br />&nbsp;&nbsp;&nbsp;&nbsp;玄宗开元十年，召入翰林，兼集贤院校理，侍太子及诸王为文章。时帝岁遣<br /><br />&nbsp;&nbsp;&nbsp;&nbsp;使采择天下姝好，内之后宫，号“花鸟使”；向因奏《美人赋》以讽，帝善之，<br /><br />&nbsp;&nbsp;&nbsp;&nbsp;擢左拾遗。天子数校猎渭川，向又献诗规讽，进左补阙。帝自为文，勒石西岳，<br /><br />&nbsp;&nbsp;&nbsp;&nbsp;诏向为镌勒使。<br /><br />&nbsp;&nbsp;&nbsp;&nbsp;以起居舍人从帝东巡，帝引颉利发及蕃夷酋长入仗内，赐弓矢射禽。向上言：<br /><br />&nbsp;&nbsp;&nbsp;&nbsp;“鸱枭不鸣，未为瑞鸟；豺虎虽伏，弗曰仁兽。况突厥安忍残贼，莫顾君父，陛<br /><br />&nbsp;&nbsp;&nbsp;&nbsp;下震以武义，来以文德，势不得不廷，故稽颡称臣，奔命遣使。陛下引内从官，<br /><br />&nbsp;&nbsp;&nbsp;&nbsp;陪封禅盛礼，使飞矢于前，同获兽之乐，是狎昵太过。或荆卿诡动，何罗窃发，<br /><br />&nbsp;&nbsp;&nbsp;&nbsp;逼严跸，冒清尘，纵醢单于，污穹庐，何以塞责？”帝顺纳，诏蕃夷出仗。久之，<br /><br />&nbsp;&nbsp;&nbsp;&nbsp;迁主客郎中，专侍皇太子，眷赉良异。<br /><br />&nbsp;&nbsp;&nbsp;&nbsp;始，向之生，父岌客远方不还。少丧母，失墓所在，将葬，巫者求得之。不<br /><br />&nbsp;&nbsp;&nbsp;&nbsp;知父在亡，招魂合诸墓。后有传父犹在者，访索累年不获。它日自朝还，道见一<br /><br />&nbsp;&nbsp;&nbsp;&nbsp;老人，物色问之，果父也。下马抱父足号恸，行人为流涕。帝闻，咨叹，官岌朝<br /><br />&nbsp;&nbsp;&nbsp;&nbsp;散大夫，赐锦彩，给内教坊乐工，娱怿其心。卒，赠东平太守。<br /><br />&nbsp;&nbsp;&nbsp;&nbsp;向终丧，再迁中书舍人，改工部侍郎。卒，赠华阴太守。尝以李善释《文选》<br /><br />&nbsp;&nbsp;&nbsp;&nbsp;为繁酿，与吕延济、刘良、张铣、李周翰等更为诂解，时号《五臣注》。<br /><br />&nbsp;&nbsp;&nbsp;&nbsp;王翰，字子羽，并州晋阳人。少豪健恃才，及进士第，然喜h酒。张嘉贞为<br /><br />&nbsp;&nbsp;&nbsp;&nbsp;本州长史，伟其人，厚遇之。翰自歌以舞属嘉贞，神气轩举自如。张说至，礼益<br /><br />&nbsp;&nbsp;&nbsp;&nbsp;加。复举直言极谏，调昌乐尉，又举超拔君类。方说辅政，故召为秘书正字，擢<br /><br />&nbsp;&nbsp;&nbsp;&nbsp;通事舍人、驾部员外郎。家畜声伎，目使颐令，自视王侯，人莫不恶之。说罢宰<br /><br />&nbsp;&nbsp;&nbsp;&nbsp;相，翰出为汝州长史，徙仙州别驾。日与才士豪侠饮乐游畋，伐鼓穷欢，坐贬道<br /><br />&nbsp;&nbsp;&nbsp;&nbsp;州司马，卒。<br /><br />&nbsp;&nbsp;&nbsp;&nbsp;孙逖，博州武水人。后魏光禄大夫惠蔚，其先也。祖希壮，为韩王府典签，<br /><br />&nbsp;&nbsp;&nbsp;&nbsp;四世传一子，故无近属。父嘉之，少孤，依外家，客涉、巩间。垂拱初，诣洛阳<br /><br />&nbsp;&nbsp;&nbsp;&nbsp;献书，不报。第进士，终襄邑令。<br /><br />&nbsp;&nbsp;&nbsp;&nbsp;逖幼有文，属思警敏。年十五，见雍州长史崔日用，令赋土火炉，援笔成篇，<br /><br />&nbsp;&nbsp;&nbsp;&nbsp;理趣不凡，日用骇叹，遂与定交。举手笔俊拔、哲人奇士、隐沦屠钓及文藻宏丽<br /><br />&nbsp;&nbsp;&nbsp;&nbsp;等科。开元十年，又举贤良方正。玄宗御洛城门引见，命户部郎中苏晋等第其文<br /><br />&nbsp;&nbsp;&nbsp;&nbsp;异等，擢左拾遗。张说命子均、往拜之。李邕负才，自陈州入计，裒其文示逖。<br /><br />&nbsp;&nbsp;&nbsp;&nbsp;李闭蛱原，表置幕府。以起居舍人入为集贤院撰。时海内少事，帝赐群<br /><br />&nbsp;&nbsp;&nbsp;&nbsp;臣十日一燕，宰相萧嵩会百官赋《天成》、《玄泽》、《维南有山》、《杨之华》、<br /><br />&nbsp;&nbsp;&nbsp;&nbsp;《三月》、《英英有兰》、《和风》、《嘉木》等诗八篇，继《雅》、《颂》体，<br /><br />&nbsp;&nbsp;&nbsp;&nbsp;使逖序所以然。改考功员外郎，取颜真卿、李华、萧颖士、赵骅等，皆海内有名<br /><br />&nbsp;&nbsp;&nbsp;&nbsp;士。俄迁中书舍人。是时，嘉之且八十，犹为令，逖求降外官，增父秩。帝嘉纳，<br /><br />&nbsp;&nbsp;&nbsp;&nbsp;拜嘉之宋州司马，听致仕。父丧阕，复拜舍人。开元间，苏F、齐浣、苏晋、贾<br /><br />&nbsp;&nbsp;&nbsp;&nbsp;曾、韩休、许景先及逖典诏诰，为代言最，而逖尤精密，张九龄视其草，欲易一<br /><br />&nbsp;&nbsp;&nbsp;&nbsp;字，卒不能也。居职八年，判刑部侍郎，以病风乞解，徙太子左庶子，遂绵废累<br /><br />&nbsp;&nbsp;&nbsp;&nbsp;年，徙少詹事。上元中卒，赠尚书右仆射，谥曰文。<br /><br />&nbsp;&nbsp;&nbsp;&nbsp;诸子成最知名。<br /><br />&nbsp;&nbsp;&nbsp;&nbsp;成，字思退，推荫仕累洛阳、长安令。兄宿为华州刺史，因悸病喑，成请告<br /><br />&nbsp;&nbsp;&nbsp;&nbsp;往视，不待报辄行，代宗嘉其悌，不责也。稍迁仓部郎中、京兆少尹。为信州刺<br /><br />&nbsp;&nbsp;&nbsp;&nbsp;史，岁大旱，发仓以贱直售民，故饥而不亡。再期增户五千，诏书褒美。徙苏州，<br /><br />&nbsp;&nbsp;&nbsp;&nbsp;改桂管观察使，卒。<br /><br />&nbsp;&nbsp;&nbsp;&nbsp;成通经术，奏议据正。尝有期丧，吊者至，成不易\而见。客疑之，请故，<br /><br />&nbsp;&nbsp;&nbsp;&nbsp;答曰：“\者，古居丧常服，去之则废丧也。今而巾幞，失矣。”子公器，亦<br /><br />&nbsp;&nbsp;&nbsp;&nbsp;至邕管经略使。<br /><br />&nbsp;&nbsp;&nbsp;&nbsp;公器子简，字枢中。元和初，登进士第，辟镇国、荆南幕府。累迁左司、吏<br /><br />&nbsp;&nbsp;&nbsp;&nbsp;部二郎中，繇谏议大夫知制诰，进中书舍人。初，逖掌诰，至代宗时，宿又居职，<br /><br />&nbsp;&nbsp;&nbsp;&nbsp;逮简凡三世。<br /><br />&nbsp;&nbsp;&nbsp;&nbsp;会昌初，迁尚书左丞，建言：<br /><br />&nbsp;&nbsp;&nbsp;&nbsp;班位以品秩为等差，今官兼台省，位置迁误，不可为法。元和元年，御史台<br /><br />&nbsp;&nbsp;&nbsp;&nbsp;白奏，常参官兼大夫、中丞者，视检校官，居本品同类官上。其后侍郎兼大夫者，<br /><br />&nbsp;&nbsp;&nbsp;&nbsp;皆在左、右丞上。当时侍郎兼大夫少，唯京兆尹兼之。京兆尹从三品，今位乃在<br /><br />&nbsp;&nbsp;&nbsp;&nbsp;本品同类官从三品卿、监上，太常、宗正卿正三品下。左丞乃正四品上，户部侍<br /><br />&nbsp;&nbsp;&nbsp;&nbsp;郎正四品下，今户部侍郎兼大夫当在本品同类正四品下，诸曹侍郎上，不宜居正<br /><br />&nbsp;&nbsp;&nbsp;&nbsp;四品丞、郎上。又右丞正四品下，吏部侍郎正四品上，今吏部侍郎位右丞之下。<br /><br />&nbsp;&nbsp;&nbsp;&nbsp;盖以丞有绳辖之重，虽吏部品高，犹居其下，然则户部侍郎虽兼大夫，安得居其<br /><br />&nbsp;&nbsp;&nbsp;&nbsp;上哉？今散官自将仕郎至开府、特进，每品正、从有上中下，名级各异，则正从<br /><br />&nbsp;&nbsp;&nbsp;&nbsp;上下不得谓之同品。京兆、河南司录及诸府州录事参军事皆操纪律，正诸曹，与<br /><br />&nbsp;&nbsp;&nbsp;&nbsp;尚书省左、右丞纪纲六曹略等，假使诸曹掾因功劳加台省官，安得位在司录、录<br /><br />&nbsp;&nbsp;&nbsp;&nbsp;事参军上？且左丞纠射八坐，主省内禁令、宗庙祠祭事，御史不当，得弹奏之，<br /><br />&nbsp;&nbsp;&nbsp;&nbsp;良以台官所奏，拘牵成例，不揣事之轻重。使理可循，虽无往比，自宜行之。否<br /><br />&nbsp;&nbsp;&nbsp;&nbsp;者，号曰旧章，正可改也。<br /><br />&nbsp;&nbsp;&nbsp;&nbsp;武宗诏两省官详议，皆从简请。<br /><br />&nbsp;&nbsp;&nbsp;&nbsp;历河中、兴元、宣武节度使，检校尚书右仆射、东都留守。而弟范亦为淄青<br /><br />&nbsp;&nbsp;&nbsp;&nbsp;节度使，世推显家。<br /><br />&nbsp;&nbsp;&nbsp;&nbsp;李白，字太白，兴圣皇帝九世孙。其先隋末以罪徙西域，神龙初，遁还，客<br /><br />&nbsp;&nbsp;&nbsp;&nbsp;巴西。白之生，母梦长庚星，因以命之。十岁通诗书，既长，隐岷山。州举有道，<br /><br />&nbsp;&nbsp;&nbsp;&nbsp;不应。苏F为益州长史，见白异之，曰：“是子天才英特，少益以学，可比相如。”<br /><br />&nbsp;&nbsp;&nbsp;&nbsp;然喜纵横术，击剑，为任侠，轻财重施。更客任城，与孔巢父、韩准、裴政、张<br /><br />&nbsp;&nbsp;&nbsp;&nbsp;叔明、陶沔居徂徕山，日沈饮，号“竹溪六逸”。<br /><br />&nbsp;&nbsp;&nbsp;&nbsp;天宝初，南入会稽，与吴筠善，筠被召，故白亦至长安。往见贺知章，知章<br /><br />&nbsp;&nbsp;&nbsp;&nbsp;见其文，叹曰：“子，谪仙人也！”言于玄宗，召见金銮殿，论当世事，奏颂一<br /><br />&nbsp;&nbsp;&nbsp;&nbsp;篇。帝赐食，亲为调羹，有诏供奉翰林。白犹与饮徒醉于市。帝坐沈香亭子，意<br /><br />&nbsp;&nbsp;&nbsp;&nbsp;有所感，欲得白为乐章；召入，而白已醉，左右以水u面，稍解，援笔成文，婉<br /><br />&nbsp;&nbsp;&nbsp;&nbsp;丽精切无留思。帝爱其才，数宴见。白尝侍帝，醉，使高力士脱靴。力士素贵，<br /><br />&nbsp;&nbsp;&nbsp;&nbsp;耻之，`其诗以激杨贵妃，帝欲官白，妃辄沮止。白自知不为亲近所容，益骜放<br /><br />&nbsp;&nbsp;&nbsp;&nbsp;不自，与知章、李m之、汝阳王\、崔宗之、苏晋、张旭、焦遂为“酒八仙人”。<br /><br />&nbsp;&nbsp;&nbsp;&nbsp;恳求还山，帝赐金放还。白浮游四方，尝乘舟与崔宗之自采石至金陵，著宫锦袍<br /><br />&nbsp;&nbsp;&nbsp;&nbsp;坐舟中，旁若无人。<br /><br />&nbsp;&nbsp;&nbsp;&nbsp;安禄山反，转侧宿松、匡庐间，永王U辟为府僚佐。U起兵，逃还彭泽，U<br /><br />&nbsp;&nbsp;&nbsp;&nbsp;败，当诛。初，白游并州，见郭子仪，奇之。子仪尝犯法，白为救免。至是子仪<br /><br />&nbsp;&nbsp;&nbsp;&nbsp;请解官以赎，有诏长流夜郎。会赦，还寻阳，坐事下狱。时宋若思将吴兵三千赴<br /><br />&nbsp;&nbsp;&nbsp;&nbsp;河南，道寻阳，释囚辟为参谋，未几辞职。李阳冰为当涂令，白依之。代宗立，<br /><br />&nbsp;&nbsp;&nbsp;&nbsp;以左拾遗召，而白已卒，年六十余。<br /><br />&nbsp;&nbsp;&nbsp;&nbsp;白晚好黄老，度牛渚矶至姑孰，悦谢家青山，欲终焉。及卒，葬东麓。元和<br /><br />&nbsp;&nbsp;&nbsp;&nbsp;末，宣歙观察使范传正祭其冢，禁樵采。访后裔，惟二孙女嫁为民妻，进止仍有<br /><br />&nbsp;&nbsp;&nbsp;&nbsp;风范，因泣曰：“先祖志在青山，顷葬东麓，非本意。”传正为改葬，立二碑焉。<br /><br />&nbsp;&nbsp;&nbsp;&nbsp;告二女，将改妻士族，辞以孤穷失身，命也，不愿更嫁。传正嘉叹，复其夫徭役。<br /><br />&nbsp;&nbsp;&nbsp;&nbsp;文宗时，诏以白歌诗、裴F剑舞、张旭草书为“三绝”。<br /><br />&nbsp;&nbsp;&nbsp;&nbsp;旭，苏州吴人。嗜酒，每大醉，呼叫狂走，乃下笔，或以头濡墨而书，既醒<br /><br />&nbsp;&nbsp;&nbsp;&nbsp;自视，以为神，不可复得也，世呼“张颠”。<br /><br />&nbsp;&nbsp;&nbsp;&nbsp;初，仕为常熟尉，有老人陈牒求判，宿昔又来，旭怒其烦，责之。老人曰：<br /><br />&nbsp;&nbsp;&nbsp;&nbsp;“观公笔奇妙，欲以藏家尔。”旭因问所藏，尽出其父书，旭视之，天下奇笔也，<br /><br />&nbsp;&nbsp;&nbsp;&nbsp;自是尽其法。旭自言，始见公主担夫争道，又闻鼓吹，而得笔法意，观倡公孙舞<br /><br />&nbsp;&nbsp;&nbsp;&nbsp;《剑器》，得其神。后人论书，欧、虞、褚、陆皆有异论，至旭，无非短者。传<br /><br />&nbsp;&nbsp;&nbsp;&nbsp;其法，惟崔邈、颜真卿云。<br /><br />&nbsp;&nbsp;&nbsp;&nbsp;F尝与幽州都督孙绫狈ィ为奚所围，F舞刀立马上，矢四集，皆迎刀而断，<br /><br />&nbsp;&nbsp;&nbsp;&nbsp;奚大惊引去。后以龙华军使守北平。北平多虎，F善射，一日得虎三十一，休山<br /><br />&nbsp;&nbsp;&nbsp;&nbsp;下。有老父曰：“此彪也。稍北，有真虎，使将军遇之，且败。”F不信，怒马<br /><br />&nbsp;&nbsp;&nbsp;&nbsp;趋之。有虎出丛薄中，小而猛，据地大吼，F马辟易，弓矢皆堕，自是不复射。<br /><br />&nbsp;&nbsp;&nbsp;&nbsp;王维，字摩诘。九岁知属辞，与弟缙齐名，资孝友。开元初，擢进士，调太<br /><br />&nbsp;&nbsp;&nbsp;&nbsp;乐丞，坐累为济州司仓参军。张九龄执政，擢右拾遗。历监察御史。母丧，毁几<br /><br />&nbsp;&nbsp;&nbsp;&nbsp;不生。服除，累迁给事中。<br /><br />&nbsp;&nbsp;&nbsp;&nbsp;安禄山反，玄宗西狩，维为贼得，以药下利，阳喑。禄山素知其才，迎置洛<br /><br />&nbsp;&nbsp;&nbsp;&nbsp;阳，迫为给事中。禄山大宴凝碧池，悉召梨园诸工合乐，诸工皆泣，维闻悲甚，<br /><br />&nbsp;&nbsp;&nbsp;&nbsp;赋诗悼痛。贼平，皆下狱。或以诗闻行在，时缙位已显，请削官赎维罪，肃宗亦<br /><br />&nbsp;&nbsp;&nbsp;&nbsp;自怜之，下迁太子中允。久之，迁中庶子，三迁尚书右丞。<br /><br />&nbsp;&nbsp;&nbsp;&nbsp;缙为蜀州刺史未还，维自表“己有五短，缙五长，臣在省户，缙远方，愿归<br /><br />&nbsp;&nbsp;&nbsp;&nbsp;所任官，放田里，使缙得还京师。”议者不之罪。久乃召缙为左散骑常侍。上元<br /><br />&nbsp;&nbsp;&nbsp;&nbsp;初卒，年六十一。疾甚，缙在凤翔，作书与别，又遗亲故书数幅，停笔而化。赠<br /><br />&nbsp;&nbsp;&nbsp;&nbsp;秘书监。<br /><br />&nbsp;&nbsp;&nbsp;&nbsp;维工草隶，善画，名盛于开元、天宝间，豪英贵人虚左以迎，宁、薛诸王待<br /><br />&nbsp;&nbsp;&nbsp;&nbsp;若师友。画思入神，至山水平远，云势石色，绘工以为天机所到，学者不及也。<br /><br />&nbsp;&nbsp;&nbsp;&nbsp;客有以《按乐图》示者，无题识，维徐曰：“此《霓裳》第三叠最初拍也。”客<br /><br />&nbsp;&nbsp;&nbsp;&nbsp;未然，引工按曲，乃信。<br /><br />&nbsp;&nbsp;&nbsp;&nbsp;兄弟皆笃志奉佛，食不荤，衣不文彩。别墅在辋川，地奇胜，有华子冈、欹<br /><br />&nbsp;&nbsp;&nbsp;&nbsp;湖、竹里馆、柳浪、茱萸c、辛夷坞，与裴迪游其中，赋诗相酬为乐。丧妻不<br /><br />&nbsp;&nbsp;&nbsp;&nbsp;娶，孤居三十年。母亡，表辋川第为寺，终葬其西。<br /><br />&nbsp;&nbsp;&nbsp;&nbsp;宝应中，代宗语缙曰：“朕尝于诸王座闻维乐章，今传几何？”遣中人王承<br /><br />&nbsp;&nbsp;&nbsp;&nbsp;华往取，缙裒集数十百篇上之。<br /><br />&nbsp;&nbsp;&nbsp;&nbsp;郑虔，郑州荥阳人。天宝初，为协律郎，集缀当世事，著书八十余篇。有窥<br /><br />&nbsp;&nbsp;&nbsp;&nbsp;其稿者，上书告虔私撰国史，虔苍黄焚之，坐谪十年。还京师，玄宗爱其才，欲<br /><br />&nbsp;&nbsp;&nbsp;&nbsp;置左右，以不事事，更为置广文馆，以虔为博士。虔闻命，不知广文曹司何在，<br /><br />&nbsp;&nbsp;&nbsp;&nbsp;诉宰相，宰相曰：“上增国学，置广文馆，以居贤者，令后世言广文博士自君始，<br /><br />&nbsp;&nbsp;&nbsp;&nbsp;不亦美乎？”虔乃就职。久之，雨坏庑舍，有司不复修完，寓治国子馆，自是遂<br /><br />&nbsp;&nbsp;&nbsp;&nbsp;废。<br /><br />&nbsp;&nbsp;&nbsp;&nbsp;初，虔追r故书可志者得四十余篇，国子司业苏源明名其书为《会B》。<br /><br />&nbsp;&nbsp;&nbsp;&nbsp;虔善图山水，好书，常苦无纸，于是慈恩寺贮柿叶数屋，遂往日取叶肄书，岁久<br /><br />&nbsp;&nbsp;&nbsp;&nbsp;殆遍。尝自写其诗并画以献，帝大署其尾曰：“郑虔三绝”。迁著作郎。<br /><br />&nbsp;&nbsp;&nbsp;&nbsp;安禄山反，遣张通儒劫百官置东都，伪授虔水部郎中，因称风缓，求摄市令，<br /><br />&nbsp;&nbsp;&nbsp;&nbsp;潜以密章达灵武。贼平，与张通、王维并囚宣阳里。三人者，皆善画，崔圆使绘<br /><br />&nbsp;&nbsp;&nbsp;&nbsp;斋壁，虔等方悸死，即极思祈解于圆，卒免死，贬台州司户参军事，维止下选。<br /><br />&nbsp;&nbsp;&nbsp;&nbsp;后数年卒。<br /><br />&nbsp;&nbsp;&nbsp;&nbsp;虔学长于地理，山川险易、方隅物产、兵戍众寡无不详。尝为《天宝军防录》，<br /><br />&nbsp;&nbsp;&nbsp;&nbsp;言典事该。诸儒服其善著书，时号“郑广文”。在官贫约甚，澹如也。杜甫尝赠<br /><br />&nbsp;&nbsp;&nbsp;&nbsp;以诗曰“才名四十年，坐客寒无毡”云。<br /><br />&nbsp;&nbsp;&nbsp;&nbsp;有郑相如者，自沧州来，师事虔，虔未之礼，间问何所业，相如曰：“闻孔<br /><br />&nbsp;&nbsp;&nbsp;&nbsp;子称‘继周者百世可知’，仆亦能知之。”虔骇然，即曰：“开元尽三十年当改<br /><br />&nbsp;&nbsp;&nbsp;&nbsp;元，尽十五年天下乱，贼臣c位，公当污伪官，愿守节，可以免。”虔又问：“<br /><br />&nbsp;&nbsp;&nbsp;&nbsp;自谓云何？”答曰：“相如有官三年，死衢州。”是年及进士第，调信安尉。既<br /><br />&nbsp;&nbsp;&nbsp;&nbsp;三年，虔询吏部，则相如果死。故虔念其言，终不附贼。<br /><br />&nbsp;&nbsp;&nbsp;&nbsp;萧颖士，字茂挺，梁鄱阳王恢七世孙。祖晶，贤而有谋，任雅相伐高丽，表<br /><br />&nbsp;&nbsp;&nbsp;&nbsp;为记室。越王贞举兵，杖策诣之，陈三策，王不用，晶度必败，乃亡去，客死广<br /><br />&nbsp;&nbsp;&nbsp;&nbsp;陵。<br /><br />&nbsp;&nbsp;&nbsp;&nbsp;颖士四岁属文，十岁补太学生。观书一览即诵，通百家谱系、书籀学。开元<br /><br />&nbsp;&nbsp;&nbsp;&nbsp;二十三年，举进士，对策第一。父F，以莒丞抵罪，颖士往诉于府佐张惟一，惟<br /><br />&nbsp;&nbsp;&nbsp;&nbsp;一曰：“F有佳儿，吾以F获谴不憾。”乃平宥之。<br /><br />&nbsp;&nbsp;&nbsp;&nbsp;天宝初，颖士补秘书正字。于时裴耀卿、席豫、张均、宋遥、韦述皆先进，<br /><br />&nbsp;&nbsp;&nbsp;&nbsp;器其材，与钧礼，由是名播天下。奉使括遗书赵、卫间，淹久不报，为有司劾免，<br /><br />&nbsp;&nbsp;&nbsp;&nbsp;留客濮阳。于是尹征、王恒、卢异、卢士式、贾邕、赵匡、阎士和、柳并等皆执<br /><br />&nbsp;&nbsp;&nbsp;&nbsp;弟子礼，以次授业，号萧夫子。召为集贤校理。宰相李林甫欲见之，颖士方父丧，<br /><br />&nbsp;&nbsp;&nbsp;&nbsp;不诣。林甫尝至故人舍邀颍士，颖士前往，哭门内以待，林甫不得已，前吊乃去。<br /><br />&nbsp;&nbsp;&nbsp;&nbsp;怒其不下己，调广陵参军事，颖士急中不能堪，作《伐樱桃树赋》曰：“擢无庸<br /><br />&nbsp;&nbsp;&nbsp;&nbsp;之琐质，蒙本枝以自庇。虽先寝而或荐，非和羹之正味。”以讥林甫云。君子恨<br /><br />&nbsp;&nbsp;&nbsp;&nbsp;其褊。会母丧免，流播吴、越。<br /><br />&nbsp;&nbsp;&nbsp;&nbsp;尝谓：“仲尼作《春秋》，为百王不易法，而司马迁作本纪、书、表、世家、<br /><br />&nbsp;&nbsp;&nbsp;&nbsp;列传，叙事依违，失褒贬体，不足以训。”乃起汉元年讫隋义宁编年，依《春秋》<br /><br />&nbsp;&nbsp;&nbsp;&nbsp;义类为传百篇。在魏书高贵崩，曰：“司马昭弑帝于南阙。”在梁书陈受禅，曰：<br /><br />&nbsp;&nbsp;&nbsp;&nbsp;“陈霸先反。”又自以梁枝孙，而宣帝逆取顺守，故武帝得血食三纪；昔曲沃篡<br /><br />&nbsp;&nbsp;&nbsp;&nbsp;晋，而文公为五伯，仲尼弗贬也。乃黜陈闰隋，以唐土德承梁火德，皆自断，诸<br /><br />&nbsp;&nbsp;&nbsp;&nbsp;儒不与论也。有太原王绪者，僧辩裔孙，撰《永宁公辅梁书》，黜陈不帝，颖士<br /><br />&nbsp;&nbsp;&nbsp;&nbsp;佐之，亦著《梁萧史谱》及作《梁不禅陈论》以发绪义例，使光明云。<br /><br />&nbsp;&nbsp;&nbsp;&nbsp;史官韦述荐颖士自代，召诣史馆待制，颖士乘传诣京师。而林甫方威福自擅，<br /><br />&nbsp;&nbsp;&nbsp;&nbsp;颖士遂不屈，愈见疾，俄免官，往来、杜间。林甫死，更调河南府参军事。倭<br /><br />&nbsp;&nbsp;&nbsp;&nbsp;国遣使入朝，自陈国人愿得萧夫子为师者，中书舍人张渐等谏不可而止。<br /><br />&nbsp;&nbsp;&nbsp;&nbsp;安禄山宠恣，颖士阴语柳并曰：“胡人负宠而骄，乱不久矣。东京其先陷乎！”<br /><br />&nbsp;&nbsp;&nbsp;&nbsp;即托疾游太室山。已而禄山反，颖士往见河南采访使郭纳，言御守计，纳忽不<br /><br />&nbsp;&nbsp;&nbsp;&nbsp;用，叹曰：“肉食者以儿戏御剧贼，难矣哉！”闻封常清陈兵东京，往观之，不<br /><br />&nbsp;&nbsp;&nbsp;&nbsp;宿而还。因藏家书于箕、颖间，身走山南，节度使源洧辟掌书记。贼别校攻南阳，<br /><br />&nbsp;&nbsp;&nbsp;&nbsp;洧惧，欲退保江陵，颖士说曰：“官兵守潼关，财用急，必待江、淮转饷乃足，<br /><br />&nbsp;&nbsp;&nbsp;&nbsp;饷道由汉、沔，则襄阳乃今天下喉襟，一日不守，则大事去矣。且列郡数十，人<br /><br />&nbsp;&nbsp;&nbsp;&nbsp;百万，训兵攘寇，社稷之功也。贼方专崤、陕，公何遽轻土地，欲取笑天下乎？”<br /><br />&nbsp;&nbsp;&nbsp;&nbsp;洧乃按甲不出。亦会禄山死，贼解去。洧卒，往客金陵，永王U召之，不见。<br /><br />&nbsp;&nbsp;&nbsp;&nbsp;时盛王为淮南节度大使，留蜀不遣，副大使李承式玩兵不振。颖士与宰相崔<br /><br />&nbsp;&nbsp;&nbsp;&nbsp;圆书，以为：“今兵食所资在东南，但楚、越重山复江，自古中原扰则盗先起，<br /><br />&nbsp;&nbsp;&nbsp;&nbsp;宜时遣王以捍镇江淮。”俄而刘展果反。贼围雍丘，胁泗上军，承式遣兵往救，<br /><br />&nbsp;&nbsp;&nbsp;&nbsp;大宴宾客，陈女乐。颖士曰：“天子暴露，岂臣下尽欢时邪？夫投兵不测，乃使<br /><br />&nbsp;&nbsp;&nbsp;&nbsp;观听华丽，一旦思归，谁致其死哉？”弗纳。崔圆闻之，即授扬州功曹参军。至<br /><br />&nbsp;&nbsp;&nbsp;&nbsp;官，信宿去。后客死汝南逆旅，年五十二，门人共谥曰文元先生。<br /><br />&nbsp;&nbsp;&nbsp;&nbsp;颖士乐闻人善，以推引后进为己任，如李阳、李幼卿、皇甫冉、陆渭等数十<br /><br />&nbsp;&nbsp;&nbsp;&nbsp;人，由奖目，皆为名士。天下推知人，称萧功曹。尝兄事元德秀，而友殷寅、颜<br /><br />&nbsp;&nbsp;&nbsp;&nbsp;真卿、柳芳、陆据、李华、邵轸、赵骅，时人语曰“殷、颜、柳、陆，李、萧、<br /><br />&nbsp;&nbsp;&nbsp;&nbsp;邵、赵”，以能全其交也。所与游者，孔至、贾至、源行恭、张有略、族弟季遐、<br /><br />&nbsp;&nbsp;&nbsp;&nbsp;刘颖、韩拯、陈晋、孙益、韦建、韦收。独华与齐名，世号“萧、李”。尝与华、<br /><br />&nbsp;&nbsp;&nbsp;&nbsp;据游洛龙门，读路旁碑，颖士即诵，华再阅，据三乃能尽记。闻者谓三人才高下，<br /><br />&nbsp;&nbsp;&nbsp;&nbsp;此其分也。有奴事颖士十年，笞楚严惨，或劝其去，答曰：“非不能，爱其才耳。”<br /><br />&nbsp;&nbsp;&nbsp;&nbsp;颖士数称班彪、皇甫谧、张华、刘琨、潘尼能尚古，而混流俗不自振，曹植、陆<br /><br />&nbsp;&nbsp;&nbsp;&nbsp;机所不逮也；又言裴子野善著书。所许可当世者，陈子昂、富嘉谟、卢藏用之文<br /><br />&nbsp;&nbsp;&nbsp;&nbsp;辞，董南事、孔述睿之博学而已。<br /><br />&nbsp;&nbsp;&nbsp;&nbsp;子存，字伯诚，亮直有父风。能文辞，与韩会、沈既济、梁肃、徐岱等善。<br /><br />&nbsp;&nbsp;&nbsp;&nbsp;浙西观察使李栖筠表常熟主簿。颜真卿在湖州，与存及陆鸿渐等讨摭古今韵字所<br /><br />&nbsp;&nbsp;&nbsp;&nbsp;原，作书数百篇。建中初，由殿中侍御史四迁比部郎中。张滂主财赋，辟存留务<br /><br />&nbsp;&nbsp;&nbsp;&nbsp;京师。裴延龄与滂不协，存疾其奸，去官，风痹卒。<br /><br />&nbsp;&nbsp;&nbsp;&nbsp;韩愈少为存所知，自袁州还，过存庐山故居，而诸子前死，唯一女在，为经<br /><br />&nbsp;&nbsp;&nbsp;&nbsp;赡其家。<br /><br />&nbsp;&nbsp;&nbsp;&nbsp;殷寅者，陈郡人。邵轸者，汝南人。<br /><br />&nbsp;&nbsp;&nbsp;&nbsp;陆据，河南人，字德邻，后周上庸公腾六世孙。神宇警迈，善物理。年三十<br /><br />&nbsp;&nbsp;&nbsp;&nbsp;始到京师，公卿爱其文，交誉之。天宝十三载，终司勋员外郎。<br /><br />&nbsp;&nbsp;&nbsp;&nbsp;柳并者，字伯存。大历中，辟河东府掌书记，迁殿中侍御史。丧明，终于家。<br /><br />&nbsp;&nbsp;&nbsp;&nbsp;初，并与刘太真、尹征、阎士和受业于颖士，而并好黄老。颖士常曰：“太真，<br /><br />&nbsp;&nbsp;&nbsp;&nbsp;吾入室者也，斯文不坠，寄是子云。征博闻强识，士和钩深致远，吾弗逮已。并<br /><br />&nbsp;&nbsp;&nbsp;&nbsp;不受命而尚黄、老，予亦何诛？”<br /><br />&nbsp;&nbsp;&nbsp;&nbsp;并弟谈，字中庸，颖士爱其才，以女妻之。<br /><br />&nbsp;&nbsp;&nbsp;&nbsp;士和字伯均，著《兰陵先生诔》、《萧夫子集论》，因榷历世文章，而盛推<br /><br />&nbsp;&nbsp;&nbsp;&nbsp;颖士所长，以为“闻萧氏风者，五尺童子羞称曹、陆”。<br /><br />&nbsp;&nbsp;&nbsp;&nbsp;皇甫冉，字茂政，十岁便能属文，张九龄叹异之。与弟曾皆善诗。天宝中，<br /><br />&nbsp;&nbsp;&nbsp;&nbsp;踵登进士，授无锡尉。王缙为河南元帅，表掌书记。迁累右补阙，卒。<br /><br />&nbsp;&nbsp;&nbsp;&nbsp;曾，字孝常，历监察御史。其名与冉相上下，当时比张氏景阳、孟阳云。<br /><br />&nbsp;&nbsp;&nbsp;&nbsp;苏源明，京兆武功人，初名预，字弱夫。少孤，寓居徐、兖。工文辞，有名<br /><br />&nbsp;&nbsp;&nbsp;&nbsp;天宝间。及进士第，更试集贤院。累迁太子谕德。出为东平太守。是时，济阳郡<br /><br />&nbsp;&nbsp;&nbsp;&nbsp;太守李以郡濒河，请增领宿城、中都二县以纾民力。二县，隶东平、鲁郡者<br /><br />&nbsp;&nbsp;&nbsp;&nbsp;也。于是源明议废济阳，析三县分隶济南、东平、濮阳。诏河南采访使会濮阳太<br /><br />&nbsp;&nbsp;&nbsp;&nbsp;守崔季重、鲁郡太守李兰、济南太守田琦及源明、五太守议于东平，不能决。<br /><br />&nbsp;&nbsp;&nbsp;&nbsp;既而卒废济阳，以县皆隶东平。召源明为国子司业。<br /><br />&nbsp;&nbsp;&nbsp;&nbsp;安禄山陷京师，源明以病不受伪署。肃宗复两京，擢考功郎中、知制诰。是<br /><br />&nbsp;&nbsp;&nbsp;&nbsp;时，承大盗之余，国用屈，宰相王_以祈W进，禁中祷祀穷日夜，中官<br /><br />&nbsp;&nbsp;&nbsp;&nbsp;用事，给养繁靡，群臣莫敢切诤。昭应令梁镇上书劝帝罢淫祀，其他不暇及也。<br /><br />&nbsp;&nbsp;&nbsp;&nbsp;源明数陈政治得失。及史思明陷洛阳，有诏幸东京，将亲征。源明因上疏极谏曰：<br /><br />&nbsp;&nbsp;&nbsp;&nbsp;淫雨积时，道路方梗，甚不可一也。自春大旱，秋苗耗半，敛获未毕，先之<br /><br />&nbsp;&nbsp;&nbsp;&nbsp;以清道之役，申之以供顿之苦，甚不可二也。每立殿廊，见旌旗之下，饿夫执殳，<br /><br />&nbsp;&nbsp;&nbsp;&nbsp;仆于行间，日见二三；市井馁饣孚求食，死于路旁，日见四五。甚不可三也。奸<br /><br />&nbsp;&nbsp;&nbsp;&nbsp;夫盗儿，连墙接栋，磨砺以须陛下之出，御史大夫必不能澄清禁止。甚不可四也。<br /><br />&nbsp;&nbsp;&nbsp;&nbsp;圣皇巡蜀之初，都内财货、吏民资产，糜散于道路之手，至有乘马i驴入宣政、<br /><br />&nbsp;&nbsp;&nbsp;&nbsp;紫宸者。况陛下初有四海，威制不及曩时远矣。今兹东行，殆贼臣诱掖陛下而已。<br /><br />&nbsp;&nbsp;&nbsp;&nbsp;《诗》曰“三星在C”，谓危亡在于须臾，臣不胜呜咽，为陛下痛之。愿速罢幸，<br /><br />&nbsp;&nbsp;&nbsp;&nbsp;不然，穷氓乐祸，已扼腕于下。甚不可五也。方今河、洛驿骚，江湖叛涣，《诗》<br /><br />&nbsp;&nbsp;&nbsp;&nbsp;曰：“中原有菽，庶民采之。”彼思明、楚元，皆采菽之人也。陛下何遽轻万乘<br /><br />&nbsp;&nbsp;&nbsp;&nbsp;而速成之邪？甚不可六也。大河南北，举为寇盗，王公以下，廪稍匮绝，将士粮<br /><br />&nbsp;&nbsp;&nbsp;&nbsp;赐，仅支日月，而中官冗食，不减往年，梨园杂伎，愈盛今日，陛下未得穆然高<br /><br />&nbsp;&nbsp;&nbsp;&nbsp;枕，殆繇此也。自非中庸指使，太常正乐外，愿一切放归，给长牒勿事，须五六<br /><br />&nbsp;&nbsp;&nbsp;&nbsp;年后，随事蠲省。今聚而仰给，甚不可七也。李光弼拔河阳，王思礼下晋原，卫<br /><br />&nbsp;&nbsp;&nbsp;&nbsp;伯玉拂焉耆，过析支，不日可至。御史大夫王玄志压巫闾，临幽都；汝州刺史田<br /><br />&nbsp;&nbsp;&nbsp;&nbsp;南金逾阙口，遏二室；邓景山凌淮、泗，忾然而西。狂贼失势，蹙于缑山之下，<br /><br />&nbsp;&nbsp;&nbsp;&nbsp;北不敢逾孟津，东不敢过Z子，计日反接而至矣。陛下不坐而受之，乃欲亲<br /><br />&nbsp;&nbsp;&nbsp;&nbsp;征，徇一朝之怒，甚不可八也。王者之于天地神o，享之以牲币而已。记曰：<br /><br />&nbsp;&nbsp;&nbsp;&nbsp;“不祈方士。”彼淫巫愚祝，妄有关说，甚不可九也。天子顺动，人皆幸之之谓<br /><br />&nbsp;&nbsp;&nbsp;&nbsp;幸，人皆病之之谓不幸。臣等屡怫视听，联伏赤墀之下，顿颡流涕而出，虽陛下<br /><br />&nbsp;&nbsp;&nbsp;&nbsp;优容贷罪，凡百之臣必昌言于朝，万口谤于外，甚不可十也。臣闻子不诤于父，<br /><br />&nbsp;&nbsp;&nbsp;&nbsp;不孝也；臣不诤于君，不忠也。不孝不忠，为苟荣冒禄，圈牢之物不若也。臣虽<br /><br />&nbsp;&nbsp;&nbsp;&nbsp;至贱，不能委身圈牢之中，将使樵夫指而笑之。<br /><br />&nbsp;&nbsp;&nbsp;&nbsp;帝嘉其切直，遂罢东幸。后以秘书少监卒。<br /><br />&nbsp;&nbsp;&nbsp;&nbsp;源明雅善杜甫、郑虔，其最称者元结、梁肃。<br /><br />&nbsp;&nbsp;&nbsp;&nbsp;肃，字敬之，一字宽中。隋刑部尚书毗五世孙，世居陆浑。建中初，中文辞<br /><br />&nbsp;&nbsp;&nbsp;&nbsp;清丽科，擢太子校书郎。萧复荐其材，授右拾遗，史，以母羸老不赴。杜佑辟<br /><br />&nbsp;&nbsp;&nbsp;&nbsp;淮南掌书记，召为监察御史，转右补阙、翰林学士、皇太子诸王侍读。卒，年四<br /><br />&nbsp;&nbsp;&nbsp;&nbsp;十一，赠礼部郎中。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944264);">加入书签</a><a
                        href="944263.html">上一页</a>&larr;<a href="index.html">返回列表</a>&rarr;<a
                            href="944265.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944263.html"; var next_page = "944265.html"; var index_page = "index.html"; var sortid = "9"; var article_id = "14231"; var chapter_id = "944264"; var articlename = "新唐书"; var chaptername = " 卷二百二 列传第一百二十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>