<!DOCTYPE html>
<html>
<head>
<meta charset="gbk" />
<title>新唐书- 卷四十六 志第三十六-在线阅读-哈西文学网</title>
<meta name="keywords" content="欧阳修、宋祁，新唐书， 卷四十六 志第三十六全文， 卷四十六 志第三十六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷四十六 志第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/911434.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/911434.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十六 志第三十六</h1>
            <div class="link xb">
                <a href="911381.html">上一页</a>&larr;<a href="index.html">返回列表</a>&rarr;<a
                    href="911459.html">下一页</a></div>			
            <div id="BookText">&nbsp;&nbsp;&nbsp;&nbsp;◎百官一<br /><br />&nbsp;&nbsp;&nbsp;&nbsp;唐之官制，其名号禄秩虽因时增损，而大抵皆沿隋故。其官司之别，曰省、<br /><br />&nbsp;&nbsp;&nbsp;&nbsp;曰台、曰寺、曰监、曰卫、曰府，各统其属，以分职定位。其辩贵贱、叙劳能，<br /><br />&nbsp;&nbsp;&nbsp;&nbsp;则有品、有爵、有勋、有阶，以时考核而升降之，所以任群材、治百事。其为法<br /><br />&nbsp;&nbsp;&nbsp;&nbsp;则精而密，其施于事则简而易行，所以然者，由职有常守，而位有常员也。方唐<br /><br />&nbsp;&nbsp;&nbsp;&nbsp;之盛时，其制如此。盖其始未尝不欲立制度、明纪纲为万世法，而常至于交侵纷<br /><br />&nbsp;&nbsp;&nbsp;&nbsp;乱者，由其时君不能慎守，而徇一切之苟且，故其事愈繁而官益冗，至失其职业<br /><br />&nbsp;&nbsp;&nbsp;&nbsp;而卒不能复。<br /><br />&nbsp;&nbsp;&nbsp;&nbsp;初，太宗省内外官，定制为七百三十员，曰：“吾以此待天下贤材，足矣。”<br /><br />&nbsp;&nbsp;&nbsp;&nbsp;然是时已有员外置，其后又有特置，同正员。至于检校、兼、守、判、知之类，<br /><br />&nbsp;&nbsp;&nbsp;&nbsp;皆非本制。又有置使之名，或因事而置，事已则罢，或遂置而不废。其名类繁多，<br /><br />&nbsp;&nbsp;&nbsp;&nbsp;莫能遍举。自中世已后，盗起兵兴，又有军功之官，遂不胜其滥矣。故采其纲目<br /><br />&nbsp;&nbsp;&nbsp;&nbsp;条理可为后法，及事虽非正后世遵用因仍而不能改者，著于篇。<br /><br />&nbsp;&nbsp;&nbsp;&nbsp;宰相之职，佐天子总百官、治万事，其任重矣。然自汉以来，位号不同，而<br /><br />&nbsp;&nbsp;&nbsp;&nbsp;唐世宰相，名尤不正。初，唐因隋制，以三省之长中书令、侍中、尚书令共议国<br /><br />&nbsp;&nbsp;&nbsp;&nbsp;政，此宰相职也。其后，以太宗尝为尚书令，臣下避不敢居其职，由是仆射为尚<br /><br />&nbsp;&nbsp;&nbsp;&nbsp;书省长官，与侍中、中书令号为宰相，其品位既崇，不欲轻以授人，故常以他官<br /><br />&nbsp;&nbsp;&nbsp;&nbsp;居宰相职，而假以他名。自太宗时，杜淹以吏部尚书参议朝政，魏徵以秘书监参<br /><br />&nbsp;&nbsp;&nbsp;&nbsp;预朝政，其后或曰“参议得失”、“参知政事”之类，其名非一，皆宰相职也。<br /><br />&nbsp;&nbsp;&nbsp;&nbsp;贞观八年，仆射李靖以疾辞位，诏疾小瘳，三两日一至中书门下平章事，而“平<br /><br />&nbsp;&nbsp;&nbsp;&nbsp;章事”之名盖起于此。其后，李抟蕴子詹事同中书门下三品，谓同侍中、中书<br /><br />&nbsp;&nbsp;&nbsp;&nbsp;令也，而“同三品”之名盖起于此。然二名不专用，而佗官居职者犹假佗名如故。<br /><br />&nbsp;&nbsp;&nbsp;&nbsp;自高宗已后，为宰相者必加“同中书门下三品”，虽品高者亦然；惟三公、三师、<br /><br />&nbsp;&nbsp;&nbsp;&nbsp;中书令则否。其后改易官名，而张文以东台侍郎同东西台三品，“同三品”入<br /><br />&nbsp;&nbsp;&nbsp;&nbsp;衔，自文始。永淳元年，以黄门侍郎郭待举、兵部侍郎岑长倩等同中书门下平<br /><br />&nbsp;&nbsp;&nbsp;&nbsp;章事，“平章事”入衔，自待举等始。自是以后，终唐之世不能改。<br /><br />&nbsp;&nbsp;&nbsp;&nbsp;初，三省长官议事于门下省之政事堂，其后，裴炎自侍中迁中书令，乃徙政<br /><br />&nbsp;&nbsp;&nbsp;&nbsp;事堂于中书省。开元中，张说为相，又改政事堂号“中书门下”，列五房于其后：<br /><br />&nbsp;&nbsp;&nbsp;&nbsp;一曰吏房，二曰枢机房，三曰兵房，四曰户房，五曰刑礼房，分曹以主众务焉。<br /><br />&nbsp;&nbsp;&nbsp;&nbsp;宰相事无不统，故不以一职名官，自开元以后，常以领他职，实欲重其事，<br /><br />&nbsp;&nbsp;&nbsp;&nbsp;而反轻宰相之体。故时方用兵，则为节度使；时崇儒学，则为大学士；时急财用，<br /><br />&nbsp;&nbsp;&nbsp;&nbsp;则为盐铁转运使，又其甚则为延资库使。至于国史、太清宫之类，其名颇多，皆<br /><br />&nbsp;&nbsp;&nbsp;&nbsp;不足取法，故不著其详。<br /><br />&nbsp;&nbsp;&nbsp;&nbsp;学士之职，本以文学言语被顾问，出入侍从，因得参谋议、纳谏诤，其礼尤<br /><br />&nbsp;&nbsp;&nbsp;&nbsp;宠；而翰林院者，待诏之所也。<br /><br />&nbsp;&nbsp;&nbsp;&nbsp;唐制，乘舆所在，必有文词、经学之士，下至卜、医、伎术之流，皆直于别<br /><br />&nbsp;&nbsp;&nbsp;&nbsp;院，以备宴见；而文书诏令，则中书舍人掌之。自太宗时，名儒学士时时召以草<br /><br />&nbsp;&nbsp;&nbsp;&nbsp;制，然犹未有名号；乾封以后，始号“北门学士”。玄宗初，置“翰林待诏”，<br /><br />&nbsp;&nbsp;&nbsp;&nbsp;以张说、陆坚、张九龄等为之，堂四方表疏批答、应和文章；既而又以中书务剧，<br /><br />&nbsp;&nbsp;&nbsp;&nbsp;文书多壅滞，乃选文学之士，号“翰林供奉”，与集贤院学士分掌制诏书敕。开<br /><br />&nbsp;&nbsp;&nbsp;&nbsp;元二十六年，又改翰林供奉为学士，别置学士院，专掌内命。凡拜免将相、号令<br /><br />&nbsp;&nbsp;&nbsp;&nbsp;征伐，皆用白麻。其后，选用益重，而礼遇益亲，至号为“内相”，又以为天子<br /><br />&nbsp;&nbsp;&nbsp;&nbsp;私人。凡充其职者无定员，自诸曹尚书下至校书郎，皆得与选。入院一岁，则迁<br /><br />&nbsp;&nbsp;&nbsp;&nbsp;知制诰，未知制诰者不作文书，班次各以其官，内宴则居宰相之下，一品之上。<br /><br />&nbsp;&nbsp;&nbsp;&nbsp;宪宗时，又置“学士承旨”。唐之学士，弘文、集贤分隶中书、门下省，而翰林<br /><br />&nbsp;&nbsp;&nbsp;&nbsp;学士独无所属，故附列于此云。<br /><br />&nbsp;&nbsp;&nbsp;&nbsp;○三师三公<br /><br />&nbsp;&nbsp;&nbsp;&nbsp;太师、太傅、太保各一人，是为三师；太尉、司徒、司空各一人，是为三公。<br /><br />&nbsp;&nbsp;&nbsp;&nbsp;皆正一品。三师，天子所师法，无所总职，非其人则阙。三公，佐天子理阴阳、<br /><br />&nbsp;&nbsp;&nbsp;&nbsp;平邦国，无所不统。亲王拜者不亲事，祭祀阙则摄。（隋废三师，贞观十一年复<br /><br />&nbsp;&nbsp;&nbsp;&nbsp;置，与三公皆不设官属。）<br /><br />&nbsp;&nbsp;&nbsp;&nbsp;○尚书省<br /><br />&nbsp;&nbsp;&nbsp;&nbsp;尚书令一人，正二品，掌典领百官。其属有六尚书：一曰吏部，二曰户部，<br /><br />&nbsp;&nbsp;&nbsp;&nbsp;三曰礼部，四曰兵部，五曰刑部，六曰工部。（六尚书：兵部、吏部为前行，刑<br /><br />&nbsp;&nbsp;&nbsp;&nbsp;部、户部为中行，工部、礼部为后行；行总四司，以本行为头司，余为子司。）<br /><br />&nbsp;&nbsp;&nbsp;&nbsp;庶务皆会决焉。凡上之逮下，其制有六：一曰制，二曰敕，三曰册，天子用之；<br /><br />&nbsp;&nbsp;&nbsp;&nbsp;四曰令，皇太子用之；五曰教，亲王、公主用之；六曰符，省下于州，州下于县，<br /><br />&nbsp;&nbsp;&nbsp;&nbsp;县下于乡。下之达上，其制有六：一曰表，二曰状，三曰笺，四曰启，五曰辞，<br /><br />&nbsp;&nbsp;&nbsp;&nbsp;六曰牒。诸司相质，其制有三：一曰关，二曰刺，三曰移。凡授内外百司之事，<br /><br />&nbsp;&nbsp;&nbsp;&nbsp;皆印其发日为程，一曰受，二曰报。诸州计奏达京师，以事大小多少为之节。凡<br /><br />&nbsp;&nbsp;&nbsp;&nbsp;符、移、关、牒，必遣于都省乃下。天下大事不决者，皆上尚书省。凡制敕计奏<br /><br />&nbsp;&nbsp;&nbsp;&nbsp;之数、省符宣告之节，以岁终为断。（龙朔二年，改尚书省曰中台，废尚书令；<br /><br />&nbsp;&nbsp;&nbsp;&nbsp;尚书曰太常伯，侍郎曰少常伯。光宅元年，改尚书省曰文昌台，俄曰文昌都省。<br /><br />&nbsp;&nbsp;&nbsp;&nbsp;垂拱元年曰都台，长安三年曰中台。）<br /><br />&nbsp;&nbsp;&nbsp;&nbsp;左右仆射各一人，从二品，掌统理六官，为令之贰，令阙则总省事，劾御史<br /><br />&nbsp;&nbsp;&nbsp;&nbsp;纠不当者。（龙朔二年，改左右仆射曰左右匡政，光宅元年曰文昌左右相；开元<br /><br />&nbsp;&nbsp;&nbsp;&nbsp;元年曰左、右丞相；天宝元年复。）<br /><br />&nbsp;&nbsp;&nbsp;&nbsp;左丞一人，正四品上；右丞一人，正四品下。掌辩六官之仪，纠正省内，劾<br /><br />&nbsp;&nbsp;&nbsp;&nbsp;御史举不当者。吏部、户部、礼部，左丞总焉；兵部、刑部、工部，右丞总焉。<br /><br />&nbsp;&nbsp;&nbsp;&nbsp;郎中各一人，从五品上；员外郎各一人，从六品上。掌付诸司之务，举稽违，署<br /><br />&nbsp;&nbsp;&nbsp;&nbsp;符目，知宿直，为丞之贰。以都事受事发辰、察稽失、监印、给纸笔；以主事、<br /><br />&nbsp;&nbsp;&nbsp;&nbsp;令史、书令史署覆文案，出符目；以亭长启闭、传禁约；以掌固守当仓库及陈设。<br /><br />&nbsp;&nbsp;&nbsp;&nbsp;诸司皆如之。（隋尚书省诸司郎及承务郎各一人，而废左右司。武德三年，改诸<br /><br />&nbsp;&nbsp;&nbsp;&nbsp;司郎为郎中，承务郎为员外郎。贞观元年，复置左右司郎中。龙朔元年，改左右<br /><br />&nbsp;&nbsp;&nbsp;&nbsp;丞曰左右肃机，郎中曰左右承务，诸司郎中曰大夫。永昌元年，复置员外郎。神<br /><br />&nbsp;&nbsp;&nbsp;&nbsp;龙元年省，明年复置。初有R驿百人，掌乘传送符，后废。）<br /><br />&nbsp;&nbsp;&nbsp;&nbsp;都事各六人，从七品上；主事各六人，从八品下。吏部考功、礼部主书皆如<br /><br />&nbsp;&nbsp;&nbsp;&nbsp;之。诸司主事，从九品上。（有令史各十八人，书令史各三十六人，亭长各六人，<br /><br />&nbsp;&nbsp;&nbsp;&nbsp;掌固各十四人。）<br /><br />&nbsp;&nbsp;&nbsp;&nbsp;○吏部<br /><br />&nbsp;&nbsp;&nbsp;&nbsp;尚书一人，正三品；侍郎二人，正四品上；郎中二人，正五品上；员外郎二<br /><br />&nbsp;&nbsp;&nbsp;&nbsp;人，从六品上。掌文选、勋封、考课之政。以三铨之法官天下之材，以身、言、<br /><br />&nbsp;&nbsp;&nbsp;&nbsp;书、判、德行、才用、劳效较其优劣而定其留放，为之注拟。五品以上，以名上<br /><br />&nbsp;&nbsp;&nbsp;&nbsp;而听制授；六品以下，量资而任之。其属有四：一曰吏部，二曰司封，三曰司勋，<br /><br />&nbsp;&nbsp;&nbsp;&nbsp;四曰考功。<br /><br />&nbsp;&nbsp;&nbsp;&nbsp;吏部郎中，掌文官阶品、朝集、禄赐，给其告身、假使，一人掌选补流外官。<br /><br />&nbsp;&nbsp;&nbsp;&nbsp;员外郎二人，从六品上，一人判南曹。皆为尚书、侍郎之贰。凡文官九品，有正、<br /><br />&nbsp;&nbsp;&nbsp;&nbsp;有从，自正四品以下，有上、下，为三十等。凡文散阶二十九：从一品曰开府仪<br /><br />&nbsp;&nbsp;&nbsp;&nbsp;同三司，正二品曰特进，从二品曰光禄大夫，正三品曰金紫光禄大夫，从三品曰<br /><br />&nbsp;&nbsp;&nbsp;&nbsp;银青光禄大夫，正四品上曰正议大夫，正四品下曰通议大夫，从四品上曰太中大<br /><br />&nbsp;&nbsp;&nbsp;&nbsp;夫，从四品下曰中大夫，正五品上曰中散大夫，正五品下曰朝议大夫，从五品上<br /><br />&nbsp;&nbsp;&nbsp;&nbsp;曰朝请大夫，从五品下曰朝散大夫，正六品上曰朝议郎，正六品下曰承议郎，从<br /><br />&nbsp;&nbsp;&nbsp;&nbsp;六品上曰奉议郎，从六品下曰通直郎，正七品上曰朝请郎，正七品下曰宣德郎，<br /><br />&nbsp;&nbsp;&nbsp;&nbsp;从七品上曰朝散郎，从七品下曰宣义郎，正八品上曰给事郎，正八品下曰徵事郎，<br /><br />&nbsp;&nbsp;&nbsp;&nbsp;从八品上曰承奉郎，从八品下曰承务郎，正九品上曰儒林郎，正九品下曰登仕郎，<br /><br />&nbsp;&nbsp;&nbsp;&nbsp;从九品上曰文林郎，从九品下曰将仕郎。自四品，皆番上于吏部；不上者，岁输<br /><br />&nbsp;&nbsp;&nbsp;&nbsp;资钱，三品以上六百，六品以下一千，水、旱、虫、霜减半资。有文艺乐京上者，<br /><br />&nbsp;&nbsp;&nbsp;&nbsp;每州七人；六十不乐简选者，罢输。勋官亦如之。以征镇功得护军以上者，纳资<br /><br />&nbsp;&nbsp;&nbsp;&nbsp;减三之一。凡流外九品，取其书、计、时务，其校试、铨注，与流内略同，谓之<br /><br />&nbsp;&nbsp;&nbsp;&nbsp;小选。<br /><br />&nbsp;&nbsp;&nbsp;&nbsp;吏部主事四人，司封主事二人，司勋主事四人，考功主事三人。（武德五年<br /><br />&nbsp;&nbsp;&nbsp;&nbsp;改选部曰吏部，七年省侍郎。贞观二年复置。龙朔元年改吏部曰司列，主爵曰司<br /><br />&nbsp;&nbsp;&nbsp;&nbsp;封，考功曰司绩。武后光宅元年改吏部曰天官。垂拱元年改主爵曰司封。天宝十<br /><br />&nbsp;&nbsp;&nbsp;&nbsp;一载改吏部曰文部，至德二载复旧。有吏部令史三十人，书令史六十人；制书令<br /><br />&nbsp;&nbsp;&nbsp;&nbsp;史十四人；甲库令史十一人，亭长八人，掌固十二人；司封令史四人，书令史九<br /><br />&nbsp;&nbsp;&nbsp;&nbsp;人，掌固四人；司勋令史三十三人，书令史六十七人，掌固四人；考功令史十五<br /><br />&nbsp;&nbsp;&nbsp;&nbsp;人，书令史三十人，掌固四人。）<br /><br />&nbsp;&nbsp;&nbsp;&nbsp;司封郎中一人，从五品上；员外郎一人，从六品上；诸郎中、员外郎品皆如<br /><br />&nbsp;&nbsp;&nbsp;&nbsp;之。掌封命、朝会、赐予之级。凡爵九等：一曰王，食邑万户，正一品；二曰嗣<br /><br />&nbsp;&nbsp;&nbsp;&nbsp;王、郡王，食邑五千户，从一品；三曰国公，食邑三千户，从一品；四曰开国郡<br /><br />&nbsp;&nbsp;&nbsp;&nbsp;公，食邑二千户，正二品；五曰开国县公，食邑千五百户，从二品；六曰开国县<br /><br />&nbsp;&nbsp;&nbsp;&nbsp;侯，食邑千户，从三品；七曰开国县伯，食邑七百户，正四品上；八曰开国县子，<br /><br />&nbsp;&nbsp;&nbsp;&nbsp;食邑五百户，正五品上；九曰开国县男，食邑三百户，从五品上。皇兄弟、皇子，<br /><br />&nbsp;&nbsp;&nbsp;&nbsp;皆封国为亲王；皇太子子，为郡王；亲王之子，承嫡者为嗣王，诸子为郡公，以<br /><br />&nbsp;&nbsp;&nbsp;&nbsp;恩进者封郡王；袭郡王、嗣王者，封国公。皇姑为大长公主，正一品；姊妹为长<br /><br />&nbsp;&nbsp;&nbsp;&nbsp;公主，女为公主，皆视一品；皇太子女为郡主，从一品；亲王女为县主，从二品。<br /><br />&nbsp;&nbsp;&nbsp;&nbsp;凡王、公十五以上，预朝集，宗亲女妇、诸王长女月二参。内命妇，一品母为正<br /><br />&nbsp;&nbsp;&nbsp;&nbsp;四品郡君，二品母为从四品郡君，三品、四品母为正五品县君。凡诸王、公主、<br /><br />&nbsp;&nbsp;&nbsp;&nbsp;外戚之家，卜、祝、占、相不入门。王妃、公主、郡县主嫠居有子者，不再嫁。<br /><br />&nbsp;&nbsp;&nbsp;&nbsp;凡外命妇有六；王、嗣王、郡王之母、妻为妃，文武官一品、国公之母、妻为国<br /><br />&nbsp;&nbsp;&nbsp;&nbsp;夫人，三品以上母、妻为郡夫人，四品母、妻为郡君，五品母、妻为县君，勋官<br /><br />&nbsp;&nbsp;&nbsp;&nbsp;四品有封者母、妻为乡君。凡外命妇朝参，视夫、子之品。诸蕃三品以上母、妻<br /><br />&nbsp;&nbsp;&nbsp;&nbsp;授封以制。流外技术官，不封母、妻。亲王，孺人二人，视正五品，媵十人，视<br /><br />&nbsp;&nbsp;&nbsp;&nbsp;从六品；二品，媵八人，视正七品；国公及三品，媵六人，视从七品；四品，媵<br /><br />&nbsp;&nbsp;&nbsp;&nbsp;四人，视正八品；五品，媵三人，视从八品。凡置媵，上其数，补以告身。散官<br /><br />&nbsp;&nbsp;&nbsp;&nbsp;三品以上，皆置媵。凡封户，三丁以上为率，岁租三之一入于朝庭。食实封者，<br /><br />&nbsp;&nbsp;&nbsp;&nbsp;得真户，分食诸州。皇后、诸王、公主食邑，皆有课户。名山、大川、畿内之地，<br /><br />&nbsp;&nbsp;&nbsp;&nbsp;皆不以封。<br /><br />&nbsp;&nbsp;&nbsp;&nbsp;司勋郎中一人，员外郎二人，掌官吏勋级。凡十有二转为上柱国，视正二品；<br /><br />&nbsp;&nbsp;&nbsp;&nbsp;十有一转为柱国，视从二品；十转为上护军，视正三品；九转为护军，视从三品；<br /><br />&nbsp;&nbsp;&nbsp;&nbsp;八转为上轻车都尉，视正四品；七转为轻车都尉，视从四品；六转为上骑都尉，<br /><br />&nbsp;&nbsp;&nbsp;&nbsp;视正五品；五转为骑都尉，视从五品；四转为骁骑尉，视正六品；三转为飞骑尉，<br /><br />&nbsp;&nbsp;&nbsp;&nbsp;视从六品；二转为云骑尉，视正七品；一转为武骑尉，视从七品。凡以功授者，<br /><br />&nbsp;&nbsp;&nbsp;&nbsp;覆实然后奏拟，战功则计杀获之数。坚城苦战，功第一者，三转。出少击多，曰<br /><br />&nbsp;&nbsp;&nbsp;&nbsp;上阵；兵数相当，曰中阵；出多击少，曰下阵；矢石未交，陷坚突众，敌因而败<br /><br />&nbsp;&nbsp;&nbsp;&nbsp;者，曰跳荡。杀获十之四，曰上获；十之二，曰中获；十之一，曰下获。凡酬功<br /><br />&nbsp;&nbsp;&nbsp;&nbsp;之等：见任、前资、常选，曰上资；文武散官、卫官、勋官五品以上，曰次资；<br /><br />&nbsp;&nbsp;&nbsp;&nbsp;五品以上子孙，上柱国、柱国子，勋官六品以下，曰下资；白丁、卫士，曰无资。<br /><br />&nbsp;&nbsp;&nbsp;&nbsp;跳荡人，上资加二阶，次资、下资、无资以次降。凡上阵：上获五转，中获四转，<br /><br />&nbsp;&nbsp;&nbsp;&nbsp;下获三转，第二、第三等递降焉。中阵之上获视上阵之中获，中获视上阵之下获，<br /><br />&nbsp;&nbsp;&nbsp;&nbsp;下获两转。下阵之上获视中阵之中获，中获视中阵之下获，下获一转。破蛮、獠，<br /><br />&nbsp;&nbsp;&nbsp;&nbsp;上阵上获，比两番降二转。凡勋官九百人，无职任者，番上于兵部，视远近为十<br /><br />&nbsp;&nbsp;&nbsp;&nbsp;二番，以强干者为番头，留宿卫者为番，月上。外州分五番，主城门、仓库，执<br /><br />&nbsp;&nbsp;&nbsp;&nbsp;刀。上柱国以下番上四年，骁骑尉以下番上五年，简于兵部，授散官；不第者，<br /><br />&nbsp;&nbsp;&nbsp;&nbsp;五品以上复番上四年，六品以下五年，简如初；再不中者，十二年则番上六年，<br /><br />&nbsp;&nbsp;&nbsp;&nbsp;八年则番上四年。勋至上柱国有余，则授周以上亲，无者赐物。太常音声人，得<br /><br />&nbsp;&nbsp;&nbsp;&nbsp;五品以上勋，非征讨功不除簿。诸州授勋人，岁第勋之高下，三月一报户部，有<br /><br />&nbsp;&nbsp;&nbsp;&nbsp;蠲免必验。<br /><br />&nbsp;&nbsp;&nbsp;&nbsp;考功郎中、员外郎各一人，掌文武百官功过、善恶之考法及其行状。若死而<br /><br />&nbsp;&nbsp;&nbsp;&nbsp;传于史官、谥于太常，则以其行状质其当不；其欲铭于碑者，则会百官议其宜述<br /><br />&nbsp;&nbsp;&nbsp;&nbsp;者以闻，报其家。其考法，凡百司之长，岁较其属功过，差以九等，大合众而读<br /><br />&nbsp;&nbsp;&nbsp;&nbsp;之。流内之官，叙以四善：一曰德义有闻，二曰清慎明著，三曰公平可称，四曰<br /><br />&nbsp;&nbsp;&nbsp;&nbsp;恪勤匪懈。善状之外有二十七最：一曰献可替否，拾遗补阙，为近侍之最；二曰<br /><br />&nbsp;&nbsp;&nbsp;&nbsp;铨衡人物，擢尽才良，为选司之最；三曰扬清激浊，褒贬必当，为考校之最；四<br /><br />&nbsp;&nbsp;&nbsp;&nbsp;曰礼制仪式，动合经典，为礼官之最；五曰音律克谐，不失节奏，为乐官之最；<br /><br />&nbsp;&nbsp;&nbsp;&nbsp;六曰决断不滞，与夺合理，为判事之最；七曰部统有方，警守无失，为宿卫之最；<br /><br />&nbsp;&nbsp;&nbsp;&nbsp;八曰兵士调习，戎装充备，为督领之最；九曰推鞫得情，处断平允，为法官之最；<br /><br />&nbsp;&nbsp;&nbsp;&nbsp;十曰雠校精审，明于刊定，为校正之最；十一曰承旨敷奏，吐纳明敏，为宣纳之<br /><br />&nbsp;&nbsp;&nbsp;&nbsp;最；十二曰训导有方，生徒克业，为学官之最。十三曰赏罚严明，攻战必胜，为<br /><br />&nbsp;&nbsp;&nbsp;&nbsp;军将之最；十四曰礼义兴行，肃清所部，为政教之最；十五曰详录典正，词理兼<br /><br />&nbsp;&nbsp;&nbsp;&nbsp;举，为文史之最；十六曰访察精审，弹举必当，为纠正之最；十七曰明于勘覆，<br /><br />&nbsp;&nbsp;&nbsp;&nbsp;稽失无隐，为句检之最；十八曰职事理，供承强济，为监掌之最；十九曰功课<br /><br />&nbsp;&nbsp;&nbsp;&nbsp;皆充，丁匠无怨，为役使之最；二十曰耕耨以时，收获成课，为屯官之最；二十<br /><br />&nbsp;&nbsp;&nbsp;&nbsp;一曰谨于盖藏，明于出纳，为仓库之最；二十二曰推步盈虚，究理精密，为历官<br /><br />&nbsp;&nbsp;&nbsp;&nbsp;之最；二十三曰占候医卜，效验多者，为方术之最；二十四曰检察有方，行旅无<br /><br />&nbsp;&nbsp;&nbsp;&nbsp;壅，为关津之最；二十五曰市廛弗扰，奸滥不行，为市司之最；二十六曰牧养肥<br /><br />&nbsp;&nbsp;&nbsp;&nbsp;硕，蕃息孳多，为牧官之最；二十七曰边境清肃，城隍理，为镇防之最。一最<br /><br />&nbsp;&nbsp;&nbsp;&nbsp;四善为上上，一最三善为上中，一最二善为上下；无最而有二善为中上，无最而<br /><br />&nbsp;&nbsp;&nbsp;&nbsp;有一善为中中，职事粗理，善最不闻，为中下；爱憎任情，处断乖理，为下上；<br /><br />&nbsp;&nbsp;&nbsp;&nbsp;背公向私，职务废阙，为下中；居官饰诈，贪浊有状，为下下。凡定考，皆集于<br /><br />&nbsp;&nbsp;&nbsp;&nbsp;尚书省，唱第然后奏。亲王及中书、门下、京官三品以上、都督、刺史、都护、<br /><br />&nbsp;&nbsp;&nbsp;&nbsp;节度、观察使，则奏功过状，以核考行之上下。每岁，尚书省诸司具州牧、刺史、<br /><br />&nbsp;&nbsp;&nbsp;&nbsp;县令殊功异行，灾蝗祥瑞，户口赋役增减，盗贼多少，皆上于考司。监领之官，<br /><br />&nbsp;&nbsp;&nbsp;&nbsp;以能抚养役使者为功；有耗亡者，以十分为率，一分为一殿。博士、助教，计讲<br /><br />&nbsp;&nbsp;&nbsp;&nbsp;授多少为差。亲、勋、翊卫，以行能功过为三等，亲、勋、翊卫备身，东宫亲、<br /><br />&nbsp;&nbsp;&nbsp;&nbsp;勋、翊卫备身，王府执仗亲事、执乘亲事及亲勋翊卫主帅、校尉、直长、品子、<br /><br />&nbsp;&nbsp;&nbsp;&nbsp;杂任、飞骑，皆上、中、下考，有二上第者，加阶。番考别为簿，以侍郎颛掌之。<br /><br />&nbsp;&nbsp;&nbsp;&nbsp;流外官，以行能功过为四等：清谨勤公为上，执事无私为中，不勤其职为下，贪<br /><br />&nbsp;&nbsp;&nbsp;&nbsp;浊有状为下下。凡考，中上以上，每进一等，加禄一季；中中，守本禄；中下以<br /><br />&nbsp;&nbsp;&nbsp;&nbsp;下，每退一等，夺禄一季。中品以下，四考皆中中者，进一阶；一中上考，复进<br /><br />&nbsp;&nbsp;&nbsp;&nbsp;一阶；一上下考，进二阶；计当进而参有下考者，以一中上覆一中下，以一上下<br /><br />&nbsp;&nbsp;&nbsp;&nbsp;覆二中下。上中以上，虽有下考，从上第。有下下考者，解任。凡制敕不便，有<br /><br />&nbsp;&nbsp;&nbsp;&nbsp;执奏者，进其考。贞观初，岁定京官望高者二人，分校京官、外官考，给事中、<br /><br />&nbsp;&nbsp;&nbsp;&nbsp;中书舍人各一人阒，号监中外官考使。考功郎中判京官考，员外郎判外官考。<br /><br />&nbsp;&nbsp;&nbsp;&nbsp;其后屡置监考、校考、知考使。故事，考簿朱书，吏缘为奸；咸通十四年，始以<br /><br />&nbsp;&nbsp;&nbsp;&nbsp;墨。<br /><br />&nbsp;&nbsp;&nbsp;&nbsp;○户部<br /><br />&nbsp;&nbsp;&nbsp;&nbsp;尚书一人，正三品；侍郎二人，正四品下。掌天下土地、人民、钱谷之政、<br /><br />&nbsp;&nbsp;&nbsp;&nbsp;贡赋之差。其属有四：一曰户部，二曰度支，三曰金部，四曰仓部。<br /><br />&nbsp;&nbsp;&nbsp;&nbsp;户部郎中、员外郎，掌户口、土田、赋役、贡献、蠲免、优复、姻婚、继嗣<br /><br />&nbsp;&nbsp;&nbsp;&nbsp;之事，以男女之黄、小、中、丁、老为之帐籍，以永业、口分、园宅均其土田，<br /><br />&nbsp;&nbsp;&nbsp;&nbsp;以租、庸、调敛其物，以九等定天下之户，以为尚书、侍郎之贰。其后以诸行郎<br /><br />&nbsp;&nbsp;&nbsp;&nbsp;官判钱谷，而户部、度支郎官失其职矣。会昌二年著令：以本行郎官，分判钱谷。<br /><br />&nbsp;&nbsp;&nbsp;&nbsp;户部巡官二人，主事四人；度支主事二人；金部主事三人；仓部主事三人。<br /><br />&nbsp;&nbsp;&nbsp;&nbsp;（高宗即位，改民部曰户部。龙朔三年，改户部曰司元，度支曰司度，金部曰司<br /><br />&nbsp;&nbsp;&nbsp;&nbsp;珍，仓部曰司庾。光宅元年，改户部曰地官。天宝十一载，改金部曰司金，仓部<br /><br />&nbsp;&nbsp;&nbsp;&nbsp;曰司储。有户部令史十七人，书令史三十四人，计史一人，亭长六人，掌固十人；<br /><br />&nbsp;&nbsp;&nbsp;&nbsp;度支令史十六人，书令史三十三人，计史一人，掌固四人；金部主事三人，令史<br /><br />&nbsp;&nbsp;&nbsp;&nbsp;十人，书令史二十一人，计史一人，掌固四人；仓部令史十二人，书令史二十三<br /><br />&nbsp;&nbsp;&nbsp;&nbsp;人，计史一人，掌固四人。）<br /><br />&nbsp;&nbsp;&nbsp;&nbsp;度支郎中、员外郎各一人，掌天下租赋、物产丰约之宜、水陆道涂之利，岁<br /><br />&nbsp;&nbsp;&nbsp;&nbsp;计所出而支调之，以近及远，与中书门下议定乃奏。<br /><br />&nbsp;&nbsp;&nbsp;&nbsp;金部郎中、员外郎各一人，掌天下库藏出纳、权衡度量之数，两京市、互市、<br /><br />&nbsp;&nbsp;&nbsp;&nbsp;和市、宫市交易之事，百官、军镇、蕃客之赐，及给宫人、王妃、官奴婢衣服。<br /><br />&nbsp;&nbsp;&nbsp;&nbsp;仓部郎中、员外郎各一人，掌天下军储，出纳租税、禄粮、仓廪之事。以木<br /><br />&nbsp;&nbsp;&nbsp;&nbsp;契百，合诸司出给之数，以义仓、常平仓备凶年，平谷价。<br /><br />&nbsp;&nbsp;&nbsp;&nbsp;○礼部<br /><br />&nbsp;&nbsp;&nbsp;&nbsp;尚书一人，正三品；侍郎一人，正四品下。掌礼仪、祭享、贡举之政。其属<br /><br />&nbsp;&nbsp;&nbsp;&nbsp;有四：一曰礼部，二曰祠部，三曰膳部，四曰主客。<br /><br />&nbsp;&nbsp;&nbsp;&nbsp;礼部郎中、员外郎，掌礼乐、学校、衣冠、符印、表疏、图书、册命、祥瑞、<br /><br />&nbsp;&nbsp;&nbsp;&nbsp;铺设，及百官、宫人丧葬赠赙之数，为尚书、侍郎之贰。五礼之仪：一曰吉礼，<br /><br />&nbsp;&nbsp;&nbsp;&nbsp;二曰宾礼，三曰军礼，四曰嘉礼，五曰凶礼。凡齐衰心丧以上夺情从职，及周丧<br /><br />&nbsp;&nbsp;&nbsp;&nbsp;未练、大功未葬，皆不预宴；大功以上丧，受册愎伲鼓吹从而不作，戎事则<br /><br />&nbsp;&nbsp;&nbsp;&nbsp;否。凡朝，晚入、失仪，御史录名夺俸，三夺者奏弹。凡出蕃册授、吊赠者，给<br /><br />&nbsp;&nbsp;&nbsp;&nbsp;衣冠。皇帝巡幸，两京文武官职事五品以上，月朔以表参起居；近州刺史，遣使<br /><br />&nbsp;&nbsp;&nbsp;&nbsp;一参；留守，月遣使起居；北都，则四时遣使起居。诸司奏大事者，前期三日具<br /><br />&nbsp;&nbsp;&nbsp;&nbsp;状，长官躬署，对仗伏奏，仗下，中书门下愣痢：幽稀⑻原府父老，每岁上<br /><br />&nbsp;&nbsp;&nbsp;&nbsp;表愿驾幸，遣使以闻。驾在都，则京兆府亦如之。凡景云、庆云为大瑞，其名物<br /><br />&nbsp;&nbsp;&nbsp;&nbsp;六十有四；白狼、赤兔为上端，其名物三十有人；苍乌、朱雁为中瑞，其名物三<br /><br />&nbsp;&nbsp;&nbsp;&nbsp;十有二；嘉禾、芝草、木连理为下瑞，其名物十四。大瑞，则百官诣阙奉贺；余<br /><br />&nbsp;&nbsp;&nbsp;&nbsp;瑞，岁终员外郎以闻，有司告庙。凡丧，三品以上称薨，五品以上称卒，自六品<br /><br />&nbsp;&nbsp;&nbsp;&nbsp;达于庶人称死。皇亲三等以上丧，举哀，有司帐具给食；诸蕃首领丧，则主客、<br /><br />&nbsp;&nbsp;&nbsp;&nbsp;鸿胪月奏。<br /><br />&nbsp;&nbsp;&nbsp;&nbsp;礼部主事二人，祠部主事二人，膳部主事二人，主客主事二人。（武德三年，<br /><br />&nbsp;&nbsp;&nbsp;&nbsp;改仪曹郎曰礼部郎中，司藩郎曰主客郎中。龙朔二年，改礼部曰司礼，祠部曰司<br /><br />&nbsp;&nbsp;&nbsp;&nbsp;，膳部曰司膳，光宅元年，改礼部曰春官。有礼部令史五人，书令史十一人，<br /><br />&nbsp;&nbsp;&nbsp;&nbsp;亭长六人，掌固八人；祠部令史六人，书令史十三人，掌固四人；主客令史四人，<br /><br />&nbsp;&nbsp;&nbsp;&nbsp;书令史九人，掌固四人。）<br /><br />&nbsp;&nbsp;&nbsp;&nbsp;祠部郎中、员外郎各一人，掌祠祀、享祭、天文、漏刻、国忌、庙讳、卜筮、<br /><br />&nbsp;&nbsp;&nbsp;&nbsp;医药、僧尼之事。珠玉珍宝供祭者，不求于市。驾部、比部岁会牲之死亡，输皮<br /><br />&nbsp;&nbsp;&nbsp;&nbsp;于太府。郊祭酒醴、脯醢、黍稷、果实，所司长官封署以供。两京及碛西诸州火<br /><br />&nbsp;&nbsp;&nbsp;&nbsp;祆，岁再祀，而禁民祈祭。凡巡幸，路次名山、大川、圣帝明王名臣墓，州县以<br /><br />&nbsp;&nbsp;&nbsp;&nbsp;官告祭。二王后享庙，则给牲牢、祭器，而完其帷、几案，主客以四时省问。<br /><br />&nbsp;&nbsp;&nbsp;&nbsp;凡国忌废务日，内教、太常停习乐，两京文武五品以上及清官七品以上，行香于<br /><br />&nbsp;&nbsp;&nbsp;&nbsp;寺观。凡名医子弟试疗病，长官愀玻三年有验者以名闻。<br /><br />&nbsp;&nbsp;&nbsp;&nbsp;膳部郎中、员外郎各一人，掌陵庙之牲豆酒膳。诸司供奉口味，躬~其舆乃<br /><br />&nbsp;&nbsp;&nbsp;&nbsp;遣，进胙亦如之。非大礼、大庆不献食，不进口味。凡羊，至厨而乳者释之长生。<br /><br />&nbsp;&nbsp;&nbsp;&nbsp;大斋日，尚食进蔬食，释所杀羊为长生供奉。凡献食、进口味，不杀犊。尚食有<br /><br />&nbsp;&nbsp;&nbsp;&nbsp;猝须别索，必奏覆，月终而会之。凡尚食进食，以种取而别尝之。殿中省主膳上<br /><br />&nbsp;&nbsp;&nbsp;&nbsp;食于诸陵，以番上下，四时遣食医、主食各一人阒。<br /><br />&nbsp;&nbsp;&nbsp;&nbsp;主客郎中、员外郎各一人，掌二王后、诸蕃朝见之事。二王后子孙视正三品，<br /><br />&nbsp;&nbsp;&nbsp;&nbsp;@公岁赐绢三百，米粟亦如之，介公减三之一。殊俗入朝者，始至之州给牒，<br /><br />&nbsp;&nbsp;&nbsp;&nbsp;覆其人数，谓之边牒。蕃州都督、刺史朝集日，视品给以衣冠、F褶。乘传者日<br /><br />&nbsp;&nbsp;&nbsp;&nbsp;四驿，乘驿者六驿。供客食料，以四时输鸿胪，季终句会之。客初至及辞设会，<br /><br />&nbsp;&nbsp;&nbsp;&nbsp;第一等视三品，第二等视四品，第三等视五品，蕃望非高者，视散官而减半，参<br /><br />&nbsp;&nbsp;&nbsp;&nbsp;日设食。路由大海者，给祈羊豕皆一。西南蕃使还者，给入海程粮，西北诸蕃，<br /><br />&nbsp;&nbsp;&nbsp;&nbsp;则给度碛程粮。蕃客请宿卫者，奏状貌年齿。突厥使置市坊，有贸易，录奏，为<br /><br />&nbsp;&nbsp;&nbsp;&nbsp;质其轻重，太府丞一人阒。蕃王首领死，子孙袭初授官，兄弟子降一品，兄<br /><br />&nbsp;&nbsp;&nbsp;&nbsp;弟子代摄者，嫡年十五还以政。使绝域者还，上闻见及风俗之宜、供馈赠贶之数。<br /><br />&nbsp;&nbsp;&nbsp;&nbsp;○兵部<br /><br />&nbsp;&nbsp;&nbsp;&nbsp;尚书一人，正三品；侍郎二人，正四品下。掌武选、地图、车马、甲械之政。<br /><br />&nbsp;&nbsp;&nbsp;&nbsp;其属有四：一曰兵部，二曰职方，三曰驾部，四曰库部。凡将出征，告庙，授斧<br /><br />&nbsp;&nbsp;&nbsp;&nbsp;钺；军不从令，大将专决，还日，具上其罪。凡发兵，降敕书于尚书，尚书下文<br /><br />&nbsp;&nbsp;&nbsp;&nbsp;符。放十人，发十马，军器出十，皆不待敕。卫士番直，发一人以上，必覆奏。<br /><br />&nbsp;&nbsp;&nbsp;&nbsp;诸蕃首领至，则备威仪郊导。凡俘馘，酬以绢，入钞之俘，归于司农。<br /><br />&nbsp;&nbsp;&nbsp;&nbsp;郎中一人判帐及武官阶品、卫府众寡、校考、给告身之事；一人判簿及军戎<br /><br />&nbsp;&nbsp;&nbsp;&nbsp;调遣之名数，朝集、禄赐、假告之常。员外郎一人掌贡举、杂请；一人判南曹，<br /><br />&nbsp;&nbsp;&nbsp;&nbsp;岁选解状，则核簿书、资历、考课。皆为尚书、侍郎之贰。武散阶四十有五；从<br /><br />&nbsp;&nbsp;&nbsp;&nbsp;一品曰骠骑大将军；正二品曰辅国大将军；从二品曰镇军大将军；正三品上曰冠<br /><br />&nbsp;&nbsp;&nbsp;&nbsp;军大将军、怀化大将军；正三品下曰怀化将军；从三品上曰云麾将军、归德大将<br /><br />&nbsp;&nbsp;&nbsp;&nbsp;军；从三品下曰归德将军；正四品上曰忠武将军；正四品下曰壮武将军、怀化中<br /><br />&nbsp;&nbsp;&nbsp;&nbsp;郎将；从四品上曰宣威将军；从四品下曰明威将军、归德中郎将；正五品上曰定<br /><br />&nbsp;&nbsp;&nbsp;&nbsp;远将军；正五品下曰宁远将军、怀化郎将；从五品上曰游骑将军；从五品下曰游<br /><br />&nbsp;&nbsp;&nbsp;&nbsp;击将军、归德郎将；正六品上曰昭武校尉；正六品下曰昭武副尉、怀化司阶；从<br /><br />&nbsp;&nbsp;&nbsp;&nbsp;六品上曰振威校尉；从六品下曰振威副尉、归德司阶；正七品上曰致果校尉；正<br /><br />&nbsp;&nbsp;&nbsp;&nbsp;七品下曰致果副尉、怀化中候；从七品上曰翊麾校尉；从七品下曰翊麾副尉、归<br /><br />&nbsp;&nbsp;&nbsp;&nbsp;德中候；正八品上曰宣节校尉；正八品下曰宣节副尉、怀化司戈；从八品上曰御<br /><br />&nbsp;&nbsp;&nbsp;&nbsp;侮校尉；从八品下曰御侮副尉、归德司戈；正九品上曰仁勇校尉；正九品下曰仁<br /><br />&nbsp;&nbsp;&nbsp;&nbsp;勇副尉、怀化执戟长上；从九品上曰陪戎校尉；从九品下曰陪戎副尉、归德执戟<br /><br />&nbsp;&nbsp;&nbsp;&nbsp;长上。自四品以上，皆番上于兵部，以远近为八番，三月一上；三千里外者免番，<br /><br />&nbsp;&nbsp;&nbsp;&nbsp;输资如文散官，唯追集乃上。六品以下，尚书省送符。怀化大将军、归德大将军，<br /><br />&nbsp;&nbsp;&nbsp;&nbsp;配诸卫上下；余直诸卫为十二番，皆月上。忠武将军以下、游击将军以上，每番，<br /><br />&nbsp;&nbsp;&nbsp;&nbsp;阅强毅者直诸卫；番满，有将略者以名闻。<br /><br />&nbsp;&nbsp;&nbsp;&nbsp;兵部主事四人，职方主事二人，驾部主事二人，库部主事二人。（龙朔二年，<br /><br />&nbsp;&nbsp;&nbsp;&nbsp;改兵部曰司戎，职方曰司城，驾部曰司舆，库部曰司库。光宅元年，改兵部曰夏<br /><br />&nbsp;&nbsp;&nbsp;&nbsp;官，天宝十一载曰武部，驾部曰司驾。有兵部令史三十人，书令史六十人，制书<br /><br />&nbsp;&nbsp;&nbsp;&nbsp;令史十三人，甲库令史十二人，亭长八人，掌固十二人；职方令史四人，书令史<br /><br />&nbsp;&nbsp;&nbsp;&nbsp;九人，掌固四人；驾部令史十人，书令史二十四人，掌固四人；库部令史七人，<br /><br />&nbsp;&nbsp;&nbsp;&nbsp;书令史十五人，掌固四人。）<br /><br />&nbsp;&nbsp;&nbsp;&nbsp;职方郎中、员外郎各一人，掌地图、城隍、镇戍、烽候、防人道路之远近及<br /><br />&nbsp;&nbsp;&nbsp;&nbsp;四夷归化之事。凡图经，非州县增废，五年乃，岁与版籍偕上。凡蕃客至，鸿<br /><br />&nbsp;&nbsp;&nbsp;&nbsp;胪讯其国山川、风土，为图奏之，副上于职方；殊俗入朝者，图其容状、衣服以<br /><br />&nbsp;&nbsp;&nbsp;&nbsp;闻。<br /><br />&nbsp;&nbsp;&nbsp;&nbsp;驾部郎中、员外郎各一人，掌舆辇、车乘、传驿、厩牧马牛杂畜之籍。凡给<br /><br />&nbsp;&nbsp;&nbsp;&nbsp;马者，一品八匹，二品六匹，三品五匹，四品、五品四匹，六品三匹，七品以下<br /><br />&nbsp;&nbsp;&nbsp;&nbsp;二匹；给传乘者，一品十马，二品九马，三品八马，四品、五品四马，六品、七<br /><br />&nbsp;&nbsp;&nbsp;&nbsp;品二马，八品、九品一马；三品以上敕召者给四马，五品三马，六品以上有差。<br /><br />&nbsp;&nbsp;&nbsp;&nbsp;凡驿马，给地四顷，莳以苜蓿。凡三十里有驿，驿有长，举天下四方之所达，为<br /><br />&nbsp;&nbsp;&nbsp;&nbsp;驿千六百三十九；阻险无水草镇戍者，视路要隙置官马。水驿有舟。凡传驿马驴，<br /><br />&nbsp;&nbsp;&nbsp;&nbsp;每岁上其死损、肥瘠之数。<br /><br />&nbsp;&nbsp;&nbsp;&nbsp;库部郎中、员外郎各一人，掌戎器、卤簿仪仗。元日冬至陈设、祠祀、丧葬，<br /><br />&nbsp;&nbsp;&nbsp;&nbsp;辨其名数而供焉。凡戎器，色别而异处，以卫尉幕士暴凉之。京卫旗画蹲兽、立<br /><br />&nbsp;&nbsp;&nbsp;&nbsp;禽，行幸则给飞走旗。凡诸卫仪仗，以御史闫溻颜疲晃淇馄髡蹋则兵部长官<br /><br />&nbsp;&nbsp;&nbsp;&nbsp;闫涿完。京官五品以上征行者，假甲、纛、旗、幡、槊；诸卫，给弓；千牛，<br /><br />&nbsp;&nbsp;&nbsp;&nbsp;给甲。<br /><br />&nbsp;&nbsp;&nbsp;&nbsp;○刑部<br /><br />&nbsp;&nbsp;&nbsp;&nbsp;尚书一人，正三品；侍郎一人，正四品下。掌律令、刑法、徒隶、按覆谳禁<br /><br />&nbsp;&nbsp;&nbsp;&nbsp;之政。其属有四：一曰刑部，二曰都官，三曰比部，四曰司门。<br /><br />&nbsp;&nbsp;&nbsp;&nbsp;刑部郎中、员外郎，掌律法，按覆大理及天下奏谳，为尚书、侍郎之贰。凡<br /><br />&nbsp;&nbsp;&nbsp;&nbsp;刑法之书有四：一曰律，二曰令，三曰格，四曰式。凡鞫大狱，以尚书侍郎与御<br /><br />&nbsp;&nbsp;&nbsp;&nbsp;史中丞、大理卿为三司使。凡国有大赦，集囚徒于阙下以听。<br /><br />&nbsp;&nbsp;&nbsp;&nbsp;刑部主事四人，都官主事二人，比部主事四人，司门主事二人。（龙朔二年，<br /><br />&nbsp;&nbsp;&nbsp;&nbsp;改刑部曰司刑，都官曰司仆，比部曰司计，司门曰司关。光宅元年，改刑部曰秋<br /><br />&nbsp;&nbsp;&nbsp;&nbsp;官。天宝十一载，改刑部曰司宪，比部曰司计。有刑部令史十九人，书令史三十<br /><br />&nbsp;&nbsp;&nbsp;&nbsp;八人，亭长六人，掌固十人；都官令史九人，书令史十二人，掌固四人；比部令<br /><br />&nbsp;&nbsp;&nbsp;&nbsp;史十四人，书令史二十七人，计史一人，掌固四人；司门令史六人，书令史十三<br /><br />&nbsp;&nbsp;&nbsp;&nbsp;人，掌固四人。）<br /><br />&nbsp;&nbsp;&nbsp;&nbsp;都官郎中、员外郎各一人，掌俘隶簿录，给衣粮医药，而理其诉免。凡反逆<br /><br />&nbsp;&nbsp;&nbsp;&nbsp;相坐，没其家配官曹，长役为官奴婢。一免者，一岁三番役。再免为杂户，亦曰<br /><br />&nbsp;&nbsp;&nbsp;&nbsp;官户，二岁五番役。每番皆一月。三免为良人。六十以上及废疾者，为官户；七<br /><br />&nbsp;&nbsp;&nbsp;&nbsp;十为良人。每岁孟春上其籍，自黄口以上印臂，仲冬送于都官，条其生息而按比<br /><br />&nbsp;&nbsp;&nbsp;&nbsp;之。乐工、兽医、骗马、调马、群头、栽接之人皆取焉。附贯州县者，按比如平<br /><br />&nbsp;&nbsp;&nbsp;&nbsp;民，不番上，岁督丁资，为钱一千五百；丁婢、中男，五输其一；侍丁、残疾半<br /><br />&nbsp;&nbsp;&nbsp;&nbsp;输。凡居作者，差以三等：四岁以上为小；十一以上为中；二十以上为丁。丁奴，<br /><br />&nbsp;&nbsp;&nbsp;&nbsp;三当二役；中奴、丁婢，二当一役；中婢，三当一役。<br /><br />&nbsp;&nbsp;&nbsp;&nbsp;比部郎中、员外郎各一人，掌句会内外赋敛、经费、俸禄、公廨、勋赐、赃<br /><br />&nbsp;&nbsp;&nbsp;&nbsp;赎、徒役课程、逋欠之物，及军资、械器、和籴、屯收所入。京师仓库，三月一<br /><br />&nbsp;&nbsp;&nbsp;&nbsp;比，诸司、诸使、京都，四时句会于尚书省，以后季句前季；诸州，则岁终总句<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;司门郎中、员外郎各一人，掌门关出入之籍及阑遗之物。凡著籍，月一易之。<br /><br />&nbsp;&nbsp;&nbsp;&nbsp;流内，记官爵、姓名；流外，记年齿、貌状。非迁解不除。凡有召者，降墨敕，<br /><br />&nbsp;&nbsp;&nbsp;&nbsp;勘铜鱼、木契然后入。监门校尉巡日送平安。凡奏事，遣官送之，昼题时刻，夜<br /><br />&nbsp;&nbsp;&nbsp;&nbsp;题更筹。命妇诸亲朝参者，内侍监校尉闼鳌７参畚车，不入宫门。阑遗之物，<br /><br />&nbsp;&nbsp;&nbsp;&nbsp;揭于门外，榜以物色，期年没官。天下关二十六，有上、中、下之差，度者，本<br /><br />&nbsp;&nbsp;&nbsp;&nbsp;司给过所；出塞逾月者，给行牒；猎手所过，给长籍，三月一易。蕃客往来，阅<br /><br />&nbsp;&nbsp;&nbsp;&nbsp;其装重，入一关者，余关不讥。<br /><br />&nbsp;&nbsp;&nbsp;&nbsp;○工部<br /><br />&nbsp;&nbsp;&nbsp;&nbsp;尚书一人，正三品；侍郎一人，正四品下。掌山泽、屯田、工匠、诸司公廨<br /><br />&nbsp;&nbsp;&nbsp;&nbsp;纸笔墨之事。其属有四：一曰工部，二曰屯田，三曰虞部，四曰水部。<br /><br />&nbsp;&nbsp;&nbsp;&nbsp;工部郎中、员外郎各一人，掌城池土木之工役程式，为尚书、侍郎之贰。凡<br /><br />&nbsp;&nbsp;&nbsp;&nbsp;京都营缮，皆下少府、将作共其用，役千功者先奏。凡工匠，以州县为团，五人<br /><br />&nbsp;&nbsp;&nbsp;&nbsp;为火，五火置长一人。四月至七月为长功，二月、三月、八月、九月为中功，十<br /><br />&nbsp;&nbsp;&nbsp;&nbsp;月至正月为短功。雇者，日为绢三尺，内中尚巧匠，无作则纳资。凡津梁道路，<br /><br />&nbsp;&nbsp;&nbsp;&nbsp;治以九月。<br /><br />&nbsp;&nbsp;&nbsp;&nbsp;工部主事三人，屯田主事二人，虞部主事二人，水部主事二人。（武德三年，<br /><br />&nbsp;&nbsp;&nbsp;&nbsp;改起部曰工部，龙朔二年，曰司平，屯田曰司田，虞部曰司虞，水部曰司川。光<br /><br />&nbsp;&nbsp;&nbsp;&nbsp;宅元年，改工部曰冬官。天宝十一载，改虞部曰司虞，水部曰司水。工部有令史<br /><br />&nbsp;&nbsp;&nbsp;&nbsp;十二人，书令史二十一人，计史一人，亭长六人，掌固八人；屯田令史七人，书<br /><br />&nbsp;&nbsp;&nbsp;&nbsp;令史十二人，计史一人，掌固四人；虞部令史四人，书令史九人，掌固四人；水<br /><br />&nbsp;&nbsp;&nbsp;&nbsp;部令史四人，书令史九人，掌固四人。）<br /><br />&nbsp;&nbsp;&nbsp;&nbsp;屯田郎中、员外郎各一人，掌天下屯田及京文武职田、诸司公廨田，以品<br /><br />&nbsp;&nbsp;&nbsp;&nbsp;给焉。<br /><br />&nbsp;&nbsp;&nbsp;&nbsp;虞部郎中、员外郎各一人，掌京都衢、苑囿、山泽草木及百官蕃客时蔬薪炭<br /><br />&nbsp;&nbsp;&nbsp;&nbsp;供顿、畋猎之事。每岁春，以户小儿、户婢仗内莳种溉灌，冬则谨其蒙覆。凡郊<br /><br />&nbsp;&nbsp;&nbsp;&nbsp;祠神坛、五岳名山，樵采、刍牧皆有禁，距萌十步外得耕种，春夏不伐木。<br /><br />&nbsp;&nbsp;&nbsp;&nbsp;京兆、河南府三百里内，正月、五月、九月禁弋猎。山泽有宝可供用者，以闻。<br /><br />&nbsp;&nbsp;&nbsp;&nbsp;水部郎中、员外郎各一人，掌津济、船舻、渠梁、堤堰、沟洫、渔捕、运漕、<br /><br />&nbsp;&nbsp;&nbsp;&nbsp;碾}之事。凡坑陷、井穴皆有标。京畿有渠长、斗门长。诸州堤堰，刺史、县令<br /><br />&nbsp;&nbsp;&nbsp;&nbsp;以时检行，而闫渚鲋。有埭，则以下户分牵，禁争利者。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,911434);">加入书签</a><a
                        href="911381.html">上一页</a>&larr;<a href="index.html">返回列表</a>&rarr;<a
                            href="911459.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "911381.html"; var next_page = "911459.html"; var index_page = "index.html"; var sortid = "9"; var article_id = "14231"; var chapter_id = "911434"; var articlename = "新唐书"; var chaptername = " 卷四十六 志第三十六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>