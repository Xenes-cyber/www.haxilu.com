<!DOCTYPE html>
<html>
<head>
<meta charset="gbk" />
<title>新唐书- 卷一百九十二 列传第一百一十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百九十二 列传第一百一十七全文， 卷一百九十二 列传第一百一十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百九十二 列传第一百一十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944254.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944254.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十二 列传第一百一十七</h1>
            <div class="link xb">
                <a href="944253.html">上一页</a>&larr;<a href="index.html">返回列表</a>&rarr;<a
                    href="944255.html">下一页</a></div>			
            <div id="BookText">&nbsp;&nbsp;&nbsp;&nbsp;◎忠义中<br /><br />&nbsp;&nbsp;&nbsp;&nbsp;颜杲卿春卿贾循隐林张巡许远南霁云雷万春姚<br /><br />&nbsp;&nbsp;&nbsp;&nbsp;颜杲卿字昕，与真卿同五世祖，以文儒世家。父元孙，有名垂拱间，为濠州<br /><br />&nbsp;&nbsp;&nbsp;&nbsp;刺史。杲卿以荫调遂州司法参军。性刚正，莅事明济。尝为刺史诘让，正色别白，<br /><br />&nbsp;&nbsp;&nbsp;&nbsp;不为屈。开元中，与兄春卿、弟曜卿并以书判超等，吏部侍郎席豫咨嗟推伏。再<br /><br />&nbsp;&nbsp;&nbsp;&nbsp;以最迁范阳户曹参军。安禄山闻其名，表为营田判官，假常山太守。<br /><br />&nbsp;&nbsp;&nbsp;&nbsp;禄山反，杲卿及长史袁履谦谒于道，赐杲卿紫袍，履谦绯袍，令与假子李钦<br /><br />&nbsp;&nbsp;&nbsp;&nbsp;凑以兵七千屯土门。杲卿指所赐衣谓履谦曰：“与公何为著此？”履谦悟，乃与<br /><br />&nbsp;&nbsp;&nbsp;&nbsp;真定令贾深、内丘令张通幽定谋图贼。杲卿称疾不视事，使子泉明往返计议，阴<br /><br />&nbsp;&nbsp;&nbsp;&nbsp;结太原尹王承业为应，使平卢节度副使贾循取幽州。谋泄，禄山杀循，以向润客、<br /><br />&nbsp;&nbsp;&nbsp;&nbsp;牛廷d守。杲卿阳不事事，委政履谦，潜召处士权涣、郭仲邕定策。时真卿在平<br /><br />&nbsp;&nbsp;&nbsp;&nbsp;原，素闻贼逆谋，阴养死士为拒守计。李~等死，贼使段子光传首徇诸郡，真<br /><br />&nbsp;&nbsp;&nbsp;&nbsp;卿斩子光，遣甥卢逖至常山约起兵，断贼北道。杲卿大喜，以为兵掎角可挫贼西<br /><br />&nbsp;&nbsp;&nbsp;&nbsp;锋。乃矫贼命召钦凑计事，钦凑夜还，杲卿辞城门不可夜开，舍之外邮；使履谦<br /><br />&nbsp;&nbsp;&nbsp;&nbsp;及参军冯虔、郡豪翟万德等数人饮劳，既醉，斩之，并杀其将潘惟慎，贼党歼，<br /><br />&nbsp;&nbsp;&nbsp;&nbsp;投尸滹沱水。履谦以首示杲卿，则喜且泣。<br /><br />&nbsp;&nbsp;&nbsp;&nbsp;先是，禄山遣将高邈召兵范阳未还，杲卿使城尉崔安石图之。邈至满城，<br /><br />&nbsp;&nbsp;&nbsp;&nbsp;虔、万德皆会传舍，安石绐以置酒，邈舍马，虔叱吏缚之。而贼将何千年自赵来，<br /><br />&nbsp;&nbsp;&nbsp;&nbsp;虔亦执之。日未中，送二贼。杲卿乃遣万德、深、通幽传钦凑首，械两贼送京师，<br /><br />&nbsp;&nbsp;&nbsp;&nbsp;与泉明偕。至太原，王承业欲自以为功，厚遣泉明还，阴令壮士翟乔贼于路。乔<br /><br />&nbsp;&nbsp;&nbsp;&nbsp;不平，告之故，乃免。玄宗擢承业大将军，送吏皆被赏。已而事显，乃拜杲卿卫<br /><br />&nbsp;&nbsp;&nbsp;&nbsp;尉卿兼御史中丞，履谦常山太守，深司马。即传檄河北，言王师二十万入土门，<br /><br />&nbsp;&nbsp;&nbsp;&nbsp;遣郭仲邕领百骑为先锋，驰而南，曳柴扬尘，望者谓大军至。日中，传数百里。<br /><br />&nbsp;&nbsp;&nbsp;&nbsp;贼张献诚方围饶阳，弃甲走。于是赵、钜鹿、广平、河间并斩伪刺史，传首常山。<br /><br />&nbsp;&nbsp;&nbsp;&nbsp;而乐安、博陵、上谷、文安、信都、魏、邺诸郡皆自固。杲卿兄弟兵大振。<br /><br />&nbsp;&nbsp;&nbsp;&nbsp;禄山至陕，闻兵兴，大惧。使史思明等率平卢兵度河攻常山，蔡希德自怀会<br /><br />&nbsp;&nbsp;&nbsp;&nbsp;师。不涉旬，贼急攻城。兵少，未及为守计，求救于河东，承业前已攘杀贼功，<br /><br />&nbsp;&nbsp;&nbsp;&nbsp;兵不出。杲卿昼夜战，井竭，粮、矢尽，六日而陷，与履谦同执。贼胁使降，不<br /><br />&nbsp;&nbsp;&nbsp;&nbsp;应。取少子季明加刃颈上曰：“降我，当活而子。”杲卿不答。遂并卢逖杀之。<br /><br />&nbsp;&nbsp;&nbsp;&nbsp;杲卿至洛阳，禄山怒曰：“吾擢尔太守，何所负而反？”杲卿_目骂曰：“汝营<br /><br />&nbsp;&nbsp;&nbsp;&nbsp;州牧羊羯奴耳，窃荷恩宠，天子负汝何事，而乃反乎？我世唐臣，守忠义，恨不<br /><br />&nbsp;&nbsp;&nbsp;&nbsp;斩汝以谢上，从从尔反耶？”禄山不胜忿，缚之天津桥柱，节解以肉啖之，骂不<br /><br />&nbsp;&nbsp;&nbsp;&nbsp;绝，贼钩断其舌，曰：“复能骂否？”杲卿含胡而绝，年六十五。履谦既断手足，<br /><br />&nbsp;&nbsp;&nbsp;&nbsp;何千年弟适在傍，咀血喷其面，贼脔之，见者垂泣。杲卿宗子近属皆被害。杲卿<br /><br />&nbsp;&nbsp;&nbsp;&nbsp;已虏，诸郡复为贼守。<br /><br />&nbsp;&nbsp;&nbsp;&nbsp;张通幽以兄相贼，谮杲卿于杨国忠，故不加赠。肃宗在凤翔，真卿表其枉，<br /><br />&nbsp;&nbsp;&nbsp;&nbsp;会通幽为普安太守，上皇杖杀之。李光弼、郭子仪收常山，出杲卿、履谦二家亲<br /><br />&nbsp;&nbsp;&nbsp;&nbsp;属数百人于狱，厚给遗，令行丧。乾元初，赠杲卿太子太保，谥曰忠节，封其妻<br /><br />&nbsp;&nbsp;&nbsp;&nbsp;崔清河郡夫人。初，博士裴郡以杲卿不执政，但谥曰忠，议者不平，故以二惠谥<br /><br />&nbsp;&nbsp;&nbsp;&nbsp;焉。逖、季明及宗子等皆赠五品官。建中中，又赠杲卿司徒。初，杲卿被杀，徇<br /><br />&nbsp;&nbsp;&nbsp;&nbsp;首于衢，莫敢收。有张凑者，得其发，持谒上皇。是昔见梦，帝寤，为祭。后凑<br /><br />&nbsp;&nbsp;&nbsp;&nbsp;归发于其妻，妻疑之，发若动云。后泉明购尸将葬，得刑者言，死时一足先断，<br /><br />&nbsp;&nbsp;&nbsp;&nbsp;与履谦同坎瘗。指其域得之，乃葬长安凤栖原。季明、逖同茔。<br /><br />&nbsp;&nbsp;&nbsp;&nbsp;泉明有孝节，喜振人之急。既为承业所遣，未至而常山陷，故客寿阳。史思<br /><br />&nbsp;&nbsp;&nbsp;&nbsp;明围李光弼，获泉明，裹以革，送幽州，间关得免。思明归国，而真卿方为蒲州<br /><br />&nbsp;&nbsp;&nbsp;&nbsp;刺史，令泉明到河北求宗属。始，一女及姑女并流离贼中，及是并得之，悉钱三<br /><br />&nbsp;&nbsp;&nbsp;&nbsp;万赎姑女还，取赀复往，则己女复失之。履谦及父故将妻子奴隶尚三百余人，转<br /><br />&nbsp;&nbsp;&nbsp;&nbsp;徙不自存，泉明悉力赡给，分多匀薄，相扶挟度河托真卿。真卿随所归资送之。<br /><br />&nbsp;&nbsp;&nbsp;&nbsp;泉明之殡父，与履谦分柩，护还长安。履谦妻疑敛具俭狭，发视之，与杲卿等，<br /><br />&nbsp;&nbsp;&nbsp;&nbsp;乃号踊，待泉明如父。肃宗拜泉明郫令，政化清明，诛宿盗，人情翕然。成都尹<br /><br />&nbsp;&nbsp;&nbsp;&nbsp;举其课第一，迁彭州司马。家贫，居官廉，而孤藐相从百口，鬻不给，无愠<br /><br />&nbsp;&nbsp;&nbsp;&nbsp;叹。居母丧，毁骨立。其行义，当世以为难。<br /><br />&nbsp;&nbsp;&nbsp;&nbsp;春卿，倜傥美姿仪，通当世务。十六举明经、拔萃高第，调犀浦主簿。尝送<br /><br />&nbsp;&nbsp;&nbsp;&nbsp;徒于州，亡其籍，至廷，口记物色，凡千人，无所差。长史陆象先异之，转蜀尉。<br /><br />&nbsp;&nbsp;&nbsp;&nbsp;苏F代为长史，被谮系狱，为《棕榈赋》自托，F遽出之。魏征远孙瞻罪抵死，<br /><br />&nbsp;&nbsp;&nbsp;&nbsp;春卿为请玉真公主，得不死，时人高其节。终偃师丞。临终，捉真卿臂曰：“尔<br /><br />&nbsp;&nbsp;&nbsp;&nbsp;当大吾族，顾我不得见，以诸子诿汝。”后真卿主其昏嫁。<br /><br />&nbsp;&nbsp;&nbsp;&nbsp;沈盈者，亦杲卿甥，有行义，明黄老学。解褐博野尉，与杲卿同死难，赠大<br /><br />&nbsp;&nbsp;&nbsp;&nbsp;理正，官其二子遥、达。”<br /><br />&nbsp;&nbsp;&nbsp;&nbsp;贾循者，京兆华原人，其先家常山。父会，有高节尝称疾不答辟署，里中号<br /><br />&nbsp;&nbsp;&nbsp;&nbsp;“一龙”。亲亡，负土成墓，庐其左，手莳松柏，时号“关中曾子”。卒，县人<br /><br />&nbsp;&nbsp;&nbsp;&nbsp;私谥曰广孝征君。<br /><br />&nbsp;&nbsp;&nbsp;&nbsp;循有大略，礼部尚书苏F尝谓今颇、牧，及为益州，表署列将。败吐蕃于西<br /><br />&nbsp;&nbsp;&nbsp;&nbsp;山，三迁静塞军营田使。张守北伐，次滦河，属冻泮，欲济无梁。循揣广狭为<br /><br />&nbsp;&nbsp;&nbsp;&nbsp;桥以济，破虏而还，以功擢游击将军、榆关守捉使。地南负海，北属长城，林<br /><br />&nbsp;&nbsp;&nbsp;&nbsp;搬翳，寇所蔽伏。循调土斩木开道，贼遁去。范阳节度使李适之荐为安东副大<br /><br />&nbsp;&nbsp;&nbsp;&nbsp;都护。安禄山兼平卢节度，表为副，迁博陵太守。禄山欲击奚、契丹，复奏循光<br /><br />&nbsp;&nbsp;&nbsp;&nbsp;禄卿自副，使知留后。九姓叛，禄山兼节度河东，而循亦兼雁门副之。母亡将葬，<br /><br />&nbsp;&nbsp;&nbsp;&nbsp;宅有枯桑，一夕再生，芝出北庸，人以为瑞。玄宗以循有功，诏赠其父常山太守。<br /><br />&nbsp;&nbsp;&nbsp;&nbsp;禄山反，使循守幽州，故杲卿招之，以倾贼巢穴，循许可。为向润客等发其<br /><br />&nbsp;&nbsp;&nbsp;&nbsp;谋，贼缢之。建中二年，赠太尉，谥曰忠。<br /><br />&nbsp;&nbsp;&nbsp;&nbsp;从子隐林，为永平兵马使。当入卫，属朱难，率众扈行在。德宗见隐林，<br /><br />&nbsp;&nbsp;&nbsp;&nbsp;伟其貌，问家世，答曰：’故范阳节度副使循，臣从父也。”帝异之，引至卧内，<br /><br />&nbsp;&nbsp;&nbsp;&nbsp;以手板画地陈攻守计，即奏曰：“臣尝梦日坠，以首承之。”帝曰：“非朕邪？”<br /><br />&nbsp;&nbsp;&nbsp;&nbsp;因令纠察行在，迁检校右散骑常侍，封武威郡王。<br /><br />&nbsp;&nbsp;&nbsp;&nbsp;贼围急，隐林与侯仲庄冒矢石死战。已而解，从臣称庆，隐林流涕前曰：“<br /><br />&nbsp;&nbsp;&nbsp;&nbsp;已奔，群臣大庆宗社无疆之休，然陛下资性急，不能容掩。若不悛，虽今贼亡，<br /><br />&nbsp;&nbsp;&nbsp;&nbsp;忧未艾也。”帝不以为忤，拜神策统军。卒，帝思其质直，赠尚书左仆射，以实<br /><br />&nbsp;&nbsp;&nbsp;&nbsp;户三百封其家。<br /><br />&nbsp;&nbsp;&nbsp;&nbsp;张巡字巡，邓州南阳人。博通群书，晓战阵法。气志高迈，略细节，所交必<br /><br />&nbsp;&nbsp;&nbsp;&nbsp;大人长者，不与庸俗合，时人叵知也。开元末，擢进士第。时兄晓已位监察御史，<br /><br />&nbsp;&nbsp;&nbsp;&nbsp;皆以名称重一时。巡由太子通事舍人出为清河令，治绩最，而负节义，或以困厄<br /><br />&nbsp;&nbsp;&nbsp;&nbsp;归者，倾赀振护无吝。秩满还都。于是杨国忠方专国，权势可炙。或劝一见，且<br /><br />&nbsp;&nbsp;&nbsp;&nbsp;显用，答曰：“是方为国怪祥，朝宦不可为也。”更调真源令。土多豪猾，大吏<br /><br />&nbsp;&nbsp;&nbsp;&nbsp;华南金树威恣肆，邑中语曰：“南金口，明府手。”巡下车，以法诛之，赦余党，<br /><br />&nbsp;&nbsp;&nbsp;&nbsp;莫不改行迁善。政简约，民甚宜之。<br /><br />&nbsp;&nbsp;&nbsp;&nbsp;安禄山反，天宝十五载正月，贼酋张通晤陷宋、曹等州，谯郡太守杨万石降<br /><br />&nbsp;&nbsp;&nbsp;&nbsp;贼，逼巡为长史，使西迎贼军。巡率吏哭玄元皇帝祠，遂起兵讨贼，从者千余。<br /><br />&nbsp;&nbsp;&nbsp;&nbsp;初，灵昌太守嗣吴王祗受诏合河南兵拒禄山，有单父尉贾贲者，阆州刺史璇之子，<br /><br />&nbsp;&nbsp;&nbsp;&nbsp;率吏称吴王兵，击宋州。通晤走襄邑，为顿丘令卢所杀。贲引军进至雍丘，<br /><br />&nbsp;&nbsp;&nbsp;&nbsp;巡与之合，有众二千。是时雍丘令令狐潮举县附贼，遂自将东败淮阳兵，虏其众，<br /><br />&nbsp;&nbsp;&nbsp;&nbsp;反接在廷，将杀之，暂出行部。淮阳囚更解缚，起杀守者，迎贲等入。潮不得归，<br /><br />&nbsp;&nbsp;&nbsp;&nbsp;巡乃屠其妻子，砾城上。祗闻，承制拜贲监察御史。潮怨贲，还攻雍丘，贲趋门，<br /><br />&nbsp;&nbsp;&nbsp;&nbsp;为众躏死。巡驰骑决战，身被创不顾，士乃奉巡主军。间道表诸朝，腾笺祗府，<br /><br />&nbsp;&nbsp;&nbsp;&nbsp;祗乃举兖以东委巡经略。<br /><br />&nbsp;&nbsp;&nbsp;&nbsp;潮以贼众四万薄城，人大恐。巡谕诸将曰：“贼知城中虚实，有轻我心。今<br /><br />&nbsp;&nbsp;&nbsp;&nbsp;出不意，可惊而溃也，乘之，势必折。”诸将曰：“善。”巡乃分千人乘城，以<br /><br />&nbsp;&nbsp;&nbsp;&nbsp;数队出，身前驱，直薄潮军，军却。明日贼攻城，设百楼，巡栅城上，束刍灌膏<br /><br />&nbsp;&nbsp;&nbsp;&nbsp;以焚焉，贼不敢向，巡伺击之。积六旬，大小数百战，士带甲食，裹疮斗，潮遂<br /><br />&nbsp;&nbsp;&nbsp;&nbsp;败走，追之，几获。潮怒，复率众来。然素善巡，至城下，情语巡曰：“本朝危<br /><br />&nbsp;&nbsp;&nbsp;&nbsp;蹙，兵不能出关，天下事去矣。足下以羸兵守危堞，忠无所立，盍相从以苟富贵<br /><br />&nbsp;&nbsp;&nbsp;&nbsp;乎？”巡曰：“古者父死于君，义不报。子乃衔妻孥怨，假力于贼以相图，吾见<br /><br />&nbsp;&nbsp;&nbsp;&nbsp;君头干通衢，为百世笑，奈何？”潮赧然去。<br /><br />&nbsp;&nbsp;&nbsp;&nbsp;当此时，王命不复通，大将六人白巡以势不敌，且上存亡莫知，不如降。六<br /><br />&nbsp;&nbsp;&nbsp;&nbsp;人者，皆官开府、特进。巡阳许诺，明日堂上设天子画像，率军士朝，人人尽泣。<br /><br />&nbsp;&nbsp;&nbsp;&nbsp;巡引六将至，责以大谊，斩之。士心益劝。<br /><br />&nbsp;&nbsp;&nbsp;&nbsp;会粮乏，潮饷贼盐米数百艘且至，巡夜壁城南，潮悉军来拒，巡遣勇士衔枚<br /><br />&nbsp;&nbsp;&nbsp;&nbsp;滨河，取盐米千斛，焚其余而还。城中矢尽，巡缚藁为人千余，被黑衣，夜缒城<br /><br />&nbsp;&nbsp;&nbsp;&nbsp;下，潮兵争射之，久，乃藁人；还，得箭数十万。其后复夜缒人，贼笑，不设备，<br /><br />&nbsp;&nbsp;&nbsp;&nbsp;乃以死士五百斫潮营，军大乱，焚垒幕，追奔十余里。贼惭，益兵围之。薪水竭，<br /><br />&nbsp;&nbsp;&nbsp;&nbsp;巡绐潮：“欲引众走，请退军二舍，使我逸。”潮不知其谋，许之。遂空城四出<br /><br />&nbsp;&nbsp;&nbsp;&nbsp;三十里，撤屋发木而还为备。潮怒，围复合。巡徐谓潮曰：“君须此城，归马三<br /><br />&nbsp;&nbsp;&nbsp;&nbsp;十匹，我得马且出奔，请君取城以藉口。”潮归马，巡悉以给骁将，约曰：“贼<br /><br />&nbsp;&nbsp;&nbsp;&nbsp;至，人取一将。”明日，潮责巡，答曰：“吾欲去，将士不从，奈何？”潮怒欲<br /><br />&nbsp;&nbsp;&nbsp;&nbsp;战，阵未成，三十骑突出，禽将十四，斩百余级，收器械牛马。潮遁还陈留，不<br /><br />&nbsp;&nbsp;&nbsp;&nbsp;复出。七月，潮率贼将瞿伯玉攻城，遣伪使者四人传贼命诏巡，巡斩以徇，余絷<br /><br />&nbsp;&nbsp;&nbsp;&nbsp;送祗所。围凡四月，贼常数万，而巡众才千余，每战辄克。于是河南节度使嗣虢<br /><br />&nbsp;&nbsp;&nbsp;&nbsp;王巨屯彭城，假巡先锋。<br /><br />&nbsp;&nbsp;&nbsp;&nbsp;俄而鲁、东平陷贼，济阴太守高承义举郡叛，巨引兵东走临淮。贼将杨朝宗<br /><br />&nbsp;&nbsp;&nbsp;&nbsp;谋趋宁陵，绝巡饷路。巡外失巨依，拔众保宁陵，马裁三百，兵三千。至睢阳，<br /><br />&nbsp;&nbsp;&nbsp;&nbsp;与太守许远、城父令姚等合。乃遣将雷万春、南霁云等领兵战宁陵北，斩贼将<br /><br />&nbsp;&nbsp;&nbsp;&nbsp;二十，杀万余人，投尸于汴，水为不流。朝宗夜去。有诏拜巡主客郎中，副河南<br /><br />&nbsp;&nbsp;&nbsp;&nbsp;节度使。巡籍将士有功者请于巨，巨才授折冲、果毅。巡谏曰：“宗社尚危，围<br /><br />&nbsp;&nbsp;&nbsp;&nbsp;陵孤外，渠可吝赏与赀？”巨不听。<br /><br />&nbsp;&nbsp;&nbsp;&nbsp;至德二载，禄山死，庆绪遣其下尹子琦将同罗、突厥、奚劲兵与朝宗合，凡<br /><br />&nbsp;&nbsp;&nbsp;&nbsp;十余万，攻睢阳。巡励士固守，日中二十战，气不衰。远自以材不及巡，请禀军<br /><br />&nbsp;&nbsp;&nbsp;&nbsp;事而居其下，巡受不辞，远专治军粮战具。前此，远将李滔救东平，遂叛入贼，<br /><br />&nbsp;&nbsp;&nbsp;&nbsp;大将田秀荣潜与通。或以告远曰：“晨出战，以碧帽为识。”视之如言，尽覆其<br /><br />&nbsp;&nbsp;&nbsp;&nbsp;众。还辄曰：“我诱之也。”请以精骑往，易锦帽。远以告巡，巡召登城，让之，<br /><br />&nbsp;&nbsp;&nbsp;&nbsp;斩首示贼。因出薄战，子琦败，获车马牛羊，悉分士，秋豪无入其家。有诏拜巡<br /><br />&nbsp;&nbsp;&nbsp;&nbsp;御史中丞，远侍御史，吏部郎中。<br /><br />&nbsp;&nbsp;&nbsp;&nbsp;巡欲乘胜击陈留，子琦闻，复围城。巡语其下曰：“吾蒙上恩，贼若复来，<br /><br />&nbsp;&nbsp;&nbsp;&nbsp;正有死耳。诸君虽捐躯，而赏不直勋，以此痛恨！”闻者感概。乃椎牛大飨，悉<br /><br />&nbsp;&nbsp;&nbsp;&nbsp;军战。贼望兵少，大笑。巡、远亲鼓之，贼溃，追北数十里。其五月，贼刈麦，<br /><br />&nbsp;&nbsp;&nbsp;&nbsp;乃济师。巡夜鸣鼓严队，若将出。贼申警。俄自鼓，贼觇城上兵休，乃弛备。巡<br /><br />&nbsp;&nbsp;&nbsp;&nbsp;使南霁云等开门径抵子琦所，斩将拔旗。有大酋被甲，引拓羯千骑麾帜乘城招巡。<br /><br />&nbsp;&nbsp;&nbsp;&nbsp;巡阴缒勇士数十人隍中，持钩、陌刀、强弩，约曰：“闻鼓声而奋。”酋恃众不<br /><br />&nbsp;&nbsp;&nbsp;&nbsp;为备，城上噪，伏发禽之，弩注矢外向，救兵不能前。俄而缒士复登陴，贼皆愕<br /><br />&nbsp;&nbsp;&nbsp;&nbsp;眙，乃按甲不出。巡欲射子琦，莫能辨，因剡蒿为矢，中者喜，谓巡矢尽，走白<br /><br />&nbsp;&nbsp;&nbsp;&nbsp;子琦，乃得其状。使霁云射，一发中左目，贼还。七月，复围城。<br /><br />&nbsp;&nbsp;&nbsp;&nbsp;初，睢阳谷六万斛，可支一岁，而巨发其半a濮阳、济阴，远固争，不听。<br /><br />&nbsp;&nbsp;&nbsp;&nbsp;济阴得粮即叛。至是食尽，士日赋米一勺，木皮、煮纸而食，才千馀人，皆癯<br /><br />&nbsp;&nbsp;&nbsp;&nbsp;劣不能彀，救兵不至。贼知之，以云冲传堞，巡出钩铭干拄之，使不得进，篝火<br /><br />&nbsp;&nbsp;&nbsp;&nbsp;焚梯。贼以钩车、木马进，巡辄破碎之。贼服其机，不复攻，穿壕立栅以守。巡<br /><br />&nbsp;&nbsp;&nbsp;&nbsp;士多饿死，存者皆痍伤气乏。巡出爱妾曰：“诸君经年乏食，而忠义不少衰，吾<br /><br />&nbsp;&nbsp;&nbsp;&nbsp;恨不割肌以啖众，宁惜一妾而坐视士饥？”乃杀以大飨，坐者皆泣。巡强令食之，<br /><br />&nbsp;&nbsp;&nbsp;&nbsp;远亦杀奴僮以哺卒，至罗雀掘鼠，煮铠弩以食。<br /><br />&nbsp;&nbsp;&nbsp;&nbsp;贼将李怀忠过城下，巡问：“君事胡几何？”曰：“二期。”巡曰：“君祖、<br /><br />&nbsp;&nbsp;&nbsp;&nbsp;父官乎？”曰：“然。”君世受官，食天子粟，奈何从贼，关弓与我确？”怀忠<br /><br />&nbsp;&nbsp;&nbsp;&nbsp;曰：“不然，我昔为将，数死战，竟殁贼，此殆天也。”巡曰：“自古悖逆终夷<br /><br />&nbsp;&nbsp;&nbsp;&nbsp;灭，一日事平，君父母妻子并诛，何忍为此？”怀忠掩涕去，俄率其党数十人降。<br /><br />&nbsp;&nbsp;&nbsp;&nbsp;巡前后说降贼将甚多，皆得其死力。<br /><br />&nbsp;&nbsp;&nbsp;&nbsp;御史大夫贺兰进明代巨节度，屯临淮，许叔冀、尚衡次彭城，皆观望莫肯救。<br /><br />&nbsp;&nbsp;&nbsp;&nbsp;巡使霁云如叔冀请师，不应，遣布数千端。霁云骂马上，请决死斗，叔冀不敢<br /><br />&nbsp;&nbsp;&nbsp;&nbsp;应。巡复遣如临淮告急，引精骑三十冒围出，贼万众遮之，霁云左右射，皆披靡。<br /><br />&nbsp;&nbsp;&nbsp;&nbsp;既见进明，进明曰：“睢阳存亡已决，兵出何益？”霁云曰：“城或未下。如已<br /><br />&nbsp;&nbsp;&nbsp;&nbsp;亡，请以死谢大夫。”叔冀者，进明麾下也，房g本以牵制进明，亦兼御史大夫，<br /><br />&nbsp;&nbsp;&nbsp;&nbsp;势相埒而兵精。进明惧师出且见袭，又忌巡声威，恐成功，初无出师意。又爱霁<br /><br />&nbsp;&nbsp;&nbsp;&nbsp;云壮士，欲留之。为大飨，乐作，霁云泣曰：“昨出睢阳时，将士不粒食已弥月。<br /><br />&nbsp;&nbsp;&nbsp;&nbsp;今大夫兵不出，而广设声乐，义不忍独享，虽食，弗下咽。今主将之命不达，霁<br /><br />&nbsp;&nbsp;&nbsp;&nbsp;云请置一指以示信，归报中丞也。”因拔佩刀断指，一座大惊，为出涕。卒不食<br /><br />&nbsp;&nbsp;&nbsp;&nbsp;去。抽矢回射佛寺浮图，矢著砖，曰：“吾破贼还，必灭贺兰，此矢所以志也！”<br /><br />&nbsp;&nbsp;&nbsp;&nbsp;至真源，李贲遗马百匹；次宁陵，得城使廉坦兵三千，夜冒围入。贼觉，拒之，<br /><br />&nbsp;&nbsp;&nbsp;&nbsp;且战且引，兵多死，所至才千人。方大雾，巡闻战声，曰：“此霁云等声也。”<br /><br />&nbsp;&nbsp;&nbsp;&nbsp;乃启门，驱贼牛数百入，将士相持泣。<br /><br />&nbsp;&nbsp;&nbsp;&nbsp;贼知外援绝，围益急。众议东奔，巡、远议以睢阳江、淮保障也，若弃之，<br /><br />&nbsp;&nbsp;&nbsp;&nbsp;贼乘胜鼓而南，江、淮必亡。且帅饥众行，必不达。十月癸丑，贼攻城，士病不<br /><br />&nbsp;&nbsp;&nbsp;&nbsp;能战。巡西向拜曰：“孤城备竭，弗能全。臣生不报陛下，死为鬼以疠贼。”城<br /><br />&nbsp;&nbsp;&nbsp;&nbsp;遂陷，与远俱执。巡众见之，起且哭，巡曰：“安之，勿怖，死乃命也。”众不<br /><br />&nbsp;&nbsp;&nbsp;&nbsp;能仰视。子琦谓巡曰：“闻公督战，大呼辄眦裂血面，嚼齿皆碎，何至是？”答<br /><br />&nbsp;&nbsp;&nbsp;&nbsp;曰：“吾欲气吞逆贼，顾力屈耳。”子琦怒，以刀抉其口，齿存者三四。巡骂曰：<br /><br />&nbsp;&nbsp;&nbsp;&nbsp;“我为君父死，尔附贼，乃犬彘也，安得久！”子琦服其节，将释之。或曰：“<br /><br />&nbsp;&nbsp;&nbsp;&nbsp;彼守义者，乌肯为我用？且得众心，不可留。”乃以刃胁降，巡不屈。又降霁云，<br /><br />&nbsp;&nbsp;&nbsp;&nbsp;未应。巡呼曰：“南八！男儿死尔，不可为不义屈！”霁云笑曰：“欲将有为也，<br /><br />&nbsp;&nbsp;&nbsp;&nbsp;公知我者，敢不死！”亦不肯降。乃与姚、雷万春等三十六人遇害。巡年四十<br /><br />&nbsp;&nbsp;&nbsp;&nbsp;九。初，子琦议生致五人庆绪所，或曰：“用兵拒守者，巡也。”乃送远洛阳，<br /><br />&nbsp;&nbsp;&nbsp;&nbsp;至偃师，亦以不屈死。巨之走临淮，巡有姊嫁陆氏，遮王劝勿行，不纳，赐百缣，<br /><br />&nbsp;&nbsp;&nbsp;&nbsp;弗受，为巡补缝行间，军中号“陆家姑”，先巡被害。<br /><br />&nbsp;&nbsp;&nbsp;&nbsp;巡长七尺，须髯每怒尽张。读书不过三复，终身不忘。为文章不立稿。守睢<br /><br />&nbsp;&nbsp;&nbsp;&nbsp;阳，士卒居人，一见问姓名，其后无不识。更潮及子琦，大小四百战，斩将三百、<br /><br />&nbsp;&nbsp;&nbsp;&nbsp;卒十余万。其用兵未尝依古法，勒大将教战，各出其意。或问之，答曰：“古者<br /><br />&nbsp;&nbsp;&nbsp;&nbsp;人情敦朴，故军有左右前后，大将居中，三军望之以齐进退。今胡人务驰突，云<br /><br />&nbsp;&nbsp;&nbsp;&nbsp;合鸟散，变态百出，故吾止使兵识将意，将识士情，上下相习，人自为战尔。”<br /><br />&nbsp;&nbsp;&nbsp;&nbsp;其械甲取之于敌，未尝自。每战，不亲临行阵，有退者，巡已立其所，谓曰：<br /><br />&nbsp;&nbsp;&nbsp;&nbsp;“我不去此，为我决战。”士感其诚，皆一当百。待人封锁所疑，赏罚信，与众<br /><br />&nbsp;&nbsp;&nbsp;&nbsp;共甘苦塞暑，虽厮养，必整衣见之，下争致死力，故能以少击众，未尝败。被围<br /><br />&nbsp;&nbsp;&nbsp;&nbsp;久，初杀马食，既尽，而及妇人老弱凡食三万口。人知将死，而莫有畔者。城破，<br /><br />&nbsp;&nbsp;&nbsp;&nbsp;遣民止四百而已。<br /><br />&nbsp;&nbsp;&nbsp;&nbsp;始，肃宗诏中书侍郎张镐代进明节度河南，率浙东李希言、浙西司空袭礼、<br /><br />&nbsp;&nbsp;&nbsp;&nbsp;淮南高适、青州邓景山四节度掎角救睢阳，巡亡三日而镐至，十日而广平王收东<br /><br />&nbsp;&nbsp;&nbsp;&nbsp;京。镐命中书舍人萧昕诔其行。时议者或谓：巡始守睢阳，众六万，既粮尽，不<br /><br />&nbsp;&nbsp;&nbsp;&nbsp;持满按队出再生之路，与夫食人，宁若全人？于是张澹、李纾、董南史、张建封、<br /><br />&nbsp;&nbsp;&nbsp;&nbsp;樊晁、朱巨川、李翰咸谓巡蔽遮江、淮，沮贼势，天下不亡，其功也。翰等皆有<br /><br />&nbsp;&nbsp;&nbsp;&nbsp;名士，由是天下无异言。天子下诏，赠巡扬州大都督，远荆州大都督，霁云开府<br /><br />&nbsp;&nbsp;&nbsp;&nbsp;仪同三司、再赠扬州大都督，并宠其子孙。睢阳、雍丘赐徭税三年。巡子亚夫拜<br /><br />&nbsp;&nbsp;&nbsp;&nbsp;金吾大将军，远子玖婺州司马。皆立庙睢阳，岁时致祭。德宗差次至德以来将相<br /><br />&nbsp;&nbsp;&nbsp;&nbsp;功效尤著者，以颜杲卿、袁履谦、卢弈及巡、远、霁云为上。又赠姚潞州大都<br /><br />&nbsp;&nbsp;&nbsp;&nbsp;督，官一子。贞元中，复官巡它子去疾、远子岘。赠巡妻申国夫人，赐帛百。自<br /><br />&nbsp;&nbsp;&nbsp;&nbsp;是讫僖宗，求忠臣后，无不及三人者。大中时，图巡、远、霁云像于凌烟阁。睢<br /><br />&nbsp;&nbsp;&nbsp;&nbsp;阳至今祠享，号“双庙”云。<br /><br />&nbsp;&nbsp;&nbsp;&nbsp;许远者，右相敬宗曾孙。宽厚长者，明吏治。初客河西，章仇兼琼辟署剑南<br /><br />&nbsp;&nbsp;&nbsp;&nbsp;府，欲以子妻之，固辞。兼琼怒，以事劾贬高要尉。更赦还。会禄山反，或荐远<br /><br />&nbsp;&nbsp;&nbsp;&nbsp;于玄宗，召拜睢阳太守。远与巡同年生而长，故巡呼为兄。<br /><br />&nbsp;&nbsp;&nbsp;&nbsp;大历中，巡子去疾上书曰：“孽胡南侵，父巡与睢阳太守远各守一面。城陷，<br /><br />&nbsp;&nbsp;&nbsp;&nbsp;贼所入自远分。尹子琦分郡部曲各一方，巡及将校三十余皆割心剖肌，惨毒备尽，<br /><br />&nbsp;&nbsp;&nbsp;&nbsp;而远与麾下无伤。巡临命叹曰：‘嗟乎，人有可恨者！’贼曰：‘公恨我乎？’<br /><br />&nbsp;&nbsp;&nbsp;&nbsp;答曰：‘恨远心不可得，误国家事，若死有知，当不赦于地下。’故远心向背，<br /><br />&nbsp;&nbsp;&nbsp;&nbsp;梁、宋人皆知之。使国威丧衄，巡功业堕败，则远于臣不共戴天，请追夺官爵，<br /><br />&nbsp;&nbsp;&nbsp;&nbsp;以刷冤耻。”诏下尚书省，使去疾与许岘及百官议。皆以去疾证状最明者，城陷<br /><br />&nbsp;&nbsp;&nbsp;&nbsp;而远独生也。且远本守睢阳，凡屠城以生致主将为功，则远后巡死不足惑。若曰<br /><br />&nbsp;&nbsp;&nbsp;&nbsp;后死者与贼，其先巡死者谓巡当叛，可乎？当此时去疾尚幼，事未详知。且艰难<br /><br />&nbsp;&nbsp;&nbsp;&nbsp;以来，忠烈未有先二人者，事载简书，若日星不可妄轻重。议乃罢。然议者纷纭<br /><br />&nbsp;&nbsp;&nbsp;&nbsp;不齐。<br /><br />&nbsp;&nbsp;&nbsp;&nbsp;元和时，韩愈读李翰所为巡传，以为阙远事非是。其言曰：“二人者，守死<br /><br />&nbsp;&nbsp;&nbsp;&nbsp;成名，先后异耳。二家子弟材下，不能通知其父志，使世疑远畏死而服贼。远诚<br /><br />&nbsp;&nbsp;&nbsp;&nbsp;畏死，何苦守尺寸地，食其所爱之肉，抗不降乎？且见援不至，人相食而犹守，<br /><br />&nbsp;&nbsp;&nbsp;&nbsp;虽其愚亦知必死矣，然远之不畏死甚明。”又言：“城陷自所守，此与儿童之见<br /><br />&nbsp;&nbsp;&nbsp;&nbsp;无异。且人之将死，其脏腑必有先受病者；引绳而绝之，其绝必有处。今从而尤<br /><br />&nbsp;&nbsp;&nbsp;&nbsp;之，亦不达于理矣。”愈于褒贬尤慎，故著之。<br /><br />&nbsp;&nbsp;&nbsp;&nbsp;南霁云者，魏州顿丘人。少微贱，为人操舟。禄山反，钜野尉张沼起兵讨贼，<br /><br />&nbsp;&nbsp;&nbsp;&nbsp;拔以为将。尚衡击汴州贼李廷望，以为先锋。遣至睢阳，与张巡计事。退谓人曰：<br /><br />&nbsp;&nbsp;&nbsp;&nbsp;“张公开心待人，真吾所事也。”遂留巡所。巡固劝归，不去。衡赍金帛迎，霁<br /><br />&nbsp;&nbsp;&nbsp;&nbsp;云谢不受，乃事巡，巡厚加礼。始被围，筑台募万死一生者，数日无敢应。俄有<br /><br />&nbsp;&nbsp;&nbsp;&nbsp;喑鸣而来者，乃霁云也。巡对泣下。霁云善骑射，见贼百步内乃发，无不应弦毙。<br /><br />&nbsp;&nbsp;&nbsp;&nbsp;子承嗣，历涪州刺史。刘辟叛，以无备谪永州。<br /><br />&nbsp;&nbsp;&nbsp;&nbsp;雷万春者，不详所来，事巡为偏将。令狐潮围雍丘，万春立城上与潮语，伏<br /><br />&nbsp;&nbsp;&nbsp;&nbsp;弩发六矢著面，万春不动。潮疑刻木人，谍得其实，乃大惊。遥谓巡曰：“向见<br /><br />&nbsp;&nbsp;&nbsp;&nbsp;雷将军，知君之令严矣。”潮壁雍丘北，谋袭襄邑、宁陵。巡使万春引骑四百压<br /><br />&nbsp;&nbsp;&nbsp;&nbsp;潮，先为贼所包。巡突其围，大破贼，潮遁去。<br /><br />&nbsp;&nbsp;&nbsp;&nbsp;万春将兵，方略不及霁云，而强毅用命。每战，巡任之与霁云钧。<br /><br />&nbsp;&nbsp;&nbsp;&nbsp;姚者，开元宰相崇从孙。父m，楚州刺史。性豪荡，好饮谑，善丝竹。<br /><br />&nbsp;&nbsp;&nbsp;&nbsp;历寿安尉。素善巡，及为城父令，遂同守睢阳。累加东平太守。<br /><br />&nbsp;&nbsp;&nbsp;&nbsp;巡之遣霁云、万春败贼于宁陵也，别将二十有五：石承平、李辞、陆元B、<br /><br />&nbsp;&nbsp;&nbsp;&nbsp;朱、宋若虚、杨振威、耿庆礼、马日升、张惟清、廉坦、张重、孙景趋、赵连<br /><br />&nbsp;&nbsp;&nbsp;&nbsp;城、王森、乔绍俊、张恭默、祝忠、李嘉隐、翟良辅、孙廷皎、冯颜，其后皆死<br /><br />&nbsp;&nbsp;&nbsp;&nbsp;巡难，四人逸其姓名。<br /><br />&nbsp;&nbsp;&nbsp;&nbsp;赞曰：张巡、许远，可谓烈丈夫矣。以疲卒数万，婴孤墉，抗方张不制之虏，<br /><br />&nbsp;&nbsp;&nbsp;&nbsp;鲠其喉牙，使不得搏食东南，牵掣首尾，Y溃梁、宋间。大小数百战，虽力尽乃<br /><br />&nbsp;&nbsp;&nbsp;&nbsp;死，而唐全得江、淮财用，以济中兴，引利偿害，以百易万可矣。巡先死不为遽，<br /><br />&nbsp;&nbsp;&nbsp;&nbsp;远后死不国屈。巡死三日而救至，十日而贼亡，天以完节付二人，畀名无穷，不<br /><br />&nbsp;&nbsp;&nbsp;&nbsp;待留生而后显也。惟宋三叶，章圣皇帝东巡，过其庙，留驾裴回，咨巡等雄挺，<br /><br />&nbsp;&nbsp;&nbsp;&nbsp;尽节异代，著金石刻，赞明厥忠。与夷、齐饿踣西山，孔子称仁，何以异云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944254);">加入书签</a><a
                        href="944253.html">上一页</a>&larr;<a href="index.html">返回列表</a>&rarr;<a
                            href="944255.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944253.html"; var next_page = "944255.html"; var index_page = "index.html"; var sortid = "9"; var article_id = "14231"; var chapter_id = "944254"; var articlename = "新唐书"; var chaptername = " 卷一百九十二 列传第一百一十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>