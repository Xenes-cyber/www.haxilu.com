<!DOCTYPE html>
<html>
<head>
<meta charset="gbk" />
<title>新唐书- 卷一百七十七 列传一百二-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十七 列传一百二全文， 卷一百七十七 列传一百二在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十七 列传一百二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940784.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940784.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十七 列传一百二</h1>
            <div class="link xb">
                <a href="940734.html">上一页</a>&larr;<a href="index.html">返回列表</a>&rarr;<a
                    href="940837.html">下一页</a></div>			
            <div id="BookText">&nbsp;&nbsp;&nbsp;&nbsp;◎钱崔二韦二高冯三李卢封郑敬<br /><br />&nbsp;&nbsp;&nbsp;&nbsp;钱徽，字蔚章。父起，附见《卢纶传》。徽中进士第，居谷城。谷城令王郢<br /><br />&nbsp;&nbsp;&nbsp;&nbsp;善接侨士游客，以财贷馈，坐是得罪。观察使樊泽视其簿，独徽无有，乃表署掌<br /><br />&nbsp;&nbsp;&nbsp;&nbsp;书记。蔡贼方炽，泽多募武士于军。泽卒，士颇希赏，周澈主留事，重擅发军X，<br /><br />&nbsp;&nbsp;&nbsp;&nbsp;不敢给。时大雨雪，士寒冻，徽先冬颁衣絮，士乃大悦。又辟宣歙崔衍府。王师<br /><br />&nbsp;&nbsp;&nbsp;&nbsp;讨蔡，檄遣采石兵会战，戍还，颇骄蹇。会衍病亟，徽请召池州刺史李逊署副使，<br /><br />&nbsp;&nbsp;&nbsp;&nbsp;逊至而衍死，一军赖以安。<br /><br />&nbsp;&nbsp;&nbsp;&nbsp;入拜左补阙，以祠部员外郎为翰林学士，三迁中书舍人，加承旨。宪宗尝独<br /><br />&nbsp;&nbsp;&nbsp;&nbsp;召徽，从容言它学士皆高选，宜预闻机密，广参决，帝称其长者。是时，内积财，<br /><br />&nbsp;&nbsp;&nbsp;&nbsp;图复河湟，然禁无名贡献，而至者不甚却。徽恳谏罢之。帝密戒后有献毋入右银<br /><br />&nbsp;&nbsp;&nbsp;&nbsp;台门，以避学士。梁守谦为院使，见徽批监军表语简约，叹曰：“一字不可益邪！”<br /><br />&nbsp;&nbsp;&nbsp;&nbsp;衔之。以论淮西事忤旨，罢职，徙太子右庶子，出虢州刺史。<br /><br />&nbsp;&nbsp;&nbsp;&nbsp;入拜礼部侍郎。宰相段文昌以所善杨浑之、学士李绅以周汉宾并诿徽求致第<br /><br />&nbsp;&nbsp;&nbsp;&nbsp;籍。浑之者凭子也，多纳古帖秘画于文昌，皆世所宝。徽不能如二人请，自取杨<br /><br />&nbsp;&nbsp;&nbsp;&nbsp;殷士、苏巢。巢者李宗闵婿，殷士者汝士之弟，皆与徽厚。文昌怒，方帅剑南西<br /><br />&nbsp;&nbsp;&nbsp;&nbsp;川，入辞，即奏徽取士以私。访绅及元稹，时稹与宗闵有隙，因是共挤其非。有<br /><br />&nbsp;&nbsp;&nbsp;&nbsp;诏王起、白居易覆试，而黜者过半，遂贬江州刺史。汝士等劝徽出文昌、绅私书<br /><br />&nbsp;&nbsp;&nbsp;&nbsp;自直，徽曰：“苟无愧于心，安事辨证邪？”敕子弟焚书。<br /><br />&nbsp;&nbsp;&nbsp;&nbsp;初，州有盗劫贡船，捕吏取滨江恶少年二百人系讯，徽按其枉，悉纵去。数<br /><br />&nbsp;&nbsp;&nbsp;&nbsp;日，舒州得真盗。州有牛田钱百万，刺史以给宴饮赠饷者，徽曰：“此农耕之备，<br /><br />&nbsp;&nbsp;&nbsp;&nbsp;可他用哉！”命代贫民租入。转湖州。时宣、歙旱，左丞孔枨脶慊樟煨歙，宰<br /><br />&nbsp;&nbsp;&nbsp;&nbsp;相以其本文辞进，不用。柙唬骸跋嗑宜知天下事，徽江、虢之治不及知，况其<br /><br />&nbsp;&nbsp;&nbsp;&nbsp;它邪？”还，迁工部侍郎，出为华州刺史。<br /><br />&nbsp;&nbsp;&nbsp;&nbsp;文宗立，召拜尚书左丞。会宣墨麻，群臣在廷，方大寒，稍稍引避，徽素恭<br /><br />&nbsp;&nbsp;&nbsp;&nbsp;谨，不去位，久而仆。因上疏告老，不许。太和初，复为华州。俄以吏部尚书致<br /><br />&nbsp;&nbsp;&nbsp;&nbsp;仕。卒，年七十五，赠尚书右仆射。<br /><br />&nbsp;&nbsp;&nbsp;&nbsp;徽与薛正伦、魏弘简善，二人前死，徽抚其孤至婚嫁成立。任庶子时，韩公<br /><br />&nbsp;&nbsp;&nbsp;&nbsp;武以赂结公卿，遗徽钱二十万，不纳。或言非当路可无让，徽曰：“取之在义不<br /><br />&nbsp;&nbsp;&nbsp;&nbsp;在官。”时称有公望。<br /><br />&nbsp;&nbsp;&nbsp;&nbsp;子可复、方义。可复死郑注时。方义终太子宾客。子，字瑞文，善文辞，<br /><br />&nbsp;&nbsp;&nbsp;&nbsp;宰相王抟荐知制诰，进中书舍人。抟得罪，贬抚州司马。<br /><br />&nbsp;&nbsp;&nbsp;&nbsp;崔咸，字重易，博州博平人。元和初，擢进士第，又中宏辞。郑余庆、李夷<br /><br />&nbsp;&nbsp;&nbsp;&nbsp;简皆表在幕府，与均礼。入朝为侍御史，处正特立，风采动一时。敬宗将幸东都，<br /><br />&nbsp;&nbsp;&nbsp;&nbsp;裴度在兴元忧之，自表求觐，与章偕来。于是李逢吉当国，畏度复相，使京兆尹<br /><br />&nbsp;&nbsp;&nbsp;&nbsp;刘栖楚等十余人悉力却之，虽度门下宾客，皆有去就意。它日，度置酒延客，<br /><br />&nbsp;&nbsp;&nbsp;&nbsp;栖楚曲意自解，附耳语。咸嫉其矫，举酒让度曰：“丞相乃许所由官嗫嚅耳语，<br /><br />&nbsp;&nbsp;&nbsp;&nbsp;愿上罚爵。”度笑受而饮。栖楚不自安，趋出，坐上莫不壮之。累迁陕虢观察使，<br /><br />&nbsp;&nbsp;&nbsp;&nbsp;日与宾客僚属痛饮，未尝醒；夜分辄决事，裁剖精明，无一毫差，吏称为神。入<br /><br />&nbsp;&nbsp;&nbsp;&nbsp;拜右散骑常侍、秘书监。太和八年卒。<br /><br />&nbsp;&nbsp;&nbsp;&nbsp;咸素有高世志，造诣崭远。间游终南山，乘月吟啸，至感慨泣下。诸文中歌<br /><br />&nbsp;&nbsp;&nbsp;&nbsp;诗最善。<br /><br />&nbsp;&nbsp;&nbsp;&nbsp;韦表微，字子明，隋d城公元礼七世孙。羁c能属文。母训谕稍厉，辄不敢<br /><br />&nbsp;&nbsp;&nbsp;&nbsp;食，以是未尝让责。<br /><br />&nbsp;&nbsp;&nbsp;&nbsp;韦皋镇西川，王纬、司空曙、独孤良弼、裴缇幽桓，皆厚相推挹。<br /><br />&nbsp;&nbsp;&nbsp;&nbsp;尝谓表微似卫d，自以不能及也。擢进士第，数辟诸使府。久之，入授监察御史<br /><br />&nbsp;&nbsp;&nbsp;&nbsp;里行，不乐，曰：“爵禄譬滋味也，人皆欲之。吾年五十，拭镜扌翦白，冒游少<br /><br />&nbsp;&nbsp;&nbsp;&nbsp;年间，取一班一级，不见其味也。将为松菊主人，不愧陶渊明”云。俄为翰林学<br /><br />&nbsp;&nbsp;&nbsp;&nbsp;士。是时，李绅忤宰相，贬端州，庞严、蒋防皆谪去，学士缺，人人争荐丞相所<br /><br />&nbsp;&nbsp;&nbsp;&nbsp;善者，表微独荐韦处厚，人服其公。进知制诰。后与处厚议增选学士，复荐路隋。<br /><br />&nbsp;&nbsp;&nbsp;&nbsp;处厚以诸父事表微，因曰：“隋位崇，入且翁右，奈何？”答曰：“选德进贤，<br /><br />&nbsp;&nbsp;&nbsp;&nbsp;初不计私也。”久之，迁中书舍人。敬宗尝语左右，欲相二韦，会崩。文宗立，<br /><br />&nbsp;&nbsp;&nbsp;&nbsp;独相处厚，进表微户部侍郎。丌志沼叛，诏李听率师讨之，次河上。天子忧无成<br /><br />&nbsp;&nbsp;&nbsp;&nbsp;功，表微曰：“以听军势，不十五日必破贼。”及捷书上，止浃日。志沼残兵六<br /><br />&nbsp;&nbsp;&nbsp;&nbsp;千奔昭义，宰相请推处首恶者诛之，归胁从者于魏。表微上言：“逆子降，又杀<br /><br />&nbsp;&nbsp;&nbsp;&nbsp;之，非好生也。请以听代史宪诚于魏，志沼之徒，可使招纳。”不听。以病痼罢<br /><br />&nbsp;&nbsp;&nbsp;&nbsp;学士。卒，年六十，赠礼部尚书。<br /><br />&nbsp;&nbsp;&nbsp;&nbsp;始，被病，医药不能具，所居堂寝隘陋，既没，吊客咨嗟。笃故旧，虽庸下，<br /><br />&nbsp;&nbsp;&nbsp;&nbsp;与携手语笑无间然。尤好《春秋》，病诸儒执一概，是非纷然，著《三传总例》，<br /><br />&nbsp;&nbsp;&nbsp;&nbsp;完会经趣。又以学者薄师道，不如声乐贱工能尊其师，著《九经师授谱》诋其违。<br /><br />&nbsp;&nbsp;&nbsp;&nbsp;高N，字翘之，史失其何所人。与弟铢、锴俱擢进士第。累迁右补阙、史<br /><br />&nbsp;&nbsp;&nbsp;&nbsp;馆撰。元和末，以中人为和籴使，N继疏论执。转起居郎，数陈政得失，穆<br /><br />&nbsp;&nbsp;&nbsp;&nbsp;宗嘉之，面赐绯、鱼，召入翰林，为学士。张韶变兴仓卒，N从敬宗夜驻左军。<br /><br />&nbsp;&nbsp;&nbsp;&nbsp;翌日，进知制诰，拜中书舍人。入见帝，因劝躬听揽示忧勤，帝纳其言，赐锦<br /><br />&nbsp;&nbsp;&nbsp;&nbsp;彩。俄罢学士。累进吏部侍郎，人善其振职。出为同州刺史。卒，赠兵部尚书，<br /><br />&nbsp;&nbsp;&nbsp;&nbsp;遗命薄葬。<br /><br />&nbsp;&nbsp;&nbsp;&nbsp;N少孤窭，介然无党援，以致宦达。诸弟皆检愿友爱，为|绅景重。<br /><br />&nbsp;&nbsp;&nbsp;&nbsp;子，字澄之，第进士，累官右谏议大夫。咸通末，为礼部侍郎。时士多繇<br /><br />&nbsp;&nbsp;&nbsp;&nbsp;权要干请，不能裁，既而抵帽于地曰：“吾决以至公取之，得谴固吾分！”乃<br /><br />&nbsp;&nbsp;&nbsp;&nbsp;取公乘亿、许棠、聂夷中等。以兵部侍郎判度支出为昭义节度使，为下所逐，贬<br /><br />&nbsp;&nbsp;&nbsp;&nbsp;连州司马。以太子宾客分司东都，卒。亿字寿仙，棠字文化，夷中字坦之，皆有<br /><br />&nbsp;&nbsp;&nbsp;&nbsp;名当时。<br /><br />&nbsp;&nbsp;&nbsp;&nbsp;铢，字权仲，既擢第，署太原张弘靖幕府，入迁监察御史。太和时，擢累给<br /><br />&nbsp;&nbsp;&nbsp;&nbsp;事中。文宗得李训，骤拜侍讲学士，铢率谏官伏阁言训素行邪，不可任，必<br /><br />&nbsp;&nbsp;&nbsp;&nbsp;乱天下。帝遣使者谕曰：“朕留训时时讲绎，前命不可改。”当是时，已旱而水，<br /><br />&nbsp;&nbsp;&nbsp;&nbsp;彗变未息，郑注权震赫，人情危骇，既铢等弗见省，群臣失色。明年，训当国，<br /><br />&nbsp;&nbsp;&nbsp;&nbsp;出铢为浙东观察使，历义成节度使。大中初，迁礼部尚书判户部，徙太常卿。尝<br /><br />&nbsp;&nbsp;&nbsp;&nbsp;罚礼生，博士李悫愠见曰：“故事，礼院不关白太常，故卿莅职，博士不参集。<br /><br />&nbsp;&nbsp;&nbsp;&nbsp;不宜罚小史，隳旧典。”铢叹曰：“吾老不能退，乃为小儿所辱！”卒。<br /><br />&nbsp;&nbsp;&nbsp;&nbsp;锴，字弱金，连中进士、宏辞科，辟河东府参谋，历吏部员外郎，迁中书舍<br /><br />&nbsp;&nbsp;&nbsp;&nbsp;人。<br /><br />&nbsp;&nbsp;&nbsp;&nbsp;开成元年，权知贡举。文宗自以题畀有司，锴以籍上，帝语侍臣曰：“比年<br /><br />&nbsp;&nbsp;&nbsp;&nbsp;文章卑弱，今所上差胜于前。”郑覃曰：“陛下矫革近制，以正颓俗，而锴乃能<br /><br />&nbsp;&nbsp;&nbsp;&nbsp;为陛下得人。”帝曰：“诸镇表奏太浮华，宜责掌书记，以诫流宕。”李石曰：<br /><br />&nbsp;&nbsp;&nbsp;&nbsp;“古人因事为文，今人以文害事，惩弊抑末，诚如圣训。”即以锴为礼部侍郎。<br /><br />&nbsp;&nbsp;&nbsp;&nbsp;阅三岁，颇得才实。始，岁取四十人，才益少，诏减十人，犹不能满。迁吏部侍<br /><br />&nbsp;&nbsp;&nbsp;&nbsp;郎，出为鄂岳观察使。卒，赠礼部尚书。<br /><br />&nbsp;&nbsp;&nbsp;&nbsp;子湘，字F之，擢进士第，历长安令、右谏议大夫。从兄与路岩亲善，而<br /><br />&nbsp;&nbsp;&nbsp;&nbsp;湘厚刘瞻，岩既逐瞻，贬湘高州司马。僖宗初，召为太子右庶子，终江西观察使。<br /><br />&nbsp;&nbsp;&nbsp;&nbsp;冯宿，字拱之，婺州东阳人。父子华，庐亲墓，有灵芝、白兔，号“孝冯家”。<br /><br />&nbsp;&nbsp;&nbsp;&nbsp;宿贞元中与弟定、从弟审、宽并擢进士第，徐州张建封表掌书记。建封卒，<br /><br />&nbsp;&nbsp;&nbsp;&nbsp;子治军中胁主留事。李师古将乘丧复故地，执缶濉Ｓ谑牵王武俊拥兵观衅，<br /><br />&nbsp;&nbsp;&nbsp;&nbsp;宿以书说曰：“张公与公为兄弟，欲共力驱两河归天子，天下莫不知。今张公不<br /><br />&nbsp;&nbsp;&nbsp;&nbsp;幸，幼儿为乱兵所胁，内则诚款隔绝，外则强寇侵逼，公安得坐视哉？诚能奏天<br /><br />&nbsp;&nbsp;&nbsp;&nbsp;子不忘旧勋，赦肿铮使束身自归，则公有靖乱之功、继绝之德矣。”武俊悦，<br /><br />&nbsp;&nbsp;&nbsp;&nbsp;即以表闻，遂授至艉蟆Ｋ薏焕肿郑更从浙东贾全观察府。趾镀淙ィ奏贬泉<br /><br />&nbsp;&nbsp;&nbsp;&nbsp;州司户参军。<br /><br />&nbsp;&nbsp;&nbsp;&nbsp;召为太常博士。王士真死，子承宗阻命，不得谥，宿谓世劳不可遗，乃上佳<br /><br />&nbsp;&nbsp;&nbsp;&nbsp;谥，示不忘忠。再迁都官员外郎。裴度节度彰义军，表为判官。淮西平，除比部<br /><br />&nbsp;&nbsp;&nbsp;&nbsp;郎中。长庆时，进知制诰。牛元翼徙节山南东道，为王廷凑所围，以宿总留事。<br /><br />&nbsp;&nbsp;&nbsp;&nbsp;还，进中书舍人，出华州刺史，避讳不拜，徙左散骑常侍、兼集贤殿学士。拜河<br /><br />&nbsp;&nbsp;&nbsp;&nbsp;南尹。洛苑使姚文寿纵部曲夺民田，匿于军，吏不敢捕。府大集，部曲辄与文寿<br /><br />&nbsp;&nbsp;&nbsp;&nbsp;偕来，宿掩取榜杀之。历工部、刑部二侍郎。《格后敕》三十篇，行于时。累<br /><br />&nbsp;&nbsp;&nbsp;&nbsp;封长乐县公。<br /><br />&nbsp;&nbsp;&nbsp;&nbsp;擢东川节度使，完城郛，增兵械十余万，诏分余甲赐黔巫道。涪水数坏民庐<br /><br />&nbsp;&nbsp;&nbsp;&nbsp;舍，宿利防庸，一方便赖。疾革，将断重刑，家人请宥之，宿曰：“命短，<br /><br />&nbsp;&nbsp;&nbsp;&nbsp;天也。挠法以求v，吾不敢。”卒，年七十，赠吏部尚书，谥曰懿。治命薄葬，<br /><br />&nbsp;&nbsp;&nbsp;&nbsp;悉以平生书纳墓中。<br /><br />&nbsp;&nbsp;&nbsp;&nbsp;子图，字昌之，连中进士、宏辞科。大中时，终户部侍郎、判度支。宽为起<br /><br />&nbsp;&nbsp;&nbsp;&nbsp;居郎。<br /><br />&nbsp;&nbsp;&nbsp;&nbsp;定，字介夫，伟仪观，与宿齐名，人方汉二冯。于E素善之。E在襄阳，定<br /><br />&nbsp;&nbsp;&nbsp;&nbsp;徒步上谒，吏不肯白，乃亟去。E闻，斥吏，归钱五十万，及诸境，定返其遗，<br /><br />&nbsp;&nbsp;&nbsp;&nbsp;以书让E不下士，E大惭。<br /><br />&nbsp;&nbsp;&nbsp;&nbsp;第进士异等，辟浙西薛苹府，以尉为集贤校理。始，定居丧，号毁甚，故<br /><br />&nbsp;&nbsp;&nbsp;&nbsp;数移疾，大学士疑其简怠，夺职。三迁祠部员外郎，出为郢州刺史。吏告定略民<br /><br />&nbsp;&nbsp;&nbsp;&nbsp;妻，乾没库钱，御史鞫治无状。坐游宴不节免官。起为国子司业，再迁太常少卿。<br /><br />&nbsp;&nbsp;&nbsp;&nbsp;文宗尝诏开元《霓裳羽衣舞》参以《云韶》，肄于廷。定部诸工立县间，端凝若<br /><br />&nbsp;&nbsp;&nbsp;&nbsp;植。帝异之，问学士李珏，珏以定对。帝喜曰：“岂非能古章句者邪？”亲诵定<br /><br />&nbsp;&nbsp;&nbsp;&nbsp;《送客西江》诗，召升殿，赐禁中瑞锦，诏悉所著以上。迁谏议大夫。<br /><br />&nbsp;&nbsp;&nbsp;&nbsp;是岁，训、注败，多诛公卿，中外危惴。及改元，天子御前殿，仇士良请以<br /><br />&nbsp;&nbsp;&nbsp;&nbsp;神策仗卫殿门，定力争罢之。又请许左右史从宰相至延英记所言，执政不悦，改<br /><br />&nbsp;&nbsp;&nbsp;&nbsp;太子詹事。郑覃兼太子太师，上日欲会尚书省，定据礼当集詹事府，诏可。论者<br /><br />&nbsp;&nbsp;&nbsp;&nbsp;多其正。换卫尉卿，以散骑常侍致仕。卒，赠工部尚书，谥曰节。<br /><br />&nbsp;&nbsp;&nbsp;&nbsp;初，源寂使新罗，其国人传定《黑水碑》、《画鹤记》；韦休符使西蕃，所<br /><br />&nbsp;&nbsp;&nbsp;&nbsp;馆写定《商山记》于屏。其名播戎夷如此。<br /><br />&nbsp;&nbsp;&nbsp;&nbsp;审，字退思。开成中，为谏议大夫，拜桂管观察使，历国子祭酒。监有孔子<br /><br />&nbsp;&nbsp;&nbsp;&nbsp;碑，武后所立，睿宗署额。审请琢“周”著“唐”。终秘书监。<br /><br />&nbsp;&nbsp;&nbsp;&nbsp;子缄，字宗之。乾符初，历京兆、河南尹。<br /><br />&nbsp;&nbsp;&nbsp;&nbsp;李虞仲，字见之。父端，附见《文艺传》。虞仲第进士、宏辞，累迁太常博<br /><br />&nbsp;&nbsp;&nbsp;&nbsp;士。建言：“谥者，所以表德惩恶，《春秋》褒贬法也。茆土爵禄，J辱流放，<br /><br />&nbsp;&nbsp;&nbsp;&nbsp;皆缘一时，非以明示百代，然而后之所以知其行者，惟谥是观。古者将葬请谥，<br /><br />&nbsp;&nbsp;&nbsp;&nbsp;今近或二三年，远乃数十年，然后请谥。人殁已久，风绩湮歇，采诸传闻，不可<br /><br />&nbsp;&nbsp;&nbsp;&nbsp;考信，诔状虽在，言与事浮。臣请凡得谥者，前葬一月，请考功刺太常定议，其<br /><br />&nbsp;&nbsp;&nbsp;&nbsp;不请与请而过时者，听御史劾举。居京师不得过半期，居外一期。若善恶著而不<br /><br />&nbsp;&nbsp;&nbsp;&nbsp;请，许考功察行谥之。节行卓异，虽无官及官卑者，在所以闻。”诏可。<br /><br />&nbsp;&nbsp;&nbsp;&nbsp;宝历初，以兵部郎中知制诰，进中书舍人，出为华州刺史，历吏部侍郎。简<br /><br />&nbsp;&nbsp;&nbsp;&nbsp;俭寡欲，时望归重。卒，年六十五，赠吏部尚书。<br /><br />&nbsp;&nbsp;&nbsp;&nbsp;李翱，字习之，后魏尚书左仆射冲十世孙。中进士第，始调校书郎，累迁。<br /><br />&nbsp;&nbsp;&nbsp;&nbsp;元和初，为国子博士、史馆撰。常谓史官纪事不得实，乃建言：“大氐人之行，<br /><br />&nbsp;&nbsp;&nbsp;&nbsp;非大善大恶暴于世者，皆访于人。人不周知，故取行状谥牒。然其为状者，皆故<br /><br />&nbsp;&nbsp;&nbsp;&nbsp;吏门生，苟言虚美，溺于文而忘其理。臣请指事载功，则贤不肖易见。如言魏徵，<br /><br />&nbsp;&nbsp;&nbsp;&nbsp;但记其谏争语，足以为直言；段秀实，但记倒用司农印追逆兵，笏击朱，足以<br /><br />&nbsp;&nbsp;&nbsp;&nbsp;为忠烈。不者，愿敕考功、太常、史馆勿受。如此可以传信后世矣。”诏可。又<br /><br />&nbsp;&nbsp;&nbsp;&nbsp;条兴复太平大略曰：<br /><br />&nbsp;&nbsp;&nbsp;&nbsp;陛下即位以来，怀不廷臣，诛畔贼，刷五圣愤耻，自古中兴之盛无以加。臣<br /><br />&nbsp;&nbsp;&nbsp;&nbsp;见圣德所不可及者，若淄青生口夏侯澄等四十七人，为贼逼胁，质其父母妻子而<br /><br />&nbsp;&nbsp;&nbsp;&nbsp;驱之战，陛下俘之，赦不诛，诏田弘正随材授职，欲归者纵之。澄等得生归，转<br /><br />&nbsp;&nbsp;&nbsp;&nbsp;以相谓，贼众莫不怀盛德，无肯拒战。刘悟所以能一昔斩师道者，以三军皆苦贼<br /><br />&nbsp;&nbsp;&nbsp;&nbsp;而烤捅菹拢故不淹日成大功。一也。今岁关中麦不收，陛下哀民之穷，下明<br /><br />&nbsp;&nbsp;&nbsp;&nbsp;诏蠲赋十万石，群臣动色，百姓歌乐遍畎。二也。昔齐遗鲁以女乐，季桓子<br /><br />&nbsp;&nbsp;&nbsp;&nbsp;受之，君臣共观，三日不朝，孔子行。今韩弘献女乐，陛下不受，遂以归之。三<br /><br />&nbsp;&nbsp;&nbsp;&nbsp;也。又出李宗]妻女于掖廷，以田宅赐沈遵师，圣明宽恕，亿兆欣感。臣愚不能<br /><br />&nbsp;&nbsp;&nbsp;&nbsp;尽识。若它诏令一皆类此，武德、贞观不难及，太平可覆掌而致。<br /><br />&nbsp;&nbsp;&nbsp;&nbsp;臣闻定祸乱者，武功也；复制度、兴太平者，文德也。今陛下既以武功定海<br /><br />&nbsp;&nbsp;&nbsp;&nbsp;内，若遂革弊事，复高祖、太宗旧制：用忠正而不疑；屏邪佞而不迩；改税法，<br /><br />&nbsp;&nbsp;&nbsp;&nbsp;不督钱而纳布帛；绝进献，宽百姓租赋；厚边兵，以制蕃戎侵盗；数引见待制官，<br /><br />&nbsp;&nbsp;&nbsp;&nbsp;问以时事，通壅蔽之路。此六者，政之根本，太平所以兴。陛下既已能行其难，<br /><br />&nbsp;&nbsp;&nbsp;&nbsp;若何而不为其易者乎？<br /><br />&nbsp;&nbsp;&nbsp;&nbsp;以陛下资上圣，如不惑近习容悦之辞，任骨鲠正直，与之复故事，以兴大<br /><br />&nbsp;&nbsp;&nbsp;&nbsp;化，可不劳而成也。若一日不事，臣恐大功之后，逸乐易生，进言者必曰：“天<br /><br />&nbsp;&nbsp;&nbsp;&nbsp;下既平矣，陛下可以高枕自安逸。”如是，则高祖、太宗之制度不可以复；制度<br /><br />&nbsp;&nbsp;&nbsp;&nbsp;不复，则太平未可以至。臣窃惜陛下当可兴之时，而谦让未为也。<br /><br />&nbsp;&nbsp;&nbsp;&nbsp;再迁考功员外郎。初，谏议大夫李景俭表翱自代。景俭斥，翱下除朗州刺史。<br /><br />&nbsp;&nbsp;&nbsp;&nbsp;久之，召为礼部郎中。翱性峭鲠，论议无所屈，仕不得显官，怫郁无所发，见宰<br /><br />&nbsp;&nbsp;&nbsp;&nbsp;相李逢吉，面斥其过失，逢吉诡不校，翱恚惧，即移病。满百日，有司白免官，<br /><br />&nbsp;&nbsp;&nbsp;&nbsp;逢吉更表为庐州刺史。时州旱，遂疫，逋捐系路，亡籍口四万，权豪贱市田屋牟<br /><br />&nbsp;&nbsp;&nbsp;&nbsp;厚利，而窭户仍输赋。翱下教使以田占租，无得隐，收豪室税万二千缗，贫弱以<br /><br />&nbsp;&nbsp;&nbsp;&nbsp;安。<br /><br />&nbsp;&nbsp;&nbsp;&nbsp;入为谏议大夫，知制诰，改中书舍人。柏耆使沧州，翱盛言其才。耆得罪，<br /><br />&nbsp;&nbsp;&nbsp;&nbsp;由是左迁少府少监。后历迁桂管湖南观察使、山南东道节度使，卒。翱始从昌黎<br /><br />&nbsp;&nbsp;&nbsp;&nbsp;韩愈为文章，辞致浑厚，见推当时，故有司亦谥曰文。<br /><br />&nbsp;&nbsp;&nbsp;&nbsp;卢简辞，字子策。父纶，别传。与兄简能、弟弘止、简求皆有文，并第进士。<br /><br />&nbsp;&nbsp;&nbsp;&nbsp;历佐帅府，入迁侍御史，习知法令及台阁旧事。宝历中，黎干子Ｒ杼ㄇ敫匆<br /><br />&nbsp;&nbsp;&nbsp;&nbsp;县故田，有司莫能知，简辞独诘曰：“按干坐党鱼朝恩诛，赀田皆没，大历后数<br /><br />&nbsp;&nbsp;&nbsp;&nbsp;十年，比有赦令，无原洗之言，０驳妹奥郏俊辈晃治。福建盐铁院官卢昂坐<br /><br />&nbsp;&nbsp;&nbsp;&nbsp;赃，简辞穷按，乃得金床、瑟瑟枕大如斗。敬宗曰：“禁中无此，昂为吏可知矣。”<br /><br />&nbsp;&nbsp;&nbsp;&nbsp;李程镇太原，表为节度判官。入授考功员外郎，累擢湖南、浙西观察使，以检<br /><br />&nbsp;&nbsp;&nbsp;&nbsp;校工部尚书为忠武节度使。徙山南东道。坐事贬衢州刺史，卒。<br /><br />&nbsp;&nbsp;&nbsp;&nbsp;简能，见《郑注传》。其子知猷，字子谟，中进士第，登宏辞，补秘书省正<br /><br />&nbsp;&nbsp;&nbsp;&nbsp;字。萧邺镇荆南、剑南，再辟掌书记。入迁右补阙，出为饶州刺史，以政最闻。<br /><br />&nbsp;&nbsp;&nbsp;&nbsp;累进中书舍人。朱玫乱，避难不出。僖宗还京，召拜工部侍郎、史馆撰。历太<br /><br />&nbsp;&nbsp;&nbsp;&nbsp;常卿、户部尚书，至太子太师。昭宗为刘季述所幽，感愤卒，赠太尉。知猷器量<br /><br />&nbsp;&nbsp;&nbsp;&nbsp;浑厚，世推为长者。善书，有楷法。文辞赡丽。子文度，亦贵显。<br /><br />&nbsp;&nbsp;&nbsp;&nbsp;弘止，字子强，佐刘悟府，累擢监察御史。沈传师表为江西团练副使。入拜<br /><br />&nbsp;&nbsp;&nbsp;&nbsp;侍御史。华州刺史宇文鼎、户部员外卢允中坐赃，诏弘止按讯。文宗将杀鼎，弘<br /><br />&nbsp;&nbsp;&nbsp;&nbsp;止执据罪由允中，鼎乃连坐，不应死，帝释之。累迁给事中。<br /><br />&nbsp;&nbsp;&nbsp;&nbsp;会昌中，诏河北三节度讨刘稹。何弘敬、王元逵先取邢、场⒋湃州，宰相<br /><br />&nbsp;&nbsp;&nbsp;&nbsp;李德裕畏诸帅有请地者，乃以弘止为三州团练观察留后。制未下，稹平，即诏为<br /><br />&nbsp;&nbsp;&nbsp;&nbsp;三州及河北两镇宣慰使。还，拜工部侍郎，以户部领度支。初，两池盐法弊，得<br /><br />&nbsp;&nbsp;&nbsp;&nbsp;费不相偿，弘止使判官司空舆检钩厘正，条上新法，即表舆两池使，自是课入岁<br /><br />&nbsp;&nbsp;&nbsp;&nbsp;倍，用度赖之。逾年，出为武宁节度使。徐自王智兴后，吏卒骄沓，银刀军尤不<br /><br />&nbsp;&nbsp;&nbsp;&nbsp;法，弘止戮其尤无状者，终弘止治，不敢哗。优诏褒劳。弘止羸病，丐身还东都，<br /><br />&nbsp;&nbsp;&nbsp;&nbsp;不许。徙宣武，卒于镇，赠尚书右仆射。子虔灌，有美才，终秘书监。<br /><br />&nbsp;&nbsp;&nbsp;&nbsp;简求，字子臧，始从江西王仲舒幕府，两为裴度、元稹所辟，又佐牛僧孺镇<br /><br />&nbsp;&nbsp;&nbsp;&nbsp;襄阳，入迁户部员外郎。会昌中，讨刘稹，以忠武节度使李彦佐为招讨使，各选<br /><br />&nbsp;&nbsp;&nbsp;&nbsp;简求副之，俾知后务。历苏、寿二州刺史。<br /><br />&nbsp;&nbsp;&nbsp;&nbsp;大中九年，党项扰边，拜泾原渭武节度使。徙义武、凤翔、河东三镇。简求<br /><br />&nbsp;&nbsp;&nbsp;&nbsp;为政长权变，文不害，居边善绥御，人皆安之。太原统退浑、契、沙陀三部，<br /><br />&nbsp;&nbsp;&nbsp;&nbsp;难驯制，它帅或与诅盟，质子弟，然寇掠不为止。简求归所质，开示至诚，虏惮<br /><br />&nbsp;&nbsp;&nbsp;&nbsp;其恩信，不敢乱。久之，辞疾，以太子少师致仕，还东都，治园沼林艿，与宾客<br /><br />&nbsp;&nbsp;&nbsp;&nbsp;置酒自娱。卒，年七十六，赠尚书左仆射。<br /><br />&nbsp;&nbsp;&nbsp;&nbsp;子嗣业、汝弼，皆中进士第。汝弼以祠部员外郎知制诰，从昭宗迁洛。方柳<br /><br />&nbsp;&nbsp;&nbsp;&nbsp;璨斫丧王室，汝弼惧，移疾去，客上党。后依李克用，克用表为节度副使。太原<br /><br />&nbsp;&nbsp;&nbsp;&nbsp;府子亭，简求所署多在，每宴亭中，未尝居宾位，西向俯首，人美其有礼。<br /><br />&nbsp;&nbsp;&nbsp;&nbsp;嗣业子文纪，后贵显。<br /><br />&nbsp;&nbsp;&nbsp;&nbsp;高元裕，字景圭，其先盖渤海人。第进士，累辟节度府。以右补阙召，道商<br /><br />&nbsp;&nbsp;&nbsp;&nbsp;州，会方士赵归真擅乘驿马，元裕诋曰：“天子置驿，尔敢疾驱邪？”命左右夺<br /><br />&nbsp;&nbsp;&nbsp;&nbsp;之，还，具以闻。敬宗视朝不时，稍稍决事禁中，宦竖恣放，大臣不得进见。元<br /><br />&nbsp;&nbsp;&nbsp;&nbsp;裕谏曰：“今西头势乃重南衙，枢密之权过宰相。”帝颇寤而不能有所检制，人<br /><br />&nbsp;&nbsp;&nbsp;&nbsp;皆危之。俄换侍御史内供奉，士始相贺。<br /><br />&nbsp;&nbsp;&nbsp;&nbsp;李宗闵高其节，擢谏议大夫，进中书舍人。郑注入翰林，元裕当书命，乃言<br /><br />&nbsp;&nbsp;&nbsp;&nbsp;“以医术侍”，注愧憾。及宗闵得罪，元裕坐出饯，贬阆州刺史。注死，复授谏<br /><br />&nbsp;&nbsp;&nbsp;&nbsp;议大夫、翰林侍讲学士。<br /><br />&nbsp;&nbsp;&nbsp;&nbsp;庄恪太子立，择可辅导者，乃兼宾客。进御史中丞。即建言：“纪纲地官属<br /><br />&nbsp;&nbsp;&nbsp;&nbsp;须选，有不称职者，请罢之。”于是监察御史杜宣猷、柳瑰、崔郢、侍御史魏中<br /><br />&nbsp;&nbsp;&nbsp;&nbsp;庸、高弘简并夺职。故事，三司监院官带御史者，号“外台”，得察风俗，举不<br /><br />&nbsp;&nbsp;&nbsp;&nbsp;法。元和中，李夷简因请按察本道州县。后益不职。元裕请监院御史隶本台，得<br /><br />&nbsp;&nbsp;&nbsp;&nbsp;专督察。诏可。累擢尚书左丞，领吏部选。出为宣歙观察使，入授吏部尚书。拜<br /><br />&nbsp;&nbsp;&nbsp;&nbsp;山南东道节度使，封渤海郡公，奏蠲逋赋甚众。在镇五年，复以吏部尚书召，卒<br /><br />&nbsp;&nbsp;&nbsp;&nbsp;于道，年七十六，赠尚书右仆射。<br /><br />&nbsp;&nbsp;&nbsp;&nbsp;元裕性勤约，通经术，敏于为吏，岩岩有风采，推重于时。自侍讲为中丞，<br /><br />&nbsp;&nbsp;&nbsp;&nbsp;文宗难其代，元裕表言兄少逸才可任，因以命之，世荣其迁。<br /><br />&nbsp;&nbsp;&nbsp;&nbsp;少逸，长庆末为侍御史，坐失举劾，贬赞善大夫，累迁谏议大夫，乃代元裕。<br /><br />&nbsp;&nbsp;&nbsp;&nbsp;稍进给事中，出为陕虢观察使。中人责峡石驿吏供饼恶，鞭之，少逸封饼以闻。<br /><br />&nbsp;&nbsp;&nbsp;&nbsp;宣宗怒，召使者责曰：“山谷间是饼岂易具邪？”谪隶恭陵，中人皆敛手。以兵<br /><br />&nbsp;&nbsp;&nbsp;&nbsp;部尚书致仕，卒。<br /><br />&nbsp;&nbsp;&nbsp;&nbsp;元裕始名允中，太和中改今名。<br /><br />&nbsp;&nbsp;&nbsp;&nbsp;元裕子璩，字莹之。第进士，累佐使府。以左拾遗为翰林学士，擢谏议大夫。<br /><br />&nbsp;&nbsp;&nbsp;&nbsp;近世学士超省郎进官者，惟郑颢以尚主，而璩以宠升云。懿宗时，拜剑南东川节<br /><br />&nbsp;&nbsp;&nbsp;&nbsp;度使。召拜中书侍郎、同中书门下平章事。阅月卒，赠司空。太常博士曹邺建言：<br /><br />&nbsp;&nbsp;&nbsp;&nbsp;“璩，宰相，交游丑杂，取多蹊径，谥法‘不思妄爱曰刺’，请谥为刺。”从之。<br /><br />&nbsp;&nbsp;&nbsp;&nbsp;封敖，字硕夫，其先盖冀州人。元和中，署进士第，江西裴堪辟置其府，<br /><br />&nbsp;&nbsp;&nbsp;&nbsp;转右拾遗，雅为宰相李德裕所器。会昌初，以左司员外郎召为翰林学士，三迁工<br /><br />&nbsp;&nbsp;&nbsp;&nbsp;部侍郎。敖属辞赡敏，不为奇涩，语切而理胜。武宗使作诏书慰边将伤夷者，曰：<br /><br />&nbsp;&nbsp;&nbsp;&nbsp;“伤居尔体，痛在朕躬。”帝善其如意出，赐以宫锦。刘稹平，德裕以定策功进<br /><br />&nbsp;&nbsp;&nbsp;&nbsp;太尉，时敖草其制曰：“谋皆予同，言不它惑。”德裕以能明专任己以成功，谓<br /><br />&nbsp;&nbsp;&nbsp;&nbsp;敖曰：“陆生恨文不迨意，如君此等语，岂易得邪？”解所赐玉带赠之。未几，<br /><br />&nbsp;&nbsp;&nbsp;&nbsp;拜御史中丞，与宰相卢商虑囚，误纵死罪，复为工部侍郎。<br /><br />&nbsp;&nbsp;&nbsp;&nbsp;大中中，历平卢、兴元节度使。初，郑涯开新路，水坏其栈，敖更治斜谷道，<br /><br />&nbsp;&nbsp;&nbsp;&nbsp;行者告便。蓬、果贼依鸡山，寇三川，敖遣副使王贽捕平之。加检校吏部尚书。<br /><br />&nbsp;&nbsp;&nbsp;&nbsp;还为太常卿。卿始视事，廷设九部乐，敖宴私第，为御史所劾，徙国子祭酒。复<br /><br />&nbsp;&nbsp;&nbsp;&nbsp;拜太常，进尚书右仆射。然少行检，士但高其才，故不至宰相，卒。<br /><br />&nbsp;&nbsp;&nbsp;&nbsp;子彦卿、望卿，从子特卿，皆第进士。<br /><br />&nbsp;&nbsp;&nbsp;&nbsp;郑薰，字子溥，亡乡里世系。擢进士第。历考功郎中、翰林学士。出为宣歙<br /><br />&nbsp;&nbsp;&nbsp;&nbsp;观察使。前人不治，薰颇以清力自将。牙将素骄，共谋逐出之，薰奔扬州。贬棣<br /><br />&nbsp;&nbsp;&nbsp;&nbsp;王府长史，分司东都。<br /><br />&nbsp;&nbsp;&nbsp;&nbsp;懿宗立，召为太常少卿，擢累吏部侍郎。时数大赦，阶正议光禄大夫者，得<br /><br />&nbsp;&nbsp;&nbsp;&nbsp;荫一子，门施戟。于是宦人用阶请荫子，薰却之不肯叙。宰相杜才其人，拟判<br /><br />&nbsp;&nbsp;&nbsp;&nbsp;度支，辞；又拟刑部兼御史中丞，固辞，乃免。久之，进左丞。性爱友，纠族百<br /><br />&nbsp;&nbsp;&nbsp;&nbsp;口，禀不充，求外迁。拟华州刺史，辄留中，为幸侍酬沮。后以太子少师致仕。<br /><br />&nbsp;&nbsp;&nbsp;&nbsp;薰端劲，再知礼部，举引寒俊，士类多之。既老，号所居为“隐岩”，莳松<br /><br />&nbsp;&nbsp;&nbsp;&nbsp;于廷，号“七松处士”云。<br /><br />&nbsp;&nbsp;&nbsp;&nbsp;敬晦，字日彰，河中河东人。祖括，字叔弓，进士及第，迁殿中侍御史。杨<br /><br />&nbsp;&nbsp;&nbsp;&nbsp;国忠恶不谐己，外除果州刺史，进累兵部侍郎。志简淡，在职不求名。周智光已<br /><br />&nbsp;&nbsp;&nbsp;&nbsp;诛，议者健括才，选为同州刺史，拜御史大夫。隐然持重，弗以私害公。大历中<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;晦进士及第，辟山南东道节度府，与马曙联舍。于是，帅不政，法制陵颓，<br /><br />&nbsp;&nbsp;&nbsp;&nbsp;曙引大吏廷责之。吏负兼军职，不引咎，走诉诸府。牙将且十辈，方杂语以申吏<br /><br />&nbsp;&nbsp;&nbsp;&nbsp;枉，晦让诸将曰：“吏冒军名，公等不能诘，反引与为伍，奈何？”众愧谢，阖<br /><br />&nbsp;&nbsp;&nbsp;&nbsp;府咨美。擢累谏议大夫。武宗时，赵归真以诈营罔天子，御史平吴湘狱，得罪宰<br /><br />&nbsp;&nbsp;&nbsp;&nbsp;相。晦上疏极道非是，不少回纵。<br /><br />&nbsp;&nbsp;&nbsp;&nbsp;大中中，历御史中丞、刑部侍郎、诸道盐铁转运使、浙西观察使。时南方连<br /><br />&nbsp;&nbsp;&nbsp;&nbsp;馑，有诏弛榷酒茗，官用告，晦处身俭勤，赀力遂充。徙兖州节度使，以<br /><br />&nbsp;&nbsp;&nbsp;&nbsp;太子宾客分司。卒，赠兵部尚书，谥曰肃。<br /><br />&nbsp;&nbsp;&nbsp;&nbsp;晦兄昕、担弟O、煦，俱第进士籍。昕为河阳节度使，涤疑⑵锍<br /><br />&nbsp;&nbsp;&nbsp;&nbsp;侍，世宠其家。<br /><br />&nbsp;&nbsp;&nbsp;&nbsp;韦博，字大业，京兆万年人。祖黄裳，浙西节度观察使。博取进士第，浸迁<br /><br />&nbsp;&nbsp;&nbsp;&nbsp;殿中侍御史。开成中，萧本诈穷得罪，诏与中人籍其财，中人利宝玉，欲窃取去，<br /><br />&nbsp;&nbsp;&nbsp;&nbsp;博夺还，簿无遗赀。<br /><br />&nbsp;&nbsp;&nbsp;&nbsp;回鹘入寇，以符澈为河东节度使，拜博为判官。久之，进主客郎中。时诏毁<br /><br />&nbsp;&nbsp;&nbsp;&nbsp;佛祠，悉浮屠隶主客。博言令太暴，宜近中，宰相李德裕恶之。会羌、浑叛，以<br /><br />&nbsp;&nbsp;&nbsp;&nbsp;何清朝为灵武节度使，诏博副之，擢右谏议大夫，召对，赐金紫。因行西北边，<br /><br />&nbsp;&nbsp;&nbsp;&nbsp;商虏强弱，还奏有旨，进左大夫，为京兆尹。与御史中丞嚣竞不平，皆得罪，下<br /><br />&nbsp;&nbsp;&nbsp;&nbsp;除博卫尉卿。出为平卢节度使、检校礼部尚书，徙昭义。卒，年六十二，赠兵部<br /><br />&nbsp;&nbsp;&nbsp;&nbsp;尚书。<br /><br />&nbsp;&nbsp;&nbsp;&nbsp;李景让，字后己，赠太尉~孙也。性方毅有守。宝历初，迁右拾遗。淮南<br /><br />&nbsp;&nbsp;&nbsp;&nbsp;节度使王播以钱十万市朝廷欢，求领盐铁，景让诣延英亟论不可，遂知名。沈传<br /><br />&nbsp;&nbsp;&nbsp;&nbsp;师观察江西，表以自副。历中书舍人、礼部侍郎、商华虢三州刺史。<br /><br />&nbsp;&nbsp;&nbsp;&nbsp;母郑，治家严，身训勒诸子。始，贫乏时，治墙得积钱，僮婢奔告，母曰：<br /><br />&nbsp;&nbsp;&nbsp;&nbsp;“士不勤而禄，犹其身，况无妄而得，我何取？”亟使闭坎。景让自右散骑常<br /><br />&nbsp;&nbsp;&nbsp;&nbsp;侍出为浙西观察使，母问行日，景让率然对：“有日。”郑曰：“如是，吾方有<br /><br />&nbsp;&nbsp;&nbsp;&nbsp;事，未及行。”盖怒其不尝告也。且曰：“已贵，何庸母行？”景让重请罪，乃<br /><br />&nbsp;&nbsp;&nbsp;&nbsp;赦。故虽老犹加敕，已起，欣欣如初。尝怒牙将，杖杀之，军且谋变，母欲息<br /><br />&nbsp;&nbsp;&nbsp;&nbsp;众讠q，召景让廷责曰：“尔填抚方面而轻用刑，一夫不宁，岂特上负天子，亦<br /><br />&nbsp;&nbsp;&nbsp;&nbsp;使百岁母衔羞泉下！何面目见先大夫乎？”将鞭其背，吏大将再拜请，不许，皆<br /><br />&nbsp;&nbsp;&nbsp;&nbsp;泣谢，乃罢，一军遂定。景让家行治，闺门唯谨。<br /><br />&nbsp;&nbsp;&nbsp;&nbsp;入为尚书左丞，拜天平节度使，徙山南东道，封酒泉县男。大中中，进御史<br /><br />&nbsp;&nbsp;&nbsp;&nbsp;大夫，甫视事，劾免侍御史孙玉汝、监察御史卢耄威肃当朝。为大夫三月，<br /><br />&nbsp;&nbsp;&nbsp;&nbsp;蒋伸辅政，景让名素出伸右，而宣宗择宰相，尽书群臣当选者，以名内器中，祷<br /><br />&nbsp;&nbsp;&nbsp;&nbsp;宪宗神御前射取之，而景让名不得。世谓除大夫百日，有他官相者，谓之“辱台”。<br /><br />&nbsp;&nbsp;&nbsp;&nbsp;景让愧艴不能平，见宰相，自陈考深当代，即拜西川节度使。以病丐致仕，或<br /><br />&nbsp;&nbsp;&nbsp;&nbsp;谏：“公廉洁亡素储，不为诸子谋邪？”景让笑曰：“儿曹讵饿死乎？”书闻，<br /><br />&nbsp;&nbsp;&nbsp;&nbsp;辄还东都。以太子少保分司。卒，年七十二，赠太子太保，谥曰孝。<br /><br />&nbsp;&nbsp;&nbsp;&nbsp;性奖士类，拔孤仄，如李蔚、杨知退皆所推引。始为左丞，蒋伸坐宴所，酌<br /><br />&nbsp;&nbsp;&nbsp;&nbsp;酒语客曰：“有孝于家、忠于国者饮此。”客肃然，景让起卒爵。伸曰：“无宜<br /><br />&nbsp;&nbsp;&nbsp;&nbsp;于公。”所善苏涤、裴夷直皆为李宗闵、杨嗣复所擢，故景让在会昌时，抑厌不<br /><br />&nbsp;&nbsp;&nbsp;&nbsp;迁。宣宗衔穆宗旧怨，景让建请迁敬、文、武三主，以犹子行为嫌，请还代宗以<br /><br />&nbsp;&nbsp;&nbsp;&nbsp;下主复入庙，正昭穆。事下百官议，不然，乃罢，德望稍衰矣。然清素寡欲，门<br /><br />&nbsp;&nbsp;&nbsp;&nbsp;无杂宾。李琢罢浙西，以同里访之，避不见；及去，命贰其骗石焉。元和后，大<br /><br />&nbsp;&nbsp;&nbsp;&nbsp;臣有德望者，以居里显，景让宅东都乐和里，世称清德者，号“乐和李公”云。<br /><br />&nbsp;&nbsp;&nbsp;&nbsp;弟景温，字德己，历谏议大夫、福建观察使，徙华州刺史，以美政闻。累迁<br /><br />&nbsp;&nbsp;&nbsp;&nbsp;尚书右丞。卢携当国，弟隐繇博士迁水部员外郎，材下资浅，人疾其冒，无敢绳，<br /><br />&nbsp;&nbsp;&nbsp;&nbsp;景温不许赴省。时故事久废，景温既举职，人皆韪其正。<br /><br />&nbsp;&nbsp;&nbsp;&nbsp;弟景庄，亦至显官。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940784);">加入书签</a><a
                        href="940734.html">上一页</a>&larr;<a href="index.html">返回列表</a>&rarr;<a
                            href="940837.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940734.html"; var next_page = "940837.html"; var index_page = "index.html"; var sortid = "9"; var article_id = "14231"; var chapter_id = "940784"; var articlename = "新唐书"; var chaptername = " 卷一百七十七 列传一百二"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>