<!DOCTYPE html>
<html>
<head>
<meta charset="gbk" />
<title>新唐书- 卷二百一十七下 列传第一百四十二下-在线阅读-哈西文学网</title>
<meta name="keywords" content="欧阳修、宋祁，新唐书， 卷二百一十七下 列传第一百四十二下全文， 卷二百一十七下 列传第一百四十二下在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二百一十七下 列传第一百四十二下全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944282.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944282.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二百一十七下 列传第一百四十二下</h1>
            <div class="link xb">
                <a href="944281.html">上一页</a>&larr;<a href="index.html">返回列表</a>&rarr;<a
                    href="944283.html">下一页</a></div>			
            <div id="BookText">&nbsp;&nbsp;&nbsp;&nbsp;◎回鹘下<br /><br />&nbsp;&nbsp;&nbsp;&nbsp;回鹘之请昏，有司度费当五百万，帝方内讨强节度，故遣宗正少卿李诚、太<br /><br />&nbsp;&nbsp;&nbsp;&nbsp;常博士殷侑往谕不可。穆宗立，回鹘又使合达干等来固求昏，许之。俄而可汗死，<br /><br />&nbsp;&nbsp;&nbsp;&nbsp;使者临册所嗣为登羽录没蜜施句主毗伽崇德可汗。可汗已立，遣伊难珠、句<br /><br />&nbsp;&nbsp;&nbsp;&nbsp;录、都督思结等以叶护公主来逆女，部渠二千人，纳马二万、橐它千。四夷之使<br /><br />&nbsp;&nbsp;&nbsp;&nbsp;中国，其众未尝多此。诏许五百人至长安，余留太原。诏以太和公主下降。主，<br /><br />&nbsp;&nbsp;&nbsp;&nbsp;宪宗女也。帝为主建府，以左金吾卫大将军胡证、光禄卿李宪持节护送，太府卿<br /><br />&nbsp;&nbsp;&nbsp;&nbsp;李说为昏礼使，册拜主为仁孝端丽明智上寿可敦，告于庙，天子御通化门饯主，<br /><br />&nbsp;&nbsp;&nbsp;&nbsp;群臣班辞于道。公主出塞，距回鹘牙百里，可汗欲先与主由间道私见，胡证不可，<br /><br />&nbsp;&nbsp;&nbsp;&nbsp;虏人曰：“昔咸安公主行之。”证曰：“天子诏我送公主授可汗，今未见，不可<br /><br />&nbsp;&nbsp;&nbsp;&nbsp;先也。”乃止。于是可汗升楼坐，东向，下设毳幔以居公主，请袭胡衣，以一姆<br /><br />&nbsp;&nbsp;&nbsp;&nbsp;侍出，西向拜已，退即次，被可敦服，绛通裾大襦，冠金冠，前后锐，复出拜已，<br /><br />&nbsp;&nbsp;&nbsp;&nbsp;乃升曲舆，九相分负，右旋于廷者九，降舆升楼，与可汗联坐，东向，群臣以次<br /><br />&nbsp;&nbsp;&nbsp;&nbsp;谒。可敦亦自建牙，以二相出入帐中。证等归，可敦大宴，悲啼眷慕。可汗厚赠<br /><br />&nbsp;&nbsp;&nbsp;&nbsp;使者。<br /><br />&nbsp;&nbsp;&nbsp;&nbsp;是时，裴度方伐幽、镇，回鹘使渠将李义节以兵三千佐天子平河北，议者惩<br /><br />&nbsp;&nbsp;&nbsp;&nbsp;艾前患，不听，兵已及丰州，使者厚赐乃去。<br /><br />&nbsp;&nbsp;&nbsp;&nbsp;敬宗即位之年，可汗死，其弟曷萨特勒立，遣使者册为爱登里罗汨没密施合<br /><br />&nbsp;&nbsp;&nbsp;&nbsp;毗伽昭礼可汗，赐币十二车。文宗初，又赐马直绢五十万。大和六年，可汗为其<br /><br />&nbsp;&nbsp;&nbsp;&nbsp;下所杀，从子胡特勒立，使者来告。明年，遣左骁卫将军唐弘实与嗣泽王溶持节<br /><br />&nbsp;&nbsp;&nbsp;&nbsp;册为爱登里罗汨没蜜施合句录毗伽彰信可汗。开成四年，其相掘罗勿作难，引沙<br /><br />&nbsp;&nbsp;&nbsp;&nbsp;陀共攻可汗，可汗自杀，国人立{厂盍}`特勒为可汗。方岁饥，遂疫，又大雪，<br /><br />&nbsp;&nbsp;&nbsp;&nbsp;羊、马多死，未及命。武宗即位，以嗣泽王溶临告，乃知其国乱。<br /><br />&nbsp;&nbsp;&nbsp;&nbsp;俄而渠长句录莫贺与黠戛斯合骑十万攻回鹘城，杀可汗，诛掘罗勿，焚其牙，<br /><br />&nbsp;&nbsp;&nbsp;&nbsp;诸部溃其相`职与特勒十五部奔葛逻禄，残众入吐蕃、安西。于是，可汗牙<br /><br />&nbsp;&nbsp;&nbsp;&nbsp;部十三姓奉乌介特勒为可汗，南保错子山。黠戛斯已破回鹘，得太和公主；又自<br /><br />&nbsp;&nbsp;&nbsp;&nbsp;以李陵后，与唐同宗，故遣使者达干奉主来归。乌介怒，追击达干杀之，劫主南<br /><br />&nbsp;&nbsp;&nbsp;&nbsp;度碛，边人大恐。进攻天德城，振武节度使刘沔屯云伽关拒却之。宰相李德裕建<br /><br />&nbsp;&nbsp;&nbsp;&nbsp;言：“回鹘曩有功，今饥且乱，可汗无归，不可击，宜遣使者赡安之。”帝用兵<br /><br />&nbsp;&nbsp;&nbsp;&nbsp;部郎中李拭行边刺状。于是，其相赤心与王子烀凰埂⑻乩漳球∴将其部欲自归，<br /><br />&nbsp;&nbsp;&nbsp;&nbsp;而公主亦遣使者来言乌介已立，因请命。又大臣颉干伽思等表假振武居公主、可<br /><br />&nbsp;&nbsp;&nbsp;&nbsp;汗。帝乃诏右金吾卫大将军王会持节慰抚其众，输粮二万斛，不许借振武，令中<br /><br />&nbsp;&nbsp;&nbsp;&nbsp;人好语开谕；又诏使者持册往，潜稽其行，须变。<br /><br />&nbsp;&nbsp;&nbsp;&nbsp;明年，回鹘奉主至漠南，入云、朔，剽横水，杀掠甚众，转侧天德、振武间，<br /><br />&nbsp;&nbsp;&nbsp;&nbsp;盗畜牧自如。乃召诸道兵合讨。烀凰挂猿嘈募殍睿难得要领，即密约天德戍将<br /><br />&nbsp;&nbsp;&nbsp;&nbsp;田牟，诱赤心斩帐下。那颉啜收赤心众七千帐东走振武、大同，因室韦、黑沙南<br /><br />&nbsp;&nbsp;&nbsp;&nbsp;窥幽州，节度使张仲武破之，悉得其众。那颉啜走，乌介执而杀之。然乌介兵尚<br /><br />&nbsp;&nbsp;&nbsp;&nbsp;强，号十万，驻牙大同北闾门山。而特勒俱遮、阿敦宁等凡四部，及将军曹磨<br /><br />&nbsp;&nbsp;&nbsp;&nbsp;你众三万，因仲武降，烀凰挂喔绞拐咚涂睢５塾使助可汗复国，而可汗已攻云<br /><br />&nbsp;&nbsp;&nbsp;&nbsp;州，刘沔与战，败绩。烀凰孤嗜部及特勒、大酋二千骑诣振武降。诏拜烀凰<br /><br />&nbsp;&nbsp;&nbsp;&nbsp;为右金吾卫大将军，爵怀化郡王，以天德为归义军，即拜归义军使；阿历支宁边<br /><br />&nbsp;&nbsp;&nbsp;&nbsp;郡公，习勿啜昌化郡公，乌罗思宁朔郡公，并为冠军大将军、左威卫大将军；爱<br /><br />&nbsp;&nbsp;&nbsp;&nbsp;邪勿宁塞郡公，为右领军大将军。加赐烀凰寡榔臁⒈尾、刀器诸物，给其属冠<br /><br />&nbsp;&nbsp;&nbsp;&nbsp;带。诏宰相德裕采秦、汉以来兴殊俗、忠效卓异者凡三十人，为《异域归忠传》<br /><br />&nbsp;&nbsp;&nbsp;&nbsp;宠赐之。烀凰骨肓糇逄原，率昆弟为天子捍边，帝命刘沔为列舍云、朔间处其<br /><br />&nbsp;&nbsp;&nbsp;&nbsp;家。可汗遣使者藉兵欲还故廷，且假天德城，帝不许。可汗恚，进略大同川，转<br /><br />&nbsp;&nbsp;&nbsp;&nbsp;战攻云州，刺史婴壁不敢出。诏益发诸镇兵屯太原以北。<br /><br />&nbsp;&nbsp;&nbsp;&nbsp;烀凰沟燃瘸，皆赐李氏，名烀凰乖凰贾遥阿历支曰思贞，习勿啜曰思义，<br /><br />&nbsp;&nbsp;&nbsp;&nbsp;乌罗思曰思礼；爱邪勿曰弘顺，即拜归义军副使。于是，诏刘沔为回鹘南面招抚<br /><br />&nbsp;&nbsp;&nbsp;&nbsp;使，张仲武东面招抚使，思忠为河西党项都将、西南面招讨使，沔营雁门。又诏<br /><br />&nbsp;&nbsp;&nbsp;&nbsp;银州刺史何清朝、蔚州刺史契通，以蕃、浑兵出振武，与沔、仲武合，稍逼回<br /><br />&nbsp;&nbsp;&nbsp;&nbsp;鹘。思忠数深入谕降其下。沔分沙陀兵益思忠，河中军以骑五百益弘顺。沔进次<br /><br />&nbsp;&nbsp;&nbsp;&nbsp;云州，思忠屯保大栅率河中、陈许兵与回鹘战，败之。明年，又为弘顺所破。沔<br /><br />&nbsp;&nbsp;&nbsp;&nbsp;与天德行营副使石雄料劲骑及沙陀、契等杂虏，夜出云州，走马邑，抵安众塞，<br /><br />&nbsp;&nbsp;&nbsp;&nbsp;逢虏，与战破之。乌介方薄振武，雄驰入，夜穴垒出鏖兵，乌介惊，引去，雄追<br /><br />&nbsp;&nbsp;&nbsp;&nbsp;北至杀胡山，乌介被创走。雄遇公主，奉主还，降特勒以下众数万，尽收辎帑及<br /><br />&nbsp;&nbsp;&nbsp;&nbsp;所赐诏书。可汗收所余往依黑车子，诏弘顺、清朝穷蹑。弘顺厚啖黑车子以利，<br /><br />&nbsp;&nbsp;&nbsp;&nbsp;募杀乌介。初，从可汗亡者既不能军，往往诣幽州降，留者皆饥寒痕夷，裁数千。<br /><br />&nbsp;&nbsp;&nbsp;&nbsp;黑车子幸其残，即杀乌介。其下又奉其弟遏捻特勒为可汗。帝诏德裕纪功铭石于<br /><br />&nbsp;&nbsp;&nbsp;&nbsp;幽州，以夸后世。<br /><br />&nbsp;&nbsp;&nbsp;&nbsp;思忠等以国亡，皆愿入朝，见听，遂罢归义军，擢思忠左监门卫上将军<br /><br />&nbsp;&nbsp;&nbsp;&nbsp;兼抚王傅，两禀其奉，赐第永乐坊，分其兵赐诸节度。虏人惮隶食诸道，据滹沱<br /><br />&nbsp;&nbsp;&nbsp;&nbsp;河叛，刘沔坑杀三千人。诏回鹘营功德使在二京者，悉冠带之。有司收摩尼书<br /><br />&nbsp;&nbsp;&nbsp;&nbsp;若象烧于道，产赀入之官。<br /><br />&nbsp;&nbsp;&nbsp;&nbsp;遏捻可汗裒残部五千，仰食于奚大酋硕舍朗。大中初，仲武讨奚，破之，回<br /><br />&nbsp;&nbsp;&nbsp;&nbsp;鹘浸耗灭，所存名王贵臣五百余，转依室韦。仲武谕令羁致可汗等，遏捻惧，挟<br /><br />&nbsp;&nbsp;&nbsp;&nbsp;妻葛禄、子特勒毒斯驰九骑夜委众西走，部人皆恸哭。室韦七姓析回鹘隶之。黠<br /><br />&nbsp;&nbsp;&nbsp;&nbsp;戛斯怒，与其相阿播将兵七万击室韦，悉收回鹘还碛北。遗帐伏山林间，狙盗诸<br /><br />&nbsp;&nbsp;&nbsp;&nbsp;蕃自给，稍归特勒。是时，特勒已自称可汗，居甘州，有碛西诸城。宣宗务绥<br /><br />&nbsp;&nbsp;&nbsp;&nbsp;柔荒远，遣使者抵灵州省其酋长，回鹘因遣人随使者来京师，帝即册拜炻坏抢<br /><br />&nbsp;&nbsp;&nbsp;&nbsp;逻汨没蜜施合俱录毗伽怀建可汗。后十余年，一再献方物。<br /><br />&nbsp;&nbsp;&nbsp;&nbsp;懿宗时，大酋仆固俊自北庭击吐蕃，斩论尚热尽取西州、轮台等城，使达干<br /><br />&nbsp;&nbsp;&nbsp;&nbsp;米怀玉朝且献俘，因请命，诏可。其后王室乱，贡会不常，史亡其传。<br /><br />&nbsp;&nbsp;&nbsp;&nbsp;昭宗幸凤翔，灵州节度使韩逊表回鹘请率兵赴难，翰林学士韩曰：“虏为<br /><br />&nbsp;&nbsp;&nbsp;&nbsp;国仇旧矣。自会昌时伺边，羽翼未成，不得逞。今乘我危以冀幸，水可开也。”<br /><br />&nbsp;&nbsp;&nbsp;&nbsp;遂格不报。然其国卒不振，时时以玉、马与边州相市云。<br /><br />&nbsp;&nbsp;&nbsp;&nbsp;薛延陀者，先与薛种杂居，后灭延陀部有之，号薛延陀，姓一利A氏。在铁<br /><br />&nbsp;&nbsp;&nbsp;&nbsp;勒诸部最雄张，风俗大抵与突厥同。<br /><br />&nbsp;&nbsp;&nbsp;&nbsp;西突厥处罗可汗之杀铁勒诸酋也，其下往往相率叛去，推契哥楞为易勿真<br /><br />&nbsp;&nbsp;&nbsp;&nbsp;莫贺可汗，据贪汗山，奉薛延陀乙失钵为野A可汗，保燕末山。而突厥射匮可汗<br /><br />&nbsp;&nbsp;&nbsp;&nbsp;复强，二部黜可汗号往臣之。回纥、拔野古、阿跌、同罗、仆骨、白I在郁督军<br /><br />&nbsp;&nbsp;&nbsp;&nbsp;山者，东附始毕可汗；乙失钵在金山者，西役叶护可汗。<br /><br />&nbsp;&nbsp;&nbsp;&nbsp;贞观二年，叶护死，其国乱，乙失钵孙曰夷男，率部帐七万附颉利可汗。后<br /><br />&nbsp;&nbsp;&nbsp;&nbsp;突厥衰，夷男反攻颉利，弱之，于是诸姓多叛颉利，归之者共推为主，夷男不敢<br /><br />&nbsp;&nbsp;&nbsp;&nbsp;当。明年，太宗方图颉利，遣游击将军乔师望o路赍诏书、鼓纛，册拜夷男为真<br /><br />&nbsp;&nbsp;&nbsp;&nbsp;珠毗伽可汗。夷男已受命，遣使谢，归方物，乃树牙郁督军山，直京师西北六千<br /><br />&nbsp;&nbsp;&nbsp;&nbsp;里，东H，西叶护突厥，南沙碛，北俱伦水，地大众附，于是回纥等诸部莫不<br /><br />&nbsp;&nbsp;&nbsp;&nbsp;伏属。其弟统特勒入朝，帝以精刀、宝鞭赐之曰：“下有大过者，以吾鞭鞭之。”<br /><br />&nbsp;&nbsp;&nbsp;&nbsp;夷男以为宠。颉利可汗之灭，塞隧空荒，夷男率其部稍东，保都尉楗山独逻水之<br /><br />&nbsp;&nbsp;&nbsp;&nbsp;阴，远京师才三千里而赢，东室韦，西金山，南突厥，北瀚海，盖古匈奴地也。<br /><br />&nbsp;&nbsp;&nbsp;&nbsp;胜兵二十万，以二子大度设、突利失分将之，号南、北部。七年间，使者八朝。<br /><br />&nbsp;&nbsp;&nbsp;&nbsp;帝恐后强大为患，欲产其祸，乃下诏拜其二子皆为小可汗。<br /><br />&nbsp;&nbsp;&nbsp;&nbsp;十五年，帝以李思摩为可汗，始度河，牙于漠南。夷男恶之，未发。方帝幸<br /><br />&nbsp;&nbsp;&nbsp;&nbsp;洛阳，将遂封泰山，夷男与其下谋曰：“天子封泰山，万国皆助兵，悉会行在，<br /><br />&nbsp;&nbsp;&nbsp;&nbsp;边鄣空单，思摩可取也。”乃使大度设勒兵二十万，南绝漠，壁白道川，率一兵<br /><br />&nbsp;&nbsp;&nbsp;&nbsp;得四马，击思摩。思摩走朔州，言状，且请师。于是诏营州都督张俭统所部与奚、<br /><br />&nbsp;&nbsp;&nbsp;&nbsp;I、契丹乘其东，朔州道行军总管李拗诹万、骑三千，营朔州，灵州道行军总<br /><br />&nbsp;&nbsp;&nbsp;&nbsp;管李大亮众四万、骑五千，屯灵武，庆州道行军总管张士贵众万七千出云中，凉<br /><br />&nbsp;&nbsp;&nbsp;&nbsp;州道行军总管李袭誉经略之。帝敕诸将曰：“延陀度漠，马已疲。夫用兵者，见<br /><br />&nbsp;&nbsp;&nbsp;&nbsp;利疾进，不利亟去。今虏不急击思摩，又不速还，势必败，卿等勿与战，须其归，<br /><br />&nbsp;&nbsp;&nbsp;&nbsp;可击也。”既而延陀使者来，求与突厥平。帝曰：“我约漠以北，延陀制之，漠<br /><br />&nbsp;&nbsp;&nbsp;&nbsp;以南，突厥专之，有辄相掠，诛不赦。延陀父事我而首违诏，得非乱邪？而曰与<br /><br />&nbsp;&nbsp;&nbsp;&nbsp;突厥和，乃故约也，尚何请？”不报。<br /><br />&nbsp;&nbsp;&nbsp;&nbsp;大度设次长城，思摩已南走，大度设度不可得，乃遣人乘长城骂之。适会<br /><br />&nbsp;&nbsp;&nbsp;&nbsp;兵至，行故籼欤遽率众走赤柯，度青山，然道回远，扪「宜朗坑胪黄锞独<br /><br />&nbsp;&nbsp;&nbsp;&nbsp;河，趣白道，及大度设，尾之不置。大度设顾不脱，度诺真水，阵以待。先是，<br /><br />&nbsp;&nbsp;&nbsp;&nbsp;延陀击沙钵罗及阿史那社尔，皆以徒战胜，至是却骑不用，率五人为伍，一执马，<br /><br />&nbsp;&nbsp;&nbsp;&nbsp;四前斗，令曰：“胜则骑而逐，负者死，没其家以偿战士。”及战，突厥兵迮，<br /><br />&nbsp;&nbsp;&nbsp;&nbsp;延陀腾逐，蘧戎，延陀纵射，马辄死。弈艘圆绞堪偃宋队，捣其罅，虏溃，<br /><br />&nbsp;&nbsp;&nbsp;&nbsp;部将薛万彻率劲骑先收执马者，故延陀不能去，斩首数千级，获马万五千。大度<br /><br />&nbsp;&nbsp;&nbsp;&nbsp;设亡去，万彻追弗及。残卒奔漠北，会雪甚，众皲踣死者十八。始延陀能以术<br /><br />&nbsp;&nbsp;&nbsp;&nbsp;W神致雪，冀困奘Γ及是反自敝云。<br /><br />&nbsp;&nbsp;&nbsp;&nbsp;藁谷攵ㄏ澹天子遣使者赍玺书劳问，赏功恤死。延陀之使留待命者，帝悉<br /><br />&nbsp;&nbsp;&nbsp;&nbsp;还之，曰：“归语尔可汗，尔自负其强，以突厥为弱，厚诛敛之，又取首领以为<br /><br />&nbsp;&nbsp;&nbsp;&nbsp;质，且我为天下主，渠尝赋发于尔邪？后有利害，当谨思，毋遽也。”延陀乃遣<br /><br />&nbsp;&nbsp;&nbsp;&nbsp;使谢罪，又遣其仲父沙钵罗献马三千，因请昏。帝曰：“延陀本一俟斤，我则立<br /><br />&nbsp;&nbsp;&nbsp;&nbsp;之，度其力孰与颉利比，而敢桡边乎？”不许昏。<br /><br />&nbsp;&nbsp;&nbsp;&nbsp;明年，以使来益献马、牛、羊、橐它，固求昏。帝与大臣计曰：“延陀屈强，<br /><br />&nbsp;&nbsp;&nbsp;&nbsp;朕策顾有二：选士十万击之，使无遗种，百年计也；绝昏羁縻，使无边忧，三十<br /><br />&nbsp;&nbsp;&nbsp;&nbsp;年计也。然则孰利？”房玄龄曰：“今大乱余氓，痍破未完，战虽胜，犹危道也。<br /><br />&nbsp;&nbsp;&nbsp;&nbsp;不如和亲。”帝曰：“善。”许以新兴公主下嫁，召突利失大享，群臣侍，陈宝<br /><br />&nbsp;&nbsp;&nbsp;&nbsp;器，奏《庆善》、《破阵》盛乐及十部伎，突利失顿首上千万岁寿。诏夷男亲迎，<br /><br />&nbsp;&nbsp;&nbsp;&nbsp;帝将幸灵州以成昏事。夷男大喜，诧曰：“我铁勒部人耳，上以我为可汗，公主<br /><br />&nbsp;&nbsp;&nbsp;&nbsp;以女我，乘舆为我幸边，谁与我荣？”乃搜赋诸下羊马为赀。或说夷男曰：“可<br /><br />&nbsp;&nbsp;&nbsp;&nbsp;汗与唐，皆一国主，奈何往朝？有如见款，尚可悔？”夷男曰：“不然。吾闻唐<br /><br />&nbsp;&nbsp;&nbsp;&nbsp;天子有德，四方共臣之，藉独留我，碛北亦须有主，然舍我而求它，非计也。”<br /><br />&nbsp;&nbsp;&nbsp;&nbsp;下乃不敢言。<br /><br />&nbsp;&nbsp;&nbsp;&nbsp;时帝诏有司受所献，延陀无府库，调敛于下，不亟集，又度碛，水草乏，马<br /><br />&nbsp;&nbsp;&nbsp;&nbsp;羊多死，纳贡后期，帝亦止行。畜口耗死仅半，议者谓：“夷狄尝为中国私，今<br /><br />&nbsp;&nbsp;&nbsp;&nbsp;礼不具而与昏，恐后有轻中国心。”乃下诏绝昏，谢其使。或曰：“既许之，信<br /><br />&nbsp;&nbsp;&nbsp;&nbsp;不可失。”帝曰：“公等计非也。昔汉匈奴强，中国不抗，故饰子女嫁单于。今<br /><br />&nbsp;&nbsp;&nbsp;&nbsp;北狄弱，我能制之，而延陀方谨事我者，顾新立，倚我以服众。彼同罗、仆骨力<br /><br />&nbsp;&nbsp;&nbsp;&nbsp;足制延陀而不发，惧我也。我又妻之，固中国婿，名重而援坚，诸部将归之，戎<br /><br />&nbsp;&nbsp;&nbsp;&nbsp;狄野心，能自立则叛矣。今绝昏，使诸姓闻之，将争击延陀，亡可待也。”李思<br /><br />&nbsp;&nbsp;&nbsp;&nbsp;摩果侵掠之。延陀遣突利失寇定襄，诏李拗鸪鋈。俄遣使请率师助伐高丽，以<br /><br />&nbsp;&nbsp;&nbsp;&nbsp;刺帝意，帝引使者谓曰：“归语尔可汗，我父子东征，能寇边者可即来。”夷男<br /><br />&nbsp;&nbsp;&nbsp;&nbsp;沮缩，不敢谋，以使谢，固请助军。帝嘉答。高丽莫离支令H以厚利啖夷男，<br /><br />&nbsp;&nbsp;&nbsp;&nbsp;欲与连和，夷男气素索，不发，亦会病死，帝为祭于行。<br /><br />&nbsp;&nbsp;&nbsp;&nbsp;始延陀请以庶子曳莽为突利失可汗，统东方；嫡子拔灼为肆叶护可汗，统西<br /><br />&nbsp;&nbsp;&nbsp;&nbsp;方。白道之役，曳莽实为之谋，国人多怨。及会葬，曳莽亟还部，拔灼分兵袭杀<br /><br />&nbsp;&nbsp;&nbsp;&nbsp;之，自立为颉利俱利失薛沙多弥可汗。方是时，王师犹在辽，因即寇边。帝遣江<br /><br />&nbsp;&nbsp;&nbsp;&nbsp;夏王道宗屯朔州，代州都督薛万彻与左骁卫大将军阿史那社尔屯胜州，左武候大<br /><br />&nbsp;&nbsp;&nbsp;&nbsp;将军萨孤吴仁屯灵州，执失思力与突厥掎角塞下，虏知有备，乃去。<br /><br />&nbsp;&nbsp;&nbsp;&nbsp;拔灼性卞克，多杀父时贵臣而任所亲昵，国人不安，而阿波设与唐使者遇于<br /><br />&nbsp;&nbsp;&nbsp;&nbsp;H东鄙，小战不利，还怖国人曰：“唐兵至矣！”众大扰，诸部遂溃。多弥可<br /><br />&nbsp;&nbsp;&nbsp;&nbsp;汗以十余骑遁去，依阿史那时健，俄为回纥所杀，尽屠其宗，众五六万奔西域，<br /><br />&nbsp;&nbsp;&nbsp;&nbsp;立真珠毗伽可汗昆弟子咄摩支，号伊特勿失可汗，遣使者上言：“愿保郁督军山。”<br /><br />&nbsp;&nbsp;&nbsp;&nbsp;常诏兵部尚书崔敦礼与李尬景仓，俾定其国。<br /><br />&nbsp;&nbsp;&nbsp;&nbsp;铁勒诸部素伏延陀，而咄摩支虽衰孑，尚臣畏之。帝恐卒为患，诏薜仍唬<br /><br />&nbsp;&nbsp;&nbsp;&nbsp;“降则抚之，叛则击之。”拗粒咄摩支大骇，阴欲拒战，外好言乞降。拗之，<br /><br />&nbsp;&nbsp;&nbsp;&nbsp;纵兵击，斩五千余级，系老孺三万，遂灭其国。咄摩支闻天子使者萧嗣业在回纥，<br /><br />&nbsp;&nbsp;&nbsp;&nbsp;身诣嗣业丐降，入朝，拜右武卫将军，赐田宅。初，延陀将灭，有丐食于其部者，<br /><br />&nbsp;&nbsp;&nbsp;&nbsp;延客帐中，妻视客人而狼首，主不觉，客已食，妻语部人共追之，至郁督军山，<br /><br />&nbsp;&nbsp;&nbsp;&nbsp;见二人焉，曰：“我神也，薛延陀且灭。”追者惧，却走，遂失之。至是果败此<br /><br />&nbsp;&nbsp;&nbsp;&nbsp;山下。<br /><br />&nbsp;&nbsp;&nbsp;&nbsp;帝以延陀灭，欲并契等降之，复遣道宗率阿史那社尔等分部穷讨，帝幸灵<br /><br />&nbsp;&nbsp;&nbsp;&nbsp;州，节度诸将。于是铁勒十一部皆归命天子，请吏内属。道宗等径碛击延陀余众<br /><br />&nbsp;&nbsp;&nbsp;&nbsp;阿波达干，斩首千余级，逐北二百里。万彻抵北道，谕降回纥诸酋。虏所遣使踵<br /><br />&nbsp;&nbsp;&nbsp;&nbsp;及帝行在，凡数千人，上言：“天至尊为可汗，世世以奴事，死不恨。”帝剖其<br /><br />&nbsp;&nbsp;&nbsp;&nbsp;地为州县，北荒遂平。诸姓有来朝者，帝劳曰：“尔来，若鼠得穴、鱼得泉，我<br /><br />&nbsp;&nbsp;&nbsp;&nbsp;为尔深广之。”又曰：“我在，天下四夷有不安安之，不乐乐之，如骥尾受苍蝇，<br /><br />&nbsp;&nbsp;&nbsp;&nbsp;可使日千里也。”于是告功太庙，赐民三日T。后三年，余部叛，以右领军大将<br /><br />&nbsp;&nbsp;&nbsp;&nbsp;军执失思力讨平之。至永徽时，延陀部亡散者悉还，高宗为置频州处安之。<br /><br />&nbsp;&nbsp;&nbsp;&nbsp;拔野古一曰拔野固，或为拔曳固，漫散碛北，地千里，直仆骨东，邻于H。<br /><br />&nbsp;&nbsp;&nbsp;&nbsp;帐户六万，兵万人。地有荐草，产良马、精铁。有川曰康干河，断松投之，三年<br /><br />&nbsp;&nbsp;&nbsp;&nbsp;辄化为石，色苍致，然节理犹在，世谓康干石者。俗嗜猎射，少耕获，乘木逐鹿<br /><br />&nbsp;&nbsp;&nbsp;&nbsp;冰上。风俗大抵铁勒也，言语少异。贞观三年，与仆骨、同罗、奚、I同入朝。<br /><br />&nbsp;&nbsp;&nbsp;&nbsp;二十一年，大俟利发屈利失举部内属，置幽陵都督府，拜屈利失右武卫大将军，<br /><br />&nbsp;&nbsp;&nbsp;&nbsp;即为都督。显庆时，与思结、仆固、同罗叛，以左武卫大将军郑仁泰击之，斩其<br /><br />&nbsp;&nbsp;&nbsp;&nbsp;渠首。至天宝间，能自来朝。<br /><br />&nbsp;&nbsp;&nbsp;&nbsp;仆骨亦曰仆固，在多览葛之东。帐户三万，兵万人。地最北，俗梗骜，难召<br /><br />&nbsp;&nbsp;&nbsp;&nbsp;率。始臣突厥，后附薛延陀。延陀灭，其酋娑匐俟利发歌滥拔延始内属，以其地<br /><br />&nbsp;&nbsp;&nbsp;&nbsp;为金微州，拜歌滥拔延为右武卫大将军、州都督。开元初，为首领仆固所杀，诣<br /><br />&nbsp;&nbsp;&nbsp;&nbsp;朔方降，有司诛之。子曰怀恩，至德时以功至朔方节度使，自有传。<br /><br />&nbsp;&nbsp;&nbsp;&nbsp;同罗在薛延陀北，多览葛之东，距京师七千里而赢，胜兵三万。贞观二年，<br /><br />&nbsp;&nbsp;&nbsp;&nbsp;遣使者入朝。久之，请内属，置龟林都督府，拜酋俟利发时健啜为左领军大将军，<br /><br />&nbsp;&nbsp;&nbsp;&nbsp;即授都督。安禄山反，劫其兵用之，号“曳落河”者也。曳落河，犹言健儿云。<br /><br />&nbsp;&nbsp;&nbsp;&nbsp;浑在诸部最南者。突厥颉利败时，有俟利发阿贪支款塞。薛延陀之灭，大俟<br /><br />&nbsp;&nbsp;&nbsp;&nbsp;利发浑汪举部内向，以其地为皋兰都督府，后分东、西州。太宗以阿贪支于汪属<br /><br />&nbsp;&nbsp;&nbsp;&nbsp;尊，遣译者讽汪，汪欣然避位。帝嘉其让，以阿贪支为右领军卫大将军、皋兰州<br /><br />&nbsp;&nbsp;&nbsp;&nbsp;刺史，汪云麾将军兼俟利发为之副。阿贪支死，子回贵嗣。回贵死，子大寿嗣。<br /><br />&nbsp;&nbsp;&nbsp;&nbsp;大寿死，子释之嗣。释之鸷勇不凡，从哥舒翰拔石堡城，迁右武卫大将军，封汝<br /><br />&nbsp;&nbsp;&nbsp;&nbsp;南郡公。李光弼保河阳，释之以朔方都知兵马使为裨将，进宁朔郡王，知朔方节<br /><br />&nbsp;&nbsp;&nbsp;&nbsp;度留后。仆固怀恩之走，声为归镇。释之曰：“是必众溃。”将拒之，其甥张韶<br /><br />&nbsp;&nbsp;&nbsp;&nbsp;曰：“彼如悔祸还镇，渠可不纳？”释之信之，乃纳怀恩。怀恩已入，使韶杀释<br /><br />&nbsp;&nbsp;&nbsp;&nbsp;之，收其军。已而恶韶，骂曰：“若负舅，肯忠于我？”折其胫，囚死弥峨城。<br /><br />&nbsp;&nbsp;&nbsp;&nbsp;释之子{，建中功臣也，自有传。<br /><br />&nbsp;&nbsp;&nbsp;&nbsp;契亦曰契羽，在焉耆西北鹰娑川，多览葛之南。其酋哥楞自号易勿真莫<br /><br />&nbsp;&nbsp;&nbsp;&nbsp;贺可汗，弟莫贺咄特勒，皆有勇。莫贺咄死，子何力尚纽率其部来归，时贞观六<br /><br />&nbsp;&nbsp;&nbsp;&nbsp;年也。诏处之甘、凉间，以其地为榆溪州。永徽四年，以其部为贺兰都督府，隶<br /><br />&nbsp;&nbsp;&nbsp;&nbsp;燕然都护。何力有战功，忠节臣也。大和中，其种帐附于振武云。<br /><br />&nbsp;&nbsp;&nbsp;&nbsp;多览葛亦曰多滥，在薛延陀东，滨同罗水，胜兵万人。延陀已灭，其酋俟斤<br /><br />&nbsp;&nbsp;&nbsp;&nbsp;多滥葛末与回纥皆朝，以其地为燕然都督府，授右卫大将军，即为府都督。死，<br /><br />&nbsp;&nbsp;&nbsp;&nbsp;以多滥葛塞匐为大俟利发，继为都督。<br /><br />&nbsp;&nbsp;&nbsp;&nbsp;阿跌，亦曰诃A，或为K跌。始与拔野古等皆朝，以其地为鸡田州。开元中，<br /><br />&nbsp;&nbsp;&nbsp;&nbsp;K跌思泰自突厥默啜所来降。其后，光进、光颜皆以战功至大官，赐李氏，附属<br /><br />&nbsp;&nbsp;&nbsp;&nbsp;籍，自有传。<br /><br />&nbsp;&nbsp;&nbsp;&nbsp;葛逻禄本突厥诸族，在北庭西北、金山之西，跨仆固振水，包多怛岭，与车<br /><br />&nbsp;&nbsp;&nbsp;&nbsp;鼻部接。有三族：一谋落，或为谋刺；二炽俟，或为婆匐；三踏实力。永徽初，<br /><br />&nbsp;&nbsp;&nbsp;&nbsp;高爸伐车鼻可汗，三族皆内属。显庆二年，以谋落部为阴山都督府，炽俟部<br /><br />&nbsp;&nbsp;&nbsp;&nbsp;为大漠都督府，踏实力部为玄池都督府，即用其酋长为都督。后分炽俟部置金附<br /><br />&nbsp;&nbsp;&nbsp;&nbsp;州。三族当东、西突厥间，常视其兴衰，附叛不常也。后稍南徙，自号“三姓叶<br /><br />&nbsp;&nbsp;&nbsp;&nbsp;护”，兵强，甘于斗，廷州以西诸突厥皆畏之。开元初，再来朝。天宝时，与回<br /><br />&nbsp;&nbsp;&nbsp;&nbsp;纥、拔悉蜜共攻杀乌苏米施可汗，又与回纥击拔悉蜜，走其可汗阿史那施于北庭，<br /><br />&nbsp;&nbsp;&nbsp;&nbsp;奔京师。葛禄与九姓复立回纥叶护，所谓怀仁可汗者也。于是葛禄之处乌德犍山<br /><br />&nbsp;&nbsp;&nbsp;&nbsp;者臣回纥，在金山、北庭者自立叶护，岁来朝。久之，叶护顿毗伽缚突厥叛酋阿<br /><br />&nbsp;&nbsp;&nbsp;&nbsp;布思，进封金山郡王。天宝间，凡五朝。至德后，葛逻禄浸盛，与回纥争强，徙<br /><br />&nbsp;&nbsp;&nbsp;&nbsp;十姓可汗故地，尽有碎叶、怛逻斯诸城。然限回纥，故朝会不能自达于朝。<br /><br />&nbsp;&nbsp;&nbsp;&nbsp;拔悉蜜，贞观二十三年始来朝。天宝初，与回纥叶护击杀突厥可汗，立拔悉<br /><br />&nbsp;&nbsp;&nbsp;&nbsp;蜜大酋阿史那施为贺腊毗伽可汗，遣使者入谢，玄宗赐紫文袍、金钿带、鱼袋。<br /><br />&nbsp;&nbsp;&nbsp;&nbsp;不三岁，为葛逻禄、回纥所破，奔北庭。后朝京师，拜左武卫将军，地与众归回<br /><br />&nbsp;&nbsp;&nbsp;&nbsp;纥。<br /><br />&nbsp;&nbsp;&nbsp;&nbsp;都播，亦曰都波，其地北濒小海，西坚昆，南回纥，分三部，皆自统制。其<br /><br />&nbsp;&nbsp;&nbsp;&nbsp;俗无岁时。结草为庐。无畜牧，不知稼穑，土多百合草，掇其根以饭，捕鱼、鸟、<br /><br />&nbsp;&nbsp;&nbsp;&nbsp;兽食之。衣貂鹿皮，贫者缉鸟羽为服。其昏姻，富者纳马，贫者效鹿皮草根。死<br /><br />&nbsp;&nbsp;&nbsp;&nbsp;以木<匚椟>敛置山中，或系于树，送葬哭泣，与突厥同。无刑罚，盗者倍输其赃。<br /><br />&nbsp;&nbsp;&nbsp;&nbsp;贞观二十一年，因骨利干入朝，亦以使通中国。<br /><br />&nbsp;&nbsp;&nbsp;&nbsp;骨利干处瀚海北，胜兵五千。草多百合。产良马，首似橐它，筋骼壮大，日<br /><br />&nbsp;&nbsp;&nbsp;&nbsp;中驰数百里。其地北距海，去京师最远，又北度海则昼长夜短，日入亨羊胛，熟，<br /><br />&nbsp;&nbsp;&nbsp;&nbsp;东方已明，盖近日出处也。既入朝，诏遣云麾将军康苏蜜劳答，以其地为玄阙州。<br /><br />&nbsp;&nbsp;&nbsp;&nbsp;其大酋俟斤因使者献马，帝取其异者号十骥，皆为美名：曰“腾霜白”，曰“雪<br /><br />&nbsp;&nbsp;&nbsp;&nbsp;骢’，曰“凝露骢”，曰“县光骢”，曰“决波e’，曰“飞霞骠”，曰“发<br /><br />&nbsp;&nbsp;&nbsp;&nbsp;电赤”，曰“流金<马瓜>”，曰“翔麟紫”，曰“奔虹赤”，厚礼其使。龙朔中，<br /><br />&nbsp;&nbsp;&nbsp;&nbsp;以玄阙州更为余吾州，隶瀚海都督府。延载初，亦来朝。<br /><br />&nbsp;&nbsp;&nbsp;&nbsp;白I居鲜卑故地，直京师东北五千里，与同罗、仆骨接。避薛延陀，保奥支<br /><br />&nbsp;&nbsp;&nbsp;&nbsp;水、冷陉山，南契丹，北乌罗浑，东H，西拔野古，地圆袤二千里，山缭其外，<br /><br />&nbsp;&nbsp;&nbsp;&nbsp;胜兵万人。业射猎，以赤皮缘衣，妇贯铜钏，以子铃缀襟。其部有三：曰居延，<br /><br />&nbsp;&nbsp;&nbsp;&nbsp;曰无若没，曰潢水。其君长臣突厥颉利可汗为俟斤。贞观中再来朝，后列其地为<br /><br />&nbsp;&nbsp;&nbsp;&nbsp;颜州，以别部为居延州，即用俟斤为刺史。显庆五年，授酋长李含珠为居延都<br /><br />&nbsp;&nbsp;&nbsp;&nbsp;督。含珠死，弟厥都继之。后无闻焉。<br /><br />&nbsp;&nbsp;&nbsp;&nbsp;斛薛处多滥葛北，胜兵万人。奚结处同罗北，思结在延陀故牙，二部合兵凡<br /><br />&nbsp;&nbsp;&nbsp;&nbsp;二万。既来朝，列其地州县之。太宗时，北狄能自通者，又有乌罗浑，或曰乌洛<br /><br />&nbsp;&nbsp;&nbsp;&nbsp;侯，曰乌罗护，直京师东北六千里而赢，东H，西突厥，南契丹，北乌丸，大<br /><br />&nbsp;&nbsp;&nbsp;&nbsp;抵风俗皆H也。乌丸或曰古丸。<br /><br />&nbsp;&nbsp;&nbsp;&nbsp;又有鞠，或曰，居拔野古东北，有木无草，地多苔。无羊马，人豢鹿若<br /><br />&nbsp;&nbsp;&nbsp;&nbsp;牛马，惟食苔，俗以驾车。又以鹿皮为衣，聚木作屋，尊卑共居。<br /><br />&nbsp;&nbsp;&nbsp;&nbsp;又有俞折者，地差大，俗与拔野古相埒。少羊马，多貂鼠。<br /><br />&nbsp;&nbsp;&nbsp;&nbsp;又有驳马者，或曰弊剌，曰遏罗支，直突厥之北，距京师万四千里。随水草，<br /><br />&nbsp;&nbsp;&nbsp;&nbsp;然喜居山，胜兵三万。地常积雪，木不雕。以马耕田，马色皆驳，因以名国云。<br /><br />&nbsp;&nbsp;&nbsp;&nbsp;北极于海，虽畜马而不乘，资Ю乙允场：糜虢峁钦剑人貌多似结骨，而语不<br /><br />&nbsp;&nbsp;&nbsp;&nbsp;相通。皆发，桦皮帽。构木类井干，覆桦为室。各有小君长，不能相臣也。<br /><br />&nbsp;&nbsp;&nbsp;&nbsp;大汉者，处鞠之北，饶羊马，人物颀大，故以自名。与鞠俱邻于黠戛斯剑海<br /><br />&nbsp;&nbsp;&nbsp;&nbsp;之濒。<br /><br />&nbsp;&nbsp;&nbsp;&nbsp;此皆古所未宾者，当贞观逮永徽，奉貂马入朝，或一再至。<br /><br />&nbsp;&nbsp;&nbsp;&nbsp;黠戛斯，古坚昆国也。地当伊吾之西，焉耆北，白山之旁。或曰居勿，曰结<br /><br />&nbsp;&nbsp;&nbsp;&nbsp;骨。其种杂丁零，乃匈奴西鄙也。匈奴封汉降将李陵为右贤王，卫律为丁零王。<br /><br />&nbsp;&nbsp;&nbsp;&nbsp;后郅支单于破坚昆，于时东距单于廷七千里，南车师五千里，郅支留都之。故后<br /><br />&nbsp;&nbsp;&nbsp;&nbsp;世得其地者讹为结骨，稍号纥骨，亦曰纥M斯云。众数十万，胜兵八万，直回<br /><br />&nbsp;&nbsp;&nbsp;&nbsp;纥西北三千里，南依贪漫山。地夏沮洳，冬积雪。人皆长大，赤发、析面、绿瞳，<br /><br />&nbsp;&nbsp;&nbsp;&nbsp;以黑发为不祥。黑瞳者，必曰陵苗裔也。男少女多，以环贯耳，俗伉，男子有<br /><br />&nbsp;&nbsp;&nbsp;&nbsp;男黥其手，女已嫁黥项。杂居多淫佚。<br /><br />&nbsp;&nbsp;&nbsp;&nbsp;谓岁首为茂师哀，以三哀为一时，以十二物纪年，如岁在寅则曰虎年。气多<br /><br />&nbsp;&nbsp;&nbsp;&nbsp;寒，虽大河亦半冰。稼有禾、粟、大小麦、青稞，步}以为面糜。]以三月种，<br /><br />&nbsp;&nbsp;&nbsp;&nbsp;九月获，以饭，以酿酒，而无果蔬。畜，马至壮大，以善斗者为头马，有橐它、<br /><br />&nbsp;&nbsp;&nbsp;&nbsp;牛、羊，牛为多，富农至数千。其兽有野马、骨咄、黄羊、~羝、鹿、黑尾，<br /><br />&nbsp;&nbsp;&nbsp;&nbsp;黑尾者似獐，尾大而黑。鱼，有蔑者长七八尺，莫痕者无骨，口出颐下。鸟，雁、<br /><br />&nbsp;&nbsp;&nbsp;&nbsp;鹜、乌鹊、鹰、隼。木，松、桦、榆、柳、蒲。松高者仰射不能及颠，而桦尤多。<br /><br />&nbsp;&nbsp;&nbsp;&nbsp;有金、铁、锡，每雨，俗必得铁，号迦沙，为兵绝犀利，常以输突厥。其战有弓<br /><br />&nbsp;&nbsp;&nbsp;&nbsp;矢、旗帜，其骑士析木为盾，蔽股足，又以圆盾傅肩，而捍矢刃。<br /><br />&nbsp;&nbsp;&nbsp;&nbsp;其君曰“阿热”，遂姓阿热氏，建一纛，下皆尚赤，余以部落为之号。服贵<br /><br />&nbsp;&nbsp;&nbsp;&nbsp;貂、v，阿热冬帽貂，夏帽金扣，锐顶而卷末，诸下皆帽白毡，喜佩刀砺，<br /><br />&nbsp;&nbsp;&nbsp;&nbsp;贱者衣皮不帽，女衣毳巍⒔酢⒘Y、绫，盖安西、北庭、大食所贸售也。阿热驻<br /><br />&nbsp;&nbsp;&nbsp;&nbsp;牙青山，周栅代垣，联毡为帐，号“密的支”，它首领居小帐。凡调兵，诸部役<br /><br />&nbsp;&nbsp;&nbsp;&nbsp;属者悉行。内貂鼠、青鼠为赋。其官，宰相、都督、职使、长史、将军、达干六<br /><br />&nbsp;&nbsp;&nbsp;&nbsp;等。宰相七，都督三、职使十，皆典兵；长史十五，将军、达干无员。诸部食肉<br /><br />&nbsp;&nbsp;&nbsp;&nbsp;及马酪，惟阿热设饼饵。乐有笛、鼓、笙、v篥、盘铃。戏有弄驼、师子、马伎、<br /><br />&nbsp;&nbsp;&nbsp;&nbsp;绳伎。祠神惟主水草，祭无时，呼巫为“甘”。昏嫁纳羊马以聘，富者或百千计。<br /><br />&nbsp;&nbsp;&nbsp;&nbsp;丧不面，三环尸哭，乃火之，收其骨，岁而乃墓，然后器泣有节。冬处室，木<br /><br />&nbsp;&nbsp;&nbsp;&nbsp;皮为覆。其文字言语，与回鹘正同。法最严，临阵桡、奉使不称、妄议国若盗者<br /><br />&nbsp;&nbsp;&nbsp;&nbsp;皆断首；子为盗，以首着父颈，非死不脱。<br /><br />&nbsp;&nbsp;&nbsp;&nbsp;阿热牙至回鹘牙所，橐它四十日行。使者道出天德右二百里许抵西受降城，<br /><br />&nbsp;&nbsp;&nbsp;&nbsp;北三百里许至鹈泉，泉西北至回鹘牙千五百里许，而有东、西二道，泉之北，<br /><br />&nbsp;&nbsp;&nbsp;&nbsp;东道也。回鹘牙北六百里得仙娥河，河东北曰雪山，地多水泉。青山之东，有水<br /><br />&nbsp;&nbsp;&nbsp;&nbsp;曰剑河，偶艇以度，水悉东北流，经其国，合而北入于海。<br /><br />&nbsp;&nbsp;&nbsp;&nbsp;东至木马突厥三部落，曰都播、弥列、哥饿支，其酋长皆为颉斤。桦皮覆室，<br /><br />&nbsp;&nbsp;&nbsp;&nbsp;多善马，俗乘木马驰冰上，以板藉足，屈木支腋，蹴辄百步，势迅激。夜钞盗，<br /><br />&nbsp;&nbsp;&nbsp;&nbsp;昼伏匿，坚昆之人得以役属之。<br /><br />&nbsp;&nbsp;&nbsp;&nbsp;坚昆，本强国也，地与突厥等，突厥以女妻其酋豪，东至骨利干，南吐蕃，<br /><br />&nbsp;&nbsp;&nbsp;&nbsp;西南葛逻禄。始隶薛延陀，延陀以颉利发一人监国。其酋长三人，曰讫悉辈，曰<br /><br />&nbsp;&nbsp;&nbsp;&nbsp;居沙波辈，曰阿米辈，共治其国，未始与中国通。贞观二十二年，闻铁勒等已入<br /><br />&nbsp;&nbsp;&nbsp;&nbsp;臣，即遣使者献方物，其酋长俟利发失钵屈阿栈身入朝，太宗劳享之，谓群臣曰：<br /><br />&nbsp;&nbsp;&nbsp;&nbsp;“往渭桥斩三突厥，自谓功多，今俟利发在席，更觉过之。”俟利发酒酣，奏愿<br /><br />&nbsp;&nbsp;&nbsp;&nbsp;得持笏，帝以其地为坚昆府，拜俟利发左屯卫大将军，即为都督，隶燕然都护。<br /><br />&nbsp;&nbsp;&nbsp;&nbsp;高宗世，再来朝。景龙中，献方物，中宗引使者劳之曰：“而国与我同宗，非它<br /><br />&nbsp;&nbsp;&nbsp;&nbsp;蕃比。”属以酒，使者顿首。玄宗世，四朝献。<br /><br />&nbsp;&nbsp;&nbsp;&nbsp;乾元中，为回纥所破，自是不能通中国。后狄语讹为黠戛斯，盖回鹘谓之，<br /><br />&nbsp;&nbsp;&nbsp;&nbsp;若曰黄赤面云，又讹为戛戛斯。然常与大食、吐蕃、葛禄相依杖，吐蕃之往来者<br /><br />&nbsp;&nbsp;&nbsp;&nbsp;畏回鹘剽钞，必住葛禄，以待黠戛斯护送。大食有重锦，其载二十橐它乃胜，既<br /><br />&nbsp;&nbsp;&nbsp;&nbsp;不可兼负，故裁为二十匹，每三岁一饷黠戛斯。而回鹘授其君长阿热官为“毗伽<br /><br />&nbsp;&nbsp;&nbsp;&nbsp;顿颉斤”。<br /><br />&nbsp;&nbsp;&nbsp;&nbsp;回鹘稍衰，阿热即自称可汗。其母，突骑施女也，为母可敦；妻葛禄叶护女，<br /><br />&nbsp;&nbsp;&nbsp;&nbsp;为可敦。回鹘遣宰相伐之，不胜，斗二十年不解。阿热恃胜，乃肆詈曰：“尔<br /><br />&nbsp;&nbsp;&nbsp;&nbsp;运尽矣！我将收尔金帐，于尔帐前驰我马，植我旗，尔能抗，亟来，即不能，当<br /><br />&nbsp;&nbsp;&nbsp;&nbsp;疾去。”回鹘不能讨，其将句录莫贺导阿热破杀回鹘可汗，诸特勒皆溃。阿热身<br /><br />&nbsp;&nbsp;&nbsp;&nbsp;自将，焚其牙及公主所庐金帐者，回鹘可汗常坐也。乃悉收其宝赀，并得太和公<br /><br />&nbsp;&nbsp;&nbsp;&nbsp;主，遂徙牙牢山之南。牢山亦曰赌满，距回鹘旧牙度马行十五日。阿热以公主唐<br /><br />&nbsp;&nbsp;&nbsp;&nbsp;贵女，遣使者卫送公主还朝，为回鹘乌介可汗邀取之，并杀使者。<br /><br />&nbsp;&nbsp;&nbsp;&nbsp;会昌中，阿热以使者见杀，无以通于朝，复遣注吾合素上书言状。注吾，虏<br /><br />&nbsp;&nbsp;&nbsp;&nbsp;姓也；合，言猛；素者，左也，谓武猛善左射者。行三岁至京师，武宗大悦，班<br /><br />&nbsp;&nbsp;&nbsp;&nbsp;渤海使者上，以其处穷远，能职贡，命太仆卿赵蕃持节临慰其国，诏宰相即鸿<br /><br />&nbsp;&nbsp;&nbsp;&nbsp;胪寺见使者，使译官考山川国风。宰相德裕上言：“贞观时，远国皆来，中书侍<br /><br />&nbsp;&nbsp;&nbsp;&nbsp;郎颜师古请如周史臣集四夷朝事为《王会篇》。今黠戛斯大通中国，宜为《王会<br /><br />&nbsp;&nbsp;&nbsp;&nbsp;图》以示后世。”有诏以鸿胪所得缋著之。又诏阿热著宗正属籍。<br /><br />&nbsp;&nbsp;&nbsp;&nbsp;是时，乌介可汗余众托黑车子，阿热愿乘秋马肥击取之，表天子请师。帝令<br /><br />&nbsp;&nbsp;&nbsp;&nbsp;给事中刘魑巡边使，朝廷亦以河、陇四镇十八州久沦戎狄，幸回鹘破弱，吐蕃<br /><br />&nbsp;&nbsp;&nbsp;&nbsp;乱，相残啮，可乘其衰。乃以右散骑常侍李拭使黠戛斯，册君长为宗英雄武诚明<br /><br />&nbsp;&nbsp;&nbsp;&nbsp;可汗。未行，而武宗崩。宣宗嗣位，欲如先帝意，或谓黠戛斯小种，不足与唐抗，<br /><br />&nbsp;&nbsp;&nbsp;&nbsp;诏宰相与台省四品以上官议，皆曰：“回鹘盛时有册号，今幸衰亡，又加黠戛斯，<br /><br />&nbsp;&nbsp;&nbsp;&nbsp;后且生患。”乃止。至大中元年，卒诏鸿胪卿李业持节册黠戛斯为英武诚明可汗。<br /><br />&nbsp;&nbsp;&nbsp;&nbsp;逮咸通间，三来朝。然卒不能取回鹘。后之朝聘册命，史臣失传。<br /><br />&nbsp;&nbsp;&nbsp;&nbsp;赞曰：夷狄资悍贪，人外而兽内，惟剽夺是视。故汤、武之兴，未尝与共功，<br /><br />&nbsp;&nbsp;&nbsp;&nbsp;盖疏而不戚也。太宗初兴，尝用突厥矣，不胜其暴，卒缚而臣之。肃宗用回纥矣，<br /><br />&nbsp;&nbsp;&nbsp;&nbsp;至略华人，辱太子，笞杀近臣，求索无倪。德宗又用吐蕃矣，劫平凉，败上将，<br /><br />&nbsp;&nbsp;&nbsp;&nbsp;空破西陲。所谓引外祸平内乱者也。夫用之以权，制之以谋，惟太宗能之。若二<br /><br />&nbsp;&nbsp;&nbsp;&nbsp;主懦昏，狃而狎之，乌胜其弊哉！彼亲之则责偿也多，慊而不满则滋怨，化以仁<br /><br />&nbsp;&nbsp;&nbsp;&nbsp;义则顽，示以法则忿，熟我险易则为患也博而惨，疗馁以冶葛，何时可哉？故《<br /><br />&nbsp;&nbsp;&nbsp;&nbsp;春秋》许夷狄者，不一而足，信矣。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944282);">加入书签</a><a
                        href="944281.html">上一页</a>&larr;<a href="index.html">返回列表</a>&rarr;<a
                            href="944283.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944281.html"; var next_page = "944283.html"; var index_page = "index.html"; var sortid = "9"; var article_id = "14231"; var chapter_id = "944282"; var articlename = "新唐书"; var chaptername = " 卷二百一十七下 列传第一百四十二下"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>