<!DOCTYPE html>
<html>
<head>
<meta charset="gbk" />
<title>新唐书- 卷三十六 志第二十六-在线阅读-哈西文学网</title>
<meta name="keywords" content="欧阳修、宋祁，新唐书， 卷三十六 志第二十六全文， 卷三十六 志第二十六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷三十六 志第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/910965.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/910965.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十六 志第二十六</h1>
            <div class="link xb">
                <a href="910912.html">上一页</a>&larr;<a href="index.html">返回列表</a>&rarr;<a
                    href="911009.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行三<br /><br />&nbsp;&nbsp;&nbsp;&nbsp;《五行传》曰：“简宗庙，不祷祠，废祭祀，逆天时，则水不润下。”谓水<br /><br />&nbsp;&nbsp;&nbsp;&nbsp;失其性，百川逆溢，坏乡邑，溺人民而为灾也。又曰：“听之不聪，是谓不谋。<br /><br />&nbsp;&nbsp;&nbsp;&nbsp;厥咎急，厥罚常寒，厥极贫。时则有鼓妖，时则有豕祸，时则有耳z，时则有雷<br /><br />&nbsp;&nbsp;&nbsp;&nbsp;电、霜、雪、雨、雹、黑眚黑祥，惟火l水。”<br /><br />&nbsp;&nbsp;&nbsp;&nbsp;△水不润下<br /><br />&nbsp;&nbsp;&nbsp;&nbsp;贞观三年秋，贝、谯、郓、泗、沂、徐、豪、苏、陇九州水。水，太阴之气<br /><br />&nbsp;&nbsp;&nbsp;&nbsp;也。若臣道颛，女谒行，夷狄强，小人道长，严刑以逞，下民不堪其忧，则阴类<br /><br />&nbsp;&nbsp;&nbsp;&nbsp;胜，其气应而水至；其谪见于天，月及辰星与列星之司水者为之变，若七曜循中<br /><br />&nbsp;&nbsp;&nbsp;&nbsp;道之北，皆水祥也。四年秋，许、戴、集三州水。七年八月，山东、河南州四十<br /><br />&nbsp;&nbsp;&nbsp;&nbsp;大水。八年七月，山东、江淮大水。十年，关东及淮海旁州二十八大水。十一年<br /><br />&nbsp;&nbsp;&nbsp;&nbsp;七月癸未，黄气际天，大雨，谷水溢，入洛阳宫，深四尺，坏左掖门，毁官寺十<br /><br />&nbsp;&nbsp;&nbsp;&nbsp;九；洛水漂六百余家。九月丁亥，河溢，坏陕州之河北县及太原仓，毁河阳中<br /><br />&nbsp;&nbsp;&nbsp;&nbsp;氵单。十六年秋，徐、戴二州大水。十八年秋，谷、襄、豫、荆、徐、梓、忠、<br /><br />&nbsp;&nbsp;&nbsp;&nbsp;绵、宋、亳十州大水。十九年秋，泌、易二州水，害稼。二十一年八月，河北大<br /><br />&nbsp;&nbsp;&nbsp;&nbsp;水，泉州海溢，O州水。二十二年夏，泸、越、徐、交、渝等州水。<br /><br />&nbsp;&nbsp;&nbsp;&nbsp;永徽元年六月，新丰、渭南大雨，零口山水暴出，漂庐舍；宣、歙、饶、常<br /><br />&nbsp;&nbsp;&nbsp;&nbsp;等州大雨，水，溺死者数百人。秋，齐、定等州十六水。二年秋，汴、定、濮、<br /><br />&nbsp;&nbsp;&nbsp;&nbsp;亳等州水。四年，杭、夔、果、忠等州水。五年五月丁丑夜，大雨，麟游县山水<br /><br />&nbsp;&nbsp;&nbsp;&nbsp;冲万年宫玄武门，入寝殿，卫士有溺死者。六月河北大水，滹沱溢，损五千余家。<br /><br />&nbsp;&nbsp;&nbsp;&nbsp;六年六月，商州大水。秋，冀、沂、密、兖、滑、汴、郑、婺等州水，害稼；洛<br /><br />&nbsp;&nbsp;&nbsp;&nbsp;州大水，毁天津桥。十月，齐州河溢。<br /><br />&nbsp;&nbsp;&nbsp;&nbsp;显庆元年七月，宣州泾县山水暴出，平地四丈，溺死者二千余人。九月，括<br /><br />&nbsp;&nbsp;&nbsp;&nbsp;州暴风雨，海水溢，坏安固、永嘉二县。四年七月，连州山水暴出，漂七百余家。<br /><br />&nbsp;&nbsp;&nbsp;&nbsp;麟德二年六月，~州大水，坏居人庐舍。<br /><br />&nbsp;&nbsp;&nbsp;&nbsp;总章二年六月，括州大风雨，海溢，坏永嘉、安固二县，溺死者九千七十人；<br /><br />&nbsp;&nbsp;&nbsp;&nbsp;冀州大雨，水平地深一丈，坏民居万家。<br /><br />&nbsp;&nbsp;&nbsp;&nbsp;咸亨元年五月丙戌，大雨，山水溢，溺死五千余人。二年八月，徐州山水漂<br /><br />&nbsp;&nbsp;&nbsp;&nbsp;百余家。四年七月，婺州大雨，山水暴涨，溺死五千余人。<br /><br />&nbsp;&nbsp;&nbsp;&nbsp;上元三年八月，青州大风，海溢，漂居人五千余家；齐、淄等七州大水。<br /><br />&nbsp;&nbsp;&nbsp;&nbsp;永隆元年九月，河南、河北大水，溺死者甚众。二年八月，河南、河北大水，<br /><br />&nbsp;&nbsp;&nbsp;&nbsp;坏民居十万余家。<br /><br />&nbsp;&nbsp;&nbsp;&nbsp;永淳元年五月丙午，东都连日澍雨；乙卯，洛水溢，坏天津桥及中桥，漂居<br /><br />&nbsp;&nbsp;&nbsp;&nbsp;民千余家。六月乙亥，京师大雨，水平地深数尺。秋，山东大雨，水，大饥。二<br /><br />&nbsp;&nbsp;&nbsp;&nbsp;年七月己巳，河溢，坏河阳桥。八月，恒州滹沱河及山水暴溢，害稼。<br /><br />&nbsp;&nbsp;&nbsp;&nbsp;文明元年七月，温州大水，漂千余家；括州溪水暴涨，溺死百余人。<br /><br />&nbsp;&nbsp;&nbsp;&nbsp;如意元年四月，洛水溢，坏永昌桥，漂居民四百余家。七月，洛水溢，漂居<br /><br />&nbsp;&nbsp;&nbsp;&nbsp;民五千余家。八月，河溢，坏河阳县。<br /><br />&nbsp;&nbsp;&nbsp;&nbsp;长寿二年五月，棣州河溢，坏居民二千余家。是岁，河阳州十一水。<br /><br />&nbsp;&nbsp;&nbsp;&nbsp;万岁通天元年八月，徐州大水，害稼。<br /><br />&nbsp;&nbsp;&nbsp;&nbsp;神功元年三月，括州水，坏民居七百余家。是岁，河南州十九，水。<br /><br />&nbsp;&nbsp;&nbsp;&nbsp;圣历二年七月丙辰，神都大雨，洛水坏天津桥。秋，水溢怀州，漂千余家。<br /><br />&nbsp;&nbsp;&nbsp;&nbsp;三年三月辛亥，鸿州水，漂千余家，溺死四百余人。<br /><br />&nbsp;&nbsp;&nbsp;&nbsp;久视元年十月，洛州水。<br /><br />&nbsp;&nbsp;&nbsp;&nbsp;长安三年六月，宁州大雨，水，漂二千余家，溺死千余人。四年八月，瀛州<br /><br />&nbsp;&nbsp;&nbsp;&nbsp;水，坏民居数千家。<br /><br />&nbsp;&nbsp;&nbsp;&nbsp;神龙元年四月，雍州同官县大雨，水，漂民居五百余家。六月，河北州十七<br /><br />&nbsp;&nbsp;&nbsp;&nbsp;大水。七月甲辰，洛水溢，坏民居二千余家。二年四月辛丑，洛水坏天津桥，溺<br /><br />&nbsp;&nbsp;&nbsp;&nbsp;死数百人。八月，魏州水。<br /><br />&nbsp;&nbsp;&nbsp;&nbsp;景龙三年七月，澧水溢，害稼。九月，密州水，坏民居数百家。<br /><br />&nbsp;&nbsp;&nbsp;&nbsp;开元三年，河南、河北水。四年七月丁酉，洛水溢，沉舟数百艘。五年六月<br /><br />&nbsp;&nbsp;&nbsp;&nbsp;甲申，e水溢，溺死者千余人；巩县大水，坏城邑，损民居数百家；河南水，害<br /><br />&nbsp;&nbsp;&nbsp;&nbsp;稼。八年夏，契丹寇营州，发关中卒援之，宿渑池之缺门，营谷水上，夜半，山<br /><br />&nbsp;&nbsp;&nbsp;&nbsp;水暴至，万余人皆溺死。六月庚寅夜，谷、洛溢，入西上阳宫，宫人死者十七八，<br /><br />&nbsp;&nbsp;&nbsp;&nbsp;畿内诸县田稼庐舍荡尽，掌闲卫兵溺死千余人，京师兴道坊一夕陷为池，居民五<br /><br />&nbsp;&nbsp;&nbsp;&nbsp;百余家皆没不见。是年，邓州三鸦口大水塞谷，或见二小儿以水相沃，须臾，有<br /><br />&nbsp;&nbsp;&nbsp;&nbsp;蛇大十围，张口仰天，人或斫射之，俄而暴雷雨，漂溺数百家。十年五月辛酉，<br /><br />&nbsp;&nbsp;&nbsp;&nbsp;伊水溢，毁东都城东南隅，平地深六尺；河南许、仙、豫、陈、汝、唐、邓等州<br /><br />&nbsp;&nbsp;&nbsp;&nbsp;大水，害稼，漂没民居，溺死者甚众。六月，博州，棣州河决。十二年六月，豫<br /><br />&nbsp;&nbsp;&nbsp;&nbsp;州大水。八月，兖州大水。十四年秋，天下州五十，水，河南、河北尤甚，河及<br /><br />&nbsp;&nbsp;&nbsp;&nbsp;支川皆溢，怀、卫、郑、滑、汴、濮人或巢或舟以居，死者千计；润州大风自东<br /><br />&nbsp;&nbsp;&nbsp;&nbsp;北，海涛没瓜步。十五年五月，晋州大水。七月，邓州大水，溺死数千人；洛水<br /><br />&nbsp;&nbsp;&nbsp;&nbsp;溢，入~城，平地丈余，死者无算，坏同州城市及冯翊县，漂居民二千余家。八<br /><br />&nbsp;&nbsp;&nbsp;&nbsp;月，涧、谷溢，毁渑池县。是秋，天下州六十三大水，害稼及居人庐舍，河北尤<br /><br />&nbsp;&nbsp;&nbsp;&nbsp;甚。十七年八月丙寅，越州大水，坏州县城，十八年六月壬午，东都e水溺扬、<br /><br />&nbsp;&nbsp;&nbsp;&nbsp;楚等州租船，洛水坏天津、永济二桥及民居千余家。十九年秋，河南水，害稼。<br /><br />&nbsp;&nbsp;&nbsp;&nbsp;二十年秋，宋、滑、兖、郓等州大水。二十二年秋，关辅、河南州十余水，害稼。<br /><br />&nbsp;&nbsp;&nbsp;&nbsp;二十七年三月，澧、袁、江等州水。二十八年十月，河南郡十三水。二十九年七<br /><br />&nbsp;&nbsp;&nbsp;&nbsp;月，伊、洛及支川皆溢，害稼，毁天津桥及东西漕、上阳宫仗舍，溺死千余人。<br /><br />&nbsp;&nbsp;&nbsp;&nbsp;是秋，河南、河北郡二十四水，害稼。<br /><br />&nbsp;&nbsp;&nbsp;&nbsp;天宝四载九月，河南、淮阳、睢阳、谯四郡水。十载，广陵大风驾海潮，沈<br /><br />&nbsp;&nbsp;&nbsp;&nbsp;江口船数千艘。十三载九月，东都e、洛溢，坏十九坊。<br /><br />&nbsp;&nbsp;&nbsp;&nbsp;广德元年九月，大雨，水平地数尺，时吐蕃寇京畿，以水自溃去。二年五月，<br /><br />&nbsp;&nbsp;&nbsp;&nbsp;东都大雨，洛水溢，漂二十余坊；河南诸州水。<br /><br />&nbsp;&nbsp;&nbsp;&nbsp;大历元年七月，洛水溢。二年秋，湖南及河东、河南、淮南、浙东西、福建<br /><br />&nbsp;&nbsp;&nbsp;&nbsp;等道州五十五水灾。七年二月，江州江溢。十年七月，杭州海溢。十一年七月戊<br /><br />&nbsp;&nbsp;&nbsp;&nbsp;子，夜澍雨，京师平地水尺余，沟渠涨溢，坏民居千余家。十二年秋，京畿及宋、<br /><br />&nbsp;&nbsp;&nbsp;&nbsp;亳、滑三州大雨水，害稼，河南尤甚，平地深五尺，河溢。<br /><br />&nbsp;&nbsp;&nbsp;&nbsp;建中元年，幽、镇、魏、博大雨，易水、滹沱横流，自山而下，转石折树，<br /><br />&nbsp;&nbsp;&nbsp;&nbsp;水高丈余，苗稼荡尽。<br /><br />&nbsp;&nbsp;&nbsp;&nbsp;贞元二年六月丁酉，大风雨，京城通衢水深数尺，有溺死者。东都、河南、<br /><br />&nbsp;&nbsp;&nbsp;&nbsp;荆南、淮南江河溢。三年三月，东都、河南、江陵、汴扬等州大水。四年八月，<br /><br />&nbsp;&nbsp;&nbsp;&nbsp;灞水暴溢，杀百余人。八年秋，自江淮及荆、襄、陈、宋至于河朔州四十余大水，<br /><br />&nbsp;&nbsp;&nbsp;&nbsp;害稼，溺死二万余人，漂没城郭庐舍，幽州平地水深二丈，徐、郑、涿、蓟、檀、<br /><br />&nbsp;&nbsp;&nbsp;&nbsp;平等州，皆深丈余。八年六月，淮水溢，平地七尺，没泗州城。十一年十月，朗、<br /><br />&nbsp;&nbsp;&nbsp;&nbsp;蜀二州江溢。十二年四月，福、建二州大水，岚州暴雨，水深二丈。十三年七月，<br /><br />&nbsp;&nbsp;&nbsp;&nbsp;淮水溢于亳州。十八年春，申、光、蔡等州大水。<br /><br />&nbsp;&nbsp;&nbsp;&nbsp;永贞元年夏，朗州之熊、武五溪溢。秋，武陵、龙阳二县江水溢，漂万余家。<br /><br />&nbsp;&nbsp;&nbsp;&nbsp;京畿长安等九县山水害稼。<br /><br />&nbsp;&nbsp;&nbsp;&nbsp;元和元年夏，荆南及寿、幽、徐等州大水。二年六月，蔡州大雨，水平地深<br /><br />&nbsp;&nbsp;&nbsp;&nbsp;数尺。四年十月丁未，渭南暴水，漂民居二百余家。六年十月，~坊、黔中水。<br /><br />&nbsp;&nbsp;&nbsp;&nbsp;七年正月，振武河溢，毁东受降城；五月，饶、抚、虔、吉、信五州暴水，虔州<br /><br />&nbsp;&nbsp;&nbsp;&nbsp;尤甚，平地有深至四丈者。八年五月，陈州、许州大雨，大隗山摧，水流出，溺<br /><br />&nbsp;&nbsp;&nbsp;&nbsp;死者千余人。六月庚寅，大风，毁屋扬瓦，人多压死；京师大水，城南深丈余，<br /><br />&nbsp;&nbsp;&nbsp;&nbsp;入明德门，犹渐车辐。辛卯，渭水涨，绝济。时所在百川发溢，多不由故道。沧<br /><br />&nbsp;&nbsp;&nbsp;&nbsp;州水潦，浸盐山等四县。九年秋，淮南及岳、安、宣、江、抚、袁等州大水，害<br /><br />&nbsp;&nbsp;&nbsp;&nbsp;稼。十一年五月，京畿大雨水，昭应尤甚；衢州山水害稼，深三丈，毁州郭，溺<br /><br />&nbsp;&nbsp;&nbsp;&nbsp;死百余人。六月，密州大风雨，海溢，毁城郭；饶州浮梁、乐平二县暴雨，水，<br /><br />&nbsp;&nbsp;&nbsp;&nbsp;漂没四千余户；润、常、潮、陈、许五州及京畿水，害稼。八月甲午，渭水溢，<br /><br />&nbsp;&nbsp;&nbsp;&nbsp;毁中桥。十二年六月乙酉，京师大雨，水，含元殿一柱倾，市中水深三尺，毁民<br /><br />&nbsp;&nbsp;&nbsp;&nbsp;居二千余家；河南、河北大水，场⑿嫌壬酰平地二丈；河中、江陵、幽泽潞<br /><br />&nbsp;&nbsp;&nbsp;&nbsp;晋隰苏台越州水，害稼。十三年六月辛未，淮水溢。十五年秋，洪、吉、信、沧<br /><br />&nbsp;&nbsp;&nbsp;&nbsp;等州水。<br /><br />&nbsp;&nbsp;&nbsp;&nbsp;长庆二年七月，河南陈、许、蔡等州大水；好山水漂民居三百余家；处州<br /><br />&nbsp;&nbsp;&nbsp;&nbsp;大雨，水，平地深八尺，坏城邑、桑田太半。四年夏，苏、湖二州大雨，水，太<br /><br />&nbsp;&nbsp;&nbsp;&nbsp;湖决溢；睦州及寿州之霍山山水暴出；郓、曹、濮三州雨，水坏州城、民居、田<br /><br />&nbsp;&nbsp;&nbsp;&nbsp;稼略尽；襄、均、复、郢四州汉水溢决。秋，河南及陈、许二州水，害稼。<br /><br />&nbsp;&nbsp;&nbsp;&nbsp;宝历元年秋，~、坊二州暴水；兖、海、华三州及京畿奉天等六县水，害稼。<br /><br />&nbsp;&nbsp;&nbsp;&nbsp;大和二年夏，京畿及陈、滑二州水，害稼；河阳水，平地五尺；河决，坏棣<br /><br />&nbsp;&nbsp;&nbsp;&nbsp;州城；越州大风，海溢；河南郓、曹、濮、淄、青、齐、德、兖、海等州并大水。<br /><br />&nbsp;&nbsp;&nbsp;&nbsp;三年四月，同官县暴水，漂没二百余家；宋、亳、徐等州大水，害稼。四年夏，<br /><br />&nbsp;&nbsp;&nbsp;&nbsp;江水溢，没舒州太湖、宿松、望江三县民田数百户；~坊水，漂三百余家；浙西、<br /><br />&nbsp;&nbsp;&nbsp;&nbsp;浙东、宣歙、江西、~坊、山南东道、淮南、京畿、河南、江南、荆襄、鄂岳、<br /><br />&nbsp;&nbsp;&nbsp;&nbsp;湖南大水，皆害稼。五年六月，玄武江涨，高二丈，溢入梓州罗城；淮西、浙东、<br /><br />&nbsp;&nbsp;&nbsp;&nbsp;浙西、荆襄、岳鄂、东川大水，害稼。六年二月，苏、湖二州大水。六月，徐州<br /><br />&nbsp;&nbsp;&nbsp;&nbsp;大雨，坏民居九百余家。七年秋，浙西及扬、楚、舒、庐、寿、滁、和、宣等州<br /><br />&nbsp;&nbsp;&nbsp;&nbsp;大水，害稼。八年秋，江西及襄州水，害稼；蕲州湖水溢；滁州大水，溺万余户。<br /><br />&nbsp;&nbsp;&nbsp;&nbsp;开成元年夏，凤翔麟游县暴雨，水，毁九成宫，坏民舍数百家，死者百余人。<br /><br />&nbsp;&nbsp;&nbsp;&nbsp;七月，镇州滹沱河溢，害稼。三年夏，河决，浸郑、滑外城；陈、许、~、坊、<br /><br />&nbsp;&nbsp;&nbsp;&nbsp;鄂、曹、濮、襄、魏、博等州大水；江、汉涨溢，坏房、均、荆、襄等州民居及<br /><br />&nbsp;&nbsp;&nbsp;&nbsp;田产殆尽；苏、湖、处等州水溢入城，处州平地八尺。四年秋，西川、沧景、淄<br /><br />&nbsp;&nbsp;&nbsp;&nbsp;青大雨，水，害稼及民庐舍，德州尤甚，平地水深八尺。五年七月，镇州及江南<br /><br />&nbsp;&nbsp;&nbsp;&nbsp;水。<br /><br />&nbsp;&nbsp;&nbsp;&nbsp;会昌元年七月，江南大水，汉水坏襄、均等州民居甚众。<br /><br />&nbsp;&nbsp;&nbsp;&nbsp;大中十二年八月，魏、博、幽、镇、兖、郓、滑、汴、宋、舒、寿、和、润<br /><br />&nbsp;&nbsp;&nbsp;&nbsp;等州水，害稼；徐、泗等州水深五丈，漂没数万家。十三年夏，大水。<br /><br />&nbsp;&nbsp;&nbsp;&nbsp;咸通元年，颍州大水。四年闰六月，东都暴水，自龙门毁定鼎、长夏等门，<br /><br />&nbsp;&nbsp;&nbsp;&nbsp;漂溺居人。七月，东都许、汝、徐、泗等州大水，伤稼。九月，孝义山水深三丈，<br /><br />&nbsp;&nbsp;&nbsp;&nbsp;破武牢关金城门汜水桥，六年六月，东都大水，漂坏十二坊，溺死者甚众。七年<br /><br />&nbsp;&nbsp;&nbsp;&nbsp;夏，江淮大水。秋，河南大水，害稼。十四年八月，关东、河南大水。<br /><br />&nbsp;&nbsp;&nbsp;&nbsp;乾符三年，关东大水。<br /><br />&nbsp;&nbsp;&nbsp;&nbsp;光化三年九月，浙江溢，坏民居甚众。<br /><br />&nbsp;&nbsp;&nbsp;&nbsp;乾宁三年四月，河圮于滑州，朱全忠决其堤，因为二河，散漫千余里。<br /><br />&nbsp;&nbsp;&nbsp;&nbsp;△常寒<br /><br />&nbsp;&nbsp;&nbsp;&nbsp;显庆四年二月壬子，大雨雪。方春，少阳用事，而寒气胁之，古占以为人君<br /><br />&nbsp;&nbsp;&nbsp;&nbsp;刑法暴滥之象。近常寒也。<br /><br />&nbsp;&nbsp;&nbsp;&nbsp;咸亨元年十月癸酉，大雪，平地三尺，人多冻死。<br /><br />&nbsp;&nbsp;&nbsp;&nbsp;仪凤三年五月丙寅，高宗在九成宫，霖雨，大寒，兵卫有冻死者。<br /><br />&nbsp;&nbsp;&nbsp;&nbsp;开耀元年冬，大寒。<br /><br />&nbsp;&nbsp;&nbsp;&nbsp;久视元年三月，大雪。<br /><br />&nbsp;&nbsp;&nbsp;&nbsp;神龙元年三月乙酉，睦州暴寒且冰。<br /><br />&nbsp;&nbsp;&nbsp;&nbsp;开元二十九年九月丁卯，大雨雪，大木偃折。<br /><br />&nbsp;&nbsp;&nbsp;&nbsp;大历四年六月伏日，寒。<br /><br />&nbsp;&nbsp;&nbsp;&nbsp;贞元元年正月戊戌，大风雪，寒；丙午，又大风雪，寒，民饥，多冻死者。<br /><br />&nbsp;&nbsp;&nbsp;&nbsp;十二年十二月，大雪甚寒，竹柏柿树多死。占曰；“有德遭险，厥灾暴寒。”十<br /><br />&nbsp;&nbsp;&nbsp;&nbsp;九年三月，大雪。二十年二月庚戌，始雷，大雨雹，震电，大雨雪。既雷则不当<br /><br />&nbsp;&nbsp;&nbsp;&nbsp;雪，阴胁阳也，如鲁隐公之九年。<br /><br />&nbsp;&nbsp;&nbsp;&nbsp;元和六年十二月，大寒。八年十月，东都大寒，霜厚数寸，雀鼠多死。十二<br /><br />&nbsp;&nbsp;&nbsp;&nbsp;年九月己丑，雨雪，人有冻死者。十五年八月己卯，同州雨雪，害稼。<br /><br />&nbsp;&nbsp;&nbsp;&nbsp;长庆元年二月，海州海水冰，南北二百里，东望无际。<br /><br />&nbsp;&nbsp;&nbsp;&nbsp;大和六年正月，雨雪逾月，寒甚。九年十二月，京师苦寒。<br /><br />&nbsp;&nbsp;&nbsp;&nbsp;会昌三年春，寒，大雪，江左尤甚，民有冻死者。<br /><br />&nbsp;&nbsp;&nbsp;&nbsp;咸通五年冬，隰、石、汾等州大雨雪，平地深三尺。<br /><br />&nbsp;&nbsp;&nbsp;&nbsp;景福二年二月辛巳，曹州大雪，平地二尺。<br /><br />&nbsp;&nbsp;&nbsp;&nbsp;天复三年三月，浙西大雪，平地三尺余，其气如烟，其味苦。十二月，又大<br /><br />&nbsp;&nbsp;&nbsp;&nbsp;雪，江海冰。<br /><br />&nbsp;&nbsp;&nbsp;&nbsp;天v元年九月壬戌朔，大风，寒如仲冬。是冬，浙东、浙西大雪。吴、越地<br /><br />&nbsp;&nbsp;&nbsp;&nbsp;气常燠而积雪，近常寒也。<br /><br />&nbsp;&nbsp;&nbsp;&nbsp;△鼓妖<br /><br />&nbsp;&nbsp;&nbsp;&nbsp;武德三年二月丁丑，京师西南有声如崩山。近鼓妖也。说者以为人君不聪，<br /><br />&nbsp;&nbsp;&nbsp;&nbsp;为众所惑，则有声无形，不知所从生。<br /><br />&nbsp;&nbsp;&nbsp;&nbsp;天授元年九月，检校内史宗秦客拜日，无云而雷震。近鼓妖也。<br /><br />&nbsp;&nbsp;&nbsp;&nbsp;贞元十三年六月丙寅，天晦，街鼓不鸣。<br /><br />&nbsp;&nbsp;&nbsp;&nbsp;中和二年十月，西北方无云而雷。<br /><br />&nbsp;&nbsp;&nbsp;&nbsp;天复三年十月甲午，有大声出于宣武节度使厅事。近鼓妖也。<br /><br />&nbsp;&nbsp;&nbsp;&nbsp;△鱼孽<br /><br />&nbsp;&nbsp;&nbsp;&nbsp;如意中，济源路敬淳家水碾柱将坏，易之为薪，中有鲇鱼长尺余，犹生。近<br /><br />&nbsp;&nbsp;&nbsp;&nbsp;鱼孽也。<br /><br />&nbsp;&nbsp;&nbsp;&nbsp;开元四年，安南都护府江中有大蛇，首尾横出两岸，经日而腐，寸寸自断。<br /><br />&nbsp;&nbsp;&nbsp;&nbsp;数日，江鱼尽死，蔽江而下，十十五五相附著，江水臭。<br /><br />&nbsp;&nbsp;&nbsp;&nbsp;神龙中，渭水有虾蟆大如鼎，里人聚观，数日而失。是岁大水。<br /><br />&nbsp;&nbsp;&nbsp;&nbsp;元和十四年二月，昼，有鱼长尺余，坠于郓州市，良久乃死。鱼失水而坠于<br /><br />&nbsp;&nbsp;&nbsp;&nbsp;市，败灭象也。<br /><br />&nbsp;&nbsp;&nbsp;&nbsp;开成二年三月壬申，有大鱼长六丈，自海入淮，至濠州招义，民杀之。近鱼<br /><br />&nbsp;&nbsp;&nbsp;&nbsp;孽也。<br /><br />&nbsp;&nbsp;&nbsp;&nbsp;乾符六年，汜水河鱼逆流而上，至垣曲、平陆界。鱼，民象，逆流而上，民<br /><br />&nbsp;&nbsp;&nbsp;&nbsp;不从君令也。<br /><br />&nbsp;&nbsp;&nbsp;&nbsp;光启二年，扬州雨鱼。占如元和十四年。<br /><br />&nbsp;&nbsp;&nbsp;&nbsp;△蝗<br /><br />&nbsp;&nbsp;&nbsp;&nbsp;武德六年，夏州蝗。蝗之残民，若无功而禄者然，皆贪挠之所生。先儒以为<br /><br />&nbsp;&nbsp;&nbsp;&nbsp;人主失礼烦苛则旱，鱼螺变为虫蝗，故以属鱼孽。<br /><br />&nbsp;&nbsp;&nbsp;&nbsp;贞观二年六月，京畿旱、蝗。太宗在苑中掇蝗祝之曰：“人以谷为命，百姓<br /><br />&nbsp;&nbsp;&nbsp;&nbsp;有过，在予一人，但当蚀我，无害百姓。”将吞之，侍臣惧帝致疾，遽以为谏。<br /><br />&nbsp;&nbsp;&nbsp;&nbsp;帝曰；“所冀移灾朕躬，何疾之避？”遂吞之。是岁，蝗不为灾。三年五月，徐<br /><br />&nbsp;&nbsp;&nbsp;&nbsp;州蝗。秋，德、戴、廓等州蝗。四年秋，观、兖、辽等州蝗。二十一年秋，渠、<br /><br />&nbsp;&nbsp;&nbsp;&nbsp;泉二州蝗。<br /><br />&nbsp;&nbsp;&nbsp;&nbsp;永徽元年，夔、绛、雍、同等州蝗。<br /><br />&nbsp;&nbsp;&nbsp;&nbsp;永淳元年三月，京畿蝗，无麦苗。六月，雍、岐、陇等州蝗。<br /><br />&nbsp;&nbsp;&nbsp;&nbsp;长寿二年，台、建等州蝗。<br /><br />&nbsp;&nbsp;&nbsp;&nbsp;开元三年七月，河南、河北蝗。四年夏，山东蝗，蚀稼，声如风雨。二十五<br /><br />&nbsp;&nbsp;&nbsp;&nbsp;年，贝州蝗，有白鸟数千万，群飞食之，一夕而尽，禾稼不伤。<br /><br />&nbsp;&nbsp;&nbsp;&nbsp;广德二年秋，蝗，关辅尤甚，米斗千钱。<br /><br />&nbsp;&nbsp;&nbsp;&nbsp;兴元元年秋，螟蝗自山而东际于海，晦天蔽野，草木叶皆尽。<br /><br />&nbsp;&nbsp;&nbsp;&nbsp;贞元元年夏，蝗，东自海，西尽河、陇，群飞蔽天，旬日不息，所至草木叶<br /><br />&nbsp;&nbsp;&nbsp;&nbsp;及畜毛靡有孑遗，饿枕道，民蒸蝗，曝，扬去翅足而食之。<br /><br />&nbsp;&nbsp;&nbsp;&nbsp;永贞元年秋，陈州蝗。<br /><br />&nbsp;&nbsp;&nbsp;&nbsp;元和元年夏，镇、冀等州蝗。<br /><br />&nbsp;&nbsp;&nbsp;&nbsp;长庆三年秋，洪州螟蝗害稼八万顷。<br /><br />&nbsp;&nbsp;&nbsp;&nbsp;开成元年夏，镇州、河中蝗，害稼。二年六月，魏博、昭义、淄青、沧州、<br /><br />&nbsp;&nbsp;&nbsp;&nbsp;兖海、河南蝗。三年秋，河南、河北镇定等州蝗，草木叶皆尽。五年夏，幽、魏、<br /><br />&nbsp;&nbsp;&nbsp;&nbsp;博、郓、曹、濮、沧、齐、德、淄、青、兖、海、河阳、淮南、虢、陈、许、汝<br /><br />&nbsp;&nbsp;&nbsp;&nbsp;等州螟蝗害稼。占曰：“国多邪人，朝无忠臣，居位食禄，如虫与民争食，故比<br /><br />&nbsp;&nbsp;&nbsp;&nbsp;年虫蝗。”<br /><br />&nbsp;&nbsp;&nbsp;&nbsp;会昌元年七月，关东、山南邓唐等州蝗。<br /><br />&nbsp;&nbsp;&nbsp;&nbsp;大中八年七月，剑南东川蝗。<br /><br />&nbsp;&nbsp;&nbsp;&nbsp;咸通三年六月，淮南、河南蝗。六年八月，东都、同华陕虢等州蝗。七年夏，<br /><br />&nbsp;&nbsp;&nbsp;&nbsp;东都、同、华、陕、虢及京畿蝗。九年，江淮、关内及东都蝗。十年夏，陕、虢<br /><br />&nbsp;&nbsp;&nbsp;&nbsp;等州蝗。不绌无德，虐取于民之罚。<br /><br />&nbsp;&nbsp;&nbsp;&nbsp;乾符二年，蝗自东而西蔽天。<br /><br />&nbsp;&nbsp;&nbsp;&nbsp;光启元年秋，蝗自东方来，群飞蔽天。二年，荆、襄蝗、米斗钱三千，人相<br /><br />&nbsp;&nbsp;&nbsp;&nbsp;食；淮南蝗，自西来，行而不飞，浮水缘城入扬州府署，竹树幢节，一夕如翦，<br /><br />&nbsp;&nbsp;&nbsp;&nbsp;幡帜画像，皆啮去其首，扑不能止。旬日，自相食尽。<br /><br />&nbsp;&nbsp;&nbsp;&nbsp;△豕祸<br /><br />&nbsp;&nbsp;&nbsp;&nbsp;贞观十七年六月，司农寺豕生子，一首八足，自颈分为二。<br /><br />&nbsp;&nbsp;&nbsp;&nbsp;贞元四年二月，京师民家有豕生子，两首四足。首多者，上不一也。是岁，<br /><br />&nbsp;&nbsp;&nbsp;&nbsp;宣州大雨震雷，有物堕地如猪，手足各两指，执赤班蛇食之。顷之，云合不复见。<br /><br />&nbsp;&nbsp;&nbsp;&nbsp;近豕祸也。<br /><br />&nbsp;&nbsp;&nbsp;&nbsp;元和八年四月，长安西市有豕生子，三耳八足，自尾分为二。足多者，下不<br /><br />&nbsp;&nbsp;&nbsp;&nbsp;一也。<br /><br />&nbsp;&nbsp;&nbsp;&nbsp;咸通七年，徐州萧县民家豕出溷舞，又牡豕多将邻里群豕而行，复自相噬啮。<br /><br />&nbsp;&nbsp;&nbsp;&nbsp;乾符六年，越州山阴民家有豕入室内，坏器用，衔桉缶置于水次。<br /><br />&nbsp;&nbsp;&nbsp;&nbsp;广明元年，绛州稷山县民一豕生如人状，无眉目耳发。占为邑有乱。<br /><br />&nbsp;&nbsp;&nbsp;&nbsp;△雷电<br /><br />&nbsp;&nbsp;&nbsp;&nbsp;贞观十一年四月甲子，震乾元殿前槐树。震耀，天之威怒，以象杀戮；槐，<br /><br />&nbsp;&nbsp;&nbsp;&nbsp;古者三公所树也。<br /><br />&nbsp;&nbsp;&nbsp;&nbsp;证圣元年正月丁酉，雷。雷者阳声，出非其时，臣窃君柄之象。<br /><br />&nbsp;&nbsp;&nbsp;&nbsp;长安四年五月丁亥，震雷，大风拔木，人有震死者。<br /><br />&nbsp;&nbsp;&nbsp;&nbsp;延和元年六月，河南偃师县李材村有震电入民家，地震裂，阔丈余，长十五<br /><br />&nbsp;&nbsp;&nbsp;&nbsp;里，深不可测，所裂处井厕相通，或冲冢墓，柩出平地无损。李，国姓也；震电，<br /><br />&nbsp;&nbsp;&nbsp;&nbsp;威刑之象；地，阴类也。<br /><br />&nbsp;&nbsp;&nbsp;&nbsp;永泰元年二月甲子夜，震霆。自是无雷，至六月甲申乃雷。<br /><br />&nbsp;&nbsp;&nbsp;&nbsp;大历十年四月甲申，雷电，暴风拔木飘瓦，人有震死者，京畿害稼者七县。<br /><br />&nbsp;&nbsp;&nbsp;&nbsp;建中元年九月己卯。雷。四年四月丙子，东都畿汝节度使哥舒曜攻李希烈，<br /><br />&nbsp;&nbsp;&nbsp;&nbsp;进军至颍桥，大雨震电，人不能言者十三四，马驴多死。<br /><br />&nbsp;&nbsp;&nbsp;&nbsp;贞元十四年五月己酉夏至，始雷。<br /><br />&nbsp;&nbsp;&nbsp;&nbsp;元和十一年冬，雷。<br /><br />&nbsp;&nbsp;&nbsp;&nbsp;长庆二年六月乙丑，大风震电，落太庙鸱尾，破御史台树。<br /><br />&nbsp;&nbsp;&nbsp;&nbsp;大和八年三月辛酉，定陵台大雨，震，庑下地裂二十有六步。占曰；“士庶<br /><br />&nbsp;&nbsp;&nbsp;&nbsp;分离，大臣专恣，不救大败。”<br /><br />&nbsp;&nbsp;&nbsp;&nbsp;会昌三年五月甲午，始雷。<br /><br />&nbsp;&nbsp;&nbsp;&nbsp;咸通四年十二月，震雷。<br /><br />&nbsp;&nbsp;&nbsp;&nbsp;乾符二年十二月，震雷，雨雹。<br /><br />&nbsp;&nbsp;&nbsp;&nbsp;乾宁四年，李茂贞遣将符道昭攻成都，至广汉，震雷，有石陨于帐前。<br /><br />&nbsp;&nbsp;&nbsp;&nbsp;△霜<br /><br />&nbsp;&nbsp;&nbsp;&nbsp;贞观元年秋，霜杀稼。京房《易传》曰：“人君刑罚妄行，则天应之以陨霜。”<br /><br />&nbsp;&nbsp;&nbsp;&nbsp;三年，北边霜杀稼。<br /><br />&nbsp;&nbsp;&nbsp;&nbsp;永微二年，绥、延等州霜杀稼。<br /><br />&nbsp;&nbsp;&nbsp;&nbsp;调露元年八月，、泾、宁、庆、原五州霜。<br /><br />&nbsp;&nbsp;&nbsp;&nbsp;证圣元年六月，睦州陨霜，杀草。吴、越地燠而盛夏陨霜，昔所未有。四年<br /><br />&nbsp;&nbsp;&nbsp;&nbsp;四月，延州霜，杀草。四月纯阳用事，象人君当布惠于天下，而反陨霜，是无阳<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;开元十二年八月，潞，绥等州霜杀稼。十五年，天下州十七霜杀稼。<br /><br />&nbsp;&nbsp;&nbsp;&nbsp;元和二年七月，、宁等州霜杀稼。九年三月丁卯，陨霜，杀桑。十四年四<br /><br />&nbsp;&nbsp;&nbsp;&nbsp;月，淄、青陨霜，杀恶草及荆棘，而不害嘉谷。<br /><br />&nbsp;&nbsp;&nbsp;&nbsp;宝历元年八月，州霜杀稼。<br /><br />&nbsp;&nbsp;&nbsp;&nbsp;大和三年秋，京畿奉先等八县早霜，杀稼。<br /><br />&nbsp;&nbsp;&nbsp;&nbsp;大中三年春，陨霜，杀桑。<br /><br />&nbsp;&nbsp;&nbsp;&nbsp;中和元年春，霜。秋，河东早霜，杀稼。<br /><br />&nbsp;&nbsp;&nbsp;&nbsp;△雹<br /><br />&nbsp;&nbsp;&nbsp;&nbsp;贞观四年秋，丹、延、北永等州雹。<br /><br />&nbsp;&nbsp;&nbsp;&nbsp;显庆二年五月，沧州大雨雹，中人有死者。<br /><br />&nbsp;&nbsp;&nbsp;&nbsp;咸亨元年四月庚午，雍州大雨雹。二年四月戊子，大雨雹，震电，大风折木，<br /><br />&nbsp;&nbsp;&nbsp;&nbsp;落则天门鸱尾三。先儒以为“雹者，阴胁阳也”。又曰：“人君恶闻其过，抑贤<br /><br />&nbsp;&nbsp;&nbsp;&nbsp;用邪，则雹与雨俱；信谗杀无罪，则雹下毁瓦、破车、杀牛马。”<br /><br />&nbsp;&nbsp;&nbsp;&nbsp;永淳元年五月壬寅，定州大雨雹，害麦、禾及桑。<br /><br />&nbsp;&nbsp;&nbsp;&nbsp;天授二年六月庚戌，许州大雨雹。<br /><br />&nbsp;&nbsp;&nbsp;&nbsp;证圣元年二月癸卯，滑州大雨雹，杀燕雀。<br /><br />&nbsp;&nbsp;&nbsp;&nbsp;神功元年，妫、绥二州雹。<br /><br />&nbsp;&nbsp;&nbsp;&nbsp;圣历元年六月甲午，曹州大雨雹。<br /><br />&nbsp;&nbsp;&nbsp;&nbsp;久视元年六月丁亥，曹州大雨雹。<br /><br />&nbsp;&nbsp;&nbsp;&nbsp;长安三年八月，京师大雨雹，人畜有冻死者。<br /><br />&nbsp;&nbsp;&nbsp;&nbsp;神龙元年四月壬子，雍州同官县大雨雹，杀鸟兽。<br /><br />&nbsp;&nbsp;&nbsp;&nbsp;景龙元年四月己巳，曹州大雨雹。二年正月己卯，沧州雨雹如鸡卵。<br /><br />&nbsp;&nbsp;&nbsp;&nbsp;开元八年十二月丁未，滑州大雨雹。二十二年五月戊辰，京畿渭南等六县大<br /><br />&nbsp;&nbsp;&nbsp;&nbsp;风雹，伤麦。<br /><br />&nbsp;&nbsp;&nbsp;&nbsp;大历七年五月乙酉，雨雹。<br /><br />&nbsp;&nbsp;&nbsp;&nbsp;贞元二年六月丙子，大雨雹。十七年二月丁酉，雨雹；己亥，霜；戊申夜，<br /><br />&nbsp;&nbsp;&nbsp;&nbsp;震霆，雨雹；庚戌，大雨雪而雹。五月戊寅，好县风雹，害麦。十八年七月癸<br /><br />&nbsp;&nbsp;&nbsp;&nbsp;酉，大雨雹。<br /><br />&nbsp;&nbsp;&nbsp;&nbsp;元和元年，~、坊等州雹。十年秋，~、坊等州风雹，害稼。十二年夏，河<br /><br />&nbsp;&nbsp;&nbsp;&nbsp;南雨雹，中人有死者。十五年三月，京畿兴平、醴泉等县雹，伤麦。<br /><br />&nbsp;&nbsp;&nbsp;&nbsp;长庆四年六月庚寅，京师雨雹如弹丸。<br /><br />&nbsp;&nbsp;&nbsp;&nbsp;大和四年秋，~、坊等州雹。五年夏，京畿奉先、渭南等县雨雹。<br /><br />&nbsp;&nbsp;&nbsp;&nbsp;开成二年秋，河南雹，害稼。四年七月，郑、滑等州风雹。五年六月，濮州<br /><br />&nbsp;&nbsp;&nbsp;&nbsp;雨雹如拳，杀人三十六，牛马甚众。<br /><br />&nbsp;&nbsp;&nbsp;&nbsp;会昌元年秋，登州雨雹，文登尤甚，破瓦害稼。四年夏，雨雹如弹丸。<br /><br />&nbsp;&nbsp;&nbsp;&nbsp;乾符六年五月丁酉，宣授宰臣豆卢、崔沆制，殿庭氛雾四塞，及百官班<br /><br />&nbsp;&nbsp;&nbsp;&nbsp;贺于政事堂，雨雹如凫卵，大风雷雨拔木。<br /><br />&nbsp;&nbsp;&nbsp;&nbsp;广明元年四月甲申朔，汝州大雨风，拔街衢树十二三；东都有云起西北，大<br /><br />&nbsp;&nbsp;&nbsp;&nbsp;风随之，长夏门内表道古槐树自拔者十五六，宫殿鸱尾皆落，雨雹大如杯，鸟兽<br /><br />&nbsp;&nbsp;&nbsp;&nbsp;殪于川泽。<br /><br />&nbsp;&nbsp;&nbsp;&nbsp;△黑眚黑祥<br /><br />&nbsp;&nbsp;&nbsp;&nbsp;大历二年十二月戊戌，黑气如尘，弥漫于北方。黑气，阴l也。<br /><br />&nbsp;&nbsp;&nbsp;&nbsp;贞元四年七月，自陕至河阴，河水黑，流入汴，至汴州城下，一宿而复。近<br /><br />&nbsp;&nbsp;&nbsp;&nbsp;黑祥也。占曰；“法严刑酷，伤水性也。五行变节，阴阳相干，气色缪乱，皆败<br /><br />&nbsp;&nbsp;&nbsp;&nbsp;乱之象。”十四年，润州有黑气如堤，自海门山横亘江中，与北固山相峙，又有<br /><br />&nbsp;&nbsp;&nbsp;&nbsp;白气如虹，自金山出，与黑气交，将旦而没。<br /><br />&nbsp;&nbsp;&nbsp;&nbsp;大和四年正月壬寅，黑气如带，东西际天。<br /><br />&nbsp;&nbsp;&nbsp;&nbsp;咸通十四年七月，僖宗即位，是日，黑气如盘，自天属含元殿庭。<br /><br />&nbsp;&nbsp;&nbsp;&nbsp;△火l水<br /><br />&nbsp;&nbsp;&nbsp;&nbsp;武德九年二月，蒲州河清。襄楷以为：“河，诸侯象；清，阳明之效也。”<br /><br />&nbsp;&nbsp;&nbsp;&nbsp;贞观十四年二月，陕州、泰州河清。十六年正月，怀州河清。十七年十二月，<br /><br />&nbsp;&nbsp;&nbsp;&nbsp;郑州、滑州河清。二十三年四月，灵州河清。<br /><br />&nbsp;&nbsp;&nbsp;&nbsp;永徽元年正月，济州河清。二年十二月，卫州河清。五年六月，济州河清十<br /><br />&nbsp;&nbsp;&nbsp;&nbsp;六里。<br /><br />&nbsp;&nbsp;&nbsp;&nbsp;调露二年夏，丰州河清。<br /><br />&nbsp;&nbsp;&nbsp;&nbsp;长安初，醴泉坊太平公主第井水溢流。又并州文水县猷水竭，武氏井溢。<br /><br />&nbsp;&nbsp;&nbsp;&nbsp;神龙二年三月壬子，洛阳城东七里，地色如水，树木车马，历历见影，渐移<br /><br />&nbsp;&nbsp;&nbsp;&nbsp;至都，月余乃灭。长安街中，往往见水影。昔苻坚之将死也，长安尝有是。<br /><br />&nbsp;&nbsp;&nbsp;&nbsp;景龙四年三月庚申，京师井水溢。占曰：“君凶”。又曰：“兵将起。”<br /><br />&nbsp;&nbsp;&nbsp;&nbsp;开元二十二年八月，清夷军黄帝祠古井涌浪。二十五年五月，淄州、棣州河<br /><br />&nbsp;&nbsp;&nbsp;&nbsp;清。二十九年，亳州老子祠九井涸复涌。<br /><br />&nbsp;&nbsp;&nbsp;&nbsp;乾元二年七月，岚州合河、关河三十里清如井水，四日而变。<br /><br />&nbsp;&nbsp;&nbsp;&nbsp;宝应元年九月甲午，太州至陕州二百余里河清，澄澈见底。<br /><br />&nbsp;&nbsp;&nbsp;&nbsp;大历末，深州束鹿县中有水影长七八尺，遥望见人马往来，如在水中，及至<br /><br />&nbsp;&nbsp;&nbsp;&nbsp;前，则不见水。<br /><br />&nbsp;&nbsp;&nbsp;&nbsp;建中四年五月乙巳，滑州、濮州河清。<br /><br />&nbsp;&nbsp;&nbsp;&nbsp;贞元十四年闰五月乙丑，滑州河清。二十一年夏，越州镜湖竭。是岁，朗州<br /><br />&nbsp;&nbsp;&nbsp;&nbsp;熊、武五溪水斗。占曰：“山崩川竭，国必亡。”又曰：“方伯力政，厥异水斗。”<br /><br />&nbsp;&nbsp;&nbsp;&nbsp;开成二年夏，旱，扬州运河竭。<br /><br />&nbsp;&nbsp;&nbsp;&nbsp;大中八年正月，陕州河清。<br /><br />&nbsp;&nbsp;&nbsp;&nbsp;咸通八年七月，泗州下邳雨汤，杀鸟雀。水沸于火，则可以伤物，近火l水<br /><br />&nbsp;&nbsp;&nbsp;&nbsp;也。雨者，自上而降；鸟雀，民象。<br /><br />&nbsp;&nbsp;&nbsp;&nbsp;中和三年秋，汴水入于淮水，斗，坏船数艘。<br /><br />&nbsp;&nbsp;&nbsp;&nbsp;广明元年夏，汝州岘阳峰龙池涸。近川竭也。<br /><br />&nbsp;&nbsp;&nbsp;&nbsp;《五行传》曰：“皇之不极，是谓不建，厥咎g，厥罚常阴，厥极弱。时<br /><br />&nbsp;&nbsp;&nbsp;&nbsp;则有射妖，时则有龙蛇之孽，时则有马祸，时则有下人伐上之z，时则有日月乱<br /><br />&nbsp;&nbsp;&nbsp;&nbsp;行，星辰逆行。”谓木金火水土l天也。<br /><br />&nbsp;&nbsp;&nbsp;&nbsp;△常阴<br /><br />&nbsp;&nbsp;&nbsp;&nbsp;长安四年，自九月霖雨阴晦，至于神龙元年正月。<br /><br />&nbsp;&nbsp;&nbsp;&nbsp;贞元二十一年秋，连月阴霪。<br /><br />&nbsp;&nbsp;&nbsp;&nbsp;元和十五年正月庚辰至于丙申，昼常阴晦，微雨雪，夜则晴霁。占曰：“昼<br /><br />&nbsp;&nbsp;&nbsp;&nbsp;雾夜晴，臣志得申。”<br /><br />&nbsp;&nbsp;&nbsp;&nbsp;咸通十四年七月，灵州阴晦。<br /><br />&nbsp;&nbsp;&nbsp;&nbsp;乾符六年秋，多云雾晦冥，自旦及禺中乃解。<br /><br />&nbsp;&nbsp;&nbsp;&nbsp;光启元年秋，河东大云雾。明年夏，昼阴积六十日。二年十一月，淮南阴晦<br /><br />&nbsp;&nbsp;&nbsp;&nbsp;雨雪，至明年二月不解。<br /><br />&nbsp;&nbsp;&nbsp;&nbsp;景福二年夏，连阴四十余日。<br /><br />&nbsp;&nbsp;&nbsp;&nbsp;△雾<br /><br />&nbsp;&nbsp;&nbsp;&nbsp;长寿元年九月戊戌，黄雾四塞。雾者，百邪之气，为阴冒阳，本于地而应于<br /><br />&nbsp;&nbsp;&nbsp;&nbsp;天；黄为土，土为中宫。<br /><br />&nbsp;&nbsp;&nbsp;&nbsp;神龙二年三月乙巳，黄雾四塞。<br /><br />&nbsp;&nbsp;&nbsp;&nbsp;景龙二年八月甲戌，黄雾昏浊不雨。二年正月丁卯，黄雾四塞。十一月甲寅，<br /><br />&nbsp;&nbsp;&nbsp;&nbsp;日入后，昏雾四塞，经二日乃止。占曰：“雾连日不解，其国昏乱。”<br /><br />&nbsp;&nbsp;&nbsp;&nbsp;开元五年正月戊辰，昏雾四塞。<br /><br />&nbsp;&nbsp;&nbsp;&nbsp;天宝十四载冬三月，常雾起昏暗，十步外不见人，是谓昼昏。占曰：“有破<br /><br />&nbsp;&nbsp;&nbsp;&nbsp;国。”<br /><br />&nbsp;&nbsp;&nbsp;&nbsp;至德二载四月，贼将武令围南阳，白雾四塞。<br /><br />&nbsp;&nbsp;&nbsp;&nbsp;上元元年闰四月，大雾。占曰：“兵起。”<br /><br />&nbsp;&nbsp;&nbsp;&nbsp;贞元十年三月乙亥，黄雾四塞，日无光。<br /><br />&nbsp;&nbsp;&nbsp;&nbsp;咸通九年十一月，庞勋围徐州，甲辰，大雾昏塞，至于丙午。<br /><br />&nbsp;&nbsp;&nbsp;&nbsp;光化四年冬，昭宗在东内，武德门内烟雾四塞，门外日色皎然。<br /><br />&nbsp;&nbsp;&nbsp;&nbsp;△虹U<br /><br />&nbsp;&nbsp;&nbsp;&nbsp;武德初，隋将尧君素守蒲州，有白虹下城中。<br /><br />&nbsp;&nbsp;&nbsp;&nbsp;唐隆元年六月戊子，虹U亘天。U者，斗之精。占曰：“后妃阴胁王者。”<br /><br />&nbsp;&nbsp;&nbsp;&nbsp;又曰：“五色迭至，照于宫殿，有兵。”<br /><br />&nbsp;&nbsp;&nbsp;&nbsp;延和元年六月，幽州都督孙缢П袭奚，将入贼境，有白虹垂头于军门。占<br /><br />&nbsp;&nbsp;&nbsp;&nbsp;曰；“其下流血。”<br /><br />&nbsp;&nbsp;&nbsp;&nbsp;至德二载正月丙子，南阳夜有白虹四，上亘百余丈。<br /><br />&nbsp;&nbsp;&nbsp;&nbsp;元和十三年十二月丙辰，有白虹阔五尺，东西亘天。<br /><br />&nbsp;&nbsp;&nbsp;&nbsp;会昌四年正月己酉，西方有白虹。<br /><br />&nbsp;&nbsp;&nbsp;&nbsp;咸通元年七月己酉朔，白虹横亘西方。九年七月戊戌，白虹横亘西方。<br /><br />&nbsp;&nbsp;&nbsp;&nbsp;光启二年九月，白虹见西方。十月壬辰夜，又如之。<br /><br />&nbsp;&nbsp;&nbsp;&nbsp;天复三年三月庚申，有曲虹在日东北。<br /><br />&nbsp;&nbsp;&nbsp;&nbsp;△龙蛇孽<br /><br />&nbsp;&nbsp;&nbsp;&nbsp;贞观八年七月，陇右大蛇屡见。蛇，女子之祥；大者，有所象也。又汾州青<br /><br />&nbsp;&nbsp;&nbsp;&nbsp;龙见，吐物在空中，光明如火，堕地地陷，掘之得玄金，广尺，长七寸。<br /><br />&nbsp;&nbsp;&nbsp;&nbsp;显庆二年五月庚寅，有五龙见于岐州之皇后泉。<br /><br />&nbsp;&nbsp;&nbsp;&nbsp;先天二年六月，京师朝堂砖下有大蛇出，长丈余，有大虾蟆如盘，而目赤如<br /><br />&nbsp;&nbsp;&nbsp;&nbsp;火，相与斗，俄而蛇入于大树，虾蟆入于草。蛇、虾蟆，皆阴类；朝堂出，非其<br /><br />&nbsp;&nbsp;&nbsp;&nbsp;所也。<br /><br />&nbsp;&nbsp;&nbsp;&nbsp;开元四年六月，郴州马岭山下有白蛇与黑蛇斗，白蛇长六七尺，吞黑蛇，至<br /><br />&nbsp;&nbsp;&nbsp;&nbsp;腹，口眼血流，黑蛇长丈余，头穿白蛇腹出，俱死。<br /><br />&nbsp;&nbsp;&nbsp;&nbsp;天宝中，洛阳有巨蛇，高丈余，长百尺，出芒山下，胡僧无畏见之曰：“此<br /><br />&nbsp;&nbsp;&nbsp;&nbsp;欲决水潴洛城。”即以天竺法咒之，数日蛇死。十四载七月，有二龙斗于南阳城<br /><br />&nbsp;&nbsp;&nbsp;&nbsp;西。《易坤》：“上六，龙战于野。”《文言》曰：“阴疑于阳必战。”<br /><br />&nbsp;&nbsp;&nbsp;&nbsp;至德元载八月朔，成都丈人庙有肉角蛇见。二载三月，有蛇斗于南阳门之外，<br /><br />&nbsp;&nbsp;&nbsp;&nbsp;一蛇死，一蛇上城。<br /><br />&nbsp;&nbsp;&nbsp;&nbsp;建中二年夏，赵州宁晋县沙河北，有棠树甚茂，民祠之为神。有蛇数百千自<br /><br />&nbsp;&nbsp;&nbsp;&nbsp;东西来，趋北岸者聚棠树下，为二积，留南岸者为一积，俄有径寸龟三，绕行，<br /><br />&nbsp;&nbsp;&nbsp;&nbsp;积蛇尽死，而后各登其积。野人以告。蛇腹皆有疮，若矢所中。刺史康日知图其<br /><br />&nbsp;&nbsp;&nbsp;&nbsp;事，奉三龟来献。四年九月戊寅，有龙见于汝州城壕。龙，大人象，其潜也渊，<br /><br />&nbsp;&nbsp;&nbsp;&nbsp;其飞也天；城壕，失其所也。<br /><br />&nbsp;&nbsp;&nbsp;&nbsp;贞元末，资州得龙丈余，西川节度使韦皋匣而献之，百姓纵观，三日，为烟<br /><br />&nbsp;&nbsp;&nbsp;&nbsp;所薰而死。<br /><br />&nbsp;&nbsp;&nbsp;&nbsp;大和二年六月丁丑，西北有龙斗。三年，成都门外有龙与牛斗。<br /><br />&nbsp;&nbsp;&nbsp;&nbsp;开成元年，宫中有众蛇相与斗。<br /><br />&nbsp;&nbsp;&nbsp;&nbsp;光化三年九月，杭州有龙斗于浙江，水溢，坏民庐舍。占同天宝十四载。<br /><br />&nbsp;&nbsp;&nbsp;&nbsp;光启二年冬，~州洛交有蛇见于县署，复见于州署。蛇，冬则蛰，《易》曰；<br /><br />&nbsp;&nbsp;&nbsp;&nbsp;“龙蛇之蛰，以存身也。”<br /><br />&nbsp;&nbsp;&nbsp;&nbsp;△马祸<br /><br />&nbsp;&nbsp;&nbsp;&nbsp;义宁二年五月戊申，有马生角，长二寸，末有肉。角者，兵象。<br /><br />&nbsp;&nbsp;&nbsp;&nbsp;武德三年十月，王世充伪左仆射韦霁马生角，当项。<br /><br />&nbsp;&nbsp;&nbsp;&nbsp;永隆二年，监牧马大死，凡十八万疋。马者，国之武备，天去其备，国将危<br /><br />&nbsp;&nbsp;&nbsp;&nbsp;亡。<br /><br />&nbsp;&nbsp;&nbsp;&nbsp;文明初，新丰有马生驹，二首同项，各有口鼻，生而死；又咸阳牝马生石，<br /><br />&nbsp;&nbsp;&nbsp;&nbsp;大如升，上微有绿毛。皆马祸也。<br /><br />&nbsp;&nbsp;&nbsp;&nbsp;开元十二年五月，太原献异马驹，两肋各十六，肉尾无毛。二十五年，濮州<br /><br />&nbsp;&nbsp;&nbsp;&nbsp;有马生驹，肉角。二十九年三月，滑州刺史李邕献马，肉鬃鳞臆，嘶不类马，日<br /><br />&nbsp;&nbsp;&nbsp;&nbsp;行三百里。<br /><br />&nbsp;&nbsp;&nbsp;&nbsp;建中四年五月，滑州马生角。<br /><br />&nbsp;&nbsp;&nbsp;&nbsp;大和九年八月，易定马饮水，因吐珠一，以献。<br /><br />&nbsp;&nbsp;&nbsp;&nbsp;开成元年六月，扬州民明齐家马生角，长一寸三分。<br /><br />&nbsp;&nbsp;&nbsp;&nbsp;会昌元年四月，桂州有马生驹，三足，能随群于牧。<br /><br />&nbsp;&nbsp;&nbsp;&nbsp;咸通三年，郴州马生角。十一年，沁州绵上及和川牡马生子，皆死。京房《<br /><br />&nbsp;&nbsp;&nbsp;&nbsp;易传》曰：“方伯分威，厥妖牡马生子。<br /><br />&nbsp;&nbsp;&nbsp;&nbsp;乾符二年，河北马生人。<br /><br />&nbsp;&nbsp;&nbsp;&nbsp;中和元年九月，长安马生人，京房《易传》曰：“诸侯相伐，厥妖马生人。”<br /><br />&nbsp;&nbsp;&nbsp;&nbsp;一曰；“人流亡。”二年二月，苏州嘉兴马生角。<br /><br />&nbsp;&nbsp;&nbsp;&nbsp;光启二年夏四月，僖宗在凤翔，马尾皆咤蓬如_。咤，怒象。<br /><br />&nbsp;&nbsp;&nbsp;&nbsp;文德元年，李克用献马二，肘膝皆有Q，长五寸许，蹄大如七寸瓯。<br /><br />&nbsp;&nbsp;&nbsp;&nbsp;△人疴<br /><br />&nbsp;&nbsp;&nbsp;&nbsp;武德四年，太原尼志觉死，十日而苏。<br /><br />&nbsp;&nbsp;&nbsp;&nbsp;贞观十九年，卫州人刘道安头生肉角，隐见不常，因以惑众，伏诛。角，兵<br /><br />&nbsp;&nbsp;&nbsp;&nbsp;象；肉，不可以触者。永徽六年，淄州高苑民吴威妻、嘉州民辛道护妻皆一产四<br /><br />&nbsp;&nbsp;&nbsp;&nbsp;男。凡物反常则为妖，亦阴气盛则母道壮也。<br /><br />&nbsp;&nbsp;&nbsp;&nbsp;显庆三年，普州有人化为虎。虎，猛噬而不仁。<br /><br />&nbsp;&nbsp;&nbsp;&nbsp;仪凤三年四月，泾州献二小儿，连心异体。初，鹑觚县卫士胡万年妻吴生一<br /><br />&nbsp;&nbsp;&nbsp;&nbsp;男一女，其胸相连，余各异体，乃析之，则皆死；又产，复然，俱男也，遂育之，<br /><br />&nbsp;&nbsp;&nbsp;&nbsp;至是四岁，以献于朝。<br /><br />&nbsp;&nbsp;&nbsp;&nbsp;永隆元年，长安获女魃，长尺有二寸，其状怪异。《诗》曰：“旱魃为虐，<br /><br />&nbsp;&nbsp;&nbsp;&nbsp;如炎如焚。”是岁秋，不雨，至于明年正月。<br /><br />&nbsp;&nbsp;&nbsp;&nbsp;永隆二年九月，万年县女子刘凝静衣白衣，从者数人，升太史令厅，问比有<br /><br />&nbsp;&nbsp;&nbsp;&nbsp;何灾异。令执之以闻。是夜，彗星见。太史司天文、历候，王者所以奉若天道、<br /><br />&nbsp;&nbsp;&nbsp;&nbsp;恭授民时者，非女子所当问。<br /><br />&nbsp;&nbsp;&nbsp;&nbsp;载初中，涪州民范端化为虎。<br /><br />&nbsp;&nbsp;&nbsp;&nbsp;神功元年一月庚子，有人走入端门，又入则天门，至通天宫，阍及仗卫不之<br /><br />&nbsp;&nbsp;&nbsp;&nbsp;觉。时来俊臣婢产肉块如二升器，剖之有赤虫，须臾化为蜂，螫人而去。<br /><br />&nbsp;&nbsp;&nbsp;&nbsp;久视二年正月，成州有大人迹见。<br /><br />&nbsp;&nbsp;&nbsp;&nbsp;长安中，郴州佐史因病化为虎，欲食其嫂，擒之，乃人也，虽未全化，而虎<br /><br />&nbsp;&nbsp;&nbsp;&nbsp;毛生矣。<br /><br />&nbsp;&nbsp;&nbsp;&nbsp;太极元年，狂人段万谦潜入承天门，登太极殿，升御床，自称天子，且言：<br /><br />&nbsp;&nbsp;&nbsp;&nbsp;“我李安国也，人相我年三十二当为天子。”<br /><br />&nbsp;&nbsp;&nbsp;&nbsp;开元二十三年四月，冀州献长人李家宠，八尺有五寸。<br /><br />&nbsp;&nbsp;&nbsp;&nbsp;大历十年二月，昭应妇人张产一男二女。<br /><br />&nbsp;&nbsp;&nbsp;&nbsp;贞元八年正月丁亥，许州人李狗儿持仗上含元殿击栏槛，伏诛。十年四月，<br /><br />&nbsp;&nbsp;&nbsp;&nbsp;恒州有巨人迹见。十五年正月戊申，狂人刘忠诣银台，称白起令上表，天下有火<br /><br />&nbsp;&nbsp;&nbsp;&nbsp;灾。十七年十一月，翰林待诏戴少平死十有六日而苏。是岁，宣州南陵县丞李嶷<br /><br />&nbsp;&nbsp;&nbsp;&nbsp;死，已殡三十日而苏。<br /><br />&nbsp;&nbsp;&nbsp;&nbsp;元和二年，商州洪崖冶役夫将化为虎，众以水沃之，不果化。<br /><br />&nbsp;&nbsp;&nbsp;&nbsp;长庆四年三月，民徐忠信潜入浴堂门。<br /><br />&nbsp;&nbsp;&nbsp;&nbsp;宝历二年十二月，延州人贺文妻一产四男。<br /><br />&nbsp;&nbsp;&nbsp;&nbsp;大和二年十月，狂人刘德广入含元殿。<br /><br />&nbsp;&nbsp;&nbsp;&nbsp;咸通七年，渭州有人生角寸许。占曰：“天下有兵。”十三年四月，太原晋<br /><br />&nbsp;&nbsp;&nbsp;&nbsp;阳民家有婴儿，两头异颈，四手联足。此天下不一之妖。是岁，民皇甫及年十四，<br /><br />&nbsp;&nbsp;&nbsp;&nbsp;暴长七尺余，长啜大嚼，三倍如初，岁余死。<br /><br />&nbsp;&nbsp;&nbsp;&nbsp;乾符六年秋，蜀郡妇人尹生子首如豕，目在下。占曰：“君失道。”<br /><br />&nbsp;&nbsp;&nbsp;&nbsp;光启元年，隰州温泉民家有死者，既葬且半月，行人闻声呼地下，其家发之，<br /><br />&nbsp;&nbsp;&nbsp;&nbsp;则复生，岁余乃死。二年春，凤翔d县女子未化为丈夫，旬日而死。京房《易<br /><br />&nbsp;&nbsp;&nbsp;&nbsp;传》曰：“兹谓阴昌，贼人为王。”<br /><br />&nbsp;&nbsp;&nbsp;&nbsp;大顺元年六月，资州兵王全义妻如孕，觉物渐下入股，至足大拇，痛甚，坼<br /><br />&nbsp;&nbsp;&nbsp;&nbsp;而生珠如弹丸，渐长大如杯。<br /><br />&nbsp;&nbsp;&nbsp;&nbsp;天v二年五月，颍州汝阴民彭文妻一产三男。<br /><br />&nbsp;&nbsp;&nbsp;&nbsp;△疫<br /><br />&nbsp;&nbsp;&nbsp;&nbsp;贞观十年，关内、河东大疫。十五年三月，泽州疫。十六年夏，谷、泾、徐、<br /><br />&nbsp;&nbsp;&nbsp;&nbsp;戴、虢五州疫。十七年夏，潭、濠、庐三州疫。十八年，庐、濠、巴、普、郴五<br /><br />&nbsp;&nbsp;&nbsp;&nbsp;州疫。二十二年，卿州大役永徽六年三月，楚州大役。<br /><br />&nbsp;&nbsp;&nbsp;&nbsp;永淳元年冬，大疫，两京死者相枕于路。占曰：“国将有恤，则邪乱之气先<br /><br />&nbsp;&nbsp;&nbsp;&nbsp;被于民，故疫。”<br /><br />&nbsp;&nbsp;&nbsp;&nbsp;景龙元年夏，自京师至山东、河北疫，死者千数。<br /><br />&nbsp;&nbsp;&nbsp;&nbsp;宝应元年，江东大疫，死者过半。<br /><br />&nbsp;&nbsp;&nbsp;&nbsp;贞元六年夏，淮南，浙西、福建道疫。<br /><br />&nbsp;&nbsp;&nbsp;&nbsp;元和元年夏，浙东大疫，死者太半。<br /><br />&nbsp;&nbsp;&nbsp;&nbsp;大和六年春，自剑南至浙西大疫。<br /><br />&nbsp;&nbsp;&nbsp;&nbsp;开成五年夏，福、建、台、明四州疫。<br /><br />&nbsp;&nbsp;&nbsp;&nbsp;咸通十年，宣、歙、两浙疫。<br /><br />&nbsp;&nbsp;&nbsp;&nbsp;大顺二年春，淮南疫，死者十三四。<br /><br />&nbsp;&nbsp;&nbsp;&nbsp;△天鸣<br /><br />&nbsp;&nbsp;&nbsp;&nbsp;天宝十四载五月，天鸣，声若雷。占曰：“人君有忧。”<br /><br />&nbsp;&nbsp;&nbsp;&nbsp;贞元二十一年八月，天鸣，在西北。<br /><br />&nbsp;&nbsp;&nbsp;&nbsp;中和三年三月，浙西天鸣，声如转磨。无云而雨。<br /><br />&nbsp;&nbsp;&nbsp;&nbsp;元和十二年正月乙酉，星见而雨。占曰：“无云而雨，是谓天泣。”<br /><br />&nbsp;&nbsp;&nbsp;&nbsp;△陨石<br /><br />&nbsp;&nbsp;&nbsp;&nbsp;永徽四年八月己亥，陨石于同州冯翊十八，光耀，有声如雷。近星陨而化也。<br /><br />&nbsp;&nbsp;&nbsp;&nbsp;庶民惟星，在上而陨，民去其上之象。一曰：“人君为诈妄所蔽则然。”</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,910965);">加入书签</a><a
                        href="910912.html">上一页</a>&larr;<a href="index.html">返回列表</a>&rarr;<a
                            href="911009.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "910912.html"; var next_page = "911009.html"; var index_page = "index.html"; var sortid = "9"; var article_id = "14231"; var chapter_id = "910965"; var articlename = "新唐书"; var chaptername = " 卷三十六 志第二十六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>