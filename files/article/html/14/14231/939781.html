<!DOCTYPE html>
<html>
<head>
<meta charset="gbk" />
<title>新唐书- 卷一百六十 列传第八十五-在线阅读-哈西文学网</title>
<meta name="keywords" content="欧阳修、宋祁，新唐书， 卷一百六十 列传第八十五全文， 卷一百六十 列传第八十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百六十 列传第八十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939781.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939781.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十 列传第八十五</h1>
            <div class="link xb">
                <a href="939741.html">上一页</a>&larr;<a href="index.html">返回列表</a>&rarr;<a
                    href="939833.html">下一页</a></div>			
            <div id="BookText">&nbsp;&nbsp;&nbsp;&nbsp;◎徐吕孟刘杨潘崔韦<br /><br />&nbsp;&nbsp;&nbsp;&nbsp;徐浩，字季海，越州人。擢明经，有文辞。张说称其才，由鲁山主簿荐为集<br /><br />&nbsp;&nbsp;&nbsp;&nbsp;贤校理，见《喜雨》、《五色鸽赋》，咨嗟曰：“后来之英也！”进监察御史里<br /><br />&nbsp;&nbsp;&nbsp;&nbsp;行。辟幽州张守幕府。历河阳令，治有绩。东都留守王表署其府。民有妄<br /><br />&nbsp;&nbsp;&nbsp;&nbsp;作符命者，众不为疑，浩独按篆诘状，果诈为之。迁累都官郎中，为岭南选补使，<br /><br />&nbsp;&nbsp;&nbsp;&nbsp;又领东都选。<br /><br />&nbsp;&nbsp;&nbsp;&nbsp;肃宗立，由襄州刺史召授中书舍人。四方诏令，多出浩手，遣辞赡速，而书<br /><br />&nbsp;&nbsp;&nbsp;&nbsp;法至精，帝喜之。又参太上皇诰册，宠绝一时。授兼尚书右丞。浩建言：“故事，<br /><br />&nbsp;&nbsp;&nbsp;&nbsp;有司断狱，必刑部审覆。自李林甫、杨国忠当国，专作威福，许有司就宰相府断<br /><br />&nbsp;&nbsp;&nbsp;&nbsp;事，尚书以下，未省即署，乖慎恤意。请如故便。”诏可。故详断复自此始。进<br /><br />&nbsp;&nbsp;&nbsp;&nbsp;国子祭酒，为李辅国谮，贬庐州长史。<br /><br />&nbsp;&nbsp;&nbsp;&nbsp;代宗复以中书舍人召，迁工部侍郎、会稽县公，出为岭南节度使。召拜吏部<br /><br />&nbsp;&nbsp;&nbsp;&nbsp;侍郎，与薛邕分典选。浩有妾弟冒优，托之邕，拟长安尉，御史大夫李栖筠劾之，<br /><br />&nbsp;&nbsp;&nbsp;&nbsp;帝怒，黜邕歙州刺史，浩明州别驾。德宗初，召授彭王傅，进郡公。卒，年八十，<br /><br />&nbsp;&nbsp;&nbsp;&nbsp;赠太子少师，谥曰定。<br /><br />&nbsp;&nbsp;&nbsp;&nbsp;始，浩父峤之善书，以法授浩，益工。尝书四十二幅屏，八体皆备，草隶尤<br /><br />&nbsp;&nbsp;&nbsp;&nbsp;工，世状其法曰“怒猊抉石，渴骥奔泉”云。晚节治广及领选，颇嗜财，惑于所<br /><br />&nbsp;&nbsp;&nbsp;&nbsp;嬖，卒以败。<br /><br />&nbsp;&nbsp;&nbsp;&nbsp;吕渭，字君载，河中人。父延之，终浙东节度使。渭第进士，从浙西观察使<br /><br />&nbsp;&nbsp;&nbsp;&nbsp;李涵为支使，进殿中侍御史。大历末，涵为元陵副使，渭又为判官。涵由御史大<br /><br />&nbsp;&nbsp;&nbsp;&nbsp;夫擢太子少傅，渭建言：“涵父名少康，当避。”宰相崔v甫善其言，擢司门员<br /><br />&nbsp;&nbsp;&nbsp;&nbsp;外郎。御史共劾渭：“昔涵再任少卿，不以嫌，今谓少傅为慢官，疑渭为涵游说。”<br /><br />&nbsp;&nbsp;&nbsp;&nbsp;乃贬渭歙州司马。<br /><br />&nbsp;&nbsp;&nbsp;&nbsp;贞元中，累迁礼部侍郎。始，中书省有古柳，建中末枯死，德宗自梁还，复<br /><br />&nbsp;&nbsp;&nbsp;&nbsp;荣茂，人以为瑞柳，渭令贡士赋之。帝闻，不以为善。又与裴延龄为姻家，擢其<br /><br />&nbsp;&nbsp;&nbsp;&nbsp;子操上第，会入阁，遗私谒之书于廷。出为潭州刺史。卒，赠陕州大都督。<br /><br />&nbsp;&nbsp;&nbsp;&nbsp;四子：温、恭、俭、让。<br /><br />&nbsp;&nbsp;&nbsp;&nbsp;温，字和叔，一字化光，从陆质治《春秋》，梁肃为文章。贞元末，擢进士<br /><br />&nbsp;&nbsp;&nbsp;&nbsp;第。与韦执谊厚，因善王叔文。再迁为左拾遗。以侍御史副张荐使吐蕃，会顺宗<br /><br />&nbsp;&nbsp;&nbsp;&nbsp;立，荐卒于虏，虏以中国有丧，留温不遣。时叔文秉权，与游者皆贵显，温在绝<br /><br />&nbsp;&nbsp;&nbsp;&nbsp;域不得迁，常自悲。元和元年乃还，而柳宗元等皆坐叔文贬，温独免，进户部员<br /><br />&nbsp;&nbsp;&nbsp;&nbsp;外郎。<br /><br />&nbsp;&nbsp;&nbsp;&nbsp;温藻翰精富，一时流辈推尚。性险躁，谲诡而好利，与窦群、羊士谔相昵。<br /><br />&nbsp;&nbsp;&nbsp;&nbsp;群为御史中丞，荐温知杂事，士谔为御史，宰相李吉甫持之，久不报，温等怨。<br /><br />&nbsp;&nbsp;&nbsp;&nbsp;时吉甫为宦侍所抑，温乘其间谋逐之。会吉甫病，夜召术士宿于第，即捕士掠讯，<br /><br />&nbsp;&nbsp;&nbsp;&nbsp;且奏吉甫阴事。宪宗骇异，既诘辩，皆妄言，将悉诛群等，吉甫苦救乃免，于是<br /><br />&nbsp;&nbsp;&nbsp;&nbsp;贬温均州刺史，士谔资州。议者不厌，再贬为道州。久之，徙衡州，治有善状。<br /><br />&nbsp;&nbsp;&nbsp;&nbsp;卒，年四十。<br /><br />&nbsp;&nbsp;&nbsp;&nbsp;恭，字恭叔，尚气节，喜纵横、孙吴术。为山南西道府掌书记，进殿中侍御<br /><br />&nbsp;&nbsp;&nbsp;&nbsp;史，终岭南府判官。<br /><br />&nbsp;&nbsp;&nbsp;&nbsp;俭亦为御史。让，太子右庶子。皆美材。<br /><br />&nbsp;&nbsp;&nbsp;&nbsp;孟简，字几道，德州平昌人。曾祖诜，武后时同州刺史。简举进士、宏辞连<br /><br />&nbsp;&nbsp;&nbsp;&nbsp;中，累迁仓部员外郎。王叔文任户部，简以不附离见疾，不敢显黜，宰相韦执谊<br /><br />&nbsp;&nbsp;&nbsp;&nbsp;为徙它曹。元和中，拜谏议大夫，知匦事。韩泰、韩晔之复刺史，吐突承璀为招<br /><br />&nbsp;&nbsp;&nbsp;&nbsp;讨使，简皆固争，诣延英言不可状，以悻切出为常州刺史。州有孟渎，久淤阏，<br /><br />&nbsp;&nbsp;&nbsp;&nbsp;简治导，溉田凡四千顷，以劳赐金紫，召为给事中。<br /><br />&nbsp;&nbsp;&nbsp;&nbsp;代李逊为浙东观察使。逊抑士族，右编人，至横恣不检，及简，一反之，农<br /><br />&nbsp;&nbsp;&nbsp;&nbsp;估兼受其弊，时谓两失之。以工部侍郎召还。初，使府得代，诏至，署留后即行。<br /><br />&nbsp;&nbsp;&nbsp;&nbsp;李观察浙西，始请留故使交政。及简还半道堂牒还之，如例，乃听解。<br /><br />&nbsp;&nbsp;&nbsp;&nbsp;进户部，加御史中丞。户部有二员，判使按者居别一署，谓之“左户”，元<br /><br />&nbsp;&nbsp;&nbsp;&nbsp;和后，选委华重，宰相多由此进。崔群既相，而简代之，故简意且柄任。及出山<br /><br />&nbsp;&nbsp;&nbsp;&nbsp;南东道节度使，内不乐。政颇严峭。时有诏置临汉监以牧马，命简兼使职。简以<br /><br />&nbsp;&nbsp;&nbsp;&nbsp;亲吏陆翰主奏邸，关通阉侍，翰持之，数傲很，简怒，追还，以土囊毙之。家上<br /><br />&nbsp;&nbsp;&nbsp;&nbsp;变，发简奸赃，御史劾验，得遗吐突承璀赀七百万。左授太子宾客，分司东都，<br /><br />&nbsp;&nbsp;&nbsp;&nbsp;再贬吉州司马。以赦令进睦州刺史，复徙常州，仍太子宾客分司，卒。<br /><br />&nbsp;&nbsp;&nbsp;&nbsp;简尤工诗，闻江、淮间。尚节义，与之交者，虽殁，视恤其孤不少衰。晚路<br /><br />&nbsp;&nbsp;&nbsp;&nbsp;殊躁急，佞佛过甚，为时所诮。尝与刘伯刍、归登、萧俯译次梵言者。<br /><br />&nbsp;&nbsp;&nbsp;&nbsp;刘伯刍，字素芝，兵部侍郎乃之子。行修谨。淮南杜佑奏署节度府判官。府<br /><br />&nbsp;&nbsp;&nbsp;&nbsp;罢，召拜右补阙，迁主客员外郎。数过友家饮噱，为韦执谊阴劾，贬虔州参军。<br /><br />&nbsp;&nbsp;&nbsp;&nbsp;久乃除考功员外郎。裴待之善，擢累给事中。李吉甫当国而卒，不加赠，伯<br /><br />&nbsp;&nbsp;&nbsp;&nbsp;刍为申理，乃赠太子少傅。或言其妻从母也，吉甫欲按之，求补虢州刺史。稍<br /><br />&nbsp;&nbsp;&nbsp;&nbsp;迁刑部侍郎、左散骑常侍。卒，赠工部尚书。伯刍风度高严，善谈谑，而动与时<br /><br />&nbsp;&nbsp;&nbsp;&nbsp;适，论者少之。<br /><br />&nbsp;&nbsp;&nbsp;&nbsp;子宽夫，宝历中为监察御史。奏言：“以王府官摄祠，位轻，非严恭意，请<br /><br />&nbsp;&nbsp;&nbsp;&nbsp;以尚书省、东宫三品若左右丞、侍郎通摄。”俄转左补阙。陈岵注浮屠书，因供<br /><br />&nbsp;&nbsp;&nbsp;&nbsp;奉僧以闻，除濠州刺史。宽夫劾状，敬宗怒谓宰相曰：“岵不繇僧得州，谏臣安<br /><br />&nbsp;&nbsp;&nbsp;&nbsp;受此言？”宽夫曰：“众劾岵，独臣草状，应伏诛。推言所从，恐累国体。”帝<br /><br />&nbsp;&nbsp;&nbsp;&nbsp;谠其言，释之。<br /><br />&nbsp;&nbsp;&nbsp;&nbsp;子允章，字蕴吕，咸通中为礼部侍郎。请诸生及进士第并谒先师，衣青衿，<br /><br />&nbsp;&nbsp;&nbsp;&nbsp;介帻，以还古制。改国子祭酒。又建言：“群臣输光学钱治庠序，宰相五万，节<br /><br />&nbsp;&nbsp;&nbsp;&nbsp;度使四万，刺史万。”诏可。后为东都留守。黄巢至，分司李m挈尚书印走河<br /><br />&nbsp;&nbsp;&nbsp;&nbsp;阳，允章寄治河清。巢c号，辄受伪官，文书尽用金统。遣取印m所，m不<br /><br />&nbsp;&nbsp;&nbsp;&nbsp;与，更悔愧，移檄近镇起兵I贼，m持印还之。后废于家。<br /><br />&nbsp;&nbsp;&nbsp;&nbsp;杨凭，字虚受，一字嗣仁，虢州弘农人。少孤，其母训道有方。长善文辞，<br /><br />&nbsp;&nbsp;&nbsp;&nbsp;与弟凝、凌皆有名。大历中，踵擢进士第，时号“三杨”。凭重交游，尚气节然<br /><br />&nbsp;&nbsp;&nbsp;&nbsp;诺，与穆质、许孟容、李庸阝相友善，一时歆慕，号“杨穆许李”。<br /><br />&nbsp;&nbsp;&nbsp;&nbsp;历事节度府，召为监察御史，不乐，辄免去。累迁太常少卿、湖南江西观察<br /><br />&nbsp;&nbsp;&nbsp;&nbsp;使。性简傲，接下脱略，人多怨之。在二镇尤侈觥Ｈ氚菥┱滓。与御史中丞<br /><br />&nbsp;&nbsp;&nbsp;&nbsp;李夷简素有隙，因劾凭江西奸赃及它不法，诏刑部尚书李庸阝、大理卿赵昌即台<br /><br />&nbsp;&nbsp;&nbsp;&nbsp;参讯。于时凭治第永宁里，功役丛烦，又幽妓妾于永乐别舍，谤议颇讠q，故夷<br /><br />&nbsp;&nbsp;&nbsp;&nbsp;简藉之痛`发，欲抵以死。既置对，未得状，即逮捕故官属推蹑，簿凭家赀。翰<br /><br />&nbsp;&nbsp;&nbsp;&nbsp;林学士李绛奏言：“凭所坐赃，不当同逆人法。”乃止。宪宗以凭治京兆有绩，<br /><br />&nbsp;&nbsp;&nbsp;&nbsp;但贬临贺尉。始，德宗时，假借方镇，习为c事，夷简首按凭，时以为宜，<br /><br />&nbsp;&nbsp;&nbsp;&nbsp;而缘私怨，论者亦不与。俄徙杭州长史。以太子詹事卒。<br /><br />&nbsp;&nbsp;&nbsp;&nbsp;凭所善客徐晦者，字大章，第进士、贤良方正，擢栎阳尉。凭得罪，姻友惮<br /><br />&nbsp;&nbsp;&nbsp;&nbsp;累，无往候者，独晦至蓝田慰饯。宰相权德舆谓曰：“君送临贺诚厚，无乃为累<br /><br />&nbsp;&nbsp;&nbsp;&nbsp;乎？”晦曰：“方布衣时，临贺知我，今忍遽弃邪？有如公异时为奸邪谮斥，又<br /><br />&nbsp;&nbsp;&nbsp;&nbsp;可尔乎？”德舆叹其直，称之朝。李夷简遽表为监察御史，晦过谢，问所以举之<br /><br />&nbsp;&nbsp;&nbsp;&nbsp;之由。夷简曰：“君不负杨临贺，肯负国乎？”后历中书舍人，强直守正，不沈<br /><br />&nbsp;&nbsp;&nbsp;&nbsp;浮于时。嗜酒丧明，以礼部尚书致仕，卒。<br /><br />&nbsp;&nbsp;&nbsp;&nbsp;凝，字懋功。由协律郎三迁侍御史，为司封员外郎。坐厘正嫡媵封邑，为权<br /><br />&nbsp;&nbsp;&nbsp;&nbsp;幸所忌，徙吏部，稍迁右司郎中。宣武董晋表为判官，亳州刺史缺，晋以凝行州<br /><br />&nbsp;&nbsp;&nbsp;&nbsp;事。增垦田，决污堰，筑堤防，水患讫息。时孟叔度横纵挠军治，而凝亦荒湎，<br /><br />&nbsp;&nbsp;&nbsp;&nbsp;晋卒，乱作。凝走还京师，阖门三年。拜兵部郎中，以痼疾卒。<br /><br />&nbsp;&nbsp;&nbsp;&nbsp;凌，字恭履，最善文，终侍御史。子敬之。<br /><br />&nbsp;&nbsp;&nbsp;&nbsp;敬之，字茂孝。元和初，擢进士第，平判入等，迁右卫胄曹参军。累迁屯田、<br /><br />&nbsp;&nbsp;&nbsp;&nbsp;户部二郎中。坐李宗闵党，贬连州刺史。文宗尚儒术，以宰相郑覃兼国子祭酒，<br /><br />&nbsp;&nbsp;&nbsp;&nbsp;俄以敬之代。未几，兼太常少卿。是日，二子戎、戴登科，时号“杨家三喜”。<br /><br />&nbsp;&nbsp;&nbsp;&nbsp;转大理卿，检校工部尚书，兼祭酒，卒。<br /><br />&nbsp;&nbsp;&nbsp;&nbsp;敬之尝为《华山赋》示韩愈，愈称之，士林一时传布，李德裕尤咨赏。敬之<br /><br />&nbsp;&nbsp;&nbsp;&nbsp;爱士类，得其文章，孜孜玩讽，人以为癖。雅爱项斯为诗，所至称之，繇是擢上<br /><br />&nbsp;&nbsp;&nbsp;&nbsp;第。斯，字子迁，江东人。敬之祖客灞上，见闽人濮阳愿，阅其文，大推挹，遍<br /><br />&nbsp;&nbsp;&nbsp;&nbsp;语公卿间。会愿死，敬之为敛葬。<br /><br />&nbsp;&nbsp;&nbsp;&nbsp;潘孟阳，史亡何所人。父炎，大历末官右庶子，为元载所恶，久不迁。载诛，<br /><br />&nbsp;&nbsp;&nbsp;&nbsp;进礼部侍郎，以病免。方刘晏任权，炎乃其婿，虽书疏报答，未尝辄开，时称有<br /><br />&nbsp;&nbsp;&nbsp;&nbsp;古人节。晏得罪，坐贬澧州司马，时舆疾上道，不自言。于邵高其介，申救，不<br /><br />&nbsp;&nbsp;&nbsp;&nbsp;见听。<br /><br />&nbsp;&nbsp;&nbsp;&nbsp;孟阳少以荫，俄登博学宏辞科，补渭南尉，再迁殿中侍御史。公卿多父行及<br /><br />&nbsp;&nbsp;&nbsp;&nbsp;外家宾客，故被慰荐，擢累兵部郎中。贞元末，王绍以恩幸进，数称孟阳才，权<br /><br />&nbsp;&nbsp;&nbsp;&nbsp;知户部侍郎。杜佑判度支，奏以自副。时宪宗新立，诏孟阳驰驿江淮视财赋，加<br /><br />&nbsp;&nbsp;&nbsp;&nbsp;盐铁转运副使，并察诸使治否。孟阳恃奥主，又气豪倨，从者数百人，所至会宾<br /><br />&nbsp;&nbsp;&nbsp;&nbsp;客，留连倡乐，招金钱，多补吏，誉望大丧。使还，罢为大理卿。其后左司郎中<br /><br />&nbsp;&nbsp;&nbsp;&nbsp;郑敬宣慰江淮，帝诫曰：“朕宫中用尺寸物皆有籍，唯赈民无所计。卿是行，宜<br /><br />&nbsp;&nbsp;&nbsp;&nbsp;谕朕意，毋若潘孟阳殚财费酣饮游山寺而已。”<br /><br />&nbsp;&nbsp;&nbsp;&nbsp;元和三年，出为华州刺史，迁剑南东川节度使。宰相武元衡与孟阳旧，复以<br /><br />&nbsp;&nbsp;&nbsp;&nbsp;户部侍郎召判度支，又兼京北五城营田使。太府王遂为西北供军使，持营田不可，<br /><br />&nbsp;&nbsp;&nbsp;&nbsp;至私忿恨，更请间论列。帝怒，罢孟阳左散骑常侍。明年，复旧官。盛葺第舍，<br /><br />&nbsp;&nbsp;&nbsp;&nbsp;帝微行至乐游原，望见之，以问左右，孟阳惧，辍不敢治。而伎媵用度过侈汰，<br /><br />&nbsp;&nbsp;&nbsp;&nbsp;人多指怒之。病风痹，改左散骑常侍。卒，赠兵部尚书，谥曰康。<br /><br />&nbsp;&nbsp;&nbsp;&nbsp;初，孟阳为侍郎，年未四十，其母谓曰：“以尔之材而位丞郎，使吾忧之。”<br /><br />&nbsp;&nbsp;&nbsp;&nbsp;崔元略，博州人。父敬，贞元时终尚书左丞。元略第进士，更辟诸府，迁累<br /><br />&nbsp;&nbsp;&nbsp;&nbsp;殿中侍御史，以刑部郎中知御史杂事，进拜中丞。时李夷简召为大夫，故诏元略<br /><br />&nbsp;&nbsp;&nbsp;&nbsp;留司东台。改京兆少尹，行府事，数月，迁为尹。徙左散骑常侍。<br /><br />&nbsp;&nbsp;&nbsp;&nbsp;初，中丞缺，议者属崔植，而元略谬谓植入阁不如仪，使御史弹治。及宰相<br /><br />&nbsp;&nbsp;&nbsp;&nbsp;以二人进，元略果得之，植恨怅。既当国，以元略为宣抚党项使，辞疾不行。植<br /><br />&nbsp;&nbsp;&nbsp;&nbsp;奏：“不少责，无以示群臣。”乃出为黔南观察使，徙鄂岳。久乃拜大理卿。<br /><br />&nbsp;&nbsp;&nbsp;&nbsp;敬宗初，还京兆尹，兼御史大夫。收贷钱万七千缗，为御史劾奏，诏刑部郎<br /><br />&nbsp;&nbsp;&nbsp;&nbsp;中赵元亮、大理正元从质、侍御史温造以三司杂治。元略素事宦人崔潭峻，颇左<br /><br />&nbsp;&nbsp;&nbsp;&nbsp;右之，狱具，削兼秩而已。俄授户部侍郎，讥谤大兴，谏官斥元略方劾而迁，有<br /><br />&nbsp;&nbsp;&nbsp;&nbsp;助力，元略自解辨，乃止。京兆刘栖楚又劾元略前造东渭桥，纵吏增估物不偿直，<br /><br />&nbsp;&nbsp;&nbsp;&nbsp;取工徒赃二万缗。诏夺一月俸。于是栖楚规相位，疑元略妨己路，故举疑似<br /><br />&nbsp;&nbsp;&nbsp;&nbsp;蔑染之。太和三年，以户部尚书判度支，出为东都留守，改义成节度使。卒，<br /><br />&nbsp;&nbsp;&nbsp;&nbsp;赠尚书左仆射。子铉。<br /><br />&nbsp;&nbsp;&nbsp;&nbsp;铉，字台硕，擢进士第，从李石荆南为宾佐，入拜司勋员外郎、翰林学士，<br /><br />&nbsp;&nbsp;&nbsp;&nbsp;迁中书舍人、学士承旨。武宗好蹴g、角抵，铉切谏，帝褒纳之。会昌三年，拜<br /><br />&nbsp;&nbsp;&nbsp;&nbsp;中书侍郎、同中书门下平章事。铉入朝，凡三岁至宰相，而石犹在江陵。泽潞平，<br /><br />&nbsp;&nbsp;&nbsp;&nbsp;兼户部尚书。与李德裕不叶，罢为陕虢观察使。宣宗初，擢河中节度使，以御史<br /><br />&nbsp;&nbsp;&nbsp;&nbsp;大夫召，用会昌故官辅政，进尚书左仆射，兼门下侍郎，封博陵郡公。铉所善者<br /><br />&nbsp;&nbsp;&nbsp;&nbsp;郑鲁、杨绍复、段瑰、薛蒙，颇参议论。时语曰：“郑、杨、段、薛，炙手可热；<br /><br />&nbsp;&nbsp;&nbsp;&nbsp;欲得命通，鲁、绍、瑰、蒙。”帝闻之，题于。是时，鲁为刑部侍郎，铉欲引<br /><br />&nbsp;&nbsp;&nbsp;&nbsp;以相，帝不许，用为河南尹。它日，帝语铉曰：“鲁去矣，事由卿否？”铉惶惧<br /><br />&nbsp;&nbsp;&nbsp;&nbsp;谢罪。<br /><br />&nbsp;&nbsp;&nbsp;&nbsp;久之，出为淮南节度使，帝饯太液亭，赐诗宠之。因宣州军乱，逐观察使郑<br /><br />&nbsp;&nbsp;&nbsp;&nbsp;薰，铉出兵讨击，诏兼宣歙池观察使。既平，加检校司空，罢兼使。居九年，条<br /><br />&nbsp;&nbsp;&nbsp;&nbsp;教一下无复改，民以顺赖。咸通初，徙山南东道、荆南二镇，封魏国公。庞勋叛，<br /><br />&nbsp;&nbsp;&nbsp;&nbsp;自桂管北还，所过剽略。铉闻，大募兵屯江、湘，邀贼归路。贼惧，更逾岭，自<br /><br />&nbsp;&nbsp;&nbsp;&nbsp;淮而北。朝廷壮其忠。卒官下。<br /><br />&nbsp;&nbsp;&nbsp;&nbsp;子沆，字内融，累迁中书舍人。韦保衡逐于琮，沆亦贬循州司户参军。僖宗<br /><br />&nbsp;&nbsp;&nbsp;&nbsp;立，召为永州刺史，复拜舍人，进礼部、吏部二侍郎。乾符五年，以户部侍郎同<br /><br />&nbsp;&nbsp;&nbsp;&nbsp;中书门下平章事。昕旦告麻，大雾塞廷中，百僚就班修庆，大风雨雹，时谓不祥。<br /><br />&nbsp;&nbsp;&nbsp;&nbsp;俄改中书侍郎，兼工部尚书。时王景崇进兼中书令，让其兄景儒，求易定节度。<br /><br />&nbsp;&nbsp;&nbsp;&nbsp;沆谓魏博、卢龙且相援，执不可。卢携专政，而黄巢势浸盛，沆每建裁遏，多为<br /><br />&nbsp;&nbsp;&nbsp;&nbsp;携沮抑。贼陷京师，匿张直方第，遇害。<br /><br />&nbsp;&nbsp;&nbsp;&nbsp;元略弟元受、元式、元儒，皆举进士第。<br /><br />&nbsp;&nbsp;&nbsp;&nbsp;元受以高陵尉直史馆。元和时，于皋谟为河北行营粮料使，元受从之，督供<br /><br />&nbsp;&nbsp;&nbsp;&nbsp;馈。皋谟得罪，元受逐死岭表。<br /><br />&nbsp;&nbsp;&nbsp;&nbsp;元式始署帅府僚佐，累官湖南观察使。会昌中，泽潞用兵，迁河中，拜河东、<br /><br />&nbsp;&nbsp;&nbsp;&nbsp;义成节度使。宣宗初，以刑部尚书判度支，拜门下侍郎、同中书门下平章事，进<br /><br />&nbsp;&nbsp;&nbsp;&nbsp;兼户部尚书。以疾罢。卒，赠司空，谥曰庄。<br /><br />&nbsp;&nbsp;&nbsp;&nbsp;大中时，又有宰相崔龟从，字玄告。初举进士，复以贤良方正、拔萃，三中<br /><br />&nbsp;&nbsp;&nbsp;&nbsp;其科，拜右拾遗。太和初，迁太常博士。最明礼家沿革，问不虚酬。定敬宗庙室<br /><br />&nbsp;&nbsp;&nbsp;&nbsp;祝辞，皇帝不可云孝弟。九宫皆列星，不容为大祠。大臣薨，不于讣日辍朝，乃<br /><br />&nbsp;&nbsp;&nbsp;&nbsp;在数日外。因引贞观时，任瑰卒，有司对仗奏，太宗责其不知礼；岑文本殁，是<br /><br />&nbsp;&nbsp;&nbsp;&nbsp;夕罢警严；张公谨亡，哭不避辰日；故闵悼之切，不宜过时。又言三品以上官，<br /><br />&nbsp;&nbsp;&nbsp;&nbsp;非经任将相密近，不宜辍朝。诏皆可其议，九宫遂为中祠。再迁至司勋郎中，知<br /><br />&nbsp;&nbsp;&nbsp;&nbsp;制诰，真拜中书舍人，历户部侍郎。大中四年，以中书侍郎同中书门下平章事。<br /><br />&nbsp;&nbsp;&nbsp;&nbsp;再岁，罢为宣武军节度使，数徙镇，卒。<br /><br />&nbsp;&nbsp;&nbsp;&nbsp;韦绶，字子章，京兆万年人。有至性，然好不经，丧父，K臂血写浮屠书。<br /><br />&nbsp;&nbsp;&nbsp;&nbsp;建中末，为长安尉。朱乱，羸服走奉天，拜华阴令。佐襄阳于E府，数讥谑刺<br /><br />&nbsp;&nbsp;&nbsp;&nbsp;E横恣，E不能容，荐诸朝。三迁职方郎中。<br /><br />&nbsp;&nbsp;&nbsp;&nbsp;穆宗为太子，绶入侍读，迁谏议大夫。太子书“依”字辄去“人”，曰：“<br /><br />&nbsp;&nbsp;&nbsp;&nbsp;上以此可天下事，乌得全书耶？”绶白之，帝喜，即赐绶锦彩。方太子幼，绶数<br /><br />&nbsp;&nbsp;&nbsp;&nbsp;为俚言以悦太子，它日侍，太子为帝道之。帝怒曰：“绶当以经义辅导太子，而<br /><br />&nbsp;&nbsp;&nbsp;&nbsp;反语此，朕何赖焉？”外迁虔州刺史。<br /><br />&nbsp;&nbsp;&nbsp;&nbsp;穆宗立，召为尚书右丞、集贤院学士，出入禁中，怙宠甚。建白：“帝诞日，<br /><br />&nbsp;&nbsp;&nbsp;&nbsp;百官先诣光顺门贺皇太后，然后上皇帝千万岁寿。”诏可。久之，宰相奏古无生<br /><br />&nbsp;&nbsp;&nbsp;&nbsp;日称贺者，绶议格。时大臣论启或未决，绶居中助可否。九月九日宴群臣曲江，<br /><br />&nbsp;&nbsp;&nbsp;&nbsp;绶请集贤学士得别会，帝一顺听。进位礼部尚书。帝问所以振灾邀福者，对曰：<br /><br />&nbsp;&nbsp;&nbsp;&nbsp;“宋景公以善言退法星三舍，汉文除秘祝，敕有司祭而不祈，此二君皆受自至之<br /><br />&nbsp;&nbsp;&nbsp;&nbsp;福，书美前史。如失德以却灾，媚神以丐助，神而有知，且因以谴也。”时帝不<br /><br />&nbsp;&nbsp;&nbsp;&nbsp;德，故托讽焉。<br /><br />&nbsp;&nbsp;&nbsp;&nbsp;俄以检校户部尚书为山南西道节度使。入辞，请门戟十二以行，又乞赐钱二<br /><br />&nbsp;&nbsp;&nbsp;&nbsp;百万，官子元弼太常丞，帝以旧恩许之。绶耄而贪，不能事军政，纲维乱弛。卒，<br /><br />&nbsp;&nbsp;&nbsp;&nbsp;赠尚书右仆射，帝遣中人吊其家。有司谥通丑，故吏以为言，改谬丑，不报，罢。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939781);">加入书签</a><a
                        href="939741.html">上一页</a>&larr;<a href="index.html">返回列表</a>&rarr;<a
                            href="939833.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939741.html"; var next_page = "939833.html"; var index_page = "index.html"; var sortid = "9"; var article_id = "14231"; var chapter_id = "939781"; var articlename = "新唐书"; var chaptername = " 卷一百六十 列传第八十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>