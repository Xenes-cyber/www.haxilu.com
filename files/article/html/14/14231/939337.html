<!DOCTYPE html>
<html>
<head>
<meta charset="gbk" />
<title>新唐书- 卷一百五十 列传第七十五-在线阅读-哈西文学网</title>
<meta name="keywords" content="欧阳修、宋祁，新唐书， 卷一百五十 列传第七十五全文， 卷一百五十 列传第七十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百五十 列传第七十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939337.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939337.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十 列传第七十五</h1>
            <div class="link xb">
                <a href="939297.html">上一页</a>&larr;<a href="index.html">返回列表</a>&rarr;<a
                    href="939381.html">下一页</a></div>			
            <div id="BookText">&nbsp;&nbsp;&nbsp;&nbsp;◎李常赵崔齐卢<br /><br />&nbsp;&nbsp;&nbsp;&nbsp;李揆，字端卿，系出陇西，为冠族，去客荥阳。祖玄道，为文学馆学士。父<br /><br />&nbsp;&nbsp;&nbsp;&nbsp;成裕，秘书监。揆性警敏，善文章。开元末，擢进士第，补陈留尉。献书阙下，<br /><br />&nbsp;&nbsp;&nbsp;&nbsp;试中书，迁右拾遗，再转起居郎，知宗子表疏，以考功郎中知制诰。扈狩剑南，<br /><br />&nbsp;&nbsp;&nbsp;&nbsp;拜中书舍人。<br /><br />&nbsp;&nbsp;&nbsp;&nbsp;乾元二年，宗室请上皇后号曰“翊圣”。肃宗问揆，对曰：“前代后妃，终<br /><br />&nbsp;&nbsp;&nbsp;&nbsp;则有谥，景龙不君，韦氏专恣，乃称翊圣。今陛下动遵典礼，奈何踵其乱哉？”<br /><br />&nbsp;&nbsp;&nbsp;&nbsp;帝惊曰：“几误我家事。”遂止。后即张氏，有子数岁，欲立为太子，而帝意未<br /><br />&nbsp;&nbsp;&nbsp;&nbsp;决。时代宗以封成王，帝从容语揆曰：“成王长，有功，将定太子，卿意谓何？”<br /><br />&nbsp;&nbsp;&nbsp;&nbsp;揆曰：“陛下此言，社稷福也。”因再拜贺。帝曰：“朕计决矣。”<br /><br />&nbsp;&nbsp;&nbsp;&nbsp;俄兼礼部侍郎。揆病取士不考实，徒露搜索禁所挟，而迂学陋生，z枕<br /><br />&nbsp;&nbsp;&nbsp;&nbsp;图史，且不能自措于词。乃大陈书廷中，进诸儒约曰：“上选士，第务得才，可<br /><br />&nbsp;&nbsp;&nbsp;&nbsp;尽所欲言。”由是人人称美。未卒事，拜中书侍郎、同中书门下平章事，修国史，<br /><br />&nbsp;&nbsp;&nbsp;&nbsp;封姑臧县伯。揆美风仪，善奏对，帝叹曰：“卿门地、人物、文学皆当世第一，<br /><br />&nbsp;&nbsp;&nbsp;&nbsp;信朝廷羽仪乎！”故时称三绝。于是京师多盗，至骖衢杀人，尸沟中，吏褫气。<br /><br />&nbsp;&nbsp;&nbsp;&nbsp;李辅国方横，请选羽林骑五百，备徼捕。揆曰：“汉以南、北军相统摄，故周勃<br /><br />&nbsp;&nbsp;&nbsp;&nbsp;因南军入北军，以安刘氏。本朝置南、北衙，文武区别，更相检伺。今以羽林代<br /><br />&nbsp;&nbsp;&nbsp;&nbsp;金吾，忽有非常，何以制之！”辅国议格。<br /><br />&nbsp;&nbsp;&nbsp;&nbsp;揆决事明当，然锐于进，且近名。兄楷，有时称，滞冗官不得迁。吕N政事<br /><br />&nbsp;&nbsp;&nbsp;&nbsp;出揆远甚，以故宰相镇荆南，治声尤高。揆惧复用，遣吏至N所，构抉过失，N<br /><br />&nbsp;&nbsp;&nbsp;&nbsp;密诉诸朝。帝怒，贬揆袁州长史。不三日，以楷为司门员外郎。揆累年乃徙歙州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;初，苗晋卿数荐元载，揆轻载地寒，谓晋卿曰：“龙章凤姿士不见用，獐头<br /><br />&nbsp;&nbsp;&nbsp;&nbsp;鼠目子乃求官邪？”载闻，衔之。及秉政，奏揆试秘书监，江淮养疾。家百口，<br /><br />&nbsp;&nbsp;&nbsp;&nbsp;贫无禄，丐食取给，牧守稍厌，则去之，流落凡十六年。载诛，始拜睦州刺史。<br /><br />&nbsp;&nbsp;&nbsp;&nbsp;入为国子祭酒、礼部尚书。<br /><br />&nbsp;&nbsp;&nbsp;&nbsp;德宗幸山南，揆素为卢杞所恶，用为入蕃会盟使，拜尚书左仆射。揆辞老，<br /><br />&nbsp;&nbsp;&nbsp;&nbsp;恐死道路，不能达命，帝恻然。杞曰：“和戎者，当练朝廷事，非揆不可。异时<br /><br />&nbsp;&nbsp;&nbsp;&nbsp;年少揆者不敢辞。”揆至蕃，酋长曰：“闻唐有第一人李揆，公是否？”揆畏留，<br /><br />&nbsp;&nbsp;&nbsp;&nbsp;因绐之曰：“彼李揆，安肯来邪？”还。卒凤州，年七十四，赠司空，谥曰恭。<br /><br />&nbsp;&nbsp;&nbsp;&nbsp;常衮，京兆人，天宝末，及进士第。性狷洁，不妄交游。由太子正字，累为<br /><br />&nbsp;&nbsp;&nbsp;&nbsp;中书舍人。文采赡蔚，长于应用，誉重一时。鱼朝恩赖宠，兼判国子监。衮奏：<br /><br />&nbsp;&nbsp;&nbsp;&nbsp;“成均之任，当用名儒，不宜以宦臣领职。”始，回纥有战功者，得留京师，虏<br /><br />&nbsp;&nbsp;&nbsp;&nbsp;性易骄，后乃创邸第、佛祠，或伏甲其间，数出中渭桥，与军人格斗，夺含光门<br /><br />&nbsp;&nbsp;&nbsp;&nbsp;鱼契走城外。衮建言：“今西蕃盘桓境上，数入寇，若相连结，以乘无备，其变<br /><br />&nbsp;&nbsp;&nbsp;&nbsp;不细，请早图之。”又天子诞日，诸道争以侈丽奉献，不则为老子、浮屠解祷事。<br /><br />&nbsp;&nbsp;&nbsp;&nbsp;衮以为：“汉文帝还千里马不用，晋武帝焚雉头裘，宋高祖碎琥珀枕，是三主者，<br /><br />&nbsp;&nbsp;&nbsp;&nbsp;非有聪明大圣以致治安，谨身率下而已。今诸道馈献，皆淫侈不急，而节度使、<br /><br />&nbsp;&nbsp;&nbsp;&nbsp;刺史非能男耕而女织者，类出于民，是敛怨以媚上也，请皆还之。今军旅未宁，<br /><br />&nbsp;&nbsp;&nbsp;&nbsp;王畿户口十不一在，而诸祠寺写经造像，焚币埋玉，所以赏赉若比丘、道士、巫<br /><br />&nbsp;&nbsp;&nbsp;&nbsp;祝之流，岁巨万计。陛下若以易刍粟，减贫民之赋，天下之福岂有量哉！”代宗<br /><br />&nbsp;&nbsp;&nbsp;&nbsp;嘉纳。迁礼部侍郎。时宦者刘忠翼权震中外，泾原节度使马U为帝宠任，有所干<br /><br />&nbsp;&nbsp;&nbsp;&nbsp;请，衮皆拒却。<br /><br />&nbsp;&nbsp;&nbsp;&nbsp;元载死，拜门下侍郎、同中书门下平章事，弘文、崇文馆大学士，与杨绾同<br /><br />&nbsp;&nbsp;&nbsp;&nbsp;执政。绾长厚通可，而衮苛细，以清俭自贤。帝内重绾而颛任之，礼遇信爱，衮<br /><br />&nbsp;&nbsp;&nbsp;&nbsp;弗及也，每所恨忌。会绾卒，衮始当国。<br /><br />&nbsp;&nbsp;&nbsp;&nbsp;先是，百官俸寡狭，议增给之。时韩晔苟戎В与衮皆任情轻重。甓窆子<br /><br />&nbsp;&nbsp;&nbsp;&nbsp;司业张参，衮恶太子少詹事赵槊，皆少给之。太子文学为洗马副，衮姻家任文学<br /><br />&nbsp;&nbsp;&nbsp;&nbsp;者，其给乃在洗马上。其骋私崇怨类此。故事，日出内厨食赐宰相家，可十人具，<br /><br />&nbsp;&nbsp;&nbsp;&nbsp;衮奏罢之。又将让堂封，它宰相不从，乃止。政事堂北门，异时宰相过舍人院咨<br /><br />&nbsp;&nbsp;&nbsp;&nbsp;逮政事，至衮乃塞之，以示尊大。惩元载败，窒卖官之路，然一切以公议格之，<br /><br />&nbsp;&nbsp;&nbsp;&nbsp;非文词者皆摈不用，故世谓之“瓴”，以其辍┪尴筒恍ぶ辨云。<br /><br />&nbsp;&nbsp;&nbsp;&nbsp;衮为相，散官才朝议，而无封爵，郭子仪言于帝，遂加银青光禄大夫，封河<br /><br />&nbsp;&nbsp;&nbsp;&nbsp;内郡公。德宗即位，衮奏贬崔v甫为河南少尹。帝怒，使与v甫换秩，再贬潮州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;建中初，杨炎辅政，起为福建观察使。始，闽人未知学，衮至，为设乡校，<br /><br />&nbsp;&nbsp;&nbsp;&nbsp;使作为文章，亲加讲导，与为客主钧礼，观游燕飨与焉，由是俗一变，岁贡士与<br /><br />&nbsp;&nbsp;&nbsp;&nbsp;内州等。卒于官，年五十五，赠尚书左仆射。其后闽人春秋配享衮于学官云。<br /><br />&nbsp;&nbsp;&nbsp;&nbsp;赵憬，字退翁，渭州陇西人。曾祖仁本，仕为吏部侍郎、同东西台三品。憬<br /><br />&nbsp;&nbsp;&nbsp;&nbsp;志行峻洁，不自炫贾。宝应中，方营泰、建二陵，用度广，又吐蕃盗边，天下荐<br /><br />&nbsp;&nbsp;&nbsp;&nbsp;饥，憬褐衣上疏，请杀礼从俭，士林叹美。试江夏尉，佐诸使府，进太子舍人。<br /><br />&nbsp;&nbsp;&nbsp;&nbsp;母丧免，有芝生壤树。建中初，擢水部员外郎。湖南观察使李承表憬自副。承卒，<br /><br />&nbsp;&nbsp;&nbsp;&nbsp;遂代之。召还，阖门不与人交。李泌荐之，对殿中，占奏明辩，通古今，德宗钦<br /><br />&nbsp;&nbsp;&nbsp;&nbsp;悦，拜给事中。<br /><br />&nbsp;&nbsp;&nbsp;&nbsp;贞元中，咸安公主降回纥，诏关播为使，而憬以御史中丞副之。异时使者多<br /><br />&nbsp;&nbsp;&nbsp;&nbsp;私赍，以市马规利入，独憬不然。使未还，尚书左丞缺，帝曰：“赵憬堪此。”<br /><br />&nbsp;&nbsp;&nbsp;&nbsp;遂以命之。考功岁终，请如至德故事课殿最，憬自言荐果州刺史韦证，以贪败，<br /><br />&nbsp;&nbsp;&nbsp;&nbsp;请降考。校考使刘滋谓憬知过，更以考升。<br /><br />&nbsp;&nbsp;&nbsp;&nbsp;窦参当国，欲抑为刺史，帝不许。参罢，进中书侍郎、同中书门下平章事，<br /><br />&nbsp;&nbsp;&nbsp;&nbsp;与陆贽同辅政。贽于裁决少所让，又徙憬门下侍郎，繇是不平。自以不任职，数<br /><br />&nbsp;&nbsp;&nbsp;&nbsp;称疾。时杜黄裳遭奄人谗诋，穆赞、韦武、李宣、卢云等为裴延龄构摈，势危甚，<br /><br />&nbsp;&nbsp;&nbsp;&nbsp;憬救护申解，皆得免。初，贽约共执退延龄，既对，贽极言其奸，帝色变，憬不<br /><br />&nbsp;&nbsp;&nbsp;&nbsp;为助，遂罢贽，乃始当国。<br /><br />&nbsp;&nbsp;&nbsp;&nbsp;憬精治道，常以国本在选贤、节用、薄赋敛、宽刑罚，恳恳为天子言之。又<br /><br />&nbsp;&nbsp;&nbsp;&nbsp;陈前世损益、当时之变，献《审官六议》。一议相臣，曰：“中外知其贤者用之，<br /><br />&nbsp;&nbsp;&nbsp;&nbsp;能者任之，责材之备，为不可得。”二议庶官，曰：“臣尝谓拔十得五，贤愚犹<br /><br />&nbsp;&nbsp;&nbsp;&nbsp;半。陛下曰：‘何必五也，十二可矣。’故广任用，明殿最，举大节，略小瑕，<br /><br />&nbsp;&nbsp;&nbsp;&nbsp;随能试事，用人之大要也。”三议京司阙官，曰：“今要官阙多，闲官员多。要<br /><br />&nbsp;&nbsp;&nbsp;&nbsp;官以材行，闲官以恩泽，是选拔少，优容众也。宜补缺员，以育人材。”四议考<br /><br />&nbsp;&nbsp;&nbsp;&nbsp;课，曰：“今内庶僚，外刺史，课最尤者，擢以不次，善矣。臣谓黜陟宜责岁限，<br /><br />&nbsp;&nbsp;&nbsp;&nbsp;若任要重未当迁者，加爵或秩。其馀进退，宜示迟速之常。若课在中、考如限者，<br /><br />&nbsp;&nbsp;&nbsp;&nbsp;平转而历试之，即无苟且之心、滞淹之虑。”五议遗滞，曰：“陛下委宰辅举才，<br /><br />&nbsp;&nbsp;&nbsp;&nbsp;不遍知也，则访之庶僚；又不遍知也，访之众人，众声嚣然，十誉之未信，一毁<br /><br />&nbsp;&nbsp;&nbsp;&nbsp;之可疑。臣谓宜采士论，以誉多者先用，非大故者勿弃。”六议藩府官属，曰：<br /><br />&nbsp;&nbsp;&nbsp;&nbsp;“诸使辟署，务得才以重府望，能否已试，则引而置之朝，无俾久滞。”帝皆然<br /><br />&nbsp;&nbsp;&nbsp;&nbsp;之，下诏褒答。辅政五年，卒，年六十一。其息上卒时稿奏，帝悼惜之。赠太子<br /><br />&nbsp;&nbsp;&nbsp;&nbsp;太傅，谥曰贞宪。<br /><br />&nbsp;&nbsp;&nbsp;&nbsp;憬性清约，位台宰，而第室童获犹儒先生家也。得禀入，先建家庙，而竟不<br /><br />&nbsp;&nbsp;&nbsp;&nbsp;营产。其镇湖南也，令孤`、崔儆并为部刺史，不守法，憬以正弹治之，皆遣<br /><br />&nbsp;&nbsp;&nbsp;&nbsp;客暴憬失于朝。及为相，乃擢儆自大理卿为尚书右丞，`方贬衢州别驾，引为<br /><br />&nbsp;&nbsp;&nbsp;&nbsp;吉州刺史，人以为贤。<br /><br />&nbsp;&nbsp;&nbsp;&nbsp;崔造，字玄宰，深州安平人。永泰中，与韩会、卢东美、张正则三人友善，<br /><br />&nbsp;&nbsp;&nbsp;&nbsp;居上元，好言当世事，皆自谓王佐才，故号“四夔”。<br /><br />&nbsp;&nbsp;&nbsp;&nbsp;浙西观察使李栖筠辟为判官，累迁左司员外郎。与刘晏善，晏得罪，贬信州<br /><br />&nbsp;&nbsp;&nbsp;&nbsp;长史。徙建州刺史。朱乱，造辄驰檄比州，发所部兵二千以待命，德宗嘉之。<br /><br />&nbsp;&nbsp;&nbsp;&nbsp;京师平，召还，至蓝田，自以舅源休与贼同逆，上疏请罪。帝以为有礼，下诏慰<br /><br />&nbsp;&nbsp;&nbsp;&nbsp;勉，擢给事中。<br /><br />&nbsp;&nbsp;&nbsp;&nbsp;贞元二年，以给事中同中书门下平章事。帝谓造敢言，为能立事，故不次用<br /><br />&nbsp;&nbsp;&nbsp;&nbsp;之。造久在江左，疾钱谷诸使罔上，或干没自私，乃建言：“天下两税，请委本<br /><br />&nbsp;&nbsp;&nbsp;&nbsp;道观察使、刺史选官部送京师。诸道水陆转运使、度支巡院、江淮转运使，请悉<br /><br />&nbsp;&nbsp;&nbsp;&nbsp;停，以度支盐铁务还尚书省，六曹皆宰相分领。”于是齐映判兵部，李勉刑部，<br /><br />&nbsp;&nbsp;&nbsp;&nbsp;刘滋吏、礼二部，造户、工二部；又以户部侍郎元L判诸道盐铁、榷酒事，吉中<br /><br />&nbsp;&nbsp;&nbsp;&nbsp;孚度支诸道两税事。而浙江东、西岁入米七十五万石，方岁饥，更以两税准米百<br /><br />&nbsp;&nbsp;&nbsp;&nbsp;万，豪、寿、洪、潭二十万，责韩甓叛卿钏投渭桥。诸道有盐铁处，仍置巡院。<br /><br />&nbsp;&nbsp;&nbsp;&nbsp;岁尽，宰相计最殿以闻。造厚元L，故首命之。时攴搅熳运，有宠于帝，朝廷<br /><br />&nbsp;&nbsp;&nbsp;&nbsp;仰其须。瓿植豢筛模帝重违之，复以晡江淮转运使，余如造请。是秋，江<br /><br />&nbsp;&nbsp;&nbsp;&nbsp;淮米大集，帝美旯Γ以曜领度支诸道盐铁、转运等使。造惧，始托疾辞位，<br /><br />&nbsp;&nbsp;&nbsp;&nbsp;乃罢为太子右庶子，贬L雷州司户参军。于是造所请悉罢，以忧愧卒，年五十一。<br /><br />&nbsp;&nbsp;&nbsp;&nbsp;议者谓造举不适时，方用之乏，不能权济大事，虽据旧典，奚能抗一切之制云。<br /><br />&nbsp;&nbsp;&nbsp;&nbsp;齐映，瀛州高阳人。举进士，博学宏词，中之，补河南府参军事。滑亳节度<br /><br />&nbsp;&nbsp;&nbsp;&nbsp;使令狐彰署掌书记，彰疾甚，引映托后事。映因说彰纳节，归诸子京师。彰从之，<br /><br />&nbsp;&nbsp;&nbsp;&nbsp;即以女妻映。彰卒，军乱，映间归东都。<br /><br />&nbsp;&nbsp;&nbsp;&nbsp;三城使马燧辟为判官。卢杞荐授刑部员外郎。又为凤翔张镒判官。映练军事，<br /><br />&nbsp;&nbsp;&nbsp;&nbsp;论奏数称旨，进行军司马。会德宗出奉天，镒儒缓不知兵，部将李楚琳者，素G<br /><br />&nbsp;&nbsp;&nbsp;&nbsp;悍，欲介贼为乱。映与齐抗请先事诛之，镒不用，更示宽大，徐谓楚琳曰：“欲<br /><br />&nbsp;&nbsp;&nbsp;&nbsp;以君使外，若何？”楚琳恐，夜杀镒以应贼，映雅为军中慕赖，故得免。奔奉天，<br /><br />&nbsp;&nbsp;&nbsp;&nbsp;授御史中丞。<br /><br />&nbsp;&nbsp;&nbsp;&nbsp;从幸梁，道险涩，常为帝御。会马骇突，帝恐伤映，诏舍辔，固不去，曰；<br /><br />&nbsp;&nbsp;&nbsp;&nbsp;“马奔y，不过伤臣；舍之，或犯清跸，臣虽死不中偿责。”帝嘉叹，擢给事<br /><br />&nbsp;&nbsp;&nbsp;&nbsp;中。映为人白皙长大，言音鸿爽，故帝常令侍左右，或前马胪传诏旨。进中书舍<br /><br />&nbsp;&nbsp;&nbsp;&nbsp;人。贞元二年，以舍人同中书门下平章事，俄改中书侍郎，封河间县男，与崔造、<br /><br />&nbsp;&nbsp;&nbsp;&nbsp;刘滋并辅政。滋端重寡言，映谦不肯事否可，一颛于造。会造疾，映乃当国。<br /><br />&nbsp;&nbsp;&nbsp;&nbsp;吐蕃数入寇，关辅震骚，咸言帝欲避狄。映入谏曰：“戎狄不惩，臣之罪也。<br /><br />&nbsp;&nbsp;&nbsp;&nbsp;然内外rr，谓陛下具糗粮，欲治行。夫大幸不再，奈何不与臣等计乎？”<br /><br />&nbsp;&nbsp;&nbsp;&nbsp;因俯伏流涕，天子为感寤。<br /><br />&nbsp;&nbsp;&nbsp;&nbsp;后给事中袁高忤帝旨，而映以为尚书左丞、御史大夫。始，映微时，张延赏<br /><br />&nbsp;&nbsp;&nbsp;&nbsp;遇之善。及映相，而延赏为左仆射，数为映画事，又为所亲求官，映不答，延赏<br /><br />&nbsp;&nbsp;&nbsp;&nbsp;恚。既复用，即劾映非宰相器。明年，贬夔州刺史，徙衡州。久之，为桂管、江<br /><br />&nbsp;&nbsp;&nbsp;&nbsp;西两观察使。始，映罢不以罪，冀复进，乃掊敛献贡，以中帝欲。初，诸藩银大<br /><br />&nbsp;&nbsp;&nbsp;&nbsp;瓶止五尺，李兼为江西，始献六尺瓶，至映乃八尺云。卒，年四十八，赠礼部尚<br /><br />&nbsp;&nbsp;&nbsp;&nbsp;书，谥曰忠。<br /><br />&nbsp;&nbsp;&nbsp;&nbsp;卢迈，字子玄，河南河南人。性孝友。举明经入第，补太子正字。以拔萃调<br /><br />&nbsp;&nbsp;&nbsp;&nbsp;河南主簿、集贤校理。公卿交荐之，擢右补阙。三迁吏部员外郎。以族属客江介，<br /><br />&nbsp;&nbsp;&nbsp;&nbsp;出为滁州刺史。召还，再迁谏议大夫。数条当世病利，进给事中。俄会考课，迈<br /><br />&nbsp;&nbsp;&nbsp;&nbsp;以不满岁，固辞上考，荐绅高其让。改尚书右丞。<br /><br />&nbsp;&nbsp;&nbsp;&nbsp;将作监元亘摄祠，以私忌不听誓，御史劾之。帝疑其罚，下尚书省议。迈曰：<br /><br />&nbsp;&nbsp;&nbsp;&nbsp;“按大夫士将祭于公，既视濯而父母死，犹奉祭。礼，散齐有大功丧，致齐有期<br /><br />&nbsp;&nbsp;&nbsp;&nbsp;丧，齐有疾病，听还舍，不奉祭。无忌日不受誓者。虽令忌日与告，且《春秋》<br /><br />&nbsp;&nbsp;&nbsp;&nbsp;不以家事辞王事，今摄祭特命也，亘以常令拒特命，执非所宜。”遂抵罪。<br /><br />&nbsp;&nbsp;&nbsp;&nbsp;以本官同中书门下平章事。进中书侍郎。时陆贽、赵憬专大政，迈居中，治<br /><br />&nbsp;&nbsp;&nbsp;&nbsp;身循法无它过。久之，暴眩省中，舆还第。诏大臣即问，固乞骸骨，罢为太子宾<br /><br />&nbsp;&nbsp;&nbsp;&nbsp;客。卒，年六十，赠太子太傅。<br /><br />&nbsp;&nbsp;&nbsp;&nbsp;迈每有功、丧，必容称其服，而情有加焉。叔下令休沐过家，迈终日与<br /><br />&nbsp;&nbsp;&nbsp;&nbsp;群子姓均指使，无位貌之异。再娶无子，或劝畜姬媵，对曰：“兄弟之子，犹子<br /><br />&nbsp;&nbsp;&nbsp;&nbsp;也，可以主后。”所得禀赐，皆赈姻旧之乏。其从父弟丧还洛阳，过都，迈奏<br /><br />&nbsp;&nbsp;&nbsp;&nbsp;请往哭之，尽哀。时执政自以宰相尊，五服皆不过从问吊，而迈独不徇时，议者<br /><br />&nbsp;&nbsp;&nbsp;&nbsp;重其仁而亮云。<br /><br />&nbsp;&nbsp;&nbsp;&nbsp;赞曰：杨绾之德，陆贽之贤，而衮、憬以为憎，何哉？士固蔽于娼前，然主<br /><br />&nbsp;&nbsp;&nbsp;&nbsp;听不一，故乘以为奸。昔齐桓、秦坚任管仲、王猛，兴区区，霸天下，盖不以不<br /><br />&nbsp;&nbsp;&nbsp;&nbsp;肖者参之。君臣相谅，果难哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939337);">加入书签</a><a
                        href="939297.html">上一页</a>&larr;<a href="index.html">返回列表</a>&rarr;<a
                            href="939381.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939297.html"; var next_page = "939381.html"; var index_page = "index.html"; var sortid = "9"; var article_id = "14231"; var chapter_id = "939337"; var articlename = "新唐书"; var chaptername = " 卷一百五十 列传第七十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>