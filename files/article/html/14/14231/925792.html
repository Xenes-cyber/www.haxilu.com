<!DOCTYPE html>
<html>
<head>
<meta charset="gbk" />
<title>新唐书- 卷八十七 列传第十二-在线阅读-哈西文学网</title>
<meta name="keywords" content="欧阳修、宋祁，新唐书， 卷八十七 列传第十二全文， 卷八十七 列传第十二在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷八十七 列传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/925792.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/925792.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十七 列传第十二</h1>
            <div class="link xb">
                <a href="925698.html">上一页</a>&larr;<a href="index.html">返回列表</a>&rarr;<a
                    href="925844.html">下一页</a></div>			
            <div id="BookText">&nbsp;&nbsp;&nbsp;&nbsp;◎萧辅沈李梁<br /><br />&nbsp;&nbsp;&nbsp;&nbsp;萧铣，后梁宣帝曾孙也。祖岩，开皇初叛隋降陈，陈亡，文帝诛之。铣少贫，<br /><br />&nbsp;&nbsp;&nbsp;&nbsp;佣书，事母孝。炀帝以外戚擢为罗川令。<br /><br />&nbsp;&nbsp;&nbsp;&nbsp;大业十三年，岳州校尉董景珍、雷世猛，旅帅郑文秀、许玄彻、万、徐德<br /><br />&nbsp;&nbsp;&nbsp;&nbsp;基、郭华，沔人张绣等谋反隋，且推景珍为主，景珍曰：“吾素微，虽假名号，<br /><br />&nbsp;&nbsp;&nbsp;&nbsp;众不厌。罗川令，故梁裔也，宽仁大度，有武皇遗风。且吾闻帝王之兴，必有符<br /><br />&nbsp;&nbsp;&nbsp;&nbsp;命。隋冠带悉号‘起梁’，萧氏中兴象也。今推之，以应天顺人，不亦可乎？”<br /><br />&nbsp;&nbsp;&nbsp;&nbsp;乃遣人告铣。铣即报景珍书曰：“我先君昔事隋，职贡无废，乃贪我土宇，灭我<br /><br />&nbsp;&nbsp;&nbsp;&nbsp;宗p，我是以痛心疾首，恫心疾首，思刷厥耻。杰今天诱乃衷，公等降心，将<br /><br />&nbsp;&nbsp;&nbsp;&nbsp;大复梁绪，徼福于先帝，吾敢不纠厉士众以从公哉！”即募兵数千，扬言迹盗，<br /><br />&nbsp;&nbsp;&nbsp;&nbsp;将以应景珍。<br /><br />&nbsp;&nbsp;&nbsp;&nbsp;会颍川贼沈柳生寇县，铣出战不利，谓其下曰：“岳阳豪杰将推我为主，今<br /><br />&nbsp;&nbsp;&nbsp;&nbsp;天下叛隋，吾能守节独完哉？且吾先人国于此，若徇其请复梁祚，因以半纸檄召<br /><br />&nbsp;&nbsp;&nbsp;&nbsp;群盗，谁敢不从？”众悦。乃以十月称梁公，旗帜服色悉用其旧。柳生以众归铣，<br /><br />&nbsp;&nbsp;&nbsp;&nbsp;用为车骑大将军。不五日，远近争附，众数万，乃趋巴陵。景珍遣徐德基、郭华<br /><br />&nbsp;&nbsp;&nbsp;&nbsp;率强姓百迎谒，而先见柳生。柳生与其下谋曰：“梁公起，我最先附，勋第一。<br /><br />&nbsp;&nbsp;&nbsp;&nbsp;今岳阳兵众而位多，谁肯为我下？不如杀德基，质其人，独挟梁主以进，则吾谁<br /><br />&nbsp;&nbsp;&nbsp;&nbsp;先？”因杀德基，诣中军白铣。铣惊曰：“今欲拨乱，遽自相屠，我不能为若主<br /><br />&nbsp;&nbsp;&nbsp;&nbsp;矣！”步出军门。柳生惧，伏地请罪。铣责宥之，陈兵而进。景珍曰：“德其倡<br /><br />&nbsp;&nbsp;&nbsp;&nbsp;义竭诚，柳生擅杀之，不诛，无以为政。且凶贼与共处，必为乱。”铣因斩柳生。<br /><br />&nbsp;&nbsp;&nbsp;&nbsp;于是筑坛城南，柴上帝，自称梁王。有异鸟至，建元为凤鸣。<br /><br />&nbsp;&nbsp;&nbsp;&nbsp;义宁二年，c称皇帝，署百官，一用梁故事。追谥从父琮为孝靖帝，祖岩河<br /><br />&nbsp;&nbsp;&nbsp;&nbsp;间忠烈王，父v文宪王。封景珍晋王，雷世猛秦王，郑文秀楚王，许玄彻燕王，<br /><br />&nbsp;&nbsp;&nbsp;&nbsp;万鲁王，张绣齐王，杨道生宋王。隋将张镇州、王仁寿击铣，不能克，及隋亡，<br /><br />&nbsp;&nbsp;&nbsp;&nbsp;乃与宁长真等率岭南州县降于铣。时林士弘据江南，铣遣将苏胡儿拔豫章，使杨<br /><br />&nbsp;&nbsp;&nbsp;&nbsp;道生取南郡，张绣略定岭表。西至三峡，南交趾，北距汉水，皆附属，胜兵四十<br /><br />&nbsp;&nbsp;&nbsp;&nbsp;万。<br /><br />&nbsp;&nbsp;&nbsp;&nbsp;武德元年，徙都江陵，复园庙。引岑文本为中书侍郎，掌机密。遣道生攻峡<br /><br />&nbsp;&nbsp;&nbsp;&nbsp;州，刺史许绍击破之，士死过半。<br /><br />&nbsp;&nbsp;&nbsp;&nbsp;三年，高祖诏夔州总管赵郡王孝恭讨之，拔通、开二州，斩伪东平王^提。<br /><br />&nbsp;&nbsp;&nbsp;&nbsp;诸将擅兵横恣，铣恐浸不制，乃阳议休兵营农，以黜其权。大司马董景珍之弟为<br /><br />&nbsp;&nbsp;&nbsp;&nbsp;将军，怨之，谋作乱，事泄，被诛。景珍方镇长沙，铣下书赦之，召还江陵。景<br /><br />&nbsp;&nbsp;&nbsp;&nbsp;珍惧，遣使诣孝恭，举地降。铣遣张绣攻景珍，景珍曰：“前年醢彭越，往年杀<br /><br />&nbsp;&nbsp;&nbsp;&nbsp;韩信，独不见乎！奈何相攻？”绣不答，围之。景珍溃而走，麾下杀之。铣进绣<br /><br />&nbsp;&nbsp;&nbsp;&nbsp;为尚书令。绣恃功，亦骄蹇，铣又诛之。铣性外宽内忌，疾胜己者，于是大臣旧<br /><br />&nbsp;&nbsp;&nbsp;&nbsp;将皆疑间，多叛去，铣不能禁，由此愈弱。<br /><br />&nbsp;&nbsp;&nbsp;&nbsp;四年，诏孝恭与李靖率巴蜀兵顺流下，庐江王瑗繇襄阳道，黔州刺史田世康<br /><br />&nbsp;&nbsp;&nbsp;&nbsp;出辰州道，会兵图铣。伪将周法明以四州降，即诏为黄州总管，趋夏口道，攻安<br /><br />&nbsp;&nbsp;&nbsp;&nbsp;州，克之。伪将雷长颍以鲁山降。铣乃遣将文士弘拒孝恭，战清江口，孝恭大破<br /><br />&nbsp;&nbsp;&nbsp;&nbsp;之，获斗舰千艘，拔宜昌、当阳、枝江、松滋，伪江州将盖彦举以城降。孝恭、<br /><br />&nbsp;&nbsp;&nbsp;&nbsp;靖直逼其都。<br /><br />&nbsp;&nbsp;&nbsp;&nbsp;初，铣放兵，止留宿卫数千人，及仓卒追集，江、岭回远，未及赴。孝恭布<br /><br />&nbsp;&nbsp;&nbsp;&nbsp;长围守之，数日，破其水城，取楼船数千。交州总管丘和、长史高士廉、司马杜<br /><br />&nbsp;&nbsp;&nbsp;&nbsp;之松诣靖降。铣度救不至，谓其下曰：“天不祚梁乎？待穷而下，必害百姓。今<br /><br />&nbsp;&nbsp;&nbsp;&nbsp;城未拔，先出降，可免乱。诸人何患无君？”乃麾而令，守陴者皆恸。以太牢告<br /><br />&nbsp;&nbsp;&nbsp;&nbsp;于庙，率官属衰布帻诣军门，谢曰：“当死者铣尔，百姓非罪也，请无杀掠！”<br /><br />&nbsp;&nbsp;&nbsp;&nbsp;孝恭受之，护送京师。后数日，救兵至，且十余万。知铣降，乃送款。铣至，高<br /><br />&nbsp;&nbsp;&nbsp;&nbsp;祖让之，对曰：“隋失其鹿，英雄竞逐。铣无天命，故为陛下禽，犹田横南面，<br /><br />&nbsp;&nbsp;&nbsp;&nbsp;岂负汉哉？”帝怒其不屈，诏斩都市，年三十九。自c国至灭凡五年。<br /><br />&nbsp;&nbsp;&nbsp;&nbsp;赞曰：铣，故梁子孙，起文吏，掩东南而有之，荆、楚好乱，气俗然也。观<br /><br />&nbsp;&nbsp;&nbsp;&nbsp;铣武虽不足，文有余矣，大抵盗仁义，诡世乱俗者，圣人所必诛。若铣力困计殚，<br /><br />&nbsp;&nbsp;&nbsp;&nbsp;以好言自释于下，系虏在廷，抗辞不屈，伪辩易穷，卒以殊死，高祖圣矣哉！<br /><br />&nbsp;&nbsp;&nbsp;&nbsp;辅公u，齐州临济人。隋季与乡人杜伏威为盗，转掠淮南。伏威兵浸盛，<br /><br />&nbsp;&nbsp;&nbsp;&nbsp;自号总管，以公u为长史。贼李子通据江都，伏威使公u以精卒数千度江击<br /><br />&nbsp;&nbsp;&nbsp;&nbsp;之。子通拒战，众十倍，锐甚。公u选甲士千人，操长刀居前，别以千人随之，<br /><br />&nbsp;&nbsp;&nbsp;&nbsp;令曰：“却者斩！”公u以众殿。俄而子通方阵而进，长刀千人皆决死斗，公<br /><br />&nbsp;&nbsp;&nbsp;&nbsp;u纵左右翼搏之，子通大溃，降其众数千。伏威既遣使归国，武德二年，诏授<br /><br />&nbsp;&nbsp;&nbsp;&nbsp;公u淮南道行台尚书左仆射，封舒国公。<br /><br />&nbsp;&nbsp;&nbsp;&nbsp;初，伏威与公u少相爱，又兄事之，故军中呼辅伯，尊礼略等。伏威稍忌<br /><br />&nbsp;&nbsp;&nbsp;&nbsp;之，乃署养子阚棱为左将军，王雄诞为右将军，推公u为仆射，阴解其柄。公u<br /><br />&nbsp;&nbsp;&nbsp;&nbsp;内怏怏不平，乃与故人左游仙伪学辟谷以自晦。<br /><br />&nbsp;&nbsp;&nbsp;&nbsp;六年，伏威入朝，留公u居守，复令雄诞握兵副之，阴诫曰：“吾至京不<br /><br />&nbsp;&nbsp;&nbsp;&nbsp;失职，无容公u为变。”后左游仙说公u反，会雄诞以疾卧家，公u夺其<br /><br />&nbsp;&nbsp;&nbsp;&nbsp;兵，绐言伏威移书令举事。八月，遂c位，国称宋，即陈故宫都之；杀王雄诞，<br /><br />&nbsp;&nbsp;&nbsp;&nbsp;署百官，以左游仙为兵部尚书、东南道大使、越州总管；增修器械，转廪食，遣<br /><br />&nbsp;&nbsp;&nbsp;&nbsp;将徐绍宗侵海州，陈正通寇寿阳。诏越郡王孝恭趋九江，岭南大使李靖下宣城，<br /><br />&nbsp;&nbsp;&nbsp;&nbsp;怀州总管黄君汉出谯，齐州总管李世摁砘础泗讨之。孝恭取芜湖，下梁山三镇。<br /><br />&nbsp;&nbsp;&nbsp;&nbsp;河南安抚大使任瑰拔扬子城，降伪将龙龛，遂据扬州。公u复遣将冯惠亮、陈<br /><br />&nbsp;&nbsp;&nbsp;&nbsp;当世屯博望山，陈正通、徐绍宗屯青州山以拒战，孝恭率诸将破之，惠亮、正通<br /><br />&nbsp;&nbsp;&nbsp;&nbsp;走，李靖蹑追百余里，众悉溃，正通等以五百骑奔丹阳。公u惧，弃城奔左游<br /><br />&nbsp;&nbsp;&nbsp;&nbsp;仙于会稽，兵尚数万。夜至毗陵，能从者裁五百。伪将吴骚、孙安谋执之，公<br /><br />&nbsp;&nbsp;&nbsp;&nbsp;u弃妻子斩关遁，与腹心士数十抵武康，野人执送丹阳，孝恭斩之，传首<br /><br />&nbsp;&nbsp;&nbsp;&nbsp;京师击李子通，始公u佐伏威起据江东，距公u死，凡十三年。<br /><br />&nbsp;&nbsp;&nbsp;&nbsp;沈法兴，湖州武康人。父恪，陈广州刺史。法兴隋大业末为吴兴郡守，东阳<br /><br />&nbsp;&nbsp;&nbsp;&nbsp;贼楼世干略其郡，炀帝诏与太仆丞元v讨之。<br /><br />&nbsp;&nbsp;&nbsp;&nbsp;义宁二年，江都乱，法兴自以世南土，属姓数千家，远近向服，乃与v将孙<br /><br />&nbsp;&nbsp;&nbsp;&nbsp;士汉、陈果仁执v，名诛宇文化及，三月发东阳，行收兵，趋江都，下余杭，比<br /><br />&nbsp;&nbsp;&nbsp;&nbsp;至乌程，众六万。毗陵通守路道德拒之，法兴约连和，因袭杀之，据其城，遂定<br /><br />&nbsp;&nbsp;&nbsp;&nbsp;江表十余州，自署江南道总管。闻越王侗立，乃上书称大司马、录尚书事、天门<br /><br />&nbsp;&nbsp;&nbsp;&nbsp;公，承制置百官，以陈果仁为司徒，孙士汉司空，蒋元超尚书左仆射，殷芊左丞，<br /><br />&nbsp;&nbsp;&nbsp;&nbsp;徐令言右丞，刘子翼选部侍郎，李百药为掾。后闻侗被废，高祖武德二年，称梁<br /><br />&nbsp;&nbsp;&nbsp;&nbsp;王，建元为延康，易隋官仪，颇用陈氏故事。<br /><br />&nbsp;&nbsp;&nbsp;&nbsp;法兴自意南方诸城可而平，专事威戮，下有细过即诛之，繇是将士携解。<br /><br />&nbsp;&nbsp;&nbsp;&nbsp;俄遣子纶救陈棱，击李子通，反为所败。子通乘锋度江，破京口。使将蒋元超战<br /><br />&nbsp;&nbsp;&nbsp;&nbsp;裢ぃ大败，死之。法兴惧，弃城与左右数百投吴郡贼闻人遂安，遂安遣将叶孝<br /><br />&nbsp;&nbsp;&nbsp;&nbsp;辩迎之。法兴中悔，将杀孝辩，趋会稽，为所觉，惧，自沈于江。起义宁至武德，<br /><br />&nbsp;&nbsp;&nbsp;&nbsp;凡三年灭。<br /><br />&nbsp;&nbsp;&nbsp;&nbsp;李子通，沂州承人。少贫，以渔猎为生。居其乡，见班白负戴，必代之，家<br /><br />&nbsp;&nbsp;&nbsp;&nbsp;有余，则以Q人，而喜报仇。<br /><br />&nbsp;&nbsp;&nbsp;&nbsp;隋大业末，长白山贼左才相自号博山公，子通依之，以武力雄其间。乡人有<br /><br />&nbsp;&nbsp;&nbsp;&nbsp;陷贼者，子通专经护之。方是时，群盗暴忍，独子通仁爱，归者遂多，不半岁，<br /><br />&nbsp;&nbsp;&nbsp;&nbsp;有徒万人。才相畏忌，子通乃引众度淮，与杜伏威合。为隋将来整所破，奔海陵，<br /><br />&nbsp;&nbsp;&nbsp;&nbsp;得众二万，自称将军。大业十一年c号楚王。<br /><br />&nbsp;&nbsp;&nbsp;&nbsp;宇文化及杀炀帝，以右御卫将军陈棱为江都太守，已而棱降，高祖授以总管，<br /><br />&nbsp;&nbsp;&nbsp;&nbsp;即守其郡。子通攻棱，棱穷，乞师于沈法兴、杜伏威。伏威自将屯清流，法兴遣<br /><br />&nbsp;&nbsp;&nbsp;&nbsp;子纶屯扬子，间数十里。子通纳言毛文深请募吴人诈为法兴兵夜袭伏威，二人遂<br /><br />&nbsp;&nbsp;&nbsp;&nbsp;交恶，无敢先战者。子通得悉力取江都，遂据之，棱奔而免。子通c即皇帝位，<br /><br />&nbsp;&nbsp;&nbsp;&nbsp;国号吴，建元明政。齐贼乐伯通先为化及守丹阳，即以众万余降之，子通用为尚<br /><br />&nbsp;&nbsp;&nbsp;&nbsp;书左仆射。又败法兴兵，遂取晋陵，以法兴所署掾李百药为内史侍郎，典文檄，<br /><br />&nbsp;&nbsp;&nbsp;&nbsp;尚书左丞殷芊为太常卿，司礼乐，繇是江南士人多归之。会伏威命辅公u拔丹<br /><br />&nbsp;&nbsp;&nbsp;&nbsp;阳，进屯溧水，子通战败，粮且尽，弃江都，保京口，伏威尽得其地。俄东走太<br /><br />&nbsp;&nbsp;&nbsp;&nbsp;湖，裒散兵二万人，复张，袭法兴吴郡，破之。据余杭。东举会稽，南距岭，西<br /><br />&nbsp;&nbsp;&nbsp;&nbsp;抵宣城，北太湖，悉有之。<br /><br />&nbsp;&nbsp;&nbsp;&nbsp;武德四年，伏威遣将王雄诞讨子通。战苏州，败绩，退保余杭，雄诞进傅城。<br /><br />&nbsp;&nbsp;&nbsp;&nbsp;子通穷。乃降，伏威受之，并乐伯通送京师。高祖薄其罪，赐宅一区、田五顷，<br /><br />&nbsp;&nbsp;&nbsp;&nbsp;赉予颇厚。及伏威来朝，子通语伯通曰：“东南未靖，而伏威来。我故兵多在江<br /><br />&nbsp;&nbsp;&nbsp;&nbsp;外，若收之，可建大功。”遂皆亡。及蓝田，为关吏所获，并伏诛。方子通等c<br /><br />&nbsp;&nbsp;&nbsp;&nbsp;盛时，复有朱粲、林士弘、张善安亦窃名号于淮、楚间。<br /><br />&nbsp;&nbsp;&nbsp;&nbsp;朱粲，亳州城父人。初为县史。大业中从军，伐贼长白山，亡命去为盗，号<br /><br />&nbsp;&nbsp;&nbsp;&nbsp;“可达寒贼”，自称迦楼罗王，众十万。度淮屠景陵、沔阳，转剽山南，所至残<br /><br />&nbsp;&nbsp;&nbsp;&nbsp;戮无遗噍。c号楚帝，建元为昌达。攻拔南阳。<br /><br />&nbsp;&nbsp;&nbsp;&nbsp;义宁末，与山南抚慰使马元规战冠军，大败，收余众，复振，至二十万。粲<br /><br />&nbsp;&nbsp;&nbsp;&nbsp;所克州县皆发藏粟以食，迁徙无常，去辄燔X聚，毁城郭，不务稼穑，专以劫为<br /><br />&nbsp;&nbsp;&nbsp;&nbsp;资。于是人大馁，死者系路，其军亦匮，乃掠小儿A食之。戒其徒曰：“味之珍<br /><br />&nbsp;&nbsp;&nbsp;&nbsp;宁有加人者？弟使佗国有人，我恤无储哉！”勒所部略妇人孺儿分烹之，又税诸<br /><br />&nbsp;&nbsp;&nbsp;&nbsp;城细弱以益粮。隋著作佐郎陆从典、通事舍人颜愍楚谪南阳，粲初引为宾客，后<br /><br />&nbsp;&nbsp;&nbsp;&nbsp;尽食两家。俄而诸城惧，皆逃散。<br /><br />&nbsp;&nbsp;&nbsp;&nbsp;显州首领杨士林、田起兵攻粲，旁郡响赴，战淮源，粲大败，挈残士奔菊<br /><br />&nbsp;&nbsp;&nbsp;&nbsp;潭，遣使乞降。高祖以前御史大夫段确假散骑常侍劳之。确醉，戏粲曰：“君脍<br /><br />&nbsp;&nbsp;&nbsp;&nbsp;人多矣，若为味？”粲曰：“啖嗜酒人，正似糟豚。”确悸，骂曰：“狂贼，归<br /><br />&nbsp;&nbsp;&nbsp;&nbsp;朝乃一奴耳，复得噬人乎？”粲惧，收确于坐，并从者数十悉饔之，以飨左右。<br /><br />&nbsp;&nbsp;&nbsp;&nbsp;遂屠菊潭，奔王世充，署龙骧大将军。东都平，斩洛水上。士庶竞掷瓦砾击其尸，<br /><br />&nbsp;&nbsp;&nbsp;&nbsp;须臾若冢。<br /><br />&nbsp;&nbsp;&nbsp;&nbsp;林士弘，饶州鄱阳人。隋季与乡人操师乞起为盗。师乞自号元兴王，建元天<br /><br />&nbsp;&nbsp;&nbsp;&nbsp;成，大业十二年据豫章，以士弘为大将军。隋遣治书侍御史刘子翊讨贼，射杀师<br /><br />&nbsp;&nbsp;&nbsp;&nbsp;乞，而士弘收其众，复战彭蠡，子翊败，死之。遂大振，众十余万，据虔州，自<br /><br />&nbsp;&nbsp;&nbsp;&nbsp;号南越王。俄c号楚：称皇帝，建元为太平。侍御史郑大节以九江郡下之。士弘<br /><br />&nbsp;&nbsp;&nbsp;&nbsp;任其党王戎为司空。临川、庐陵、南康、宜春豪杰皆杀隋守令以附，北尽九江，<br /><br />&nbsp;&nbsp;&nbsp;&nbsp;南番禺，悉有之。后萧铣以舟师破豫章，士弘独有南昌、虔、循、潮之地。铣败，<br /><br />&nbsp;&nbsp;&nbsp;&nbsp;其亡卒稍归之，复振。赵郡王孝恭招慰，降循、潮二州。<br /><br />&nbsp;&nbsp;&nbsp;&nbsp;武德五年，士弘弟鄱阳王药师以兵二万围循州，总管杨世略破斩之，士弘请<br /><br />&nbsp;&nbsp;&nbsp;&nbsp;降。王戎亦献南昌地，诏戎为南昌州总管。士弘复遁保安城山，诱溃亡，谋复乱，<br /><br />&nbsp;&nbsp;&nbsp;&nbsp;袁人相聚应之，为张善安所察，以兵赴讨。会士弘死，其党乃解。<br /><br />&nbsp;&nbsp;&nbsp;&nbsp;张善安，兖州方与人。年十七，亡命为盗，转掠淮南。会孟让败，得其散卒<br /><br />&nbsp;&nbsp;&nbsp;&nbsp;八百，袭破庐江郡。依林士弘，不见信，憾之，反袭士弘，焚其郛，去保南康。<br /><br />&nbsp;&nbsp;&nbsp;&nbsp;萧铣取豫章，遣将苏胡儿守之，善安夺其地，据以归国，授洪州总管。<br /><br />&nbsp;&nbsp;&nbsp;&nbsp;武德六年反，辅公u以为西南道大行台。善安掠孙州，执总管王戎，袭杀<br /><br />&nbsp;&nbsp;&nbsp;&nbsp;黄州总管周法明。会李大亮兵至，为开晓祸福，答曰：“善安初不反，为部下诖<br /><br />&nbsp;&nbsp;&nbsp;&nbsp;误。降，今易耳，恐不免，奈何？”大亮曰：“总管定降，吾固不疑。”因独入<br /><br />&nbsp;&nbsp;&nbsp;&nbsp;其阵，与善安握手语，乃大喜，将数十骑诣大亮营。大亮引入，命壮士执之。骑<br /><br />&nbsp;&nbsp;&nbsp;&nbsp;皆惊，引去，悉兵来战。大亮谕以善安自归，无庸斗。其党骂曰：“总管卖我！”<br /><br />&nbsp;&nbsp;&nbsp;&nbsp;遂溃。送善安京师，称不与公u谋，高祖赦之。公u破，得其书，遂伏诛。<br /><br />&nbsp;&nbsp;&nbsp;&nbsp;梁师都，夏州朔方人。为郡豪姓。仕隋鹰扬府郎将。大业末罢归，结徒起为<br /><br />&nbsp;&nbsp;&nbsp;&nbsp;盗，杀郡丞唐世宗，据郡称大丞相，联兵突厥。与隋将张世隆战，败之，因略定<br /><br />&nbsp;&nbsp;&nbsp;&nbsp;雕阴、弘化、延安。自为梁国，c皇帝位，祭天于城南，坎地瘗玉得印，以为瑞，<br /><br />&nbsp;&nbsp;&nbsp;&nbsp;建元永隆。始毕可汗遗以狼头纛，号大度毗伽可汗、解事天子，遂导突厥兵居河<br /><br />&nbsp;&nbsp;&nbsp;&nbsp;南地，拔盐川郡。<br /><br />&nbsp;&nbsp;&nbsp;&nbsp;武德二年，寇灵州，长史杨则击走之。又与突厥千骑营野猪岭，延州总管段<br /><br />&nbsp;&nbsp;&nbsp;&nbsp;德操勒兵不战，师都气懈，遣兵进击，战酣，德操自以轻骑出其旁乘之，师都大<br /><br />&nbsp;&nbsp;&nbsp;&nbsp;溃，逐北二百里，俘馘甚众。未几，以步骑五千入寇，德操又尽屠其军，降堡将<br /><br />&nbsp;&nbsp;&nbsp;&nbsp;张举、刘F。师都惧，遣尚书陆季览说处罗可汗曰：“隋亡，中国裂为四五，势<br /><br />&nbsp;&nbsp;&nbsp;&nbsp;均力弱，皆争附突厥。今唐灭刘武周，国益大，兵方四出。师都将朝夕亡，然次<br /><br />&nbsp;&nbsp;&nbsp;&nbsp;亦及突厥，愿可汁如魏孝文，兵引而南，师都请为乡道。”处罗纳之，令莫贺咄<br /><br />&nbsp;&nbsp;&nbsp;&nbsp;设入五原，泥步设与师都趋延州，处罗自攻太原，突利可汗与奚、I、契丹、<br /><br />&nbsp;&nbsp;&nbsp;&nbsp;羯繇幽州道合，窦建德自滏口会晋、绛。已而处罗死，兵不出，又为德操所破。<br /><br />&nbsp;&nbsp;&nbsp;&nbsp;六年，其将贺遂、索周以所部十二州降。德操悉兵攻之，拔东城，师都保西<br /><br />&nbsp;&nbsp;&nbsp;&nbsp;城不敢出，求救于突厥颉利，颉利以劲兵万骑赴之。先是，稽胡大帅刘成<br /><br />&nbsp;&nbsp;&nbsp;&nbsp;以众附师都，因谗见杀，其下疑惧，乃多叛。师都日益蹙，遂往朝颉利，教使南<br /><br />&nbsp;&nbsp;&nbsp;&nbsp;略，故突厥盗边无宁岁，遂窥渭桥。<br /><br />&nbsp;&nbsp;&nbsp;&nbsp;后突厥政乱，太宗以师都浸危，乃谕以书使归，不从。诏夏州长史剑F、司<br /><br />&nbsp;&nbsp;&nbsp;&nbsp;马剑兰经略之。获生口，纵以为间，君臣离挠。出轻骑蹂其稼，城中饥虚。又天<br /><br />&nbsp;&nbsp;&nbsp;&nbsp;狗堕其城。辛獠儿、李正宝、冯端皆其健将，谋执师都降，不果，正宝挺身归。<br /><br />&nbsp;&nbsp;&nbsp;&nbsp;贞观二年，F、兰表可取状，诏柴绍、薛万均并力，令F以劲卒直据朔方东<br /><br />&nbsp;&nbsp;&nbsp;&nbsp;城。颉利来援，会大雪，羊马死，绍逆战，破之，进屯城下。其从父弟洛仁斩师<br /><br />&nbsp;&nbsp;&nbsp;&nbsp;都降，擢洛仁为右骁卫将军、朔方郡公。自起至灭十二年。以其地为夏州。始师<br /><br />&nbsp;&nbsp;&nbsp;&nbsp;都据郡时，刘季真、郭子和者亦俱起，子和自有传。<br /><br />&nbsp;&nbsp;&nbsp;&nbsp;刘季真，离石胡人。父龙儿，大业十年举兵自称王，以季真为太子，弟六儿<br /><br />&nbsp;&nbsp;&nbsp;&nbsp;为永安王。锋甚锐，将军潘长文连年击，不能下。后虎贲郎将梁德破杀龙儿，众<br /><br />&nbsp;&nbsp;&nbsp;&nbsp;乃散。唐兵起，六儿复聚为盗，附刘武周，季真从之，自号太子王，六儿为拓定<br /><br />&nbsp;&nbsp;&nbsp;&nbsp;王，迭为边害。西河公张纶、真乡公李仲文合兵讨之，季真降，诏以为石州总管，<br /><br />&nbsp;&nbsp;&nbsp;&nbsp;赐姓李，封彭山郡王。宋金刚战抑荩势未决，遂复连武周。及败，秦王执六儿<br /><br />&nbsp;&nbsp;&nbsp;&nbsp;斩之，季真奔高满政，俄被杀。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,925792);">加入书签</a><a
                        href="925698.html">上一页</a>&larr;<a href="index.html">返回列表</a>&rarr;<a
                            href="925844.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "925698.html"; var next_page = "925844.html"; var index_page = "index.html"; var sortid = "9"; var article_id = "14231"; var chapter_id = "925792"; var articlename = "新唐书"; var chaptername = " 卷八十七 列传第十二"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>