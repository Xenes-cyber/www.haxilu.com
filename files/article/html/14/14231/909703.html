<!DOCTYPE html>
<html>
<head>
<meta charset="gbk" />
<title>新唐书- 卷八 本纪第八-在线阅读-哈西文学网</title>
<meta name="keywords" content="欧阳修、宋祁，新唐书， 卷八 本纪第八全文， 卷八 本纪第八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷八 本纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/909703.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/909703.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 本纪第八</h1>
            <div class="link xb">
                <a href="909675.html">上一页</a>&larr;<a href="index.html">返回列表</a>&rarr;<a
                    href="909750.html">下一页</a></div>			
            <div id="BookText">&nbsp;&nbsp;&nbsp;&nbsp;◎穆宗敬宗文宗武宗宣宗<br /><br />&nbsp;&nbsp;&nbsp;&nbsp;穆宗睿圣文惠孝皇帝讳恒，宪宗第三子也。母曰懿安皇太后郭氏。始封建安<br /><br />&nbsp;&nbsp;&nbsp;&nbsp;郡王，进封遂王，遥领彰义军节度使。元和七和，惠昭太子薨，左神策军中尉吐<br /><br />&nbsp;&nbsp;&nbsp;&nbsp;突承璀欲立澧王粒而聊讣不当立，乃立遂王为皇太子。<br /><br />&nbsp;&nbsp;&nbsp;&nbsp;十五年正月庚子，宪宗崩，陈弘志杀吐突承璀及澧王。辛丑，遗诏皇太子即<br /><br />&nbsp;&nbsp;&nbsp;&nbsp;皇帝位于柩前，司空兼中书令韩弘摄冢宰。闰月丙午，皇太子即皇帝位于太极殿。<br /><br />&nbsp;&nbsp;&nbsp;&nbsp;丁未，贬皇甫D为崖州司户参军。戊申，始听政。辛亥，御史中丞萧a、中书<br /><br />&nbsp;&nbsp;&nbsp;&nbsp;舍人翰林学士段文昌为中书侍郎、同中书门下平章事。乙卯，尊母为皇太后。戊<br /><br />&nbsp;&nbsp;&nbsp;&nbsp;辰，京师地震。二月丁丑，大赦。赐文武官阶、爵，高年粟帛，二王后、三恪、<br /><br />&nbsp;&nbsp;&nbsp;&nbsp;文宣公、嗣王、公主、县主、武德配飨及第一等功臣家予一子官。放没掖庭者。<br /><br />&nbsp;&nbsp;&nbsp;&nbsp;幸丹凤门观俳优。丁亥，幸左神策军观角怼⒊戏。乙未，吐蕃寇灵州。丙申，<br /><br />&nbsp;&nbsp;&nbsp;&nbsp;丹王逾薨。三月乙巳，杜叔良及吐蕃战，败之。戊辰，大风，雨雹。辛未，杨清<br /><br />&nbsp;&nbsp;&nbsp;&nbsp;伏诛。五月庚申，葬圣神章武孝皇帝于景陵。六月丁丑，韩弘罢。七月丁卯，令<br /><br />&nbsp;&nbsp;&nbsp;&nbsp;狐楚罢。八月乙酉，容管经略留后严公素及黄洞蛮战于神步，败之。戊戌，御史<br /><br />&nbsp;&nbsp;&nbsp;&nbsp;中丞崔植为中书侍郎、同中书门下平章事。九月辛丑，观竞渡、角碛谟阍骞，<br /><br />&nbsp;&nbsp;&nbsp;&nbsp;用乐。十月庚辰，王承宗卒。辛巳，成德军观察支使王承元以镇、赵、深、冀四<br /><br />&nbsp;&nbsp;&nbsp;&nbsp;州归于有司。癸未，吐蕃寇泾州，右神策军中尉梁守谦为左右神策、京西、京北<br /><br />&nbsp;&nbsp;&nbsp;&nbsp;行营都监以御之。丙戌，吐蕃遁。十一月癸卯，赦镇、赵、深、冀四州死罪以下，<br /><br />&nbsp;&nbsp;&nbsp;&nbsp;赐成德军将士钱。十二月庚辰，猎于城南。壬午，击鞠于右神策军，遂猎于城西。<br /><br />&nbsp;&nbsp;&nbsp;&nbsp;甲申，猎于苑北。<br /><br />&nbsp;&nbsp;&nbsp;&nbsp;长庆元年正月己亥，朝献于太清宫。庚子，朝享于太庙。辛丑，有事于南郊。<br /><br />&nbsp;&nbsp;&nbsp;&nbsp;大赦，改元，赐文武官阶、勋、爵。己未，有星孛于翼。壬戌，萧a罢。丁卯，<br /><br />&nbsp;&nbsp;&nbsp;&nbsp;有星孛于太徽。二月乙亥，观乐于麟德殿。丙子，观神策诸军杂伎。己卯，刘<br /><br />&nbsp;&nbsp;&nbsp;&nbsp;以卢龙军八州归于有司。壬午，段文昌罢。翰林学士、户部侍郎杜元颍同中书门<br /><br />&nbsp;&nbsp;&nbsp;&nbsp;下平章事。辛卯，击鞠于麟德殿。三月庚戌，太白昼见。丁巳，赦幽、涿、檀、<br /><br />&nbsp;&nbsp;&nbsp;&nbsp;顺、瀛、莫、营、平八州死罪以下，给复一年。赐卢龙军士钱。戊午，封弟憬为<br /><br />&nbsp;&nbsp;&nbsp;&nbsp;~王，悦琼王，恂沔王，怿婺王，置王，怡光王，协淄王，衢王，忄充澶<br /><br />&nbsp;&nbsp;&nbsp;&nbsp;王；子湛为鄂王，涵江王，凑漳王，溶安王，e颍王。是月，徙封湛为景王。五<br /><br />&nbsp;&nbsp;&nbsp;&nbsp;月丙辰，建王审薨。六月，有彗星出于昂。辛未，吐蕃寇青塞烽，盐州刺史李文<br /><br />&nbsp;&nbsp;&nbsp;&nbsp;悦败之。七月甲辰，幽州卢龙军都知兵马使朱克融囚其节度使张弘靖以反。壬子，<br /><br />&nbsp;&nbsp;&nbsp;&nbsp;群臣上尊号曰文武孝德皇帝。大赦，赐文武官阶、勋、爵。壬戌，成德军大将王<br /><br />&nbsp;&nbsp;&nbsp;&nbsp;廷凑杀其节度使田弘正以反。八月壬申，朱克融陷莫州。癸酉，王廷凑陷冀州，<br /><br />&nbsp;&nbsp;&nbsp;&nbsp;刺史王进岌死之。丙子，瀛州军乱，执其观察使卢士攻，叛附于朱克融。王廷凑<br /><br />&nbsp;&nbsp;&nbsp;&nbsp;寇深州。丁丑，魏博、横海、昭义、河东、义武兵讨王廷凑。己丑，裴度为幽、<br /><br />&nbsp;&nbsp;&nbsp;&nbsp;镇招抚使。九月乙巳，相州军乱，杀其刺史邢椤Ｊ月丙寅，诸道盐铁转运使、<br /><br />&nbsp;&nbsp;&nbsp;&nbsp;刑部尚书王播为中书侍郎、同中书门下平章事。裴度为镇州西面行营都招讨使。<br /><br />&nbsp;&nbsp;&nbsp;&nbsp;左领军卫大将军杜叔良为深州诸道行营节度使。戊寅，王廷凑陷贝州。己卯，易<br /><br />&nbsp;&nbsp;&nbsp;&nbsp;州刺史柳公济及朱克融战于白石，败之。庚辰，横海军节度使乌重胤及王廷凑战<br /><br />&nbsp;&nbsp;&nbsp;&nbsp;于饶阳，败之。辛卯，灵武节度使李进诚及吐蕃战于大石山，败之。十一月甲午，<br /><br />&nbsp;&nbsp;&nbsp;&nbsp;裴度及王廷凑战于会星，败之。丙申，朱克融寇定州，义武军节度使陈楚败之。<br /><br />&nbsp;&nbsp;&nbsp;&nbsp;十二月庚午，杜叔良及王廷凑战于博野，败绩。丁丑，陈楚及朱克融战于望都，<br /><br />&nbsp;&nbsp;&nbsp;&nbsp;败之，乙酉，赦朱克融。己丑，陈楚及克融战于清源，败之。<br /><br />&nbsp;&nbsp;&nbsp;&nbsp;二年正月庚子，魏博军溃于南宫。癸卯，魏博节度使田布自杀，兵马使史宪<br /><br />&nbsp;&nbsp;&nbsp;&nbsp;诚自称留后。海州海冰。二月甲子，赦王廷凑。辛巳，崔植罢。工部侍郎元稹同<br /><br />&nbsp;&nbsp;&nbsp;&nbsp;中书门下平章事。戊子，昭义军节度使刘悟囚其监军使刘承偕。三月乙巳，武宁<br /><br />&nbsp;&nbsp;&nbsp;&nbsp;军节度副使王智兴逐其节度使崔群。戊午，守司徒、淮南节度使裴度同中书门下<br /><br />&nbsp;&nbsp;&nbsp;&nbsp;平章事。王播罢。四月辛酉朔，日有之。壬戌，成德军节度使牛元翼奔于京师，<br /><br />&nbsp;&nbsp;&nbsp;&nbsp;王廷凑陷深州。五月壬寅，邕州刺史李元宗叛，奔于黄洞蛮。六月癸亥，宣武军<br /><br />&nbsp;&nbsp;&nbsp;&nbsp;宿直将李臣则逐其节度使李愿，衙门都将李戏础＜鬃樱裴度、元稹罢。兵部尚<br /><br />&nbsp;&nbsp;&nbsp;&nbsp;书李逢吉为门下侍郎、同中书门下平章事。乙丑，大风落太庙鸱尾。癸酉，吐蕃<br /><br />&nbsp;&nbsp;&nbsp;&nbsp;寇灵州，盐州刺史赵旰败之。七月丙申，宋王结薨。戊申，李舷菟沃荨１辰，<br /><br />&nbsp;&nbsp;&nbsp;&nbsp;衮郓节度使曹华及李险接谒沃荩败之。丁巳，忠武军节度使李光颜又败之于尉<br /><br />&nbsp;&nbsp;&nbsp;&nbsp;氏。八月壬申，宣武军节度使韩充又败之于郭桥。丙子，李戏诛。癸未，诏瘗<br /><br />&nbsp;&nbsp;&nbsp;&nbsp;汴、宋、郑三州战亡者，禀其家三岁。九月戊子，镇海军将王国清谋反，伏诛。<br /><br />&nbsp;&nbsp;&nbsp;&nbsp;丙申，德州军乱，杀其刺史王稷。十月己卯，猎于咸阳。十一月庚午，皇太后幸<br /><br />&nbsp;&nbsp;&nbsp;&nbsp;华清宫。癸酉，迎皇太后，遂猎于骊山。丙子，集王缃薨。十二月丁亥，不豫，<br /><br />&nbsp;&nbsp;&nbsp;&nbsp;放五坊鹰隼及供猎狐兔。癸巳，立景王湛为皇太子。癸丑，降死罪以下，赐文武<br /><br />&nbsp;&nbsp;&nbsp;&nbsp;常参及州府长宫子为父后者勋两转，宗子诸亲一转。是冬，无冰，草木萌。<br /><br />&nbsp;&nbsp;&nbsp;&nbsp;三年三月壬戌，御史中丞牛僧孺为户部侍郎、同中书门下平章事。癸亥，淮<br /><br />&nbsp;&nbsp;&nbsp;&nbsp;南、浙东西、江西、宣歙旱，遣使宣抚，理系囚，察官吏。四月甲午，陆州獠反。<br /><br />&nbsp;&nbsp;&nbsp;&nbsp;五月壬申，京师雨雹。七月丙寅，黄洞蛮陷钦州。九月壬子朔，日有食之。十月<br /><br />&nbsp;&nbsp;&nbsp;&nbsp;己丑，杜元颖罢。辛卯，黄洞蛮寇安南。四年正月辛亥，降死罪以下，减流人一<br /><br />&nbsp;&nbsp;&nbsp;&nbsp;岁。赐文武官及宗子、贺正使阶、勋、爵。诏百官言事。辛未，以皇太子权句当<br /><br />&nbsp;&nbsp;&nbsp;&nbsp;军国政事。壬申，皇帝崩于清思殿，年三十。<br /><br />&nbsp;&nbsp;&nbsp;&nbsp;敬宗睿武昭愍孝皇帝讳湛，穆宗长子也。母曰恭僖皇太后王氏。始封鄂王，<br /><br />&nbsp;&nbsp;&nbsp;&nbsp;徙封景王。<br /><br />&nbsp;&nbsp;&nbsp;&nbsp;长庆二年十二月，穆宗因击球暴得疾，不见群臣者三日。左仆射裴度三上疏，<br /><br />&nbsp;&nbsp;&nbsp;&nbsp;请立皇太子，而翰林学士、两省官相次皆以为言。居数日，穆宗疾少闲，宰相李<br /><br />&nbsp;&nbsp;&nbsp;&nbsp;逢吉请立景王为皇太子。<br /><br />&nbsp;&nbsp;&nbsp;&nbsp;四年正月，穆宗崩。癸酉，门下侍郎、平章事李逢吉摄冢宰。丙子，皇太子<br /><br />&nbsp;&nbsp;&nbsp;&nbsp;即皇帝位于太极殿。二月辛巳，始听政。癸未，尊母为皇太后，皇太后为太皇太<br /><br />&nbsp;&nbsp;&nbsp;&nbsp;后。辛卯，放掖庭内园没入者。丁未，击鞠于中和殿。戊申，击鞠于飞龙院。黄<br /><br />&nbsp;&nbsp;&nbsp;&nbsp;洞蛮降。己酉，击鞠，用乐。三月壬子大赦。免京畿、河南青苗税，减宫禁经费、<br /><br />&nbsp;&nbsp;&nbsp;&nbsp;乘舆服膳，罢贡鹰犬。元和以来，两河藩镇归地者予一子官。庚午，太白经天。<br /><br />&nbsp;&nbsp;&nbsp;&nbsp;四月丙申，击鞠于清思殿。梁坊匠张韶反，幸左神策军，韶伏诛。丁酉，还宫。<br /><br />&nbsp;&nbsp;&nbsp;&nbsp;五月乙卯，吏部侍郎李程、户部侍郎判度支窦易直同中书门下平章事。六月庚辰，<br /><br />&nbsp;&nbsp;&nbsp;&nbsp;大风坏延喜、景风门。是夏，汉水溢。八月丁亥，太白昼见。丁酉，中官季文德<br /><br />&nbsp;&nbsp;&nbsp;&nbsp;谋反，伏诛。黄洞蛮寇安南。十一月戊午，环王及黄洞蛮陷陆州，刺史葛维死之。<br /><br />&nbsp;&nbsp;&nbsp;&nbsp;庚申，葬睿圣文惠、孝皇帝于光陵。<br /><br />&nbsp;&nbsp;&nbsp;&nbsp;宝历元年正月己酉，朝献于太清宫。庚戌，朝享于太庙。辛亥，有事于南郊。<br /><br />&nbsp;&nbsp;&nbsp;&nbsp;大赦，改元。乙卯，牛僧孺罢。四月癸巳，群臣上尊号曰文武大圣广孝皇帝。大<br /><br />&nbsp;&nbsp;&nbsp;&nbsp;赦。赐文武官阶、爵。五月庚戌，观竞渡于鱼藻宫九月壬午，昭义军节度使刘悟<br /><br />&nbsp;&nbsp;&nbsp;&nbsp;卒，其子从谏自称留后。十一月丙申，封子普为晋王。<br /><br />&nbsp;&nbsp;&nbsp;&nbsp;二年正月甲戌，发神策六军穿池于禁中。二月丁未，山南西道节度使裴度守<br /><br />&nbsp;&nbsp;&nbsp;&nbsp;司空、同中书门下平章事。三月戌寅，观竞渡于鱼藻宫。四月戊戌，横海军节变<br /><br />&nbsp;&nbsp;&nbsp;&nbsp;使李全略卒，其子同捷反。五月戊寅，观竞渡于鱼藻宫。庚辰，幽州卢龙军乱，<br /><br />&nbsp;&nbsp;&nbsp;&nbsp;杀其节度使朱克融，其子延嗣自称节度使。六月辛酉，观渔于临碧池。甲子，观<br /><br />&nbsp;&nbsp;&nbsp;&nbsp;驴鞠、角碛谌殿。七月癸未，衡王绚薨。以氵美陂隶尚食，禁民渔。八月丙午，<br /><br />&nbsp;&nbsp;&nbsp;&nbsp;观竞渡于新池。九月甲戌，观百战于宣和殿，三日而罢。戊寅，幽州卢龙军兵马<br /><br />&nbsp;&nbsp;&nbsp;&nbsp;使李载义杀朱延嗣，自称留后。壬午，李程罢。十一月甲申，李逢吉罢。己丑，<br /><br />&nbsp;&nbsp;&nbsp;&nbsp;禁朝官、方镇置私白身。十二月，中官刘克明反。辛丑，皇帝崩，年十八。<br /><br />&nbsp;&nbsp;&nbsp;&nbsp;文宗元圣昭献孝皇帝讳昂，穆宗第二子也。母曰贞献皇太后萧氏。始封江王。<br /><br />&nbsp;&nbsp;&nbsp;&nbsp;宝历二年十二月，敬宗崩，刘克明等矫诏以绛王悟句当军国事。壬寅，内枢<br /><br />&nbsp;&nbsp;&nbsp;&nbsp;密使王守澄、杨承和，神策护军中尉魏从简、梁守谦奉江王而立之，率神策六军、<br /><br />&nbsp;&nbsp;&nbsp;&nbsp;飞龙兵诛克明，杀绛王。乙巳，江王即皇帝位于宣政殿。戊申，始听政。尊母为<br /><br />&nbsp;&nbsp;&nbsp;&nbsp;皇太后。庚戌，兵部侍郎、翰林学士韦处厚为中书侍郎、同中书门下平章事。庚<br /><br />&nbsp;&nbsp;&nbsp;&nbsp;申，出宫人三千，省教坊乐工、翰林伎术冗员千二百七十人，纵五坊鹰犬，停贡<br /><br />&nbsp;&nbsp;&nbsp;&nbsp;纂组雕镂、金筐宝饰床榻。<br /><br />&nbsp;&nbsp;&nbsp;&nbsp;大和元年二月乙巳，大赦，改元。免京兆今岁夏税半。赐九庙陪位者子孙二<br /><br />&nbsp;&nbsp;&nbsp;&nbsp;阶，立功将士阶、爵，始封诸王后予一子出身。五月戊辰，罢宰臣奏事监搜。丙<br /><br />&nbsp;&nbsp;&nbsp;&nbsp;子，横海军节度使乌重胤讨李同捷。六月癸巳，淮南节度副大使王播为尚书左仆<br /><br />&nbsp;&nbsp;&nbsp;&nbsp;射、同中书门下平章事。乙卯，以旱降京畿死罪以下。七月癸酉，葬睿武昭愍孝<br /><br />&nbsp;&nbsp;&nbsp;&nbsp;皇帝于庄陵。十一月庚辰，横海军节度使李寰讨李同捷。十二月庚戌，王智兴为<br /><br />&nbsp;&nbsp;&nbsp;&nbsp;沧州行营招抚使。<br /><br />&nbsp;&nbsp;&nbsp;&nbsp;二年正月壬申，地震。六月乙卯，晋王普薨。己巳，大风拔木。乙亥，峰州<br /><br />&nbsp;&nbsp;&nbsp;&nbsp;刺史王升朝反，伏诛。是夏，河溢，坏隶州城；越州海溢。七月辛丑，魏博节度<br /><br />&nbsp;&nbsp;&nbsp;&nbsp;使史宪诚及同捷战于平原，败之。甲辰，有彗星出于右摄提。八月己巳，王廷凑<br /><br />&nbsp;&nbsp;&nbsp;&nbsp;反。壬申，义武军节度使柳公济及廷凑战于新乐，败之。己卯，刘从谏又败之于<br /><br />&nbsp;&nbsp;&nbsp;&nbsp;临城。辛巳，史宪诚及李同捷战于平原，败之。癸未，刘从谏及王廷凑战于昭庆，<br /><br />&nbsp;&nbsp;&nbsp;&nbsp;败之。九月癸卯，柳公济又败之于博野。丁未，岳王绲薨。庚戌，安南军乱，逐<br /><br />&nbsp;&nbsp;&nbsp;&nbsp;其都护韩约。十月庚申，史宪诚及李同捷战于平原，败之。丁卯，洋王忻薨。癸<br /><br />&nbsp;&nbsp;&nbsp;&nbsp;酉，窦易直罢。戊寅，史宪诚及李同捷战于平原，败之。壬午，幽州卢龙军节度<br /><br />&nbsp;&nbsp;&nbsp;&nbsp;使李载义又败之于长芦。十一月壬辰，给复隶州一年，禀战士创废者终身。甲辰，<br /><br />&nbsp;&nbsp;&nbsp;&nbsp;昭德寺火。十二月乙丑，魏博行营兵马使丌志沼反。壬申，韦处厚薨。戊寅，兵<br /><br />&nbsp;&nbsp;&nbsp;&nbsp;部侍郎、翰林学士路隋为中书侍郎、同中书门下平章事。<br /><br />&nbsp;&nbsp;&nbsp;&nbsp;三年正月丁亥，宣武、河阳兵讨丌志沼。庚子，地沼奔于镇州。三月乙酉，<br /><br />&nbsp;&nbsp;&nbsp;&nbsp;罢教坊日直乐工。乙巳，以太原兵马使傅毅为义武军节度使，义武军不受命，都<br /><br />&nbsp;&nbsp;&nbsp;&nbsp;知兵马使张[自称节度使。戊申，以[为义武军节度使。四月戊辰，沧景节度使<br /><br />&nbsp;&nbsp;&nbsp;&nbsp;李v克德州，李同捷降。乙亥，沧德宣慰使柏耆以同捷归于京师，杀之于将陵。<br /><br />&nbsp;&nbsp;&nbsp;&nbsp;五月辛卯，给复沧、景、德、隶四州一年。六月甲戌，魏博军乱，杀其节度使史<br /><br />&nbsp;&nbsp;&nbsp;&nbsp;宪诚，都知兵马使何进滔自称留后。八月辛亥，以相、卫、澶三州隶相卫节度使，<br /><br />&nbsp;&nbsp;&nbsp;&nbsp;进滔不受命。辛酉，以旱免京畿九县今岁租。壬申，赦王廷凑。甲戌，吏部侍郎<br /><br />&nbsp;&nbsp;&nbsp;&nbsp;李宗闵同中书门下平章事。十月癸丑，仗内火。十一月壬辰，朝献于太清宫。癸<br /><br />&nbsp;&nbsp;&nbsp;&nbsp;巳，朝享于太庙。甲午，有事于南郊。大赦。诏毋献难成非常之物，焚丝布撩陵<br /><br />&nbsp;&nbsp;&nbsp;&nbsp;机杼。是月，云南蛮陷`、邛二州。十二月丁未，鄂岳、襄邓、忠武军伐云南蛮。<br /><br />&nbsp;&nbsp;&nbsp;&nbsp;庚戌，云南蛮寇成都，右领军卫大将军董重质为左右神策及诸道行营西川都知兵<br /><br />&nbsp;&nbsp;&nbsp;&nbsp;马使以伐之。己未，云南蛮寇梓州。壬戌，寇蜀州。<br /><br />&nbsp;&nbsp;&nbsp;&nbsp;四年正月戊子，封子永为鲁王。辛卯，武昌军节度使牛僧孺为兵部尚书、同<br /><br />&nbsp;&nbsp;&nbsp;&nbsp;中书门下平章事。甲午，王播薨。二月乙卯，兴元军乱，杀其节度使李绛。三月<br /><br />&nbsp;&nbsp;&nbsp;&nbsp;癸卯，禁京畿弋猎。四月丁未，奚寇边，李载义败之。六月丁未，裴度平章军国<br /><br />&nbsp;&nbsp;&nbsp;&nbsp;重事。是夏，舒州江溢。七月癸未，尚书右丞宋申锡同中书门下平章事。九月壬<br /><br />&nbsp;&nbsp;&nbsp;&nbsp;午，裴度罢。<br /><br />&nbsp;&nbsp;&nbsp;&nbsp;五年正月庚申，幽州卢龙军乱，逐其节度使李载义，杀莫州刺史张庆初，兵<br /><br />&nbsp;&nbsp;&nbsp;&nbsp;马使杨志诚自称留后。三月庚子，贬宋申锡为太子右庶子。癸卯，降封漳王凑为<br /><br />&nbsp;&nbsp;&nbsp;&nbsp;巢县公。六月甲午，梓州玄武江溢。<br /><br />&nbsp;&nbsp;&nbsp;&nbsp;六年正月壬子，降死罪以下。二月，苏州地震，生白毛。五月庚申，给民疫<br /><br />&nbsp;&nbsp;&nbsp;&nbsp;死者棺，十岁以下不能自存者二月粮。七月戊申，原王逵薨。十一月甲子，立鲁<br /><br />&nbsp;&nbsp;&nbsp;&nbsp;王永为皇太子。十二月乙丑，牛僧孺罢。己巳，珍王P薨。<br /><br />&nbsp;&nbsp;&nbsp;&nbsp;七年正月壬辰，罢吴、蜀冬贡茶。二月丙戌，兵部尚书李德裕同中书门下平<br /><br />&nbsp;&nbsp;&nbsp;&nbsp;章事。三月辛卯，幽州卢龙军节度使杨志诚执春衣使边奉鸾、送奚契丹使尹士恭。<br /><br />&nbsp;&nbsp;&nbsp;&nbsp;辛丑，和王绮薨。六月甲戌，地震。乙亥，李宗闵罢。七月壬寅，尚书右仆射、<br /><br />&nbsp;&nbsp;&nbsp;&nbsp;诸道盐铁转运使王涯同中书门下平章事。闰月乙卯，以旱避正殿，减膳，彻乐，<br /><br />&nbsp;&nbsp;&nbsp;&nbsp;出宫女千人，纵五坊鹰犬。八月庚寅，降死罪以下。赐文武及州府长官子为父后<br /><br />&nbsp;&nbsp;&nbsp;&nbsp;者勋两转。十二月庚子，不豫。<br /><br />&nbsp;&nbsp;&nbsp;&nbsp;八年二月壬午朔，日有食之。庚寅，以疾愈，降死罪以下。四月丙戌，诏笞<br /><br />&nbsp;&nbsp;&nbsp;&nbsp;罪毋鞭背。五月己巳，飞龙、神驹中厩火。六月丙戌，莒王纾薨。七月辛酉，震<br /><br />&nbsp;&nbsp;&nbsp;&nbsp;定陵寝宫。癸亥，郓王经薨。九月辛亥，有彗星出于太微。十月辛巳，幽州卢龙<br /><br />&nbsp;&nbsp;&nbsp;&nbsp;军大将史元忠逐其节度使杨志诚，自称权句当节度兵马。庚寅，山南西道节度使<br /><br />&nbsp;&nbsp;&nbsp;&nbsp;李宗闵为中书侍郎、同中书门下平章事。甲午，李德裕罢。十一月癸丑，成德军<br /><br />&nbsp;&nbsp;&nbsp;&nbsp;节度使王廷凑卒，其子元逵自称权句当节度事。丙子，莫州军乱，逐其刺史张惟<br /><br />&nbsp;&nbsp;&nbsp;&nbsp;泛。十二月己卯，降京畿死罪以下。<br /><br />&nbsp;&nbsp;&nbsp;&nbsp;九年正月癸亥，巢县公凑薨。三月辛亥，冀王薨。乙卯，京师地震。四<br /><br />&nbsp;&nbsp;&nbsp;&nbsp;月丙申，路隋罢。戊戌，浙江东道观察使贾M为中书侍郎、同中书门下平章事。<br /><br />&nbsp;&nbsp;&nbsp;&nbsp;辛丑，大风拔木，落含元殿鸱尾，坏门观。五月辛未，王涯为司空。六月壬寅，<br /><br />&nbsp;&nbsp;&nbsp;&nbsp;贬李宗闵为明州刺史。七月辛亥，御史大夫李固言为门下侍郎、同中书门下平章<br /><br />&nbsp;&nbsp;&nbsp;&nbsp;事。九月癸亥，杀陈弘志。丁卯，李固言罢。己巳，御史中丞舒元舆为刑部侍郎，<br /><br />&nbsp;&nbsp;&nbsp;&nbsp;翰林学士、兵部郎中李训为礼部侍郎：同中书门下平章事。十月辛巳，杀观军容<br /><br />&nbsp;&nbsp;&nbsp;&nbsp;使王守澄。十一月乙巳，杀武宁军监军使王守涓。壬戌，李训及河东节度使王[、<br /><br />&nbsp;&nbsp;&nbsp;&nbsp;宁节度使郭行馀、御史中丞李孝本、京兆少尹罗立言谋诛中官，不克，训奔于<br /><br />&nbsp;&nbsp;&nbsp;&nbsp;凤翔。甲子，尚书右仆射郑覃同中书门下平章事。乙丑，权知户部侍郎李石同中<br /><br />&nbsp;&nbsp;&nbsp;&nbsp;书门下平章事。左神策军中尉仇士良杀王涯、贾M、舒元舆、李孝本、罗立言、<br /><br />&nbsp;&nbsp;&nbsp;&nbsp;王[、郭行馀、凤翔少尹魏逢。戊辰，昼晦。凤翔监军使张仲清杀其节度使郑注。<br /><br />&nbsp;&nbsp;&nbsp;&nbsp;己巳，仇士良杀右金吾卫大将军韩约。十二月壬申，杀左金吾卫将军李贞素、翰<br /><br />&nbsp;&nbsp;&nbsp;&nbsp;林学士顾师邕。丁亥，降京师死罪以下。开成元年正月辛丑朔，日有食之。大赦，<br /><br />&nbsp;&nbsp;&nbsp;&nbsp;改元。免太和五年以前逋负、京畿今岁税，赐文武官阶、爵。二月乙亥，停献鸷<br /><br />&nbsp;&nbsp;&nbsp;&nbsp;鸟、畋犬。三月，京师地震。四月辛卯，淄王协。薨甲午，山南西道节度使李固<br /><br />&nbsp;&nbsp;&nbsp;&nbsp;言为门下侍郎、同中书门下平章事。七月，滹沱溢。乙亥，雨土。十二月己未，<br /><br />&nbsp;&nbsp;&nbsp;&nbsp;溆王纵薨。<br /><br />&nbsp;&nbsp;&nbsp;&nbsp;二年二月丙午，有彗星出于东方。己未，均王纬薨。三月丙寅，以彗见减膳。<br /><br />&nbsp;&nbsp;&nbsp;&nbsp;壬申，素服避正殿，彻乐。降死罪，流以下原之。纵五坊鹰隼，禁京畿采捕。四<br /><br />&nbsp;&nbsp;&nbsp;&nbsp;月戊戌，工部侍郎陈夷行同中书门下平章事。乙卯，以旱避正殿。六月丙午，河<br /><br />&nbsp;&nbsp;&nbsp;&nbsp;阳军乱，逐其节度使李泳。己未，绵州獠反。七月癸亥，党项羌寇振武。八月庚<br /><br />&nbsp;&nbsp;&nbsp;&nbsp;戌，封兄子休复为梁王，执中襄王，言扬杞王，成美陈王。癸丑，封子宗俭为蒋<br /><br />&nbsp;&nbsp;&nbsp;&nbsp;王。十月戊申，李固言罢。十一月乙丑，京师地震。丁丑，有星陨于兴元。<br /><br />&nbsp;&nbsp;&nbsp;&nbsp;三年正月甲子，盗伤李石。戊申，大风拔木。诸道盐铁转运使、户部尚书杨<br /><br />&nbsp;&nbsp;&nbsp;&nbsp;嗣复，户部侍郎李珏：同中书门下平章事。丙子，李石罢。夏，汉水溢。八月己<br /><br />&nbsp;&nbsp;&nbsp;&nbsp;亥，嘉王运薨。十月乙酉，义武军节度使张[卒，其子元益自称留后。庚子，皇<br /><br />&nbsp;&nbsp;&nbsp;&nbsp;太子薨。乙巳，有彗星出于轸。十一月壬戌，降死罪以下。<br /><br />&nbsp;&nbsp;&nbsp;&nbsp;四年正月癸酉，有彗星出于羽林。闰月丙午，出于卷舌。五月丙申，郑覃、<br /><br />&nbsp;&nbsp;&nbsp;&nbsp;陈夷行罢。七月甲辰，太常卿崔郸同中书门下平章事。八月辛亥，~王憬薨。十<br /><br />&nbsp;&nbsp;&nbsp;&nbsp;月丙寅，立陈王成美为皇太子。甲戌，地震。十一月己亥，降京畿死罪以下。十<br /><br />&nbsp;&nbsp;&nbsp;&nbsp;二月乙卯，乾陵寝宫火。<br /><br />&nbsp;&nbsp;&nbsp;&nbsp;五年正月戊寅，不豫。己卯，左右神策军护军中尉鱼弘志、仇士良立颍王e<br /><br />&nbsp;&nbsp;&nbsp;&nbsp;为皇太弟，权句当军国事，废皇太子成美为陈王。庚辰，仇士良杀仙韶院副使尉<br /><br />&nbsp;&nbsp;&nbsp;&nbsp;迟璋。辛巳，皇帝崩于太和殿，年三十三。<br /><br />&nbsp;&nbsp;&nbsp;&nbsp;武宗至道昭肃孝皇帝讳炎，穆宗第五子也。母曰宣懿皇太后韦氏。始封颍王，<br /><br />&nbsp;&nbsp;&nbsp;&nbsp;累加开府仪同三司、检校吏部尚书。<br /><br />&nbsp;&nbsp;&nbsp;&nbsp;开成五年正月，文宗疾大渐，神策军护军中尉仇士良、鱼弘志矫诏废皇太子<br /><br />&nbsp;&nbsp;&nbsp;&nbsp;成美复为陈王，立颍王为皇太弟。辛巳，即皇帝位干柩前。辛卯，杀陈王成美及<br /><br />&nbsp;&nbsp;&nbsp;&nbsp;安王溶、贤妃杨氏。甲午，始听政。追尊母为皇太后。二月乙卯，大赦。庚申，<br /><br />&nbsp;&nbsp;&nbsp;&nbsp;有彗星出于室、壁。四月甲子，大风拔木。五月乙卯，杨嗣复罢。诸道盐铁转运<br /><br />&nbsp;&nbsp;&nbsp;&nbsp;使、刑部尚书崔珙同中书门下平章事。壬寅，大风拔木。六月丙寅，以旱避正殿，<br /><br />&nbsp;&nbsp;&nbsp;&nbsp;理囚，河北、河南、淮南、浙东、福建蝗疫州除其徭。七月戊寅，大风拔木。八<br /><br />&nbsp;&nbsp;&nbsp;&nbsp;月甲寅，雨，壬戌，葬元圣昭献孝皇帝于章陵。内枢密使刘弘逸、薛季棱以兵杀<br /><br />&nbsp;&nbsp;&nbsp;&nbsp;仇士良，不克，伏诛。庚午，李珏罢。九月丁丑，淮南节度副大使李德裕为门下<br /><br />&nbsp;&nbsp;&nbsp;&nbsp;侍郎、同中书门下平章事。十月癸卯，回鹘寇天德军。十一月戊寅，有彗星出于<br /><br />&nbsp;&nbsp;&nbsp;&nbsp;东方。魏博节度使何进滔卒，其子重霸自称留后。十二月，封子峻为杞王。<br /><br />&nbsp;&nbsp;&nbsp;&nbsp;会昌元年正月己卯，朝献于太清宫。庚辰，朝享于太庙。辛巳，有事于南郊。<br /><br />&nbsp;&nbsp;&nbsp;&nbsp;大赦，改元。三月，御史大夫陈夷行为门下侍郎、同中书门下平章事。七月，有<br /><br />&nbsp;&nbsp;&nbsp;&nbsp;彗星出于羽林。壬辰，汉水溢。九月癸巳，幽州卢龙军将陈行泰杀其节度使史元<br /><br />&nbsp;&nbsp;&nbsp;&nbsp;忠，自称知留务。闰月，幽州卢龙军将张绛杀行泰，自称主军务。十月，幽州卢<br /><br />&nbsp;&nbsp;&nbsp;&nbsp;龙军逐绛，雄武军使张仲武入于幽州。十一月壬寅，有彗星出于营室。辛亥，避<br /><br />&nbsp;&nbsp;&nbsp;&nbsp;正殿，减膳，理囚，罢兴作。癸亥，崔郓罢。<br /><br />&nbsp;&nbsp;&nbsp;&nbsp;二年正月，宋、毫二州地震。己亥，李德裕为司空。回鹘寇横水栅，略天德、<br /><br />&nbsp;&nbsp;&nbsp;&nbsp;振武军。二月丁丑，淮南节度副大使李绅为中书侍郎、同中书门下平章事。三月，<br /><br />&nbsp;&nbsp;&nbsp;&nbsp;回鹘寇云、朔。四月丁亥，群臣上尊号曰仁圣文武至神大孝皇帝。大赦，赐文武<br /><br />&nbsp;&nbsp;&nbsp;&nbsp;官阶、勋、爵。五月丙申，回鹘没斯降。六月，陈夷行罢。河东节度使刘沔及回<br /><br />&nbsp;&nbsp;&nbsp;&nbsp;鹘战于云州，败绩。七月，幸左神策军阅武。尚书右丞兼御史中丞李让夷为中书<br /><br />&nbsp;&nbsp;&nbsp;&nbsp;侍郎、同中书门下平章事。岚州民田满川反，伏诛。回鹘可汗寇大同川。九月，<br /><br />&nbsp;&nbsp;&nbsp;&nbsp;刘沔为回鹘南回招抚使，幽州卢龙军节度使张仲武为东面招抚使，右金吾卫大将<br /><br />&nbsp;&nbsp;&nbsp;&nbsp;军李思忠为河西党项都将西南面招讨使。十月丁卯，封子岘为益王，岐衮王。十<br /><br />&nbsp;&nbsp;&nbsp;&nbsp;一月，猎于白鹿原。十二月，封子峄为德王，嵯昌王。癸未，京师地震。<br /><br />&nbsp;&nbsp;&nbsp;&nbsp;三年正月庚子，天德军行营副使石雄及回鹘战于杀胡山，败之。二月庚申朔，<br /><br />&nbsp;&nbsp;&nbsp;&nbsp;日有食之。辛未，崔珙罢。是春，大雨雪。四月乙丑，昭义军节度使刘从谏卒，<br /><br />&nbsp;&nbsp;&nbsp;&nbsp;其子稹自称留后。五月甲午，震，东都广运楼灾。辛丑，成德军节度使王元逵为<br /><br />&nbsp;&nbsp;&nbsp;&nbsp;北面招讨泽潞使，魏博节度使何弘敬为东面招讨泽潞使，及河中节度使陈夷行、<br /><br />&nbsp;&nbsp;&nbsp;&nbsp;河阳节度使王茂元、刘沔以讨刘稹。戊申，翰林学士承旨、中书舍人崔铉为中书<br /><br />&nbsp;&nbsp;&nbsp;&nbsp;侍郎、同中书门下平章事。武宁军节度使李彦佐为晋绛行营诸军节度招讨使。六<br /><br />&nbsp;&nbsp;&nbsp;&nbsp;月，西内神龙寺火。辛酉，李德裕为司徒。是夏，作望仙观于禁中。七月庚子，<br /><br />&nbsp;&nbsp;&nbsp;&nbsp;免河东今岁秋税。九月辛卯，忠武军节度使王宰兼河阳行营攻讨使。丁未，以雨<br /><br />&nbsp;&nbsp;&nbsp;&nbsp;霖，理囚，免京兆府秋税。十月己巳，晋绛行营节度使石雄及刘稹战于乌岭，败<br /><br />&nbsp;&nbsp;&nbsp;&nbsp;之。壬午，日中月食太白。是月，党项羌寇盐州。十一月，寇、宁。衮王岐为<br /><br />&nbsp;&nbsp;&nbsp;&nbsp;灵夏六道元帅、安抚党项大使，御史中丞李回副之。安南军乱，逐其经略使武浑。<br /><br />&nbsp;&nbsp;&nbsp;&nbsp;十二月丁巳，王宰克天井关。<br /><br />&nbsp;&nbsp;&nbsp;&nbsp;四年正月乙酉，河东将杨弁逐节度使李石。二月甲寅朔，日有食之。辛酉，<br /><br />&nbsp;&nbsp;&nbsp;&nbsp;杨弁仗诛。三月，石雄兼冀氏行营攻讨使，晋州刺史李丕副之。六月己未，中书、<br /><br />&nbsp;&nbsp;&nbsp;&nbsp;门下、御史台虑囚。闰七月壬戌，李绅罢。淮南节度副大使杜为尚书右仆射，<br /><br />&nbsp;&nbsp;&nbsp;&nbsp;兼中书侍郎、同中书门下平章事。丙子，昭义军将裴问及邢州刺中崔嘏以城降。<br /><br />&nbsp;&nbsp;&nbsp;&nbsp;是月，持荽淌吠躅取⒋胖荽淌钒灿褚猿墙怠０嗽乱椅矗昭义军将郭谊杀刘稹<br /><br />&nbsp;&nbsp;&nbsp;&nbsp;以降。戊戌，给复泽、潞、邢、洛、磁五州一岁，免太原、河阳及怀、陕、晋、<br /><br />&nbsp;&nbsp;&nbsp;&nbsp;降四州秋税。戊申，李德裕为太尉。十月，猎于县。十二月，猎于云阳。<br /><br />&nbsp;&nbsp;&nbsp;&nbsp;五年正月己酉，群臣上尊号曰仁圣文武章天成功神德明道大孝皇帝。是日，<br /><br />&nbsp;&nbsp;&nbsp;&nbsp;朝献于太清宫。庚戌，朝享于太庙。辛亥，有事于南郊。大赦，赐文武官阶、勋、<br /><br />&nbsp;&nbsp;&nbsp;&nbsp;爵，文宣公、二王、三恪予一子出身。作仙台于南郊。庚申，皇太后崩。三月，<br /><br />&nbsp;&nbsp;&nbsp;&nbsp;旱。五月壬子，葬恭僖皇太后于光陵。壬戌，杜、崔铉罢。乙丑，户部侍郎李<br /><br />&nbsp;&nbsp;&nbsp;&nbsp;回为中书侍郎、同中书门下平章事。六月甲申，作望仙楼于神策军。七月丙午朔，<br /><br />&nbsp;&nbsp;&nbsp;&nbsp;日有食之。是月，山南东道节度使郑肃校检尚书右仆射、同中书门下平章事。八<br /><br />&nbsp;&nbsp;&nbsp;&nbsp;月壬午，大毁佛寺，复僧尼为民。十月，作昭武庙于虎牢关。<br /><br />&nbsp;&nbsp;&nbsp;&nbsp;六年二月癸酉，以旱降死罪以下，免今岁夏税。庚辰，夏绥银节度使米暨为<br /><br />&nbsp;&nbsp;&nbsp;&nbsp;东北道招讨党项使。三月壬戌，不豫。左福策军护军中尉马元贽立光王怡为皇太<br /><br />&nbsp;&nbsp;&nbsp;&nbsp;叔，权句当军国政事。甲子，皇帝崩于大明宫，年三十三。<br /><br />&nbsp;&nbsp;&nbsp;&nbsp;宣宗元圣至明成武献文睿智章仁神聪懿道大孝皇帝讳忱，宪宗第十三子也。<br /><br />&nbsp;&nbsp;&nbsp;&nbsp;母曰孝明皇太后郑氏。始封光王。性严重寡言，宫中或以为不惠。<br /><br />&nbsp;&nbsp;&nbsp;&nbsp;会昌六年，武宗疾大渐，左神策军护军中尉马元贽立光王为皇太叔。三月甲<br /><br />&nbsp;&nbsp;&nbsp;&nbsp;子，即皇帝位于柩前。四月乙亥，始听政。尊母为皇太后。丙子，李德裕罢。辛<br /><br />&nbsp;&nbsp;&nbsp;&nbsp;卯，李让夷为司空。五月乙巳，大赦。翰林学士承旨、兵部侍郎白敏中同中书门<br /><br />&nbsp;&nbsp;&nbsp;&nbsp;下平章事。辛酉，封子温为郓王，雍王，泾雅王，滋夔王，沂庆王。七月，<br /><br />&nbsp;&nbsp;&nbsp;&nbsp;李让夷罢。八月辛未，大行宫火。壬申，葬至道昭肃孝皇帝于端陵。九月，郑肃<br /><br />&nbsp;&nbsp;&nbsp;&nbsp;罢。兵部侍郎、判度支卢商为中书侍郎、同中书门下平章事。云南蛮寇安南，经<br /><br />&nbsp;&nbsp;&nbsp;&nbsp;略使裴元裕败之。十二月戊辰朔，日有食之。<br /><br />&nbsp;&nbsp;&nbsp;&nbsp;大中元年正月壬子，朝献于太清宫。癸丑，朝享于太庙。甲寅，有事于南郊。<br /><br />&nbsp;&nbsp;&nbsp;&nbsp;大赦，改元。复左降官死者官爵，赐文武官阶、勋，父老帛，文宣王后及二王后、<br /><br />&nbsp;&nbsp;&nbsp;&nbsp;三恪予一子官。二月癸未，以旱避正殿，减膳，理京师囚，罢太常孝坊习乐，损<br /><br />&nbsp;&nbsp;&nbsp;&nbsp;百官食，出宫女五百人，放五坊鹰犬，停飞龙马粟。三月，卢商罢。刑部尚书、<br /><br />&nbsp;&nbsp;&nbsp;&nbsp;判度支崔元式为门下侍郎，翰林学士承旨、户部侍郎韦琮为中书侍郎：同中书门<br /><br />&nbsp;&nbsp;&nbsp;&nbsp;下平章事。闰月，大复佛寺。四月己酉，皇太后崩。五月，张仲武及奚北部落战，<br /><br />&nbsp;&nbsp;&nbsp;&nbsp;败之。吐蕃、回鹘寇河西，河东节度使王宰伐之。八月丙申，李回罢。庚子，葬<br /><br />&nbsp;&nbsp;&nbsp;&nbsp;贞献皇太后于光陵。十二月戊午，贬太子少保李德裕为潮州司马。<br /><br />&nbsp;&nbsp;&nbsp;&nbsp;二年正月甲子，群臣上尊号曰圣敬文思和武光孝皇帝。大赦。宗子房未仕者<br /><br />&nbsp;&nbsp;&nbsp;&nbsp;予一人出身，赐文武官阶、勋、爵。三月，封子泽为濮王。五月己未朔，日有食<br /><br />&nbsp;&nbsp;&nbsp;&nbsp;之。崔元式罢。兵部侍郎、判度支周墀，刑部侍郎、诸道盐铁转运使马植：同中<br /><br />&nbsp;&nbsp;&nbsp;&nbsp;书门下平章事。己卯，太皇太后崩。七月己巳，续图功臣于凌烟阁。十一月壬午，<br /><br />&nbsp;&nbsp;&nbsp;&nbsp;葬懿安太皇太后于景陵。贬韦琮为太子宾客，分司东都。<br /><br />&nbsp;&nbsp;&nbsp;&nbsp;三年二月，吐蕃以秦原安乐三州、石门驿藏木峡制胜六盘石峡萧七关归于有<br /><br />&nbsp;&nbsp;&nbsp;&nbsp;司。三月，诏待制官与刑法官、谏官次对。马植罢。是春，陨霜杀桑。四月乙酉，<br /><br />&nbsp;&nbsp;&nbsp;&nbsp;周墀罢。御史大夫崔铉为中书侍郎，兵部侍郎、判户部事魏扶：同中书门下平章<br /><br />&nbsp;&nbsp;&nbsp;&nbsp;事。癸巳，幽州卢龙军节度使张仲武卒，其子直方自称留后。五月。武宁军乱，<br /><br />&nbsp;&nbsp;&nbsp;&nbsp;逐其节度使李廓。十月辛巳，京师地震。是月，振武及天德、灵武、盐夏二州地<br /><br />&nbsp;&nbsp;&nbsp;&nbsp;震。吐蕃以维州归于有司。十一月己卯，封弟惕为彭王。十二月，吐蕃以扶州归<br /><br />&nbsp;&nbsp;&nbsp;&nbsp;于有司。<br /><br />&nbsp;&nbsp;&nbsp;&nbsp;四年正月庚辰，大赦。四月壬申，以雨霖，诏京师、关辅理囚，蠲度支、盐<br /><br />&nbsp;&nbsp;&nbsp;&nbsp;铁、户部逋负。六月戊申，魏扶薨。户部尚书、判度支崔龟从同中书门下平章事。<br /><br />&nbsp;&nbsp;&nbsp;&nbsp;八月，幽州卢龙军乱，逐其节度使张直方，衙将张允伸自称留后。十月辛未，翰<br /><br />&nbsp;&nbsp;&nbsp;&nbsp;林学士承旨、兵部侍郎令狐T同中书门下平章事。十一月，党项羌寇、宁。十<br /><br />&nbsp;&nbsp;&nbsp;&nbsp;二月，凤翔节度使李安业、河东节度使李拭为招讨党项使。<br /><br />&nbsp;&nbsp;&nbsp;&nbsp;五年三月，白敏中为司空，招讨南山、平夏党项行营兵马都统。四月，赦平<br /><br />&nbsp;&nbsp;&nbsp;&nbsp;夏党项羌。辛未，给得灵盐夏三州、宁~坊等道三岁。六月，封子润为鄂王。<br /><br />&nbsp;&nbsp;&nbsp;&nbsp;八月乙巳，赦南山党项羌。十月，沙州人张义潮以瓜、沙、伊、肃、鄯、甘、河、<br /><br />&nbsp;&nbsp;&nbsp;&nbsp;西、兰、岷、廓十一州归于有司。白敏中罢。戊辰，户部侍郎、判户部魏谟同中<br /><br />&nbsp;&nbsp;&nbsp;&nbsp;书门下平章事。十一月，崔龟从罢。十二月，盗斫景陵门戟。是岁，湖南饥。<br /><br />&nbsp;&nbsp;&nbsp;&nbsp;六年三月，有彗星出于觜、参。七月，雍王薨。八月，礼部尚书、诸道盐<br /><br />&nbsp;&nbsp;&nbsp;&nbsp;铁转运使裴休同中书门下平章事。九月，獠寇昌、资二州。十一月，封弟惴为隶<br /><br />&nbsp;&nbsp;&nbsp;&nbsp;王。是岁，淮南饥。<br /><br />&nbsp;&nbsp;&nbsp;&nbsp;七年正月丙午，朝献于太清宫。丁未，朝享于太庙。戊申，有事于南郊，大<br /><br />&nbsp;&nbsp;&nbsp;&nbsp;赦。<br /><br />&nbsp;&nbsp;&nbsp;&nbsp;八年正月丙戌朔，日有食之。三月，以旱理囚。九月，封子洽为怀王，I昭<br /><br />&nbsp;&nbsp;&nbsp;&nbsp;王，汶康王。<br /><br />&nbsp;&nbsp;&nbsp;&nbsp;九年正月甲申，成德军节度使王元逵卒，其子绍鼎自称留后。闰四月辛丑，<br /><br />&nbsp;&nbsp;&nbsp;&nbsp;禁岭外民鬻男女者。七月，以旱遣使巡抚淮南，减上供馈运，蠲逋租，发粟赈民。<br /><br />&nbsp;&nbsp;&nbsp;&nbsp;丙辰，崔铉罢。庚申，罢淮南宣歙浙西冬至、元日常贡，以代下户租税。是月，<br /><br />&nbsp;&nbsp;&nbsp;&nbsp;浙西东道军乱，逐其观察使李讷。<br /><br />&nbsp;&nbsp;&nbsp;&nbsp;十年正月丁巳，御史大夫郑朗为工部尚书、同中书门下平章事。九月，封子<br /><br />&nbsp;&nbsp;&nbsp;&nbsp;灌为卫王。十月戊子，裴休罢。十二月壬辰，户部侍郎、判户部崔慎由为工部尚<br /><br />&nbsp;&nbsp;&nbsp;&nbsp;书、同中书门下平章事。<br /><br />&nbsp;&nbsp;&nbsp;&nbsp;十一年二月辛巳，魏谟罢。五月，容管军乱，逐其经略使王球。七月庚子，<br /><br />&nbsp;&nbsp;&nbsp;&nbsp;兵部侍郎、判度支萧邺同中书门下平章事。成德军节度副大使王绍鼎卒，其弟绍<br /><br />&nbsp;&nbsp;&nbsp;&nbsp;懿自称留后。八月，封子盐广王。九月乙未，有彗星出于房。十月壬申，郑<br /><br />&nbsp;&nbsp;&nbsp;&nbsp;朗罢。<br /><br />&nbsp;&nbsp;&nbsp;&nbsp;十二年正月戊戌，户部侍郎、判度支刘同中书门下平章事。二月，废穆<br /><br />&nbsp;&nbsp;&nbsp;&nbsp;宗忌日，停光陵朝拜及守陵宫人。壬申，崔慎由罢。闰月，自十月不雨，至于是<br /><br />&nbsp;&nbsp;&nbsp;&nbsp;月雨。三月，盐州监军使杨玄价杀其刺史刘皋。四月庚子，岭南军乱，逐其节度<br /><br />&nbsp;&nbsp;&nbsp;&nbsp;使杨发。戊申，兵部侍郎、诸道盐铁转运使夏侯孜同中书门下平章事。五月丙寅，<br /><br />&nbsp;&nbsp;&nbsp;&nbsp;刘薨。庚辰，湖南军乱，逐其观察使韩琮。六月丙申，江西都将毛鹤逐其观<br /><br />&nbsp;&nbsp;&nbsp;&nbsp;察使郑宪。辛亥，南蛮寇边。七月，容州将来正反，伏诛。八月，宣歙将康全泰<br /><br />&nbsp;&nbsp;&nbsp;&nbsp;逐其观察使郑薰，淮南节度使崔铉兼宣歙池观察处置使以讨之。丁巳，太原地震。<br /><br />&nbsp;&nbsp;&nbsp;&nbsp;十月，康全泰伏诛。十二月，毛鹤伏诛。甲寅，兵部侍郎、判户部蒋伸同中书门<br /><br />&nbsp;&nbsp;&nbsp;&nbsp;下平章事。<br /><br />&nbsp;&nbsp;&nbsp;&nbsp;十三年正月戊午，大赦，蠲度支、户部逋负，放宫人。八月壬辰，左神策军<br /><br />&nbsp;&nbsp;&nbsp;&nbsp;护军中尉王宗实立郓王温为皇太子，权句当军国政事。癸巳，皇帝崩于咸宁殿，<br /><br />&nbsp;&nbsp;&nbsp;&nbsp;年五十。谥曰圣武献文孝皇帝。咸通十三年，加谥元圣至明成武献文睿智章仁神<br /><br />&nbsp;&nbsp;&nbsp;&nbsp;聪懿道大孝皇帝。<br /><br />&nbsp;&nbsp;&nbsp;&nbsp;赞曰：《春秋》之法，君弑而贼不讨，则深责其国，以为无臣子也。宪宗之<br /><br />&nbsp;&nbsp;&nbsp;&nbsp;弑，历三世而贼犹在。至于文宗，不能明弘志等罪恶，以正国之典刑，仅能杀之<br /><br />&nbsp;&nbsp;&nbsp;&nbsp;而已，是可叹也。穆、敬昏童失德，以其以位不久，故天下未至于败乱，而敬宗<br /><br />&nbsp;&nbsp;&nbsp;&nbsp;卒及其身，是岂有讨贼之志哉！文宗恭俭儒雅，出于天惟，尝读太宗《政要》，<br /><br />&nbsp;&nbsp;&nbsp;&nbsp;慨然恭之。及即位，锐意于治，每延英对宰臣，率漏下十一刻。唐制，天子以只<br /><br />&nbsp;&nbsp;&nbsp;&nbsp;日视朝，乃命辍朝、放朝皆用双日。凡除吏必召见访问，亲察其能否。故太和之<br /><br />&nbsp;&nbsp;&nbsp;&nbsp;初，政事饬，号为清明。然其仁而少断，承父兄之弊，宦官挠权，制之不得其<br /><br />&nbsp;&nbsp;&nbsp;&nbsp;术，故其终困以此。甘露之事，祸及忠良，不胜冤愤，饮恨而已。由是言之，其<br /><br />&nbsp;&nbsp;&nbsp;&nbsp;能杀弘志，亦足伸其志也。昔武丁得一傅说，为商高宗。武宗用一李德裕，遂成<br /><br />&nbsp;&nbsp;&nbsp;&nbsp;其功烈。然其奋然除去浮图之法甚锐，而躬受道家之，服药以求长年。以此见<br /><br />&nbsp;&nbsp;&nbsp;&nbsp;其非明智之不惑者，特好恶有不同尔。宣宗精于听断，而以察为明，无复仁恩之<br /><br />&nbsp;&nbsp;&nbsp;&nbsp;意。呜呼，自是而后，唐衰矣！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,909703);">加入书签</a><a
                        href="909675.html">上一页</a>&larr;<a href="index.html">返回列表</a>&rarr;<a
                            href="909750.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "909675.html"; var next_page = "909750.html"; var index_page = "index.html"; var sortid = "9"; var article_id = "14231"; var chapter_id = "909703"; var articlename = "新唐书"; var chaptername = " 卷八 本纪第八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>