<!DOCTYPE html>
<html>
<head>
<meta charset="gbk" />
<title>新唐书- 卷一百五十三 列传第七十八-在线阅读-哈西文学网</title>
<meta name="keywords" content="欧阳修、宋祁，新唐书， 卷一百五十三 列传第七十八全文， 卷一百五十三 列传第七十八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百五十三 列传第七十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939462.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939462.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百五十三 列传第七十八</h1>
            <div class="link xb">
                <a href="939420.html">上一页</a>&larr;<a href="index.html">返回列表</a>&rarr;<a
                    href="939540.html">下一页</a></div>			
            <div id="BookText">&nbsp;&nbsp;&nbsp;&nbsp;◎段颜<br /><br />&nbsp;&nbsp;&nbsp;&nbsp;段秀实，字成公，本姑臧人。曾祖师F，仕为陇州刺史，留不归，更为F阳<br /><br />&nbsp;&nbsp;&nbsp;&nbsp;人。秀实六岁，母疾病，不勺饮至七日，病间乃肯食，时号“孝童”。及长，沈<br /><br />&nbsp;&nbsp;&nbsp;&nbsp;厚能断，慨然有济世意。举明经，其友易之，秀实曰：“搜章`句，不足以立功。”<br /><br />&nbsp;&nbsp;&nbsp;&nbsp;乃弃去。<br /><br />&nbsp;&nbsp;&nbsp;&nbsp;天宝四载，从安西节度使马灵讨护密有功，授安西府别将。灵罢，又事<br /><br />&nbsp;&nbsp;&nbsp;&nbsp;高仙芝。仙芝讨大食，围怛逻斯城。会虏救至，仙芝兵却，士相失。秀实夜闻副<br /><br />&nbsp;&nbsp;&nbsp;&nbsp;将李嗣业声，识之，因责曰：“惮敌而奔，非勇也；免己陷众，非仁也。”嗣业<br /><br />&nbsp;&nbsp;&nbsp;&nbsp;惭，乃与秀实收散卒，复成军，还安西，请秀实为判官。迁陇州大推府果毅。后<br /><br />&nbsp;&nbsp;&nbsp;&nbsp;从封常清讨大勃律，次贺萨劳城，与虏战，胜之。常清逐北，秀实曰：“贼出羸<br /><br />&nbsp;&nbsp;&nbsp;&nbsp;师，饵我也，请大索。”悉得其C伏，虏师唧。改绥德府折冲都尉。<br /><br />&nbsp;&nbsp;&nbsp;&nbsp;肃宗在灵武，诏嗣业以安西兵五千走行在。节度使梁宰欲逗留观变，嗣业阴<br /><br />&nbsp;&nbsp;&nbsp;&nbsp;然可。秀实责谓曰：“天子方急，臣下乃欲晏然，公常自称大丈夫，今诚儿女耳。”<br /><br />&nbsp;&nbsp;&nbsp;&nbsp;嗣业因固请宰，遂东师，以秀实为副。嗣业为节度使，而秀实方居父丧，表起为<br /><br />&nbsp;&nbsp;&nbsp;&nbsp;义王友，充节度判官。安庆绪奔邺，嗣业与诸将围之，以辎重委河内，署秀实兼<br /><br />&nbsp;&nbsp;&nbsp;&nbsp;怀州长史，知州事，兼留后。时师老财，秀实督馈系道，募士市马以助军。<br /><br />&nbsp;&nbsp;&nbsp;&nbsp;诸军战愁思冈，嗣业中流矢卒，众推荔非元礼代将其军。秀实闻之，即遗白孝德<br /><br />&nbsp;&nbsp;&nbsp;&nbsp;书，使发卒护丧送河内，亲与将吏迎诸境，倾私财葬之。元礼高其义，奏擢试光<br /><br />&nbsp;&nbsp;&nbsp;&nbsp;禄少卿。俄而元礼为麾下所杀，将佐多死，惟秀实以恩信为士卒所服，皆罗拜不<br /><br />&nbsp;&nbsp;&nbsp;&nbsp;敢害，更推白孝德为节度使。秀实凡佐三府，益知名。<br /><br />&nbsp;&nbsp;&nbsp;&nbsp;时吐蕃袭京师，代宗幸陕，劝孝德即日鼓行入援。孝德徙宁，署支度营田<br /><br />&nbsp;&nbsp;&nbsp;&nbsp;副使。于是宁乏食，乃请屯奉天，仰给畿内。时公廪竭，县吏不知所出，皆逃<br /><br />&nbsp;&nbsp;&nbsp;&nbsp;去，军辄散剽，孝德不能制。秀实曰：“使我为军候，岂至是邪？”司马王稷言<br /><br />&nbsp;&nbsp;&nbsp;&nbsp;之，遂知奉天行营事。号令严壹，军中畏戢。兵还，孝德荐为泾州刺史，封张掖<br /><br />&nbsp;&nbsp;&nbsp;&nbsp;郡王。<br /><br />&nbsp;&nbsp;&nbsp;&nbsp;时郭子仪为副元帅，居蒲，子以检校尚书领行营节度使，屯州。士放纵<br /><br />&nbsp;&nbsp;&nbsp;&nbsp;不法，人之嗜恶者，纳贿窜名伍中，因肆志，吏不得问。白昼群行丐颉于市，<br /><br />&nbsp;&nbsp;&nbsp;&nbsp;有不椋辄击伤市人，椎釜鬲瓮盎盈道，至撞害孕妇。孝德不敢劾，秀实自州<br /><br />&nbsp;&nbsp;&nbsp;&nbsp;以状白府，愿计事，至则曰：“天子以生人付公治，公见人被暴害，恬然，且大<br /><br />&nbsp;&nbsp;&nbsp;&nbsp;乱，若何？”孝德曰：“愿奉教。”因请曰：“秀实不忍人无寇暴死，乱天子边<br /><br />&nbsp;&nbsp;&nbsp;&nbsp;事。公诚以为都虞候，能为公已乱。”孝德即檄署付军。俄而士十七人入市取<br /><br />&nbsp;&nbsp;&nbsp;&nbsp;酒，刺酒翁，坏酿器，秀实列卒取之，断首置槊上，植市门外。一营大噪，尽甲，<br /><br />&nbsp;&nbsp;&nbsp;&nbsp;孝德恐，召秀实曰：“奈何？”秀实曰：“请辞于军。”乃解佩刀，选老~一人<br /><br />&nbsp;&nbsp;&nbsp;&nbsp;持马，至门下。甲者出，秀实笑且入，曰：“杀一老卒，何甲也！吾戴头来矣。”<br /><br />&nbsp;&nbsp;&nbsp;&nbsp;甲为愕眙。因晓之曰：“尚书固负若属邪，副元帅固负若属邪？奈何欲以乱败<br /><br />&nbsp;&nbsp;&nbsp;&nbsp;郭氏！”出，秀实曰：“副元帅功塞天地，当务始终。今尚书恣卒为暴，使乱<br /><br />&nbsp;&nbsp;&nbsp;&nbsp;天子边，欲谁归罪？罪且及副元帅。今恶子弟以货窜名军籍中，杀害人，藉藉<br /><br />&nbsp;&nbsp;&nbsp;&nbsp;如是，几日不大乱？乱由尚书出。人皆曰：尚书以副元帅故不戢士。然则郭氏功<br /><br />&nbsp;&nbsp;&nbsp;&nbsp;名，其与存者有几！”再拜曰：“公幸教，愿奉军以从。”即叱左右皆解甲，<br /><br />&nbsp;&nbsp;&nbsp;&nbsp;令曰：“敢喧者死！”秀实曰：“吾未晡食，请设具。”已食，曰：“吾疾作，<br /><br />&nbsp;&nbsp;&nbsp;&nbsp;愿宿门下。”遂卧军中。大骇，戒候卒击柝卫之。旦，与俱至孝德所，谢不能。<br /><br />&nbsp;&nbsp;&nbsp;&nbsp;由是安。<br /><br />&nbsp;&nbsp;&nbsp;&nbsp;初，秀实为营田官。泾大将焦令谌取人田自占，给与农，约熟归其半。是岁<br /><br />&nbsp;&nbsp;&nbsp;&nbsp;大旱，农告无入，令谌曰：“我知入，不知旱也。”责之急，农无以偿，往诉秀<br /><br />&nbsp;&nbsp;&nbsp;&nbsp;实。秀实署牒免之，因使人逊谕令谌。令谌怒，召农责曰：“我畏段秀实邪？”<br /><br />&nbsp;&nbsp;&nbsp;&nbsp;以牒置背上，大杖击二十，舆致廷中。秀实泣曰：“乃我困汝。”即自裂裳裹疮<br /><br />&nbsp;&nbsp;&nbsp;&nbsp;注药，卖己马以代偿。淮西将尹少荣颇刚鲠，入骂令谌曰：“汝诚人乎！泾州野<br /><br />&nbsp;&nbsp;&nbsp;&nbsp;如赭，人饥死，而尔必得谷，击无罪者。段公，仁信大人，惟一马，卖而市谷入<br /><br />&nbsp;&nbsp;&nbsp;&nbsp;汝，汝取之不耻？凡为人傲天灾、犯大人、击无罪者，尚不愧奴隶邪！”令谌闻，<br /><br />&nbsp;&nbsp;&nbsp;&nbsp;大愧流汗，曰：“吾终不可以见段公。”一夕，自恨死。<br /><br />&nbsp;&nbsp;&nbsp;&nbsp;马U代孝德，每所咨逮。U处决不当，固争之，不从不止。始，U城泾州，<br /><br />&nbsp;&nbsp;&nbsp;&nbsp;秀实为留后，以劳加御史中丞。大历三年，遂徙泾州。是军自四镇、北庭赴难，<br /><br />&nbsp;&nbsp;&nbsp;&nbsp;征伐数有功，既骤徙，相与出怨言。别将王童之谋作乱，约曰：“闻警鼓而纵。”<br /><br />&nbsp;&nbsp;&nbsp;&nbsp;秀实知之，召鼓人，阳怒失节，戒曰：“每筹尽当报。”因延数刻，尽四鼓而曙。<br /><br />&nbsp;&nbsp;&nbsp;&nbsp;明日，复有告者曰：“夜焚稿积，约救火则乱。”秀实严警备。夜中果火发，令<br /><br />&nbsp;&nbsp;&nbsp;&nbsp;军中曰：“敢救者斩！”童之居外，请入，不许。明日，捕之，并其党八人斩以<br /><br />&nbsp;&nbsp;&nbsp;&nbsp;徇，曰：“后徙者族！”军遂迁泾州。于时，食无久储，郛无居人，朝廷患之，<br /><br />&nbsp;&nbsp;&nbsp;&nbsp;诏U领郑、颍二州以佐军，命秀实为留后。军不乏资，二州以治。U嘉其绩，奏<br /><br />&nbsp;&nbsp;&nbsp;&nbsp;为行军司马，兼都知兵马使。<br /><br />&nbsp;&nbsp;&nbsp;&nbsp;吐蕃寇边，战盐仓，师不利。U为虏隔，未能还，都将引溃兵先入，秀实让<br /><br />&nbsp;&nbsp;&nbsp;&nbsp;曰：“兵法：失将，麾下斩。公等忘死，而欲安其家邪！”乃悉城中士，使锐将<br /><br />&nbsp;&nbsp;&nbsp;&nbsp;统之，依东原列奇兵，示贼将战。虏望之，不敢逼。俄而U得归。<br /><br />&nbsp;&nbsp;&nbsp;&nbsp;久之，U有疾，请秀实摄节度副使。秀实按甲备变，U卒，命愿将马E主丧，<br /><br />&nbsp;&nbsp;&nbsp;&nbsp;李汉惠主宾客，家人位于堂，宗族位于廷，宾将位于牙内，尉吏士卒位于营次，<br /><br />&nbsp;&nbsp;&nbsp;&nbsp;非其亲，不得居丧侧。朝夕临，三日止。有族谈离立者，皆捕囚之。都虞候史廷<br /><br />&nbsp;&nbsp;&nbsp;&nbsp;帧Ⅰ越崔珍、张景华欲谋乱，秀实送廷志┦Γ徙珍、景华于外，一军遂安。<br /><br />&nbsp;&nbsp;&nbsp;&nbsp;即拜四镇北庭行军、泾原郑颍节度使。数年，吐蕃不敢犯塞。又按格令，官<br /><br />&nbsp;&nbsp;&nbsp;&nbsp;使二料取其一，非公会不举乐饮酒；室无妓媵，无赢财；宾佐至，议军政，不及<br /><br />&nbsp;&nbsp;&nbsp;&nbsp;私。十三年来朝，对蓬莱殿，代宗问所以安边者，画地以对，件别条陈。帝悦，<br /><br />&nbsp;&nbsp;&nbsp;&nbsp;慰赉良渥，又赐第一区，实封百户。还之镇。德宗立，加检校礼部尚书。建中初，<br /><br />&nbsp;&nbsp;&nbsp;&nbsp;宰相杨炎追元载议，欲城原州，诏中使问状，秀实言：“方春不可兴土功，请须<br /><br />&nbsp;&nbsp;&nbsp;&nbsp;农隙。”炎谓沮己，遂召为司农卿。<br /><br />&nbsp;&nbsp;&nbsp;&nbsp;朱反，以秀实失兵，必恨愤，且素有人望，使骑往迎。秀实与子弟诀而入，<br /><br />&nbsp;&nbsp;&nbsp;&nbsp;喜曰：“公来，吾事成矣。”秀实曰：“将士东征，宴赐不丰，有司过耳，人<br /><br />&nbsp;&nbsp;&nbsp;&nbsp;主何与知？公本以忠义闻天下，今变起仓卒，当谕众以祸福，扫清宫室，迎乘舆，<br /><br />&nbsp;&nbsp;&nbsp;&nbsp;公之职也。”默然。秀实知不可，乃阳与合，阴结将军刘海宾、姚令言、都虞<br /><br />&nbsp;&nbsp;&nbsp;&nbsp;候何明礼，欲图。三人者，皆秀实素所厚。会源休教伪迎天子，遣将韩F领<br /><br />&nbsp;&nbsp;&nbsp;&nbsp;锐师三千疾驰奉天。秀实以为宗社之危不容喘，乃遣人谕大吏岐灵岳窃取令言印，<br /><br />&nbsp;&nbsp;&nbsp;&nbsp;不获，乃倒用司农印追其兵。F至骆驿，得符还。秀实谓海宾曰：“F之来，吾<br /><br />&nbsp;&nbsp;&nbsp;&nbsp;等无遗类。我当直搏杀贼，不然则死。”乃约事急为继，而令明礼应于外。翌日，<br /><br />&nbsp;&nbsp;&nbsp;&nbsp;召秀实计事，源休、姚令言、李忠臣、李子平皆在坐。秀实戎服与休并语，至<br /><br />&nbsp;&nbsp;&nbsp;&nbsp;c位，勃然起，执休腕，夺其象笏，奋而前，唾面大骂曰：“狂贼！可磔万段，<br /><br />&nbsp;&nbsp;&nbsp;&nbsp;我岂从汝反邪！”遂击之。举臂捍笏，中颡，流血蔑面，匍匐走。贼众未<br /><br />&nbsp;&nbsp;&nbsp;&nbsp;敢动，而海宾等无至者。秀实大呼曰：“我不同反，胡不杀我！”遂遇害，年六<br /><br />&nbsp;&nbsp;&nbsp;&nbsp;十五。海宾、明礼、灵岳等皆继为贼害。帝在奉天，恨用秀实不极才，垂涕悔怅。<br /><br />&nbsp;&nbsp;&nbsp;&nbsp;初，秀实自泾州被召，戒其家曰：“若过岐，朱必致赠遗，慎毋纳。”至<br /><br />&nbsp;&nbsp;&nbsp;&nbsp;岐，固致大绫三百，家人拒，不遂。至都，秀实怒曰：“吾终不以污吾第。”<br /><br />&nbsp;&nbsp;&nbsp;&nbsp;以置司农治堂之梁间。吏后以告，取视，其封帕完新。<br /><br />&nbsp;&nbsp;&nbsp;&nbsp;秀实尝以禁兵寡弱，不足备非常，言于帝曰：“古者天子曰万乘，诸侯曰千<br /><br />&nbsp;&nbsp;&nbsp;&nbsp;乘，大夫曰百乘，盖以大制小，以十制一。今外有不廷之虏，内有梗命之臣，而<br /><br />&nbsp;&nbsp;&nbsp;&nbsp;禁兵寡少，卒有患难，何以待之？且猛虎所以百兽畏者，为爪牙也；若去之，则<br /><br />&nbsp;&nbsp;&nbsp;&nbsp;犬彘马牛，皆能为敌。”帝不用。及泾卒乱，召神策六军，无一人至者，世多其<br /><br />&nbsp;&nbsp;&nbsp;&nbsp;谋。<br /><br />&nbsp;&nbsp;&nbsp;&nbsp;兴元元年，诏赠太尉，谥曰忠烈。赐封户五百，庄、第各一区；长子三品，<br /><br />&nbsp;&nbsp;&nbsp;&nbsp;诸子五品，并正员官。帝还都，又诏致祭，旌其门闾，亲铭其碑云。太和中，子<br /><br />&nbsp;&nbsp;&nbsp;&nbsp;伯伦始立庙，有诏给卤簿，赐度支绫绢五百，以少牢致祭。<br /><br />&nbsp;&nbsp;&nbsp;&nbsp;伯伦累官福建观察使，终太仆卿。时宰相李石请文宗加赙`，郑覃曰：“<br /><br />&nbsp;&nbsp;&nbsp;&nbsp;自古杀身利社稷，未有如秀实者。”帝恻然，为罢朝，可其请。<br /><br />&nbsp;&nbsp;&nbsp;&nbsp;孙嶷、文楚、珂知名。<br /><br />&nbsp;&nbsp;&nbsp;&nbsp;嶷自郑滑节度使入为右金吾卫大将军，封西平郡公。甘露之变，嶷当诛，裴<br /><br />&nbsp;&nbsp;&nbsp;&nbsp;度奏忠臣后，宜免死，贬循州司马。<br /><br />&nbsp;&nbsp;&nbsp;&nbsp;文楚，咸通末为云州防御使。时李国昌镇振武，国昌子克用欲得云中，引兵<br /><br />&nbsp;&nbsp;&nbsp;&nbsp;攻之，杀于斗鸡台下，沙陀之乱自此始。<br /><br />&nbsp;&nbsp;&nbsp;&nbsp;珂，僖宗时居颍州。黄巢围颍，刺史欲以城降，珂募少年拒战，众裹粮请从，<br /><br />&nbsp;&nbsp;&nbsp;&nbsp;贼遂溃，拜州司马。<br /><br />&nbsp;&nbsp;&nbsp;&nbsp;刘海宾者，彭城人，以义侠闻。为泾原兵马将，与秀实友善。累战功，兼御<br /><br />&nbsp;&nbsp;&nbsp;&nbsp;史中丞。刘文喜据泾州叛，海宾与其子光国绐以奏请。及入对，因言奸慝可诛状。<br /><br />&nbsp;&nbsp;&nbsp;&nbsp;既还，光国手斩文喜献阙下，拜左骁卫大将军，封五原郡王；海宾乐平郡王，赠<br /><br />&nbsp;&nbsp;&nbsp;&nbsp;太子太保，实封百户。<br /><br />&nbsp;&nbsp;&nbsp;&nbsp;颜真卿，字清臣，秘书监师古五世从孙。少孤，母殷躬加训导。既长，博学<br /><br />&nbsp;&nbsp;&nbsp;&nbsp;工辞章，事亲孝。<br /><br />&nbsp;&nbsp;&nbsp;&nbsp;开元中，举进士，又擢制科。调醴泉尉。再迁监察御史，使河、陇。时五原<br /><br />&nbsp;&nbsp;&nbsp;&nbsp;有冤狱久不决，天且旱，真卿辨狱而雨，郡人呼“御史雨”。复使河东，劾奏朔<br /><br />&nbsp;&nbsp;&nbsp;&nbsp;方令郑延祚母死不葬三十年，有诏终身不齿，闻者耸然。迁殿中侍御史。时御史<br /><br />&nbsp;&nbsp;&nbsp;&nbsp;吉温以私怨构中丞宋浑，谪贺州，真卿曰：“奈何以一时忿，欲危宋Z后乎？”<br /><br />&nbsp;&nbsp;&nbsp;&nbsp;宰相杨国忠恶之，讽中丞蒋冽奏为东都采访判官，再转武部员外郎。国忠终欲去<br /><br />&nbsp;&nbsp;&nbsp;&nbsp;之，乃出为平原太守。<br /><br />&nbsp;&nbsp;&nbsp;&nbsp;安禄山逆状牙孽，真卿度必反，阳托霖雨，增陴浚隍，料才壮，储X廪。日<br /><br />&nbsp;&nbsp;&nbsp;&nbsp;与宾客泛舟饮酒，以纾禄山之疑。果以为书生，不虞也。禄山反，河朔尽陷，独<br /><br />&nbsp;&nbsp;&nbsp;&nbsp;平原城守具备，使司兵参军李平驰奏。玄宗始闻乱，叹曰：“河北二十四郡，无<br /><br />&nbsp;&nbsp;&nbsp;&nbsp;一忠臣邪？”及平至，帝大喜，谓左右曰：“朕不识真卿何如人，所为乃若此！”<br /><br />&nbsp;&nbsp;&nbsp;&nbsp;时平原有静塞兵三千，乃益募士，得万人，遣录事参军李择交统之，以刁万<br /><br />&nbsp;&nbsp;&nbsp;&nbsp;岁、和琳、徐浩、马相如、高抗朗等为将，分总部伍。大飨士城西门，慷慨泣下，<br /><br />&nbsp;&nbsp;&nbsp;&nbsp;众感励。饶阳太守卢全诚、济南太守李随、清河长史王怀忠、景城司马李<目韦>、<br /><br />&nbsp;&nbsp;&nbsp;&nbsp;邺郡太守王焘各以众归，有诏北海太守贺兰进明率精锐五千济河为助。贼破东都，<br /><br />&nbsp;&nbsp;&nbsp;&nbsp;遣段子光传李~、卢奕、蒋清首徇河北，真卿畏众惧，绐诸将曰：“吾素识~<br /><br />&nbsp;&nbsp;&nbsp;&nbsp;等，其首皆非是。”乃斩子光，藏三首。它日，结刍续体，敛而祭，为位哭之。<br /><br />&nbsp;&nbsp;&nbsp;&nbsp;是时，从父兄杲卿为常山太守，斩贼将李钦凑等，清土门。十七郡同日自归，<br /><br />&nbsp;&nbsp;&nbsp;&nbsp;推真卿为盟主，兵二十万，绝燕、赵。诏即拜户部侍郎，佐李光弼讨贼。真卿以<br /><br />&nbsp;&nbsp;&nbsp;&nbsp;李晖自副，而用李铣、贾载、沈震为判官。俄加河北招讨采访使。<br /><br />&nbsp;&nbsp;&nbsp;&nbsp;清河太守使郡人李来乞师，曰：“闻公首奋裾唱大顺，河朔恃公为金城。<br /><br />&nbsp;&nbsp;&nbsp;&nbsp;清河，西邻也，有江淮租布备北军，号‘天下北库’。计其积，足以三平原之有，<br /><br />&nbsp;&nbsp;&nbsp;&nbsp;士卒可以二平原之众。公因而抚有，以为腹心，它城运之如臂之指耳。”真卿为<br /><br />&nbsp;&nbsp;&nbsp;&nbsp;出兵六千，谓曰：“吾兵已出，子将何以教我？”曰：“朝家使程千里统众十<br /><br />&nbsp;&nbsp;&nbsp;&nbsp;万，自太行而东，将出<山郭>口，限贼不得前。公若先伐魏郡，斩贼守袁知泰，以<br /><br />&nbsp;&nbsp;&nbsp;&nbsp;劲兵披<山郭>口，出官师使讨邺、幽陵，平原、清河合十万众徇洛阳，分犀锐制其<br /><br />&nbsp;&nbsp;&nbsp;&nbsp;冲。公坚壁勿与战，不数十日，贼必溃，相图死。”真卿然之。乃檄清河等郡，<br /><br />&nbsp;&nbsp;&nbsp;&nbsp;遣大将李择交、副将范冬馥、和琳、徐浩与清河、博平士五千屯堂邑。袁知泰遣<br /><br />&nbsp;&nbsp;&nbsp;&nbsp;将白嗣深、乙舒蒙等兵二万拒战，贼败，斩首万级，知泰走汲郡。<br /><br />&nbsp;&nbsp;&nbsp;&nbsp;史思明围饶阳，遣游奕兵绝平原救军，真卿惧不敌，以书招贺兰进明，以河<br /><br />&nbsp;&nbsp;&nbsp;&nbsp;北招讨使让之。进明败于信都。会平卢将刘正臣以渔阳归，真卿欲坚其意，遣贾<br /><br />&nbsp;&nbsp;&nbsp;&nbsp;载越海遗军资十余万，以子颇为质。颇甫十岁，军中固请留之，不从。<br /><br />&nbsp;&nbsp;&nbsp;&nbsp;肃宗已即位灵武，真卿数遣使以蜡丸裹书陈事。拜工部尚书兼御史大夫，复<br /><br />&nbsp;&nbsp;&nbsp;&nbsp;为河北招讨使。时军费困竭，李劝真卿收景城盐，使诸郡相输，用度遂不乏。<br /><br />&nbsp;&nbsp;&nbsp;&nbsp;第五琦方参进明军，后得其法以行，军用饶雄。<br /><br />&nbsp;&nbsp;&nbsp;&nbsp;禄山乘虚遣思明、尹子奇急攻河北，诸郡复陷，独平原、博平、清河固守。<br /><br />&nbsp;&nbsp;&nbsp;&nbsp;然人心危，不复振。真卿谋于众曰：“贼锐甚，不可抗。若委命辱国，非计也。<br /><br />&nbsp;&nbsp;&nbsp;&nbsp;不如径赴行在，朝廷若诛败军罪，吾死不恨。”至德元载十月，弃郡度河，间关<br /><br />&nbsp;&nbsp;&nbsp;&nbsp;至凤翔谒帝，诏授宪部尚书，迁御史大夫。<br /><br />&nbsp;&nbsp;&nbsp;&nbsp;方朝廷草昧不暇给，而真卿绳治如平日。武部侍郎崔漪、谏议大夫李何忌皆<br /><br />&nbsp;&nbsp;&nbsp;&nbsp;被劾斥降。广平王总兵二十万平长安，辞日，当阙不敢乘，趋出a乃乘。王<br /><br />&nbsp;&nbsp;&nbsp;&nbsp;府都虞候管崇嗣先王而骑，真卿劾之。帝还奏，慰答曰：“朕子每出，谆谆教戒，<br /><br />&nbsp;&nbsp;&nbsp;&nbsp;故不敢失。崇嗣老而~，卿姑容之。”百官肃然。两京复，帝遗左司郎中李选告<br /><br />&nbsp;&nbsp;&nbsp;&nbsp;宗庙，祝署“嗣皇帝”，真卿谓礼仪使崔器曰：“上皇在蜀，可乎？”器遽奏改<br /><br />&nbsp;&nbsp;&nbsp;&nbsp;之，帝以为达识。又建言：“《春秋》，新宫灾，鲁成公三日哭。今太庙为贼毁，<br /><br />&nbsp;&nbsp;&nbsp;&nbsp;请筑坛于野，皇帝东向哭，然后遣使。”不从。宰相厌其言，出为冯翊太守。转<br /><br />&nbsp;&nbsp;&nbsp;&nbsp;蒲州刺史，封丹阳县子。为御史唐F诬劾，贬饶州刺史。<br /><br />&nbsp;&nbsp;&nbsp;&nbsp;乾元二年，拜浙西节度使。刘展将反，真卿豫饬战备，都统李`以为生事，<br /><br />&nbsp;&nbsp;&nbsp;&nbsp;非短真卿，因召为刑部侍郎。展卒举兵度淮，而`奔江西。<br /><br />&nbsp;&nbsp;&nbsp;&nbsp;李辅国迁上皇西宫，真卿率百官问起居，辅国恶之，贬蓬州长史。代宗立，<br /><br />&nbsp;&nbsp;&nbsp;&nbsp;起为利州刺史，不拜，再迁吏部侍郎。除荆南节度使，未行，改尚书右丞。<br /><br />&nbsp;&nbsp;&nbsp;&nbsp;帝自陕还，真卿请先谒陵庙而即宫，宰相元载以为迂，真卿怒曰：“用舍在<br /><br />&nbsp;&nbsp;&nbsp;&nbsp;公，言者何罪？然朝廷事岂堪公再破坏邪！”载衔之。俄以检校刑部尚书为朔方<br /><br />&nbsp;&nbsp;&nbsp;&nbsp;行营宣慰使，未行，留知省事，更封鲁郡公。时载多引私党，畏群臣论奏，乃绐<br /><br />&nbsp;&nbsp;&nbsp;&nbsp;帝曰：“群臣奏事，多挟谗毁。请每论事，皆先白长官，长官以白宰相，宰相详<br /><br />&nbsp;&nbsp;&nbsp;&nbsp;可否以闻。”真卿上疏曰：<br /><br />&nbsp;&nbsp;&nbsp;&nbsp;诸司长官者，达官也，皆得专达于天子。郎官、御史，陛下腹心耳目之臣也，<br /><br />&nbsp;&nbsp;&nbsp;&nbsp;故出使天下，事无细大得失，皆俾访察，还以闻。此古明四目、达四聪也。今陛<br /><br />&nbsp;&nbsp;&nbsp;&nbsp;下欲自屏耳目，使不聪明，则天下何望焉？《诗》曰：“营营青蝇，止于棘；谗<br /><br />&nbsp;&nbsp;&nbsp;&nbsp;言罔极，交乱四国。”以其能变白为黑，变黑为白也。诗人疾之，故曰：“取彼<br /><br />&nbsp;&nbsp;&nbsp;&nbsp;谗人，投畀豺虎；豺虎不食，投畀有北。”昔夏之伯明、楚之无极、汉之江充，<br /><br />&nbsp;&nbsp;&nbsp;&nbsp;皆谗人也，陛下恶之，宜矣。胡不回神省察？其言虚诬，则谗人也，宜诛殛之；<br /><br />&nbsp;&nbsp;&nbsp;&nbsp;其言不诬，则正人也，宜奖励之。舍此不为，使众人谓陛下不能省察而倦听览，<br /><br />&nbsp;&nbsp;&nbsp;&nbsp;以是为辞，臣窃惜之。<br /><br />&nbsp;&nbsp;&nbsp;&nbsp;昔太宗勤劳庶政，其《司门式》曰：“无门籍者有急奏，令监司与仗家引对，<br /><br />&nbsp;&nbsp;&nbsp;&nbsp;不得关碍。”防拥蔽也。置立仗马二，须乘者听。此其平治天下也。天宝后，李<br /><br />&nbsp;&nbsp;&nbsp;&nbsp;林甫得君，群臣不先咨宰相辄奏事者，托以他故中伤之，犹不敢明约百司，使先<br /><br />&nbsp;&nbsp;&nbsp;&nbsp;关白。时阉人袁思艺日宣诏至中书，天子动静必告林甫，林甫得以先意奏请，帝<br /><br />&nbsp;&nbsp;&nbsp;&nbsp;惊喜若神，故权宠日甚，道路以目。上意不下宣，下情不上达，此权臣蔽主，不<br /><br />&nbsp;&nbsp;&nbsp;&nbsp;遵太宗之法也。陵夷至于今，天下之敝皆萃陛下，其所从来渐矣。自艰难之初，<br /><br />&nbsp;&nbsp;&nbsp;&nbsp;百姓尚未凋竭，太平之治犹可致，而李辅国当权，宰相用事，递为姑息。开三司，<br /><br />&nbsp;&nbsp;&nbsp;&nbsp;诛反侧，使余贼溃将北走党项，裒啸不逞，更相惊恐，思明危惧，相炊反，<br /><br />&nbsp;&nbsp;&nbsp;&nbsp;东都陷没，先帝由是忧勤损寿。臣每思之，痛贯心骨。<br /><br />&nbsp;&nbsp;&nbsp;&nbsp;今天下疮_未平，干戈日滋，陛下岂得不博闻谠言以广视听，而塞绝忠谏乎？<br /><br />&nbsp;&nbsp;&nbsp;&nbsp;陛下在陕时，奏事者不限贵贱，群臣以为太宗之治可而待。且君子难进易退，<br /><br />&nbsp;&nbsp;&nbsp;&nbsp;朝廷开不讳之路，犹恐不言，况怀厌怠。令宰相宣进止，御史台作条目，不得直<br /><br />&nbsp;&nbsp;&nbsp;&nbsp;进，从此人不奏事矣。陛下闻见，止于数人耳目。天下之士，方钳口结舌，陛下<br /><br />&nbsp;&nbsp;&nbsp;&nbsp;便谓无事可论，岂知惧而不敢进，即林甫、国忠复起矣。臣谓今日之事，旷古未<br /><br />&nbsp;&nbsp;&nbsp;&nbsp;有，虽林甫、国忠犹不敢公为之。陛下不早觉悟，渐成孤立，后悔无及矣。<br /><br />&nbsp;&nbsp;&nbsp;&nbsp;于是中人等腾布中外。后摄事太庙，言祭器不饬，载以为诽谤，贬峡州别驾。<br /><br />&nbsp;&nbsp;&nbsp;&nbsp;改吉州司马，迁抚、湖二州刺史。载诛，杨绾荐之，擢刑部尚书，进吏部。帝崩，<br /><br />&nbsp;&nbsp;&nbsp;&nbsp;以为礼仪使。因奏列圣谥繁，请从初议为定，袁鸸膛胖，罢不报。时丧乱后，<br /><br />&nbsp;&nbsp;&nbsp;&nbsp;典法湮放，真卿虽博识今古，屡建议正，为权臣沮抑，多中格云。<br /><br />&nbsp;&nbsp;&nbsp;&nbsp;杨炎当国，以直不容，换太子少师，然犹领使。及卢杞，益不喜，改太子太<br /><br />&nbsp;&nbsp;&nbsp;&nbsp;师，并使罢之，数遣人问方镇所便，将出之。真卿往见杞，辞曰：“先中丞传首<br /><br />&nbsp;&nbsp;&nbsp;&nbsp;平原，面流血，吾不敢以衣拭，亲舌舐之，公忍不见容乎！”杞矍然下拜，而衔<br /><br />&nbsp;&nbsp;&nbsp;&nbsp;恨切骨。<br /><br />&nbsp;&nbsp;&nbsp;&nbsp;李希烈陷汝州，杞乃建遣真卿：“四方所信，若往谕之，可不劳师而定。”<br /><br />&nbsp;&nbsp;&nbsp;&nbsp;诏可，公卿皆失色。李勉以为失一元老，贻朝廷羞，密表固留。至河南，河南尹<br /><br />&nbsp;&nbsp;&nbsp;&nbsp;郑叔则以希烈反状明，劝不行，答曰：“君命可避乎？”既见希烈，宣诏旨，希<br /><br />&nbsp;&nbsp;&nbsp;&nbsp;烈养子千余拔刃争进，诸将皆慢骂，将食之，真卿色不变。希烈以身捍，麾其众<br /><br />&nbsp;&nbsp;&nbsp;&nbsp;退，乃就馆。逼使上疏雪己，真卿不从。乃诈遣真卿兄子岘与从吏数辈继请，德<br /><br />&nbsp;&nbsp;&nbsp;&nbsp;宗不报。真卿每与诸子书，但戒严奉家庙，恤诸孤，讫无它语。希烈遣李元平说<br /><br />&nbsp;&nbsp;&nbsp;&nbsp;之，真卿叱曰：“尔受国委任，不能致命，顾吾无兵戮汝，尚说我邪？”希烈大<br /><br />&nbsp;&nbsp;&nbsp;&nbsp;会其党，召真卿，使倡优斥侮朝廷。真卿怒曰：“公，人臣，奈何如是？”拂衣<br /><br />&nbsp;&nbsp;&nbsp;&nbsp;去。希烈大惭。时朱滔、王武俊、田悦、李纳使者皆在坐，谓希烈曰：“闻太师<br /><br />&nbsp;&nbsp;&nbsp;&nbsp;名德久矣，公欲建大号而太师至，求宰相孰先太师者？”真卿叱曰：“若等闻颜<br /><br />&nbsp;&nbsp;&nbsp;&nbsp;常山否？吾兄也。禄山反，首举义师，后虽被执，诟贼不绝于口。吾年且八十，<br /><br />&nbsp;&nbsp;&nbsp;&nbsp;官太师，吾守吾节，死而后已，岂受若等胁邪！”诸贼失色。<br /><br />&nbsp;&nbsp;&nbsp;&nbsp;希烈乃拘真卿，守以甲士，掘方丈坎于廷，传将坑之，真卿见希烈曰：“死<br /><br />&nbsp;&nbsp;&nbsp;&nbsp;生分矣，何多为！”张伯仪败，希烈令赍旌节首级示真卿，真卿恸哭投地。会其<br /><br />&nbsp;&nbsp;&nbsp;&nbsp;党周曾、康秀林等谋袭希烈，奉真卿为帅。事泄，曾死，乃拘送真卿蔡州。真卿<br /><br />&nbsp;&nbsp;&nbsp;&nbsp;度必死，乃作遗表、墓志、祭文，指寝室西壁下曰：“此吾殡所也。”希烈c称<br /><br />&nbsp;&nbsp;&nbsp;&nbsp;帝，使问仪式，对曰：“老夫耄矣，曾掌国礼，所记诸侯朝觐耳！”<br /><br />&nbsp;&nbsp;&nbsp;&nbsp;兴元后，王师复振，贼虑变，遣将辛景臻、安华至其所，积薪于廷曰：“不<br /><br />&nbsp;&nbsp;&nbsp;&nbsp;能屈节，当焚死。”真卿起赴火，景臻等遽止之。希烈弟希倩坐朱诛，希烈因<br /><br />&nbsp;&nbsp;&nbsp;&nbsp;发怒，使阉奴等害真卿，曰：“有诏。”真卿再拜。奴曰：“宜赐卿死。”曰：<br /><br />&nbsp;&nbsp;&nbsp;&nbsp;“老臣无状，罪当死，然使人何日长安来？”奴曰：“从大梁来。”骂曰：“乃<br /><br />&nbsp;&nbsp;&nbsp;&nbsp;逆贼耳，何诏云！”遂缢杀之，年七十六。嗣曹王皋闻之，泣下，三军皆恸，因<br /><br />&nbsp;&nbsp;&nbsp;&nbsp;表其大节。淮、蔡平，子f、硕护丧还，帝废朝五日，赠司徒，谥文忠，赙布帛<br /><br />&nbsp;&nbsp;&nbsp;&nbsp;米粟加等。<br /><br />&nbsp;&nbsp;&nbsp;&nbsp;真卿立朝正色，刚而有礼，非公言直道，不萌于心。天下不以姓名称，而独<br /><br />&nbsp;&nbsp;&nbsp;&nbsp;曰鲁公。如李正己、田神功、董秦、侯希逸、王玄志等，皆真卿始招起之，后皆<br /><br />&nbsp;&nbsp;&nbsp;&nbsp;有功。善正、草书，笔力遒婉，世宝传之。贞元六年，赦书授f五品正员官。开<br /><br />&nbsp;&nbsp;&nbsp;&nbsp;成初，又以曾孙弘式为同州参军。<br /><br />&nbsp;&nbsp;&nbsp;&nbsp;赞曰：唐人柳宗元称：“世言段太尉，大抵以为武人，一时奋不虑死以取名，<br /><br />&nbsp;&nbsp;&nbsp;&nbsp;非也。太尉为人，常低首拱手行步，言气卑弱，未尝以色待物；人视之，<br /><br />&nbsp;&nbsp;&nbsp;&nbsp;儒者也。遇不可，必达其志，决非偶然者。”宗元不妄许人，谅其然邪，非孔子<br /><br />&nbsp;&nbsp;&nbsp;&nbsp;所谓仁者必有勇乎？当禄山反，哮噬无前，鲁公独以乌合婴其锋，功虽不成，其<br /><br />&nbsp;&nbsp;&nbsp;&nbsp;志有足称者。晚节偃蹇，为奸臣所挤，见殒贼手。毅然之气，折而不沮，可谓忠<br /><br />&nbsp;&nbsp;&nbsp;&nbsp;矣。详观二子行事，当时亦不能尽信于君，及临大节，蹈之无贰色，何耶？彼忠<br /><br />&nbsp;&nbsp;&nbsp;&nbsp;臣谊士，宁以未见信望于人，要返诸己得其正，而后慊于中而行之也。呜呼，虽<br /><br />&nbsp;&nbsp;&nbsp;&nbsp;千五百岁，其英烈言言，如严霜烈日，可畏而仰哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939462);">加入书签</a><a
                        href="939420.html">上一页</a>&larr;<a href="index.html">返回列表</a>&rarr;<a
                            href="939540.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939420.html"; var next_page = "939540.html"; var index_page = "index.html"; var sortid = "9"; var article_id = "14231"; var chapter_id = "939462"; var articlename = "新唐书"; var chaptername = " 卷一百五十三 列传第七十八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>