<!DOCTYPE html>
<html>
<head>
<meta charset="gbk" />
<title>新唐书- 卷一百 列传第二十五-在线阅读-哈西文学网</title>
<meta name="keywords" content="欧阳修、宋祁，新唐书， 卷一百 列传第二十五全文， 卷一百 列传第二十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百 列传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/927787.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/927787.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百 列传第二十五</h1>
            <div class="link xb">
                <a href="927725.html">上一页</a>&larr;<a href="index.html">返回列表</a>&rarr;<a
                    href="936943.html">下一页</a></div>			
            <div id="BookText">&nbsp;&nbsp;&nbsp;&nbsp;◎陈杨封裴宇文郑权阎蒋姜张<br /><br />&nbsp;&nbsp;&nbsp;&nbsp;陈叔达，字子聪，陈宣帝子也。少封义阳王，历丹杨尹、都官尚书。入隋，<br /><br />&nbsp;&nbsp;&nbsp;&nbsp;久不试。大业中，授内史舍人，出为绛郡通守。高祖西师，以郡听命，授丞相府<br /><br />&nbsp;&nbsp;&nbsp;&nbsp;主簿，封汉东郡公。与温大雅同管机秘，方禅代时，书册诰诏，皆其笔也。武德<br /><br />&nbsp;&nbsp;&nbsp;&nbsp;初，授黄门侍郎，判纳言，封江国公。<br /><br />&nbsp;&nbsp;&nbsp;&nbsp;叔达明辩，善为容，每占奏，缙绅属目。江左士客长安，或汨滞，多荐诸朝。<br /><br />&nbsp;&nbsp;&nbsp;&nbsp;尝赐食，得蒲萄，不举，帝问之，对曰：“臣母病渴，求不能致，愿归奉之。”<br /><br />&nbsp;&nbsp;&nbsp;&nbsp;帝流涕曰：“卿有母遗乎？”因赐之，又赉物百段。贞观初，与萧r争殿中，坐<br /><br />&nbsp;&nbsp;&nbsp;&nbsp;忿谇不恭，免官。未几，居母丧，又有疾，太宗忧之，遣使禁却吊者。丧除，为<br /><br />&nbsp;&nbsp;&nbsp;&nbsp;遂州都督，病不拜。顷之，擢礼部尚书。始，太子建成等阋间太宗，帝惑之，叔<br /><br />&nbsp;&nbsp;&nbsp;&nbsp;达极意救辩，至是谓曰：“武德内难，卿有谠言，故以此报。”叔达谢曰：“岂<br /><br />&nbsp;&nbsp;&nbsp;&nbsp;独为陛下，乃社稷计耳。”后闺薄汗漫，为有司露劾，帝以名臣为护掩，授散秩<br /><br />&nbsp;&nbsp;&nbsp;&nbsp;归第。卒，谥曰缪。久之，赠户部尚书，更谥曰忠。<br /><br />&nbsp;&nbsp;&nbsp;&nbsp;杨恭仁，隋观王雄子也。仁寿中，累迁甘州刺史，临事不苛细，徼人安之。<br /><br />&nbsp;&nbsp;&nbsp;&nbsp;文帝谓雄曰：“匪特朕得人，乃卿善教子矣。”大业初，转吏部侍郎。杨玄感叛，<br /><br />&nbsp;&nbsp;&nbsp;&nbsp;诏率兵经略，与玄感战破陵，败之。遂与屈突通追获贼。炀帝召见曰：“比闻与<br /><br />&nbsp;&nbsp;&nbsp;&nbsp;贼战尤力，向但知卿奉法，而乃勇决如此，朕用自愧。”苏威曰：“仁者必有勇，<br /><br />&nbsp;&nbsp;&nbsp;&nbsp;殆谓此邪。”时威及宇文述、裴蕴、裴矩参掌选事，皆受赇不法，恭仁素廉正，<br /><br />&nbsp;&nbsp;&nbsp;&nbsp;故恶之，出为河南道大使，使捕寇贼。至谯郡，为朱粲所败，奔江都。宇文化及<br /><br />&nbsp;&nbsp;&nbsp;&nbsp;弑逆，署吏部尚书，为化及守魏县。元宝藏执送京师，高祖素知之，授黄门侍郎，<br /><br />&nbsp;&nbsp;&nbsp;&nbsp;封观国公。寻为凉州总管。<br /><br />&nbsp;&nbsp;&nbsp;&nbsp;恭仁久乘边，习种落情伪，悉心绥慰，由葱岭以东，皆奉贡贽。就加纳言。<br /><br />&nbsp;&nbsp;&nbsp;&nbsp;突厥颉利率众数万猎其境，恭仁应机设拒，张疑屯虚帜示之，颉利惧而走。瓜州<br /><br />&nbsp;&nbsp;&nbsp;&nbsp;刺史贺拔行威叛，朝廷未即讨。恭仁募荡，倍道进，贼不虞其来，遂克二城。<br /><br />&nbsp;&nbsp;&nbsp;&nbsp;纵所俘还之，众感悦，遂相与缚行威降。召拜吏部尚书，兼中书令，检校凉州诸<br /><br />&nbsp;&nbsp;&nbsp;&nbsp;军事。迁左卫大将军。武德末，拜雍州牧、扬州大都督府长史。迁洛州都督。太<br /><br />&nbsp;&nbsp;&nbsp;&nbsp;宗劳谓曰：“洛阳要重，朕子弟不为少，恐非所任，故以委公。”<br /><br />&nbsp;&nbsp;&nbsp;&nbsp;恭仁性冲厚，以礼自闲卫，未尝与物忤，时人方汉石庆。既贵，不以势尚人，<br /><br />&nbsp;&nbsp;&nbsp;&nbsp;故誉望益重。病，乞骸骨，诏以特进归第。卒，赠潭州都督，陪葬昭陵，谥曰孝。<br /><br />&nbsp;&nbsp;&nbsp;&nbsp;子思训袭爵。显庆中，历右屯卫将军。从高宗幸并州。右卫大将军慕容宝节<br /><br />&nbsp;&nbsp;&nbsp;&nbsp;夜邀思训与谋乱，思训不敢对。宝节惧，毒酒以进，思训死。妻诉之，流宝节岭<br /><br />&nbsp;&nbsp;&nbsp;&nbsp;表，至龙门，追斩之。乃诏以毒人者重其法。<br /><br />&nbsp;&nbsp;&nbsp;&nbsp;思训孙睿交，尚长宁公主，豫诛张易之，赐实封五百户。神龙中为秘书监，<br /><br />&nbsp;&nbsp;&nbsp;&nbsp;贬绛州别驾。<br /><br />&nbsp;&nbsp;&nbsp;&nbsp;师道字景猷，恭仁弟。清警有才思。客洛阳，为王世充所拘，间归高祖，授<br /><br />&nbsp;&nbsp;&nbsp;&nbsp;上仪同，为备身左右。尚桂阳公主，除吏部侍郎。改太常卿，封安德郡公。贞观<br /><br />&nbsp;&nbsp;&nbsp;&nbsp;十年，拜侍中，参豫朝政，亲遇隆渥。性周谨，未尝语禁省事。尝曰：“吾读《<br /><br />&nbsp;&nbsp;&nbsp;&nbsp;孔光传》，想其余风，或庶几云。”太宗数访群臣才行，师道虽有所推进，而乏<br /><br />&nbsp;&nbsp;&nbsp;&nbsp;甄品。久之，迁中书令。太子承乾得罪，诏与长孙无忌等杂治其狱。师道妻异姓<br /><br />&nbsp;&nbsp;&nbsp;&nbsp;子赵节与承乾通谋，乃微讽帝，欲活之。帝怒，罢为吏部尚书。师道起贵胄，四<br /><br />&nbsp;&nbsp;&nbsp;&nbsp;海人物，非所练悉，至铨署，专抑势贵亲党以远嫌，用人多违其才，不为时所称。<br /><br />&nbsp;&nbsp;&nbsp;&nbsp;帝亦曰：“师道资性纯淑，自应无过，而实怯懦，罕更事，缓急不得其力。”从<br /><br />&nbsp;&nbsp;&nbsp;&nbsp;征高丽，摄中书令。军还，颇不职，改工部尚书，复为太常卿。<br /><br />&nbsp;&nbsp;&nbsp;&nbsp;师道善草隶，工诗，每与有名士燕集，歌咏自适。帝见其诗，为`讽嗟赏。<br /><br />&nbsp;&nbsp;&nbsp;&nbsp;后赐宴，帝曰：“闻公每酣赏，捉笔赋诗，如宿构者，试为朕为之。”师道再拜，<br /><br />&nbsp;&nbsp;&nbsp;&nbsp;少选辄成，无所窜定，一坐嗟伏。卒，赠吏部尚书、并州都督，谥曰懿，陪葬昭<br /><br />&nbsp;&nbsp;&nbsp;&nbsp;陵，诏为立碑。<br /><br />&nbsp;&nbsp;&nbsp;&nbsp;子豫之，尚巢王元吉女寿春县主。居母丧，与永嘉公主乱，为主婿窦奉节所<br /><br />&nbsp;&nbsp;&nbsp;&nbsp;杀。<br /><br />&nbsp;&nbsp;&nbsp;&nbsp;执柔，恭仁从孙，历地官尚书。武后母，即恭仁叔父达之女。及临朝，武承<br /><br />&nbsp;&nbsp;&nbsp;&nbsp;嗣、攸宁相继用事。后曰：“要欲我家及外氏常一人为宰相。”乃以执柔同中书<br /><br />&nbsp;&nbsp;&nbsp;&nbsp;门下三品。未几，卒。<br /><br />&nbsp;&nbsp;&nbsp;&nbsp;弟执一，亦以诛张易之功封河东郡公，累官右金吾卫大将军。<br /><br />&nbsp;&nbsp;&nbsp;&nbsp;始，雄在隋，以同姓贵；自武德后，恭仁兄弟名位益盛；又以武后外家尊宠，<br /><br />&nbsp;&nbsp;&nbsp;&nbsp;凡尚主者三人，女为王妃五人，赠皇后一人，三品以上者二十余人。<br /><br />&nbsp;&nbsp;&nbsp;&nbsp;封伦，字德彝，以字显，观州人。祖隆，北齐太子太保。伦年方少，舅卢<br /><br />&nbsp;&nbsp;&nbsp;&nbsp;思道曰：“是儿识略过人，当自致卿相。”隋开皇末，江南乱，内史令杨素讨之，<br /><br />&nbsp;&nbsp;&nbsp;&nbsp;署伦行军记室。泊海上，素召计事，伦坠水，免，易衣以见，讫不言。久乃素知，<br /><br />&nbsp;&nbsp;&nbsp;&nbsp;问故，谢曰：“私事也，所不敢白。”素异其为，以从妹妻之。素营仁寿宫，表<br /><br />&nbsp;&nbsp;&nbsp;&nbsp;为土工监，规构鸿侈。宫成，文帝怒曰：“素殚百姓力，为吾掊怨天下。”素大<br /><br />&nbsp;&nbsp;&nbsp;&nbsp;惧。伦曰：“毋恐，皇后至，自当免。”明日，帝果劳素曰：“公知吾夫妇老，<br /><br />&nbsp;&nbsp;&nbsp;&nbsp;无以自娱乐，而盛饰此宫邪？”因大悦。素退问：“何料而知？”伦曰：“上节<br /><br />&nbsp;&nbsp;&nbsp;&nbsp;俭，故始见必怒。然雅听后言。后，妇人，惟侈丽是好。后悦，则帝安矣。”素<br /><br />&nbsp;&nbsp;&nbsp;&nbsp;曰：“吾不及也。”素负才势，多所凌藉，惟于伦降礼赏接，或与论天下事，衮<br /><br />&nbsp;&nbsp;&nbsp;&nbsp;衮不倦，每抚其床曰：“封郎终当据此。”荐之帝，擢内史舍人。<br /><br />&nbsp;&nbsp;&nbsp;&nbsp;虞世基得幸炀帝，然不悉吏事，处可失宜。伦阴为裁画，内以谄承主意，百<br /><br />&nbsp;&nbsp;&nbsp;&nbsp;官章奏若忤旨，则寝不闻；外以峻文绳天下，有功当赏，辄抑不行。由是世基之<br /><br />&nbsp;&nbsp;&nbsp;&nbsp;宠日隆，而隋政日坏矣。宇文化及乱，持帝出宫，使伦数帝罪，帝曰：“卿，士<br /><br />&nbsp;&nbsp;&nbsp;&nbsp;人，何至是！”伦羞缩去。化及署为内史令，从至聊城，知化及败，及结士及，<br /><br />&nbsp;&nbsp;&nbsp;&nbsp;得出护饷道。化及死，遂与士及来降。高祖知其谐附逆党，方切让，使就舍。伦<br /><br />&nbsp;&nbsp;&nbsp;&nbsp;以秘策干帝，帝悦，更拜内史舍人。迁侍郎兼内史令。<br /><br />&nbsp;&nbsp;&nbsp;&nbsp;秦王讨王世充，命伦参谋军事。时兵久不决，帝欲班师，王遣伦西见帝曰：<br /><br />&nbsp;&nbsp;&nbsp;&nbsp;“贼地虽多，羁縻不相使，所用命者洛阳尔，计穷力屈，死在旦暮。今解而西，<br /><br />&nbsp;&nbsp;&nbsp;&nbsp;则贼势磐结，后难以图。”帝纳之。贼平，帝谓侍臣曰：“始议东讨，时多沮解<br /><br />&nbsp;&nbsp;&nbsp;&nbsp;者，唯秦王谓必克，伦赞其行，虽张华叶策晋武，亦何以加于是！”封平原县公，<br /><br />&nbsp;&nbsp;&nbsp;&nbsp;判天策府司马。初，窦建德援洛，王将趣虎牢，伦与萧r谏不可，至是入贺。王<br /><br />&nbsp;&nbsp;&nbsp;&nbsp;笑曰：“不用公言，今日幸而捷，岂智者千虑或有失乎？”伦谢素不及。顷之，<br /><br />&nbsp;&nbsp;&nbsp;&nbsp;突厥寇太原，且遣使和亲。帝问计，群臣咸请许之可纾战。伦曰：“不然。彼有<br /><br />&nbsp;&nbsp;&nbsp;&nbsp;轻中国心，谓我不能战，若乘其怠击之，势必胜，胜而后和，威德两全。今虽不<br /><br />&nbsp;&nbsp;&nbsp;&nbsp;战，后必复来。臣以为击之便。”诏可。寻检校吏部尚书，进封赵国公，徙密国。<br /><br />&nbsp;&nbsp;&nbsp;&nbsp;太宗立，拜尚书右仆射，实封六百户。始，伦之归，萧r数荐之。及是，r<br /><br />&nbsp;&nbsp;&nbsp;&nbsp;为左仆射，每议事，伦初坚定，至帝前辄变易，由是有隙。贞观元年，遘疾，卧<br /><br />&nbsp;&nbsp;&nbsp;&nbsp;尚书省，帝亲临视，命尚辇送还第。卒，年六十，赠司空，谥曰明。<br /><br />&nbsp;&nbsp;&nbsp;&nbsp;伦资险佞内狭，数刺人主意，阴导而阳合之。外谨顺，居处衣服陋素，而交<br /><br />&nbsp;&nbsp;&nbsp;&nbsp;宫府，贿赠狼藉。然善矫饰，居之自如，人莫能探其膺肺。隐、刺之乱，数进忠<br /><br />&nbsp;&nbsp;&nbsp;&nbsp;策，太宗以为诚，横赐累万。又密言于高祖曰：“秦王恃功，颉颃太子下，若不<br /><br />&nbsp;&nbsp;&nbsp;&nbsp;早立，则亟图之。”情白太子曰：“为四海不顾其亲，乞羹者谓何？”及高祖议<br /><br />&nbsp;&nbsp;&nbsp;&nbsp;废立，伦固谏止。当时语秘无知者，卒后，事浸闻。十七年，治书侍御史唐临追<br /><br />&nbsp;&nbsp;&nbsp;&nbsp;劾奸状，帝下其议百官。民部尚书唐俭等议：“伦宠极生前，而罪暴身后，所历<br /><br />&nbsp;&nbsp;&nbsp;&nbsp;官不可尽夺，请还赠改谥，以惩壬。”有诏夺司空，削食封，改谥为缪。<br /><br />&nbsp;&nbsp;&nbsp;&nbsp;子言道，尚淮南长公主，官至宋州刺史。<br /><br />&nbsp;&nbsp;&nbsp;&nbsp;裴矩，字弘大，绛州闻喜人。父讷之，为齐太子舍人。矩在乳而孤，及长好<br /><br />&nbsp;&nbsp;&nbsp;&nbsp;学，有文藻智数。再补高平王文学。齐亡，不得调。隋高祖为定州总管，召补记<br /><br />&nbsp;&nbsp;&nbsp;&nbsp;室，以母忧去职。高祖已受禅，迁给事郎，奏舍人事。帝伐陈，为元帅记室。江<br /><br />&nbsp;&nbsp;&nbsp;&nbsp;左平，诏矩巡抚岭南，未行，而高智慧等乱，道不通，帝难其遣，矩请速进，许<br /><br />&nbsp;&nbsp;&nbsp;&nbsp;之。次南康，得兵数千人。是时，俚帅王仲宣逼广州，遣别将围东衡州，矩与将<br /><br />&nbsp;&nbsp;&nbsp;&nbsp;军鹿愿赴之。贼立九壁，屯大庾岭，矩进击，破之。贼惧，释东衡州之围，据愿<br /><br />&nbsp;&nbsp;&nbsp;&nbsp;长岭，又击破之，斩其帅。自南海趣广州，仲宣惧，溃去。绥集二十余州，承制<br /><br />&nbsp;&nbsp;&nbsp;&nbsp;署渠帅为刺史、县令。还报，帝大悦，诏升殿劳苦之。拜开府，爵闻喜县公，赐<br /><br />&nbsp;&nbsp;&nbsp;&nbsp;赉异等。迁累内史侍郎。时突厥强盛，都蓝与突利构难，屡犯塞，诏太平公史万<br /><br />&nbsp;&nbsp;&nbsp;&nbsp;岁为行军总管，出定襄道，以矩为长史。破达头可汗而万岁诛，矩功不见录。还<br /><br />&nbsp;&nbsp;&nbsp;&nbsp;为尚书左丞，迁吏部侍郎，名称职。<br /><br />&nbsp;&nbsp;&nbsp;&nbsp;炀帝时，西域诸国悉至张掖交市，帝令矩护视。矩知帝勤远略，乃访诸商胡<br /><br />&nbsp;&nbsp;&nbsp;&nbsp;国俗、山川险易，撰《西域图记》三篇，合四十四国，凡裂三道：北道起伊吾，<br /><br />&nbsp;&nbsp;&nbsp;&nbsp;径蒲类、铁勒、突厥可汗廷，乱北流河至拂H；中道起高昌、焉耆、龟兹、疏勒，<br /><br />&nbsp;&nbsp;&nbsp;&nbsp;逾葱岭，汗、苏对沙那、康、曹、何、大小安、穆诸国，至波斯；南道起鄯<br /><br />&nbsp;&nbsp;&nbsp;&nbsp;善、于阗、朱俱波、喝般陀，亦度葱岭，涉护密、吐火罗、挹怛、檠印漕国，<br /><br />&nbsp;&nbsp;&nbsp;&nbsp;至北婆罗门。皆竟西海。诸国亦自有空道交通。既还，奏之。帝引内矩，问西方<br /><br />&nbsp;&nbsp;&nbsp;&nbsp;事，矩盛言：“胡多瑰怪名宝，俗土著，易并吞。”帝由是甘心四夷，委矩经略。<br /><br />&nbsp;&nbsp;&nbsp;&nbsp;再迁黄门侍郎，参豫朝政。<br /><br />&nbsp;&nbsp;&nbsp;&nbsp;大业三年，帝有事恒山，西方来助祭者十余国。矩遣人说高昌、伊吾等，<br /><br />&nbsp;&nbsp;&nbsp;&nbsp;以厚利，使入朝。帝西巡燕支山，高昌等二十七国谒道左，皆使佩金玉，服锦Y，<br /><br />&nbsp;&nbsp;&nbsp;&nbsp;奏乐歌舞，令士女盛饰纵观，亘数十里，示中国强富。后遂破吐谷浑，拓地数千<br /><br />&nbsp;&nbsp;&nbsp;&nbsp;里，遣兵出戍，岁委输巨亿万计。帝谓矩有绥怀略，擢银青光禄大夫。帝在东都，<br /><br />&nbsp;&nbsp;&nbsp;&nbsp;矩以蛮夷朝贡踵至，讽帝悉召天下奇倡怪伎，大陈端门前，曳锦e、珥金i者十<br /><br />&nbsp;&nbsp;&nbsp;&nbsp;余万，百官都人列缯楼幔阁夹道，被服光丽。廛邸皆供帐，池酒林。译长纵蛮<br /><br />&nbsp;&nbsp;&nbsp;&nbsp;夷与民贸易，所在令邀饮食，相娱乐。蛮夷嗟咨，谓中国为“仙晨帝所”。天子<br /><br />&nbsp;&nbsp;&nbsp;&nbsp;以为诚，谓宇文述、牛弘曰：“矩所建白，皆朕之志，要未发，矩辄先闻，非悉<br /><br />&nbsp;&nbsp;&nbsp;&nbsp;心奉国，畴能是邪？”又助城伊吾，胁处罗入朝。帝益喜，赐貂裘、西胡珍器。<br /><br />&nbsp;&nbsp;&nbsp;&nbsp;从帝巡塞北，幸启民帐。时高丽遣使先在突厥，启民引见帝。矩因奏言：“高丽<br /><br />&nbsp;&nbsp;&nbsp;&nbsp;本孤竹国，周以封箕子，汉分三郡，今乃不臣，先帝疾之，欲讨久矣。方陛下时，<br /><br />&nbsp;&nbsp;&nbsp;&nbsp;安得不事？今其使朝突厥，及见启民，举国臣服，胁令入朝，可致也。请面诏其<br /><br />&nbsp;&nbsp;&nbsp;&nbsp;使，令归语王，有如旅拒，方率突厥诛之。”帝纳焉。高丽不听命，征辽自此始。<br /><br />&nbsp;&nbsp;&nbsp;&nbsp;王师再临辽，皆从，以劳加右光禄大夫。时纲纪汩振，宇文述、虞世基用事，官<br /><br />&nbsp;&nbsp;&nbsp;&nbsp;以贿迁，唯矩挺节无秽声，世颇称之。<br /><br />&nbsp;&nbsp;&nbsp;&nbsp;矩以始毕可汗众渐盛，建请以宗女嫁叱吉设，建为南面可汗，分其势。叱吉<br /><br />&nbsp;&nbsp;&nbsp;&nbsp;不敢受。始毕闻之，稍怨望。矩又言：“突厥淳陋，易离间，但内多群胡教导之。<br /><br />&nbsp;&nbsp;&nbsp;&nbsp;臣闻史蜀胡悉尤有谋，幸于始毕，请杀之。”帝曰：“善。”矩因诡计召胡悉受<br /><br />&nbsp;&nbsp;&nbsp;&nbsp;赐，斩马邑下，报始毕曰：“史蜀胡悉背可汗，我所共恶，今既诛之。”始毕知<br /><br />&nbsp;&nbsp;&nbsp;&nbsp;状，由是不朝。后帝北巡，始毕率骑十万围帝雁门，诏矩与虞世基宿朝堂待顾问。<br /><br />&nbsp;&nbsp;&nbsp;&nbsp;围解，从幸江都宫。时盗贼蜂结，郡县上奏不可计，矩言于帝。帝怒，遣诣京师，<br /><br />&nbsp;&nbsp;&nbsp;&nbsp;以疾解。俄而高祖入关，帝令虞世基问方略，矩曰：“唯愿陛下亟西，天下定矣。”<br /><br />&nbsp;&nbsp;&nbsp;&nbsp;矩性勤谨，未尝忤物，见天下方乱，其待遇士尤厚，虽厮役皆得其欢。是时，<br /><br />&nbsp;&nbsp;&nbsp;&nbsp;卫兵数逃去，帝忧之，以问矩。矩曰：“今乘舆淹狩已二年，诸骁果皆无家，人<br /><br />&nbsp;&nbsp;&nbsp;&nbsp;无匹合，则不久安，臣请皆听纳室。”帝笑曰：“公定多智。”因诏矩尽召江都<br /><br />&nbsp;&nbsp;&nbsp;&nbsp;女子、孀家，恣将士所欲，即配之，人情翕然相悦，曰：“裴公惠也！”宇文化<br /><br />&nbsp;&nbsp;&nbsp;&nbsp;及乱，众劫矩。贼皆曰：“裴黄门无豫也。”既而众以秦王子浩为帝，诏矩为侍<br /><br />&nbsp;&nbsp;&nbsp;&nbsp;内，随而北。化及c位，署矩尚书右仆射，为河北道安抚大使。又为窦建德所获，<br /><br />&nbsp;&nbsp;&nbsp;&nbsp;建德以矩隋旧臣，遇之厚。建德起群盗，非有君臣制度，矩为略制朝仪，不阅月，<br /><br />&nbsp;&nbsp;&nbsp;&nbsp;宪章拟王者，建德尊礼之。建德败，来朝，擢殿中侍御史，爵安邑县公。累迁太<br /><br />&nbsp;&nbsp;&nbsp;&nbsp;子詹事、检校侍中。时突厥数盗边，高祖遣使约西突厥连和，突厥因请婚。帝曰：<br /><br />&nbsp;&nbsp;&nbsp;&nbsp;“彼势与我绝，缓急不为用，奈何？”矩曰：“然北虏方炽，岁苦边，若权顺许，<br /><br />&nbsp;&nbsp;&nbsp;&nbsp;以示外援，须我完实更议之。”帝然其计。隐太子败，余党保宫城不解。秦王遣<br /><br />&nbsp;&nbsp;&nbsp;&nbsp;矩谕之，乃听命。迁民部尚书。<br /><br />&nbsp;&nbsp;&nbsp;&nbsp;太宗即位，疾贪吏，欲痛惩V之，乃间遣人遗诸曹，一史受馈缣，帝怒，诏<br /><br />&nbsp;&nbsp;&nbsp;&nbsp;杀之。矩曰：“吏受赇，死固宜。然陛下以计绐之，因即行法，所谓罔人以罪，<br /><br />&nbsp;&nbsp;&nbsp;&nbsp;非道之以德之谊。”帝悦，为群臣言之，曰：“矩遂能廷争，不面从，物物若此，<br /><br />&nbsp;&nbsp;&nbsp;&nbsp;天下有不治哉？”年八十，精明不忘，多识故事，见重于时。贞观元年卒，赠绛<br /><br />&nbsp;&nbsp;&nbsp;&nbsp;州刺史，谥曰敬。<br /><br />&nbsp;&nbsp;&nbsp;&nbsp;宇文士及，字仁人，京兆长安人。父述，为隋右卫大将军。开皇末，以述勋<br /><br />&nbsp;&nbsp;&nbsp;&nbsp;封新城县公。文帝引入卧内，与语，奇之。诏尚炀帝女南阳公主，为尚辇奉御，<br /><br />&nbsp;&nbsp;&nbsp;&nbsp;从幸江都，以父丧免，起为鸿胪少卿。其兄化及谋弑逆，以主婿忌之，弗告。已<br /><br />&nbsp;&nbsp;&nbsp;&nbsp;弑帝，乃封蜀王。<br /><br />&nbsp;&nbsp;&nbsp;&nbsp;初，士及为奉御，而高祖任殿中少监，雅自款结。及从化及至黎阳，帝手书<br /><br />&nbsp;&nbsp;&nbsp;&nbsp;召之。士及亦遣家童间道走长安，通谆勤，且献金I。帝悦曰：“我尝与士及共<br /><br />&nbsp;&nbsp;&nbsp;&nbsp;事，今以此献，是将来矣。”化及兵日蹙，士及劝归命，不从，乃与封伦诡求督<br /><br />&nbsp;&nbsp;&nbsp;&nbsp;饷。俄而化及败，于是济北豪杰谋起齐兵击窦建德以收河北，观形势，士及不纳，<br /><br />&nbsp;&nbsp;&nbsp;&nbsp;与伦等自归。帝让之曰：“汝兄弟率思归之人为入关计，尔得时，我父子，尚肯<br /><br />&nbsp;&nbsp;&nbsp;&nbsp;相假乎？今欲何地自处？”士及谢曰：“臣罪当死，但臣往在涿郡，尝与陛下夜<br /><br />&nbsp;&nbsp;&nbsp;&nbsp;论世事，顷又奉所献，冀以此赎罪。”帝笑谓裴寂曰：“彼与我论天下事，逮今<br /><br />&nbsp;&nbsp;&nbsp;&nbsp;六七年，公等皆在其后。”时士及女弟为昭仪，有宠，由是见亲礼，授上仪同。<br /><br />&nbsp;&nbsp;&nbsp;&nbsp;从秦王平宋金刚，录功，复隋旧封，以宗室女妻之，迁王府骠骑将军。从讨王世<br /><br />&nbsp;&nbsp;&nbsp;&nbsp;充等，进爵郢国公。武德八年，权检校侍中，兼太子詹事。王即位，拜中书令，<br /><br />&nbsp;&nbsp;&nbsp;&nbsp;真食益州七百户，以本官检校凉州都督。时突厥数入寇，士及欲立威以镇耀边鄙，<br /><br />&nbsp;&nbsp;&nbsp;&nbsp;每出入，盛陈兵卫，又痛折节下士。或告其反，讯无状，召为殿中监，以疾改蒲<br /><br />&nbsp;&nbsp;&nbsp;&nbsp;州刺史。政尚宽简，人皆宜之。擢右卫大将军。太宗延入x语，或至夜分出，遇<br /><br />&nbsp;&nbsp;&nbsp;&nbsp;休沐，往往驰召。士及益自谨，其妻尝问遽召何所事，士及卒不对。帝尝玩禁中<br /><br />&nbsp;&nbsp;&nbsp;&nbsp;树曰：“此嘉木也！”士及从旁美叹。帝正色曰：“魏征常劝我远佞人，不识佞<br /><br />&nbsp;&nbsp;&nbsp;&nbsp;人为谁，乃今信然。”谢曰：“南衙群臣面折廷争，陛下不得举手。今臣幸在左<br /><br />&nbsp;&nbsp;&nbsp;&nbsp;右，不少有将顺，虽贵为天子，亦何聊？”帝意解。又尝割肉，以饼拭手，帝屡<br /><br />&nbsp;&nbsp;&nbsp;&nbsp;目，阳若不省，徐之。其机悟率类此。后以雅旧，别封一子新城县公。久之，<br /><br />&nbsp;&nbsp;&nbsp;&nbsp;复为殿中监。卒，赠左卫大将军、凉州都督，陪葬昭陵。士及抚幼弟、孤兄子，<br /><br />&nbsp;&nbsp;&nbsp;&nbsp;以友睦称。好周恤亲戚故人，然过自奉养，服玩食饮必极丰侈。有司谥曰恭，黄<br /><br />&nbsp;&nbsp;&nbsp;&nbsp;门侍郎刘洎曰：“士及居家侈肆，不可谓恭。”乃改曰纵。<br /><br />&nbsp;&nbsp;&nbsp;&nbsp;赞曰：封伦、裴矩，其奸足以亡隋，其知反以佐唐，何哉？惟奸人多才能，<br /><br />&nbsp;&nbsp;&nbsp;&nbsp;与时而成败也。妖禽孽狐，当昼则伏自如，得夜乃为之祥。若伦伪行匿情，死乃<br /><br />&nbsp;&nbsp;&nbsp;&nbsp;暴闻，免两观之诛，幸矣。太宗知士及之佞，为游言自解，亦不能斥。彼中材之<br /><br />&nbsp;&nbsp;&nbsp;&nbsp;主，求不惑于佞，难哉！<br /><br />&nbsp;&nbsp;&nbsp;&nbsp;郑善果，郑州荥泽人。祖在魏为显家。父诚，周大将军、开封县公，讨尉迟<br /><br />&nbsp;&nbsp;&nbsp;&nbsp;迥，战死。善果方九岁，以死事子袭爵，家人为其幼，弗告也；及受诏，号哭不<br /><br />&nbsp;&nbsp;&nbsp;&nbsp;自胜。隋开皇初，进封武德郡公。年十四，为沂州刺史。累转鲁郡太守。<br /><br />&nbsp;&nbsp;&nbsp;&nbsp;善果母崔，贤明晓政治，尝坐x内听善果处决，或当理则悦，有不可，则引<br /><br />&nbsp;&nbsp;&nbsp;&nbsp;至床下，责愧之。故善果所至有绩，号清吏。尝与武威太守樊子盖考为天下第一，<br /><br />&nbsp;&nbsp;&nbsp;&nbsp;炀帝赐物千段、黄金百两。再迁大理卿。突厥围帝雁门，以守御功拜右光禄大夫。<br /><br />&nbsp;&nbsp;&nbsp;&nbsp;从幸江都。宇文化及弑逆，署民部尚书，从至聊城。淮安王神通攻之，善果督战，<br /><br />&nbsp;&nbsp;&nbsp;&nbsp;中流矢。神通解。俄为窦建德所获，王琮让之曰：“公，隋大臣，自尊夫人亡，<br /><br />&nbsp;&nbsp;&nbsp;&nbsp;名称衰。今以忠臣子为逆贼徇命至伤夷，谓何？”善果惭，欲自杀，或止之，得<br /><br />&nbsp;&nbsp;&nbsp;&nbsp;不死。建德不之礼，乃归神通。送京师，擢太子左庶子，更封荥阳郡公。数为太<br /><br />&nbsp;&nbsp;&nbsp;&nbsp;子陈得失。未几，检校大理卿，兼民部尚书。奉法持正，风绩显公卿间。诏与裴<br /><br />&nbsp;&nbsp;&nbsp;&nbsp;寂等十人每奏事若侍得升殿，而从父兄元q亦与，时以为荣。坐事免。会山东平，<br /><br />&nbsp;&nbsp;&nbsp;&nbsp;持节为招抚大使。以选举失实除名。后历刑部尚书。贞观初，出为岐州刺史，以<br /><br />&nbsp;&nbsp;&nbsp;&nbsp;累去。复拜江州刺史，卒。<br /><br />&nbsp;&nbsp;&nbsp;&nbsp;元q，字德芳，隋沛国公译之子。性察慧，爱尚文艺。以父功拜仪同，袭爵。<br /><br />&nbsp;&nbsp;&nbsp;&nbsp;累迁右卫将军，更封莘国公。大业末，出为文城郡守。高祖兵兴，遣将张纶西略<br /><br />&nbsp;&nbsp;&nbsp;&nbsp;地，攻拔其城，系致军门，释之，授太常卿。与襄武王琛使突厥，还为参旗将军。<br /><br />&nbsp;&nbsp;&nbsp;&nbsp;元q习军旅事，帝令教诸屯军法。刘武周将宋金刚与突厥处罗可汗犄角寇汾、晋，<br /><br />&nbsp;&nbsp;&nbsp;&nbsp;元q谕罢可汗兵，不听，乃进为武周援。会暴疾，其下意元q置毒，囚之。处罗<br /><br />&nbsp;&nbsp;&nbsp;&nbsp;死，颉利立，留帐中数年。帝既许可汗婚，元q始得还。帝劳曰：“卿不辱于虏，<br /><br />&nbsp;&nbsp;&nbsp;&nbsp;可辈苏武、张骞矣。”拜鸿胪卿，母丧免。<br /><br />&nbsp;&nbsp;&nbsp;&nbsp;会突厥提精骑数十万，身自将攻太原，诏即苫次起元q持节往劳。既至，虏<br /><br />&nbsp;&nbsp;&nbsp;&nbsp;以不信咎中国，元q随语折让，无所屈，徐乃数其背约，突厥愧服。因好谓颉利<br /><br />&nbsp;&nbsp;&nbsp;&nbsp;曰：“突厥得唐地无所用，唐得突厥不可臣而使，两不为用而相攻伐，何哉？今<br /><br />&nbsp;&nbsp;&nbsp;&nbsp;掠财资，劫人口，皆入所部，可汗一不得，岂若仆旗接好，则金玉重币一归可汗。<br /><br />&nbsp;&nbsp;&nbsp;&nbsp;且唐有天下，约可汗为兄弟，使驿衔于道，今坐受其利不肯，乃蔑德贻怨，自<br /><br />&nbsp;&nbsp;&nbsp;&nbsp;取劳苦，若何？”颉利当其言，引还。太宗赐书曰：“知公口伐，可汗如约，遂<br /><br />&nbsp;&nbsp;&nbsp;&nbsp;使边火息燧，朕何惜金石赐于公哉！”贞观三年，复使突厥，还言：“夷狄以马<br /><br />&nbsp;&nbsp;&nbsp;&nbsp;羊准盛衰，今突厥六畜不蕃，人色若菜，牙内饭粟化为血，不三年必亡。”无几，<br /><br />&nbsp;&nbsp;&nbsp;&nbsp;突厥果败。后转左武侯大将军，坐事免。起为宜州刺史，以老致仕。卒，赠幽州<br /><br />&nbsp;&nbsp;&nbsp;&nbsp;刺史，谥曰简。<br /><br />&nbsp;&nbsp;&nbsp;&nbsp;元q干敏，所至常有誉。五聘绝域，危不脱，终不自为解。然译事后母不谨，<br /><br />&nbsp;&nbsp;&nbsp;&nbsp;隋文帝尝赐《孝经》愧勖之；至元q亦不以孝闻，士丑其行。从孙杲，知名武后<br /><br />&nbsp;&nbsp;&nbsp;&nbsp;世，终天官侍郎。<br /><br />&nbsp;&nbsp;&nbsp;&nbsp;权万纪，其先出天水，后徙京兆，为万年人。父琢d，隋匡州刺史，以悫愿<br /><br />&nbsp;&nbsp;&nbsp;&nbsp;闻。万纪悻直廉约，自潮州刺史擢治书侍御史。尚书右仆射房玄龄、侍中王掌<br /><br />&nbsp;&nbsp;&nbsp;&nbsp;内外官考，万纪劾其不平，太宗按状，不伏。魏征奏言：“房玄龄等皆大臣，<br /><br />&nbsp;&nbsp;&nbsp;&nbsp;所考有私，万纪在考堂无订正，今而弹发，非诚心为国者。”帝乃置之，然以为<br /><br />&nbsp;&nbsp;&nbsp;&nbsp;不阿贵近，繇是奖礼。万纪又建言：“宇文智及受隋恩，贼杀其君，万世共弃，<br /><br />&nbsp;&nbsp;&nbsp;&nbsp;今其子乃任千牛，请斥屏以惩不轨。”帝从之。万纪与侍御史李仁发既以言得进，<br /><br />&nbsp;&nbsp;&nbsp;&nbsp;颇掉罄自肆，众情懔懔。征奏：“万纪等暗大体，诋讦弹射皆不实，陛下收其一<br /><br />&nbsp;&nbsp;&nbsp;&nbsp;切，遂敢附下罔上，钓强直名，迷夺圣明，以小谋大，群下离心。如玄龄等且不<br /><br />&nbsp;&nbsp;&nbsp;&nbsp;得申，况疏贱之臣哉？”帝寤，徙万纪散骑常侍，而免仁发。数年，复召万纪为<br /><br />&nbsp;&nbsp;&nbsp;&nbsp;持书御史，即奏言：“宣、饶部中可凿山冶银，岁取数百万。”帝让曰：“天子<br /><br />&nbsp;&nbsp;&nbsp;&nbsp;所乏，嘉谋善政有益于下者。公不推贤进善，乃以利规我，欲方我汉桓、灵邪？”<br /><br />&nbsp;&nbsp;&nbsp;&nbsp;斥使还第。<br /><br />&nbsp;&nbsp;&nbsp;&nbsp;久之，由御史中丞进尚书左丞，出为西韩州刺史。徙吴王长史。王畏其直，<br /><br />&nbsp;&nbsp;&nbsp;&nbsp;善遇之。齐王v不奉法，帝素奇万纪能左右吴王者，乃徙为v长史。v勘热<br /><br />&nbsp;&nbsp;&nbsp;&nbsp;小，万纪骤谏不入，即条过失以闻。帝遣刘德威按问，因召v入朝。v恐，与所<br /><br />&nbsp;&nbsp;&nbsp;&nbsp;嬖燕弘亮谋杀之，而万纪先引道。v遣弘亮驰彀骑追击，斩首，殊支体，投圊中。<br /><br />&nbsp;&nbsp;&nbsp;&nbsp;又杀典军韦文振。文振本以校尉从帝征伐，以质谨自将，帝使事v，典厩马，切<br /><br />&nbsp;&nbsp;&nbsp;&nbsp;谏不纳，辄见万纪道之，故v内尝忿疾。万纪死，文振惧，驰去，追骑获之。v<br /><br />&nbsp;&nbsp;&nbsp;&nbsp;平，赠万纪齐州都督、武都郡公，食二千户，谥曰敢，文振左武卫将军、襄阳县<br /><br />&nbsp;&nbsp;&nbsp;&nbsp;公，食千户。<br /><br />&nbsp;&nbsp;&nbsp;&nbsp;万纪子玄初，高宗时兵部侍郎。<br /><br />&nbsp;&nbsp;&nbsp;&nbsp;怀恩，万纪族孙。祖弘寿，为隋临汾司仓书佐，高祖平京师，擢太仆卿、卢<br /><br />&nbsp;&nbsp;&nbsp;&nbsp;国公，卒，谥曰恭。故怀恩以荫累迁尚乘奉御，袭爵。驭人安毕罗为高宗所宠，<br /><br />&nbsp;&nbsp;&nbsp;&nbsp;见帝，戏慢不恭，怀恩奏事，适见之，退杖四十。帝嗟赏曰：“良吏也！”擢万<br /><br />&nbsp;&nbsp;&nbsp;&nbsp;年令。赏罚明，见恶辄取。时语曰：“宁饮三斗尘，无逢权怀恩。”其姿状沈毅，<br /><br />&nbsp;&nbsp;&nbsp;&nbsp;每盛服，妻子不敢仰视。更庆、莱、卫、邢、宋五州刺史，洛州长史。所居威名<br /><br />&nbsp;&nbsp;&nbsp;&nbsp;赫然，吏重足立。尝过汴州，时刺史杨德干亦以严称，与怀恩名相埒。汴桥新成，<br /><br />&nbsp;&nbsp;&nbsp;&nbsp;立木中途，止过车者。怀恩适过之，示德干曰：“民不可止邪，焉用此？”德干<br /><br />&nbsp;&nbsp;&nbsp;&nbsp;惭服。迁益州大都督府长史，卒。<br /><br />&nbsp;&nbsp;&nbsp;&nbsp;从子楚璧，为左领军卫兵曹参军。玄宗在东都，楚璧乃与李迥秀子齐损、陈<br /><br />&nbsp;&nbsp;&nbsp;&nbsp;仓尉卢玢、左屯营长上折冲周履济等谋反，以兄子梁山诈为襄王子，号光帝，拥<br /><br />&nbsp;&nbsp;&nbsp;&nbsp;营兵百余夜入官城，欲劫留守王志郑不克。迟明，兵斩楚璧等，传首东都，籍<br /><br />&nbsp;&nbsp;&nbsp;&nbsp;其家。<br /><br />&nbsp;&nbsp;&nbsp;&nbsp;阎让，字立德，以字行，京兆万年人。父毗，为隋殿内少监，本以工艺进，<br /><br />&nbsp;&nbsp;&nbsp;&nbsp;故立德与弟立本皆机巧有思。武德初，为秦王府士曹参军，从平东都。迁尚衣奉<br /><br />&nbsp;&nbsp;&nbsp;&nbsp;御，制衮冕六服、腰舆、伞扇，咸有典法。贞观初，历将作少匠、大安县男。护<br /><br />&nbsp;&nbsp;&nbsp;&nbsp;治献陵，拜大匠。文德皇后崩，摄司空，营昭陵，坐弛职免。起为博州刺史。太<br /><br />&nbsp;&nbsp;&nbsp;&nbsp;宗幸洛阳，诏立德按爽垲建离宫清暑，乃度地汝州西山，控汝水，睨广成泽，号<br /><br />&nbsp;&nbsp;&nbsp;&nbsp;襄城宫，役凡百余万。宫成，烦燠不可居，帝废之，以赐百姓，坐免官。<br /><br />&nbsp;&nbsp;&nbsp;&nbsp;未几，复为大匠，即洪州造浮海大航五百艘，遂从征辽，摄殿中监，规筑土<br /><br />&nbsp;&nbsp;&nbsp;&nbsp;山，破安市城。师还，至辽泽，亘二百里，淖不可通，立德筑道为桥梁，无留行。<br /><br />&nbsp;&nbsp;&nbsp;&nbsp;帝悦，赐予良厚。又营翠微、玉华二宫，擢工部尚书。帝崩，复摄司空，典陵事，<br /><br />&nbsp;&nbsp;&nbsp;&nbsp;以劳进爵大安县公。永征五年，高宗幸万年宫，留守京师，领徒四万治京城。卒，<br /><br />&nbsp;&nbsp;&nbsp;&nbsp;赠吏部尚书、并州都督，陪葬昭陵，谥曰康。<br /><br />&nbsp;&nbsp;&nbsp;&nbsp;立本，显庆中以将作大匠代立德为工部尚书。总章元年，以司平太常伯拜右<br /><br />&nbsp;&nbsp;&nbsp;&nbsp;相、博陵县男。初，太宗与侍臣泛舟春苑池，见异鸟容与波上，悦之，诏坐者赋<br /><br />&nbsp;&nbsp;&nbsp;&nbsp;诗，而召立本侔状。x外传呼画师阎立本，是时已为主爵郎中，俯伏池左，研吮<br /><br />&nbsp;&nbsp;&nbsp;&nbsp;丹粉，望坐者羞怅流汗。归戒其子曰：“吾少读书，文辞不减侪辈，今独以画见<br /><br />&nbsp;&nbsp;&nbsp;&nbsp;名，与厮役等，若曹慎毋习！”然性所好，虽被訾屈，亦不能罢也。既辅政，但<br /><br />&nbsp;&nbsp;&nbsp;&nbsp;以应务俗材，无宰相器。时姜恪以战功擢左相，故时人有“左相宣威沙漠，右相<br /><br />&nbsp;&nbsp;&nbsp;&nbsp;驰誉丹青”之嘲。咸亨元年，官复旧名，改中书令。卒，谥曰文贞。立德孙知微，<br /><br />&nbsp;&nbsp;&nbsp;&nbsp;曾孙用之。<br /><br />&nbsp;&nbsp;&nbsp;&nbsp;知微，圣历初为豹韬卫将军。武后时，突厥默啜请和亲，后遣知微摄春官尚<br /><br />&nbsp;&nbsp;&nbsp;&nbsp;书，持金帛护送武延秀聘其女。默啜怒非天子子，囚延秀，挟知微入寇赵、定，<br /><br />&nbsp;&nbsp;&nbsp;&nbsp;尊之如可汗，以示华人，自河以北萧然。朝廷以知微卖国，夷其族。知微不知，<br /><br />&nbsp;&nbsp;&nbsp;&nbsp;逃还。武后业已然，乃曰：“恶臣疾子，赐百官甘心焉。”于是骨断脔分，非要<br /><br />&nbsp;&nbsp;&nbsp;&nbsp;职者不能得。子则先，以武三思婿免死。玄宗在藩时，以善割蒙宠。开元中，有<br /><br />&nbsp;&nbsp;&nbsp;&nbsp;司奏拟供奉，姚元崇以为则先刑戮家，又逆人姻属，不可留京师。诏曰：“朕在<br /><br />&nbsp;&nbsp;&nbsp;&nbsp;外日，尝驱使，宜令供奉。”<br /><br />&nbsp;&nbsp;&nbsp;&nbsp;用之，初为彭州参军，尝摄录事，一日纠愆谬不法数十事，太守以为材。后<br /><br />&nbsp;&nbsp;&nbsp;&nbsp;举通事舍人，累迁右卫郎将，知引驾仗。金吾将军李质升殿不解刀，呵却之，请<br /><br />&nbsp;&nbsp;&nbsp;&nbsp;按以法，左右震悚。始，有司以三卫执扇登殿，用之奏三卫皆悍，不宜升陛迩<br /><br />&nbsp;&nbsp;&nbsp;&nbsp;御坐，请以宦者代，遂为故事。天宝中，女为义王u妃。终左金吾将军。<br /><br />&nbsp;&nbsp;&nbsp;&nbsp;蒋俨，常州义兴人。擢明经第，为左屯卫兵曹参军。太宗将伐高丽，募为使<br /><br />&nbsp;&nbsp;&nbsp;&nbsp;者，人皆惮行，俨奋曰：“以天子雄武，四夷畏威，蕞尔国敢图王人？有如不幸，<br /><br />&nbsp;&nbsp;&nbsp;&nbsp;固吾死所也。”遂请行。为莫离支所囚，以兵胁之，不屈，内窟室中。高丽平，<br /><br />&nbsp;&nbsp;&nbsp;&nbsp;乃得归。帝奇其节，授朝散大夫。为幽州司马，刘祥道以巡察使到部，表最状，<br /><br />&nbsp;&nbsp;&nbsp;&nbsp;擢会州刺史。再迁殿中少监，数陈时政病利，高宗辄优纳。进蒲州刺史，户产充<br /><br />&nbsp;&nbsp;&nbsp;&nbsp;夥，诉犴积年不平，前刺史踵以罪去，俨至，发隐禁奸，号良二千石。永隆二年，<br /><br />&nbsp;&nbsp;&nbsp;&nbsp;以老致仕。未几，复召为太仆卿，以父讳辞官，徙太子右卫副率。<br /><br />&nbsp;&nbsp;&nbsp;&nbsp;中宗在东宫，俨数争过失，不见用。自以总调护，不应谏。于是田游岩兴处<br /><br />&nbsp;&nbsp;&nbsp;&nbsp;士为洗马，太子所尊礼，俨诒书责之曰：“太子年鼎盛，圣道有所未尽，足下受<br /><br />&nbsp;&nbsp;&nbsp;&nbsp;调护之寄，居责言之地，唯唯悠悠，不出一谈。向使不餐王粟，仆何敢议？今禄<br /><br />&nbsp;&nbsp;&nbsp;&nbsp;及亲矣，尚何酬塞？”游岩愧不能答。俨寻徙右卫大将军，封义兴县子，以太子<br /><br />&nbsp;&nbsp;&nbsp;&nbsp;詹事致仕。卒，年七十八。中宗立，以旧恩赠礼部尚书。<br /><br />&nbsp;&nbsp;&nbsp;&nbsp;韦弘机，京兆万年人。祖元礼，隋浙州刺史。弘机仕贞观时为左千牛胄曹参<br /><br />&nbsp;&nbsp;&nbsp;&nbsp;军，使西突厥，册拜同俄设为可汗。会石国叛，道梗，三年不得归。裂裾录所过<br /><br />&nbsp;&nbsp;&nbsp;&nbsp;诸国风俗、物产，为《西征记》。比还，太宗问外国事，即上其书。帝大悦，擢<br /><br />&nbsp;&nbsp;&nbsp;&nbsp;朝散大夫。累迁殿中监。显庆中，为檀州刺史，以边人陋僻，不知文儒贵，乃<br /><br />&nbsp;&nbsp;&nbsp;&nbsp;学官，画孔子、七十二子、汉晋名儒象，自为赞，敦劝生徒，繇是大化。契何<br /><br />&nbsp;&nbsp;&nbsp;&nbsp;力讨高丽。次滦水，会暴涨，师留三日。弘机输给资粮，军无饥，高宗善之，擢<br /><br />&nbsp;&nbsp;&nbsp;&nbsp;司农少卿，主东都营田苑。宦者犯法，杖乃奏，帝嗟赏，赐绢五十匹，曰：“后<br /><br />&nbsp;&nbsp;&nbsp;&nbsp;有犯，治之，毋奏。”迁司农卿。<br /><br />&nbsp;&nbsp;&nbsp;&nbsp;太子弘薨，诏蒲州刺史李冲寂治陵，成而玄堂i，不容终具，将更为之。<br /><br />&nbsp;&nbsp;&nbsp;&nbsp;役者过期不遣，众怨，夜烧营去。帝诏弘机嗣作，弘机令开隧左右为四便房，撙<br /><br />&nbsp;&nbsp;&nbsp;&nbsp;制礼物，裁工程，不多改作，如期而办。帝尝言：“两都，我东西宅，然因隋宫<br /><br />&nbsp;&nbsp;&nbsp;&nbsp;室日仆不完，朕将更作，奈财用何？”弘机即言：“臣任司农十年，省惜常费，<br /><br />&nbsp;&nbsp;&nbsp;&nbsp;积三十万缗，以治宫室，可不劳而成。”帝大悦，诏兼将作、少府二官，督营缮。<br /><br />&nbsp;&nbsp;&nbsp;&nbsp;初作宿羽、高山等宫，徙洛中桥于长夏门，废利涉桥，人便之。天子乃登洛北绝<br /><br />&nbsp;&nbsp;&nbsp;&nbsp;岸，延眺良久，叹其美，诏即其地营宫，所谓上阳者。尚书左仆射刘仁轨谓侍御<br /><br />&nbsp;&nbsp;&nbsp;&nbsp;史狄仁杰曰：“古天子陂池台榭皆深宫复禁，不欲百姓见之，恐伤其心。而今列<br /><br />&nbsp;&nbsp;&nbsp;&nbsp;岸廊亘王城外，岂爱君哉？”弘机猥曰：“天下有道，百官奉职，任辅弼者，<br /><br />&nbsp;&nbsp;&nbsp;&nbsp;则思献替事。我乃府藏臣，守官而已。”仁杰非之。俄坐家人犯盗，劾免官。<br /><br />&nbsp;&nbsp;&nbsp;&nbsp;初，东都方士朱钦遂为武后所宠，奸赃狼藉。弘机白：“钦遂假中宫驱策，<br /><br />&nbsp;&nbsp;&nbsp;&nbsp;依倚形势，亏紊皇明，为祸乱之渐。”帝遣中使慰谕，敕毋漏言，逐钦遂于边，<br /><br />&nbsp;&nbsp;&nbsp;&nbsp;后恨之。永淳中，帝幸东都，至芳桂宫，召弘机使白衣检校园苑，将复任之，为<br /><br />&nbsp;&nbsp;&nbsp;&nbsp;后犄而止。终检校司农少卿事。<br /><br />&nbsp;&nbsp;&nbsp;&nbsp;孙岳子、景骏。景骏别传。<br /><br />&nbsp;&nbsp;&nbsp;&nbsp;岳子，武后时为汝州司马，以辨治称。召授尚舍奉御，入见，后赏其能，曰：<br /><br />&nbsp;&nbsp;&nbsp;&nbsp;“卿家事，朕悉知之。”因问旧故，至家人皆不忘。出为太原令，以不习武固辞，<br /><br />&nbsp;&nbsp;&nbsp;&nbsp;忤旨，下迁宋州长史。历庐、海等州刺史，皆著风迹，恩严两施。睿宗立，召为<br /><br />&nbsp;&nbsp;&nbsp;&nbsp;殿中少监，恩遇尤异。窦怀贞等诛，而岳子旧与经过，为姜w所劾，贬渠州别<br /><br />&nbsp;&nbsp;&nbsp;&nbsp;驾。起授陕州刺史，卒。孙皋，别有传。<br /><br />&nbsp;&nbsp;&nbsp;&nbsp;姜师度，魏州魏人。擢明经，调丹陵尉、龙岗令，有清白称。神龙初，试为<br /><br />&nbsp;&nbsp;&nbsp;&nbsp;易州刺史、河北道巡察，兼支度营田使。好兴作，始厮沟于蓟门，以限奚、契丹，<br /><br />&nbsp;&nbsp;&nbsp;&nbsp;循魏武帝故迹，并海凿平虏渠，以通饷路，罢海运，省功多。迁司农卿。出为陕<br /><br />&nbsp;&nbsp;&nbsp;&nbsp;州刺史。太原仓水陆运所凑，转属诸河，师度使依高为X，而注米于舟，以故人<br /><br />&nbsp;&nbsp;&nbsp;&nbsp;不劳。拜太子詹事。<br /><br />&nbsp;&nbsp;&nbsp;&nbsp;玄宗徙营州治柳城，拜营田支度筑使。进为河中尹。安邑盐池涸废，师度<br /><br />&nbsp;&nbsp;&nbsp;&nbsp;大发卒，洫引其流，置盐屯，公私收利不赀。徙同州刺史。又派洛灌朝邑、河西<br /><br />&nbsp;&nbsp;&nbsp;&nbsp;二县，阏河以灌通灵陂，收弃地二千顷为上田，置十余屯。帝幸长春宫，嘉其功，<br /><br />&nbsp;&nbsp;&nbsp;&nbsp;下诏褒美，加金紫光禄大夫，赐帛三百匹。进将作大匠。左拾遗刘彤建榷天下盐<br /><br />&nbsp;&nbsp;&nbsp;&nbsp;铁利内之官，免贫民赋，诏户部侍郎强循与师度并假御史中丞，会诸道按察使议<br /><br />&nbsp;&nbsp;&nbsp;&nbsp;所以榷之之法，俄为议者沮，阁不行。卒，年七十余。<br /><br />&nbsp;&nbsp;&nbsp;&nbsp;师度喜渠漕，所至繇役纷纭，不能皆便，然所就必为后世利。是时太史令傅<br /><br />&nbsp;&nbsp;&nbsp;&nbsp;孝忠以知星显，时为语曰：“孝忠知仰天，师度知相地。”嘲所嗜也。<br /><br />&nbsp;&nbsp;&nbsp;&nbsp;强循字季先，凤州人。仕累雍州司士参军。华原无泉，人畜多麝滤馈Ｑ教<br /><br />&nbsp;&nbsp;&nbsp;&nbsp;人渠水以浸田，一方利之，号强公渠。诏书褒予甚厚。历大理少卿、太子右庶子。<br /><br />&nbsp;&nbsp;&nbsp;&nbsp;为政办给，不为威严，遇人尽信不疑，然当时恨其少文云。<br /><br />&nbsp;&nbsp;&nbsp;&nbsp;张知謇，子匪躬，幽州方城人，徙家岐。兄弟五人，知玄、知晦、知泰、知<br /><br />&nbsp;&nbsp;&nbsp;&nbsp;默，皆明经高第，晓吏治，清介有守，公卿争为引重。调露时，知謇监察御史里<br /><br />&nbsp;&nbsp;&nbsp;&nbsp;行，知默左台侍御史。知謇历十一州刺史，所莅有威严，武后降玺书存问。万岁<br /><br />&nbsp;&nbsp;&nbsp;&nbsp;通天中，自德州刺史入计，后奇其貌，诏工图之，称其兄弟容而才，谓之两绝。<br /><br />&nbsp;&nbsp;&nbsp;&nbsp;又门皆列戟，白雀巢其廷，后数宠赐。知泰历益州长史、中台左丞、兵部侍郎，<br /><br />&nbsp;&nbsp;&nbsp;&nbsp;封陈留县公。<br /><br />&nbsp;&nbsp;&nbsp;&nbsp;中宗在房州，禁察苛严。知謇与董玄质、崔敬嗣继为刺史，供保戴不少<br /><br />&nbsp;&nbsp;&nbsp;&nbsp;弛。帝复位，拜知謇左卫将军，加云麾将军，封范阳郡公；知泰御史台大夫，加<br /><br />&nbsp;&nbsp;&nbsp;&nbsp;银青光禄大夫，封渔阳郡公。伯仲华首同贵，时以为荣。知泰忤武三思，故出为<br /><br />&nbsp;&nbsp;&nbsp;&nbsp;并州刺史、天兵军使。终魏州刺史，谥曰定。知謇历东都副留守、左右羽林大将<br /><br />&nbsp;&nbsp;&nbsp;&nbsp;军、同华州刺史，大理卿致仕。年八十，开元时卒。<br /><br />&nbsp;&nbsp;&nbsp;&nbsp;知謇敏且亮，恶请谒求进，士或不才冒位，视之若仇。每敕子孙“经不明不<br /><br />&nbsp;&nbsp;&nbsp;&nbsp;得举”，家法可称云。<br /><br />&nbsp;&nbsp;&nbsp;&nbsp;武后革命，知泰奏置东都诸关十七所，讥敛出入。百姓惊骇，樵米踊贵，卒<br /><br />&nbsp;&nbsp;&nbsp;&nbsp;罢不用，议者羞薄之。<br /><br />&nbsp;&nbsp;&nbsp;&nbsp;知默与监察御史王守慎、来俊臣、周兴掌诏狱，数陷大臣。守慎虽其甥，恶<br /><br />&nbsp;&nbsp;&nbsp;&nbsp;鞫引之暴，不得去，请度为浮屠，后许之。而知默卒陷酷吏，子孙禁锢，为张氏<br /><br />&nbsp;&nbsp;&nbsp;&nbsp;羞。<br /><br />&nbsp;&nbsp;&nbsp;&nbsp;知玄子景升，知泰子景佚，开元中皆显官。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,927787);">加入书签</a><a
                        href="927725.html">上一页</a>&larr;<a href="index.html">返回列表</a>&rarr;<a
                            href="936943.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "927725.html"; var next_page = "936943.html"; var index_page = "index.html"; var sortid = "9"; var article_id = "14231"; var chapter_id = "927787"; var articlename = "新唐书"; var chaptername = " 卷一百 列传第二十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>