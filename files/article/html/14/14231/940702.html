<!DOCTYPE html>
<html>
<head>
<meta charset="gbk" />
<title>新唐书- 卷一百七十五 列传第一百-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十五 列传第一百全文， 卷一百七十五 列传第一百在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十五 列传第一百全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940702.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940702.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十五 列传第一百</h1>
            <div class="link xb">
                <a href="940647.html">上一页</a>&larr;<a href="index.html">返回列表</a>&rarr;<a
                    href="940734.html">下一页</a></div>			
            <div id="BookText">&nbsp;&nbsp;&nbsp;&nbsp;◎窦刘二张杨熊柏<br /><br />&nbsp;&nbsp;&nbsp;&nbsp;窦群，字丹列，京兆金城人。父叔向，以诗自名，代宗时，位左拾遗。群兄<br /><br />&nbsp;&nbsp;&nbsp;&nbsp;弟皆擢进士第，独群以处士客隐毗陵。母卒，啮一指置棺中，庐墓次，终丧。从<br /><br />&nbsp;&nbsp;&nbsp;&nbsp;卢庇传啖助《春秋》学，著书数十篇。苏州刺史韦夏卿荐之朝，并表其书，报闻，<br /><br />&nbsp;&nbsp;&nbsp;&nbsp;不召。后夏卿入为京兆尹，复言之德宗，擢为左拾遗。时张荐持节使吐蕃，乃迁<br /><br />&nbsp;&nbsp;&nbsp;&nbsp;群侍御史，为荐判官，入见帝曰：“陛下即位二十年，始自草茅擢臣为拾遗，何<br /><br />&nbsp;&nbsp;&nbsp;&nbsp;其难也？以二十年难进之臣为和蕃判官，一何易？”帝壮其言，不遣。<br /><br />&nbsp;&nbsp;&nbsp;&nbsp;王叔文党盛，雅不喜群，群亦忄幸忄幸不肯附。欲逐之，韦执谊不可，乃止。<br /><br />&nbsp;&nbsp;&nbsp;&nbsp;群往见叔文曰：“事有不可知者。”叔文曰：“奈何？”曰：“去年李实伐恩恃<br /><br />&nbsp;&nbsp;&nbsp;&nbsp;权，震赫中外，君此时逡巡路傍，江南一吏耳。今君又处实之势，岂不思路傍复<br /><br />&nbsp;&nbsp;&nbsp;&nbsp;有如君者乎？”叔文悚然，亦卒不用。<br /><br />&nbsp;&nbsp;&nbsp;&nbsp;宪宗立，转膳部员外郎，兼侍御史知杂事。出为唐州刺史。节度使于E闻其<br /><br />&nbsp;&nbsp;&nbsp;&nbsp;名，与语，奇之，表以自副。武元衡、李吉甫皆所厚善，故召拜吏部郎中。元衡<br /><br />&nbsp;&nbsp;&nbsp;&nbsp;辅政，荐群代为中丞。群引吕温、羊士谔为御史，吉甫以二人躁险，持不下。群<br /><br />&nbsp;&nbsp;&nbsp;&nbsp;忮狠，反怨吉甫。吉甫节度淮南，群谓失恩，因挤之。陈登者，善术，夜过吉甫<br /><br />&nbsp;&nbsp;&nbsp;&nbsp;家，群即捕登掠考，上言吉甫阴事。宪宗面覆登，得其情，大怒，将诛群，吉甫<br /><br />&nbsp;&nbsp;&nbsp;&nbsp;为救解，乃免，出为湖南观察使。改黔中。会水坏城郛，调溪洞群蛮筑作，因是<br /><br />&nbsp;&nbsp;&nbsp;&nbsp;群蛮乱，贬开州刺史。稍迁容管经略使。召还，卒于行，年五十五，赠左散骑常<br /><br />&nbsp;&nbsp;&nbsp;&nbsp;侍。<br /><br />&nbsp;&nbsp;&nbsp;&nbsp;群狠自用，果于复怨。始召，将大任之，众皆惧，及闻其死，乃安。<br /><br />&nbsp;&nbsp;&nbsp;&nbsp;兄常、牟，弟庠、巩，皆为郎，工词章，为《联珠集》行于时，义取昆弟若<br /><br />&nbsp;&nbsp;&nbsp;&nbsp;五星然。<br /><br />&nbsp;&nbsp;&nbsp;&nbsp;常，字中行，大历中及进士第，不肯调，客广陵，多所论著，隐居二十年。<br /><br />&nbsp;&nbsp;&nbsp;&nbsp;镇州王武俊闻其才，奏辟不应。杜佑镇淮南，署为参谋。历朗夔江抚四州刺史、<br /><br />&nbsp;&nbsp;&nbsp;&nbsp;国子祭酒，致仕。卒，赠越州都督。<br /><br />&nbsp;&nbsp;&nbsp;&nbsp;牟，字贻周，累佐节度府。晚从昭义卢从史，从史浸骄，牟度不可谏，即移<br /><br />&nbsp;&nbsp;&nbsp;&nbsp;疾归东都。从史败，不以觉微避去自贤。位国子司业。<br /><br />&nbsp;&nbsp;&nbsp;&nbsp;庠，字胄卿，终婺州刺史。<br /><br />&nbsp;&nbsp;&nbsp;&nbsp;巩，字友封，雅裕，有名于时。平居与人言若不出口，世号“嗫嚅翁”。元<br /><br />&nbsp;&nbsp;&nbsp;&nbsp;稹节度武昌，奏巩自副，卒。<br /><br />&nbsp;&nbsp;&nbsp;&nbsp;刘栖楚，其出寒鄙。为镇州小吏，王承宗奇之，荐于李逢吉，繇邓州司仓参<br /><br />&nbsp;&nbsp;&nbsp;&nbsp;军擢右拾遗。逢吉之罢裴度、逐李绅，皆嗾而为奸者。敬宗立，视朝常晏，数游<br /><br />&nbsp;&nbsp;&nbsp;&nbsp;畋失德。栖楚谏曰：“惟前世王者初嗣位，皆亲庶政，坐以待旦。陛下新即位，<br /><br />&nbsp;&nbsp;&nbsp;&nbsp;安卧寝内，日晏乃作。大行殡宫密迩，鼓吹之声日闻诸朝。且宪宗及先帝皆长君，<br /><br />&nbsp;&nbsp;&nbsp;&nbsp;朝夕恪勤，四方犹有叛者。陛下以少主，践祚未几，恶德流布，恐福祚之不长也。<br /><br />&nbsp;&nbsp;&nbsp;&nbsp;臣以谏为官，使陛下负天下讥，请碎首以谢。”遂额叩龙墀，血被面。李逢吉传<br /><br />&nbsp;&nbsp;&nbsp;&nbsp;诏：“毋叩头，待诏旨。”栖楚捧首立，帝动容，扬袂使去。栖楚曰：“不听臣<br /><br />&nbsp;&nbsp;&nbsp;&nbsp;言，臣请死于此。”有诏尉谕，乃出。迁起居郎，辞疾归洛。后谏官对延英，帝<br /><br />&nbsp;&nbsp;&nbsp;&nbsp;问：“向廷争者在邪？”以谏议大夫召。未几，宣授刑部侍郎。故事，侍郎无宣<br /><br />&nbsp;&nbsp;&nbsp;&nbsp;授者，逢吉喜助己，故不次任之。<br /><br />&nbsp;&nbsp;&nbsp;&nbsp;数月，改京兆尹，峻诛罚，不避权豪。先是，诸恶少窜名北军，凌藉衣冠，<br /><br />&nbsp;&nbsp;&nbsp;&nbsp;有罪则逃军中，无敢捕。栖楚一切穷治，不阅旬，宿奸老蠹为敛迹。一日，军士<br /><br />&nbsp;&nbsp;&nbsp;&nbsp;乘醉有所凌突，诸少年从旁噪曰：“痴男子，不记头上尹邪？”<br /><br />&nbsp;&nbsp;&nbsp;&nbsp;然其性诡激，敢为怪行，乘险抵d，若无顾藉，内实恃权怙宠以干进。诣<br /><br />&nbsp;&nbsp;&nbsp;&nbsp;宰相，厉色慢辞，韦处厚恶之，出为桂管观察使。卒，赠左散骑常侍。<br /><br />&nbsp;&nbsp;&nbsp;&nbsp;张又新，字孔昭，工部侍郎荐之子。元和中，及进士高第，历左右补阙。性<br /><br />&nbsp;&nbsp;&nbsp;&nbsp;倾邪。李逢吉用事，恶李绅，冀得其罪，求中朝凶果敢言者厚之，以危中绅。又<br /><br />&nbsp;&nbsp;&nbsp;&nbsp;新与拾遗李续、刘栖楚等为逢吉搏吠所憎，故有“八关十六子”之目。<br /><br />&nbsp;&nbsp;&nbsp;&nbsp;敬宗立，绅贬端州司马，朝臣过宰相贺，阍者曰：“止，宰相方与补阙语，<br /><br />&nbsp;&nbsp;&nbsp;&nbsp;姑伺之。”及又新出，流汗揖百官曰：“端溪之事，窃不敢让。”人皆辟易畏之。<br /><br />&nbsp;&nbsp;&nbsp;&nbsp;寻转祠部员外郎。尝买婢迁约，为牙侩搜索陵突，御史劾举，逢吉庇之，事不穷<br /><br />&nbsp;&nbsp;&nbsp;&nbsp;治。及逢吉罢，领山南东道节度，表又新为行军司马。坐田墒拢贬汀州刺史。<br /><br />&nbsp;&nbsp;&nbsp;&nbsp;李训有宠，又新复见用，迁刑部郎中，为申州刺史。训死，复坐贬。终左司郎中。<br /><br />&nbsp;&nbsp;&nbsp;&nbsp;又新善文辞，再以谄附败，丧其家声云。<br /><br />&nbsp;&nbsp;&nbsp;&nbsp;杨虞卿，字师皋，虢州弘农人。父宁，有高操，谈辩可喜。擢明经，调临涣<br /><br />&nbsp;&nbsp;&nbsp;&nbsp;主簿，弃官还夏，与阳城为莫逆交。德宗以谏议大夫召城，城未拜，诏宁即谕，<br /><br />&nbsp;&nbsp;&nbsp;&nbsp;与俱来。陕虢观察使李齐运表置幕府。齐运入为京兆尹，表奉先主簿，拜监察御<br /><br />&nbsp;&nbsp;&nbsp;&nbsp;史，坐累免。顺宗初，召为殿中侍御史，终国子祭酒。<br /><br />&nbsp;&nbsp;&nbsp;&nbsp;虞卿第进士、博学宏辞，为校书郎。抵淮南，委婚币焉，会陈商葬其先，贫<br /><br />&nbsp;&nbsp;&nbsp;&nbsp;不振，虞卿未尝与游，悉所赍助之。擢累监察御史。<br /><br />&nbsp;&nbsp;&nbsp;&nbsp;穆宗初立，逸游荒恣，虞卿上疏曰：“乌鸢遭害仁鸟逝，诽谤不诛良臣进。<br /><br />&nbsp;&nbsp;&nbsp;&nbsp;臣敢冒诛献瞽言。臣闻尧、舜以天下为忧，不以位为乐。况今北虏方梗，西戎弗<br /><br />&nbsp;&nbsp;&nbsp;&nbsp;靖，两河有疮_之虞，五岭罹氛厉之役。人之疾苦积下，朝之制度莫。边亡见<br /><br />&nbsp;&nbsp;&nbsp;&nbsp;储，国用浸屈，固未可以高枕而息也。陛下初临万几，宜有忧天下心。当日见辅<br /><br />&nbsp;&nbsp;&nbsp;&nbsp;臣公卿百执事，垂意以问，使四方内外灼有所闻。而听政六十日，入对延英，独<br /><br />&nbsp;&nbsp;&nbsp;&nbsp;三数大臣承圣问而已，它内朝臣偕入齐出，无所咨询。谏臣盈廷，忠言不闻，臣<br /><br />&nbsp;&nbsp;&nbsp;&nbsp;实羞之。盖主恩疏而正路塞也。公卿大臣宜朝夕燕见，则君臣情接而治道得矣。<br /><br />&nbsp;&nbsp;&nbsp;&nbsp;今宰臣四五人，或顷刻侍坐，鞠躬陨越，随旨上下，无能往来，此繇君太尊、臣<br /><br />&nbsp;&nbsp;&nbsp;&nbsp;太卑故也。公卿列位，虽陟降清地，曾未奉优眷、承下问。虽陛下神圣如五帝，<br /><br />&nbsp;&nbsp;&nbsp;&nbsp;犹宜周爰顾逮，惠以气色，使支体相成，君臣昭明。陛下求治于宰相，宰相求治<br /><br />&nbsp;&nbsp;&nbsp;&nbsp;于臣等，进忠若趋利，论政若诉冤，此而不治，无有也。自古天子居危思安之心<br /><br />&nbsp;&nbsp;&nbsp;&nbsp;同，而居安虑危之心则异，故不得皆为圣明也。”时又有衡山布衣赵知微，亦上<br /><br />&nbsp;&nbsp;&nbsp;&nbsp;书指言帝倡优在侧，驰骋无度，内作色荒，外作禽荒。辞颇危切，帝诏宰相尉谢。<br /><br />&nbsp;&nbsp;&nbsp;&nbsp;宰相因是贺天子纳谏，然不能用也。俄诏行劳西北边。还，迁侍御史，改礼部员<br /><br />&nbsp;&nbsp;&nbsp;&nbsp;外郎、史馆撰。进吏部。会曹史李z等鬻伪告，调官六十五员，赃千六百万以<br /><br />&nbsp;&nbsp;&nbsp;&nbsp;上，虞卿发其奸，z等系御史府。而虞卿亲吏尝受二百万，亡命，私奴受三十万，<br /><br />&nbsp;&nbsp;&nbsp;&nbsp;虞卿缚奴送狱。三司严休复、高N、韦景休杂推，z等皆诛死。虞卿坐不检下<br /><br />&nbsp;&nbsp;&nbsp;&nbsp;免官。<br /><br />&nbsp;&nbsp;&nbsp;&nbsp;李宗闵、牛僧孺辅政，引为右司郎中、弘文馆学士。再迁给事中。虞卿佞柔，<br /><br />&nbsp;&nbsp;&nbsp;&nbsp;善谐丽权幸，倚为奸利。岁举选者，皆走门下，署第注员，无不得所欲，升沈在<br /><br />&nbsp;&nbsp;&nbsp;&nbsp;牙颊间。当时有苏景胤、张元夫，而虞卿兄弟汝士、汉公为人所奔向，故语曰：<br /><br />&nbsp;&nbsp;&nbsp;&nbsp;“欲趋举场，问苏、张；苏、张犹可，三杨杀我。”宗闵待之尤厚，就党中为最<br /><br />&nbsp;&nbsp;&nbsp;&nbsp;能唱和者，以口语轩轾事机，故时号“党魁”。<br /><br />&nbsp;&nbsp;&nbsp;&nbsp;德裕之相，出为常州刺史。宗闵复入，以工部侍郎召，迁京兆尹。太和九年，<br /><br />&nbsp;&nbsp;&nbsp;&nbsp;京师讹言郑注为帝治丹，剔小儿肝心用之。民相惊，扃护儿曹。帝不悦，注亦内<br /><br />&nbsp;&nbsp;&nbsp;&nbsp;不安，而雅与虞卿有怨，即约李训奏言：“语出虞卿家，因京兆驺伍布都下。”<br /><br />&nbsp;&nbsp;&nbsp;&nbsp;御史大夫李固言素嫉虞卿周比，因傅左端倪。帝大怒，下虞卿诏狱。于是诸子弟<br /><br />&nbsp;&nbsp;&nbsp;&nbsp;自囚阙下称冤，虞卿得释，贬虔州司户参军，死。<br /><br />&nbsp;&nbsp;&nbsp;&nbsp;子知退、知权、擅、堪、汉公，皆擢进士第，汉公最显。<br /><br />&nbsp;&nbsp;&nbsp;&nbsp;汉公，字用V。始辟兴元李绛幕府，绛死，不与其祸。迁累户部郎中、史馆<br /><br />&nbsp;&nbsp;&nbsp;&nbsp;修撰，转司封郎中。坐虞卿，下除舒州刺史，徙湖、亳、苏三州。擢桂管、浙东<br /><br />&nbsp;&nbsp;&nbsp;&nbsp;观察使。繇户部侍郎拜荆南节度使，召为工部尚书。或劾汉公治荆南有贪赃，降<br /><br />&nbsp;&nbsp;&nbsp;&nbsp;秘书监。稍迁国子祭酒。<br /><br />&nbsp;&nbsp;&nbsp;&nbsp;宣宗擢为同州刺史。于是，给事中郑裔绰、郑公舆共奏汉公冒猥无廉概，不<br /><br />&nbsp;&nbsp;&nbsp;&nbsp;可处近辅，三还制书。帝它日凡门下论执驳正未尝却。汉公素结左右，有奥助。<br /><br />&nbsp;&nbsp;&nbsp;&nbsp;至是，帝惑不从，制卒行。会寒食宴近臣，帝自击球为乐，巡劳从臣，见裔绰等<br /><br />&nbsp;&nbsp;&nbsp;&nbsp;曰：“省中议无不从，唯汉公事为有党。”裔绰独对：“同州，太宗兴王地。陛<br /><br />&nbsp;&nbsp;&nbsp;&nbsp;下为人子孙当精择守长付之，汉公既以墨败，陛下容可举剧部私贪人？”帝恚见<br /><br />&nbsp;&nbsp;&nbsp;&nbsp;颜间。翌日，斥裔绰为商州刺史。汉公自同州更宣武、天平两节度使，卒。子筹、<br /><br />&nbsp;&nbsp;&nbsp;&nbsp;范，仕亦显。<br /><br />&nbsp;&nbsp;&nbsp;&nbsp;汝士，字慕巢。中进士第，又擢宏辞。牛李待之善，引为中书舍人。开成初，<br /><br />&nbsp;&nbsp;&nbsp;&nbsp;繇兵部侍郎为东川节度使。时嗣复镇西川，乃族昆弟，对拥旄节，世荣其门。终<br /><br />&nbsp;&nbsp;&nbsp;&nbsp;刑部尚书。<br /><br />&nbsp;&nbsp;&nbsp;&nbsp;子知温、知至，悉以进士第入官。知温终荆南节使。知至为宰相刘瞻所善，<br /><br />&nbsp;&nbsp;&nbsp;&nbsp;以比部郎中知制诰。瞻得罪，亦贬琼州司马，擢累户部侍郎。<br /><br />&nbsp;&nbsp;&nbsp;&nbsp;杨氏自汝士后，贵赫为冠族。所居静恭里，兄弟并列门戟。咸通后，在台省<br /><br />&nbsp;&nbsp;&nbsp;&nbsp;方镇率十余人。<br /><br />&nbsp;&nbsp;&nbsp;&nbsp;张宿者，本寒人，自名诸生。宪宗为广陵王时，因张茂宗荐尉，得出入邸中，<br /><br />&nbsp;&nbsp;&nbsp;&nbsp;诞谲敢言。及监抚，自布衣授左拾遗，交通权幸，四方赂遗满门。数召对，不能<br /><br />&nbsp;&nbsp;&nbsp;&nbsp;慎密，坐漏禁中语，贬郴丞十余年。<br /><br />&nbsp;&nbsp;&nbsp;&nbsp;累迁比部员外郎。宰相李逢吉数言其狡谲不可信，白为濠州刺史，宿上疏自<br /><br />&nbsp;&nbsp;&nbsp;&nbsp;言，留不遣。帝欲以为谏议大夫，逢吉曰：“谏议职要重，当待贤者。宿细人，<br /><br />&nbsp;&nbsp;&nbsp;&nbsp;不可使污是官。陛下必用之，请先去臣乃可。”帝不悦。后逢吉罢，诏权知谏议<br /><br />&nbsp;&nbsp;&nbsp;&nbsp;大夫，宰相崔群、王涯同请曰：“谏议大夫，前世或自山林、擢行伍任之者，然<br /><br />&nbsp;&nbsp;&nbsp;&nbsp;皆道义卓异于时。今宿望轻，若待以不次，未足以宠，适以累之也。”请授他官，<br /><br />&nbsp;&nbsp;&nbsp;&nbsp;不听，使中人宣授焉。宿怨执政不与己，乃日肆谗甚，与皇甫D相附离，多中伤<br /><br />&nbsp;&nbsp;&nbsp;&nbsp;正人君子。元和末，持节至淄青，李师道愿割地遣子入侍。既而悔，复遣宿往，<br /><br />&nbsp;&nbsp;&nbsp;&nbsp;暴卒于道，赠秘书监。<br /><br />&nbsp;&nbsp;&nbsp;&nbsp;熊望者，字原师，擢进士第。性险躁，以辩说游公卿间。刘栖楚为京兆尹，<br /><br />&nbsp;&nbsp;&nbsp;&nbsp;树权势，望日出入门下，为刺取事机，阴佐计画。敬宗喜为歌诗，议置东头学士，<br /><br />&nbsp;&nbsp;&nbsp;&nbsp;以备燕狎。栖楚荐望，未及用，帝崩。文宗立，韦处厚秉政，诏望因缘险薄，营<br /><br />&nbsp;&nbsp;&nbsp;&nbsp;密职，图亵幸，讠q沸众议，贬漳州司户参军。<br /><br />&nbsp;&nbsp;&nbsp;&nbsp;柏耆者，有纵横学。父良器，为时威名将。耆志健而望高，急于立名。是时，<br /><br />&nbsp;&nbsp;&nbsp;&nbsp;王承宗以常山叛，朝廷厌兵，耆杖策诣淮西行营谒裴度，且言愿得天子一节驰入<br /><br />&nbsp;&nbsp;&nbsp;&nbsp;镇，可掉舌下之。度为言，乃以左拾遗往。既至，以大谊动承宗，至泣下。乃请<br /><br />&nbsp;&nbsp;&nbsp;&nbsp;献二州，以二子入质。真擢耆左拾遗，由是声震一时。迁起居舍人。王承元徙义<br /><br />&nbsp;&nbsp;&nbsp;&nbsp;成军，遣谏议大夫郑覃往慰成德军，赉缗钱百万。赉未至，举军哗议，穆宗遣耆<br /><br />&nbsp;&nbsp;&nbsp;&nbsp;谕天子意，众乃信悦。转兵部郎中、谏议大夫。太和初，李同捷反，诏两河诸镇<br /><br />&nbsp;&nbsp;&nbsp;&nbsp;出兵，久无功。乃授耆德州行营诸军计会使，与判官沈亚之谕旨。会横海节度使<br /><br />&nbsp;&nbsp;&nbsp;&nbsp;李v平德州，同捷穷，请降，v使大将万洪代守沧州，同捷未出也，耆以三百骑<br /><br />&nbsp;&nbsp;&nbsp;&nbsp;驰入沧，以事诛洪，与同捷朝京师。既行，谍言王廷凑欲以奇兵劫同捷，耆遂斩<br /><br />&nbsp;&nbsp;&nbsp;&nbsp;其首以献。诸将嫉耆功，比奏攒诋，文宗不获已，贬耆循州司户参军、亚之南康<br /><br />&nbsp;&nbsp;&nbsp;&nbsp;尉。宦人马国亮谮耆受同捷先所得王稷女及奴婢珍赀。初，v闻耆杀洪，大惊，<br /><br />&nbsp;&nbsp;&nbsp;&nbsp;疾遂剧。帝曰：“v若死，是耆杀之。”至是，积前怒，诏长流爱州，赐死。<br /><br />&nbsp;&nbsp;&nbsp;&nbsp;赞曰：诗人斥谮人最甚，投之豺虎、有北，不置也。如群、栖楚辈则然，肆<br /><br />&nbsp;&nbsp;&nbsp;&nbsp;讦以示公，构党以植私，其言{{若可听，卒而入于败乱也。孔子所谓“顺<br /><br />&nbsp;&nbsp;&nbsp;&nbsp;非而泽”者欤，“利口覆邦家”者欤？耆掩众取功，自速其死，哀哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940702);">加入书签</a><a
                        href="940647.html">上一页</a>&larr;<a href="index.html">返回列表</a>&rarr;<a
                            href="940734.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940647.html"; var next_page = "940734.html"; var index_page = "index.html"; var sortid = "9"; var article_id = "14231"; var chapter_id = "940702"; var articlename = "新唐书"; var chaptername = " 卷一百七十五 列传第一百"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>