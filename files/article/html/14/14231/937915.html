<!DOCTYPE html>
<html>
<head>
<meta charset="gbk" />
<title>新唐书- 卷一百二十三 列传第四十八-在线阅读-哈西文学网</title>
<meta name="keywords" content="欧阳修、宋祁，新唐书， 卷一百二十三 列传第四十八全文， 卷一百二十三 列传第四十八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百二十三 列传第四十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937915.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937915.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十三 列传第四十八</h1>
            <div class="link xb">
                <a href="937869.html">上一页</a>&larr;<a href="index.html">返回列表</a>&rarr;<a
                    href="937954.html">下一页</a></div>			
            <div id="BookText">&nbsp;&nbsp;&nbsp;&nbsp;◎李萧卢韦赵和<br /><br />&nbsp;&nbsp;&nbsp;&nbsp;李峤，字巨山，赵州赞皇人。早孤，事母孝。为儿时，梦人遗双笔，自是有<br /><br />&nbsp;&nbsp;&nbsp;&nbsp;文辞，十五通《五经》，薛元超称之。二十擢进士第，始调安定尉。举制策甲科，<br /><br />&nbsp;&nbsp;&nbsp;&nbsp;迁长安。时畿尉名文章者，骆宾王、刘光业，峤最少，与等夷。<br /><br />&nbsp;&nbsp;&nbsp;&nbsp;授监察御史。高宗击邕、岩二州叛獠，诏监其军，峤入洞喻降之，由是罢兵。<br /><br />&nbsp;&nbsp;&nbsp;&nbsp;稍迁给事中。会来俊臣构狄仁杰、李嗣真、裴宣礼等狱，将抵死，敕峤与大理少<br /><br />&nbsp;&nbsp;&nbsp;&nbsp;卿张德裕、侍御史刘宪覆验，德裕等内知其冤，不敢异。峤曰：“知其枉不申，<br /><br />&nbsp;&nbsp;&nbsp;&nbsp;是谓见义不为者。”卒与二人列其枉，忤武后旨，出为润州司马。久乃召为凤阁<br /><br />&nbsp;&nbsp;&nbsp;&nbsp;舍人，文册大号令，多主为之。<br /><br />&nbsp;&nbsp;&nbsp;&nbsp;初置右御史台，察州县吏善恶、风俗得失，峤上疏曰：“禁网上疏，法象宜<br /><br />&nbsp;&nbsp;&nbsp;&nbsp;简，简则法易行而不烦杂，疏则所罗广而不苛碎。伏见垂拱时，诸道巡察使科条<br /><br />&nbsp;&nbsp;&nbsp;&nbsp;四十有四，至别敕令又三十。而使以三月出，尽十一月奏事，每道所察吏，多者<br /><br />&nbsp;&nbsp;&nbsp;&nbsp;二千，少亦千计，要在品核才行而褒贬之。今期会迫促，奔逐不暇，欲望详究所<br /><br />&nbsp;&nbsp;&nbsp;&nbsp;能，不亦艰哉。此非隳於职，才有限，力不逮耳。臣愿量其功程以为节制，使器<br /><br />&nbsp;&nbsp;&nbsp;&nbsp;周於用，力济於时，然后得失可以精核矣。”又言：“今所察按，准汉六条而推<br /><br />&nbsp;&nbsp;&nbsp;&nbsp;广之，则无不包矣，乌在多张事目也？且朝廷万机非无事，而机事之动，常在四<br /><br />&nbsp;&nbsp;&nbsp;&nbsp;方，故出使者冠盖相望。今已置使，则外州之事悉得专之，传驿减矣。请率十州<br /><br />&nbsp;&nbsp;&nbsp;&nbsp;置一御史，以期岁为之限，容其身到属县，过闾里，督察奸讹，访风俗，然后可<br /><br />&nbsp;&nbsp;&nbsp;&nbsp;课其成功。且御史出入天禁，励己自，比他吏相百也。按劾回庸，纠`隐欺，<br /><br />&nbsp;&nbsp;&nbsp;&nbsp;比他吏相十也。陛下诚用臣言，妙择能者委之，莫不尽力效死矣。”武后善之，<br /><br />&nbsp;&nbsp;&nbsp;&nbsp;下制析天下为二十道，择堪使者。为众议沮止。<br /><br />&nbsp;&nbsp;&nbsp;&nbsp;俄知天宫侍郎事，进麟台少监、同凤阁鸾台平章事。迁鸾台侍郎。会张锡辅<br /><br />&nbsp;&nbsp;&nbsp;&nbsp;政，峤，其出也，罢为成均祭酒。俄检校文昌左丞，留守东都。长安三年，以本<br /><br />&nbsp;&nbsp;&nbsp;&nbsp;官复为平章事，知纳言。迁内史，峤辞剧，复为成均祭酒、平章事。<br /><br />&nbsp;&nbsp;&nbsp;&nbsp;武后将建大像於白司马坂，峤谏：“造像虽俾浮屠输钱，然非州县承办不能<br /><br />&nbsp;&nbsp;&nbsp;&nbsp;济，是名虽不税而实税之。臣计天下编户，贫弱者众，有卖舍、帖田供王役者。<br /><br />&nbsp;&nbsp;&nbsp;&nbsp;今造像钱积十七万缗，若颁之穷人，家给千钱，则纾十七万户饥寒之苦，德无穷<br /><br />&nbsp;&nbsp;&nbsp;&nbsp;矣。”不纳。<br /><br />&nbsp;&nbsp;&nbsp;&nbsp;张易之败，坐附会贬豫州刺史，未行，改通州。数月，以吏部侍郎召，俄迁<br /><br />&nbsp;&nbsp;&nbsp;&nbsp;尚书。神龙二年，代韦安石为中书令。<br /><br />&nbsp;&nbsp;&nbsp;&nbsp;峤在吏部时，阴欲藉时望复宰相，乃奏置员外官数千。既吏众猥，府库虚耗，<br /><br />&nbsp;&nbsp;&nbsp;&nbsp;乃上书归咎于时，因盖向非，曰：<br /><br />&nbsp;&nbsp;&nbsp;&nbsp;元首之尊，居有重门击柝之卫，出有清警戒道之禁，所以备非常，息异望，<br /><br />&nbsp;&nbsp;&nbsp;&nbsp;诚不可易举动，慢防闲也。陛下厌崇邃，轻尊严，微服潜游，阅廛过市，行路私<br /><br />&nbsp;&nbsp;&nbsp;&nbsp;议，朝廷惊惧，如祸产意外，纵不自惜，奈宗庙苍生何？<br /><br />&nbsp;&nbsp;&nbsp;&nbsp;又分职建官，不可以滥。传曰：“官不必备，惟其人。”自帝室中兴，以不<br /><br />&nbsp;&nbsp;&nbsp;&nbsp;慎爵赏为惠，冒级躐阶，朝升夕改，正阙不给，加以员外。内则府库为殚，外则<br /><br />&nbsp;&nbsp;&nbsp;&nbsp;黎庶蒙害，非求贤助治之道也。愿爱班荣，息匪服之议。今文武六十以上，而<br /><br />&nbsp;&nbsp;&nbsp;&nbsp;天造含容，皆矜恤之。老病者已解还授，员外者既遣复留。恐非所以消敝救时也。<br /><br />&nbsp;&nbsp;&nbsp;&nbsp;请敕有司料其可用进，不可用退。又远方夷人不堪治事，国家向务抚纳而官之，<br /><br />&nbsp;&nbsp;&nbsp;&nbsp;非立功酋长，类糜俸禄。愿商度非要者，一切放还。<br /><br />&nbsp;&nbsp;&nbsp;&nbsp;又《易》称：“何以守位曰仁，何以聚人曰财。”今百姓乏窭，不安居处，<br /><br />&nbsp;&nbsp;&nbsp;&nbsp;不可以守位。仓储荡耗，财力倾殚，不足以聚人。山东病水潦，江左困输转。国<br /><br />&nbsp;&nbsp;&nbsp;&nbsp;匮於上，人穷於下。如令边埸少祝恐逋亡遂多，盗贼群行，何财召募？何众闲<br /><br />&nbsp;&nbsp;&nbsp;&nbsp;遏乎？又崇作寺观，功费浩广。今山东岁饥，糟糠不厌。而投艰厄之会，收庸、<br /><br />&nbsp;&nbsp;&nbsp;&nbsp;调之半，用吁嗟之物，以荣土木，恐怨结三灵，谤蒙四海。<br /><br />&nbsp;&nbsp;&nbsp;&nbsp;又比缘征戍，巧诈百情，破役隐身，规脱租赋。今道人私度者几数十万，其<br /><br />&nbsp;&nbsp;&nbsp;&nbsp;中高户多丁，黠商大贾，诡作台符，羼名伪度。且国计军防，并仰丁口，今丁皆<br /><br />&nbsp;&nbsp;&nbsp;&nbsp;出家，兵悉入道，征行租赋，何以备之？<br /><br />&nbsp;&nbsp;&nbsp;&nbsp;又重赂贵近，补府若史，移没籍产，以州县甲等更为下户。当道城镇，至无<br /><br />&nbsp;&nbsp;&nbsp;&nbsp;捉驿者，役逮小弱，即破其家。愿许十道使访察括取，使奸猾不得而隐。<br /><br />&nbsp;&nbsp;&nbsp;&nbsp;又太常乐户已多，复求访散乐，独持大鼓者已二万员，愿量留之，余勒还籍，<br /><br />&nbsp;&nbsp;&nbsp;&nbsp;以杜妄费。<br /><br />&nbsp;&nbsp;&nbsp;&nbsp;中宗以其身宰相，乃自陈失政，丐罢官，无所嫁非，手诏诘让。峤惶恐，复<br /><br />&nbsp;&nbsp;&nbsp;&nbsp;视事。<br /><br />&nbsp;&nbsp;&nbsp;&nbsp;三年，加修文馆大学士，封赵国公，以特进同中书门下三品。睿宗立，罢政<br /><br />&nbsp;&nbsp;&nbsp;&nbsp;事，下除怀州刺史，致仕。初，中宗崩，峤尝密请相王诸子不宜留京师。及玄宗<br /><br />&nbsp;&nbsp;&nbsp;&nbsp;嗣位，获其表宫中，或请诛之。张说曰：“峤诚懵逆顺，然为当时谋，吠非其主，<br /><br />&nbsp;&nbsp;&nbsp;&nbsp;不可追罪。”天子亦顾数更赦，遂免，贬滁州别驾，听随子虔州刺史畅之官。改<br /><br />&nbsp;&nbsp;&nbsp;&nbsp;庐州别驾，卒，年七十。<br /><br />&nbsp;&nbsp;&nbsp;&nbsp;峤富才思，有所属缀，人多传讽。武后时，汜水获瑞石，峤为御史，上《皇<br /><br />&nbsp;&nbsp;&nbsp;&nbsp;符》一篇，为世讥薄。然其仕前与王勃、杨盈川接，中与崔融、苏味道齐名，晚<br /><br />&nbsp;&nbsp;&nbsp;&nbsp;诸人没，而为文章宿老，一时学者取法焉。<br /><br />&nbsp;&nbsp;&nbsp;&nbsp;萧至忠，沂州丞人。祖德言，为秘书少监。至忠少与友期诸路，会雨雪，人<br /><br />&nbsp;&nbsp;&nbsp;&nbsp;引避，至忠曰：“宁有与人期可以失信？”卒友至乃去，众叹服。仕为伊阙、洛<br /><br />&nbsp;&nbsp;&nbsp;&nbsp;阳尉。迁监察御史，劾奏凤阁侍郎苏味道赃贪，超拜吏部员外郎。至忠长击断，<br /><br />&nbsp;&nbsp;&nbsp;&nbsp;誉闻当时。中宗神龙初，为御史中丞。始，至忠为御史，而李承嘉为大夫，尝让<br /><br />&nbsp;&nbsp;&nbsp;&nbsp;诸御史曰：“弹事有不咨大夫，可乎？”众不敢对，至忠独曰：“故事，台无长<br /><br />&nbsp;&nbsp;&nbsp;&nbsp;官。御史，天子耳目也，其所请奏当专达，若大夫许而后论，即劾大夫者，又谁<br /><br />&nbsp;&nbsp;&nbsp;&nbsp;白哉？”承嘉惭。至是，承嘉为户部尚书，至忠劾祝钦明、窦希d与承嘉等罪，<br /><br />&nbsp;&nbsp;&nbsp;&nbsp;百寮震悚。迁吏部侍郎，犹兼中丞。<br /><br />&nbsp;&nbsp;&nbsp;&nbsp;节愍太子以兵诛武三思而败，宗楚客等谂侍御史冉祖雍上变，言相王与太子<br /><br />&nbsp;&nbsp;&nbsp;&nbsp;谋。帝欲按之，至忠泣曰：“往者，天后欲以相王为太子，而王不食累日，独请<br /><br />&nbsp;&nbsp;&nbsp;&nbsp;迎陛下，其让德天下莫不闻。陛下贵为天子，不能容一弟，受人罗织耶？窃为陛<br /><br />&nbsp;&nbsp;&nbsp;&nbsp;下不取。”帝纳其言，止。寻授中书侍郎、同中书门下平章事。上疏陈时政曰：<br /><br />&nbsp;&nbsp;&nbsp;&nbsp;求治之道，首于用贤。苟非其才则官旷，官旷则事废，事废则人残，历代所<br /><br />&nbsp;&nbsp;&nbsp;&nbsp;以陵迟者此也。今授职用人，多因贵要为粉饰，上下相蒙，苟得为是。夫官爵，<br /><br />&nbsp;&nbsp;&nbsp;&nbsp;公器也；恩幸，私惠也。王者正可金帛富之，梁肉食之，以存私泽也。若公器而<br /><br />&nbsp;&nbsp;&nbsp;&nbsp;私用之，则公义不行而劳人解体，私谒开而正言塞。日K月削，卒见凋弊。<br /><br />&nbsp;&nbsp;&nbsp;&nbsp;今列位已广，冗员复倍。陛下降不髦泽，近戚有无涯之请，台阁之内，<br /><br />&nbsp;&nbsp;&nbsp;&nbsp;朱紫充满，官秩益轻，恩赏弥数。才者不用，用者不才，故人不效力，官匪其人，<br /><br />&nbsp;&nbsp;&nbsp;&nbsp;欲求治固难矣。<br /><br />&nbsp;&nbsp;&nbsp;&nbsp;又宰相要官子弟，多居美爵，并罕才艺，而更相诿托。《诗》云：“私人之<br /><br />&nbsp;&nbsp;&nbsp;&nbsp;子，百寮是试。或以其酒，不以其浆，廛廛佩j，不以其长。”此言王政不平<br /><br />&nbsp;&nbsp;&nbsp;&nbsp;而众官废职，私家子列试荣班，徒长其佩尔。臣愿陛下爱惜爵赏，官无虚授，进<br /><br />&nbsp;&nbsp;&nbsp;&nbsp;大雅以枢近，退小人於闲左，使政令惟一，私不害公，则天下幸甚。且贞观故事，<br /><br />&nbsp;&nbsp;&nbsp;&nbsp;宰相子弟多居外职，非直抑强宗，亦以择贤才尔。请自宰相及诸司长官子弟，并<br /><br />&nbsp;&nbsp;&nbsp;&nbsp;授外官，共宁百性，表里相统。<br /><br />&nbsp;&nbsp;&nbsp;&nbsp;帝不纳。俄为侍中、中书令。时楚客怀奸植党，而韦巨源、杨再思、李峤务<br /><br />&nbsp;&nbsp;&nbsp;&nbsp;自安，无所弼正，至忠介其间，独不诡随，时望翕然归重。帝亦曰：“宰相中，<br /><br />&nbsp;&nbsp;&nbsp;&nbsp;至忠最怜我。”韦后尝为其弟洵与至忠殇女冥婚。至忠又以女妻后舅崔从礼子无<br /><br />&nbsp;&nbsp;&nbsp;&nbsp;。两家合礼，帝主萧，后主崔，时谓“天子嫁女，皇后娶妇。”<br /><br />&nbsp;&nbsp;&nbsp;&nbsp;唐隆元年，以后党应坐，而太平公主为言，出为晋州刺史，治有名。默啜遣<br /><br />&nbsp;&nbsp;&nbsp;&nbsp;大臣来朝，见至忠我风采，逡巡畏俯，谓人曰：“是宜相天子，何乃居外乎？”<br /><br />&nbsp;&nbsp;&nbsp;&nbsp;太平浸用事，至忠乃自附纳，且丐还，主以至忠子任千牛死韦氏难，意怨望易动，<br /><br />&nbsp;&nbsp;&nbsp;&nbsp;能助己，请于帝。拜刑部尚书，复为中书令，封国公，乃参主逆谋。先天二年，<br /><br />&nbsp;&nbsp;&nbsp;&nbsp;主败，至忠遁入南山。数日，捕诛之，籍其家。<br /><br />&nbsp;&nbsp;&nbsp;&nbsp;至忠始在朝，有风望，容止闲敏，见推为名臣。外方直，纠`不法，而内无<br /><br />&nbsp;&nbsp;&nbsp;&nbsp;守，观时轻重而去就之。始为御史，桓彦范等颇引重。五王失政，更因武三思得<br /><br />&nbsp;&nbsp;&nbsp;&nbsp;中丞，附安乐公主为宰相。及韦氏败，遽发韦洵垄，持其女柩归。后依太平，复<br /><br />&nbsp;&nbsp;&nbsp;&nbsp;当国。尝出主第，遇宋Z，Z戏曰：“非所望於萧傅。”至忠曰：“善乎，宋生<br /><br />&nbsp;&nbsp;&nbsp;&nbsp;之言。”然不能自返也。娣嫁蒋钦绪，钦绪每戒之，至忠不听。叹曰：“九世卿<br /><br />&nbsp;&nbsp;&nbsp;&nbsp;族，一举而灭之，可哀也已！”不喜接宾客，以简俭自高，故生平奉赐，无所遗<br /><br />&nbsp;&nbsp;&nbsp;&nbsp;施，及籍没，珍宝不可计。然玄宗贤其为人，后得源乾曜，亟用之，谓高力士曰：<br /><br />&nbsp;&nbsp;&nbsp;&nbsp;“若知吾进乾曜遽乎？吾以其貌言似萧至忠。”力士曰：“彼不尝负陛下乎？”<br /><br />&nbsp;&nbsp;&nbsp;&nbsp;帝曰：“至忠诚国器，但晚谬尔，其始不谓之贤哉？”<br /><br />&nbsp;&nbsp;&nbsp;&nbsp;弟元嘉，工部侍郎；广微，工部员外郎。<br /><br />&nbsp;&nbsp;&nbsp;&nbsp;卢藏用，字子潜，幽州范阳人。父`，魏州长史，号才吏。藏用能属文，<br /><br />&nbsp;&nbsp;&nbsp;&nbsp;举进士，不得调。与兄徵明偕隐终南、少室二山，学练气，为辟谷，登衡、庐，<br /><br />&nbsp;&nbsp;&nbsp;&nbsp;彷徉岷、峨。与陈子昂、赵贞固友善。<br /><br />&nbsp;&nbsp;&nbsp;&nbsp;长安中，召授左拾遗。武后作兴泰宫於万安山，上疏谏曰：“陛下离宫别观<br /><br />&nbsp;&nbsp;&nbsp;&nbsp;固多矣，又穷人力以事土木，臣恐议者以陛下为不爱人而奉己也。且顷岁谷虽颇<br /><br />&nbsp;&nbsp;&nbsp;&nbsp;登，而百姓未有储。陛下巡幸，讫靡休息，斤斧之役，岁月不空，不因此时施德<br /><br />&nbsp;&nbsp;&nbsp;&nbsp;布化，而又广宫苑，臣恐下未易堪。今左右近臣，以谀意为忠，犯忤为患，至令<br /><br />&nbsp;&nbsp;&nbsp;&nbsp;陛下不知百姓失业，百姓亦不知左右伤陛下之仁也。忠臣不避诛震以纳君於仁，<br /><br />&nbsp;&nbsp;&nbsp;&nbsp;明主不恶切诋以趋名于后。陛下诚能发明制，以劳人为辞，则天下必以为爱力而<br /><br />&nbsp;&nbsp;&nbsp;&nbsp;苦己也。不然，下臣此章，得与执事者共议。”不从。<br /><br />&nbsp;&nbsp;&nbsp;&nbsp;姚元崇持节灵武道，奏为管记。还应县令举，甲科，为济阳令。神龙中，累<br /><br />&nbsp;&nbsp;&nbsp;&nbsp;擢中书舍人，数纠驳伪官。历吏部、黄门侍郎、文馆学士。坐亲累，降工部侍<br /><br />&nbsp;&nbsp;&nbsp;&nbsp;郎。进尚书右丞。附太平公主，主诛，玄宗欲捕斩藏用，顾未执政，意解，乃流<br /><br />&nbsp;&nbsp;&nbsp;&nbsp;新州。或告谋反，推无状，流O州。会交趾叛，藏用有捍御劳，改昭州司户参军，<br /><br />&nbsp;&nbsp;&nbsp;&nbsp;迁黔州长史，判都督事，卒于始兴。<br /><br />&nbsp;&nbsp;&nbsp;&nbsp;藏用善蓍龟九宫术，工草隶、大小篆、八分，善琴、弈，思精远，士贵其多<br /><br />&nbsp;&nbsp;&nbsp;&nbsp;能。尝以俗徇阴阳拘畏，乖至理，泥变通，有国者所不宜专。谓：“天道从人者<br /><br />&nbsp;&nbsp;&nbsp;&nbsp;也。古为政者，刑狱不滥则人寿，赋敛省则人富，法令有常则邦宁，赏罚中则兵<br /><br />&nbsp;&nbsp;&nbsp;&nbsp;强。礼者士所归，赏者士所死，礼赏不倦，则士争先，否者，虽揆时行罚，涓日<br /><br />&nbsp;&nbsp;&nbsp;&nbsp;出号，无成功矣。故任贤使能，不时日而利；明法审令，不卜筮而吉；养劳贵功，<br /><br />&nbsp;&nbsp;&nbsp;&nbsp;不祷祠而福。”乃为《折滞论》以畅其方，世谓“知言”。子昂、贞固前死，藏<br /><br />&nbsp;&nbsp;&nbsp;&nbsp;用抚其孤有恩，人称能终始交。始隐山中时，有意当世，人目为“随驾隐士”。<br /><br />&nbsp;&nbsp;&nbsp;&nbsp;晚乃徇权利，务为骄纵，素节尽矣。司马承祯尝召至阙下，将还山，藏用指终南<br /><br />&nbsp;&nbsp;&nbsp;&nbsp;曰：“此中大有嘉处。”承祯徐曰：“以仆视之，仕宦之捷径耳。”藏用惭。<br /><br />&nbsp;&nbsp;&nbsp;&nbsp;无子。弟若虚，多才博物。陇西辛怡谏为职方，有获异鼠者，豹首虎臆，大<br /><br />&nbsp;&nbsp;&nbsp;&nbsp;如拳。怡谏谓之鼠而赋之。若虚曰：“非也，此许慎所谓鼠，豹文<br /><br />&nbsp;&nbsp;&nbsp;&nbsp;而形小。”一坐惊服。终起居郎，集贤院学士。<br /><br />&nbsp;&nbsp;&nbsp;&nbsp;韦巨源，与安石同系，后周京兆尹总曾孙。祖贞伯，袭郧国公，入隋，改舒<br /><br />&nbsp;&nbsp;&nbsp;&nbsp;国。巨源有吏干，武后时累迁夏官侍郎、同凤阁鸾台平章事。其治委碎无大体，<br /><br />&nbsp;&nbsp;&nbsp;&nbsp;句校省中遗隐，下符敛克不少蠲，虽收其利，然下所怨苦。坐李昭德累，贬~州<br /><br />&nbsp;&nbsp;&nbsp;&nbsp;刺史。累拜地官尚书。<br /><br />&nbsp;&nbsp;&nbsp;&nbsp;神龙初，以吏部尚书同中书门下三品。时要官缺，执政以次用其亲，巨源秉<br /><br />&nbsp;&nbsp;&nbsp;&nbsp;笔，当除十人，杨再思得其一，试问余授，皆诸宰相近属。再思喟然曰：“吾等<br /><br />&nbsp;&nbsp;&nbsp;&nbsp;诚负天下。”巨源曰：“时当尔耳。”是时虽贤有德，终莫得进，士大夫莫不解<br /><br />&nbsp;&nbsp;&nbsp;&nbsp;体。会安石为中书令，避亲罢政事。<br /><br />&nbsp;&nbsp;&nbsp;&nbsp;寻迁侍中，舒国公。韦后与叙昆弟，附属籍。武三思封户在贝州，属大水，<br /><br />&nbsp;&nbsp;&nbsp;&nbsp;刺史宋Z议免其租，巨源以为蚕桑可输，繇是河朔人多流徙者。景龙二年。韦后<br /><br />&nbsp;&nbsp;&nbsp;&nbsp;自言衣笥有五色云，巨源倡其伪，劝中宗宣布天下，帝从其言，因是大赦。巨源<br /><br />&nbsp;&nbsp;&nbsp;&nbsp;见帝昏惑，乃与宗楚客、郑帧⒄匝屿等推处祥妖，阴导韦氏行武后故事。俄迁<br /><br />&nbsp;&nbsp;&nbsp;&nbsp;尚书左仆射，仍知政事。帝方南郊，巨源请后为亚献，而自为终献。及临淄王平<br /><br />&nbsp;&nbsp;&nbsp;&nbsp;诸韦，家人请避之，巨源曰：“吾大臣，无容见难不赴。”出都街，乱兵杀之，<br /><br />&nbsp;&nbsp;&nbsp;&nbsp;年八十。<br /><br />&nbsp;&nbsp;&nbsp;&nbsp;睿宗立，赠特进、荆州大都督。博士李处直请谥为“昭”，户部员外郎李邕<br /><br />&nbsp;&nbsp;&nbsp;&nbsp;以巨源附武三思为相，托韦后亲属，谥“昭”为非。处直执不改，邕列陈其恶，<br /><br />&nbsp;&nbsp;&nbsp;&nbsp;不见用，然世皆直邕。韦氏自安石及武后时宰相待价、巨源皆近亲，其族至大官<br /><br />&nbsp;&nbsp;&nbsp;&nbsp;者，又数十人。<br /><br />&nbsp;&nbsp;&nbsp;&nbsp;赵彦昭，字奂然，甘州张掖人。父武孟，少游猎，以所获馈其母，母泣曰：<br /><br />&nbsp;&nbsp;&nbsp;&nbsp;“汝不好书而敖荡，吾安望哉？”不为食。武孟感激，遂力学，淹该书记。自长<br /><br />&nbsp;&nbsp;&nbsp;&nbsp;安丞为右台侍卿史，著《河西人物志》十篇。<br /><br />&nbsp;&nbsp;&nbsp;&nbsp;彦昭少豪迈，风骨秀爽。及进士第，调为南部尉。与郭元振、薛稷、萧至忠<br /><br />&nbsp;&nbsp;&nbsp;&nbsp;善。自新丰丞为左台监察御史。景龙中，累迁中书侍郎、同中书门下平章事。金<br /><br />&nbsp;&nbsp;&nbsp;&nbsp;城公主嫁吐蕃，始以纪处讷为使，处讷辞，乃授彦昭。彦昭顾己处外，恐权宠夺<br /><br />&nbsp;&nbsp;&nbsp;&nbsp;移，不悦。司农卿赵履温曰：“公天宰，而为一介使，不亦鄙乎！”彦昭问计安<br /><br />&nbsp;&nbsp;&nbsp;&nbsp;出，履温乃为请安乐公主留之，遂以将军杨矩代。睿宗立，出为宋州刺史，坐累<br /><br />&nbsp;&nbsp;&nbsp;&nbsp;贬归州。俄授凉州都督，为政严，下皆股栗。入为吏部侍郎，持节按边。迁御史<br /><br />&nbsp;&nbsp;&nbsp;&nbsp;大夫。萧至忠等诛，郭元振、张说言彦昭与秘谋，改刑部尚书、封耿国公，实封<br /><br />&nbsp;&nbsp;&nbsp;&nbsp;百户。<br /><br />&nbsp;&nbsp;&nbsp;&nbsp;彦昭本以权幸进，中宗时，有巫赵挟鬼道出入禁掖，彦昭以姑事之。尝衣妇<br /><br />&nbsp;&nbsp;&nbsp;&nbsp;服，乘车与妻偕谒，其得宰相，巫力也。於是殿中侍御史郭震劾暴旧恶。会姚崇<br /><br />&nbsp;&nbsp;&nbsp;&nbsp;执政，恶其为人，贬江州别驾，卒。<br /><br />&nbsp;&nbsp;&nbsp;&nbsp;和逢尧，岐州岐山人。武后时，负鼎诣阙下上书，自言愿助天子和饪百度。<br /><br />&nbsp;&nbsp;&nbsp;&nbsp;有司让曰：“昔桀不道，伊尹负鼎于汤；今天子圣明，百司以和，尚何所调？”<br /><br />&nbsp;&nbsp;&nbsp;&nbsp;逢尧不能答，流庄州。十余年，乃举进士高第，累擢监察御史。<br /><br />&nbsp;&nbsp;&nbsp;&nbsp;突厥默啜请尚公主，逢尧以御史中丞摄鸿胪卿，报可。默啜遣贵近颉利来曰：<br /><br />&nbsp;&nbsp;&nbsp;&nbsp;“诏送金镂具鞍，乃涂金，非天子意。使者不可信，虽得公主，犹非实，请罢和<br /><br />&nbsp;&nbsp;&nbsp;&nbsp;亲。”欲驰去，左右色动，逢尧呼曰：“我大国使，不受我辞，可辄去。”乃牵<br /><br />&nbsp;&nbsp;&nbsp;&nbsp;持其人谓曰：“汉法重女婿而送鞍具，欲安且久，不以金为贵。可汗乃贪金而不<br /><br />&nbsp;&nbsp;&nbsp;&nbsp;贵信邪？”默啜闻曰：“汉使至吾国众矣，斯食铁石人，不可易。”因备礼以见。<br /><br />&nbsp;&nbsp;&nbsp;&nbsp;逢尧说之曰：“天子昔为单于都护，思与可汗通旧好，可汗当向风慕义，袭冠冕，<br /><br />&nbsp;&nbsp;&nbsp;&nbsp;取重诸蕃。”默啜信之，为敛发紫衣，南面再拜称臣，遣子入朝。逢尧以使有指，<br /><br />&nbsp;&nbsp;&nbsp;&nbsp;擢户部侍郎。坐善太平公主，斥朗州司马，终柘州刺史。逢尧诙诡，当大事敢徼<br /><br />&nbsp;&nbsp;&nbsp;&nbsp;福，故卒以附丽废，然唐兴奉使者称逢尧。<br /><br />&nbsp;&nbsp;&nbsp;&nbsp;赞曰：异哉，玄宗之器萧至忠也，不亦惑乎！至忠本非贤，而寄贤以奸利，<br /><br />&nbsp;&nbsp;&nbsp;&nbsp;失之则邀利以丧贤，姻艳后，挟宠主，取宰相，谋间王室，身诛家破，遗臭无穷。<br /><br />&nbsp;&nbsp;&nbsp;&nbsp;而帝以乾曜似之，遽使当国，是帝举不知至忠之不可用，又不知乾曜之所可用也。<br /><br />&nbsp;&nbsp;&nbsp;&nbsp;或称帝不以罪掩才，益可怪叹。鸣呼！力士诚腐夫庸人，不能发`天子之迷，若<br /><br />&nbsp;&nbsp;&nbsp;&nbsp;曰“至忠贤於初，固不缪於末；既缪於末，果不贤於初。惟陛下图之”，如是，<br /><br />&nbsp;&nbsp;&nbsp;&nbsp;帝且悟往失而精来鉴已。其后相李林甫、将安禄山，皆基于不明，身播岷陬，信<br /><br />&nbsp;&nbsp;&nbsp;&nbsp;自取之欤。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937915);">加入书签</a><a
                        href="937869.html">上一页</a>&larr;<a href="index.html">返回列表</a>&rarr;<a
                            href="937954.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937869.html"; var next_page = "937954.html"; var index_page = "index.html"; var sortid = "9"; var article_id = "14231"; var chapter_id = "937915"; var articlename = "新唐书"; var chaptername = " 卷一百二十三 列传第四十八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>