<!DOCTYPE html>
<html>
<head>
<meta charset="gbk" />
<title>新唐书- 卷一百四十二 列传第六十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百四十二 列传第六十七全文， 卷一百四十二 列传第六十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百四十二 列传第六十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938982.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938982.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百四十二 列传第六十七</h1>
            <div class="link xb">
                <a href="938936.html">上一页</a>&larr;<a href="index.html">返回列表</a>&rarr;<a
                    href="939026.html">下一页</a></div>			
            <div id="BookText">&nbsp;&nbsp;&nbsp;&nbsp;◎李杨崔柳韦路<br /><br />&nbsp;&nbsp;&nbsp;&nbsp;李麟，裔出懿祖，于属最疏。父F，历润、虢、潞三州刺史，以诚信号良吏。<br /><br />&nbsp;&nbsp;&nbsp;&nbsp;开元中，终剑南节度按察使，赠户部尚书，谥曰诚。<br /><br />&nbsp;&nbsp;&nbsp;&nbsp;麟好学，善文辞。以父荫补京兆府户曹参军，举宗室异能，转殿中侍御史。<br /><br />&nbsp;&nbsp;&nbsp;&nbsp;累擢兵部侍郎，与杨国忠同列，国忠怙权，疾之，改权礼部贡举。国忠迁，麟复<br /><br />&nbsp;&nbsp;&nbsp;&nbsp;本官。改国子祭酒。出为河东太守，有清政。安禄山反，朝廷以麟儒者，非御侮<br /><br />&nbsp;&nbsp;&nbsp;&nbsp;才，还为祭酒，封渭源县男。玄宗入蜀，麟走见帝，再迁宪部尚书、同中书门下<br /><br />&nbsp;&nbsp;&nbsp;&nbsp;平章事。时宰相韦见素、房g、崔涣、崔圆踵赴肃宗行在，独麟以宗室子留总百<br /><br />&nbsp;&nbsp;&nbsp;&nbsp;司。上皇还京，进同中书门下三品，封褒国公。张皇后挟李辅国浸桡政，苗晋卿、<br /><br />&nbsp;&nbsp;&nbsp;&nbsp;崔圆等畏其权，皆附离取安，独麟守正不阿顺，辅国忌恚。乾元初，罢为太子少<br /><br />&nbsp;&nbsp;&nbsp;&nbsp;傅。明年卒，年六十六，赠太子太傅，谥曰德。<br /><br />&nbsp;&nbsp;&nbsp;&nbsp;杨绾，字公权，华州华阴人。祖温玉，在武后时为显官。世以儒闻。绾少孤，<br /><br />&nbsp;&nbsp;&nbsp;&nbsp;家素贫，事母谨甚。性沈靖，独处一室，左右图史，凝尘满席，澹如也。不好立<br /><br />&nbsp;&nbsp;&nbsp;&nbsp;名，有所论著，未始示人。第进士，补太子正字。举词藻宏丽科，玄宗已试，又<br /><br />&nbsp;&nbsp;&nbsp;&nbsp;加诗、赋各一篇，绾为冠，由是擢右拾遣。制举加诗、赋，繇绾始。天宝乱，肃<br /><br />&nbsp;&nbsp;&nbsp;&nbsp;宗即位，绾脱身见行朝，拜起居舍人，知制诰。累迁中书舍人，兼修国史。故事，<br /><br />&nbsp;&nbsp;&nbsp;&nbsp;舍人年久者为阁老，其公廨杂料独取五之四。至绾，悉均给之。历礼部侍郎，建<br /><br />&nbsp;&nbsp;&nbsp;&nbsp;复古孝廉、力田等科，天下高其议。俄迁吏部，品裁清允，人服其公。是时，元<br /><br />&nbsp;&nbsp;&nbsp;&nbsp;载秉政，忌绾望高，疏薄之。宦者鱼朝恩判国子监，既诛，因是建言太学当得天<br /><br />&nbsp;&nbsp;&nbsp;&nbsp;下名儒汰其选，即拜绾国子祭酒，外示尊重，而实以散地处之。载日贪冒，天下<br /><br />&nbsp;&nbsp;&nbsp;&nbsp;士议益归绾，帝亦知之，自擢为太常卿，充礼仪使。载得罪，拜中书侍郎、同中<br /><br />&nbsp;&nbsp;&nbsp;&nbsp;书门下平章事，修国史。制下，士相贺于朝，绾固让，帝不许。<br /><br />&nbsp;&nbsp;&nbsp;&nbsp;时诸州悉带团练使，绾奏：“刺史自有持节诸军事以掌军旅；司马，古司武，<br /><br />&nbsp;&nbsp;&nbsp;&nbsp;所以副军，即今副使；司兵参军，即今团练判官。官号重复，可罢天下团练、守<br /><br />&nbsp;&nbsp;&nbsp;&nbsp;捉使。”诏可。又减诸道观察判官员之半。复言：“旧制，刺史被代若别追，皆<br /><br />&nbsp;&nbsp;&nbsp;&nbsp;降鱼书，乃得去。开元时，置诸道采访使，得专停刺史，威柄外移，渐不可久。<br /><br />&nbsp;&nbsp;&nbsp;&nbsp;其刺史不称职若赃负，本道使具条以闻，不得擅追及停，而刺史亦不得辄去州诣<br /><br />&nbsp;&nbsp;&nbsp;&nbsp;使所。如其故阙，使司无署摄，听上佐代领。”帝善其谋，于是高选州上佐，定<br /><br />&nbsp;&nbsp;&nbsp;&nbsp;上、中、下州，差置兵员，诏郎官、御史分道巡覆。又定府、州官月禀，使优狭<br /><br />&nbsp;&nbsp;&nbsp;&nbsp;相均。始，天下兵兴，从权宜，官品同而禄例差。及四方粗定，元载、王缙当国，<br /><br />&nbsp;&nbsp;&nbsp;&nbsp;偷以为利，因不改，故江淮大州至月千缗，而山剑贫险，虽上州刺史止数十缗。<br /><br />&nbsp;&nbsp;&nbsp;&nbsp;及此始复太平旧制。<br /><br />&nbsp;&nbsp;&nbsp;&nbsp;绾素痼疾，居旬日浸剧，有诏就中书疗治，每对延英殿，许挟扶。于时厘补<br /><br />&nbsp;&nbsp;&nbsp;&nbsp;穿敝，唯绾是恃。未几薨，帝惊悼，诏群臣曰：“天不使朕致太平，何夺绾之速<br /><br />&nbsp;&nbsp;&nbsp;&nbsp;邪？”即日诏赠司徒，遣使者册授，欲及其未敛也。诏百官如第吊，遣使会吊，<br /><br />&nbsp;&nbsp;&nbsp;&nbsp;赙绢千匹、布三百匹。太常谥曰文贞，比部郎中苏端，人也，持异议，宰相<br /><br />&nbsp;&nbsp;&nbsp;&nbsp;常衮阴助之，帝以其言丑险不实，贬端巴州员外司马，犹赐谥曰文简。<br /><br />&nbsp;&nbsp;&nbsp;&nbsp;绾俭约，未尝问生事，禄禀分姻旧，随多寡辄尽。造之者，清谈终晷，而不<br /><br />&nbsp;&nbsp;&nbsp;&nbsp;及荣利，欲干以私，闻其言，必内愧止。经诰微趣，学家疑晦者，一见既诣其极。<br /><br />&nbsp;&nbsp;&nbsp;&nbsp;始辅政，御史中丞崔宽本豪侈，城南别墅池观堂皇，为当时第一，即日遣人毁之；<br /><br />&nbsp;&nbsp;&nbsp;&nbsp;京兆尹黎干，出入从驺驭百数，省损才留十馀骑；中书令郭子仪在州行营，方<br /><br />&nbsp;&nbsp;&nbsp;&nbsp;大会，除书至，音乐散五之四；它闻风靡然自化者，不可胜纪。世以比杨震、山<br /><br />&nbsp;&nbsp;&nbsp;&nbsp;涛、谢安云。<br /><br />&nbsp;&nbsp;&nbsp;&nbsp;崔v甫，字贻孙，太子宾客孝公沔之子也。世以礼法为闻家。第进士，调寿<br /><br />&nbsp;&nbsp;&nbsp;&nbsp;安尉。安禄山陷洛阳，v甫冒矢石入私庙，负木主以逃。自起居舍人累迁中书舍<br /><br />&nbsp;&nbsp;&nbsp;&nbsp;人。性刚直，遇事不回。时侍郎阙，v甫摄省事，数与宰相常衮争议不平。衮怒，<br /><br />&nbsp;&nbsp;&nbsp;&nbsp;使知吏部选，每拟官，衮辄驳异，v甫不为下。会朱军中猫鼠同乳，表其瑞，<br /><br />&nbsp;&nbsp;&nbsp;&nbsp;诏示衮，衮率群臣贺，v甫独曰：“可吊不可贺。”诏使问状，对曰：“臣闻《<br /><br />&nbsp;&nbsp;&nbsp;&nbsp;礼》：‘迎猫，为其食田鼠。’以其为人去害，虽细必录。今猫受畜于人，不能<br /><br />&nbsp;&nbsp;&nbsp;&nbsp;食鼠而反乳之，无乃失其性邪？猫职不修，其应若曰法吏有不触邪，疆吏有不捍<br /><br />&nbsp;&nbsp;&nbsp;&nbsp;敌。臣愚以为当命有司察贪吏，诫边候，勤徼巡，则猫能致功，鼠不为害。”代<br /><br />&nbsp;&nbsp;&nbsp;&nbsp;宗异其言，衮益不喜。<br /><br />&nbsp;&nbsp;&nbsp;&nbsp;帝崩，衮与礼官议：“礼，为君斩衰三年。汉文帝权制三十六日。我太宗文<br /><br />&nbsp;&nbsp;&nbsp;&nbsp;皇帝崩，遗诏亦三十六日，群臣不忍，既葬而除，略尽四月。高宗如汉故事。玄<br /><br />&nbsp;&nbsp;&nbsp;&nbsp;宗以来，始变天子丧为二十七日。乃者，遗诏虽曰‘天下吏民，三日释服’，群<br /><br />&nbsp;&nbsp;&nbsp;&nbsp;臣宜如皇帝服二十七日乃除。”v甫曰：“遗诏无臣、庶人之别，是皇帝宜二十<br /><br />&nbsp;&nbsp;&nbsp;&nbsp;七日，而群臣三日也。”衮曰：“贺循称，吏者，官长所署，非公卿百官也。”<br /><br />&nbsp;&nbsp;&nbsp;&nbsp;v甫对：“《传曰》‘委之三吏’，乃三公也。史称循吏、良吏，岂胥吏欤？”<br /><br />&nbsp;&nbsp;&nbsp;&nbsp;衮曰：“礼非天降地出，人情而已。且公卿在臣膺受宠禄，今与黔首同，信宿而<br /><br />&nbsp;&nbsp;&nbsp;&nbsp;除，于公安乎？”v甫曰：“若遗诏何？诏而可改，孰不可改？”意象殊厉。衮<br /><br />&nbsp;&nbsp;&nbsp;&nbsp;方入临，遣从吏扶立殿墀上，v甫指之谓众曰：“臣哭君前，有扶礼乎？”衮不<br /><br />&nbsp;&nbsp;&nbsp;&nbsp;胜怒，乃劾v甫率情变礼，挠国典，请贬潮州刺史。德宗以为重，改河南少尹。<br /><br />&nbsp;&nbsp;&nbsp;&nbsp;始肃宗时，天下务剧，宰相更直掌事，若休沐还第，非大诏命，不待遍晓，则听<br /><br />&nbsp;&nbsp;&nbsp;&nbsp;直者代署以闻。是时郭子仪、朱俱以平章事当署敕尾，而不行宰相事。帝新即<br /><br />&nbsp;&nbsp;&nbsp;&nbsp;位，衮如故事代署。子仪、入，言v甫不宜贬，帝曰：“卿向何所言？今云非<br /><br />&nbsp;&nbsp;&nbsp;&nbsp;邪？”二人对初不知。帝怒，以衮为罔上。是日，群臣苴立月华门外，即两换<br /><br />&nbsp;&nbsp;&nbsp;&nbsp;职，以衮河南少尹，而拜v甫门下侍郎、同中书门下平章事。俄改中书侍郎。<br /><br />&nbsp;&nbsp;&nbsp;&nbsp;自至德、乾元以来，天下战讨，启丐填委，故官赏缪紊。永泰后，稍稍平定，<br /><br />&nbsp;&nbsp;&nbsp;&nbsp;而元载用事，非贿谢不与官，i塞公路，纲纪大坏。载诛，杨绾相，未几卒。衮<br /><br />&nbsp;&nbsp;&nbsp;&nbsp;当国，惩其敝，凡奏请一杜绝之，惟文辞入第乃得进，然无所甄异，贤愚同滞焉。<br /><br />&nbsp;&nbsp;&nbsp;&nbsp;及v甫，则荐举惟其人，不自疑畏，推至公以行，未逾年，除吏几八百员，莫不<br /><br />&nbsp;&nbsp;&nbsp;&nbsp;谐允。帝尝谓曰：“人言卿拟官多亲旧，何邪？”对曰：“陛下令臣进拟庶官，<br /><br />&nbsp;&nbsp;&nbsp;&nbsp;夫进拟者必悉其才行，如不与闻知，何由得其实？”帝以为然。神策军使王驾鹤<br /><br />&nbsp;&nbsp;&nbsp;&nbsp;者，典卫兵久，权震中外，帝将代之，惧其变，以问v甫，v甫曰：“是无足虑。”<br /><br />&nbsp;&nbsp;&nbsp;&nbsp;即召驾鹤留语移时，而代者已入军中矣。淄青李正己畏帝威断，表献钱三十万缗，<br /><br />&nbsp;&nbsp;&nbsp;&nbsp;以观朝廷。帝意其诈，未能答。v甫曰：“正己诚诈，陛下不如因遣使劳其军，<br /><br />&nbsp;&nbsp;&nbsp;&nbsp;以所献就赐将士。若正己奉承诏书，是陛下恩洽士心；若不用，彼自敛怨，军且<br /><br />&nbsp;&nbsp;&nbsp;&nbsp;乱。又使诸藩不以朝廷为重贿。”帝曰：“善。”正己惭服。时议者韪其谟谋，<br /><br />&nbsp;&nbsp;&nbsp;&nbsp;谓可复贞观、开元之治。<br /><br />&nbsp;&nbsp;&nbsp;&nbsp;是岁被疾，诏肩舆至中书，卧而承旨，若还第，即遣使咨决。薨，年六十，<br /><br />&nbsp;&nbsp;&nbsp;&nbsp;赠太傅，谥曰文贞。故事，门下侍郎未有赠三师者，帝以其有大臣节，特宠异之。<br /><br />&nbsp;&nbsp;&nbsp;&nbsp;朱乱，v甫妻王陷贼中，尝与v甫同列，遗以缯帛菽粟，受而缄~之，帝还<br /><br />&nbsp;&nbsp;&nbsp;&nbsp;京，具封以献，士君子益重其家法云。<br /><br />&nbsp;&nbsp;&nbsp;&nbsp;子植嗣。植字公修，v甫弟庐江令婴甫子也。v甫病，谓妻曰：“吾殁，当<br /><br />&nbsp;&nbsp;&nbsp;&nbsp;以庐江次子主吾祀。”及卒，护丧者以闻，帝恻然，召植，使即丧次终服。补弘<br /><br />&nbsp;&nbsp;&nbsp;&nbsp;文生。博通经史，于《易》尤邃。与郑覃同时为补阙，皆贤宰相后，每朝廷有得<br /><br />&nbsp;&nbsp;&nbsp;&nbsp;失，两人者更疏论执，誉望蔚然。<br /><br />&nbsp;&nbsp;&nbsp;&nbsp;元和中，为给事中。时皇甫D判度支，建言减百官奉禀，植封还诏书。D又<br /><br />&nbsp;&nbsp;&nbsp;&nbsp;请天下所纳盐酒利增估者，以新准旧，一切追偿。植奏言：“用兵久，百姓凋罄，<br /><br />&nbsp;&nbsp;&nbsp;&nbsp;往虽估逾其实，今不可复收。”于是议者咸罪D，D惧而止。<br /><br />&nbsp;&nbsp;&nbsp;&nbsp;长庆初，拜中书侍郎、同中书门下平章事。穆宗问：“贞观、开元中治道最<br /><br />&nbsp;&nbsp;&nbsp;&nbsp;盛，何致而然？”植曰：“太宗资上圣，兴民间，知百姓疾苦，故厉精思治，又<br /><br />&nbsp;&nbsp;&nbsp;&nbsp;以房玄龄、杜如晦、魏徵、王为之佐，君明臣忠，圣贤相维，治致升平，固其<br /><br />&nbsp;&nbsp;&nbsp;&nbsp;宜也。玄宗在天后时，身践忧患，既即位，得姚崇、宋Z，此二人蚤夜孜孜，纳<br /><br />&nbsp;&nbsp;&nbsp;&nbsp;君于道。尝手写《尚书》《无逸》，为图以献，劝帝出入观省以自戒。其后朽<br /><br />&nbsp;&nbsp;&nbsp;&nbsp;暗，乃代以山水图，稍怠于勤，左右不复箴规，奸臣日用事，以至于败。昔德宗<br /><br />&nbsp;&nbsp;&nbsp;&nbsp;尝问先臣v甫开元、天宝事，先臣具道治乱所以然，臣在童t，记其说。今愿陛<br /><br />&nbsp;&nbsp;&nbsp;&nbsp;下以《无逸》为元龟，则天下幸甚。”他日又问：“司马迁言汉文帝惜十家产而<br /><br />&nbsp;&nbsp;&nbsp;&nbsp;罢露台，身衣弋绨，履革舄，集上书囊为殿帷，信乎？何太俭邪？”植曰：“良<br /><br />&nbsp;&nbsp;&nbsp;&nbsp;史非儿言。汉承秦侈纵之馀，海内凋窭，文帝从代来，知稼穑艰难，是以躬履俭<br /><br />&nbsp;&nbsp;&nbsp;&nbsp;约，为天下守财。景帝遵而不改，故家给户足。至武帝时，钱朽贯，谷红腐，乃<br /><br />&nbsp;&nbsp;&nbsp;&nbsp;能出师征伐，威动四方；然侈靡不节，末年户口减半，税及舟车，人不聊，乃下<br /><br />&nbsp;&nbsp;&nbsp;&nbsp;哀痛诏，封丞相为富人侯。然则帝王不可以不示俭而天下足。”帝曰：“卿言善，<br /><br />&nbsp;&nbsp;&nbsp;&nbsp;患行之为难耳！”时朝廷悉收河朔三镇，而刘总又以幽、蓟七州献诸朝，且惧部<br /><br />&nbsp;&nbsp;&nbsp;&nbsp;将构乱，乃先籍豪锐不检者送京师，而朱克融在籍中。植与杜元颖不知兵，谓蕃<br /><br />&nbsp;&nbsp;&nbsp;&nbsp;镇且平，不复料天下安危事，而克融等羁旅塞踬，愿得官自效，日诉于前，皆抑<br /><br />&nbsp;&nbsp;&nbsp;&nbsp;不与。及遣张弘靖赴镇，纵克融等北还，不数月，克融乱，复失河朔矣。天下尤<br /><br />&nbsp;&nbsp;&nbsp;&nbsp;之，植内惭。罢为刑部尚书，旋授岳鄂观察使。未几，迁岭南节度使，还拜户部<br /><br />&nbsp;&nbsp;&nbsp;&nbsp;尚书。终华州刺史，赠尚书左仆射。<br /><br />&nbsp;&nbsp;&nbsp;&nbsp;，字德长，v甫从子也。性介洁，矜己之清，视赃负者若雠。以苏州刺<br /><br />&nbsp;&nbsp;&nbsp;&nbsp;史奏课第一，迁湖南观察使。湖南旧法，虽丰年，贸易不出境，邻部灾荒不恤也。<br /><br />&nbsp;&nbsp;&nbsp;&nbsp;至，谓属吏曰：“此岂人情乎？无闭籴以重困民。”削其禁，自是商贾流通，<br /><br />&nbsp;&nbsp;&nbsp;&nbsp;赀物益饶。入为户部侍郎，判度支。时田弘正徙镇州，以魏兵二千行。既至，留<br /><br />&nbsp;&nbsp;&nbsp;&nbsp;自卫，请度支给岁粮，穆宗下其议，固执不与，弘正不得已，遣魏卒。俄而<br /><br />&nbsp;&nbsp;&nbsp;&nbsp;镇兵乱，弘正遇害，之为也。时天子失德，党与盛，有司不敢名其罪。<br /><br />&nbsp;&nbsp;&nbsp;&nbsp;出为凤翔节度使。逾年，徙河南尹。以户部尚书致仕，卒，赠太子少保，谥曰肃。<br /><br />&nbsp;&nbsp;&nbsp;&nbsp;赞曰：植辅政，当有为之时，无经国才，履危防浅，机不知其溃而发也，手<br /><br />&nbsp;&nbsp;&nbsp;&nbsp;弛槛，纵虎狼焉，一日而亡地数千里，为天下笑；吝财资贼。又皆幸不<br /><br />&nbsp;&nbsp;&nbsp;&nbsp;诛。天以河北乱唐，故君臣不肖，勃缪其谋，惜哉！<br /><br />&nbsp;&nbsp;&nbsp;&nbsp;柳浑，字夷旷，一字惟深，本名载，梁仆射戳世孙，后籍襄州。早孤，<br /><br />&nbsp;&nbsp;&nbsp;&nbsp;方十馀岁，有巫告曰：“儿相夭且贱，为浮屠道可缓死。”诸父欲从其言，浑曰：<br /><br />&nbsp;&nbsp;&nbsp;&nbsp;“去圣教，为异术，不若速死。”学愈笃，与游者皆有名士。天宝初，擢进士第，<br /><br />&nbsp;&nbsp;&nbsp;&nbsp;调单父尉，累除衢州司马。弃官隐武宁山。召拜监察御史，台僚以仪矩相绳，而<br /><br />&nbsp;&nbsp;&nbsp;&nbsp;浑放旷不乐检局，乃求外职。宰相惜其才，留为左补阙。大历初，江西魏少游表<br /><br />&nbsp;&nbsp;&nbsp;&nbsp;为判官。州僧有夜饮火其庐者，归罪奴，军候受财不诘，狱具，浑与其僚崔v<br /><br />&nbsp;&nbsp;&nbsp;&nbsp;甫白奴冤，少游趣讯僧，僧首伏，因厚谢二人。路嗣恭代少游，浑迁团练副使。<br /><br />&nbsp;&nbsp;&nbsp;&nbsp;俄为袁州刺史。v甫辅政，荐为谏议大夫、浙江东西黜陟使。入为尚书右丞。朱<br /><br />&nbsp;&nbsp;&nbsp;&nbsp;乱，浑匿终南山。贼素闻其名，以宰相召，执其子s笞之，搜索所在。浑赢服<br /><br />&nbsp;&nbsp;&nbsp;&nbsp;步至奉天，改右散骑常侍。贼平，奏言：“臣名向为贼污，且‘载’于文从戈，<br /><br />&nbsp;&nbsp;&nbsp;&nbsp;非偃武所宜。”乃更今名。<br /><br />&nbsp;&nbsp;&nbsp;&nbsp;贞元元年，迁兵部侍郎，封宜城县伯。李希烈据淮、蔡，关播用李元平守汝<br /><br />&nbsp;&nbsp;&nbsp;&nbsp;州，浑曰：“是夫衔玉而贾石者也。往必见禽，何贼之攘？”既而果为贼缚。三<br /><br />&nbsp;&nbsp;&nbsp;&nbsp;年，以本官同中书门下平章事，仍判门下省。帝尝亲择吏宰畿邑，而政有状，召<br /><br />&nbsp;&nbsp;&nbsp;&nbsp;宰相语，皆贺帝得人，浑独不贺，曰：“此特京兆尹职耳。陛下当择臣辈以辅圣<br /><br />&nbsp;&nbsp;&nbsp;&nbsp;德，臣当选京兆尹承大化，尹当求令长亲细事。代尹择令，非陛下所宜。”帝然<br /><br />&nbsp;&nbsp;&nbsp;&nbsp;之。玉工为帝作带，误毁一，工不敢闻，私市它玉足之。及献，帝识不类，<br /><br />&nbsp;&nbsp;&nbsp;&nbsp;`之，工人伏罪。帝怒其欺，诏京兆府论死，浑曰：“陛下遽杀之则已，若委有<br /><br />&nbsp;&nbsp;&nbsp;&nbsp;司，须详谳乃可。于法，误伤乘舆器服，罪当杖，请论如律。”由是工不死。左<br /><br />&nbsp;&nbsp;&nbsp;&nbsp;丞田季羔从子伯强请卖私第募兵助讨吐蕃，浑曰：“季羔，先朝号名臣，由祖以<br /><br />&nbsp;&nbsp;&nbsp;&nbsp;来世孝谨，表阙于门，隋时旧第，惟田一族耳。讨贼自有国计，岂容不肖子毁门<br /><br />&nbsp;&nbsp;&nbsp;&nbsp;构，徼一时幸，损风教哉！请薄责以示惩沮！”帝嘉纳。<br /><br />&nbsp;&nbsp;&nbsp;&nbsp;韩曜哉阄魅氤，帝虚己待之，奏事或日晏，他相取充位，晁焓≈s吏自<br /><br />&nbsp;&nbsp;&nbsp;&nbsp;若。浑虽为晁引，恶其专，质让曰：“省闼非刑人地，而s吏至死。公家先相<br /><br />&nbsp;&nbsp;&nbsp;&nbsp;国以狷察，不满岁辄罢，今公柰何蹈前非，颛立威福？岂尊主卑臣义邪？”昊<br /><br />&nbsp;&nbsp;&nbsp;&nbsp;悟，稍褫其威。白志贞除浙西观察使，浑奏：“志贞兴小史，纵嘉其才，不当超<br /><br />&nbsp;&nbsp;&nbsp;&nbsp;剧职。臣以死守，不敢奉诏。”会浑移疾出，即日诏付外施行。疾间，因乞骸骨，<br /><br />&nbsp;&nbsp;&nbsp;&nbsp;不许。门下吏白过官，浑愀然曰：“既委有司，而复挠之，岂贤者用心邪？士或<br /><br />&nbsp;&nbsp;&nbsp;&nbsp;千里辞家以干禄，小邑主办，岂虑不能？”是岁拟官，无退异者。<br /><br />&nbsp;&nbsp;&nbsp;&nbsp;浑{与吐蕃会平凉，是日，帝语大臣以和戎息师之便。马燧贺曰：“今日已<br /><br />&nbsp;&nbsp;&nbsp;&nbsp;盟，可百年无虏患。”浑跪曰：“五帝无诰誓，三王无盟诅，盖盟诅之兴皆在季<br /><br />&nbsp;&nbsp;&nbsp;&nbsp;末。今盛明之朝，反以季末事行于夷狄。夫夷狄人面兽心，易以兵制，难以信结，<br /><br />&nbsp;&nbsp;&nbsp;&nbsp;臣窃忧之。”李晟继言曰：“蕃戎多不情，诚如浑言。”帝变色曰：“浑，儒生，<br /><br />&nbsp;&nbsp;&nbsp;&nbsp;未达边事，而大臣亦当尔邪？”皆顿首谢。夜半，宁节度使韩游瑰飞奏吐蕃劫<br /><br />&nbsp;&nbsp;&nbsp;&nbsp;盟，将校皆覆没。帝大惊，即以其表示浑。明日，慰之曰：“卿，儒士，乃知军<br /><br />&nbsp;&nbsp;&nbsp;&nbsp;戎万里情乎？”益礼异之。<br /><br />&nbsp;&nbsp;&nbsp;&nbsp;宰相张延赏怙权，嫉浑守正，遣亲厚谓曰：“明公旧德，第慎言于朝，则位<br /><br />&nbsp;&nbsp;&nbsp;&nbsp;可久。”浑曰：“为吾谢张公，浑头可断，而舌不可禁。”卒为所挤，以右散骑<br /><br />&nbsp;&nbsp;&nbsp;&nbsp;常侍罢政事。浑警辩好谈谑，与人交，豁如也。情俭不营产利。免后数日，置酒<br /><br />&nbsp;&nbsp;&nbsp;&nbsp;召故人出游，酣肆乃还，旷然无黜免意。时李勉、卢翰皆以旧相阖门奉朝请，叹<br /><br />&nbsp;&nbsp;&nbsp;&nbsp;曰：“吾等视柳宜城，真拘俗之人哉！”五年卒，年七十五，谥曰贞。<br /><br />&nbsp;&nbsp;&nbsp;&nbsp;浑母兄识，字方明，知名士也。工文章，与萧颖士、元德秀、刘迅相上下，<br /><br />&nbsp;&nbsp;&nbsp;&nbsp;而识练理创端，往往诣极，虽趣尚非博，然当时作者伏其简拔。浑亦善属文，但<br /><br />&nbsp;&nbsp;&nbsp;&nbsp;沉思不逮于识云。<br /><br />&nbsp;&nbsp;&nbsp;&nbsp;韦处厚，字德载，京兆万年人。事继母以孝闻，亲殁，庐墓终丧。中进士第，<br /><br />&nbsp;&nbsp;&nbsp;&nbsp;又擢才识兼茂科，授集贤校书郎。举贤良方正异等，宰相裴引直史馆。改咸阳<br /><br />&nbsp;&nbsp;&nbsp;&nbsp;尉。<br /><br />&nbsp;&nbsp;&nbsp;&nbsp;宪宗初，擢左补阙。礼部尚书李绛请间言：“古帝王以纳谏为圣，拒谏为昏。<br /><br />&nbsp;&nbsp;&nbsp;&nbsp;今不闻进规纳忠，何以知天下事？”帝曰：“韦处厚、路隋数上疏，其言忠切，<br /><br />&nbsp;&nbsp;&nbsp;&nbsp;顾卿未知尔。”由是中外推其靖密。历考功员外郎，坐与宰相韦贯之善，出开州<br /><br />&nbsp;&nbsp;&nbsp;&nbsp;刺史。以户部郎中入知制诰。<br /><br />&nbsp;&nbsp;&nbsp;&nbsp;穆宗立，为翰林侍讲学士。处厚以帝冲怠不向学，即与路隋合《易》、《书》、<br /><br />&nbsp;&nbsp;&nbsp;&nbsp;《诗》、《春秋》、《礼》、《孝经》、《论语》，掇其粹要，题为《六经法言》<br /><br />&nbsp;&nbsp;&nbsp;&nbsp;二十篇上之，冀助省览。帝称善，并赐金币。再迁中书舍人。张平叔以言利得幸<br /><br />&nbsp;&nbsp;&nbsp;&nbsp;于帝，建言官自鬻盐，笼天下之财。宰相不能诘，下群臣议，处厚发十难诮其迂<br /><br />&nbsp;&nbsp;&nbsp;&nbsp;谬，平叔愧缩，遂寝。<br /><br />&nbsp;&nbsp;&nbsp;&nbsp;敬宗初，李逢吉得柄，构李绅，逐为端州司马。其党刘栖楚等欲致绅必死，<br /><br />&nbsp;&nbsp;&nbsp;&nbsp;建言当徙丑地。处厚上言：“逢吉党与，以绅之斥犹有馀辜，人情危骇。《诗》<br /><br />&nbsp;&nbsp;&nbsp;&nbsp;云‘萋兮斐兮，成是贝锦。彼谮人者，亦已太甚’，‘谗言罔极，交乱四国’。<br /><br />&nbsp;&nbsp;&nbsp;&nbsp;此古人疾谗之深也。孔子曰：‘三年无改于父之道，可谓孝矣。’按绅先朝旧臣，<br /><br />&nbsp;&nbsp;&nbsp;&nbsp;就令有过，尚当祓瑕洗衅，成无改之美，况被谗乎！建中时，山东之乱兴，宰相<br /><br />&nbsp;&nbsp;&nbsp;&nbsp;朋党，杨炎为元载复雠，卢杞为刘晏偿怨，兵连祸结，天下骚然。此陛下亲所闻<br /><br />&nbsp;&nbsp;&nbsp;&nbsp;见，得不深念哉！”绅繇是免。逢吉怒，至宝历三月赦书，不言左降官未量移者，<br /><br />&nbsp;&nbsp;&nbsp;&nbsp;以沮绅内徙。处厚复奏：“逢吉缘绅一人而使近岁流斥皆不蒙泽，非所以广恩于<br /><br />&nbsp;&nbsp;&nbsp;&nbsp;天下。”帝悟，追改其条。进翰林承旨学士、兵部侍郎。方天子荒暗，月视朝才<br /><br />&nbsp;&nbsp;&nbsp;&nbsp;三四。处厚入见，即自陈有罪，愿前死以谢。帝曰：“何哉？”对曰：“臣昔为<br /><br />&nbsp;&nbsp;&nbsp;&nbsp;谏官，不能死争，使先帝因畋与色而至不寿，于法应诛。然所以不死者，陛下在<br /><br />&nbsp;&nbsp;&nbsp;&nbsp;春宫，十有五矣。今皇子方襁褓，臣不敢避死亡之诛。”帝大感悟，赐锦彩以慰<br /><br />&nbsp;&nbsp;&nbsp;&nbsp;其意。王廷凑之乱，帝叹宰相不才，而使奸臣跋扈，处厚曰：“陛下有一裴度不<br /><br />&nbsp;&nbsp;&nbsp;&nbsp;能用，乃当馈而叹，恨无萧、曹，此冯唐所以谓汉文帝有颇、牧不能用也。”<br /><br />&nbsp;&nbsp;&nbsp;&nbsp;后禁中急变，文宗绥内难，犹豫未即下诏，处厚入，昌言曰：“《春秋》大<br /><br />&nbsp;&nbsp;&nbsp;&nbsp;义灭亲，内恶必书，以明逆顺；正名讨罪，何所避讳哉？”遂奉教班谕。是夕，<br /><br />&nbsp;&nbsp;&nbsp;&nbsp;号令及它仪矩不暇责有司，一出处厚，无违旧章者。进拜中书侍郎、同中书门下<br /><br />&nbsp;&nbsp;&nbsp;&nbsp;平章事，封灵昌郡公。堂史汤_数招权纳财赂，处厚笑曰：“此半滑涣也。”<br /><br />&nbsp;&nbsp;&nbsp;&nbsp;斥出之，相府肃然。初，贞元时宰相齐抗奏罢州别驾及当为别驾者引处之朝。元<br /><br />&nbsp;&nbsp;&nbsp;&nbsp;和后，两河用兵，裨将立功得补东宫王府官，朱紫淆并，授受不纲。处厚乃置六<br /><br />&nbsp;&nbsp;&nbsp;&nbsp;雄、十望、十紧等州，悉补别驾，由是流品澄别。帝虽自力机政，然骤信轻改，<br /><br />&nbsp;&nbsp;&nbsp;&nbsp;摇于浮论。处厚尝独对曰：“陛下不以臣不肖，使待罪宰相，凡所奏可，中辄变<br /><br />&nbsp;&nbsp;&nbsp;&nbsp;易。自上心出邪，乃示臣不信；得于横议邪，即臣何名执政？且裴度元勋旧德，<br /><br />&nbsp;&nbsp;&nbsp;&nbsp;辅四朝，窦易直长厚忠实，经事先帝，陛下所宜亲重委信之。臣乃陛下自擢，今<br /><br />&nbsp;&nbsp;&nbsp;&nbsp;言不见纳，宜先罢。”即趋下顿首，帝矍然曰：“何至是？卿之忠力，朕自知之，<br /><br />&nbsp;&nbsp;&nbsp;&nbsp;安可遽辞以重吾不德？”处厚趋出，帝复召问所欲言，乃对：“近君子，远小人，<br /><br />&nbsp;&nbsp;&nbsp;&nbsp;始可为治。”谆复数百言。又言：“裴度忠，可久任。”帝嘉纳之。自是无复横<br /><br />&nbsp;&nbsp;&nbsp;&nbsp;议者。时李同捷叛，诏诸军进讨。魏博史宪诚怀向背，裴度待以不疑。宪诚遣吏<br /><br />&nbsp;&nbsp;&nbsp;&nbsp;白事中书，处厚召语曰：“晋公以百口保尔帅于天子，我则不然，正须所为，以<br /><br />&nbsp;&nbsp;&nbsp;&nbsp;邦法从事耳。”宪诚惧，不敢贰，卒有功。李载义数破沧、镇兵，皆刳剔以献，<br /><br />&nbsp;&nbsp;&nbsp;&nbsp;处厚戒之，前后完活数百千人。大和二年，方奏事，暴疾，仆香案前，帝命中人<br /><br />&nbsp;&nbsp;&nbsp;&nbsp;翼扶之，舆还第，一昔薨，年五十六，赠司空。<br /><br />&nbsp;&nbsp;&nbsp;&nbsp;处厚姿状如甚懦者，居家亦循易，至廷争，嶷然不可回夺。刚于御吏，百僚<br /><br />&nbsp;&nbsp;&nbsp;&nbsp;谒事，畏惕未尝敢及以私。推择官材，往往弃瑕录善，时亦讥其太广。性嗜学，<br /><br />&nbsp;&nbsp;&nbsp;&nbsp;家书雠正至万卷。为拾遗时，撰《德宗实录》。后又与路隋共次《宪宗实录》，<br /><br />&nbsp;&nbsp;&nbsp;&nbsp;诏分日入直，创具凡例，未及成而终。本名淳，避宪宗讳，改今名。<br /><br />&nbsp;&nbsp;&nbsp;&nbsp;路隋，字南式，其先出阳平。父泌，字安期，通《五经》，端亮寡言，以孝<br /><br />&nbsp;&nbsp;&nbsp;&nbsp;悌闻。建中末，为长安尉。德宗出奉天，弃妻子奔行在，扈狩梁州，排乱军以出，<br /><br />&nbsp;&nbsp;&nbsp;&nbsp;再中流矢，裂裳濡血。以策说浑{，召置幕府。东讨李怀光，奏署副元帅判官。<br /><br />&nbsp;&nbsp;&nbsp;&nbsp;从{会盟平凉，为虏所执，死焉。时隋婴孺，以恩授八品官。逮长，知父执虏中，<br /><br />&nbsp;&nbsp;&nbsp;&nbsp;日夜号泣，坐必西向，不食肉。母告以貌类泌者，终身不引镜。贞元末，吐蕃请<br /><br />&nbsp;&nbsp;&nbsp;&nbsp;和，隋三上疏宜许，不报。举明经，授润州参军事。李欲困辱之，使知市事，<br /><br />&nbsp;&nbsp;&nbsp;&nbsp;隋怡然坐肆，不为屈。韦夏卿高其节，辟置东都幕府。元和中，吐蕃款塞，隋五<br /><br />&nbsp;&nbsp;&nbsp;&nbsp;上疏请好，冀得泌还。诏可。遣祠部郎中徐复报聘，而泌以丧至，帝愍恻，赠<br /><br />&nbsp;&nbsp;&nbsp;&nbsp;绛州刺史，官为治丧。服除，擢隋左补阙、史馆撰，以鲠亮称。<br /><br />&nbsp;&nbsp;&nbsp;&nbsp;穆宗立，与韦处厚并擢侍讲学士，再迁中书舍人、翰林学士。每除制出，以<br /><br />&nbsp;&nbsp;&nbsp;&nbsp;金币来谢者，隋却之曰：“公事而当私贶邪？”进承旨学士，迁兵部侍郎。<br /><br />&nbsp;&nbsp;&nbsp;&nbsp;文宗嗣位，以中书侍郎同中书门下平章事，监国史。初，韩愈撰《顺宗实<br /><br />&nbsp;&nbsp;&nbsp;&nbsp;录》，书禁中事为切直，宦竖不喜，訾其非实，帝诏隋刊正。隋建言：“卫尉卿<br /><br />&nbsp;&nbsp;&nbsp;&nbsp;周居巢、谏议大夫王彦威、给事中李固言、史官苏景胤皆上言改非是。夫史册<br /><br />&nbsp;&nbsp;&nbsp;&nbsp;者，褒劝所在，匹夫美恶尚不可诬，况人君乎？议者至引隽不疑、第五伦为比，<br /><br />&nbsp;&nbsp;&nbsp;&nbsp;以蔽聪明。臣宗闵、臣僧孺谓史官李汉、蒋系皆愈之婿，不可参撰，俾臣得下笔。<br /><br />&nbsp;&nbsp;&nbsp;&nbsp;臣谓不然。且愈所书已非自出，元和以来，相循逮今。虽汉等以嫌，无害公谊。<br /><br />&nbsp;&nbsp;&nbsp;&nbsp;请条示甚谬误者，付史官刊定。”有诏`贞元、永贞间数事为失实，馀不复改，<br /><br />&nbsp;&nbsp;&nbsp;&nbsp;汉等亦不罢。进门下侍郎、弘文馆大学士。久之，辞疾，不听，册拜太子太师。<br /><br />&nbsp;&nbsp;&nbsp;&nbsp;明年，李德裕贬袁州长史，不署奏，为郑注所忌，乃检校尚书右仆射、同中书门<br /><br />&nbsp;&nbsp;&nbsp;&nbsp;下平章事、镇海节度使。道病卒，年六十。赠太保，谥曰贞。<br /><br />&nbsp;&nbsp;&nbsp;&nbsp;赞曰：绾以德服人，而人自化，可谓贤矣。其论议浑大，虽古王佐无以加。<br /><br />&nbsp;&nbsp;&nbsp;&nbsp;v甫发正己隐情，浑策吐蕃必叛，伐谋知几，君子哉！处厚事穆、敬、文三宗，<br /><br />&nbsp;&nbsp;&nbsp;&nbsp;主皆弗类，而一纳以忠，宁不谓以尧事君者邪？隋辅政十年，历牛、李、训、注<br /><br />&nbsp;&nbsp;&nbsp;&nbsp;用事，无所迎将，善保位哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938982);">加入书签</a><a
                        href="938936.html">上一页</a>&larr;<a href="index.html">返回列表</a>&rarr;<a
                            href="939026.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938936.html"; var next_page = "939026.html"; var index_page = "index.html"; var sortid = "9"; var article_id = "14231"; var chapter_id = "938982"; var articlename = "新唐书"; var chaptername = " 卷一百四十二 列传第六十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>