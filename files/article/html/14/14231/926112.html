<!DOCTYPE html>
<html>
<head>
<meta charset="gbk" />
<title>新唐书- 卷九十 列传第十五-在线阅读-哈西文学网</title>
<meta name="keywords" content="欧阳修、宋祁，新唐书， 卷九十 列传第十五全文， 卷九十 列传第十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷九十 列传第十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/926112.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/926112.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十 列传第十五</h1>
            <div class="link xb">
                <a href="925981.html">上一页</a>&larr;<a href="index.html">返回列表</a>&rarr;<a
                    href="926197.html">下一页</a></div>			
            <div id="BookText">&nbsp;&nbsp;&nbsp;&nbsp;◎二刘殷许程柴任丘<br /><br />&nbsp;&nbsp;&nbsp;&nbsp;刘弘基，雍州池阳人。少以荫补隋右勋侍。大业末，从征辽，赀乏，行及汾<br /><br />&nbsp;&nbsp;&nbsp;&nbsp;阴，度后期且诛，遂与其属椎牛犯法，讽吏捕系。岁余，以赎论，因亡命，盗马<br /><br />&nbsp;&nbsp;&nbsp;&nbsp;自给。至太原，阴事高祖。又察太宗资度非常，益自托。由是蒙亲礼，出入连骑，<br /><br />&nbsp;&nbsp;&nbsp;&nbsp;间至卧内。兵将举，弘基募士，得二千人。王威等鲠大事，弘基与长孙顺德伏x<br /><br />&nbsp;&nbsp;&nbsp;&nbsp;后，麾左右执之。从攻下西河，宋老生败，弃马投堑，弘基斩其首，拜右光禄大<br /><br />&nbsp;&nbsp;&nbsp;&nbsp;夫。师至蒲，引兵先济河，下冯翊。为渭北道大使，命殷开山副之。西徇扶风，<br /><br />&nbsp;&nbsp;&nbsp;&nbsp;众至六万，南度渭，次长安故城，振队金光门。隋将卫文升来拒，弘基逆击，擒<br /><br />&nbsp;&nbsp;&nbsp;&nbsp;甲士千余，马数百。时诸军尚未至，弘基最先胜。高祖悦，赐马二十匹。京师平，<br /><br />&nbsp;&nbsp;&nbsp;&nbsp;功第一，授右骁卫大将军。<br /><br />&nbsp;&nbsp;&nbsp;&nbsp;讨薛举，战浅水原，八总管军皆没，唯弘基一军战力，矢尽，为贼拘。帝以<br /><br />&nbsp;&nbsp;&nbsp;&nbsp;临难不屈，优护其家。仁杲平，乃克归，官之如初。刘武周犯太原，弘基屯平阳，<br /><br />&nbsp;&nbsp;&nbsp;&nbsp;复陷贼。俄自拔归，授左一总管。从秦王屯柏壁，以劲卒二千繇隰州趋西河，蹑<br /><br />&nbsp;&nbsp;&nbsp;&nbsp;贼归路。贼锐甚，弘基坚壁储勇。及宋金刚遁走，率骑尾之介休，与王合击，大<br /><br />&nbsp;&nbsp;&nbsp;&nbsp;破之。累封任国公。从击刘黑闼，还，除井钺将军。会突厥患边，督步骑万人备<br /><br />&nbsp;&nbsp;&nbsp;&nbsp;塞，自豳北东拒子午岭，西抵临泾，筑障遮虏。<br /><br />&nbsp;&nbsp;&nbsp;&nbsp;贞观初，李孝常等谋反，坐与交，除名为民。岁余，起为易州刺史，复封爵。<br /><br />&nbsp;&nbsp;&nbsp;&nbsp;召授卫尉卿，改封夔国。以老乞骸，为辅国大将军，朝朔望，禄赐同职事。太宗<br /><br />&nbsp;&nbsp;&nbsp;&nbsp;征辽，召为前军大总管，战驻跸山，有功，累加封户至千一百。卒，赠开府仪同<br /><br />&nbsp;&nbsp;&nbsp;&nbsp;三司，并州都督，陪葬昭陵，谥曰襄。<br /><br />&nbsp;&nbsp;&nbsp;&nbsp;始，弘基病，给诸子奴婢各十五人，田五顷，谓所亲曰：“使贤，固不藉多<br /><br />&nbsp;&nbsp;&nbsp;&nbsp;财；即不贤，守此可以脱饥冻。”余悉散之亲党。子仁实，袭封。<br /><br />&nbsp;&nbsp;&nbsp;&nbsp;殷开山，名峤，以字行，世居江南。祖不害，仕陈为司农卿。陈亡，徙京兆，<br /><br />&nbsp;&nbsp;&nbsp;&nbsp;为人。开山涉书，工为尺牍，为隋大谷长。高祖兵起，召补大将军掾，从攻西<br /><br />&nbsp;&nbsp;&nbsp;&nbsp;河。为渭北道元帅长史。时关辅群盗骜力自张，不相君，命开山招慰，皆下。与<br /><br />&nbsp;&nbsp;&nbsp;&nbsp;刘弘基屯故城，破卫文升之兵，赐爵陈郡公，迁丞相府掾。<br /><br />&nbsp;&nbsp;&nbsp;&nbsp;以吏部侍郎从秦王讨薛举。会王疾甚，卧营，委军于刘文静，诫曰：“贼方<br /><br />&nbsp;&nbsp;&nbsp;&nbsp;炽，邀速战利。公等毋与争，粮尽众枵，乃可图。”开山锐立事，说文静曰：“<br /><br />&nbsp;&nbsp;&nbsp;&nbsp;王属疾，忧公弗克济，故不欲战。今宜逗机制敌，无专以贼遗王也。请勒兵以怖<br /><br />&nbsp;&nbsp;&nbsp;&nbsp;之。”遂战折~，为举所乘，遂大败。下吏当死，诏贷之，除名为民。顷之，<br /><br />&nbsp;&nbsp;&nbsp;&nbsp;从平仁杲，复爵位，兼陕东道行台兵部尚书，迁吏部。从讨王世充，以功进爵郧<br /><br />&nbsp;&nbsp;&nbsp;&nbsp;国公。<br /><br />&nbsp;&nbsp;&nbsp;&nbsp;征刘黑闼，道病卒，王哭之恸，诏赠陕东道大行台右仆射，谥曰节。贞观十<br /><br />&nbsp;&nbsp;&nbsp;&nbsp;四年，与淮安王神通、河间王孝恭、民部尚书刘政会俱配飨高祖庙廷。永徽中，<br /><br />&nbsp;&nbsp;&nbsp;&nbsp;加赠司空。<br /><br />&nbsp;&nbsp;&nbsp;&nbsp;刘政会，滑州胙人。隋大业中，为太原鹰扬府司马，以兵隶高祖麾下。王威<br /><br />&nbsp;&nbsp;&nbsp;&nbsp;等既贰，秦王欲先事除之，遣政会为急变书告其反。时募士已集，乃执威等囚之，<br /><br />&nbsp;&nbsp;&nbsp;&nbsp;然后举兵，政会功也。<br /><br />&nbsp;&nbsp;&nbsp;&nbsp;大将军府建，为户曹参军，迁丞相府掾。武德初，授卫尉少卿，留守太原，<br /><br />&nbsp;&nbsp;&nbsp;&nbsp;调辑戎政，远近欢服。会刘武周寇并州，晋阳豪杰举应之，政会为武周所擒，每<br /><br />&nbsp;&nbsp;&nbsp;&nbsp;密表贼形势。既平，复官爵，历光禄卿，封邢国公。贞观初，转洪州都督，卒。<br /><br />&nbsp;&nbsp;&nbsp;&nbsp;太宗手诏：“政会昔预义举，有殊功，葬宜异等。”于是赠民部尚书，谥曰襄。<br /><br />&nbsp;&nbsp;&nbsp;&nbsp;后追徙渝国。<br /><br />&nbsp;&nbsp;&nbsp;&nbsp;子玄意袭爵，尚南平公主。高宗时为汝州刺史。次子奇，长寿中，为天官侍<br /><br />&nbsp;&nbsp;&nbsp;&nbsp;郎，荐张|、司马B为监察御史，二人因申屠以谢，奇正色曰：“举贤本无私，<br /><br />&nbsp;&nbsp;&nbsp;&nbsp;何见谢？”闻者皆竦。后为酷吏陷，被诛。<br /><br />&nbsp;&nbsp;&nbsp;&nbsp;七世孙崇望，字希徒，及进士第，宣歙王凝辟转运巡官。崔安潜帅许及剑南，<br /><br />&nbsp;&nbsp;&nbsp;&nbsp;崇望昆弟四人同幕府，世以为才。安潜入为吏部尚书，崇望又以员外郎主南曹，<br /><br />&nbsp;&nbsp;&nbsp;&nbsp;选事清办。僖宗幸山南，王重荣怨宦竖，不肯率职，时高选使者，即河中镌谕使<br /><br />&nbsp;&nbsp;&nbsp;&nbsp;自新，崇望以谏议大夫持节往。既至，陈君臣大义动之，重荣顺服，请诛朱玫自<br /><br />&nbsp;&nbsp;&nbsp;&nbsp;效。使还，称旨，擢翰林学士。昭宗即位，进中书侍郎、同中书门下平章事。张<br /><br />&nbsp;&nbsp;&nbsp;&nbsp;浚伐太原，崇望固执不可，浚果败。代为门下侍郎、判度支。玉山都将杨守信反，<br /><br />&nbsp;&nbsp;&nbsp;&nbsp;夜陈兵阙下。帝列兵延喜门，命崇望守度支库。f旦，含光门未开，禁卒左右植<br /><br />&nbsp;&nbsp;&nbsp;&nbsp;立，将大掠长安中。俄闻传呼宰相来者，门辟，崇望驻马劳曰：“上自将在中营，<br /><br />&nbsp;&nbsp;&nbsp;&nbsp;公等禁军也，不帝前杀贼取功，而苟欲剽掠成恶名乎？”士皆唯唯。至长乐门，<br /><br />&nbsp;&nbsp;&nbsp;&nbsp;贼望兵至，乃遁去，军中咸呼“万岁”。是日，京师不乱，其力。进尚书左仆<br /><br />&nbsp;&nbsp;&nbsp;&nbsp;射。朱全忠谋取徐、泗，表请以大臣代时溥，乃授崇望武宁军节度使。溥拒命，<br /><br />&nbsp;&nbsp;&nbsp;&nbsp;崇望还为太常卿。会王珂、王珙争河中，诏以崔胤为节度使。珂，李克用婿也。<br /><br />&nbsp;&nbsp;&nbsp;&nbsp;太原邸吏薛志勤曰：“崔公镇河中，不若光德刘公于我公最善。”光德，崇望所<br /><br />&nbsp;&nbsp;&nbsp;&nbsp;居坊也。后李茂贞、王行瑜入诛执政，坐是，贬昭州司马。行瑜诛，克用直其冤，<br /><br />&nbsp;&nbsp;&nbsp;&nbsp;召为吏部尚书。会王抟以吏部辅政，徙兵部。王建欲并东川，诏崇望为剑南东川<br /><br />&nbsp;&nbsp;&nbsp;&nbsp;节度使、同中书门下平章事。未至，建已使王宗涤知留后，崇望乃还为兵部尚书。<br /><br />&nbsp;&nbsp;&nbsp;&nbsp;卒，赠司空。<br /><br />&nbsp;&nbsp;&nbsp;&nbsp;兄崇龟，字子长。擢进士，仕累华要，终清海军节度使。广有大贾，约倡女<br /><br />&nbsp;&nbsp;&nbsp;&nbsp;夜集，而它盗杀女，遗刀去。贾入倡家，践其血乃觉，乘め亡。吏迹贾捕劾，得<br /><br />&nbsp;&nbsp;&nbsp;&nbsp;约女状而不杀也。崇龟方大飨军中，悉集宰人，至日入，乃遣。阴以遗刀易一杂<br /><br />&nbsp;&nbsp;&nbsp;&nbsp;置之。诘朝，群宰即庖取刀，一人不去，曰：“是非我刀。”问之，得其主名。<br /><br />&nbsp;&nbsp;&nbsp;&nbsp;往视，则亡矣。崇龟取它囚杀之，声言贾也，陈诸市。亡宰归，捕诘具伏。其精<br /><br />&nbsp;&nbsp;&nbsp;&nbsp;明类此。姻旧或干以财，率不答，但写《荔支图》与之。然不能防检其家，既没，<br /><br />&nbsp;&nbsp;&nbsp;&nbsp;有鬻珠翠羽者，由是名损。<br /><br />&nbsp;&nbsp;&nbsp;&nbsp;弟崇鲁，字郊文，亦第进士，擢士补阙、翰林学士，僖宗避难山南，为嗣襄<br /><br />&nbsp;&nbsp;&nbsp;&nbsp;王笔饭菪拮，得不诛。景福中，以水部郎中知制诰。雅与崔昭纬善。帝以韦昭<br /><br />&nbsp;&nbsp;&nbsp;&nbsp;度、李m辅政，而昭纬外倚、岐兵为援，以久其权。于是天子厚礼m，昭<br /><br />&nbsp;&nbsp;&nbsp;&nbsp;纬惧见夺，共谋沮之。及m墨麻出，崇鲁辄掠麻大哭。帝问焉，崇鲁曰：“今<br /><br />&nbsp;&nbsp;&nbsp;&nbsp;虽乏人，岂宜取人为宰相。m以杨复恭、西门重遂得近职，奈何用之？前<br /><br />&nbsp;&nbsp;&nbsp;&nbsp;日杜让能羞戮未刷，尚忍蹈覆辙乎？”m由是不得相。m亦劾奏其奸，因自<br /><br />&nbsp;&nbsp;&nbsp;&nbsp;陈“为山南杨守亮诋毁，不容与复恭交私”。又言：“崇望为宰相，使亲吏日夕<br /><br />&nbsp;&nbsp;&nbsp;&nbsp;谒左军，与复恭相亲厚。J巾惨带，不入禁门；崇鲁向殿哭，厌诅天诈，殆人<br /><br />&nbsp;&nbsp;&nbsp;&nbsp;之妖。且其父坐贿饮药死。崇鲁身为朱玫史官，作劝进表。在太原府使西川，见<br /><br />&nbsp;&nbsp;&nbsp;&nbsp;田令孜，没阶趋，废制度自崇鲁始。”其相詈訾，俚浅稽校，譬市人然。崇龟始<br /><br />&nbsp;&nbsp;&nbsp;&nbsp;闻哭麻，恚不食。曰：“吾兄弟未始以声利败名，今不幸乃生是儿。”后王行瑜、<br /><br />&nbsp;&nbsp;&nbsp;&nbsp;崔昭纬相继诛，崇鲁贬崖州司户参军。终水部员外郎。<br /><br />&nbsp;&nbsp;&nbsp;&nbsp;许绍，字嗣宗，安州安陆人。父法光，在隋为楚州刺史。元皇帝为安州总管，<br /><br />&nbsp;&nbsp;&nbsp;&nbsp;绍时为儿，与高祖同学，相爱也。大业末，任夷陵通守，会盗起，州境独完，流<br /><br />&nbsp;&nbsp;&nbsp;&nbsp;人自占数十万，开仓赈给。炀帝崩问至，绍率人吏三日临，以所部遥属越王侗。<br /><br />&nbsp;&nbsp;&nbsp;&nbsp;后王世充篡立，遂遣使以黔安、武陵、澧阳归国，授峡州刺史，封安陆郡公。高<br /><br />&nbsp;&nbsp;&nbsp;&nbsp;祖赐书道平生旧，以加慰纳。<br /><br />&nbsp;&nbsp;&nbsp;&nbsp;萧铣将董景珍降，命绍率兵应接。以破铣功，擢其子智仁为温州刺史。铣遣<br /><br />&nbsp;&nbsp;&nbsp;&nbsp;杨道生围峡州，绍击走之。铣将陈普环具大舰溯江，与开州贼萧^提略巴、蜀，<br /><br />&nbsp;&nbsp;&nbsp;&nbsp;绍遣智仁及婿张玄靖、掾李弘节追战西陵，覆其兵，禽普环，悉获战舰。江之南<br /><br />&nbsp;&nbsp;&nbsp;&nbsp;有安蜀城，地直夷陵，荆门城峙其东，皆峭险处。铣以兵戍守，绍遣智仁等攻荆<br /><br />&nbsp;&nbsp;&nbsp;&nbsp;门，取之。制书褒美，许以便宜。绍境连王世充及铣，其下为贼剽者皆见杀，绍<br /><br />&nbsp;&nbsp;&nbsp;&nbsp;得敌人，独资遣之，二邦感义，杀掠为止。进谯国公，赐帛千段。<br /><br />&nbsp;&nbsp;&nbsp;&nbsp;赵郡王孝恭等代铣，复诏督兵图荆州。会病，卒于军，帝为流涕。贞观中，<br /><br />&nbsp;&nbsp;&nbsp;&nbsp;赠荆州都督。智仁，初以勋授封孝昌县公，绍卒，继守夷陵，终凉州都督。次子<br /><br />&nbsp;&nbsp;&nbsp;&nbsp;圉师。<br /><br />&nbsp;&nbsp;&nbsp;&nbsp;圉师有器干，研涉艺文，擢进士第。累迁给事中、黄门侍郎、同中书门下三<br /><br />&nbsp;&nbsp;&nbsp;&nbsp;品。龙朔中，为左相。高宗自书诏赐辽东诸将，谓许敬宗曰：“圉师爱书，可示<br /><br />&nbsp;&nbsp;&nbsp;&nbsp;之。”俄坐其子猎犯人田，有辞，怒而射之，圉师掩不奏，为人告`。帝让曰：<br /><br />&nbsp;&nbsp;&nbsp;&nbsp;“宰相而暴百姓，非作威福乎？”圉师谢，且言：“作威福者，强兵重镇，天<br /><br />&nbsp;&nbsp;&nbsp;&nbsp;子法。臣文吏，何敢然！”帝曰：“慊无兵邪？”敬宗因是劾抵，遂免官。久之，<br /><br />&nbsp;&nbsp;&nbsp;&nbsp;为虔州刺史，稍迁相州，专以宽治，州人刻石颂美。部有受赇者，圉师不忍按，<br /><br />&nbsp;&nbsp;&nbsp;&nbsp;但赐《清白箴》，其人自愧，后修饰，更为廉士。进户部尚书。卒，赠幽州都督，<br /><br />&nbsp;&nbsp;&nbsp;&nbsp;谥曰简，陪葬恭陵。绍初爵谯国公，以子智仁自有封，故诏孙力士袭之，终洛州<br /><br />&nbsp;&nbsp;&nbsp;&nbsp;长史。<br /><br />&nbsp;&nbsp;&nbsp;&nbsp;子钦寂嗣封。万岁通天元年，契丹入寇，诏为陇山军讨击副使，战崇州，败，<br /><br />&nbsp;&nbsp;&nbsp;&nbsp;为虏所禽。方围安东，胁令说属城未下者。钦寂呼安东都护裴玄曰：“贼朝夕<br /><br />&nbsp;&nbsp;&nbsp;&nbsp;当灭，幸谨守！”贼怒，害之。武后下制褒美，赠蕲州刺史，谥曰忠。子辅乾，<br /><br />&nbsp;&nbsp;&nbsp;&nbsp;以父死难，授左监门卫中候，为海东慰劳使，使迎柩还葬。<br /><br />&nbsp;&nbsp;&nbsp;&nbsp;钦寂弟钦明，以军功擢左玉钤卫将军、安西大都护、盐山郡公。出为凉州都<br /><br />&nbsp;&nbsp;&nbsp;&nbsp;督。尝轻骑按部，会突厥默啜兵奄至，被执。贼与皆至灵州，使说之降。钦明至<br /><br />&nbsp;&nbsp;&nbsp;&nbsp;城下，呼曰：“我乏食，有美酱乎？有粱米乎？并乞墨一枝！”时贼营四面阻水，<br /><br />&nbsp;&nbsp;&nbsp;&nbsp;惟一路得入。钦明欲选将简兵，乘夜袭贼也，而城中无寤其瘦者，遂见害。兄弟<br /><br />&nbsp;&nbsp;&nbsp;&nbsp;死王事，世名其忠。<br /><br />&nbsp;&nbsp;&nbsp;&nbsp;程知节本名咬金，济州东阿人。善马槊。隋末，所在盗起，知节聚众数百保<br /><br />&nbsp;&nbsp;&nbsp;&nbsp;乡里。后事李密，而密料士八千隶四骠骑，分左右以自卫，号“内军”，常曰：<br /><br />&nbsp;&nbsp;&nbsp;&nbsp;“此可当百万。”知节领骠骑之一，恩遇隆特。王世充与密战，知节以内骑营北<br /><br />&nbsp;&nbsp;&nbsp;&nbsp;邙，单雄信以外骑营偃师。世充袭雄信，密遣知节及裴行俨助之。行俨中流矢坠<br /><br />&nbsp;&nbsp;&nbsp;&nbsp;马，知节驰救之，杀数人，军辟易，乃抱行俨重骑驰。追兵以槊撞之，知节折其<br /><br />&nbsp;&nbsp;&nbsp;&nbsp;槊，斩追者，乃免。后密败，为世充所获。恶其为人，与秦叔宝来奔，授秦王府<br /><br />&nbsp;&nbsp;&nbsp;&nbsp;左三统军。从破宋金刚、窦建德、王世充，并领左一马军总管，搴旗先登者不一，<br /><br />&nbsp;&nbsp;&nbsp;&nbsp;以功封宿国公。七年，隐太子谮之，出为康州刺史，白秦王曰：“大王去左右手<br /><br />&nbsp;&nbsp;&nbsp;&nbsp;矣，身欲久全，得乎？知节有死，不敢去！”事平，拜太子右卫率。寻迁右武卫<br /><br />&nbsp;&nbsp;&nbsp;&nbsp;大将军，实封七百户。贞观中，历泸州都督、左领军大将军，改封卢国。显庆二<br /><br />&nbsp;&nbsp;&nbsp;&nbsp;年，授葱山道行军大总管，以讨贺鲁。师次怛笃城，胡人数千出降，知节屠其城<br /><br />&nbsp;&nbsp;&nbsp;&nbsp;去，贺鲁因远遁。军还，坐免。未几，起为岐州刺史，致仕。卒，赠骠骑大将军、<br /><br />&nbsp;&nbsp;&nbsp;&nbsp;益州大都督，陪葬昭陵。子处亮，尚清河公主。<br /><br />&nbsp;&nbsp;&nbsp;&nbsp;柴绍，字嗣昌，晋州临汾人。幼矫悍，有武力，以任侠闻。补隋太子千牛备<br /><br />&nbsp;&nbsp;&nbsp;&nbsp;身。高祖妻以平阳公主。将起兵，绍走间道迎谒。时太子建成、齐王元吉亦自河<br /><br />&nbsp;&nbsp;&nbsp;&nbsp;东往，遇诸涂。建成曰：“追书急，恐吏逮捕，请依剧贼，冀自全。”绍曰：“<br /><br />&nbsp;&nbsp;&nbsp;&nbsp;不可。贼知君唐公子，必执以为功，徒死尔。不如疾走太原。”既入雀鼠谷，闻<br /><br />&nbsp;&nbsp;&nbsp;&nbsp;义兵起，谓绍有谋，乃相贺。授右领军大都督府长史，领彀骑，发晋阳。先抵霍<br /><br />&nbsp;&nbsp;&nbsp;&nbsp;邑城下，觇形势。还白：“宋老生一夫敌，我兵到必出战，可虏也。”大师至，<br /><br />&nbsp;&nbsp;&nbsp;&nbsp;老生果出，绍力战有功。从下临汾、绛郡，隋将桑显和来战，绍引军缭其背，与<br /><br />&nbsp;&nbsp;&nbsp;&nbsp;史大奈合攻之。显和败，遂平京师。进右光禄大夫，封临汾郡公。高祖即位，拜<br /><br />&nbsp;&nbsp;&nbsp;&nbsp;左翊卫大将军，累从征讨，以多，进封霍国公，迁右骁卫大将军。吐谷浑、党项<br /><br />&nbsp;&nbsp;&nbsp;&nbsp;寇边，敕绍讨之，虏据高射绍军，雨矢，士失色。绍安坐，遣人弹胡琵琶，使二<br /><br />&nbsp;&nbsp;&nbsp;&nbsp;女子舞。虏疑之，休射观。绍伺其懈，以精骑从后掩击，虏大溃，斩首五百级。<br /><br />&nbsp;&nbsp;&nbsp;&nbsp;贞观二年，平梁师都，转左卫大将军。出为华州刺史，加镇军大将军，徙谯国。<br /><br />&nbsp;&nbsp;&nbsp;&nbsp;既病，太宗亲问之。卒，赠荆州都督，谥曰襄。二子：哲威、令武。哲威为右屯<br /><br />&nbsp;&nbsp;&nbsp;&nbsp;卫将军，袭封。坐弟谋反，免死，流邵州。起为交州都督，卒。令武尚巴陵公主，<br /><br />&nbsp;&nbsp;&nbsp;&nbsp;迁太仆少卿、卫州刺史、襄阳郡公。与房遗爱谋反，贬岚州刺史，自杀。公主亦<br /><br />&nbsp;&nbsp;&nbsp;&nbsp;赐死。<br /><br />&nbsp;&nbsp;&nbsp;&nbsp;任瑰，字玮，庐州合淝人。父七宝，陈将忠之弟，为陈定远太守。瑰早孤，<br /><br />&nbsp;&nbsp;&nbsp;&nbsp;忠抚爱甚，每曰：“吾子虽多，庸保耳。所以寄门户者，瑰也！”年十九，试守<br /><br />&nbsp;&nbsp;&nbsp;&nbsp;灵溪令。迁衡州司马，都督王勇尽以州务属瑰。陈亡，瑰劝勇据岭外，立陈后辅<br /><br />&nbsp;&nbsp;&nbsp;&nbsp;之。勇不从，以地降隋，瑰弃官去。仁寿中，调韩城尉，未几，罢。高祖讨捕于<br /><br />&nbsp;&nbsp;&nbsp;&nbsp;汾、晋，瑰上谒辕门，承制署河东县户曹。高祖之晋阳，留隐太子托之。义师起，<br /><br />&nbsp;&nbsp;&nbsp;&nbsp;瑰至龙门请见。高祖曰：“隋失其政，四海群沸，吾以外戚据重任，不忍坐观其<br /><br />&nbsp;&nbsp;&nbsp;&nbsp;亡。晋阳，天下用武处，兵精马强，今率之，将厌国难。公，将家子，智算练达，<br /><br />&nbsp;&nbsp;&nbsp;&nbsp;论吾此举其济乎？”瑰曰：“今主政残酷，兵役不止，天下之人，思见拯乱，与<br /><br />&nbsp;&nbsp;&nbsp;&nbsp;之息肩。公天付神武，杖顺而起，军令严明，所下城邑，无秋豪之犯。关中起兵<br /><br />&nbsp;&nbsp;&nbsp;&nbsp;者踵而待。拥义师，迎众欲，何不济哉！瑰在冯翊久，悉其人情，愿为一介使，<br /><br />&nbsp;&nbsp;&nbsp;&nbsp;入关宣布威灵，以收左辅。繇梁山济河，直趣韩城，逼A阳，徇朝邑。萧造文吏，<br /><br />&nbsp;&nbsp;&nbsp;&nbsp;势当自下。次招诸贼，然后鼓行而前，据永丰积粟，虽未得京师，关中固已定矣。”<br /><br />&nbsp;&nbsp;&nbsp;&nbsp;高祖曰：“是吾心也！”乃授银青光禄大夫。遣陈演寿、史大奈步骑六千趣梁<br /><br />&nbsp;&nbsp;&nbsp;&nbsp;山，以瑰及薛献为招慰大使。高祖谓演寿曰：“阃外事与任瑰筹之。”既而贼孙<br /><br />&nbsp;&nbsp;&nbsp;&nbsp;华、白玄度等果降，且具舟于河以济师。瑰行说下韩城，与诸将进击饮马泉，破<br /><br />&nbsp;&nbsp;&nbsp;&nbsp;之。拜左光禄大夫，留戍永丰仓。高祖即位，授谷州刺史。王世充数攻新安，瑰<br /><br />&nbsp;&nbsp;&nbsp;&nbsp;拒破之。以功封管国公。秦王东讨，瑰从至邙山，主水运饷军。关东平，为河南<br /><br />&nbsp;&nbsp;&nbsp;&nbsp;安抚大使。王世辩以徐州降瑰，瑰至宋州，会徐圆朗反，副使柳浚劝退保汴，瑰<br /><br />&nbsp;&nbsp;&nbsp;&nbsp;笑曰：“公何怯？老将居边久，自当有计。”俄而贼陷楚丘，将围虞城，瑰遣崔<br /><br />&nbsp;&nbsp;&nbsp;&nbsp;枢、张公谨自鄢陵领诸州豪质子百余守之。浚曰：“枢等故世充将，且诸州质子<br /><br />&nbsp;&nbsp;&nbsp;&nbsp;父兄皆反，奈何令保城？”瑰不答。枢至，则分质子与土人合队，贼近，质子稍<br /><br />&nbsp;&nbsp;&nbsp;&nbsp;叛，枢即斩其队帅。城中人惧曰：“是皆贼子弟，安可与守乎？”枢因听诸队杀<br /><br />&nbsp;&nbsp;&nbsp;&nbsp;质子，枭首门外。瑰阳怒曰：“去者遣招慰，何乃杀之？”退谓浚曰：“固知崔<br /><br />&nbsp;&nbsp;&nbsp;&nbsp;枢办之。县杀贼子，为怨已大，人今自为战矣。”圆朗攻虞城，不能拔。贼平，<br /><br />&nbsp;&nbsp;&nbsp;&nbsp;迁徐州总管，仍为大使。辅公u反，诏以兵自扬子津济江讨之。公u平，拜<br /><br />&nbsp;&nbsp;&nbsp;&nbsp;邗州都督，迁陕州。瑰弟璨，为隐太子典膳监。太子废，璨得罪，瑰亦左授通州<br /><br />&nbsp;&nbsp;&nbsp;&nbsp;都督。贞观四年卒。瑰历职有功，然补吏多为亲故人私，至负势赇请，瑰知，不<br /><br />&nbsp;&nbsp;&nbsp;&nbsp;甚禁遏，世以此讥之。瑰卒，时有司以在外对仗白奏，太宗怒曰：“昔杜如晦亡，<br /><br />&nbsp;&nbsp;&nbsp;&nbsp;朕不能事者数日。今瑰丧，所司不以状言，岂朕意乎？有如朕子弟不幸死，当此<br /><br />&nbsp;&nbsp;&nbsp;&nbsp;奏邪！”自是大臣丧，遂不对仗奏云。<br /><br />&nbsp;&nbsp;&nbsp;&nbsp;丘和，河南洛阳人，后徙家d。少重气侠，闲弓马，长乃折节自将。仕周开<br /><br />&nbsp;&nbsp;&nbsp;&nbsp;府仪同三司。入隋为右武卫将军，封平城郡公，历资、梁、蒲三州刺史，以宽惠<br /><br />&nbsp;&nbsp;&nbsp;&nbsp;著名。汉王谅反，使卒衣妇人衣，袭取蒲州，和挺身免，坐废为民。宇文述有宠，<br /><br />&nbsp;&nbsp;&nbsp;&nbsp;和倾心附纳。俄以发武陵公元胄罪，复拜代州刺史。炀帝北巡，和馈献精腆，至<br /><br />&nbsp;&nbsp;&nbsp;&nbsp;朔州，而刺史杨廓无所进，帝不悦。述盛称和美，帝用为博陵太守，诏廓就视和<br /><br />&nbsp;&nbsp;&nbsp;&nbsp;为式。后帝过博陵，和上食加丰，愈喜。由是所过竞为珍侈献，自和发也。然和<br /><br />&nbsp;&nbsp;&nbsp;&nbsp;善抚吏士，得其心。迁天水郡守，入为左御卫将军。大业末，海南苦吏侵，数怨<br /><br />&nbsp;&nbsp;&nbsp;&nbsp;畔。帝以和所莅称淳良，而黄门侍郎裴矩亦荐之，遂拜交址太过，抚接尽情，荒<br /><br />&nbsp;&nbsp;&nbsp;&nbsp;憬安之。炀帝崩，而和未知。于是鸿胪卿宁长真举郁林附萧铣，冯盎举珠崖、番<br /><br />&nbsp;&nbsp;&nbsp;&nbsp;禺附林士弘，各遣使招和，不从。林邑西诸国，数遗和明珠、文犀、金宝，故和<br /><br />&nbsp;&nbsp;&nbsp;&nbsp;富埒王者。铣闻，利之，命长真以南粤蛮、俚攻交址，和遣长史高士廉率兵击走<br /><br />&nbsp;&nbsp;&nbsp;&nbsp;之，郡为树石勒其功。会隋骁果自江都来，乃审隋亡，和即陈款归国，而岭峤闭<br /><br />&nbsp;&nbsp;&nbsp;&nbsp;，乃权附铣。铣平，遂得归。诏李道裕即授和交州大总管，爵谭国公。和遣士<br /><br />&nbsp;&nbsp;&nbsp;&nbsp;廉奉表请入朝，诏其子师利迎之。及谒见，高祖为兴，引入卧内，语平生，欢甚，<br /><br />&nbsp;&nbsp;&nbsp;&nbsp;奏九部乐飨之，除左武候大将军。和时已老，以稷州其故乡也，令为刺史以自养。<br /><br />&nbsp;&nbsp;&nbsp;&nbsp;寻除特进。贞观十一年卒，年八十六，赠荆州总管，谥曰襄，陪葬献陵。有子十<br /><br />&nbsp;&nbsp;&nbsp;&nbsp;五人，多至大官，而行恭为知名。<br /><br />&nbsp;&nbsp;&nbsp;&nbsp;行恭有勇，善骑射。大业末，与兄师利聚兵万人保d城，人多依之，群盗不<br /><br />&nbsp;&nbsp;&nbsp;&nbsp;敢窥境。后原州奴贼围扶风，太守窦\坚守。贼食尽无所掠，众稍散归行恭。行<br /><br />&nbsp;&nbsp;&nbsp;&nbsp;恭遣其酋说贼共迎高祖，乃自率五百人负粮持牛酒诣贼营。奴帅长揖，行恭手斩<br /><br />&nbsp;&nbsp;&nbsp;&nbsp;之，谓众曰：“若皆豪桀也，何为事奴乎？使天下号曰奴贼。”众皆伏，曰：“<br /><br />&nbsp;&nbsp;&nbsp;&nbsp;愿改事公。”行恭乃率其众，与师利迎谒秦王于渭北，拜光禄大夫。累从战伐，<br /><br />&nbsp;&nbsp;&nbsp;&nbsp;功多，迁左一府骠骑，锡劳甚厚。隐太子诛，以功擢左卫将军。贞观中，坐与兄<br /><br />&nbsp;&nbsp;&nbsp;&nbsp;争葬所生母，废为民。从侯君集平高昌，封天水郡公，进右武候将军。高宗立，<br /><br />&nbsp;&nbsp;&nbsp;&nbsp;迁大将军、冀陕二州刺史，致仕。卒，年八十，赠荆州刺史，谥曰襄，陪葬昭陵。<br /><br />&nbsp;&nbsp;&nbsp;&nbsp;行恭所守严烈，僚吏畏之。数坐事免，太宗思其功，不逾时辄复官。初，从讨王<br /><br />&nbsp;&nbsp;&nbsp;&nbsp;世充，战邙山。太宗欲尝贼虚实，与数十骑冲出阵后，多所杀伤，而限长堤，与<br /><br />&nbsp;&nbsp;&nbsp;&nbsp;诸骑相失，唯行恭从。贼骑追及，流矢著太宗马，行恭回射之，发无虚镞，贼不<br /><br />&nbsp;&nbsp;&nbsp;&nbsp;敢前。遂下拔箭，以己马进太宗，步执长刀，大呼导之，斩数人，突阵而还。贞<br /><br />&nbsp;&nbsp;&nbsp;&nbsp;观中，诏斫石为人马，象拔箭状，立昭陵阙前，以旌武功云。子神蓿见《酷吏<br /><br />&nbsp;&nbsp;&nbsp;&nbsp;传》。<br /><br />&nbsp;&nbsp;&nbsp;&nbsp;赞曰：帝王之将兴，其威灵气焰有以动物悟人者，故士有一概，皆填然跃而<br /><br />&nbsp;&nbsp;&nbsp;&nbsp;附之，若榱椽梁柱以成大室，又负偃植，各安所施而无遗材，诸将之谓邪。然皆<br /><br />&nbsp;&nbsp;&nbsp;&nbsp;能礼法自完，贤矣哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,926112);">加入书签</a><a
                        href="925981.html">上一页</a>&larr;<a href="index.html">返回列表</a>&rarr;<a
                            href="926197.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "925981.html"; var next_page = "926197.html"; var index_page = "index.html"; var sortid = "9"; var article_id = "14231"; var chapter_id = "926112"; var articlename = "新唐书"; var chaptername = " 卷九十 列传第十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>