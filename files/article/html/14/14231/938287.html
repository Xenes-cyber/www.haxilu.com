<!DOCTYPE html>
<html>
<head>
<meta charset="gbk" />
<title>新唐书- 卷一百三十二 列传第五十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十二 列传第五十七全文， 卷一百三十二 列传第五十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十二 列传第五十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938287.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938287.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十二 列传第五十七</h1>
            <div class="link xb">
                <a href="938246.html">上一页</a>&larr;<a href="index.html">返回列表</a>&rarr;<a
                    href="938362.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘吴韦蒋柳沈<br /><br />&nbsp;&nbsp;&nbsp;&nbsp;刘子玄，名知几，以玄宗讳嫌，故以字行。年十二，父藏器为授《古文尚书》，<br /><br />&nbsp;&nbsp;&nbsp;&nbsp;业不进，父怒，楚督之。及闻为诸兄讲《春秋左氏》，冒往听，退辄辨析所疑，<br /><br />&nbsp;&nbsp;&nbsp;&nbsp;叹曰：“书如是，儿何怠！”父奇其意，许授《左氏》。逾年，遂通览群史。与<br /><br />&nbsp;&nbsp;&nbsp;&nbsp;兄知柔俱以善文词知名。擢进士第，调获嘉主簿。<br /><br />&nbsp;&nbsp;&nbsp;&nbsp;武后证圣初，诏九品以上陈得失。子玄上书，讥“每岁一赦，或一岁再赦，<br /><br />&nbsp;&nbsp;&nbsp;&nbsp;小人之幸，君子之不幸”。又言：“君不虚授，臣不虚受。妄受不为忠，妄施不<br /><br />&nbsp;&nbsp;&nbsp;&nbsp;为惠。今群臣无功，遭遇辄迁，至都下有‘车载斗量，杷椎碗脱’之谚。”又谓：<br /><br />&nbsp;&nbsp;&nbsp;&nbsp;“刺史非三载以上不可徙，宜课功殿，明赏罚。”后嘉其直，不能用也。时吏横<br /><br />&nbsp;&nbsp;&nbsp;&nbsp;酷，淫及善人，公卿被诛死者踵相及。子玄悼士无良而甘于祸，作《思慎赋》以<br /><br />&nbsp;&nbsp;&nbsp;&nbsp;刺时。苏味道、李峤见而叹曰：“陆机《豪士》之流乎，周身之道尽矣！”子玄<br /><br />&nbsp;&nbsp;&nbsp;&nbsp;与徐坚、元行冲、吴兢等善，尝曰：“海内知我者数子耳。”<br /><br />&nbsp;&nbsp;&nbsp;&nbsp;累迁凤阁舍人，兼修国史。中宗时，擢太子率更令。介直自守，累岁不迁。<br /><br />&nbsp;&nbsp;&nbsp;&nbsp;会天子西还，子玄自乞留东都。三年，或言子玄身史臣而私著述，驿召至京，领<br /><br />&nbsp;&nbsp;&nbsp;&nbsp;史事。迁秘书少监。时宰相韦巨源、纪处讷、杨再思、宗楚客、萧至忠皆领监，<br /><br />&nbsp;&nbsp;&nbsp;&nbsp;子玄病长官多，意尚不一，而至忠数责论次无功，又仕偃蹇，乃奏记求罢去。因<br /><br />&nbsp;&nbsp;&nbsp;&nbsp;为至忠言“五不可”，曰：“古之国史，皆出一家，未闻藉功于众。唯汉东观集<br /><br />&nbsp;&nbsp;&nbsp;&nbsp;群儒，纂述无主，条章不建。今史司取士滋多，人自为荀、袁，家自为政、骏。<br /><br />&nbsp;&nbsp;&nbsp;&nbsp;每记一事，载一言，阁笔相视，含毫不断，头白可期，汗青无日：一不可。汉郡<br /><br />&nbsp;&nbsp;&nbsp;&nbsp;国计书上太史，副上丞相，后汉公卿所撰，先集公府，乃上兰台，故史官载事为<br /><br />&nbsp;&nbsp;&nbsp;&nbsp;广。今史臣唯自询采，二史不注起居，百家弗通行状：二不可。史局深籍禁门，<br /><br />&nbsp;&nbsp;&nbsp;&nbsp;所以杜颜面，防请谒也。今作者如林，傥示褒贬，曾未绝口，而朝野咸知。孙盛<br /><br />&nbsp;&nbsp;&nbsp;&nbsp;取嫉权门，王劭见雠贵族，常人之情，不能无畏：三不可。古者史氏各有指归，<br /><br />&nbsp;&nbsp;&nbsp;&nbsp;故司马迁退处士，进奸雄；班固抑忠臣，饰主阙。今史官注记，类禀监，或须<br /><br />&nbsp;&nbsp;&nbsp;&nbsp;直辞，或当隐恶，十羊九牧，其令难行：四不可。今监者不肯指授，者又不遵<br /><br />&nbsp;&nbsp;&nbsp;&nbsp;奉，务相推避，以延岁月：五不可。”又言：“朝廷厚用其才而薄其礼。”至忠<br /><br />&nbsp;&nbsp;&nbsp;&nbsp;得书，怅惜不许。楚客等恶其言诋切，谓诸史官曰：“是子作书，欲致吾何地？”<br /><br />&nbsp;&nbsp;&nbsp;&nbsp;始，子玄修《武后实录》，有所改正，而武三思等不听。自以为见用于时而<br /><br />&nbsp;&nbsp;&nbsp;&nbsp;志不遂，乃著《史通》内外四十九篇，讥评今古。徐坚读之，叹曰：“为史氏者<br /><br />&nbsp;&nbsp;&nbsp;&nbsp;宜置此坐右也。”又尝自比杨雄者四：“雄好雕虫小伎，老而为悔；吾幼喜诗赋<br /><br />&nbsp;&nbsp;&nbsp;&nbsp;而壮不为，期以述者自名。雄准《易》作经，当时笑之；吾作《史通》，俗以为<br /><br />&nbsp;&nbsp;&nbsp;&nbsp;愚。雄著书见尤于人，作《解嘲》；吾亦作《释蒙》。雄少为范逡、刘歆所器，<br /><br />&nbsp;&nbsp;&nbsp;&nbsp;及闻作经，以为必覆酱瓿；吾始以文章得誉，晚谈史传，由是减价。”其自感慨<br /><br />&nbsp;&nbsp;&nbsp;&nbsp;如此。<br /><br />&nbsp;&nbsp;&nbsp;&nbsp;子玄内负有所未尽，乃委国史于吴兢，别撰《刘氏家史》及《谱考》。上推<br /><br />&nbsp;&nbsp;&nbsp;&nbsp;汉为陆终苗裔，非尧后；彭城丛亭里诸刘，出楚孝王嚣曾孙居巢侯般，不承元王。<br /><br />&nbsp;&nbsp;&nbsp;&nbsp;按据明审，议者高其博。尝曰：“吾若得封，必以居巢绍司徒旧邑。”后果封居<br /><br />&nbsp;&nbsp;&nbsp;&nbsp;巢县子。乡人以其兄弟六人俱有名，号其乡曰高阳，里曰居巢。<br /><br />&nbsp;&nbsp;&nbsp;&nbsp;累迁太子左庶子、兼崇文馆学士。皇太子将释奠国学，有司具仪：从臣著衣<br /><br />&nbsp;&nbsp;&nbsp;&nbsp;冠，乘马。子玄议：“古大夫以上皆乘车，以马为W服。魏、晋后以牛驾车。江<br /><br />&nbsp;&nbsp;&nbsp;&nbsp;左尚书郎辄轻乘马，则御史劾治。颜延年罢官，乘马出入闾里，世称放诞。此则<br /><br />&nbsp;&nbsp;&nbsp;&nbsp;乘马宜从亵服之明验。今陵庙巡谒、王公册命、士庶亲迎，则盛服冠履，乘辂车。<br /><br />&nbsp;&nbsp;&nbsp;&nbsp;他事无车，故贵贱通乘马。比法驾所幸，侍臣皆马上朝服。且冠履惟可配车，故<br /><br />&nbsp;&nbsp;&nbsp;&nbsp;博带褒衣、革履高冠，是车中服。袜而镫，跣而鞍，非唯不师于古，亦自取惊流<br /><br />&nbsp;&nbsp;&nbsp;&nbsp;俗。马逸人颠，受嗤行路。”太子从之，因著为定令。<br /><br />&nbsp;&nbsp;&nbsp;&nbsp;开元初，迁左散骑常侍。尝议《孝经》郑氏学非康成注，举十二条左证其谬，<br /><br />&nbsp;&nbsp;&nbsp;&nbsp;当以古文为正；《易》无子夏传，《老子》书无河上公注，请存王弼学。宰相宋<br /><br />&nbsp;&nbsp;&nbsp;&nbsp;Z等不然其论，奏与诸儒质辩。博士司马贞等阿意，共黜其言，请二家兼行，惟<br /><br />&nbsp;&nbsp;&nbsp;&nbsp;子夏《易传》请罢。诏可。会子贶为太乐令，抵罪，子玄请于执政，玄宗怒，贬<br /><br />&nbsp;&nbsp;&nbsp;&nbsp;安州别驾。卒，年六十一。<br /><br />&nbsp;&nbsp;&nbsp;&nbsp;子玄领国史且三十年，官虽徙，职常如旧。礼部尚书郑惟忠尝问：“自古文<br /><br />&nbsp;&nbsp;&nbsp;&nbsp;士多，史才少，何耶？”对曰：“史有三长：才、学、识。世罕兼之，故史者少。<br /><br />&nbsp;&nbsp;&nbsp;&nbsp;夫有学无才，犹愚贾操金，不能殖货；有才无学，犹巧匠无F垢斤，弗能<br /><br />&nbsp;&nbsp;&nbsp;&nbsp;成室。善恶必书，使骄君贼臣知惧，此为无可加者。”时以为笃论。子玄善持论，<br /><br />&nbsp;&nbsp;&nbsp;&nbsp;辩据明锐，视诸儒皆出其下，朝有论著辄豫。殁后，帝诏河南就家写《史通》，<br /><br />&nbsp;&nbsp;&nbsp;&nbsp;读之称善。追赠工部尚书，谥曰文。<br /><br />&nbsp;&nbsp;&nbsp;&nbsp;六子：贶、M、汇、秩、迅、迥。<br /><br />&nbsp;&nbsp;&nbsp;&nbsp;贶，字惠卿。好学，多通解。子玄卒，有诏访其后，擢起居郎。历右拾遗内<br /><br />&nbsp;&nbsp;&nbsp;&nbsp;供奉。献《续说苑》十篇，以广汉刘向所遗，而刊落怪妄。贶尝以《竹书纪年》<br /><br />&nbsp;&nbsp;&nbsp;&nbsp;序诸侯列会皆举谥，后人追修，非当时正史。如齐人歼于遂，郑弃其师，皆孔子<br /><br />&nbsp;&nbsp;&nbsp;&nbsp;新意，《师春》一篇录卜筮事，与左氏合，知按《春秋》经传而为也，因著《外<br /><br />&nbsp;&nbsp;&nbsp;&nbsp;传》云。子滋、浃。<br /><br />&nbsp;&nbsp;&nbsp;&nbsp;滋，字公茂。通经术，喜持论。以荫历涟水令。杨绾荐材堪谏官，累授左补<br /><br />&nbsp;&nbsp;&nbsp;&nbsp;阙。久之，去，养亲东都。河南尹李M奏补功曹，母丧解。服除，以司勋员外郎<br /><br />&nbsp;&nbsp;&nbsp;&nbsp;判南曹，勤职奉法，进至给事中。兴元元年，以吏部侍郎知南选。时大盗后，旱<br /><br />&nbsp;&nbsp;&nbsp;&nbsp;蝗相仍，吏不能诣京师，故命滋至洪州调补，以振职闻。贞元二年，擢左散骑常<br /><br />&nbsp;&nbsp;&nbsp;&nbsp;侍、同中书门下平章事。为相无所设施，廉抑畏慎而已。明年罢。又明年，复为<br /><br />&nbsp;&nbsp;&nbsp;&nbsp;吏部侍郎，迁尚书。会御史中丞韦贞伯劾奏：“吏选不实，澄覆疏舛，吏因得为<br /><br />&nbsp;&nbsp;&nbsp;&nbsp;奸。”诏与侍郎杜黄裳夺阶。卒，赠陕州大都督，谥曰贞。<br /><br />&nbsp;&nbsp;&nbsp;&nbsp;浃亦有学称。生子敦儒，家东都。母病狂易，非笞掠人不能安，左右皆亡去，<br /><br />&nbsp;&nbsp;&nbsp;&nbsp;敦儒日侍疾，体常流血，母乃能下食，敦儒怡然不为痛隐。留守韦夏卿表其行，<br /><br />&nbsp;&nbsp;&nbsp;&nbsp;诏标阙于闾。元和中，权德舆复荐之，乃授左龙武军兵曹参军，分司东都。在母<br /><br />&nbsp;&nbsp;&nbsp;&nbsp;丧，毁瘠几死。时谓刘孝子。后为起居郎，达礼好古，有祖风云。<br /><br />&nbsp;&nbsp;&nbsp;&nbsp;M，字鼎卿。天宝初，历集贤院学士，兼知史官。终右补阙。父子三人更<br /><br />&nbsp;&nbsp;&nbsp;&nbsp;闶饭伲著《史例》，颇有法。<br /><br />&nbsp;&nbsp;&nbsp;&nbsp;汇，左散骑常侍，终荆南节度使。子赞，以荫仕为丞。杜鸿渐自剑南还，<br /><br />&nbsp;&nbsp;&nbsp;&nbsp;过，厨驿丰给。杨炎荐汇名儒子，擢浙西观察判官。炎入相，进歙州刺史，政<br /><br />&nbsp;&nbsp;&nbsp;&nbsp;干强济。野媪将为虎噬，幼女呼号搏虎，俱免。观察使韩瓯碓拗斡幸煨校加金<br /><br />&nbsp;&nbsp;&nbsp;&nbsp;紫，徙常州。旮ㄕ，分所统为三道，以赞为宣州刺史、都团练观察使，治宣十<br /><br />&nbsp;&nbsp;&nbsp;&nbsp;年。赞本无学，弟以刚猛立威，官吏重足一迹。宣既富饶，即厚敛，广贡奉以结<br /><br />&nbsp;&nbsp;&nbsp;&nbsp;恩。又不能训子，皆骄傲不度，素业衰矣。卒，赠吏部尚书，谥曰敬。<br /><br />&nbsp;&nbsp;&nbsp;&nbsp;迥以刚直称，第进士，历殿中侍御史，佐江淮转运使。时新更安史乱，迥馈<br /><br />&nbsp;&nbsp;&nbsp;&nbsp;运财赋，力于职。大历初，为吉州刺史，治行尤异。累迁给事中。<br /><br />&nbsp;&nbsp;&nbsp;&nbsp;秩，字祚卿。开元末，历左监门卫录事参军事，稍迁宪部员外郎。坐小累，<br /><br />&nbsp;&nbsp;&nbsp;&nbsp;下除陇西司马。安禄山反，哥舒翰守潼关，杨国忠欲夺其兵，秩上言：“翰兵天<br /><br />&nbsp;&nbsp;&nbsp;&nbsp;下成败所系，不可忽。”房g见其书，以比刘更生。至德初，迁给事中。久之，<br /><br />&nbsp;&nbsp;&nbsp;&nbsp;出为阆州刺史。贬抚州长史，卒。所著《政典》、《止戈记》、《至德新议》等<br /><br />&nbsp;&nbsp;&nbsp;&nbsp;凡数十篇。<br /><br />&nbsp;&nbsp;&nbsp;&nbsp;迅，字捷卿。历京兆功曹参军事。常寝疾，房g闻，忧不寐，曰：“捷卿有<br /><br />&nbsp;&nbsp;&nbsp;&nbsp;不讳，天理欺矣！”陈郡殷寅名知人，见迅叹曰：“今黄叔度也！”刘晏每闻其<br /><br />&nbsp;&nbsp;&nbsp;&nbsp;论，曰：“皇王之道尽矣！”上元中，避地安康，卒。迅续《诗》、《书》、<br /><br />&nbsp;&nbsp;&nbsp;&nbsp;《春秋》、《礼》、《乐》五说。书成，语人曰：“天下滔滔，知我者希。”终<br /><br />&nbsp;&nbsp;&nbsp;&nbsp;不以示人云。<br /><br />&nbsp;&nbsp;&nbsp;&nbsp;吴兢，汴州浚仪人。少厉志，贯知经史，方直寡谐比，惟与魏元忠、朱敬则<br /><br />&nbsp;&nbsp;&nbsp;&nbsp;游。二人者当路，荐兢才堪论撰，诏直史馆，修国史。迁右拾遗内供奉。<br /><br />&nbsp;&nbsp;&nbsp;&nbsp;神龙中，改右补阙。节闵太子难，奸臣诬构安国相王与谋，朝廷大恐。兢上<br /><br />&nbsp;&nbsp;&nbsp;&nbsp;言：“文明后，皇运不殊如带。陛下龙兴，恩被骨肉，相王与陛下同气，亲莫加<br /><br />&nbsp;&nbsp;&nbsp;&nbsp;焉。今贼臣日夜阴谋，必欲之极法。相王仁孝，遭荼苦哀毁，以陛下为命，而<br /><br />&nbsp;&nbsp;&nbsp;&nbsp;自托于手足。若信邪佞，委之于法，伤陛下之恩，失天下望。芟刈股肱，独任胸<br /><br />&nbsp;&nbsp;&nbsp;&nbsp;臆，可为寒心。自昔翦伐宗支，委任异姓，未有不亡者。秦任赵高，汉任王莽，<br /><br />&nbsp;&nbsp;&nbsp;&nbsp;晋家自相鱼肉，隋室猜忌子弟，海内麋沸，验之覆车，安可重迹？且根朽者叶枯，<br /><br />&nbsp;&nbsp;&nbsp;&nbsp;源涸者游竭。子弟，国之根源，可使枯竭哉！皇家枝干，夷芟略尽。陛下即位四<br /><br />&nbsp;&nbsp;&nbsp;&nbsp;年，一子弄兵被诛，一子以罪谪去，惟相王朝夕左右。‘斗粟’之刺，《苍蝇》<br /><br />&nbsp;&nbsp;&nbsp;&nbsp;之诗，不可不察。伏愿陛下全常棣之恩，慰罔极之心，天下幸甚！”累迁起居郎，<br /><br />&nbsp;&nbsp;&nbsp;&nbsp;与刘子玄、徐坚等并职。<br /><br />&nbsp;&nbsp;&nbsp;&nbsp;玄宗初立，收还权纲，锐于决事，群臣畏伏。兢虑帝果而不及精，乃上疏曰：<br /><br />&nbsp;&nbsp;&nbsp;&nbsp;自古人臣不谏则国危，谏则身危。臣愚，食陛下禄，不敢避身危之祸。比见<br /><br />&nbsp;&nbsp;&nbsp;&nbsp;上封事者，言有可采，但赐束帛而已，未尝蒙召见，被拔擢。其忤旨，则朝堂决<br /><br />&nbsp;&nbsp;&nbsp;&nbsp;杖，传送本州，或死于流贬。由是臣下不敢进谏。古者设诽谤木，欲闻己过；今<br /><br />&nbsp;&nbsp;&nbsp;&nbsp;封事，谤木比也。使所言是，有益于国；使所言非，无累于朝。陛下何遽加斥逐，<br /><br />&nbsp;&nbsp;&nbsp;&nbsp;以杜塞直言？道路流传，相视怪愕。夫汉高帝赦周昌桀、纣之对，晋武帝受刘毅<br /><br />&nbsp;&nbsp;&nbsp;&nbsp;桓、灵之讥，况陛下豁达大度，不能容此狂直耶？夫人主居尊极之位，颛生杀之<br /><br />&nbsp;&nbsp;&nbsp;&nbsp;权，其为威严峻矣。开情抱，纳谏诤，下犹惧不敢尽，奈何以为罪？且上有所失，<br /><br />&nbsp;&nbsp;&nbsp;&nbsp;下必知之。故郑人欲毁乡校，而子产不听也。陛下初即位，犹有褚无量、张廷、<br /><br />&nbsp;&nbsp;&nbsp;&nbsp;韩思复、辛替否、柳泽、袁楚客等数上疏争时政得失。自顷上封事，往往得罪，<br /><br />&nbsp;&nbsp;&nbsp;&nbsp;谏者顿少。是鹊巢覆而凤不至，理之然也。臣诚恐天下骨鲠士以谠言为戒，桡直<br /><br />&nbsp;&nbsp;&nbsp;&nbsp;就曲，斗方为\，偷合苟容，不复能尽节忘身，纳君于道矣。<br /><br />&nbsp;&nbsp;&nbsp;&nbsp;夫帝王之德，莫盛于纳谏。故曰：“木从绳则正，后从谏则圣。”又曰：“<br /><br />&nbsp;&nbsp;&nbsp;&nbsp;朝有讽谏，犹发之有梳。猛虎在山林，藜藿为之不采。”忠谏之有益如此。自古<br /><br />&nbsp;&nbsp;&nbsp;&nbsp;上圣之君，恐不闻己过，故尧设谏鼓，禹拜昌言。不肖之主，自谓圣智，拒谏害<br /><br />&nbsp;&nbsp;&nbsp;&nbsp;忠，桀杀关龙逢而灭于汤，纣杀王子比干而灭于周，此其验也。夫与治同道罔不<br /><br />&nbsp;&nbsp;&nbsp;&nbsp;兴，与乱同道罔不亡。人将疾，必先不甘鱼肉之味；国将亡，必先不甘忠谏之说。<br /><br />&nbsp;&nbsp;&nbsp;&nbsp;呜呼，惟陛下深监于兹哉！隋炀帝骄矜自负，以为尧、舜莫己若，而讳亡憎谏。<br /><br />&nbsp;&nbsp;&nbsp;&nbsp;乃曰：“有谏我者，当时不杀，后必杀之。”大臣苏威欲开一言，不敢发，因五<br /><br />&nbsp;&nbsp;&nbsp;&nbsp;月五日献《古文尚书》，帝以为讪己，即除名。萧r谏无伐辽，出为河池郡守。<br /><br />&nbsp;&nbsp;&nbsp;&nbsp;董纯谏无幸江都，就狱赐死。自是蹇谔之士，去而不顾，外虽有变，朝臣钳口，<br /><br />&nbsp;&nbsp;&nbsp;&nbsp;帝不知也。身死人手，子孙剿绝，为天下笑。太宗皇帝好悦至言，时有魏徵、王<br /><br />&nbsp;&nbsp;&nbsp;&nbsp;、虞世南、李大亮、岑文本、刘洎、马周、褚遂良、杜正伦、高季辅，咸以切<br /><br />&nbsp;&nbsp;&nbsp;&nbsp;谏，引居要职。尝谓宰相曰：“自知者为难。如文人巧工，自谓己长，若使达者、<br /><br />&nbsp;&nbsp;&nbsp;&nbsp;大匠诋诃商略，则芜辞拙迹见矣。天下万机，一人听断，虽甚忧劳，不能尽善。<br /><br />&nbsp;&nbsp;&nbsp;&nbsp;今魏徵随事谏正，多中朕失，如明鉴照形，美恶毕见。”当是时，有上书益于政<br /><br />&nbsp;&nbsp;&nbsp;&nbsp;者，皆黏寝殿之壁，坐望卧观，虽狂瞽逆意，终不以为忤。故外事必闻，刑戮几<br /><br />&nbsp;&nbsp;&nbsp;&nbsp;措，礼义大行。陛下何不遵此道，与圣祖继美乎？夫以一人之意，综万方之政，<br /><br />&nbsp;&nbsp;&nbsp;&nbsp;明有所不烛，智有所不周，上心未谕于下，下情未达于上。伏惟以虚受人，博览<br /><br />&nbsp;&nbsp;&nbsp;&nbsp;兼听，使深者不隐，远者不塞，所谓“辟四门、明四目”也。其能直言正谏不避<br /><br />&nbsp;&nbsp;&nbsp;&nbsp;死亡之诛者，特加宠荣，待以不次，则失之东隅，冀得之桑榆矣。<br /><br />&nbsp;&nbsp;&nbsp;&nbsp;寻以母丧去官。服除，自陈修史有绪，家贫不能具纸笔，愿得少禄以终余功。<br /><br />&nbsp;&nbsp;&nbsp;&nbsp;有诏拜谏议大夫，复修史。睿宗崩，实录留东都，诏兢驰驿取进梓宫。以父丧解，<br /><br />&nbsp;&nbsp;&nbsp;&nbsp;宰相张说用赵冬曦代之。终丧，为太子左庶子。<br /><br />&nbsp;&nbsp;&nbsp;&nbsp;开元十三年，帝东封太山，道中数驰射为乐。兢谏曰：“方登岱告成，不当<br /><br />&nbsp;&nbsp;&nbsp;&nbsp;逐狡兽，使有垂堂之危、朽株之殆。”帝纳之。明年六月，大风，诏群臣陈得失。<br /><br />&nbsp;&nbsp;&nbsp;&nbsp;兢上疏曰：“自春以来，亢阳不雨，乃六月戊午，大风拔树，坏居人庐舍。传曰：<br /><br />&nbsp;&nbsp;&nbsp;&nbsp;‘敬德不用，厥灾旱。上下蔽隔，庶位逾节，阴侵于阳，则旱灾应’。又曰：‘<br /><br />&nbsp;&nbsp;&nbsp;&nbsp;政悖德隐，厥风发屋坏木。’风，阴类，大臣之象。恐陛下左右有奸臣擅权，怀<br /><br />&nbsp;&nbsp;&nbsp;&nbsp;谋上之心。臣闻百王之失，皆由权移于下，故曰：‘人主与人权，犹倒持太阿，<br /><br />&nbsp;&nbsp;&nbsp;&nbsp;授之以柄。’夫天降灾异，欲人主感悟，愿深察天变，杜绝其萌。且陛下承天后、<br /><br />&nbsp;&nbsp;&nbsp;&nbsp;和帝之乱，府库未充，冗员尚繁，户口流散，法出多门，赇谒大行，趋竞弥广。<br /><br />&nbsp;&nbsp;&nbsp;&nbsp;此弊未革，实陛下庶政之阙也，臣不胜场Ｔ赋馄寥盒。不为慢游，出不御之<br /><br />&nbsp;&nbsp;&nbsp;&nbsp;女，减不急之马，明选举，慎刑罚，杜侥幸，存至公，虽有旱风之变，不足累圣<br /><br />&nbsp;&nbsp;&nbsp;&nbsp;德矣。”<br /><br />&nbsp;&nbsp;&nbsp;&nbsp;始，兢在长安、景龙间任史事，时武三思、张易之等监领，阿贵朋佞，酿泽<br /><br />&nbsp;&nbsp;&nbsp;&nbsp;浮辞，事多不实。兢不得志，私撰《唐书》、《唐春秋》，未就。至是，丐官笔<br /><br />&nbsp;&nbsp;&nbsp;&nbsp;札，冀得成书。诏兢就集贤院论次。时张说罢宰相，在家修史。大臣奏国史不容<br /><br />&nbsp;&nbsp;&nbsp;&nbsp;在外，诏兢等赴馆撰录。进封长垣县男。久之，坐书事不当，贬荆州司马，以史<br /><br />&nbsp;&nbsp;&nbsp;&nbsp;草自随。萧嵩领国史，奏遣使者就兢取书，得六十馀篇。<br /><br />&nbsp;&nbsp;&nbsp;&nbsp;累迁洪州刺史，坐累下除舒州。天宝初，入为恒王傅。虽年老衰偻甚，意犹<br /><br />&nbsp;&nbsp;&nbsp;&nbsp;愿还史职。李林甫嫌其衰，不用。卒，年八十。<br /><br />&nbsp;&nbsp;&nbsp;&nbsp;兢叙事简核，号良史。晚节稍疏牾。时人病其太简。初与刘子玄撰定《武后<br /><br />&nbsp;&nbsp;&nbsp;&nbsp;实录》，叙张昌宗诱张说诬证魏元忠事，颇言“说已然可，赖宋Z等邀励苦切，<br /><br />&nbsp;&nbsp;&nbsp;&nbsp;故转祸为忠，不然，皇嗣且殆。”后说为相，读之，心不善，知兢所为，即从容<br /><br />&nbsp;&nbsp;&nbsp;&nbsp;谬谓曰：“刘生书魏齐公事，不少假借，奈何？”兢曰：“子玄已亡，不可受诬<br /><br />&nbsp;&nbsp;&nbsp;&nbsp;地下。兢实书之，其草故在。”闻者叹其直。说屡以情蕲改，辞曰：“徇公之情，<br /><br />&nbsp;&nbsp;&nbsp;&nbsp;何名实录？”卒不改。世谓今董狐云。<br /><br />&nbsp;&nbsp;&nbsp;&nbsp;韦述，弘机曾孙。家厨书二千卷，述为儿时，诵忆略遍。父景骏，景龙中为<br /><br />&nbsp;&nbsp;&nbsp;&nbsp;肥乡令，述从到官。元行冲，景骏姑子也，为时儒宗，常载书数车自随。述入其<br /><br />&nbsp;&nbsp;&nbsp;&nbsp;室观书，不知寝食，行冲异之，试与语前世事，孰复详谛，如指掌然。使属文，<br /><br />&nbsp;&nbsp;&nbsp;&nbsp;受纸辄就。行冲曰：“外家之宝也。”举进士，时述方少，仪质陋M，考功员<br /><br />&nbsp;&nbsp;&nbsp;&nbsp;外郎宋之问曰：“童子何业？”述曰：“性嗜书，所撰《唐春秋》三十篇，恨未<br /><br />&nbsp;&nbsp;&nbsp;&nbsp;毕，它唯命。”之问曰：“本求茂才，乃得迁、固。”遂上第。<br /><br />&nbsp;&nbsp;&nbsp;&nbsp;开元初，为栎阳尉。秘书监马怀素奏述与诸儒即秘书续《七志》，五年而成。<br /><br />&nbsp;&nbsp;&nbsp;&nbsp;述好谱学，见柳冲所撰《姓族系录》，每私写怀之，还舍则又缮录，故于百氏源<br /><br />&nbsp;&nbsp;&nbsp;&nbsp;派为详，乃更撰《开元谱》二十篇。累除右补阙。张说既领集贤院，荐述为直学<br /><br />&nbsp;&nbsp;&nbsp;&nbsp;士，迁起居舍人。从封太山，奏《东封记》，有诏褒美。先是，诏修《六典》，<br /><br />&nbsp;&nbsp;&nbsp;&nbsp;徐坚构意岁余，叹曰：“吾更修七书，而《六典》历年未有所适。”及萧嵩引述<br /><br />&nbsp;&nbsp;&nbsp;&nbsp;撰定，述始摹周六官领其属，事归于职，规制遂定。初，令狐德薄⑽饩さ茸武<br /><br />&nbsp;&nbsp;&nbsp;&nbsp;德以来国史，皆不能成。述因二家参以后事，遂分纪、传，又为例一篇。嵩欲蚤<br /><br />&nbsp;&nbsp;&nbsp;&nbsp;就，复奏起居舍人贾登、著作佐郎李锐助述r绩。逮成，文约事详，萧颖士以<br /><br />&nbsp;&nbsp;&nbsp;&nbsp;为谯周、陈寿之流。改国子司业，充集贤学士，累迁工部侍郎，封方城县侯。<br /><br />&nbsp;&nbsp;&nbsp;&nbsp;述典掌图书，余四十年，任史官二十年，淡荣利，为人纯厚长者，当世宗之。<br /><br />&nbsp;&nbsp;&nbsp;&nbsp;接士无贵贱与均。蓄书二万卷，皆手校定，黄墨精谨，内秘书不逮也。古草隶帖、<br /><br />&nbsp;&nbsp;&nbsp;&nbsp;秘书、古器图谱无不备。安禄山乱，剽失皆尽，述独抱国史藏南山。身陷贼，污<br /><br />&nbsp;&nbsp;&nbsp;&nbsp;伪官。贼平，流渝州，为刺史薛舒所困，不食死。广德初，甥萧直为李光弼判官，<br /><br />&nbsp;&nbsp;&nbsp;&nbsp;诣阙奏事称旨。因理述“苍卒奔逼，能存国史，贼平，尽送史官于休烈，以功补<br /><br />&nbsp;&nbsp;&nbsp;&nbsp;过，宜蒙恩宥。”有诏赠右散骑常侍。<br /><br />&nbsp;&nbsp;&nbsp;&nbsp;韦氏之显者，孝友、词学则承庆、嗣立，邃音乐有万石，达礼仪则叔夏，史<br /><br />&nbsp;&nbsp;&nbsp;&nbsp;才博识有述。所著书二百馀篇行于时。弟、迪，学业亦亚述。与对为学士，<br /><br />&nbsp;&nbsp;&nbsp;&nbsp;与迪并礼官，|绅高之。时赵冬曦兄弟亦各有名。张说尝曰“韦、赵兄弟，人之<br /><br />&nbsp;&nbsp;&nbsp;&nbsp;杞梓”云。<br /><br />&nbsp;&nbsp;&nbsp;&nbsp;蒋V，字德源，常州义兴人，徙家河南。祖环，开元中弘文馆学士。父将明，<br /><br />&nbsp;&nbsp;&nbsp;&nbsp;天宝末，辟河中使府。安禄山反，以计佐其帅，全并、潞等州。两京陷，被拘，<br /><br />&nbsp;&nbsp;&nbsp;&nbsp;乃阳狂以免。虢王巨引致幕府，历侍御史，擢左司郎中、国子司业、集贤殿学士。<br /><br />&nbsp;&nbsp;&nbsp;&nbsp;V性锐敏，七岁时，见庾信《哀江南赋》，再读辄诵。外祖吴兢位史官，V幼从<br /><br />&nbsp;&nbsp;&nbsp;&nbsp;外家学，得其书，博览强记。逮冠，该综群籍，有史才，司徒杨绾尤称之。将明<br /><br />&nbsp;&nbsp;&nbsp;&nbsp;在集贤，值兵兴，图籍モ叮白宰相请引V入院，助力整比。宰相张镒亦奇之，<br /><br />&nbsp;&nbsp;&nbsp;&nbsp;署集贤小职。V料次逾年，各以部分，得善书二万卷。再迁王屋尉，充太常礼院<br /><br />&nbsp;&nbsp;&nbsp;&nbsp;修撰。贞元九年，擢右拾遗、史馆修撰。德宗重其职，先召见延英，乃命之。<br /><br />&nbsp;&nbsp;&nbsp;&nbsp;张孝忠子茂宗尚义章公主，母亡，遗言丐成礼。帝念孝忠功，即日召为左卫<br /><br />&nbsp;&nbsp;&nbsp;&nbsp;将军，许主下降。V上疏，以为：“墨\礼本缘金革，未有夺丧尚主者。缪T典<br /><br />&nbsp;&nbsp;&nbsp;&nbsp;礼，违人情，不可为法。”帝令中使者谕茂宗之母之请，V意殊坚。帝曰：“卿<br /><br />&nbsp;&nbsp;&nbsp;&nbsp;所言，古礼也。今俗借吉而婚不为少。”对曰：“俚室穷人子，旁无至亲，乃有<br /><br />&nbsp;&nbsp;&nbsp;&nbsp;借吉以嫁，不闻男冒凶而娶。陛下建中诏书，郡、县主当婚，皆使有司循典故，<br /><br />&nbsp;&nbsp;&nbsp;&nbsp;毋用俗仪。公主春秋少，待年不为晚，请茂宗如礼便。”帝曰：“更思之。”会<br /><br />&nbsp;&nbsp;&nbsp;&nbsp;太常博士韦彤、裴堪谏曰：“婚礼，主人几筵听命，称事立文，谓之嘉，所以承<br /><br />&nbsp;&nbsp;&nbsp;&nbsp;宗庙，继后嗣也。丧礼，创巨者日久，痛甚者愈迟，二十五月而毕，谓之凶，所<br /><br />&nbsp;&nbsp;&nbsp;&nbsp;以送死报终，示有节也。故夫义妇听，父慈子孝。昔鲁侯改服，晋襄墨\，缘金<br /><br />&nbsp;&nbsp;&nbsp;&nbsp;革事则有权变。安有释\服，衣冕裳，去垩室，行亲迎，以凶渎嘉，为朝廷爽法？”<br /><br />&nbsp;&nbsp;&nbsp;&nbsp;疏入，帝迂其言，促行前诏，然心嘉V有守。<br /><br />&nbsp;&nbsp;&nbsp;&nbsp;十八年，迁起居舍人，转司勋员外，皆兼史任。帝尝登凌烟阁，视左壁颓剥，<br /><br />&nbsp;&nbsp;&nbsp;&nbsp;题文漫缺，行才数字，命录以问宰相，无能知者。遽召V至，答曰：“此圣历中<br /><br />&nbsp;&nbsp;&nbsp;&nbsp;侍臣图赞。”帝前口以诵补，不失一字。帝叹曰：“虽虞世南默写《列女传》，<br /><br />&nbsp;&nbsp;&nbsp;&nbsp;不是过。”会诏问神策军建置本末，中书讨求不获，时集贤学士甚众，悉亡以对。<br /><br />&nbsp;&nbsp;&nbsp;&nbsp;乃访V，V条据甚详。宰相高郢、郑瑜叹曰：“集贤有人哉！”明日，诏兼判<br /><br />&nbsp;&nbsp;&nbsp;&nbsp;集贤院事。父子为学士，儒者荣之。<br /><br />&nbsp;&nbsp;&nbsp;&nbsp;顺宗既葬，议祧庙，有司以中宗中兴之君，当百代不迁。宰相问V，V曰：<br /><br />&nbsp;&nbsp;&nbsp;&nbsp;“中宗即位，春秋已壮，而母后篡夺以移神器，赖张柬之等国祚再复，盖曰反正，<br /><br />&nbsp;&nbsp;&nbsp;&nbsp;不得为中兴。凡非我失之，自我复之，为中兴，汉光武、晋元是也。自我失之，<br /><br />&nbsp;&nbsp;&nbsp;&nbsp;因人复之，晋孝惠、孝安是也。今中宗与惠、安二帝同，不可为不迁主。”有司<br /><br />&nbsp;&nbsp;&nbsp;&nbsp;疑曰：“五王有安社稷功，若迁中宗，则配飨永绝。”V曰：“E袷功臣，乃合<br /><br />&nbsp;&nbsp;&nbsp;&nbsp;食太庙。中宗庙虽毁，而E并陈太庙，此则五王配食与初一也。”由是迁庙遂<br /><br />&nbsp;&nbsp;&nbsp;&nbsp;定。迁兵部郎中。与许孟容、韦贯之删正制敕三十篇，为《开元格后敕》。李<br /><br />&nbsp;&nbsp;&nbsp;&nbsp;诛，诏宗正削一房属籍。宰相召V问：“一房自大功可乎？”答曰：“大功，<br /><br />&nbsp;&nbsp;&nbsp;&nbsp;之从父昆弟。其祖神通有功，配飨于庙，虽裔孙之恶，而忘其勋，不可。”“自<br /><br />&nbsp;&nbsp;&nbsp;&nbsp;期可乎？”曰：“期者昆弟。其父若幽死社稷，今以连坐，不可。”执政然<br /><br />&nbsp;&nbsp;&nbsp;&nbsp;之。故罪止及子息，无旁坐者。<br /><br />&nbsp;&nbsp;&nbsp;&nbsp;未几，改秘书少监，复兼史馆修撰，与独孤郁、韦处厚修《德宗实录》。以<br /><br />&nbsp;&nbsp;&nbsp;&nbsp;劳迁右谏议大夫。裴罢宰相，而李吉甫恶，以尝监修，故授V太常少卿。久<br /><br />&nbsp;&nbsp;&nbsp;&nbsp;之，迁秘书监，累封义兴县公。卒，年七十五，赠礼部尚书，谥曰懿。<br /><br />&nbsp;&nbsp;&nbsp;&nbsp;V在朝廷久，居史职二十年。每有大政事议论，宰相未能决，必咨访之，V<br /><br />&nbsp;&nbsp;&nbsp;&nbsp;据经义或旧章以参时事，其对允切该详。初以是被遇，终亦忤贵近，介介不至显<br /><br />&nbsp;&nbsp;&nbsp;&nbsp;官。然资质朴直，遇权臣秉政，辄数岁不迁。尝疏裴延龄罪恶及拒王叔文，当世<br /><br />&nbsp;&nbsp;&nbsp;&nbsp;高之。结发志学，老而不厌，虽甚寒暑，卷不释于前，故能通百家学，尤明前世<br /><br />&nbsp;&nbsp;&nbsp;&nbsp;沿革。家藏书至万五千卷。初名武，宪宗时因进见，请曰：“陛下今日偃武修文，<br /><br />&nbsp;&nbsp;&nbsp;&nbsp;群臣当顺承上意，请改名V。”帝悦。时讨王承宗兵方罢，V恐天子锐于武，亦<br /><br />&nbsp;&nbsp;&nbsp;&nbsp;因以讽。它日，帝见侍御史唐武曰：“命名固多，何必曰武？V既改之矣。”更<br /><br />&nbsp;&nbsp;&nbsp;&nbsp;曰庆。群臣乃知帝且厌兵云。V论撰百馀篇。<br /><br />&nbsp;&nbsp;&nbsp;&nbsp;五子：亻系、伸、偕知名，仙、佶皆位刺史。<br /><br />&nbsp;&nbsp;&nbsp;&nbsp;亻系善属文，得父典实。大和初，授昭应尉，直史馆。明年，拜右拾遗、史<br /><br />&nbsp;&nbsp;&nbsp;&nbsp;馆修撰，与沈传师、郑取⒊乱男小⒗詈翰巫《宪宗实录》。转右补阙。宋申<br /><br />&nbsp;&nbsp;&nbsp;&nbsp;锡被诬，文宗怒甚，亻系与左常侍崔玄亮涕泣苦诤，申锡得不死。历膳部员外、<br /><br />&nbsp;&nbsp;&nbsp;&nbsp;工礼兵三部郎中，皆兼史职。开成末，转谏议大夫。宰相李德裕恶李汉，以亻系<br /><br />&nbsp;&nbsp;&nbsp;&nbsp;友婿，出为桂管观察使，人安其治。复坐汉贬唐州刺史。宣宗立，召为给事中、<br /><br />&nbsp;&nbsp;&nbsp;&nbsp;集贤殿学士判院事。转吏部侍郎，历兴元、凤翔节度使。懿宗初，拜兵部尚书，<br /><br />&nbsp;&nbsp;&nbsp;&nbsp;以弟伸位丞相，恳辞，乃检校尚书右仆射，节度山南东道，封淮阳郡公。徙东都<br /><br />&nbsp;&nbsp;&nbsp;&nbsp;留守，卒。子曙，字耀之。咸通末，由进士第署鄂岳团练判官，除虞、工二部员<br /><br />&nbsp;&nbsp;&nbsp;&nbsp;外，改起居郎。黄巢之难，曙阖门无噍类，以是绝意仕进，隐居沈痛。中和二年，<br /><br />&nbsp;&nbsp;&nbsp;&nbsp;表请为道士，许之。<br /><br />&nbsp;&nbsp;&nbsp;&nbsp;伸，字大直，第进士。大中二年，以右补阙为史馆修撰，转驾部郎中，知制<br /><br />&nbsp;&nbsp;&nbsp;&nbsp;诰。白敏中领宁节度，表伸自副，加右庶子。入知户部侍郎。九年，为翰林学<br /><br />&nbsp;&nbsp;&nbsp;&nbsp;士，进承旨。十年，改兵部侍郎，判户部。<br /><br />&nbsp;&nbsp;&nbsp;&nbsp;宣宗雅信爱伸，每见必咨天下得失。伸言：“比爵赏稍易，人且偷。”帝愕<br /><br />&nbsp;&nbsp;&nbsp;&nbsp;然曰：“偷则乱矣。”伸曰：“否，非遽乱，但人有觊心，乱由是生。”帝嗟叹，<br /><br />&nbsp;&nbsp;&nbsp;&nbsp;伸三起三留，曰：“它日不复独对卿矣。”伸不谕。未几，以本官同中书门下平<br /><br />&nbsp;&nbsp;&nbsp;&nbsp;章事。逾四月，解户部，加中书侍郎。懿宗即位，兼刑部尚书，监修国史。咸通<br /><br />&nbsp;&nbsp;&nbsp;&nbsp;二年，出为河中节度使、同中书门下平章事，徙宣武。俄以太子少保分司东都。<br /><br />&nbsp;&nbsp;&nbsp;&nbsp;七年，用为华州刺史。再迁太子太傅，表乞骸骨，以本官致仕。卒，赠太尉。<br /><br />&nbsp;&nbsp;&nbsp;&nbsp;偕以父任，历右拾遗、史馆修撰，转补阙、主客郎中。初，柳芳作《唐历》，<br /><br />&nbsp;&nbsp;&nbsp;&nbsp;大历以后阙而不录，宣宗诏崔龟从、韦澳、李荀、张彦远及偕等分年撰次，尽元<br /><br />&nbsp;&nbsp;&nbsp;&nbsp;和以续云。累迁太常少卿。大中八年，与卢耽、牛丛、王h、卢告撰次《文宗<br /><br />&nbsp;&nbsp;&nbsp;&nbsp;实录》。蒋氏世禅儒，唯伸及系子兆能以辞章取进士第，然不为文士所多。三<br /><br />&nbsp;&nbsp;&nbsp;&nbsp;世踵修国史，世称良笔，咸云“蒋氏日历”，天下多藏焉。<br /><br />&nbsp;&nbsp;&nbsp;&nbsp;柳芳，字仲敷，蒲州河东人。开元末，擢进士第，由永宁尉直史馆。肃宗诏<br /><br />&nbsp;&nbsp;&nbsp;&nbsp;芳与韦述缀辑吴兢所次国史，会述死，芳绪成之，兴高祖，讫乾元，凡百三十篇。<br /><br />&nbsp;&nbsp;&nbsp;&nbsp;叙天宝后事，弃取不伦，史官病之。上元中，坐事徙黔中。后历左金吾卫骑曹参<br /><br />&nbsp;&nbsp;&nbsp;&nbsp;军、史馆修撰。然芳笃志论著，不少选忘厌。承寇乱史籍沦缺。芳始谪时，高力<br /><br />&nbsp;&nbsp;&nbsp;&nbsp;士亦贬巫州，因从力士质开元、天宝及禁中事，具识本末。时国史已送官，不可<br /><br />&nbsp;&nbsp;&nbsp;&nbsp;追刊，乃推衍义类，仿编年法，为《唐历》四十篇，颇有异闻。然不立褒贬义例，<br /><br />&nbsp;&nbsp;&nbsp;&nbsp;为诸儒讥讪。改右司郎中、集贤殿学士，卒。<br /><br />&nbsp;&nbsp;&nbsp;&nbsp;子登、冕。<br /><br />&nbsp;&nbsp;&nbsp;&nbsp;登，字成伯。淹贯群书，年六十馀，始仕宦。元和初，为大理少卿，与许孟<br /><br />&nbsp;&nbsp;&nbsp;&nbsp;容等刊正敕格。以病改右散骑常侍，致仕。卒，年九十馀，赠工部尚书。<br /><br />&nbsp;&nbsp;&nbsp;&nbsp;子Z，字德辉。宝历初，第进士、宏词，三迁监察御史。时郊庙告祭，吏部<br /><br />&nbsp;&nbsp;&nbsp;&nbsp;以杂品摄上公。Z据开元、元和诏书，太尉以宰相摄事，司空、司徒以仆射、尚<br /><br />&nbsp;&nbsp;&nbsp;&nbsp;书、师、傅摄，馀司不及差限，请如旧制，从之。累迁吏部员外郎。文宗开成初，<br /><br />&nbsp;&nbsp;&nbsp;&nbsp;为翰林学士。初，芳永泰中按宗正牒，断自武德，以昭穆系承撰《永泰新谱》二<br /><br />&nbsp;&nbsp;&nbsp;&nbsp;十篇。Z因召对，帝叹《新谱》详悉，诏Z|摭永泰后事缀成之。复为十篇，<br /><br />&nbsp;&nbsp;&nbsp;&nbsp;户部供笔札禀料。迁中书舍人。武宗立，转礼部侍郎。Z为人宽信，好接士，称<br /><br />&nbsp;&nbsp;&nbsp;&nbsp;人之长，游其门者它日皆显于世。会昌二年，再主贡部，坐其子招贿，贬信州司<br /><br />&nbsp;&nbsp;&nbsp;&nbsp;马，终郴州刺史。<br /><br />&nbsp;&nbsp;&nbsp;&nbsp;冕，字敬叔。博学富文辞，且世史官，父子并居集贤院。历右补阙、史馆修<br /><br />&nbsp;&nbsp;&nbsp;&nbsp;撰。坐善刘晏，贬巴州司户参军。还为太常博士。昭德王皇后崩，冕与张荐议皇<br /><br />&nbsp;&nbsp;&nbsp;&nbsp;太子宜依晋魏卒哭除服，左补阙穆质请依礼期而除，冕议见用。德宗既亲郊，重<br /><br />&nbsp;&nbsp;&nbsp;&nbsp;慎祠事，动稽典礼。冕以吏部郎中摄太常博士，与荐及司封郎中徐岱、仓部郎中<br /><br />&nbsp;&nbsp;&nbsp;&nbsp;陆质修饬仪矩。帝疑郊庙每升辄去剑履及象剑尺寸、祝语轻重，冕据礼以对，本<br /><br />&nbsp;&nbsp;&nbsp;&nbsp;末详明，天子嘉异。<br /><br />&nbsp;&nbsp;&nbsp;&nbsp;久之，以论议劲切，执政不善，出为婺州刺史。十三年，兼御史中丞、福建<br /><br />&nbsp;&nbsp;&nbsp;&nbsp;观察使。自以久疏斥，又性躁狷，不能无恨，乃上表乞代，且推明朝觐之意，曰：<br /><br />&nbsp;&nbsp;&nbsp;&nbsp;“臣窃感《江汉》朝宗之谊，《鹿鸣》君臣之宴，颂声之作，王道本始。国家自<br /><br />&nbsp;&nbsp;&nbsp;&nbsp;兵兴，不遑议礼，方牧未朝，宴乐久缺。臣限一切之制，例无朝集，目不睹朝廷<br /><br />&nbsp;&nbsp;&nbsp;&nbsp;之礼，耳不闻宗庙之乐，足不践轩墀之地，十有二年于兹矣。夫朝会，礼之本也。<br /><br />&nbsp;&nbsp;&nbsp;&nbsp;唐、虞之制，群后四朝，以明黜陟。商、周之盛，五岁一见，以考制度。汉法，<br /><br />&nbsp;&nbsp;&nbsp;&nbsp;三载上计，以会课最。圣唐稽古，天下朝集，三考一见，皆以十月上计京师，十<br /><br />&nbsp;&nbsp;&nbsp;&nbsp;一月礼见，会尚书省应考绩事，元日陈贡，集于考堂，唱其考第，进贤以兴善，<br /><br />&nbsp;&nbsp;&nbsp;&nbsp;简不肖以黜恶。自安史乱常，始有专地；四方多故，始有不朝；戎臣恃险，或不<br /><br />&nbsp;&nbsp;&nbsp;&nbsp;悔过。臣忝牧圉之寄，愤不朝之臣，思一入觐，率先天下，使君臣之义，亲而不<br /><br />&nbsp;&nbsp;&nbsp;&nbsp;疏；朝觐之礼，废而复举。诚恐负薪，溘先朝露，觐礼不展，臣之忧也。比闻诸<br /><br />&nbsp;&nbsp;&nbsp;&nbsp;将帅亡殁者众，臣自惮何德以堪久长。乡国，人情之不忘也；阙庭，臣子所恋也；<br /><br />&nbsp;&nbsp;&nbsp;&nbsp;朝觐，国家大礼也。三者，臣之大愿。”表累上，其辞哀切，德宗许还。会冕奏<br /><br />&nbsp;&nbsp;&nbsp;&nbsp;闽中本南朝畜牧地，可息羊马，置牧区于东越，名万安监，又置五区于泉州，悉<br /><br />&nbsp;&nbsp;&nbsp;&nbsp;索部内马驴牛羊合万馀游畜之。不经时，死耗略尽，复调充之，民间怨苦。坐政<br /><br />&nbsp;&nbsp;&nbsp;&nbsp;无状，代还。卒，赠工部尚书。<br /><br />&nbsp;&nbsp;&nbsp;&nbsp;沈既济，苏州吴人。经学该明。吏部侍郎杨炎雅善之，既执政，荐既济有良<br /><br />&nbsp;&nbsp;&nbsp;&nbsp;史才，召拜左拾遣、史馆修撰。<br /><br />&nbsp;&nbsp;&nbsp;&nbsp;初，吴兢撰国史，为《则天本纪》，次高宗下。既济奏议，以为：“则天皇<br /><br />&nbsp;&nbsp;&nbsp;&nbsp;后进以强有，退非德让，史臣追书，当称为太后，不宜曰上。中宗虽降居藩邸，<br /><br />&nbsp;&nbsp;&nbsp;&nbsp;而体元继代，本吾君也，宜称皇帝，不宜曰庐陵王。睿宗在景龙前，天命未集，<br /><br />&nbsp;&nbsp;&nbsp;&nbsp;假临大宝，于谊无名，宜曰相王，未容曰帝。且则天改周正朔，立七庙，天命革<br /><br />&nbsp;&nbsp;&nbsp;&nbsp;矣。今以周厕唐，列为帝纪，考于《礼经》，是谓乱名。中宗嗣位在太后前，而<br /><br />&nbsp;&nbsp;&nbsp;&nbsp;叙年制纪反居其下，方之跻僖公，是谓不智。昔汉高后称制，独有王诸吕为负汉<br /><br />&nbsp;&nbsp;&nbsp;&nbsp;约，无迁鼎革命事，时孝惠已殁，子非刘氏，不纪吕后，尚谁与哉？议者犹谓不<br /><br />&nbsp;&nbsp;&nbsp;&nbsp;可。况中宗以始年即位，季年复祚，虽尊名中夺，而天命未改，足以首事表年，<br /><br />&nbsp;&nbsp;&nbsp;&nbsp;何所拘阂而列为二纪？鲁昭公之出，《春秋》岁书其居曰：‘公在乾侯。’君在，<br /><br />&nbsp;&nbsp;&nbsp;&nbsp;虽失位，不敢废也。请省《天后纪》合《中宗纪》，每岁首，必书孝和在所以统<br /><br />&nbsp;&nbsp;&nbsp;&nbsp;之，曰：‘皇帝在房陵，太后行其事，改某制。’纪称中宗而事述太后，名不失<br /><br />&nbsp;&nbsp;&nbsp;&nbsp;正，礼不违常矣。夫正名所以尊王室，书法所以观后嗣。且太后遗制，自去帝号，<br /><br />&nbsp;&nbsp;&nbsp;&nbsp;及孝和上谥，开元册命，而后之名不易。今y陵配庙，皆以后礼，而独承统于帝，<br /><br />&nbsp;&nbsp;&nbsp;&nbsp;是有司不时正，失先旨。若后姓氏名讳、才艺智略、崩葬日月，宜入皇后传，题<br /><br />&nbsp;&nbsp;&nbsp;&nbsp;其篇曰《则天顺圣武皇后》云。”议不行。<br /><br />&nbsp;&nbsp;&nbsp;&nbsp;德宗立，锐于治。建中二年，诏中书、门下两省，分置待诏官三十，以见官、<br /><br />&nbsp;&nbsp;&nbsp;&nbsp;故官若同正、试、摄九品以上者，视品给俸，至禀饩、干力、什器、馆宇悉有差；<br /><br />&nbsp;&nbsp;&nbsp;&nbsp;权公钱收子，赡用度。既济谏曰：“今日之治，患在官烦，不患员少；患不问，<br /><br />&nbsp;&nbsp;&nbsp;&nbsp;不患无人。两省官自常侍、谏议、补阙、拾遗四十员，日止两人待对，缺员二十<br /><br />&nbsp;&nbsp;&nbsp;&nbsp;一员未补。若谓见官不足与议，则当更选其人。若广聪明以收淹滞，先补其缺，<br /><br />&nbsp;&nbsp;&nbsp;&nbsp;何事官外置官？夫置钱取息，有司之权制，非经治法。今置员三十，大抵费月不<br /><br />&nbsp;&nbsp;&nbsp;&nbsp;减百万，以息准本，须二千万得息百万，配户二百，又当复除其家，且得入流，<br /><br />&nbsp;&nbsp;&nbsp;&nbsp;所损尤甚。今关辅大病，皆言百司息钱毁室破产，积府县，未有以革。臣计天下<br /><br />&nbsp;&nbsp;&nbsp;&nbsp;财赋耗敬笳呶ǘ事：一兵资，二官俸。自它费十不当二者一。所以黎人重困，<br /><br />&nbsp;&nbsp;&nbsp;&nbsp;杼轴空虚。何则？四方形势，兵未可去，资费虽广，不获已为之。又益以闲官冗<br /><br />&nbsp;&nbsp;&nbsp;&nbsp;食，其弊奈何？藉旧而置犹可，若之何加焉？”事遂寝。<br /><br />&nbsp;&nbsp;&nbsp;&nbsp;炎得罪，既济坐贬处州司户参军。后入朝，位礼部员外郎。卒。撰《建中实<br /><br />&nbsp;&nbsp;&nbsp;&nbsp;录》，时称其能。<br /><br />&nbsp;&nbsp;&nbsp;&nbsp;子传师。传师，字子言。材行有馀，能治《春秋》，工书，有楷法。少为杜<br /><br />&nbsp;&nbsp;&nbsp;&nbsp;佑所器。贞元末，举进士。时给事中许孟容、礼部侍郎权德舆乐挽毂士，号“权、<br /><br />&nbsp;&nbsp;&nbsp;&nbsp;许”。德舆称之于孟容，孟容曰：“我故人子，盍不过我？”传师往见，谢曰：<br /><br />&nbsp;&nbsp;&nbsp;&nbsp;“闻之丈人，脱中第，则累公举矣，故不敢进。”孟容曰：“如子，可使我急<br /><br />&nbsp;&nbsp;&nbsp;&nbsp;贤诣子，不可使子因旧见我。”遂擢第。德舆门生七十人，推为颜子。<br /><br />&nbsp;&nbsp;&nbsp;&nbsp;复登制科，授太子校书郎，以尉直史馆，转右拾遗、左补阙、史馆修撰，<br /><br />&nbsp;&nbsp;&nbsp;&nbsp;迁司门员外郎，知制诰。召入翰林为学士，改中书舍人。翰林缺承旨，次当传师，<br /><br />&nbsp;&nbsp;&nbsp;&nbsp;穆宗欲面命，辞曰：“学士、院长参天子密议，次为宰相，臣自知必不能，愿治<br /><br />&nbsp;&nbsp;&nbsp;&nbsp;人一方，为陛下长养之。”因称疾出。帝遣中使敦召。李德裕素与善，开晓谆切，<br /><br />&nbsp;&nbsp;&nbsp;&nbsp;终不出。遂以本官兼史职。俄出为湖南观察使。<br /><br />&nbsp;&nbsp;&nbsp;&nbsp;方传师与修《宪宗实录》，未成，监修杜元颖因建言：“张说、令狐`在<br /><br />&nbsp;&nbsp;&nbsp;&nbsp;外官论次国书，今藁史残课，请付传师即官下成之。”诏可。<br /><br />&nbsp;&nbsp;&nbsp;&nbsp;宝历二年，入拜尚书右丞。复出江西观察使，徙宣州。传师于吏治明，吏不<br /><br />&nbsp;&nbsp;&nbsp;&nbsp;敢罔。慎重刑法，每断狱，召幕府平处，轻重尽合乃论决。尝择邸吏尹伦，迟鲁<br /><br />&nbsp;&nbsp;&nbsp;&nbsp;不及事，官属屡白易之，传师曰：“始吾出长安，诫伦曰：‘可阙事，不可多事。<br /><br />&nbsp;&nbsp;&nbsp;&nbsp;’伦如是足矣。”故所莅以廉靖闻。入为吏部侍郎，卒，年五十九，赠尚书。<br /><br />&nbsp;&nbsp;&nbsp;&nbsp;传师性夷粹无竞，更二镇十年，无书贿入权家。初拜官，宰相欲以姻私托幕<br /><br />&nbsp;&nbsp;&nbsp;&nbsp;府者，传师固拒曰：“诚尔，愿罢所授。”故其僚佐如李景让、萧、杜牧，极<br /><br />&nbsp;&nbsp;&nbsp;&nbsp;当时选云。治家不威严，闺门自化。兄弟子姓，属无亲疏，衣服饮食如一。问饷<br /><br />&nbsp;&nbsp;&nbsp;&nbsp;姻家故人，帑无储钱，鬻宅以葬。<br /><br />&nbsp;&nbsp;&nbsp;&nbsp;子询，字诚之，亦能文辞，会昌初第进士，补渭南尉。累迁中书舍人，出为<br /><br />&nbsp;&nbsp;&nbsp;&nbsp;浙东观察使，除户部侍郎，判度支。咸通四年，为昭义节度使，治尚简易，人皆<br /><br />&nbsp;&nbsp;&nbsp;&nbsp;便安。奴私侍儿，询将戮之，奴惧，结牙将为乱，夜攻询，灭其家。赠兵部尚书、<br /><br />&nbsp;&nbsp;&nbsp;&nbsp;左散骑常侍。刘潼代为节度，驰至，刳奴心，祭其灵坐。<br /><br />&nbsp;&nbsp;&nbsp;&nbsp;赞曰：唐兴，史官秉笔众矣。然垂三百年，业巨事丛，简策繁，其间巨盗<br /><br />&nbsp;&nbsp;&nbsp;&nbsp;再兴，图典焚逸，大中以后，史录不存。虽论著之人，随世裒掇，而疏舛残余，<br /><br />&nbsp;&nbsp;&nbsp;&nbsp;本末颠倒。故圣主贤臣，叛人佞子，善恶汩汩，有所未尽，可为永忾者矣。又旧<br /><br />&nbsp;&nbsp;&nbsp;&nbsp;史之文，猥酿不纲，浅则入俚，简则及漏。宁当时儒者有所讳而不得骋耶？或因<br /><br />&nbsp;&nbsp;&nbsp;&nbsp;浅仍俗不足于文也？亦有待于后取当而行远耶？何知几以来，工诃古人而拙于用<br /><br />&nbsp;&nbsp;&nbsp;&nbsp;己欤！自韩愈为《顺宗实录》，议者{然不息，卒窜定无完篇，乃知为史者亦难<br /><br />&nbsp;&nbsp;&nbsp;&nbsp;言之。游、夏不能措辞于《春秋》，果可信已！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938287);">加入书签</a><a
                        href="938246.html">上一页</a>&larr;<a href="index.html">返回列表</a>&rarr;<a
                            href="938362.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938246.html"; var next_page = "938362.html"; var index_page = "index.html"; var sortid = "9"; var article_id = "14231"; var chapter_id = "938287"; var articlename = "新唐书"; var chaptername = " 卷一百三十二 列传第五十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>