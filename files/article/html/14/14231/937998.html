<!DOCTYPE html>
<html>
<head>
<meta charset="gbk" />
<title>新唐书- 卷一百二十五 列传第五十-在线阅读-哈西文学网</title>
<meta name="keywords" content="欧阳修、宋祁，新唐书， 卷一百二十五 列传第五十全文， 卷一百二十五 列传第五十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百二十五 列传第五十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937998.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937998.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十五 列传第五十</h1>
            <div class="link xb">
                <a href="937954.html">上一页</a>&larr;<a href="index.html">返回列表</a>&rarr;<a
                    href="938042.html">下一页</a></div>			
            <div id="BookText">&nbsp;&nbsp;&nbsp;&nbsp;◎苏张<br /><br />&nbsp;&nbsp;&nbsp;&nbsp;苏瑰，字昌容，雍州武功人，隋尚书仆射威之曾孙。擢进士第，补恒州参军。<br /><br />&nbsp;&nbsp;&nbsp;&nbsp;居母丧，哀毁加人，左庶子张大安表举孝悌，擢豫王府录事参军，历朗、歙二州<br /><br />&nbsp;&nbsp;&nbsp;&nbsp;刺史。<br /><br />&nbsp;&nbsp;&nbsp;&nbsp;时来俊臣贬州参军，人惧复用，多致书请瑰，瑰叱其使曰：“吾忝州牧，高<br /><br />&nbsp;&nbsp;&nbsp;&nbsp;下自有体，能过待小人乎？”遂不发书。俊臣未至追还，恨之。由是连外徙，不<br /><br />&nbsp;&nbsp;&nbsp;&nbsp;得入。久之，转扬州大都督府长史。州据都会，多名珍怪产，前长史张潜、于辩<br /><br />&nbsp;&nbsp;&nbsp;&nbsp;机赀取钜万，瑰单身L被自将。徙同州刺史。<br /><br />&nbsp;&nbsp;&nbsp;&nbsp;岁旱，兵当番上者不能赴。瑰奏：“宿卫不可阙，宜月赐增半粮，俾相给足，<br /><br />&nbsp;&nbsp;&nbsp;&nbsp;则不阙番。又宜却进献，罢营造不急者。”不见省。时十道使括天下亡户，初不<br /><br />&nbsp;&nbsp;&nbsp;&nbsp;立籍，人畏搜括，即流入比县旁州，更相庾蔽。瑰请罢十道使，专责州县，豫立<br /><br />&nbsp;&nbsp;&nbsp;&nbsp;簿注，天下同日阅正，尽一月止，使奸匿，岁一括实，检制租调，以免劳弊。<br /><br />&nbsp;&nbsp;&nbsp;&nbsp;武后铸浮屠，立庙塔，役无虚岁。瑰以为“縻损浩广，虽不出国用，要自民产日<br /><br />&nbsp;&nbsp;&nbsp;&nbsp;殚。百姓不足，君孰与足？天下僧尼滥伪相半，请并寺，著僧常员数，缺则补。”<br /><br />&nbsp;&nbsp;&nbsp;&nbsp;后善其言。<br /><br />&nbsp;&nbsp;&nbsp;&nbsp;神龙初，入为尚书右丞，封怀县男。瑰明晓法令，多识台省旧章，一朝格式，<br /><br />&nbsp;&nbsp;&nbsp;&nbsp;皆所删正。再迁户部尚书，拜侍中，留守京师。<br /><br />&nbsp;&nbsp;&nbsp;&nbsp;中宗复政，郑普思以妖幻位秘书员外监，支党遍岐、陇间，相煽[为乱。<br /><br />&nbsp;&nbsp;&nbsp;&nbsp;瑰捕系普思穷讯，普思妻以左道得幸韦后，出入禁中，有诏勿治。瑰廷争不可，<br /><br />&nbsp;&nbsp;&nbsp;&nbsp;帝犹依违。司直范献忠，瑰使按普思者，进曰：“瑰为大臣，不能前诛逆竖而报<br /><br />&nbsp;&nbsp;&nbsp;&nbsp;天子，罪大矣，臣请先斩瑰。”于是，仆射魏元忠顿首曰：“瑰长者，用刑不枉，<br /><br />&nbsp;&nbsp;&nbsp;&nbsp;普思法当死。”帝不得已，流普思于儋州，余党论死。累拜尚书右仆射、同中书<br /><br />&nbsp;&nbsp;&nbsp;&nbsp;门下三品，进封许国公。<br /><br />&nbsp;&nbsp;&nbsp;&nbsp;帝南郊，国子祭酒祝钦明建白皇后为亚献，安乐公主为终献。瑰以为非礼，<br /><br />&nbsp;&nbsp;&nbsp;&nbsp;帝前折愧之。帝昏懦，不能从。时大臣初拜官，献食天子，名曰“烧尾”，瑰独<br /><br />&nbsp;&nbsp;&nbsp;&nbsp;不进。及侍宴，宗晋卿嘲之，帝默然。瑰自解于帝曰：“宰相燮和阴阳，代天治<br /><br />&nbsp;&nbsp;&nbsp;&nbsp;物。今粒食踊贵，百姓不足，卫兵至三日不食，臣诚不称职，不敢烧尾。”帝崩，<br /><br />&nbsp;&nbsp;&nbsp;&nbsp;遗诏皇太后临朝，相王以太尉辅政。后召宰相韦安石、韦巨源、萧至忠、宗楚客、<br /><br />&nbsp;&nbsp;&nbsp;&nbsp;纪处讷、韦温、李峤、韦嗣立、唐休Z、赵彦昭洎瑰议禁中。楚客猥曰：“太后<br /><br />&nbsp;&nbsp;&nbsp;&nbsp;临朝，相王有不通问之嫌，不宜辅政。”瑰正色曰：“遗制乃先帝意，安得辄改？”<br /><br />&nbsp;&nbsp;&nbsp;&nbsp;楚客等恕，卒削相王辅政事，瑰称疾不朝。是月，韦氏败，睿宗即位，进左仆<br /><br />&nbsp;&nbsp;&nbsp;&nbsp;射。<br /><br />&nbsp;&nbsp;&nbsp;&nbsp;景云元年，老病，罢为太子少傅。卒，年七十二，赠司空荆州大都督，谥曰<br /><br />&nbsp;&nbsp;&nbsp;&nbsp;文贞。皇太子别次发哀。遗令薄葬，布车一乘。<br /><br />&nbsp;&nbsp;&nbsp;&nbsp;瑰治州考课常最，为宰相，陈当世病利甚多。韦温始为汴洲司仓参军，以赇<br /><br />&nbsp;&nbsp;&nbsp;&nbsp;被杖，及用事，惮瑰正，卒不敢伤。开元二年，赐其家实封百户，长子F固辞，<br /><br />&nbsp;&nbsp;&nbsp;&nbsp;乃擢中子V左补阙。六年，诏与刘幽求配享睿宗庙廷。文宗大和中，录旧德，官<br /><br />&nbsp;&nbsp;&nbsp;&nbsp;其四代孙翔。<br /><br />&nbsp;&nbsp;&nbsp;&nbsp;瑰诸子，F、诜显。<br /><br />&nbsp;&nbsp;&nbsp;&nbsp;F，字廷硕，弱敏悟，一览至千言，辄覆诵。第进士，调乌程尉。武后封嵩<br /><br />&nbsp;&nbsp;&nbsp;&nbsp;高，举贤良方正异等，除左司御率府胄曹参军。吏部侍郎马载曰：“古称一日千<br /><br />&nbsp;&nbsp;&nbsp;&nbsp;里，苏生是已。”再迁监察御史。长安中，诏覆来俊臣等冤狱，F验发其诬，多<br /><br />&nbsp;&nbsp;&nbsp;&nbsp;从洗宥。迁给事中、修文馆学士，拜中书舍人。时瑰同中书门下三品，父子同在<br /><br />&nbsp;&nbsp;&nbsp;&nbsp;禁`，朝廷荣之。<br /><br />&nbsp;&nbsp;&nbsp;&nbsp;玄宗平内难，书诏填委，独F在太极后`，口所占授，功状百绪，轻重无所<br /><br />&nbsp;&nbsp;&nbsp;&nbsp;差。书史白曰：“丐公徐之，不然，手腕脱矣。”中书令李峤曰：“舍人思若涌<br /><br />&nbsp;&nbsp;&nbsp;&nbsp;泉，吾所不及。”迁太常少卿，仍知制诰。遭父丧，起为工部侍郎，辞不拜，终<br /><br />&nbsp;&nbsp;&nbsp;&nbsp;制乃就职。帝问宰相：“有自工部侍郎得中书侍郎乎？”对曰：“陛下任贤惟所<br /><br />&nbsp;&nbsp;&nbsp;&nbsp;命，何资之计？”乃诏以F为中书侍郎。帝劳曰：“方美官缺，每欲用卿，然宰<br /><br />&nbsp;&nbsp;&nbsp;&nbsp;相议遂无及者，朕为卿恨。陆象先殁，紫微侍郎未尝补，朕思其人无易卿者。”<br /><br />&nbsp;&nbsp;&nbsp;&nbsp;F顿首谢。明日加知制诰，给政事食，给食自F始。时李Z对掌书命，帝曰：“<br /><br />&nbsp;&nbsp;&nbsp;&nbsp;前世李峤、苏味道文擅当时，号“苏李”。今朕得F及Z，何愧前人哉！”俄袭<br /><br />&nbsp;&nbsp;&nbsp;&nbsp;封许国公。<br /><br />&nbsp;&nbsp;&nbsp;&nbsp;吐蕃盗边，诸将数败，虏益张，秣骑内侵。帝怒，欲自将兵讨之。F谏曰：<br /><br />&nbsp;&nbsp;&nbsp;&nbsp;“古称荒服，取荒忽之义，非常奉职贡也。故来则拒，去则勿逐，以禽兽畜之，<br /><br />&nbsp;&nbsp;&nbsp;&nbsp;羁縻御之。譬若猎然，羽毛不入服用，体肉不登郊庙，则王者不射也。况万乘之<br /><br />&nbsp;&nbsp;&nbsp;&nbsp;重，与犬羊蚊虻语负胜哉？远夷左衽，不足以辱天子，亦可见矣。虽然，兵法先<br /><br />&nbsp;&nbsp;&nbsp;&nbsp;声后实，陛下姑班亲征之诏，而敕将谋夫投会济师，则吐蕃不日崩破，亦无待<br /><br />&nbsp;&nbsp;&nbsp;&nbsp;躬致天讨也。臣谓岐、陇凋弊积年，若千乘万骑，供亿不涯，诚恐徭役内兴，寇<br /><br />&nbsp;&nbsp;&nbsp;&nbsp;掠外虞，斯人不堪，一也。戎虏之性，骤往倏来，败不耻奔，胜不让成。若大军<br /><br />&nbsp;&nbsp;&nbsp;&nbsp;一临边，怖震鸟散，彼出多方，我受其误，二也。太上皇闻陛下身对寇场，不能<br /><br />&nbsp;&nbsp;&nbsp;&nbsp;无忧，AA之思，何以自安？三也。汉蒯成侯谏高帝曰：“上尝自劳，岂谓无人<br /><br />&nbsp;&nbsp;&nbsp;&nbsp;使哉？”高帝以为爱我。今将相大臣，岂无为陛下宣力者，何亲行之遽邪？”不<br /><br />&nbsp;&nbsp;&nbsp;&nbsp;省。<br /><br />&nbsp;&nbsp;&nbsp;&nbsp;复上言：“王者之师，有征无战，藩贡或阙，王命征之，于是乎治兵其郊，<br /><br />&nbsp;&nbsp;&nbsp;&nbsp;获辞而止，非谓按甲自临。敌人畏之莫敢战也。古天子无亲将，惟黄帝五十二战，<br /><br />&nbsp;&nbsp;&nbsp;&nbsp;当未平之时。自阪泉功成，则修身闲居，无为无事。陛下拨定祸乱，方当深视高<br /><br />&nbsp;&nbsp;&nbsp;&nbsp;居，制礼作乐，禅梁父，登空同，何至厌天居，衽金革，为一日之敌？今吐蕃遣<br /><br />&nbsp;&nbsp;&nbsp;&nbsp;渠领干犯国令，军吏一不胜，而陛下屈至尊为之敌，虽朝鼎夕砧，犹未可以夸四<br /><br />&nbsp;&nbsp;&nbsp;&nbsp;夷，安足劳圣躬哉？虏之入，唯盗羊马，发窖l衣，未尝杀略边人，其罪易原<br /><br />&nbsp;&nbsp;&nbsp;&nbsp;也。臣恐虏情狼顾，牵连北狄，闻六师之行，入幽、并，犯灵、夏，南动京师，<br /><br />&nbsp;&nbsp;&nbsp;&nbsp;太上皇一致忧劳，是陛下以天下之安，不能宁其亲也。臣固曰，居中制胜，策之<br /><br />&nbsp;&nbsp;&nbsp;&nbsp;上者。若夫择良将，募重而约严，违律必诛，杀敌必赏，多出金以购酋长，虏亡<br /><br />&nbsp;&nbsp;&nbsp;&nbsp;无日矣。愿稍迁延，以须西音。”亦会薛讷大破吐蕃，俘获不赀，由是帝止不行。<br /><br />&nbsp;&nbsp;&nbsp;&nbsp;时诏立靖陵碑，命F为之词，辞曰：“前世帝后不志碑，事弗稽古，谓之不<br /><br />&nbsp;&nbsp;&nbsp;&nbsp;法。审当可者，祖宗诸陵，一须营立，后嗣谓何？”帝不纳其言。<br /><br />&nbsp;&nbsp;&nbsp;&nbsp;开元四年，进同紫微黄门平章事，修国史，与宋Z同当国。Z刚正，多所裁<br /><br />&nbsp;&nbsp;&nbsp;&nbsp;决，F能推其长。在帝前敷奏，Z有未及，或少屈，F辄助成之，有不会意，F<br /><br />&nbsp;&nbsp;&nbsp;&nbsp;更申Z所执，故帝未尝不从，二人相得欢甚。Z尝曰：“吾与苏氏父子同为宰相，<br /><br />&nbsp;&nbsp;&nbsp;&nbsp;仆射长厚，自是国器；若献可替否，事至即断，尽公不顾私，则今丞相为过之。”<br /><br />&nbsp;&nbsp;&nbsp;&nbsp;八年，罢为礼部尚书。俄检校益州大都督长史，按察节度剑南诸州。时蜀<br /><br />&nbsp;&nbsp;&nbsp;&nbsp;τ，人流亡，诏F收剑南山泽盐铁自赡。F尚简静，重兴力役，即募戌人，<br /><br />&nbsp;&nbsp;&nbsp;&nbsp;输雇直，开井置炉，量入计出，分所赢市谷，以广见粮。时前司马皇甫恂使蜀，<br /><br />&nbsp;&nbsp;&nbsp;&nbsp;檄取库钱市锦半臂、琵琶捍拨、玲珑鞭，F不肯予，因上言：“遣使衔命，先取<br /><br />&nbsp;&nbsp;&nbsp;&nbsp;不急，非陛下以山泽赡军费意。”或谓F：“公在远，叵得忤上意。”F曰：“<br /><br />&nbsp;&nbsp;&nbsp;&nbsp;不然。明主不以私爱夺至公，吾可以远近废忠臣节邪？”`州蛮苴院与吐蕃连谋<br /><br />&nbsp;&nbsp;&nbsp;&nbsp;入寇，获谍者，吏请讨之，F不听，移书还其谍曰：“毋得尔。”苴院羞悔，不<br /><br />&nbsp;&nbsp;&nbsp;&nbsp;敢侵边。<br /><br />&nbsp;&nbsp;&nbsp;&nbsp;从封泰山，诏颂朝觐坛，世咨其文。还，分主十铨事。卒，年五十八。帝犹<br /><br />&nbsp;&nbsp;&nbsp;&nbsp;视朝，起居舍人韦述上疏曰：“贞观、永徽时，大臣薨，辄置朝举哀，成终始恩，<br /><br />&nbsp;&nbsp;&nbsp;&nbsp;上有旌贤录旧之德，下有生荣死哀之美。昔晋知悼子卒，平公宴乐，杜一言而<br /><br />&nbsp;&nbsp;&nbsp;&nbsp;悟，《春秋》载之。故礼部尚书F累叶辅弼，奉事轩陛二十余年，今奄忽不还，<br /><br />&nbsp;&nbsp;&nbsp;&nbsp;邦人痛嗟。惟帷尽之旧，股肱之戚，宜即废朝，明君臣之谊。”帝曰：“固朕意<br /><br />&nbsp;&nbsp;&nbsp;&nbsp;也。”即日帐次哭洛城南门，不朝。诏赠右丞相，谥曰文宪。葬日，帝游咸宜宫，<br /><br />&nbsp;&nbsp;&nbsp;&nbsp;将猎，闻之，曰：“F且葬，我忍自娱哉！”半道而还。<br /><br />&nbsp;&nbsp;&nbsp;&nbsp;F性廉俭，奉禀悉推散诸弟亲族，储无长赀。自景龙后，与张说以文章显，<br /><br />&nbsp;&nbsp;&nbsp;&nbsp;称望略等，故时号“燕许大手笔”。帝爱其文，曰：“卿所为诏令，别录副本，<br /><br />&nbsp;&nbsp;&nbsp;&nbsp;署臣某撰，朕当留中。”后遂为故事。其后李德裕著论曰“近世诏诰，惟F叙事<br /><br />&nbsp;&nbsp;&nbsp;&nbsp;外自为文章”云。<br /><br />&nbsp;&nbsp;&nbsp;&nbsp;诜，字廷言，举贤良方正高第，补汾阴尉，迁秘书详正学士，累转给事中，<br /><br />&nbsp;&nbsp;&nbsp;&nbsp;时F为紫微侍郎，固辞。帝曰：“古有内举不避亲者乎？”对曰：“晋祁奚是也。”<br /><br />&nbsp;&nbsp;&nbsp;&nbsp;帝曰：“若然，朕自用诜，卿言非公也。”顷之，出徐州刺史，治有迹。卒，<br /><br />&nbsp;&nbsp;&nbsp;&nbsp;赠吏部侍郎。<br /><br />&nbsp;&nbsp;&nbsp;&nbsp;诜子震，以荫补千牛。十余岁，强学有成人风。F曰：“吾家有子。”累迁<br /><br />&nbsp;&nbsp;&nbsp;&nbsp;殿中侍御史、长安令。安禄山隐京师，震与尹崔光远杀开远门吏，弃家出奔。会<br /><br />&nbsp;&nbsp;&nbsp;&nbsp;肃宗兴师灵武，震昼夜驰及行在，帝嘉之，拜御史中丞，迁文部侍郎。广平王为<br /><br />&nbsp;&nbsp;&nbsp;&nbsp;元帅，崇择宾佐，以震为粮料使。二京平，封岐阳县公，改河南尹。九节度兵败<br /><br />&nbsp;&nbsp;&nbsp;&nbsp;相州，震与留守崔圆奔襄、邓，贬济王府长史。起为绛州刺史，进户部侍郎，判<br /><br />&nbsp;&nbsp;&nbsp;&nbsp;度支，为泰陵、建陵卤簿使，以劳封岐国公，拜太常卿。代宗将幸东都，复以震<br /><br />&nbsp;&nbsp;&nbsp;&nbsp;为河南尹，未行，卒，赠礼部尚书。<br /><br />&nbsp;&nbsp;&nbsp;&nbsp;干，瑰从父兄也。父勖，字慎行，武德中，为秦王谘议、典签、文学馆学士，<br /><br />&nbsp;&nbsp;&nbsp;&nbsp;尚南康公主，拜驸马都尉。迁魏王泰府司马，博学有美名，泰重之。劝开馆引文<br /><br />&nbsp;&nbsp;&nbsp;&nbsp;学士，著书名家。历吏部侍郎、太子左庶子，卒。干擢明经，授徐王府记室参军，<br /><br />&nbsp;&nbsp;&nbsp;&nbsp;王好畋，每谏止之。垂拱中，迁魏刺史。河朔饥，前刺史苛暴，百姓流徙，干检<br /><br />&nbsp;&nbsp;&nbsp;&nbsp;吏督奸，劝课农桑，由是流冗尽复，以治称。拜右羽林军将军，迁冬官尚书。来<br /><br />&nbsp;&nbsp;&nbsp;&nbsp;俊臣素忌之，诬干与琅邪王冲通书，系狱，发愤卒。<br /><br />&nbsp;&nbsp;&nbsp;&nbsp;张说，字道济，或字说之，其先自范阳徙河南，更为洛阳人。永昌中，武后<br /><br />&nbsp;&nbsp;&nbsp;&nbsp;策贤良方正，诏吏部尚书李景谌糊名较覆，说所对第一，后署乙等，授太子校书<br /><br />&nbsp;&nbsp;&nbsp;&nbsp;郎，迁左补阙。<br /><br />&nbsp;&nbsp;&nbsp;&nbsp;后尝问：“诸儒言氏族皆本炎、黄之裔，则上古乃无百姓乎？若为朕言之。”<br /><br />&nbsp;&nbsp;&nbsp;&nbsp;说曰：“古未有姓，若夷狄然。自炎帝之姜、黄帝之姬，始因所生地而为之姓。<br /><br />&nbsp;&nbsp;&nbsp;&nbsp;其后天下建德，因生以赐姓，黄帝二十五子，而得姓者十四。德同者姓同，德异<br /><br />&nbsp;&nbsp;&nbsp;&nbsp;者姓殊。其后或以官，或以国，或以王父之字，始为赐族，久乃为姓。降唐、虞，<br /><br />&nbsp;&nbsp;&nbsp;&nbsp;抵战国，姓族渐广。周衰，列国既灭，其民各以旧国为之氏，下及两汉，人皆有<br /><br />&nbsp;&nbsp;&nbsp;&nbsp;姓。故姓之以国者，韩、陈、许、郑、鲁、卫、赵、魏为多。”后曰：“善。”<br /><br />&nbsp;&nbsp;&nbsp;&nbsp;久视中，后逭暑三阳宫，汔秋未还。说上疏曰：<br /><br />&nbsp;&nbsp;&nbsp;&nbsp;宫距洛城百六十里，有伊水之隔，坂之峻，过夏涉秋，水潦方积，道坏山<br /><br />&nbsp;&nbsp;&nbsp;&nbsp;险，不通转运，河广无梁，咫尺千里，扈从兵马，日费资。太仓、武库，并<br /><br />&nbsp;&nbsp;&nbsp;&nbsp;在都邑，红粟、利器，蕴若山丘，奈何去宗朝之上都，安山谷之僻处？是犹倒持<br /><br />&nbsp;&nbsp;&nbsp;&nbsp;剑戟，示人樽柄，臣窃为陛下不取。夫祸变之生，在人所忽，故曰：“安乐必戒，<br /><br />&nbsp;&nbsp;&nbsp;&nbsp;无行所悔。”不可一也。宫城褊小，万方辐凑，填郛溢郭，并锸无所。排斥居人，<br /><br />&nbsp;&nbsp;&nbsp;&nbsp;蓬宿草次，风雨暴至，不知庇托，孤睦喜。流转衢巷。陛下作人父母，将若之<br /><br />&nbsp;&nbsp;&nbsp;&nbsp;何？不可二也。池亭奇巧，荡诱上心。削峦起观，炝髡呛＃俯贯地脉，仰出<br /><br />&nbsp;&nbsp;&nbsp;&nbsp;云路，易山川之气，夺农桑之土。延木石，运斧斤，山谷连声，春夏不辍。劝陛<br /><br />&nbsp;&nbsp;&nbsp;&nbsp;下作此者，岂正人邪？《诗》云：“人亦劳止，迄可小康。”不可三也。御苑东<br /><br />&nbsp;&nbsp;&nbsp;&nbsp;西二十里，外无墙垣扃禁，内有榛业G谷，猛毅所伏，暴慝所凭。陛下往往轻行，<br /><br />&nbsp;&nbsp;&nbsp;&nbsp;警跸不肃，历蒙密，乘险d，卒有逸兽狂夫，惊犯左右，岂不殆哉？《易》曰：<br /><br />&nbsp;&nbsp;&nbsp;&nbsp;“思患豫防。”愿为万姓持重。不可四也。<br /><br />&nbsp;&nbsp;&nbsp;&nbsp;今北有胡寇觑边，南有夷獠骚徼，关西小旱，耕稼是忧，安东近平，输漕方<br /><br />&nbsp;&nbsp;&nbsp;&nbsp;始。臣愿及时旋轸，深居上京，息人以展农，修德以来远，罢不急之役，省无用<br /><br />&nbsp;&nbsp;&nbsp;&nbsp;之费。澄心澹怀，惟亿万年，苍苍群生，莫不幸甚。臣度刍议，十不从一，何者？<br /><br />&nbsp;&nbsp;&nbsp;&nbsp;沮盘游之娱，间林b之玩，规远图，替近适，要后利，弃前欢，未沃明主之心，<br /><br />&nbsp;&nbsp;&nbsp;&nbsp;已捩贵臣之意。然不爱死者，惧言责不职耳。<br /><br />&nbsp;&nbsp;&nbsp;&nbsp;后不省。<br /><br />&nbsp;&nbsp;&nbsp;&nbsp;擢凤阁舍人。张易之诬陷魏元忠也，援说为助。说廷对“元忠无不顺言”，<br /><br />&nbsp;&nbsp;&nbsp;&nbsp;忤后旨，流钦州。中宗立，召为兵部员外郎，累迁工部、兵部二侍郎，以母丧免。<br /><br />&nbsp;&nbsp;&nbsp;&nbsp;既期，诏起为黄门侍郎，固请终制，祈陈哀到。时礼俗衰薄，士以夺服为荣，而<br /><br />&nbsp;&nbsp;&nbsp;&nbsp;说独以礼终，天下高之。除丧，复为兵部，兼修文馆学士。<br /><br />&nbsp;&nbsp;&nbsp;&nbsp;睿宗即位，擢中书侍郎兼雍州长史。谯王重福死，东都支党数百人，狱久不<br /><br />&nbsp;&nbsp;&nbsp;&nbsp;决，诏说往按，一昔而罪人得，乃诛张灵均、郑郑余诖误悉原。帝嘉其不枉直，<br /><br />&nbsp;&nbsp;&nbsp;&nbsp;不漏恶，慰劳之。玄宗为太子，说与褚无量侍读，尤见亲礼。逾年，进同中书门<br /><br />&nbsp;&nbsp;&nbsp;&nbsp;下平章事，监修国史。<br /><br />&nbsp;&nbsp;&nbsp;&nbsp;景云二年，帝谓侍臣曰：“术家言五日内有急兵入宫，为我备之。”左右莫<br /><br />&nbsp;&nbsp;&nbsp;&nbsp;对。说进曰：“此谗人谋动东宫耳，陛下若以太子监国，则名分定，奸胆破，蜚<br /><br />&nbsp;&nbsp;&nbsp;&nbsp;祸塞矣。”帝悟，下制如说言。明年，皇太子即皇帝位，太平公主引萧至忠、崔<br /><br />&nbsp;&nbsp;&nbsp;&nbsp;等为宰相，以说不附己，授尚书左丞，罢政事，为东都留守。说知太平等怀逆，<br /><br />&nbsp;&nbsp;&nbsp;&nbsp;乃因使以佩刀献玄宗，请先决策，帝纳之。至忠等已诛，召为中书令，封燕国公，<br /><br />&nbsp;&nbsp;&nbsp;&nbsp;实封二百户。<br /><br />&nbsp;&nbsp;&nbsp;&nbsp;始，武后末年，为泼寒胡戏，中宗尝乘楼从观。至是，因四夷来朝，复为之。<br /><br />&nbsp;&nbsp;&nbsp;&nbsp;说上疏曰：“韩宣适鲁，见周礼而叹，孔子会齐，数倡优之罪。列国如此，况天<br /><br />&nbsp;&nbsp;&nbsp;&nbsp;朝乎？今四夷请和，使者入谒，当按以礼乐，示以兵威，虽曰戎夷，不可轻也。<br /><br />&nbsp;&nbsp;&nbsp;&nbsp;焉知无驹支之辩，由余之贤哉？且乞寒泼胡，未闻典故，裸体跳足，汨泥挥水，<br /><br />&nbsp;&nbsp;&nbsp;&nbsp;盛德何观焉？恐非干羽柔远，樽俎折冲之道。”纳之，自是遂绝。<br /><br />&nbsp;&nbsp;&nbsp;&nbsp;素与姚元崇不平，罢为相州刺史、河北道按察使。坐累徙岳州，停实封。说<br /><br />&nbsp;&nbsp;&nbsp;&nbsp;既失执政意，内自惧。雅与苏瑰善，时瑰子F为宰相，因作《五君咏》献F，其<br /><br />&nbsp;&nbsp;&nbsp;&nbsp;一纪瑰也，候瑰忌日致之。F览诗呜咽，未几，见帝陈说忠謇有勋，不宜弃外，<br /><br />&nbsp;&nbsp;&nbsp;&nbsp;遂迁荆州长史。<br /><br />&nbsp;&nbsp;&nbsp;&nbsp;俄以右羽林将军检校幽州都督，入朝以戎服见。帝大喜，授检校并州长史，<br /><br />&nbsp;&nbsp;&nbsp;&nbsp;兼天兵军大使，修国史，敕赍稿即军中论N。朔方军大使王诛河曲降虏阿布<br /><br />&nbsp;&nbsp;&nbsp;&nbsp;思也，九姓同罗、拔野固等皆疑惧。说持节从轻骑二十，直诣其部，宿帐下，召<br /><br />&nbsp;&nbsp;&nbsp;&nbsp;见酋豪慰安之。副使李宪以虏难信，不宜涉不测。说报曰：“吾肉非黄羊，不畏<br /><br />&nbsp;&nbsp;&nbsp;&nbsp;其食；血非野马，不畏其刺。士当见危致命，亦吾效死秋也。”由是九姓遂安。<br /><br />&nbsp;&nbsp;&nbsp;&nbsp;后讨兰池叛胡康待宾，诏说相闻经略。时党项羌亦连兵攻银城，说将步骑万人<br /><br />&nbsp;&nbsp;&nbsp;&nbsp;出合河关掩击，破之，追北骆驼堰。羌、胡自相猜，夜斗，待宾遁入铁建山，余<br /><br />&nbsp;&nbsp;&nbsp;&nbsp;众奔溃。说招纳党项，使复故处。副使史献请尽诛之，说不从，奏置麟州以安羌<br /><br />&nbsp;&nbsp;&nbsp;&nbsp;众。<br /><br />&nbsp;&nbsp;&nbsp;&nbsp;召拜兵部尚书、同中书门下三品，让宋Z、陆象先，不许。明年，诏为朔方<br /><br />&nbsp;&nbsp;&nbsp;&nbsp;节度大使，亲行五城，督士马。时庆州方渠降胡康愿子反，自为可汗，掠牧马，<br /><br />&nbsp;&nbsp;&nbsp;&nbsp;西涉河出塞。说进讨，至木山禽之，俘获三千。乃议徙河曲六州残胡五万于唐、<br /><br />&nbsp;&nbsp;&nbsp;&nbsp;邓仙、豫间，空河南朔方地。以功赐实封三百户。故时，边镇兵赢六十万，说以<br /><br />&nbsp;&nbsp;&nbsp;&nbsp;时平无所事，请罢二十万还农。天子以为疑，说曰：“边兵虽广，诸将自卫、营<br /><br />&nbsp;&nbsp;&nbsp;&nbsp;私尔，所以制敌，不在众也。以陛下之明，四夷畏威，不虑减兵而招寇，臣请以<br /><br />&nbsp;&nbsp;&nbsp;&nbsp;阖门百口为保。”帝乃可。时卫兵贫弱，番休者亡命略尽，说建请一切募勇强士，<br /><br />&nbsp;&nbsp;&nbsp;&nbsp;优其科条，简色役。不旬日，得胜兵十三万，分补诸卫，以强京师，后所谓“<br /><br />&nbsp;&nbsp;&nbsp;&nbsp;骑”者也。<br /><br />&nbsp;&nbsp;&nbsp;&nbsp;帝自东都将还京，因幸并州。说见帝曰：“太原王业所基，陛下巡幸，振耀<br /><br />&nbsp;&nbsp;&nbsp;&nbsp;威武，以申永思。繇河东入京师，有汉武上祠，此礼废阔，历代莫举，愿为<br /><br />&nbsp;&nbsp;&nbsp;&nbsp;三农祈彀，诚四海之福。”帝纳其言，过祠后土乃还。进中书令。<br /><br />&nbsp;&nbsp;&nbsp;&nbsp;说又倡封禅议，受诏与诸儒草仪，多所裁正。帝召说与礼官学士置酒集仙殿，<br /><br />&nbsp;&nbsp;&nbsp;&nbsp;曰：“朕今与贤者乐于此，当遂为集贤殿。”乃下制改丽正书院为集贤殿书院，<br /><br />&nbsp;&nbsp;&nbsp;&nbsp;而授说院学士，知院事。东封还，为尚书右丞相兼中书令。诏说撰《封禅坛颂》，<br /><br />&nbsp;&nbsp;&nbsp;&nbsp;刻之泰山，以夸成功。初，源乾曜不欲封禅，说固请，乃不相平。及升山，执事<br /><br />&nbsp;&nbsp;&nbsp;&nbsp;官当从者，说皆引所厚超阶入五品，从兵唯加勋而不赐，众怨其专。<br /><br />&nbsp;&nbsp;&nbsp;&nbsp;宇文融先献策，括天下游户及籍外田，署十道劝农使，分行郡县。说畏其扰，<br /><br />&nbsp;&nbsp;&nbsp;&nbsp;数沮格之。至是，融请吏部置十铨，与苏等分治选事，有所论请，说颇抑之，<br /><br />&nbsp;&nbsp;&nbsp;&nbsp;于是铨综失叙。融恨恚，乃与崔隐甫、李林甫共劾奏说“引术士王庆则夜祠祷解，<br /><br />&nbsp;&nbsp;&nbsp;&nbsp;而奏表其闾；引僧道岸窥时事，冒署右职；所亲吏张观、范尧臣依据说势，<br /><br />&nbsp;&nbsp;&nbsp;&nbsp;市权招赂，擅给太原九姓羊钱千万。”其言丑惨。帝怒，诏乾曜、隐甫、刑部尚<br /><br />&nbsp;&nbsp;&nbsp;&nbsp;书韦抗即尚书省鞫之，发金吾兵围其第。说兄左庶子光诣朝堂刑耳列冤，帝遣高<br /><br />&nbsp;&nbsp;&nbsp;&nbsp;力士往视，见说蓬首垢面，席藁，家人以瓦器馈脱粟盐疏，为自罚忧惧者。力士<br /><br />&nbsp;&nbsp;&nbsp;&nbsp;还奏，且言：“说往纳忠，于国有功。”帝怃然，乃停说中书令，诛庆则等，坐<br /><br />&nbsp;&nbsp;&nbsp;&nbsp;者犹十余人。说既罢政事，在集贤院专国史。又乞停右丞相，不许。然每军国<br /><br />&nbsp;&nbsp;&nbsp;&nbsp;大务，帝辄访焉。隐甫等恐说复用，巧文诋毁，素忿说者又著《疾邪篇》，帝闻，<br /><br />&nbsp;&nbsp;&nbsp;&nbsp;因令致仕。<br /><br />&nbsp;&nbsp;&nbsp;&nbsp;始为相时，帝欲事吐蕃，说密请讲和以休息鄣塞，帝曰：“朕待王君计之。”<br /><br />&nbsp;&nbsp;&nbsp;&nbsp;说出告源乾曜曰：“君ê帽以求利，彼入，吾言不用矣。”后君ㄆ仆罗于<br /><br />&nbsp;&nbsp;&nbsp;&nbsp;青海西，说策其且败，因上`州斗羊于帝，以申讽谕，曰：“使羊能言，必将曰<br /><br />&nbsp;&nbsp;&nbsp;&nbsp;‘斗而不解，立有死者’。所赖至仁无残，量力取欢焉。”帝识其意，纳之，赐<br /><br />&nbsp;&nbsp;&nbsp;&nbsp;彩千匹。后瓜州失守，君ㄋ馈<br /><br />&nbsp;&nbsp;&nbsp;&nbsp;十七年，复为右丞相，迁左丞相。上日，敕所司供帐设乐，内出醪馔，帝为<br /><br />&nbsp;&nbsp;&nbsp;&nbsp;赋诗。俄授开府仪同三司。十八年卒，年六十四，为停正会，赠太师，谥曰文贞，<br /><br />&nbsp;&nbsp;&nbsp;&nbsp;群臣驳异未决，帝为制碑，谥如太常，繇是定。<br /><br />&nbsp;&nbsp;&nbsp;&nbsp;说敦气节，立然诺，喜推藉后进，于君臣朋友大义甚笃。帝在东宫，所与秘<br /><br />&nbsp;&nbsp;&nbsp;&nbsp;谋密计甚众，后卒为宗臣。朝廷大述作多出其手，帝好文辞，有所为必使视草。<br /><br />&nbsp;&nbsp;&nbsp;&nbsp;善用人之长，多引天下知名士，以佐佑王化，粉泽典章，成一王法。天子尊尚经<br /><br />&nbsp;&nbsp;&nbsp;&nbsp;术，开馆置学士，太宗之政，皆说倡之。为文属思精壮，长于碑志，世所不逮。<br /><br />&nbsp;&nbsp;&nbsp;&nbsp;既谪岳州，而诗益凄婉，人谓得江山助云。常典集贤图书之任，间虽致仕一岁，<br /><br />&nbsp;&nbsp;&nbsp;&nbsp;亦修史于家。<br /><br />&nbsp;&nbsp;&nbsp;&nbsp;始，帝欲授说大学士，辞曰：“学士本无大称，中宗崇宠大臣，乃有之，臣<br /><br />&nbsp;&nbsp;&nbsp;&nbsp;不敢以为称。”固辞乃免。后宴集贤院，故事，官重者先饮，说曰：“吾闻儒以<br /><br />&nbsp;&nbsp;&nbsp;&nbsp;道相高，不以官阀为先后。太宗时修史十九人，长孙无忌以元舅，每宴不肯先举<br /><br />&nbsp;&nbsp;&nbsp;&nbsp;爵。长安中，与修《珠英》，当时学士亦不以品秩为限。”于是引觞同饮，时伏<br /><br />&nbsp;&nbsp;&nbsp;&nbsp;其有体。中书舍人陆坚以学士或非其人，而供拟太厚，无益国家者，议白罢之。<br /><br />&nbsp;&nbsp;&nbsp;&nbsp;说闻曰：“古帝王功成，则有奢满之失，或兴池观，或尚声色。今陛下崇儒向道，<br /><br />&nbsp;&nbsp;&nbsp;&nbsp;躬自讲论，详延豪俊，则丽正乃天子礼乐之司，所费细而所益者大。陆生之言，<br /><br />&nbsp;&nbsp;&nbsp;&nbsp;盖未达邪。”帝知，遂薄坚。<br /><br />&nbsp;&nbsp;&nbsp;&nbsp;说尝自为其父碑，帝为书其额曰：“呜呼，积善之墓。”说殁后，帝使就家<br /><br />&nbsp;&nbsp;&nbsp;&nbsp;录其文，行于世。开元后，宰相不以姓著者，曰燕公云。大历中，诏配享玄宗庙<br /><br />&nbsp;&nbsp;&nbsp;&nbsp;廷。子均、、恰<br /><br />&nbsp;&nbsp;&nbsp;&nbsp;均亦能文。自太子通事舍人累迁主爵郎中、中书舍人。开元十七年，说授左<br /><br />&nbsp;&nbsp;&nbsp;&nbsp;丞相，校京官考，注均考曰：“父教子忠，古之善训，王言帝载，尤难以任。庸<br /><br />&nbsp;&nbsp;&nbsp;&nbsp;以嫌疑，而挠纪纲？考上下。”当时亦不以为私。后袭燕国公，累迁兵部侍郎，<br /><br />&nbsp;&nbsp;&nbsp;&nbsp;以累贬饶、苏二州刺史。久之，复为兵部侍郎。<br /><br />&nbsp;&nbsp;&nbsp;&nbsp;自以己才当辅相，为李林甫所抑，林甫卒，倚陈希烈，冀得其处。既而杨国<br /><br />&nbsp;&nbsp;&nbsp;&nbsp;忠用事，希烈罢，而均为刑部尚书。坐，贬建安太守。还，授大理卿，居常觖<br /><br />&nbsp;&nbsp;&nbsp;&nbsp;望不平。禄山盗国，为伪中书令。肃宗反正，兄弟皆论死。房g闻之，惊曰：“<br /><br />&nbsp;&nbsp;&nbsp;&nbsp;张氏灭矣。”乃见苗晋卿，营解之。帝亦顾说有旧，诏免死，流合浦。建宫初，<br /><br />&nbsp;&nbsp;&nbsp;&nbsp;赠太子少傅。子鳎事德宗，为中书舍人。<br /><br />&nbsp;&nbsp;&nbsp;&nbsp;尚宁亲公主。时说居中秉政，均为舍人，诸父光为银青光禄大夫，荣盛冠<br /><br />&nbsp;&nbsp;&nbsp;&nbsp;时。玄宗眷厚，即禁中置内宅，侍为文章，珍赐不可数。均供奉翰林，而以<br /><br />&nbsp;&nbsp;&nbsp;&nbsp;所赐夸均，均曰：“此妇翁遗婿，非天子赐学士也。”尝为帝赞礼，举止都雅，<br /><br />&nbsp;&nbsp;&nbsp;&nbsp;帝悦之。因幸内宅，顾曰：“希烈辞宰相，孰可代者？错愕，未得对。帝曰：<br /><br />&nbsp;&nbsp;&nbsp;&nbsp;“无易吾婿。”顿首谢。会贵妃闻，以语国忠，国忠恶之，及希烈罢，荐韦见<br /><br />&nbsp;&nbsp;&nbsp;&nbsp;素代之，始怨上。<br /><br />&nbsp;&nbsp;&nbsp;&nbsp;天宝十三载，禄山入朝，以破奚、契丹功，求平章事，国忠曰：“禄山有军<br /><br />&nbsp;&nbsp;&nbsp;&nbsp;功，然不识字，与之，恐四夷轻汉。”乃止。及还范阳，诏高力士饯浩拢力<br /><br />&nbsp;&nbsp;&nbsp;&nbsp;士归曰：“禄山内郁郁，若知欲相而不行者。”帝以语国忠，国忠曰：“所告者<br /><br />&nbsp;&nbsp;&nbsp;&nbsp;必张。”帝怒，尽逐其兄弟，以均守建安，而为卢溪郡司马，亲愿事中<br /><br />&nbsp;&nbsp;&nbsp;&nbsp;为宜春郡司马。岁中，还，为太常卿。<br /><br />&nbsp;&nbsp;&nbsp;&nbsp;帝西狩至咸阳，唯韦见素、杨国忠、魏方进从。帝谓力士曰：“若计朝臣当<br /><br />&nbsp;&nbsp;&nbsp;&nbsp;孰至者？”力士曰：“张兄弟世以恩戚贵，其当即来。房g有宰相望，而陛下<br /><br />&nbsp;&nbsp;&nbsp;&nbsp;久不用，又为禄山所器，此不来矣。”帝曰：“未可知也。”后g至，召见流涕。<br /><br />&nbsp;&nbsp;&nbsp;&nbsp;帝抚劳，且问：“均、安在？”g曰：‘臣之西，亦尝过其家，将与偕来。均<br /><br />&nbsp;&nbsp;&nbsp;&nbsp;曰：“马不善驰，后当继行。’然臣观之，恐不能从陛下矣。”帝嗟怅，顾力士<br /><br />&nbsp;&nbsp;&nbsp;&nbsp;曰：“吾岂欲诬人哉？均等自谓才器亡双，恨不大用，吾向欲始全之，今非若所<br /><br />&nbsp;&nbsp;&nbsp;&nbsp;料也。”遂与希烈皆相禄山，死贼中。<br /><br />&nbsp;&nbsp;&nbsp;&nbsp;赞曰：说于玄宗最有德，及太平用事，纳忠常又图封禅，发明典章，开<br /><br />&nbsp;&nbsp;&nbsp;&nbsp;元文物彬彬，说力居多。中为奸人排摈，几不免，自古功名始终亦几希，何独说<br /><br />&nbsp;&nbsp;&nbsp;&nbsp;哉！至子以利遽败其家。若瑰、F再世称贤宰相，盛矣！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937998);">加入书签</a><a
                        href="937954.html">上一页</a>&larr;<a href="index.html">返回列表</a>&rarr;<a
                            href="938042.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937954.html"; var next_page = "938042.html"; var index_page = "index.html"; var sortid = "9"; var article_id = "14231"; var chapter_id = "937998"; var articlename = "新唐书"; var chaptername = " 卷一百二十五 列传第五十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>