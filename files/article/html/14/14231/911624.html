<!DOCTYPE html>
<html>
<head>
<meta charset="gbk" />
<title>新唐书- 卷五十 志第四十-在线阅读-哈西文学网</title>
<meta name="keywords" content="欧阳修、宋祁，新唐书， 卷五十 志第四十全文， 卷五十 志第四十在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷五十 志第四十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/911624.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/911624.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十 志第四十</h1>
            <div class="link xb">
                <a href="911570.html">上一页</a>&larr;<a href="index.html">返回列表</a>&rarr;<a
                    href="921222.html">下一页</a></div>			
            <div id="BookText">&nbsp;&nbsp;&nbsp;&nbsp;◎兵<br /><br />&nbsp;&nbsp;&nbsp;&nbsp;古之有天下国家者，其兴亡治乱，未始不以德，而自战国、秦、汉以来，鲜<br /><br />&nbsp;&nbsp;&nbsp;&nbsp;不以兵。夫兵岂非重事哉！然其因时制变，以苟利趋便，至于无所不为，而考其<br /><br />&nbsp;&nbsp;&nbsp;&nbsp;法制，虽可用于一时，而不足施于后世者多矣，惟唐立府兵之制，颇有足称焉。<br /><br />&nbsp;&nbsp;&nbsp;&nbsp;盖古者兵法起于井田，自周衰，王制坏而不复；至于府兵，始一寓之于农，<br /><br />&nbsp;&nbsp;&nbsp;&nbsp;其居处、教养、畜材、待事、动作、休息，皆有节目，虽不能尽合古法，盖得其<br /><br />&nbsp;&nbsp;&nbsp;&nbsp;大意焉，此高祖、太宗之所以盛也。至其后世，子孙骄弱，不能谨守，屡变其制。<br /><br />&nbsp;&nbsp;&nbsp;&nbsp;夫置兵所以止乱，及其弊也，适足为乱；又其甚也，至困天下以养乱，而遂至于<br /><br />&nbsp;&nbsp;&nbsp;&nbsp;亡焉。<br /><br />&nbsp;&nbsp;&nbsp;&nbsp;盖唐有天下二百余年，而兵之大势三变：其始盛时有府兵，府兵后废而为<br /><br />&nbsp;&nbsp;&nbsp;&nbsp;骑，骑又废，而方镇之兵盛矣。及其末也，强臣悍将兵布天下，而天子亦<br /><br />&nbsp;&nbsp;&nbsp;&nbsp;自置兵于京师，曰禁军。其后天子弱，方镇强，而唐遂以亡灭者，措置之势使然<br /><br />&nbsp;&nbsp;&nbsp;&nbsp;也。若乃将卒、营阵、车旗、器械、征防、守卫，凡兵之事不可以悉记，记其废<br /><br />&nbsp;&nbsp;&nbsp;&nbsp;置、得失、终始、治乱、兴灭之迹，以为后世戒云。<br /><br />&nbsp;&nbsp;&nbsp;&nbsp;府兵之制，起自西魏、后周，而备于隋，唐兴因之。隋制十二卫，曰翊卫，<br /><br />&nbsp;&nbsp;&nbsp;&nbsp;曰骁骑卫，曰武卫，曰屯卫，曰御卫，曰候卫，为左右，皆有将军以分统诸府之<br /><br />&nbsp;&nbsp;&nbsp;&nbsp;兵。府有郎将、副郎将、坊主、团主，以相统治。又有骠骑、车骑二府，皆有将<br /><br />&nbsp;&nbsp;&nbsp;&nbsp;军。后更骠骑曰鹰扬郎将，车骑曰副郎将。别置折冲、果毅。<br /><br />&nbsp;&nbsp;&nbsp;&nbsp;自高祖初起，开大将军府，以建成为左领大都督，领左三军，敦煌公为右<br /><br />&nbsp;&nbsp;&nbsp;&nbsp;领大都督，领右三军，元吉统中军。发自太原，有兵三万人。及诸起义以相属与<br /><br />&nbsp;&nbsp;&nbsp;&nbsp;降群盗，得兵二十万。武德初，始置军府，以骠骑、车骑两将军府领之。析关中<br /><br />&nbsp;&nbsp;&nbsp;&nbsp;为十二道，曰万年道、长安道、富平道、醴泉道、同州道、华州道、宁州道、岐<br /><br />&nbsp;&nbsp;&nbsp;&nbsp;州道、豳州道、西麟州道、泾州道、宜州道，皆置府。三年，更以万年道为参旗<br /><br />&nbsp;&nbsp;&nbsp;&nbsp;军，长安道为鼓旗军，富平道为玄戈军，醴泉道为井钺军，同州道为羽林军，华<br /><br />&nbsp;&nbsp;&nbsp;&nbsp;州道为骑官军，宁州道为折威军，岐州道为平道军，豳州道为招摇军，西麟州道<br /><br />&nbsp;&nbsp;&nbsp;&nbsp;为苑游军，泾州道为天纪军，宜州道为天节军；军置将、副各一人，以督耕战，<br /><br />&nbsp;&nbsp;&nbsp;&nbsp;以车骑府统之。六年，以天下既定，遂废十二军，改骠骑曰统军，车骑曰别将。<br /><br />&nbsp;&nbsp;&nbsp;&nbsp;居岁余，十二军复，而军置将军一人，军有坊，置主一人，以检察户口，劝课农<br /><br />&nbsp;&nbsp;&nbsp;&nbsp;桑。<br /><br />&nbsp;&nbsp;&nbsp;&nbsp;太宗贞观十年，更号统军为折冲都尉，别将为果毅都尉，诸府总曰折冲府。<br /><br />&nbsp;&nbsp;&nbsp;&nbsp;凡天下十道，置府六百三十四，皆有名号，而关内二百六十有一，皆以隶诸卫。<br /><br />&nbsp;&nbsp;&nbsp;&nbsp;凡府三等：兵千二百人为上，千人为中，八百人为下。府置折冲都尉一人，左右<br /><br />&nbsp;&nbsp;&nbsp;&nbsp;果毅都尉各一人，长史、兵曹、别将各一人，校尉六人。士以三百人为团，团有<br /><br />&nbsp;&nbsp;&nbsp;&nbsp;校尉；五十人为队，队有正；十人为火，火有长。火备六驮马。凡火具乌布幕、<br /><br />&nbsp;&nbsp;&nbsp;&nbsp;铁马盂、布槽、锸、、凿、碓、筐、斧、钳、锯皆一，甲床二，`二；队具<br /><br />&nbsp;&nbsp;&nbsp;&nbsp;火钅赞一，胸马绳一，首羁、足绊皆三；人具弓一，矢三十，胡禄、横刀、砺石、<br /><br />&nbsp;&nbsp;&nbsp;&nbsp;大、毡帽、毡装、行藤皆一，麦饭九斗，米二斗，皆自备，并其介胄、戎具藏<br /><br />&nbsp;&nbsp;&nbsp;&nbsp;于库。有所征行，则视其入而出给之。其番上宿卫者，惟给弓矢、横刀而已。<br /><br />&nbsp;&nbsp;&nbsp;&nbsp;凡民年二十为兵，六十而免。其能骑而射者为越骑，其余为步兵、武骑、排<br /><br />&nbsp;&nbsp;&nbsp;&nbsp;惺帧⒉缴洹<br /><br />&nbsp;&nbsp;&nbsp;&nbsp;每岁季冬，折冲都尉率五校兵马之在府者，置左右二校尉，位相距百步。每<br /><br />&nbsp;&nbsp;&nbsp;&nbsp;校为步队十，骑队一，皆卷槊幡，展刃旗，散立以俟。角手吹大角一通，诸校皆<br /><br />&nbsp;&nbsp;&nbsp;&nbsp;敛人骑为队；二通，偃旗槊，解幡；三通，旗槊举。左右校击鼓，二校之人合噪<br /><br />&nbsp;&nbsp;&nbsp;&nbsp;而进。右校击钲，队少却，左校进逐至右校立所；左校击钲，少却，右校进逐至<br /><br />&nbsp;&nbsp;&nbsp;&nbsp;左校立所；右校复击钲，队还，左校复薄战；皆击钲，队各还。大角复鸣一通，<br /><br />&nbsp;&nbsp;&nbsp;&nbsp;皆卷幡、摄矢、弛弓、匣刃；二通，旗槊举，队皆进；三通，左右校皆引还。是<br /><br />&nbsp;&nbsp;&nbsp;&nbsp;日也，因纵猎，获各入其人。其隶于卫也，左、右卫皆领六十府，诸卫领五十至<br /><br />&nbsp;&nbsp;&nbsp;&nbsp;四十，其余以隶东宫六率。<br /><br />&nbsp;&nbsp;&nbsp;&nbsp;凡发府兵，皆下符契，州刺史与折冲勘契乃发。若全府发，则折冲都尉以下<br /><br />&nbsp;&nbsp;&nbsp;&nbsp;皆行；不尽，则果毅行；少则别将行。当给马者，官予其直市之，每匹予钱二万<br /><br />&nbsp;&nbsp;&nbsp;&nbsp;五千。刺史、折冲、果毅岁阅不任战事者鬻之，以其钱更市，不足则一府共足之。<br /><br />&nbsp;&nbsp;&nbsp;&nbsp;凡当宿卫者番上，兵部以远近给番，五百里为五番，千里七番，一千五百里<br /><br />&nbsp;&nbsp;&nbsp;&nbsp;八番，二千里十番，外为十二番，皆一月上。若简留直卫者，五百里为七番，千<br /><br />&nbsp;&nbsp;&nbsp;&nbsp;里八番，二千里十番，外为十二番，亦月上。<br /><br />&nbsp;&nbsp;&nbsp;&nbsp;先天二年诰曰：“往者分建府卫，计户充兵，裁足周事，二十一入募，六十<br /><br />&nbsp;&nbsp;&nbsp;&nbsp;一出军，多惮劳以规避匿。今宜取年二十五以上，五十而免。屡征镇者，十年免<br /><br />&nbsp;&nbsp;&nbsp;&nbsp;之。”虽有其言，而事不克行。玄宗开元六年，始诏折冲府兵每六岁一简。自高<br /><br />&nbsp;&nbsp;&nbsp;&nbsp;宗、武后时，天下久不用兵，府兵之法浸坏，番役更代多不以时，卫士稍稍亡匿，<br /><br />&nbsp;&nbsp;&nbsp;&nbsp;至是益耗散，宿卫不能给。宰相张说乃请一切募士宿卫。十一年，取京兆、蒲、<br /><br />&nbsp;&nbsp;&nbsp;&nbsp;同、岐、华府兵及白丁，而益以潞州长从兵，共十二万，号“长从宿卫”，岁二<br /><br />&nbsp;&nbsp;&nbsp;&nbsp;番，命尚书左丞萧嵩与州吏共选之。明年，更号曰“骑”。又诏：“诸州府<br /><br />&nbsp;&nbsp;&nbsp;&nbsp;马阙，官私共补之。今兵贫难致，乃给以监牧马。”然自是诸府士益多不补，折<br /><br />&nbsp;&nbsp;&nbsp;&nbsp;冲将又积岁不得迁，士人皆耻为之。<br /><br />&nbsp;&nbsp;&nbsp;&nbsp;十三年，始以骑分隶十二卫，总十二万，为六番，每卫万人。京兆<br /><br />&nbsp;&nbsp;&nbsp;&nbsp;骑六万六千，华州六千，同州九千，蒲州万二千三百，绛州三千六百，晋州千五<br /><br />&nbsp;&nbsp;&nbsp;&nbsp;百，岐州六千，河南府三千，陕、虢、汝、郑、怀、汴六州各六百，内弩手六千。<br /><br />&nbsp;&nbsp;&nbsp;&nbsp;其制：皆择下户白丁、宗丁、品子强壮五尺七寸以上，不足则兼以户八等五尺以<br /><br />&nbsp;&nbsp;&nbsp;&nbsp;上，皆免征镇、赋役，为四籍，兵部及州、县、卫分掌之。十人为火，五火为团，<br /><br />&nbsp;&nbsp;&nbsp;&nbsp;皆有首长。又择材勇者为番头，颇习弩射。又有习林军飞骑，亦习弩。凡伏远弩<br /><br />&nbsp;&nbsp;&nbsp;&nbsp;自能施张，纵矢三百步，四发而二中；擘张弩二百三十步，四发而二中；角弓弩<br /><br />&nbsp;&nbsp;&nbsp;&nbsp;二百步，四发而三中；单弓弩百六十步，四发而二中：皆为及第。诸军皆近营为<br /><br />&nbsp;&nbsp;&nbsp;&nbsp;堋，士有便习者，教试之，及第者有赏。<br /><br />&nbsp;&nbsp;&nbsp;&nbsp;自天宝以后，骑之法又稍变废，士皆失拊循。八载，折冲诸府至无兵可<br /><br />&nbsp;&nbsp;&nbsp;&nbsp;交，李林甫遂请停上下鱼书。其后徒有兵额、官吏，而戎器、驮马、锅幕、糗粮<br /><br />&nbsp;&nbsp;&nbsp;&nbsp;并废矣，故时府人目番上宿卫者曰侍官，言侍卫天子；至是，卫佐悉以假人为童<br /><br />&nbsp;&nbsp;&nbsp;&nbsp;奴，京师人耻之，至相骂辱必曰侍官。而六军宿卫皆市人，富者贩缯彩、食粱肉，<br /><br />&nbsp;&nbsp;&nbsp;&nbsp;壮者为角怼拔河、翘木、扛铁之戏，及禄山反，皆不能受甲矣。<br /><br />&nbsp;&nbsp;&nbsp;&nbsp;初，府兵之置，居无事时耕于野，其番上者，宿卫京师而已。若四方有事，<br /><br />&nbsp;&nbsp;&nbsp;&nbsp;则命将以出，事解辄罢，兵散于府，将归于朝。故士不失业，而将帅无握兵之重，<br /><br />&nbsp;&nbsp;&nbsp;&nbsp;所以防微渐、绝祸乱之萌也。及府兵法坏而方镇盛，武夫悍将虽无事时，据要险，<br /><br />&nbsp;&nbsp;&nbsp;&nbsp;专方面，既有其土地，又有其人民，又有其甲兵，又有其财赋，以布列天下。然<br /><br />&nbsp;&nbsp;&nbsp;&nbsp;则方镇不得不强，京师不得不弱，故曰措置之势使然者，以此也。<br /><br />&nbsp;&nbsp;&nbsp;&nbsp;夫所谓方镇者，节度使之兵也。原其始，起于边将之屯防者。唐初，兵之戍<br /><br />&nbsp;&nbsp;&nbsp;&nbsp;边者，大曰军，小曰守捉，曰城，曰镇，而总之者曰道：若卢龙军一，东军等守<br /><br />&nbsp;&nbsp;&nbsp;&nbsp;捉十一，曰平卢道；横海、北平、高阳、经略、安塞、纳降、唐兴、渤海、怀柔、<br /><br />&nbsp;&nbsp;&nbsp;&nbsp;威武、镇远、静塞、雄武、镇安、怀远、保定军十六，曰范阳道；天兵、大同、<br /><br />&nbsp;&nbsp;&nbsp;&nbsp;天安、横野军四，岢岚等守捉五，曰河东道；朔方经略、丰安、定远、新昌、天<br /><br />&nbsp;&nbsp;&nbsp;&nbsp;柱、宥州经略、横塞、天德、天安军九，三受降、丰宁、保宁、乌延等六城，新<br /><br />&nbsp;&nbsp;&nbsp;&nbsp;泉守捉一，曰关内道；赤水、大斗、白亭、豆卢、墨离、建康、宁寇、玉门、伊<br /><br />&nbsp;&nbsp;&nbsp;&nbsp;吾、天山军十，乌城等守捉十四，曰河西道；瀚海、清海、静塞军三，沙钵等守<br /><br />&nbsp;&nbsp;&nbsp;&nbsp;捉十，曰北庭道；保大军一，鹰娑都督一，兰城等守捉八，曰安西道；镇西、天<br /><br />&nbsp;&nbsp;&nbsp;&nbsp;成、振威、安人、绥戎、河源、白水、天威、榆林、临洮、莫门、神策、宁边、<br /><br />&nbsp;&nbsp;&nbsp;&nbsp;威胜、金天、武宁、曜武、积石军十八，平夷、绥和、合川守捉三，曰陇右道；<br /><br />&nbsp;&nbsp;&nbsp;&nbsp;威戎、安夷、昆明、宁远、洪源、通化、松当、平戎、天保、威远军十，羊灌田<br /><br />&nbsp;&nbsp;&nbsp;&nbsp;等守捉十五，新安等城三十二，犍为等镇三十八，曰剑南道；岭南、安南、桂管、<br /><br />&nbsp;&nbsp;&nbsp;&nbsp;邕管、容管经略、清海军六，曰岭南道；福州经略军一，曰江南道；平海军一，<br /><br />&nbsp;&nbsp;&nbsp;&nbsp;东牟、东莱守捉二，蓬莱镇一，曰河南道。此自武德至天宝以前边防之制。其军、<br /><br />&nbsp;&nbsp;&nbsp;&nbsp;城、镇、守捉皆有使，而道有大将一人，曰大总管，已而更曰大都督。至太宗时，<br /><br />&nbsp;&nbsp;&nbsp;&nbsp;行军征讨曰大总管，在其本道曰大都督。自高宗永徽以后，都督带使持节者，始<br /><br />&nbsp;&nbsp;&nbsp;&nbsp;谓之节度使，犹犹未以名官。景云二年，以贺拔延嗣为凉州都督、河西节度使。<br /><br />&nbsp;&nbsp;&nbsp;&nbsp;自此而后，接乎开元，朔方、陇右、河东、河西诸镇，皆置节度使。<br /><br />&nbsp;&nbsp;&nbsp;&nbsp;及范阳节度使安禄山反，犯京师，天子之兵弱，不能抗，遂陷两京。肃宗起<br /><br />&nbsp;&nbsp;&nbsp;&nbsp;灵武，而诸镇之兵共起诛贼。其后禄山子庆绪及史思明父子继起，中国大乱，肃<br /><br />&nbsp;&nbsp;&nbsp;&nbsp;宗命李光弼等讨之，号“九节度之师”。久之，大盗既灭，而武夫战卒以功起行<br /><br />&nbsp;&nbsp;&nbsp;&nbsp;阵，列为侯王者，皆除节度使。由是方镇相望于内地，大者连州十余，小者犹兼<br /><br />&nbsp;&nbsp;&nbsp;&nbsp;三四。故兵骄则逐帅，帅强则叛上。或父死子握其兵而不肯代；或取舍由于士卒，<br /><br />&nbsp;&nbsp;&nbsp;&nbsp;往往自择将吏，号为“留后”，以邀命于朝。天子顾力不能制，则忍耻含垢，因<br /><br />&nbsp;&nbsp;&nbsp;&nbsp;而抚之，谓之姑息之政。盖姑息起于兵骄，兵骄由由方镇，姑息愈甚，而兵将愈<br /><br />&nbsp;&nbsp;&nbsp;&nbsp;俱骄。由是号令自出，以相侵击，虏其将帅，并其土地，天子熟视不知所为，反<br /><br />&nbsp;&nbsp;&nbsp;&nbsp;为和解之，莫肯听命。<br /><br />&nbsp;&nbsp;&nbsp;&nbsp;始时为朝廷患者，号“河朔三镇”。及其末，朱全忠以梁兵、李克用以晋兵<br /><br />&nbsp;&nbsp;&nbsp;&nbsp;更犯京师，而李茂贞、韩建近据岐、华，妄一喜怒，兵已至于国门，天子为杀大<br /><br />&nbsp;&nbsp;&nbsp;&nbsp;臣、罪己悔过，然后去。及昭宗用崔胤召梁兵以诛宦官，劫天子奔岐，梁兵围之<br /><br />&nbsp;&nbsp;&nbsp;&nbsp;逾年。当此之时，天下之兵无复勤王者。向之所谓三镇者，徒能始祸而已。其他<br /><br />&nbsp;&nbsp;&nbsp;&nbsp;大镇，南则吴、浙、荆、湖、闽、广，西则岐、蜀，北则燕、晋，而梁盗据其中，<br /><br />&nbsp;&nbsp;&nbsp;&nbsp;自国门以外，皆分裂于方镇矣。<br /><br />&nbsp;&nbsp;&nbsp;&nbsp;故兵之始重于外也，土地、民赋非天子有；既其盛也，号令、征代非其有；<br /><br />&nbsp;&nbsp;&nbsp;&nbsp;又其甚也，至无尺土，而不能庇其妻子宗族，遂以亡灭。语曰：“兵犹火也，弗<br /><br />&nbsp;&nbsp;&nbsp;&nbsp;戢将自焚。”夫恶危乱而欲安全者，庸君常主之能知，至于措置之失，则所谓困<br /><br />&nbsp;&nbsp;&nbsp;&nbsp;天下以养乱也。唐之置兵，既外柄以授人，而末大本小，方区区自为捍卫之计，<br /><br />&nbsp;&nbsp;&nbsp;&nbsp;可不哀哉！<br /><br />&nbsp;&nbsp;&nbsp;&nbsp;夫所谓天子禁军者，南、北衙兵也。南衙，诸卫兵是也；北衙者，禁军也。<br /><br />&nbsp;&nbsp;&nbsp;&nbsp;初，高祖以义兵起太原，已定天下，悉罢遣归，其愿留宿卫者三万人。高祖<br /><br />&nbsp;&nbsp;&nbsp;&nbsp;以渭北白渠旁民弃腴田分给之，号“元从禁军”。后老不任事，以其子弟代，谓<br /><br />&nbsp;&nbsp;&nbsp;&nbsp;之“父子军”。及贞观初，太宗择善射者百人，为二番于北门长上，曰“百骑”。<br /><br />&nbsp;&nbsp;&nbsp;&nbsp;以从田猎。又置北衙七营，选材力骁壮，月以一营番上。十二年，始置左右屯营<br /><br />&nbsp;&nbsp;&nbsp;&nbsp;于玄武门，领以诸卫将军，号“飞骑”，其法：取户二等以上、长六尺阔壮者，<br /><br />&nbsp;&nbsp;&nbsp;&nbsp;试弓马四次上、翘关举五、负米五斛行三十步者。复择马射为百骑，衣五色袍，<br /><br />&nbsp;&nbsp;&nbsp;&nbsp;乘六闲驳马，虎皮鞯，为游幸翊卫。<br /><br />&nbsp;&nbsp;&nbsp;&nbsp;高宗龙朔二年，始取府兵越骑、步射置左右羽林军，大朝会则执仗以卫阶陛，<br /><br />&nbsp;&nbsp;&nbsp;&nbsp;行幸则夹驰道为内仗。武后改百骑曰“千骑”。中宗又改千骑曰“万骑”，分左、<br /><br />&nbsp;&nbsp;&nbsp;&nbsp;右营。及玄宗以万骑平韦氏，改为左右龙武军，皆用唐元功臣子弟，制若宿卫兵。<br /><br />&nbsp;&nbsp;&nbsp;&nbsp;是时，良家子避征戍者，亦皆纳资隶军，分日更上如羽林。开元十二年，诏左右<br /><br />&nbsp;&nbsp;&nbsp;&nbsp;羽林军、飞骑阙，取京旁州府士，以户部印印其臂，为二籍，羽林、兵部分掌之。<br /><br />&nbsp;&nbsp;&nbsp;&nbsp;末年，禁兵浸耗，及禄山反，天子西驾，禁军从者裁千人，肃宗赴灵武，士不满<br /><br />&nbsp;&nbsp;&nbsp;&nbsp;百，及即位，稍复调补北军。至德二载，置左右神武军，补元从、扈从官子弟，<br /><br />&nbsp;&nbsp;&nbsp;&nbsp;不足则取它色，带品者同四军，亦曰“神武天骑”，制如羽林。总曰“北衙六军”。<br /><br />&nbsp;&nbsp;&nbsp;&nbsp;又择便骑射者置衙前射生手千人，亦曰“供奉射生官”，又曰“殿前射生”，<br /><br />&nbsp;&nbsp;&nbsp;&nbsp;分左、右厢，总号曰“左右英武军”。乾元元年，李辅国用事，请选羽林骑士五<br /><br />&nbsp;&nbsp;&nbsp;&nbsp;百人邀巡。李揆曰：“汉以南、北军相制，故周勃以北军安刘氏。朝廷置南、北<br /><br />&nbsp;&nbsp;&nbsp;&nbsp;衙，文武区列，以相察伺。今用羽林代金吾警，忽有非常，何以制之？”遂罢。<br /><br />&nbsp;&nbsp;&nbsp;&nbsp;上元中，以北衙军使卫伯玉为神策军节度使，镇陕州，中使鱼朝恩为观军容<br /><br />&nbsp;&nbsp;&nbsp;&nbsp;使，监其军。初，哥舒翰破吐蕃临洮西之磨环川，即其地置神策军，以成如G为<br /><br />&nbsp;&nbsp;&nbsp;&nbsp;军使。及禄山反，如G以伯玉将兵千人赴难，伯玉与朝恩皆屯于陕。时边土陷蹙，<br /><br />&nbsp;&nbsp;&nbsp;&nbsp;神策故地沦没，即诏伯玉所部兵，号“神策军”，以伯玉为节度使，与陕州节度<br /><br />&nbsp;&nbsp;&nbsp;&nbsp;使郭英V皆镇陕。其后伯玉罢，以英V兼神策军节度。英V入为仆射，军遂统于<br /><br />&nbsp;&nbsp;&nbsp;&nbsp;观军容使。<br /><br />&nbsp;&nbsp;&nbsp;&nbsp;代宗即位，以射生军入禁中清难，皆赐名“宝应功臣”，故射生军又号“宝<br /><br />&nbsp;&nbsp;&nbsp;&nbsp;应军”。广德元年，代宗避吐蕃幸陕，朝恩举在陕兵与神策军迎扈，悉号“神策<br /><br />&nbsp;&nbsp;&nbsp;&nbsp;军”。天子幸其营。及京师平，朝恩遂以军归禁中，自将之，然尚未与北军齿也。<br /><br />&nbsp;&nbsp;&nbsp;&nbsp;永泰元年，吐蕃复入寇，朝恩又以神策军屯苑中，自是浸盛，分为左、右厢，势<br /><br />&nbsp;&nbsp;&nbsp;&nbsp;居北军右，遂为天子禁军，非它军比。朝恩乃以观军容宣慰处置使知神策军兵马<br /><br />&nbsp;&nbsp;&nbsp;&nbsp;使。大历四年，请以京兆之好，凤翔之麟游、普润，皆隶神策军。明年，复以<br /><br />&nbsp;&nbsp;&nbsp;&nbsp;兴平、武功、扶风、天兴隶之，朝廷不能遏。又用爱将刘希暹为神策虞候，主不<br /><br />&nbsp;&nbsp;&nbsp;&nbsp;法，遂置北军狱，募坊市不逞，诬捕大姓，没产为赏，至有选举旅寓而挟厚赀多<br /><br />&nbsp;&nbsp;&nbsp;&nbsp;横死者。朝恩得罪死，以希暹代为神策军使。是岁，希暹复得罪，以朝恩旧校王<br /><br />&nbsp;&nbsp;&nbsp;&nbsp;驾鹤代将。十数岁，德宗即位，以白志贞代之。是时，神策兵虽处内，而多以裨<br /><br />&nbsp;&nbsp;&nbsp;&nbsp;将将兵征伐，往往有功。<br /><br />&nbsp;&nbsp;&nbsp;&nbsp;及李希烈反，河北盗且起，数出禁军征伐，神策之士多斗死者。建中四年下<br /><br />&nbsp;&nbsp;&nbsp;&nbsp;诏募兵，以志贞为使，搜补峻切。郭子仪之婿端王傅吴仲孺殖赀累巨万，以国家<br /><br />&nbsp;&nbsp;&nbsp;&nbsp;有急不自安，请以子率奴马从军。德宗喜甚，为官其子五品。志贞乃请节度、都<br /><br />&nbsp;&nbsp;&nbsp;&nbsp;团练、观察使与世尝任者家，皆出子弟马奴装铠助征，授官如仲孺子。于是豪富<br /><br />&nbsp;&nbsp;&nbsp;&nbsp;者缘为幸，而贫者苦之。神策兵既发殆尽，志贞阴以市人补之，名隶籍而身居市<br /><br />&nbsp;&nbsp;&nbsp;&nbsp;肆。及泾卒溃变，皆戢伏不出，帝遂出奔。初，段秀实见禁兵寡弱，不足备非常，<br /><br />&nbsp;&nbsp;&nbsp;&nbsp;上疏曰：“天子万乘，诸侯千，大夫百，盖以大制小，十制一也，尊君卑臣强干<br /><br />&nbsp;&nbsp;&nbsp;&nbsp;弱支之道。今外有不廷之虏，内有梗命之臣，而禁兵不精，其数削少，后有猝故，<br /><br />&nbsp;&nbsp;&nbsp;&nbsp;何以待之？猛虎所以百兽畏者，爪牙也，爪牙废，则孤豚特犬悉能为敌。愿少留<br /><br />&nbsp;&nbsp;&nbsp;&nbsp;意。”至是方以秀实言为然。<br /><br />&nbsp;&nbsp;&nbsp;&nbsp;及志贞等流贬，神策都虞候李晟与其军之它将，皆自飞狐道西兵赴难，遂为<br /><br />&nbsp;&nbsp;&nbsp;&nbsp;神策行营节度，屯渭北，军遂振。贞元二年，改神策左右厢为左右神策军，特置<br /><br />&nbsp;&nbsp;&nbsp;&nbsp;监句当左右神策军，以宠中官，而益置大将军以下。又改殿前射生左右厢曰殿前<br /><br />&nbsp;&nbsp;&nbsp;&nbsp;左右射生军，亦置大将军以下。三年，诏射生、神策、六军将士，府县以事办治，<br /><br />&nbsp;&nbsp;&nbsp;&nbsp;先奏乃移军，勿辄逮捕。京兆尹郑叔则建言：“京剧轻猾所聚，慝作不常，俟奏<br /><br />&nbsp;&nbsp;&nbsp;&nbsp;报，将失罪人，请非昏田，皆以时捕。”乃可之。俄改殿前左右射生军曰左右神<br /><br />&nbsp;&nbsp;&nbsp;&nbsp;威军，置监左右神威军使。左右神策军皆加将军二员，左右龙武军加将军一员，<br /><br />&nbsp;&nbsp;&nbsp;&nbsp;以待诸道大将有功者。<br /><br />&nbsp;&nbsp;&nbsp;&nbsp;自肃宗以后，北军增置威武、长兴等军，名类颇多，而废置不一。惟羽林、<br /><br />&nbsp;&nbsp;&nbsp;&nbsp;龙武、神武、神策、神威最盛，总曰左右十军矣。其后京畿之西，多以神策军镇<br /><br />&nbsp;&nbsp;&nbsp;&nbsp;之，皆有屯营。军司之人，散处甸内，皆恃势凌暴，民间苦之。自德宗幸梁还，<br /><br />&nbsp;&nbsp;&nbsp;&nbsp;以神策兵有劳，皆号“兴元元从奉天定难功臣”，恕死罪。中书、御史府、兵部<br /><br />&nbsp;&nbsp;&nbsp;&nbsp;乃不能岁比其籍，京兆又不敢总举名实。三辅人假比于军，一牒至十数。长安奸<br /><br />&nbsp;&nbsp;&nbsp;&nbsp;人多寓占两军，身不宿卫，以钱代行，谓之纳课户。益肆为暴，吏稍禁之，辄先<br /><br />&nbsp;&nbsp;&nbsp;&nbsp;得罪，故当时京尹、赤令皆为之敛屈。十年，京兆尹杨于陵请置挟名敕，五丁许<br /><br />&nbsp;&nbsp;&nbsp;&nbsp;二丁居军，余差以条限，繇是豪强少畏。<br /><br />&nbsp;&nbsp;&nbsp;&nbsp;十二年，以监句当左神策军、左监门卫大将军、知内侍省事窦文场为左神策<br /><br />&nbsp;&nbsp;&nbsp;&nbsp;军护军中尉，监句当右神策军、右监门卫将军、知内侍省事霍仙鸣为右神策军护<br /><br />&nbsp;&nbsp;&nbsp;&nbsp;军中尉，监右神威军使、内侍兼内谒者临张尚进为右神威军中护军，监左神威军<br /><br />&nbsp;&nbsp;&nbsp;&nbsp;使、内侍兼内谒者监焦希望为左神威军中护军。护军中尉、中护军皆古官，帝既<br /><br />&nbsp;&nbsp;&nbsp;&nbsp;以禁卫假宦官，又以此宠之。十四年，又诏左右神策置统军，以崇亲卫，如六军。<br /><br />&nbsp;&nbsp;&nbsp;&nbsp;时边兵衣多不赡，而戍卒屯防，药茗蔬酱之给最厚。诸将务为诡辞，请遥隶<br /><br />&nbsp;&nbsp;&nbsp;&nbsp;神策军，禀赐遂赢旧三倍，繇是塞上往往称神策行营，皆内统于中人矣，其军乃<br /><br />&nbsp;&nbsp;&nbsp;&nbsp;至十五万。<br /><br />&nbsp;&nbsp;&nbsp;&nbsp;故事，京城诸司、诸使、府、县，皆季以御史巡囚。后以北军地密，未尝至。<br /><br />&nbsp;&nbsp;&nbsp;&nbsp;十九年，监察御史崔e不知近事，遂入右神策，中尉奏之，帝怒，杖e四十，流<br /><br />&nbsp;&nbsp;&nbsp;&nbsp;崖州。<br /><br />&nbsp;&nbsp;&nbsp;&nbsp;顺宗即位，王叔文用事，欲取神策兵柄，乃用故将范希朝为左右神策、京西<br /><br />&nbsp;&nbsp;&nbsp;&nbsp;诸城镇行营兵马节度使，以夺宦者权，而不克。元和二年，省神武军。明年，又<br /><br />&nbsp;&nbsp;&nbsp;&nbsp;废左右神威军，合为一，曰“天威军”。八年，废天威军，以其兵骑分隶左右神<br /><br />&nbsp;&nbsp;&nbsp;&nbsp;策军。及僖宗幸蜀，田令孜募神策新军为五十四都，离为十军，令孜自为左右神<br /><br />&nbsp;&nbsp;&nbsp;&nbsp;策十军兼十二卫观军容使，以左右神策大将军为左右神策诸都指挥使，诸都又领<br /><br />&nbsp;&nbsp;&nbsp;&nbsp;以都将，亦曰“都头”。<br /><br />&nbsp;&nbsp;&nbsp;&nbsp;景福二年，昭宗以藩臣跋扈、天子孤弱，议以宗室典禁兵。及伐李茂贞，乃<br /><br />&nbsp;&nbsp;&nbsp;&nbsp;用嗣覃王允为京西招讨使，神策诸都指挥使李副之，悉发五十四军屯兴平，<br /><br />&nbsp;&nbsp;&nbsp;&nbsp;已而兵自溃。茂贞逼京师，昭宗为斩神策中尉西门重遂、李周讠童，乃引去。乾<br /><br />&nbsp;&nbsp;&nbsp;&nbsp;宁元年，王行瑜、韩建及茂贞连兵犯阙，天子又杀宰相韦昭度、李m，乃去。<br /><br />&nbsp;&nbsp;&nbsp;&nbsp;太原李克用以其兵伐行瑜等，同州节度使王行实入迫神策中尉骆全、刘景宣请<br /><br />&nbsp;&nbsp;&nbsp;&nbsp;天子幸州，全、景宣及子继晟与行实纵火东市，帝御承天门，敕诸王率禁军<br /><br />&nbsp;&nbsp;&nbsp;&nbsp;I之。捧日都头李筠以其军卫楼下，茂贞将阎圭攻筠，矢及楼扉，帝乃与亲王、<br /><br />&nbsp;&nbsp;&nbsp;&nbsp;公主幸筠军，扈跸都头李君实亦以兵至，侍帝出幸莎城、石门。诏嗣薛王知柔入<br /><br />&nbsp;&nbsp;&nbsp;&nbsp;长安收禁军、清宫室，月余乃还。又诏诸王阅亲军，收拾神策亡散，得数万。益<br /><br />&nbsp;&nbsp;&nbsp;&nbsp;置安圣、捧宸、保宁、安化军，曰“殿后四军”，嗣覃王允与嗣延王戒丕将之。<br /><br />&nbsp;&nbsp;&nbsp;&nbsp;三年，茂贞再犯阙，嗣覃王战败，昭宗幸华州。明年，韩建畏诸王有兵，请皆归<br /><br />&nbsp;&nbsp;&nbsp;&nbsp;十六宅，留殿后兵三十人，为控鹤排马官，隶飞龙坊，馀悉散之，且列甲围行宫，<br /><br />&nbsp;&nbsp;&nbsp;&nbsp;于是四军二万馀人皆罢。又请诛都头李筠，帝恐，为斩于大云桥。俄遂杀十一王。<br /><br />&nbsp;&nbsp;&nbsp;&nbsp;及还长安，左右神策军复稍置之，以六千人为定。是岁，左右神策中尉刘季<br /><br />&nbsp;&nbsp;&nbsp;&nbsp;述、王仲先以其兵千人废帝，幽之。季述等诛。已而昭宗召朱全忠兵入诛宦官，<br /><br />&nbsp;&nbsp;&nbsp;&nbsp;宦官觉，劫天子幸凤翔。全忠围之岁馀，天子乃诛中尉韩全诲、张弘彦等二十余<br /><br />&nbsp;&nbsp;&nbsp;&nbsp;人，以解梁兵，乃还长安。于是悉诛宦官，而神策左右军繇此废矣。诸司悉归尚<br /><br />&nbsp;&nbsp;&nbsp;&nbsp;书省郎官，两军兵皆隶六军者，而以崔胤判六军十二卫事。六军者，左右龙武、<br /><br />&nbsp;&nbsp;&nbsp;&nbsp;神武、羽林，其名存而已。自是军司以宰相领。<br /><br />&nbsp;&nbsp;&nbsp;&nbsp;及全忠归，留步骑万人屯故两军，以子友伦为左右军宿卫都指挥使，禁卫皆<br /><br />&nbsp;&nbsp;&nbsp;&nbsp;汴卒。崔胤乃奏：“六军名存而兵亡，非所以壮京师。军皆置步军四将，骑军一<br /><br />&nbsp;&nbsp;&nbsp;&nbsp;将。步将皆兵二百五十人，骑将皆百人，总六千六百人。番上如故事。”乃令六<br /><br />&nbsp;&nbsp;&nbsp;&nbsp;军诸卫副使京兆尹郑元规立格募兵于市，而全忠阴以汴人应之。胤死，以宰相裴<br /><br />&nbsp;&nbsp;&nbsp;&nbsp;枢判左三军，独孤损判右三军，向所募士悉散去。全忠亦兼判左右六军十二卫。<br /><br />&nbsp;&nbsp;&nbsp;&nbsp;及东迁，唯小黄门打球供奉十数人、内园小儿五百人从。至谷水，又尽屠之，易<br /><br />&nbsp;&nbsp;&nbsp;&nbsp;以汴人，于是天子无一人之卫。昭宗遇弑，唐乃亡。<br /><br />&nbsp;&nbsp;&nbsp;&nbsp;马者，兵之用也；监牧，所以蕃马也，其制起于近世。唐之初起，得突厥马<br /><br />&nbsp;&nbsp;&nbsp;&nbsp;二千匹，又得隋马三千于赤岸泽，徙之陇右，监牧之制始于此。其官领以太仆，<br /><br />&nbsp;&nbsp;&nbsp;&nbsp;其属有牧监、副监。监有丞，有主簿、直司、团官、牧尉、排马、牧长、群头，<br /><br />&nbsp;&nbsp;&nbsp;&nbsp;有正，有副。凡群置长一人，十五长置尉一人，岁课功，进排马。又有掌闲，调<br /><br />&nbsp;&nbsp;&nbsp;&nbsp;马习上。又以尚乘掌天子之御。左右六闲：一曰飞黄，二曰吉良，三曰龙媒，四<br /><br />&nbsp;&nbsp;&nbsp;&nbsp;曰P<弓余>，五曰if，六曰天苑。总十有二闲为二厩，一曰祥，二曰凤<br /><br />&nbsp;&nbsp;&nbsp;&nbsp;苑，以系饲之。其后禁中又增置飞龙厩。<br /><br />&nbsp;&nbsp;&nbsp;&nbsp;初，用太仆少卿张万岁领群牧。自贞观至麟德四十年间，马七十万六千，置<br /><br />&nbsp;&nbsp;&nbsp;&nbsp;八坊岐、豳、泾、宁间，地广千里：一曰保乐，二曰甘露，三曰南普闰，四曰北<br /><br />&nbsp;&nbsp;&nbsp;&nbsp;普闰，五曰岐阳，六曰太平，七曰宜禄，八曰安定。八坊之田，千二百三十顷，<br /><br />&nbsp;&nbsp;&nbsp;&nbsp;募民耕之，以给刍秣。八坊之马为四十八监，而马多地狭不能容，又析八监列布<br /><br />&nbsp;&nbsp;&nbsp;&nbsp;河曲丰旷之野。凡马五千为上监，三千为中监，余为下监。监皆有左、右，因地<br /><br />&nbsp;&nbsp;&nbsp;&nbsp;为之名。方其时，天下以一缣易一马。万岁掌马久，恩信行于陇右。<br /><br />&nbsp;&nbsp;&nbsp;&nbsp;后以太仆少卿鲜于匡俗检校陇右牧监。仪凤中，以太仆少卿李思文检校陇右<br /><br />&nbsp;&nbsp;&nbsp;&nbsp;诸牧监使，监牧有使自是始。后又有群牧都使，有闲厩使，使皆置副，有判官。<br /><br />&nbsp;&nbsp;&nbsp;&nbsp;又立四使：南使十五，西使十六，北使七，东使九。诸坊若泾川、亭川、阙水、<br /><br />&nbsp;&nbsp;&nbsp;&nbsp;洛、赤城，南使统之；清泉、温泉，西使统之；乌氏，北使统之；木硖、万福，<br /><br />&nbsp;&nbsp;&nbsp;&nbsp;东使统之。它皆失傅。其后益置八监于盐州、三监于岚州。盐州使八，统白马等<br /><br />&nbsp;&nbsp;&nbsp;&nbsp;坊；岚州使三，统楼烦、玄池、天池之监。<br /><br />&nbsp;&nbsp;&nbsp;&nbsp;凡征伐而发牧马，先尽强壮，不足则取其次。录色、岁、肤第印记、主名送<br /><br />&nbsp;&nbsp;&nbsp;&nbsp;军，以帐驮之，数上于省。<br /><br />&nbsp;&nbsp;&nbsp;&nbsp;自万岁失职，马政颇废，永隆中，夏州牧马之死失者十八万四千九百九十。<br /><br />&nbsp;&nbsp;&nbsp;&nbsp;景云二年，诏群牧岁出高品，御史按察之。开元初，国马益耗，太常少卿姜晦乃<br /><br />&nbsp;&nbsp;&nbsp;&nbsp;请以空名告身市马于六胡州，率三十匹仇一游击将军。命王毛仲领内外闲厩。九<br /><br />&nbsp;&nbsp;&nbsp;&nbsp;年又诏：“天下之有马者，州县皆先以邮递军旅之役，定户复缘以升之。百姓畏<br /><br />&nbsp;&nbsp;&nbsp;&nbsp;苦，乃多不畜马，故骑射之士减曩时。自今诸州民勿限有无荫，能家畜十马以上，<br /><br />&nbsp;&nbsp;&nbsp;&nbsp;免帖驿邮递征行，定户无以马为赀。”毛仲既领闲厩，马稍稍复，始二十四万，<br /><br />&nbsp;&nbsp;&nbsp;&nbsp;至十三年乃四十三万。其后突厥款塞，玄宗厚抚之，岁许朔方军西受降城为互市，<br /><br />&nbsp;&nbsp;&nbsp;&nbsp;以金帛市马，于河东、朔方、陇右牧之。既杂胡种，马乃益壮。<br /><br />&nbsp;&nbsp;&nbsp;&nbsp;天宝后，诸军战马动以万计。王侯、将相、外戚牛驼羊马之牧布诸道，百倍<br /><br />&nbsp;&nbsp;&nbsp;&nbsp;于县官，皆以封邑号名为印自别；将校亦备私马。议谓秦、汉以来，唐马最盛，<br /><br />&nbsp;&nbsp;&nbsp;&nbsp;天子又锐志武事，遂弱西北蕃。十一载，诏二京旁五百里勿置私牧。十三载，陇<br /><br />&nbsp;&nbsp;&nbsp;&nbsp;右群牧都使奏：马牛驼羊总六十万五千六百，而马三十二万五千七百。<br /><br />&nbsp;&nbsp;&nbsp;&nbsp;安禄山以内外闲厩都使兼知楼烦监，阴选胜甲马归范阳，故其兵力倾天下而<br /><br />&nbsp;&nbsp;&nbsp;&nbsp;卒反。肃宗收兵至彭原，率官吏马抵平凉，搜监牧及私群，得马数万，军遂振。<br /><br />&nbsp;&nbsp;&nbsp;&nbsp;至凤翔，又诏公卿百寮以后乘助军。其后边无重兵，吐蕃乘隙陷陇右，苑牧畜马<br /><br />&nbsp;&nbsp;&nbsp;&nbsp;皆没矣。乾元后，回纥恃功，岁入马取缯，马皆病弱不可用。永泰元年，代宗欲<br /><br />&nbsp;&nbsp;&nbsp;&nbsp;亲击虏，鱼朝恩乃请大搜城中百官、士庶马输官，曰“团练马”。下制禁马出城<br /><br />&nbsp;&nbsp;&nbsp;&nbsp;者，已而复罢。德宗建中元年，市关辅马三万实内厩。贞元三年，吐蕃、羌、浑<br /><br />&nbsp;&nbsp;&nbsp;&nbsp;犯塞，诏禁大马出潼、蒲、武关者。元和十一年伐蔡，命中使以绢二万市马河曲。<br /><br />&nbsp;&nbsp;&nbsp;&nbsp;其始置四十八监也，据陇西、金城、平凉、天水，员广千里，繇京度陇，置八坊<br /><br />&nbsp;&nbsp;&nbsp;&nbsp;为会计都领，其间善水草、腴田皆隶之。后监牧使与坊皆废，故地存者一归闲厩，<br /><br />&nbsp;&nbsp;&nbsp;&nbsp;旋以给贫民及军吏，间又赐佛寺、道馆几千顷。十二年，闲厩使张茂宗举故事，<br /><br />&nbsp;&nbsp;&nbsp;&nbsp;尽收岐阳坊地，民失业者甚众。十三年，以蔡州牧地为龙陂监。十四年，置临汉<br /><br />&nbsp;&nbsp;&nbsp;&nbsp;监于襄州，牧马三千二百，费田四百顷。穆宗即位，岐人叩阙讼茂宗所夺田，事<br /><br />&nbsp;&nbsp;&nbsp;&nbsp;下御史按治，悉予民。大和七年，度支盐铁使言：“银州水甘草丰，请诏刺史刘<br /><br />&nbsp;&nbsp;&nbsp;&nbsp;源市马三千，河西置银川监，以源为使。”襄阳节度使裴度奏停临汉监。开成二<br /><br />&nbsp;&nbsp;&nbsp;&nbsp;年，刘源奏：“银川马已七千，若水草乏，则徙牧绥州境。今绥南二百里，四隅<br /><br />&nbsp;&nbsp;&nbsp;&nbsp;险绝，寇路不能通，以数十人守要，畜牧无它患。”乃以隶银川监。<br /><br />&nbsp;&nbsp;&nbsp;&nbsp;其后阙，不复可纪。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,911624);">加入书签</a><a
                        href="911570.html">上一页</a>&larr;<a href="index.html">返回列表</a>&rarr;<a
                            href="921222.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "911570.html"; var next_page = "921222.html"; var index_page = "index.html"; var sortid = "9"; var article_id = "14231"; var chapter_id = "911624"; var articlename = "新唐书"; var chaptername = " 卷五十 志第四十"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>