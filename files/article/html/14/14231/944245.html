<!DOCTYPE html>
<html>
<head>
<meta charset="gbk" />
<title>新唐书- 卷一百八十三 列传第一百八-在线阅读-哈西文学网</title>
<meta name="keywords" content="欧阳修、宋祁，新唐书， 卷一百八十三 列传第一百八全文， 卷一百八十三 列传第一百八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百八十三 列传第一百八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944245.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944245.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十三 列传第一百八</h1>
            <div class="link xb">
                <a href="944244.html">上一页</a>&larr;<a href="index.html">返回列表</a>&rarr;<a
                    href="944246.html">下一页</a></div>			
            <div id="BookText">&nbsp;&nbsp;&nbsp;&nbsp;◎毕崔刘陆郑朱韩<br /><br />&nbsp;&nbsp;&nbsp;&nbsp;毕P，字存之，黄门监构从孙。构弟栩，生凌，凌生匀，世失官，为盐估。<br /><br />&nbsp;&nbsp;&nbsp;&nbsp;匀生P，蚤孤。夜然薪读书，母恤其疲，夺火使寐，不肯息，遂通经史，工辞章。<br /><br />&nbsp;&nbsp;&nbsp;&nbsp;性端悫，不妄与人交。<br /><br />&nbsp;&nbsp;&nbsp;&nbsp;太和中，举进士、书判拔萃，连中。辟忠武杜幕府。领度支，表为巡官，<br /><br />&nbsp;&nbsp;&nbsp;&nbsp;又从辟淮南，入拜侍御史。李德裕始与同辅政，不协，故出剑南东川节度使。<br /><br />&nbsp;&nbsp;&nbsp;&nbsp;故吏惟P饯讯如平日，德裕忌之，出为慈州刺史。累官驾部员外郎、仓部郎中。<br /><br />&nbsp;&nbsp;&nbsp;&nbsp;故事，要家势人，以仓、驾二曹为辱，P沛然如处美官，无异言。宰相知之，以<br /><br />&nbsp;&nbsp;&nbsp;&nbsp;职方郎中兼侍御史知杂事，召入翰林为学士。<br /><br />&nbsp;&nbsp;&nbsp;&nbsp;党项扰河西，宣宗尝召访边事，P援质古今，条破羌状甚悉，帝悦曰：“吾<br /><br />&nbsp;&nbsp;&nbsp;&nbsp;将择能帅者，孰谓颇、牧在吾禁署，卿为朕行乎。”P唯唯，即拜刑部侍郎，出<br /><br />&nbsp;&nbsp;&nbsp;&nbsp;为宁节度、河西供军安抚使。P到军，遣吏怀谕，羌人皆顺向。时戍兵常苦调<br /><br />&nbsp;&nbsp;&nbsp;&nbsp;乏，P募士置屯田，岁收谷三十万斛，以省度支经费，诏书嘉美。俄徙昭义，<br /><br />&nbsp;&nbsp;&nbsp;&nbsp;又迁河东。河东尤近胡，复杷头七十烽，谨候虏，寇不敢入。<br /><br />&nbsp;&nbsp;&nbsp;&nbsp;懿宗立，迁宣武节度使，召为户部尚书，判度支。未几，以礼部尚书同中书<br /><br />&nbsp;&nbsp;&nbsp;&nbsp;门下平章事。再期，固称疾，改兵部尚书，罢。旋兼平章事节度河中。卒，年六<br /><br />&nbsp;&nbsp;&nbsp;&nbsp;十二。<br /><br />&nbsp;&nbsp;&nbsp;&nbsp;P于吏术尤所长，既贵，所得禄奉，养护宗属之乏，无间然。始，P被知于<br /><br />&nbsp;&nbsp;&nbsp;&nbsp;宣宗，尝许以相。令狐T忌之，自宁凡三徙，不得还。P思有以结T，至太原，<br /><br />&nbsp;&nbsp;&nbsp;&nbsp;求丽姝盛饰使献。T曰：“太原于我无分，今以是饵，将破吾族矣。”不受。使<br /><br />&nbsp;&nbsp;&nbsp;&nbsp;者留于邸，P亦放之。太医李玄伯者，帝所喜，以钱七十万聘之，夫妇日自进食，<br /><br />&nbsp;&nbsp;&nbsp;&nbsp;得其欢心，乃进之帝，嬖幸冠后宫。玄伯又治丹剂以进，帝饵之，疽生于背。懿<br /><br />&nbsp;&nbsp;&nbsp;&nbsp;宗立，收玄伯及方士王岳、虞芝等，俱诛死。<br /><br />&nbsp;&nbsp;&nbsp;&nbsp;崔彦昭，字思文，其先清河人。淹贯儒术，擢进士第。数应帅镇辟奏，于吏<br /><br />&nbsp;&nbsp;&nbsp;&nbsp;治精明，所至课最。累进户部侍郎。繇河阳节度使徙河东。先是，沙陀诸部多犯<br /><br />&nbsp;&nbsp;&nbsp;&nbsp;法，彦昭抚循有威惠，三年，境内大治，耆老叩阙愿留，诏可。僖宗立，授兵部<br /><br />&nbsp;&nbsp;&nbsp;&nbsp;侍郎、诸道盐铁转运使。俄同中书门下平章事，仍判度支。初，杨收、路岩、韦<br /><br />&nbsp;&nbsp;&nbsp;&nbsp;保衡皆坐朋比贿赂得罪死，萧仿秉政，矫革之，而彦昭协力，故百职修举，察不<br /><br />&nbsp;&nbsp;&nbsp;&nbsp;至苛。不六月，迁门下侍郎。帝因下诏暴收等过恶，申励丁宁，以成其美。<br /><br />&nbsp;&nbsp;&nbsp;&nbsp;彦昭虽宰相，退朝侍母膳，与家人齿，顺色柔声，在左右无违，士人多其孝。<br /><br />&nbsp;&nbsp;&nbsp;&nbsp;与王凝外昆弟也。凝大中初先显，而彦昭未仕，尝见凝，凝倨不冠带，言曰：<br /><br />&nbsp;&nbsp;&nbsp;&nbsp;“不若从明经举。”彦昭为憾。至是，凝为兵部侍郎。母闻彦昭相，敕婢多制屦<br /><br />&nbsp;&nbsp;&nbsp;&nbsp;袜，曰：“王氏妹必与子皆逐，吾将共行。”彦昭闻之，泣且拜，不敢为怨。而<br /><br />&nbsp;&nbsp;&nbsp;&nbsp;凝竟免。<br /><br />&nbsp;&nbsp;&nbsp;&nbsp;伶人李可及为懿宗所宠，横甚，彦昭奏逐，死岭南。累拜兼尚书右仆射，以<br /><br />&nbsp;&nbsp;&nbsp;&nbsp;疾去位，授太子太傅，卒。<br /><br />&nbsp;&nbsp;&nbsp;&nbsp;刘邺，字汉藩，润州句容人。父三复，以善文章知名。少孤，母病废，三复<br /><br />&nbsp;&nbsp;&nbsp;&nbsp;丐粟以养。李德裕为浙西观察使，奇其文，表为掌书记。德裕三领浙西及剑南、<br /><br />&nbsp;&nbsp;&nbsp;&nbsp;淮南，未尝不从。会昌时，位宰相，擢三复刑部侍郎、弘文馆学士。<br /><br />&nbsp;&nbsp;&nbsp;&nbsp;邺六七岁能属辞，德裕怜之，使与其子共师学。德裕既斥，邺无所依，去客<br /><br />&nbsp;&nbsp;&nbsp;&nbsp;江湖间。陕虢高元裕表署推官，高少逸又辟镇国幕府。咸通初，擢左拾遗，召为<br /><br />&nbsp;&nbsp;&nbsp;&nbsp;翰林学士，赐进士第。历中书舍人，迁承旨。邺伤德裕以朋党抱诬死海上，令狐<br /><br />&nbsp;&nbsp;&nbsp;&nbsp;T久当国，更数赦，不为还官爵。至懿宗立，T去位，邺乃申直其冤，复官爵，<br /><br />&nbsp;&nbsp;&nbsp;&nbsp;世高其义。进户部侍郎、诸道盐铁转运使。以礼部尚书同中书门下平章事，判度<br /><br />&nbsp;&nbsp;&nbsp;&nbsp;支。僖宗嗣位，再迁尚书左仆射。<br /><br />&nbsp;&nbsp;&nbsp;&nbsp;初，韦保衡、路岩与邺同秉政，为迹亲。俄而萧仿、崔彦昭得相，罢邺为淮<br /><br />&nbsp;&nbsp;&nbsp;&nbsp;南节度使、同平章事。黄巢方炽，诏高骈代之，徙节度凤翔，固辞，还左仆射。<br /><br />&nbsp;&nbsp;&nbsp;&nbsp;帝西狩，追乘舆不及，与崔沆、豆卢匿将军张直方家，贼捕急，三人不肯臣，<br /><br />&nbsp;&nbsp;&nbsp;&nbsp;俱见杀。<br /><br />&nbsp;&nbsp;&nbsp;&nbsp;豆卢者，字希真，河南人。仕历翰林学士、户部侍郎，与崔沆皆拜同中<br /><br />&nbsp;&nbsp;&nbsp;&nbsp;书门下平章事。是日，宣告于廷，大风雷雨拔树。未几，及祸。初，咸通中，有<br /><br />&nbsp;&nbsp;&nbsp;&nbsp;治历者工言祸福，或问：“比宰相多不至四五，谓何？”答曰：“紫微方灾，然<br /><br />&nbsp;&nbsp;&nbsp;&nbsp;其人又将不免。”后杨收、韦保衡、路岩、卢携、刘邺、于琮、与沆，皆不<br /><br />&nbsp;&nbsp;&nbsp;&nbsp;得终云。<br /><br />&nbsp;&nbsp;&nbsp;&nbsp;陆，字祥文，宰相贽族孙。客于陕，遂为陕人。光启二年，从僖宗幸山南，<br /><br />&nbsp;&nbsp;&nbsp;&nbsp;擢进士第，累进翰林学士、中书舍人。工属辞，敏速若注射然，一时书命，同<br /><br />&nbsp;&nbsp;&nbsp;&nbsp;僚自以为不及，昭宗优遇之。帝尝作赋，诏学士皆和，独最先就。帝览之，叹<br /><br />&nbsp;&nbsp;&nbsp;&nbsp;曰：“贞元时，陆贽、吴通玄兄弟善内廷文书，后无继者，今朕得之。”始，得<br /><br />&nbsp;&nbsp;&nbsp;&nbsp;举进士时，方迁幸，而六月榜出。至是，每甚暑，它学士辄戏曰：“造榜天也。”<br /><br />&nbsp;&nbsp;&nbsp;&nbsp;以讥进非其时。累为尚书左丞，封嘉兴县男。徙户部侍郎、同中书门下平章事。<br /><br />&nbsp;&nbsp;&nbsp;&nbsp;故事，自三省得宰相，有光署钱，留为宴资，学士院未始有。至，送光院钱五<br /><br />&nbsp;&nbsp;&nbsp;&nbsp;十万，以荣近司。进中书侍郎，判户部。<br /><br />&nbsp;&nbsp;&nbsp;&nbsp;嗣覃王以兵伐凤翔，谏曰：“国步方安，不宜加兵近辅，必为它盗所乘，<br /><br />&nbsp;&nbsp;&nbsp;&nbsp;无益也。且亲王而属军事，必有后害。”帝顾军兴，责沮挠，贬峡州刺史。师<br /><br />&nbsp;&nbsp;&nbsp;&nbsp;果败。久之，授工部尚书。从天子自华州还，以兵部尚书复当国，封吴郡公。<br /><br />&nbsp;&nbsp;&nbsp;&nbsp;天复初，帝密语韩曰：“陆、裴贽孰忠于我？”曰：“等皆宰相，<br /><br />&nbsp;&nbsp;&nbsp;&nbsp;安有它肠？”帝曰：“外言不喜我复位，元日易服奔启夏门，信不？”曰：<br /><br />&nbsp;&nbsp;&nbsp;&nbsp;“孰为陛下言此？”曰：“崔胤、令狐涣。”曰：“设如是，亦不足责。且<br /><br />&nbsp;&nbsp;&nbsp;&nbsp;陛下反正，素不知谋，忽闻兵起，欲出奔耳。陛下责其不死难则可，以为不喜，<br /><br />&nbsp;&nbsp;&nbsp;&nbsp;乃谗言也。”帝遂悟。累兼户部尚书。<br /><br />&nbsp;&nbsp;&nbsp;&nbsp;帝至自凤翔，大赦天下，诸道皆赐诏，独不及李茂贞。曰：“国西，凤翔<br /><br />&nbsp;&nbsp;&nbsp;&nbsp;为最近，迹其罪固不可赦。然尚修职贡，朝廷未之绝，无宜于诏书有以异也。”<br /><br />&nbsp;&nbsp;&nbsp;&nbsp;始，崔胤罢相，代之。胤内怨望，及是议以为阴有党附，贬沂王傅，分司东都。<br /><br />&nbsp;&nbsp;&nbsp;&nbsp;胤死，复授吏部尚书，从迁洛。柳璨始附朱全忠，谋去朝廷衣冠有望者，贬濮<br /><br />&nbsp;&nbsp;&nbsp;&nbsp;州司户参军，杀之白马驿，年五十九。初名允迪，后改云。<br /><br />&nbsp;&nbsp;&nbsp;&nbsp;郑綮，字蕴武。及进士第，历监察御史，擢累左司郎中。因窭甚，丐补庐州<br /><br />&nbsp;&nbsp;&nbsp;&nbsp;刺史。黄巢掠淮南，綮移檄请无犯州境，巢笑，为敛兵，州独完。僖宗嘉之，赐<br /><br />&nbsp;&nbsp;&nbsp;&nbsp;绯鱼。岁满去，赢钱千缗藏州库。后它盗至，终不犯郑使君钱。及杨行密为刺史，<br /><br />&nbsp;&nbsp;&nbsp;&nbsp;送都还綮。王徽为御史大夫，以兵部郎中表知杂事，迁给事中。杜弘徽任中书舍<br /><br />&nbsp;&nbsp;&nbsp;&nbsp;人，綮以其兄让能辅政，不宜处禁要，上还制书，不报，辄移病去。召为右散骑<br /><br />&nbsp;&nbsp;&nbsp;&nbsp;常侍，往往条摘失政，众讠q传之，宰相怒，改国子祭酒，议者不直，复还常侍。<br /><br />&nbsp;&nbsp;&nbsp;&nbsp;大顺后，王政微，綮每以诗谣托讽，中人有诵之天子前者。昭宗意其有所蕴未尽，<br /><br />&nbsp;&nbsp;&nbsp;&nbsp;因有司上班簿，遂署其侧曰：“可礼部侍郎、同中书门下平章事。”綮本善诗，<br /><br />&nbsp;&nbsp;&nbsp;&nbsp;其语多俳谐，故使落调，世共号“郑五歇后体”。至是，省史走其家上谒，綮笑<br /><br />&nbsp;&nbsp;&nbsp;&nbsp;曰；“诸君误矣，人皆不识字，宰相亦不及我。”史言不妄。俄闻制诏下，叹曰：<br /><br />&nbsp;&nbsp;&nbsp;&nbsp;“万一然，笑杀天下人！”既视事，宗戚诣庆，搔首曰：“歇后郑五作宰相，事<br /><br />&nbsp;&nbsp;&nbsp;&nbsp;可知矣。”固让，不听。立朝叭唬无复故态。自以不为人所瞻望，才三月，<br /><br />&nbsp;&nbsp;&nbsp;&nbsp;以疾乞骸，拜太子少保致仕，卒。<br /><br />&nbsp;&nbsp;&nbsp;&nbsp;朱朴，襄州襄阳人。以三史举，繇荆门令进京兆府司录参军，改著作郎。乾<br /><br />&nbsp;&nbsp;&nbsp;&nbsp;宁初，太府少卿李元实欲取中外九品以上官两月俸助军兴，朴上疏执不可而止。<br /><br />&nbsp;&nbsp;&nbsp;&nbsp;擢国子《毛诗》博士。上书言当世事，议迁都曰：“古王者不常厥居，皆观<br /><br />&nbsp;&nbsp;&nbsp;&nbsp;天地兴衰，随时制事。关中，隋家所都，我实因之，凡三百岁，文物资货，奢侈<br /><br />&nbsp;&nbsp;&nbsp;&nbsp;c伪皆极焉。广明巨盗陷覆宫阙，局署帑藏，里\井肆，所存十二，比幸石门、<br /><br />&nbsp;&nbsp;&nbsp;&nbsp;华阴，十二之中又亡八九，高祖、太宗之制荡然矣。夫襄、邓之西，夷温数百里，<br /><br />&nbsp;&nbsp;&nbsp;&nbsp;其东，汉舆、凤林为之关，南，菊潭环屈而流属于汉，西有上洛重山之险，北有<br /><br />&nbsp;&nbsp;&nbsp;&nbsp;白崖联络，乃形胜之地，沃衍之墟。若广浚漕渠，运天下之财，可使大集。自古<br /><br />&nbsp;&nbsp;&nbsp;&nbsp;中兴之君，去已衰之衰，就未王而王。今南阳，汉光武虽起而未王也。臣视山河<br /><br />&nbsp;&nbsp;&nbsp;&nbsp;壮丽处多，故都已盛而衰，难可兴已；江南土薄水浅，人心嚣浮轻巧，不可以都；<br /><br />&nbsp;&nbsp;&nbsp;&nbsp;河北土厚水深，人心强愎狠戾，不可以都。惟襄、邓实惟中原，人心质良，去秦<br /><br />&nbsp;&nbsp;&nbsp;&nbsp;咫尺，而有上洛为之限，永无夷狄侵轶之虞，此建都之极选也。”不报。<br /><br />&nbsp;&nbsp;&nbsp;&nbsp;朴为人木强，无它能。方是时，天子失政，思用特起士，任之以中兴，而朴<br /><br />&nbsp;&nbsp;&nbsp;&nbsp;所善方士许岩士得幸，出入禁中，言朴有经济才，又水部郎中何迎亦表其贤，帝<br /><br />&nbsp;&nbsp;&nbsp;&nbsp;召与语，擢左谏议大夫、同中书门下平章事。以素无闻，人人大惊，俄判户部，<br /><br />&nbsp;&nbsp;&nbsp;&nbsp;进中书侍郎。帝益治兵，所处可一委朴。朴移檄四方，令近者出甲士，资馈，<br /><br />&nbsp;&nbsp;&nbsp;&nbsp;远者以羡余上。后数月，岩士为韩建所杀，朴罢为秘书监，三贬郴州司户参军，<br /><br />&nbsp;&nbsp;&nbsp;&nbsp;卒。与朴皆相者孙渥。<br /><br />&nbsp;&nbsp;&nbsp;&nbsp;孙，字龙光。父景商，为天平军节度使。第进士，历显官，以户部侍郎<br /><br />&nbsp;&nbsp;&nbsp;&nbsp;同中书门下平章事，迁门下，为凤翔四面行营都统。俄兼礼部尚书、行营节度诸<br /><br />&nbsp;&nbsp;&nbsp;&nbsp;军都统招讨处置等使。始，家第堂柱生槐枝，期而茂，既而秉政，封乐安县侯。<br /><br />&nbsp;&nbsp;&nbsp;&nbsp;与朴皆贬衡州司马，卒。<br /><br />&nbsp;&nbsp;&nbsp;&nbsp;性通简，不矫饬，尝曰：“士苟有行，不必以己长形彼短、己清彰彼浊。”<br /><br />&nbsp;&nbsp;&nbsp;&nbsp;每对客，奴童相诟曳仆诸前，不之责，曰：“若持怒心，即自挠矣。”<br /><br />&nbsp;&nbsp;&nbsp;&nbsp;兄储，历天雄节度使，终兵部尚书。<br /><br />&nbsp;&nbsp;&nbsp;&nbsp;韩，字致光，京兆万年人。擢进士第，佐河中幕府。召拜左拾遗，以疾解。<br /><br />&nbsp;&nbsp;&nbsp;&nbsp;后迁累左谏议大夫。宰相崔胤判度支，表以自副。王溥荐为翰林学士，迁中书舍<br /><br />&nbsp;&nbsp;&nbsp;&nbsp;人。尝与胤定策诛刘季述，昭宗反正，为功臣。帝疾宦人骄横，欲尽去之。<br /><br />&nbsp;&nbsp;&nbsp;&nbsp;曰：“陛下诛季述时，余皆赦不问，今又诛之，谁不惧死？含垢隐忍，须后可也。<br /><br />&nbsp;&nbsp;&nbsp;&nbsp;天子威柄，今散在方面，若上下同心，摄领权纲，犹冀天下可治。宦人忠厚可任<br /><br />&nbsp;&nbsp;&nbsp;&nbsp;者，假以恩幸，使自翦其党，蔑有不济。今食度支者乃八千人，公私牵属不减二<br /><br />&nbsp;&nbsp;&nbsp;&nbsp;万，虽诛六七巨魁，未见有益，适固其逆心耳。”帝前膝曰：“此一事终始属卿。”<br /><br />&nbsp;&nbsp;&nbsp;&nbsp;中书舍人令狐涣任机巧，帝尝欲以当国，俄又悔曰：“涣作宰相或误国，朕<br /><br />&nbsp;&nbsp;&nbsp;&nbsp;当先用卿。”辞曰：“涣再世宰相，练故事，陛下业已许之。若许涣可改，许臣<br /><br />&nbsp;&nbsp;&nbsp;&nbsp;独不可移乎？”帝曰：“我未尝面命，亦何惮？”因荐御史大夫赵崇劲正雅重，<br /><br />&nbsp;&nbsp;&nbsp;&nbsp;可以准绳中外。帝知，崇门生也，叹其能让。初，李继昭等以功皆进同中书门<br /><br />&nbsp;&nbsp;&nbsp;&nbsp;下平章事，时谓“三使相”，后稍稍更附韩全诲、周敬容，皆忌胤。胤闻，召凤<br /><br />&nbsp;&nbsp;&nbsp;&nbsp;翔李茂贞入朝，使留族子继筠宿卫。闻，以为不可，胤不纳。又语令狐涣，<br /><br />&nbsp;&nbsp;&nbsp;&nbsp;涣曰：“吾属不惜宰相邪？无卫军则为阉竖所图矣。”曰：“不然。无兵则家<br /><br />&nbsp;&nbsp;&nbsp;&nbsp;与国安，有兵则家与国不可保。”胤闻，忧，未知所出。李彦弼见帝倨甚，帝不<br /><br />&nbsp;&nbsp;&nbsp;&nbsp;平，请逐之，赦其党许自新，则狂谋自破，帝不用。彦弼谮及涣漏禁省语，<br /><br />&nbsp;&nbsp;&nbsp;&nbsp;不可与图政，帝怒，曰：“卿有官属，日夕议事，奈何不欲我见学士邪？”继昭<br /><br />&nbsp;&nbsp;&nbsp;&nbsp;等饮殿中自如，帝怒，曰：“三使相有功，不如厚与金帛官爵，毋使豫政事。<br /><br />&nbsp;&nbsp;&nbsp;&nbsp;今宰相不得颛决事，继昭辈所奏必听。它日遽改，则人人生怨。初以卫兵检中人，<br /><br />&nbsp;&nbsp;&nbsp;&nbsp;今敕使、卫兵为一，臣窃寒心，愿诏茂贞还其卫军。不然，两镇兵斗阙下，朝廷<br /><br />&nbsp;&nbsp;&nbsp;&nbsp;危矣。”及胤召朱全忠讨全诲，汴兵将至，劝胤督茂贞还卫卒。又劝表暴内臣<br /><br />&nbsp;&nbsp;&nbsp;&nbsp;罪，因诛全诲等；若茂贞不如诏，即许全忠入朝。未及用，而全诲等已劫帝西幸。<br /><br />&nbsp;&nbsp;&nbsp;&nbsp;夜追及，见帝恸哭。至凤翔，迁兵部侍郎，进承旨。<br /><br />&nbsp;&nbsp;&nbsp;&nbsp;宰相韦贻范母丧，诏还位，当草制，上言：“贻范处丧未数月，遽使视事，<br /><br />&nbsp;&nbsp;&nbsp;&nbsp;伤孝子心。今中书事，一相可办。陛下诚惜贻范才，俟变\而召可也。何必使出<br /><br />&nbsp;&nbsp;&nbsp;&nbsp;峨冠庙堂，入泣血柩侧，毁瘠则废务，勤恪则忘哀，此非人情可处也。”学士使<br /><br />&nbsp;&nbsp;&nbsp;&nbsp;马从皓逼求草，曰：“腕可断，麻不可草！”从皓曰：“君求死邪？”曰：<br /><br />&nbsp;&nbsp;&nbsp;&nbsp;“吾职内署，可默默乎？”明日，百官至，而麻不出，宦侍合噪。茂贞入见帝曰：<br /><br />&nbsp;&nbsp;&nbsp;&nbsp;“命宰相而学士不草麻，非反邪？”艴然出。姚洎闻曰：“使我当直，亦继以死。”<br /><br />&nbsp;&nbsp;&nbsp;&nbsp;既而帝畏茂贞，卒诏贻范还相，洎代草麻。自是宦党怒甚。从皓让曰：“南<br /><br />&nbsp;&nbsp;&nbsp;&nbsp;司轻北司甚，君乃崔胤、王溥所荐，今日北司虽杀之可也。两军枢密，以君周岁<br /><br />&nbsp;&nbsp;&nbsp;&nbsp;无奉入，吾等议救接，君知之乎？”不敢对。<br /><br />&nbsp;&nbsp;&nbsp;&nbsp;茂贞疑帝间出依全忠，以兵卫行在。帝行武德殿前，因至尚食局，会学士独<br /><br />&nbsp;&nbsp;&nbsp;&nbsp;在，宫人招，至，再拜哭曰：“崔胤甚健，全忠军必济。”帝喜，曰：“<br /><br />&nbsp;&nbsp;&nbsp;&nbsp;愿陛下还宫，无为人知。”帝赐以面豆而去。全诲诛，宫人多坐死。帝欲尽去余<br /><br />&nbsp;&nbsp;&nbsp;&nbsp;党，曰：“礼，人臣无将，将必诛，宫婢负恩不可赦。然不三十年不能成人，<br /><br />&nbsp;&nbsp;&nbsp;&nbsp;尽诛则伤仁。愿去尤者，自内安外，以静群心。”帝曰：“善。”崔胤请以辉王<br /><br />&nbsp;&nbsp;&nbsp;&nbsp;为元帅，帝问：“它日累吾儿否？”曰：“陛下在东内时，天阴{雨矛}，王<br /><br />&nbsp;&nbsp;&nbsp;&nbsp;闻乌声曰：‘上与后幽困，乌雀声亦悲。’陛下闻之恻然，有是否？”帝曰：“<br /><br />&nbsp;&nbsp;&nbsp;&nbsp;然。是儿天生忠孝，与人异。”意遂决。议附胤类如此。<br /><br />&nbsp;&nbsp;&nbsp;&nbsp;帝反正，励精政事，处可机密，率与帝意合，欲相者三四，让不敢当。苏<br /><br />&nbsp;&nbsp;&nbsp;&nbsp;检复引同辅政，遂固辞。初，侍宴，与京兆郑元规、威远使陈班并席，辞曰：<br /><br />&nbsp;&nbsp;&nbsp;&nbsp;“学士不与外班接。”主席者固请，乃坐。既元规、班至，终绝席。全忠、胤临<br /><br />&nbsp;&nbsp;&nbsp;&nbsp;陛宣事，坐者皆去席，不动，曰：“侍宴无辄立，二公将以我为知礼。”全忠<br /><br />&nbsp;&nbsp;&nbsp;&nbsp;怒薄己，悻然出。有谮喜侵侮有位，胤亦与贰。会逐王溥、陆，帝以王<br /><br />&nbsp;&nbsp;&nbsp;&nbsp;赞、赵崇为相，胤执赞、崇非宰相器，帝不得已而罢。赞、崇皆所荐为宰相者。<br /><br />&nbsp;&nbsp;&nbsp;&nbsp;全忠见帝，斥罪，帝数顾胤，胤不为解。全忠至中书，欲召杀之。郑元规曰：<br /><br />&nbsp;&nbsp;&nbsp;&nbsp;“位侍郎、学士承旨，公无遽。”全忠乃止，贬濮州司马。帝执其手流涕曰：<br /><br />&nbsp;&nbsp;&nbsp;&nbsp;“我左右无人矣。”再贬荣懿尉，徙邓州司马。天v二年，复召为学士，还故官。<br /><br />&nbsp;&nbsp;&nbsp;&nbsp;不敢入朝，挈其族南依王审知而卒。<br /><br />&nbsp;&nbsp;&nbsp;&nbsp;兄仪，字羽光，亦以翰林学士为御史中丞。贬之明年，帝宴文思球场，全<br /><br />&nbsp;&nbsp;&nbsp;&nbsp;忠入，百官坐庑下，全忠怒，贬仪棣州司马，侍御史归蔼登州司户参军。<br /><br />&nbsp;&nbsp;&nbsp;&nbsp;赞曰：懿、僖以来，王道日失厥序，腐尹塞朝，贤人遁逃，四方豪英，各附<br /><br />&nbsp;&nbsp;&nbsp;&nbsp;所合而奋。天子块然，所与者，惟佞愎庸奴，乃欲鄣横流、支已颠，宁不殆哉！<br /><br />&nbsp;&nbsp;&nbsp;&nbsp;观綮、朴辈不次而用，捭豚，拒牙，趣亡而已。一韩不能容，况贤者乎？</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944245);">加入书签</a><a
                        href="944244.html">上一页</a>&larr;<a href="index.html">返回列表</a>&rarr;<a
                            href="944246.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944244.html"; var next_page = "944246.html"; var index_page = "index.html"; var sortid = "9"; var article_id = "14231"; var chapter_id = "944245"; var articlename = "新唐书"; var chaptername = " 卷一百八十三 列传第一百八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>