<!DOCTYPE html>
<html>
<head>
<meta charset="gbk" />
<title>新唐书- 卷一百八十 列传第一百五-在线阅读-哈西文学网</title>
<meta name="keywords" content="欧阳修、宋祁，新唐书， 卷一百八十 列传第一百五全文， 卷一百八十 列传第一百五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百八十 列传第一百五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940936.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940936.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十 列传第一百五</h1>
            <div class="link xb">
                <a href="940887.html">上一页</a>&larr;<a href="index.html">返回列表</a>&rarr;<a
                    href="944243.html">下一页</a></div>			
            <div id="BookText">&nbsp;&nbsp;&nbsp;&nbsp;◎李德裕<br /><br />&nbsp;&nbsp;&nbsp;&nbsp;李德裕，字文饶，元和宰相吉甫子也。少力于学，既冠，卓荦有大节。不喜<br /><br />&nbsp;&nbsp;&nbsp;&nbsp;与诸生试有司，以荫补校书郎。河东张弘靖辟为掌书记。府罢，召拜监察御史。<br /><br />&nbsp;&nbsp;&nbsp;&nbsp;穆宗即位，擢翰林学士。帝为太子时，已闻吉甫名，由是顾德裕厚，凡号令<br /><br />&nbsp;&nbsp;&nbsp;&nbsp;大典册，皆更其手。数召见，赉奖优华。帝怠荒于政，故戚里多所请丐，挟宦人<br /><br />&nbsp;&nbsp;&nbsp;&nbsp;禁中语，关托大臣。德裕建言：“旧制，驸马都尉与要官禁不往来。开元中，<br /><br />&nbsp;&nbsp;&nbsp;&nbsp;诃督尤切，今乃公至宰相及大臣私第。是等无佗材，直泄漏禁密，交通中外耳。<br /><br />&nbsp;&nbsp;&nbsp;&nbsp;请白事宰相者，听至中书，无辄诣第。”帝然之。再进中书舍人。未几，授御史<br /><br />&nbsp;&nbsp;&nbsp;&nbsp;中丞。<br /><br />&nbsp;&nbsp;&nbsp;&nbsp;始，吉甫相宪宗，牛僧孺、李宗闵对直言策，痛诋当路，条失政。吉甫诉于<br /><br />&nbsp;&nbsp;&nbsp;&nbsp;帝，且泣，有司皆得罪，遂与为怨。吉甫又为帝谋讨两河叛将，李逢吉沮解其言，<br /><br />&nbsp;&nbsp;&nbsp;&nbsp;功未既而吉甫卒，裴度实继之。逢吉以议不合罢去，故追衔吉甫而怨度，摈德裕<br /><br />&nbsp;&nbsp;&nbsp;&nbsp;不得进。至是，间帝暗庸，讠木度使与元稹相怨，夺其宰相而己代之。欲引僧孺<br /><br />&nbsp;&nbsp;&nbsp;&nbsp;益树党，乃出德裕为浙西观察使。俄而僧孺入相，由是牛、李之憾结矣。<br /><br />&nbsp;&nbsp;&nbsp;&nbsp;初，润州承王国清乱，窦易直倾府库赉军，赀用空殚，而下益骄。德裕自检<br /><br />&nbsp;&nbsp;&nbsp;&nbsp;约，以留州财赡兵，虽俭而均，故士无怨。再期，则赋物储。南方信S巫，<br /><br />&nbsp;&nbsp;&nbsp;&nbsp;虽父母疠疾，子弃不敢养。德裕择长老可语者，谕以孝慈大伦，患难相收不可弃<br /><br />&nbsp;&nbsp;&nbsp;&nbsp;之义，使归相晓敕，违约者显置以法。数年，恶俗大变。又按属州非经祠者，毁<br /><br />&nbsp;&nbsp;&nbsp;&nbsp;千余所，撤私邑山房千四百舍，寇无所C蔽。天子下诏褒扬。<br /><br />&nbsp;&nbsp;&nbsp;&nbsp;敬宗立，侈用无度，诏浙西上脂A妆具，德裕奏：“比年旱灾，物力未完。<br /><br />&nbsp;&nbsp;&nbsp;&nbsp;乃三月壬子赦令，常贡之外，悉罢进献。此陛下恐聚敛之吏缘以成奸，雕窭之人<br /><br />&nbsp;&nbsp;&nbsp;&nbsp;不胜其敝也。本道素号富饶，更李、薛苹，皆榷酒于民，供有羡财。元和诏书<br /><br />&nbsp;&nbsp;&nbsp;&nbsp;停榷酤，又赦令禁诸州羡余无送使。今存者惟留使钱五十万缗，率岁经费常少十<br /><br />&nbsp;&nbsp;&nbsp;&nbsp;三万，军用褊急。今所须脂A妆具，度用银二万三千两，金百三十两，物非土产，<br /><br />&nbsp;&nbsp;&nbsp;&nbsp;虽力营索，尚恐不逮。愿诏宰相议，何以俾臣不违诏旨，不乏军兴，不疲人，不<br /><br />&nbsp;&nbsp;&nbsp;&nbsp;敛怨，则前敕后诏，咸可遵承。”不报。方是时，罢进献，不阅月，而求贡使者<br /><br />&nbsp;&nbsp;&nbsp;&nbsp;足相接于道，故德裕推一以讽它。<br /><br />&nbsp;&nbsp;&nbsp;&nbsp;又诏索盘绦缭绫千匹，复奏言：“太宗时，使至凉州，见名鹰，讽李大亮献<br /><br />&nbsp;&nbsp;&nbsp;&nbsp;之，大亮谏止，赐诏嘉叹。玄宗时，使者抵江南捕、翠鸟，汴州刺史倪若水<br /><br />&nbsp;&nbsp;&nbsp;&nbsp;言之，即见褒纳。皇甫询织半臂、造琵琶捍拨、镂牙c于益州，苏F不奉诏，<br /><br />&nbsp;&nbsp;&nbsp;&nbsp;帝不加罪。夫、镂牙，微物也。二三臣尚以劳人损德为言，岂二祖有臣如此，<br /><br />&nbsp;&nbsp;&nbsp;&nbsp;今独无之？盖有位者蔽而不闻，非陛下拒不纳也。且立鹅天马，盘绦掬豹，文彩<br /><br />&nbsp;&nbsp;&nbsp;&nbsp;怪丽，惟乘舆当御。今广用千匹，臣所未谕。昔汉文身衣弋绨，元帝罢轻纤服，<br /><br />&nbsp;&nbsp;&nbsp;&nbsp;故仁德慈俭，至今称之。愿陛下师二祖容纳，远思汉家恭约，裁赐节减，则海隅<br /><br />&nbsp;&nbsp;&nbsp;&nbsp;苍生毕受赐矣。”优诏为停。<br /><br />&nbsp;&nbsp;&nbsp;&nbsp;自元和后，天下禁毋私度僧。徐州王智兴绐言天子诞月，请筑坛度人以资福，<br /><br />&nbsp;&nbsp;&nbsp;&nbsp;诏可。即显募江淮间，民皆曹辈奔走，因牟撷其财以自入。德裕劾奏：“智兴为<br /><br />&nbsp;&nbsp;&nbsp;&nbsp;坛泗州，募愿度者，人输钱二千，则不复勘诘，普加髡落。自淮而右，户三丁男，<br /><br />&nbsp;&nbsp;&nbsp;&nbsp;必一男剔发，规影绺常所度无算。臣阅度江者日数百，苏、常齐民，十固八<br /><br />&nbsp;&nbsp;&nbsp;&nbsp;九，若不加禁遏，则前至诞月，江淮失丁男六十万，不为细变。”有诏徐州禁止。<br /><br />&nbsp;&nbsp;&nbsp;&nbsp;时帝昏荒，数游幸，狎比群小，听朝简忽。德裕上《丹六箴》，表言：“<br /><br />&nbsp;&nbsp;&nbsp;&nbsp;‘心乎爱矣，遐不谓矣’，此古之贤人笃于事君者也。夫迹疏而言亲者危，地远<br /><br />&nbsp;&nbsp;&nbsp;&nbsp;而意忠者忤。臣窃惟念拔自先圣，遍荷宠私，不能竭忠，是负灵鉴。臣在先朝，<br /><br />&nbsp;&nbsp;&nbsp;&nbsp;尝献《大明赋》以讽，颇蒙嘉采。今日尽节明主，亦由是也。”其一曰《宵衣》，<br /><br />&nbsp;&nbsp;&nbsp;&nbsp;讽视朝希晚也；二曰《正服》，讽服御非法也；三曰《罢献》，讽敛求怪珍也；<br /><br />&nbsp;&nbsp;&nbsp;&nbsp;四曰《纳诲》，讽侮弃忠言也；五曰《辨邪》，讽任群小也；六曰《防微》，讽<br /><br />&nbsp;&nbsp;&nbsp;&nbsp;伪游轻出也。辞皆明直婉切。帝虽不能用其言，犹敕韦处厚谆谆作诏，厚谢其意。<br /><br />&nbsp;&nbsp;&nbsp;&nbsp;然为逢吉排笮，讫不内徙。<br /><br />&nbsp;&nbsp;&nbsp;&nbsp;时亳州浮屠诡言水可愈疾，号曰“圣水”，转相流闻，南方之人，率十户僦<br /><br />&nbsp;&nbsp;&nbsp;&nbsp;一人使往汲。既行若饮，病者不敢近荤血，危老之人率多死。而水斗三十千，取<br /><br />&nbsp;&nbsp;&nbsp;&nbsp;者益它汲，转鬻于道，互相欺[，往者日数十百人。德裕严勒津逻捕绝之，且<br /><br />&nbsp;&nbsp;&nbsp;&nbsp;言：“昔吴有圣水，宋、齐有圣火，皆本妖祥，古人所禁。请下观察使令狐楚填<br /><br />&nbsp;&nbsp;&nbsp;&nbsp;塞，以绝妄源。”从之。帝方惑佛老，祷福祈年，浮屠方士，并出入禁中。狂人<br /><br />&nbsp;&nbsp;&nbsp;&nbsp;杜景先上言，其友周息元寿数百岁，帝遣宦者至浙西迎之，诏在所驰驿敦遣。德<br /><br />&nbsp;&nbsp;&nbsp;&nbsp;裕上疏曰：“道之高者，莫若广成、玄元；人之圣者，莫若轩辕、孔子。昔轩辕<br /><br />&nbsp;&nbsp;&nbsp;&nbsp;问广成子治身之要，曰：‘无视无听，抱神以静，形将自正。无劳子形，无摇子<br /><br />&nbsp;&nbsp;&nbsp;&nbsp;精，乃可长生。慎守其一，以处其和。故我身千二百岁矣，形未尝衰。’又曰：<br /><br />&nbsp;&nbsp;&nbsp;&nbsp;‘得吾道者上为皇，下为王。’玄元语孔子曰：‘去子之骄气与多欲、态色与淫<br /><br />&nbsp;&nbsp;&nbsp;&nbsp;志，是皆无益于子之身。’陛下轩后之术，物色异人，若使广成、玄元混迹而<br /><br />&nbsp;&nbsp;&nbsp;&nbsp;至，告陛下之言，亦无出于此。臣虑今所得者，皆迂怪之士，使物淖冰，以小术<br /><br />&nbsp;&nbsp;&nbsp;&nbsp;欺聪明，如文成、五利者也。又前世天子虽好方士，未有御其药者。故汉人称黄<br /><br />&nbsp;&nbsp;&nbsp;&nbsp;金可成，以为饮食器则寿。高宗时刘道合、玄宗时孙甑生皆能作黄金，二祖不之<br /><br />&nbsp;&nbsp;&nbsp;&nbsp;服，岂非以宗庙为重乎？傥必致真隐，愿止师保和之术，慎毋及药，则九庙尉悦<br /><br />&nbsp;&nbsp;&nbsp;&nbsp;矣。”息元果诞谲不情，自言与张果、叶静能游。帝诏画工肖状为图以观之，终<br /><br />&nbsp;&nbsp;&nbsp;&nbsp;帝世无它验。文宗即位，乃逐之。<br /><br />&nbsp;&nbsp;&nbsp;&nbsp;太和三年，召拜兵部侍郎。裴度荐材堪宰相，而李宗闵以中人助，先秉政，<br /><br />&nbsp;&nbsp;&nbsp;&nbsp;且得君，出德裕为郑滑节度使，引僧孺协力，罢度政事。二怨相济，凡德裕所善，<br /><br />&nbsp;&nbsp;&nbsp;&nbsp;悉逐之。于是二人权震天下，党人牢不可破矣。<br /><br />&nbsp;&nbsp;&nbsp;&nbsp;逾年，徙剑南西川。蜀自南诏入寇，败杜元颖，而郭钊代之，病不能事，民<br /><br />&nbsp;&nbsp;&nbsp;&nbsp;失职，无聊生。德裕至，则完残奋怯，皆有条次。成都既南失姚、协，西亡维、<br /><br />&nbsp;&nbsp;&nbsp;&nbsp;松，由清溪下沫水而左，尽为蛮有。始，韦皋招来南诏，复`州，倾内资结蛮好，<br /><br />&nbsp;&nbsp;&nbsp;&nbsp;示以战阵文法。德裕以皋启戎资盗，其策非是，养成痈疽，第未决耳。至元颖时，<br /><br />&nbsp;&nbsp;&nbsp;&nbsp;遇隙而发，故长驱深入，蹂剔千里，荡无孑遗。今瘢夷尚新，非痛矫革，不能刷<br /><br />&nbsp;&nbsp;&nbsp;&nbsp;一方耻。乃建筹边楼，按南道山川险要与蛮相入者图之左，西道与吐蕃接者图之<br /><br />&nbsp;&nbsp;&nbsp;&nbsp;右。其部落众寡，馈a远迩，曲折咸具。乃召习边事者与之指画商订，凡虏之<br /><br />&nbsp;&nbsp;&nbsp;&nbsp;情伪尽知之。又料择伏瘴旧獠与州兵之任战者，废遣狞耄什三四，士无敢怨。又<br /><br />&nbsp;&nbsp;&nbsp;&nbsp;请甲人于安定，弓人河中，弩人浙西。繇是蜀之器械皆犀锐。率户二百取一人，<br /><br />&nbsp;&nbsp;&nbsp;&nbsp;使习战，贷勿事，缓则农，急则战，谓之“雄边子弟”。其精兵曰南燕保义、保<br /><br />&nbsp;&nbsp;&nbsp;&nbsp;惠、两河慕义、左右连弩；骑士曰飞星、鸷击、奇锋、流电、霆声、突骑。总十<br /><br />&nbsp;&nbsp;&nbsp;&nbsp;一军。筑杖义城，以制大度、青溪关之阻；作御侮城，以控荣经犄角势；作柔远<br /><br />&nbsp;&nbsp;&nbsp;&nbsp;城，以厄西山吐蕃；复邛崃关，徙`州治台登，以夺蛮险。<br /><br />&nbsp;&nbsp;&nbsp;&nbsp;旧制，岁抄运内粟赡黎、`州，起嘉、眉，道阳山江，而达大度，乃分饷诸<br /><br />&nbsp;&nbsp;&nbsp;&nbsp;戍。常以盛夏至，地苦瘴毒，辇夫多死。德裕命转邛、雅粟，以十月为漕始，先<br /><br />&nbsp;&nbsp;&nbsp;&nbsp;夏而至，以佐阳山之运，馈者不涉炎月，远民乃安。蜀人多鬻女为人妾，德裕为<br /><br />&nbsp;&nbsp;&nbsp;&nbsp;著科约：凡十三而上，执三年劳；下者，五岁；及期则归之父母。毁属下浮屠私<br /><br />&nbsp;&nbsp;&nbsp;&nbsp;庐数千，以地予农。蜀先主祠旁有猱村，其民剔发若浮屠者，畜妻子自如，德裕<br /><br />&nbsp;&nbsp;&nbsp;&nbsp;下令禁止。蜀风大变。<br /><br />&nbsp;&nbsp;&nbsp;&nbsp;于是二边浸惧，南诏请还所俘掠四千人，吐蕃维州将悉怛谋以城降。维距成<br /><br />&nbsp;&nbsp;&nbsp;&nbsp;都四百里，因山为固，东北繇索丛岭而下二百里，地无险，走长川不三千里，直<br /><br />&nbsp;&nbsp;&nbsp;&nbsp;吐蕃之牙，异时戍之，以制虏入者也。德裕既得之，即发兵以守，且陈出师之利。<br /><br />&nbsp;&nbsp;&nbsp;&nbsp;僧孺居中沮其功，命返悉怛谋于虏，以信所盟，德裕终身以为恨。会监军使王践<br /><br />&nbsp;&nbsp;&nbsp;&nbsp;言入朝，盛言悉怛谋死，拒远人向化意。帝亦悔之，即以兵部尚书召，俄拜中书<br /><br />&nbsp;&nbsp;&nbsp;&nbsp;门下平章事，封赞皇县伯。<br /><br />&nbsp;&nbsp;&nbsp;&nbsp;故事，丞郎诣宰相，须少间乃敢通，郎官非公事不敢谒。李宗闵时，往往通<br /><br />&nbsp;&nbsp;&nbsp;&nbsp;宾客。李听为太子太傅，招所善载酒集宗闵阁，酣醉乃去。至德裕，则喻御史：<br /><br />&nbsp;&nbsp;&nbsp;&nbsp;“有以事见宰相，必先白台乃听。凡罢朝，由龙尾道趋出。”遂无辄至阁者。又<br /><br />&nbsp;&nbsp;&nbsp;&nbsp;罢京兆筑沙堤、两街上朝卫兵。常建言：“朝廷惟邪正二途，正必去邪，邪必害<br /><br />&nbsp;&nbsp;&nbsp;&nbsp;正。然其辞皆若可听，愿审所取舍。不然，二者并进，虽圣贤经营，无繇成功。”<br /><br />&nbsp;&nbsp;&nbsp;&nbsp;俄而宗闵罢，德裕代为中书侍郎、集贤殿大学士。始，二省符江淮大贾，使主堂<br /><br />&nbsp;&nbsp;&nbsp;&nbsp;厨食利，因是挟赀行天下，所至州镇为右客，富人倚以自高。德裕一切罢之。<br /><br />&nbsp;&nbsp;&nbsp;&nbsp;后帝暴感风，害语言。郑注始因王守澄以药进，帝少间，又荐李训使待诏，<br /><br />&nbsp;&nbsp;&nbsp;&nbsp;帝欲授谏官，德裕曰：“昔诸葛亮有言：‘亲贤臣，远小人，先汉所以兴隆也。<br /><br />&nbsp;&nbsp;&nbsp;&nbsp;亲小人，远贤士，后汉所以倾颓也。’今训小人，顷咎恶暴天下，不宜引致左右。”<br /><br />&nbsp;&nbsp;&nbsp;&nbsp;帝曰：“人谁无过，当容其改。且逢吉尝言之。”对曰：“圣贤则有改过，若<br /><br />&nbsp;&nbsp;&nbsp;&nbsp;训天资奸邪，尚何能改？逢吉位宰相，而顾爱凶回，以累陛下，亦罪人也。”帝<br /><br />&nbsp;&nbsp;&nbsp;&nbsp;语王涯别与官，德裕摇手止涯，帝适见，不怿，训、注皆怨，即复召宗闵辅政，<br /><br />&nbsp;&nbsp;&nbsp;&nbsp;拜德裕为兴元节度使。入见帝，自陈愿留阙下，复拜兵部尚书。宗闵奏：“命已<br /><br />&nbsp;&nbsp;&nbsp;&nbsp;行，不可止。”更徙镇海军以代王[。<br /><br />&nbsp;&nbsp;&nbsp;&nbsp;先是太和中，漳王养母杜仲阳归浙西，有诏在所存问。时德裕被召，乃檄留<br /><br />&nbsp;&nbsp;&nbsp;&nbsp;后使如诏书。[入为尚书左丞，而漳王以罪废死，因与户部侍郎李汉共谮德裕尝<br /><br />&nbsp;&nbsp;&nbsp;&nbsp;赂仲阳导王为不轨。帝惑其言，召王涯、李固言、路隋质之，注、[、汉三人者<br /><br />&nbsp;&nbsp;&nbsp;&nbsp;语益坚，独隋言：“德裕大臣，不宜有此。”谗焰少衰。遂贬德裕为太子宾客，<br /><br />&nbsp;&nbsp;&nbsp;&nbsp;分司东都。复贬袁州长史，隋亦免宰相。未几，宗闵以罪斥，而注、训等乱败。<br /><br />&nbsp;&nbsp;&nbsp;&nbsp;帝追悟德裕以诬构逐，乃徙滁州刺史。又以太子宾客分司东都。开成初，帝从容<br /><br />&nbsp;&nbsp;&nbsp;&nbsp;语宰相：“朝廷岂有遗事乎？”众皆以宋申锡对。帝俯首涕数行下，曰：“当此<br /><br />&nbsp;&nbsp;&nbsp;&nbsp;时，兄弟不相保，况申锡邪？有司为我褒显之。”又曰：“德裕亦申锡比也。”<br /><br />&nbsp;&nbsp;&nbsp;&nbsp;起为浙西观察使。后对学士禁中，黎埴顿首言：“德裕与宗闵皆逐，而独三进官。”<br /><br />&nbsp;&nbsp;&nbsp;&nbsp;帝曰：“彼尝进郑注，而德裕欲杀之，今当以官与何人？”埴惧而出。又指坐<br /><br />&nbsp;&nbsp;&nbsp;&nbsp;前示宰相曰：“此德裕争郑注处。”<br /><br />&nbsp;&nbsp;&nbsp;&nbsp;德裕三在浙西，出入十年，迁淮南节度使，代牛僧孺。僧孺闻之，以军事付<br /><br />&nbsp;&nbsp;&nbsp;&nbsp;其副张鹭，即驰去。淮南府钱八十万缗，德裕奏言止四十万，为鹭用其半。僧孺<br /><br />&nbsp;&nbsp;&nbsp;&nbsp;诉于帝，而谏官姚合、魏谟等共劾奏德裕挟私怨沮伤僧孺，帝置章不下，诏德裕<br /><br />&nbsp;&nbsp;&nbsp;&nbsp;覆实。德裕上言：“诸镇更代，例杀半数以备水旱、助军费。因索王播、段文昌、<br /><br />&nbsp;&nbsp;&nbsp;&nbsp;崔从相授簿最具在。惟从死官下，僧孺代之，其所杀数最多。”即自劾“始至镇，<br /><br />&nbsp;&nbsp;&nbsp;&nbsp;失于用例，不敢妄”，遂待罪，有诏释之。<br /><br />&nbsp;&nbsp;&nbsp;&nbsp;武宗立，召为门下侍郎、同中书门下平章事。既入谢，即进戒帝：“辨邪正，<br /><br />&nbsp;&nbsp;&nbsp;&nbsp;专委任，而后朝廷治。臣尝为先帝言之，不见用。夫正人既呼小人为邪，小人亦<br /><br />&nbsp;&nbsp;&nbsp;&nbsp;谓正人为邪，何以辨之？请借物为谕，松柏之为木，孤生劲特，无所因倚。萝茑<br /><br />&nbsp;&nbsp;&nbsp;&nbsp;则不然，弱不能立，必附它木。故正人一心事君，无待于助。邪人必更为党，以<br /><br />&nbsp;&nbsp;&nbsp;&nbsp;相蔽欺。君人者以是辨之，则无惑矣。”又谓治乱系信任，引齐桓公问管仲所以<br /><br />&nbsp;&nbsp;&nbsp;&nbsp;害霸者，仲对琴瑟笙竽、弋猎驰骋，非害霸者；惟知人不能举，举不能任，任而<br /><br />&nbsp;&nbsp;&nbsp;&nbsp;又杂以小人，害霸也。“太、玄、德、宪四宗皆盛朝，其始临御，自视若尧、舜，<br /><br />&nbsp;&nbsp;&nbsp;&nbsp;浸久则不及初，陛下知其然乎？始一委辅相，故贤者得尽心。久则小人并进，造<br /><br />&nbsp;&nbsp;&nbsp;&nbsp;党与，乱视听，故上疑而不专。政去宰相则不治矣。在德宗最甚，晚节宰相惟奉<br /><br />&nbsp;&nbsp;&nbsp;&nbsp;行诏书，所与图事者，李齐运、裴延龄、韦渠牟等，讫今谓之乱政。夫辅相有欺<br /><br />&nbsp;&nbsp;&nbsp;&nbsp;罔不忠，当亟免，忠而材者属任之。政无它门，天下安有不治？先帝任人，始皆<br /><br />&nbsp;&nbsp;&nbsp;&nbsp;回容，积纤微以至诛贬。诚使虽小过必知而改之，君臣无猜，则谗邪不干其间矣。”<br /><br />&nbsp;&nbsp;&nbsp;&nbsp;又言：“开元初，辅相率三考辄去，虽姚崇、宋Z不能逾。至李林甫，秉权乃十<br /><br />&nbsp;&nbsp;&nbsp;&nbsp;九年，遂及祸败。是知亟进罢宰相，使政在中书，诚治本也。”<br /><br />&nbsp;&nbsp;&nbsp;&nbsp;帝尝疑杨嗣复、李珏顾望不忠，遣使杀之。德裕知帝性刚而果于断，即率三<br /><br />&nbsp;&nbsp;&nbsp;&nbsp;宰相见延英，呜咽流涕曰：“昔太宗、德宗诛大臣，未尝不悔。臣欲陛下全活之，<br /><br />&nbsp;&nbsp;&nbsp;&nbsp;无异时恨。使二人罪恶暴著，天下共疾之。”帝不许，德裕伏不起。帝曰：“为<br /><br />&nbsp;&nbsp;&nbsp;&nbsp;公等赦之。”德裕降拜升坐。帝曰：“如令谏官论争，虽千疏，我不赦。”德裕<br /><br />&nbsp;&nbsp;&nbsp;&nbsp;重拜。因追还使者，嗣复等乃免。<br /><br />&nbsp;&nbsp;&nbsp;&nbsp;时帝数出畋游，暮夜乃还，德裕上言；“人君动法于日，故出而视朝，入而<br /><br />&nbsp;&nbsp;&nbsp;&nbsp;燕息。《传》曰：‘君就房有常节。’惟深察古谊，毋继以夜。侧闻五星失度，<br /><br />&nbsp;&nbsp;&nbsp;&nbsp;恐天以是勤勤儆戒。《诗》曰：‘敬天之渝，不敢驰驱。’愿节田游，承天意。”<br /><br />&nbsp;&nbsp;&nbsp;&nbsp;寻册拜司空。<br /><br />&nbsp;&nbsp;&nbsp;&nbsp;回鹘自开成时为黠戛斯所破。会昌后，乌介可汗挟公主牙塞下，种族大饥，<br /><br />&nbsp;&nbsp;&nbsp;&nbsp;以弱口、重器易粟于边。退浑、党项利虏掠，因天德军使田牟上言，愿以部落兵<br /><br />&nbsp;&nbsp;&nbsp;&nbsp;击之。议者请可其言。德裕曰：“回鹘于国尝有功，以穷来归，未辄扰边，遽伐<br /><br />&nbsp;&nbsp;&nbsp;&nbsp;之，非汉宣帝待呼韩之义。不如与之食，以待其变。”陈夷行曰：“资盗粮，非<br /><br />&nbsp;&nbsp;&nbsp;&nbsp;计也，不如击之便。”德裕曰：“沙陀、退浑，不可恃也。夫见利则进，遇敌则<br /><br />&nbsp;&nbsp;&nbsp;&nbsp;走，杂虏之常态，孰肯为国家用邪？天德兵素弱，以一城与劲虏确，无不败。请<br /><br />&nbsp;&nbsp;&nbsp;&nbsp;诏牟无听诸戎计。”帝于是贷粟二万斛。<br /><br />&nbsp;&nbsp;&nbsp;&nbsp;会烀凰股背嘈囊越担赤心兵溃去。于是回鹘势穷，数丐羊马，欲藉兵复故<br /><br />&nbsp;&nbsp;&nbsp;&nbsp;地，又愿假天德城以舍公主，帝不许。乃进逼振武保大栅杷头峰，以略朔川，转<br /><br />&nbsp;&nbsp;&nbsp;&nbsp;战云州，刺史张献节婴城不出。回鹘乃大掠，党项、退浑皆保险莫敢拒。帝益知<br /><br />&nbsp;&nbsp;&nbsp;&nbsp;向不许田牟用二部兵之效，乃复问以计，德裕曰：“杷头峰北皆大碛，利用骑，<br /><br />&nbsp;&nbsp;&nbsp;&nbsp;不可以步当之。今乌介所恃，公主尔，得健将出奇夺还之，王师急击，彼必走。<br /><br />&nbsp;&nbsp;&nbsp;&nbsp;今锐将无易石雄者，请以藩浑劲卒与汉兵衔枚夜击之，势必得。”帝即以方略授<br /><br />&nbsp;&nbsp;&nbsp;&nbsp;刘沔，令雄邀击可汗于杀胡山，败之，迎公主还，回鹘遂败。进位司徒。<br /><br />&nbsp;&nbsp;&nbsp;&nbsp;黠戛斯遣使来，且言攻取安西、北庭，帝欲从黠戛斯求其地，德裕曰：“不<br /><br />&nbsp;&nbsp;&nbsp;&nbsp;可。安西距京师七千里，北庭五千里。异时繇河西、陇右抵玉门关，皆我郡县，<br /><br />&nbsp;&nbsp;&nbsp;&nbsp;往往有兵，故能缓急调发。自河、陇入吐蕃，则道出回鹘。回鹘今破灭，未知黠<br /><br />&nbsp;&nbsp;&nbsp;&nbsp;戛斯果有其地邪？假令安西可得，即复置都护，以万人往戍，何所兴发，何道馈<br /><br />&nbsp;&nbsp;&nbsp;&nbsp;n？彼天德、振武于京师近，力犹苦不足，况七千里安西哉？臣以为纵得之，<br /><br />&nbsp;&nbsp;&nbsp;&nbsp;无用也。昔汉魏相请罢田车师，贾捐之请弃珠崖，近狄仁杰亦请弃四镇及安东，<br /><br />&nbsp;&nbsp;&nbsp;&nbsp;皆不愿贪外以耗内。此三臣者，当全盛时，尚欲弃割以肥中国，况久没甚远之地<br /><br />&nbsp;&nbsp;&nbsp;&nbsp;乎？是持实费，市虚事，灭一回鹘，而又生之。”帝乃止。<br /><br />&nbsp;&nbsp;&nbsp;&nbsp;泽潞刘从谏死，其从子稹擅留事，以邀节度，德裕曰：“泽潞内地，非河朔<br /><br />&nbsp;&nbsp;&nbsp;&nbsp;比，昔皆儒术大臣守之。李抱真始建昭义军，最有功，德宗尚不许其子继。及刘<br /><br />&nbsp;&nbsp;&nbsp;&nbsp;悟死，敬宗方怠于政，遂以符节付从谏。太和时，擅兵长子，阴连训、注，外托<br /><br />&nbsp;&nbsp;&nbsp;&nbsp;效忠，请除君侧。及有狗马疾，谢医拒使，便以兵属稹。舍而不讨，无以示四方。”<br /><br />&nbsp;&nbsp;&nbsp;&nbsp;帝曰：“可胜乎？”对曰：“河朔，稹所恃以唇齿也。如令魏、镇不与，则破<br /><br />&nbsp;&nbsp;&nbsp;&nbsp;矣。夫三镇世嗣，列圣许之。请使近臣明告：‘以泽潞命帅，不得视三镇，今朕<br /><br />&nbsp;&nbsp;&nbsp;&nbsp;欲诛稹，其各以兵会。’”帝然之。乃以李回持节谕王元逵、何弘敬，皆听命。<br /><br />&nbsp;&nbsp;&nbsp;&nbsp;始议用兵，中外交章固争，皆曰：“悟功高，不可绝其嗣。又从谏畜兵十万，粟<br /><br />&nbsp;&nbsp;&nbsp;&nbsp;支十年，未可以破也。”它宰相亦j婀趋和，德裕独曰：“诸葛亮言曹操善为<br /><br />&nbsp;&nbsp;&nbsp;&nbsp;兵，犹五攻昌霸，三越R，况其下哉？然赢缩胜负，兵家之常，惟陛下圣策先<br /><br />&nbsp;&nbsp;&nbsp;&nbsp;定，不以小利钝为浮议所摇，则有功矣。有如不利，臣请以死塞责！”帝忿然曰：<br /><br />&nbsp;&nbsp;&nbsp;&nbsp;“为我语于朝，有沮吾军议者，先诛之！”群论遂息。元逵兵已出，而弘敬逗留<br /><br />&nbsp;&nbsp;&nbsp;&nbsp;持两端。德裕建遣王宰以陈、许精甲，假道于魏以伐磁。弘敬闻，遽勒兵请自涉<br /><br />&nbsp;&nbsp;&nbsp;&nbsp;漳取磁、潞。<br /><br />&nbsp;&nbsp;&nbsp;&nbsp;会横水戍兵叛，入太原，逐其帅李石，奉裨将杨弁主留事。方是时，稹未下，<br /><br />&nbsp;&nbsp;&nbsp;&nbsp;朝廷益为忧。议者颇言兵皆可罢。帝遣中人马元实如太原，侦其变。弁厚贿中人，<br /><br />&nbsp;&nbsp;&nbsp;&nbsp;帐饮三日。还，谬曰：“弁兵多，属明光甲者十五里。”德裕诘曰：“李石以太<br /><br />&nbsp;&nbsp;&nbsp;&nbsp;原无兵，故调横水卒千五百使戍榆社，弁因以乱，渠能列卒如此多邪？”则曰：<br /><br />&nbsp;&nbsp;&nbsp;&nbsp;“晋人勇，皆兵也，募而得之。”德裕曰：“募士当以财，李石以人欠一缣，故<br /><br />&nbsp;&nbsp;&nbsp;&nbsp;兵乱，石无以索之，弁何得邪？太原一铠一戟，举送行营，安致十五里明光乎？”<br /><br />&nbsp;&nbsp;&nbsp;&nbsp;使者语塞。德裕即奏：“弁贱伍，不可赦。如力不足，请舍稹而诛弁。”遽趣王<br /><br />&nbsp;&nbsp;&nbsp;&nbsp;逢起榆社军，诏元逵趋土门，会太原。河东监军吕义忠闻，即日召榆社卒入斩弁，<br /><br />&nbsp;&nbsp;&nbsp;&nbsp;献首京师。<br /><br />&nbsp;&nbsp;&nbsp;&nbsp;德裕每疾贞元、太和间有所讨伐，诸道兵出境，即仰给度支，多迁延以困国<br /><br />&nbsp;&nbsp;&nbsp;&nbsp;力。或与贼约，令懈守备，得一县一屯以报天子，故师无大功。因请敕诸将，令<br /><br />&nbsp;&nbsp;&nbsp;&nbsp;直取州，勿攻县。故元逵等下邢、场⒋牛而稹气索矣。俄而高文端归命，称稹<br /><br />&nbsp;&nbsp;&nbsp;&nbsp;粮乏，皆女子捣u哺兵。未几，郭谊持稹首降。帝问：“何以处谊？”德裕曰：<br /><br />&nbsp;&nbsp;&nbsp;&nbsp;“稹竖子，安知反？职谊为之。今三州已降，而稹穷蹙，又贩其族以邀富贵，不<br /><br />&nbsp;&nbsp;&nbsp;&nbsp;诛，后无以惩恶。”帝曰：“朕意亦尔。”因诏石雄入潞，尽取谊等及尝为稹用<br /><br />&nbsp;&nbsp;&nbsp;&nbsp;者，悉诛之。策功拜太尉，进封赵国公。德裕固让，言：“唐兴，太尉惟七人，<br /><br />&nbsp;&nbsp;&nbsp;&nbsp;尚父子仪乃不敢拜。近王智兴、李载义皆超拜保、傅，盖重惜此官。裴度为司徒<br /><br />&nbsp;&nbsp;&nbsp;&nbsp;十年，亦不迁，臣愿守旧秩足矣。”帝曰：“吾恨无官酬公，毋固辞。”德裕又<br /><br />&nbsp;&nbsp;&nbsp;&nbsp;陈：“先臣封于赵，冢孙宽中始生，字曰三赵，意将传嫡，不及支庶。臣前益封，<br /><br />&nbsp;&nbsp;&nbsp;&nbsp;已改中山。臣先世皆尝居汲，愿得封卫。”从之，遂改卫国公。<br /><br />&nbsp;&nbsp;&nbsp;&nbsp;帝尝从容谓宰相曰：“有人称孔子其徒三千亦为党，信乎？”德裕曰：“昔<br /><br />&nbsp;&nbsp;&nbsp;&nbsp;刘向云：‘孔子与颜回、子贡更相称誉，不为朋党；禹、稷与皋陶转相汲引，不<br /><br />&nbsp;&nbsp;&nbsp;&nbsp;为比周。无邪心也。’臣尝以共、P、O兜与舜、禹杂处尧朝，共工、O兜则<br /><br />&nbsp;&nbsp;&nbsp;&nbsp;为党，舜、禹不为党。小人相与比周，迭为掩蔽也。贤人君子不然，忠于国则同<br /><br />&nbsp;&nbsp;&nbsp;&nbsp;心，闻于义则同志，退而各行其己，不可交以私。赵宣子、随会继而纳谏，司马<br /><br />&nbsp;&nbsp;&nbsp;&nbsp;侯、叔向比以事君，不为党也。公孙弘每与汲黯请间，黯先发之，弘推其后，武<br /><br />&nbsp;&nbsp;&nbsp;&nbsp;帝所言皆听。黯、弘虽并进，然廷诘齐人少情，讥其布被为诈，则先发后继，不<br /><br />&nbsp;&nbsp;&nbsp;&nbsp;为党也。太宗与房玄龄图事，则曰非杜如晦莫能筹之。及如晦在焉，亦推玄龄之<br /><br />&nbsp;&nbsp;&nbsp;&nbsp;策。则同心图国，不为党也。汉朱博、陈咸相为腹心，背公死党。周福、房植各<br /><br />&nbsp;&nbsp;&nbsp;&nbsp;以其党相倾，议论相轧，故朋党始于甘陵二部。及甚也，谓之钩党，继受诛夷。<br /><br />&nbsp;&nbsp;&nbsp;&nbsp;以王制言之，非不幸也。周之衰，列国公子有信陵、平原、孟尝、春申，游谈者<br /><br />&nbsp;&nbsp;&nbsp;&nbsp;以四豪为称首，亦各有客三千，务以谲诈势利相高；仲尼之徒，唯行仁义。今议<br /><br />&nbsp;&nbsp;&nbsp;&nbsp;者欲以比之，罔矣。臣未知所谓党者，为国乎？为身乎？诚为国邪，随会、叔向、<br /><br />&nbsp;&nbsp;&nbsp;&nbsp;汲黯、房、杜之道可行，不必党也。今所谓党者，诬善蔽忠，附下罔上，车马驰<br /><br />&nbsp;&nbsp;&nbsp;&nbsp;驱，以趋权势，昼夜合谋，美官要选，悉引其党为之，否则抑压以退。仲尼之徒，<br /><br />&nbsp;&nbsp;&nbsp;&nbsp;有是乎？陛下以是察之，则奸伪见矣。”<br /><br />&nbsp;&nbsp;&nbsp;&nbsp;时韦弘质建言：“宰相不可兼治钱谷。”德裕奏言：“管仲明于治国，其语<br /><br />&nbsp;&nbsp;&nbsp;&nbsp;曰：‘国之重器，莫重于令。令重君尊，君尊国安。治人之本，莫要于令。’故<br /><br />&nbsp;&nbsp;&nbsp;&nbsp;曰‘亏令者死，益令者死，不行令者死，留令者死，不从令者死。五者无赦。’<br /><br />&nbsp;&nbsp;&nbsp;&nbsp;又曰：‘令在上而论可否在下，是主威下系于人也。’太和后，风俗浸敝，令出<br /><br />&nbsp;&nbsp;&nbsp;&nbsp;于上，非之在下。此敝不止，无以治国。匡衡曰：‘大臣者，国家股肱，万姓所<br /><br />&nbsp;&nbsp;&nbsp;&nbsp;瞻仰，明主所慎择也。’《传》曰：‘下轻其上爵，贱人图柄臣，则国家摇动而<br /><br />&nbsp;&nbsp;&nbsp;&nbsp;人不静。’今弘质为人所教而言，是图柄臣者也。且萧望之，汉名儒，为御史大<br /><br />&nbsp;&nbsp;&nbsp;&nbsp;夫，奏云：‘岁首，日月少光，咎在臣等。’宣帝以望之意轻丞相，下有司诘问。<br /><br />&nbsp;&nbsp;&nbsp;&nbsp;贞观中，监察御史陈师合上言：‘人之思虑有限，一人不可总数职。’太宗曰：<br /><br />&nbsp;&nbsp;&nbsp;&nbsp;‘此欲离间我君臣。’斥之岭外。臣谓宰相有奸谋隐慝，则人人皆得上论。至于<br /><br />&nbsp;&nbsp;&nbsp;&nbsp;制置职业，人主之柄，非小人所得干。古者朝廷之士，各守官业，思不出位。弘<br /><br />&nbsp;&nbsp;&nbsp;&nbsp;质贱臣，岂得以非所宜言妄触天听！是轻宰相。陛下照其邪计，从党人中来，当<br /><br />&nbsp;&nbsp;&nbsp;&nbsp;遏绝之。”德裕大意，欲朝廷尊，臣下肃，而政出宰相，深疾朋党，故感愤切言<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;又尝谓：“省事不如省官，省官不如省吏，能简冗官，诚治本也。”乃请罢<br /><br />&nbsp;&nbsp;&nbsp;&nbsp;郡县吏凡二千余员，衣冠去者皆怨。时天下已平，数上疏乞骸骨，而星家言荧惑<br /><br />&nbsp;&nbsp;&nbsp;&nbsp;犯上相，又恳丐去位，皆不许。当国凡六年，方用兵时，决策制胜，它相无与，<br /><br />&nbsp;&nbsp;&nbsp;&nbsp;故威名独重于时。宣宗即位，德裕奉册太极殿。帝退谓左右曰：“向行事近我者，<br /><br />&nbsp;&nbsp;&nbsp;&nbsp;非太尉邪？每顾我，毛发为森竖。”翌日，罢为检校司徒、同中书门下平章事，<br /><br />&nbsp;&nbsp;&nbsp;&nbsp;荆南节度使。俄徙东都留守。白敏中、令狐T、崔铉皆素仇，大中元年，使党人<br /><br />&nbsp;&nbsp;&nbsp;&nbsp;李咸斥德裕阴事。故以太子少保分司东都，再贬潮州司马。明年，又导吴汝纳讼<br /><br />&nbsp;&nbsp;&nbsp;&nbsp;李绅杀吴湘事，而大理卿卢言、刑部侍郎马植、御史中丞魏扶言：“绅杀无罪，<br /><br />&nbsp;&nbsp;&nbsp;&nbsp;德裕徇成其冤，至为黜御史，罔上不道。”乃贬为崖州司户参军事。明年，卒，<br /><br />&nbsp;&nbsp;&nbsp;&nbsp;年六十三。德裕既没，见梦令狐T曰：“公幸哀我，使得归葬。”T语其子椋<br /><br />&nbsp;&nbsp;&nbsp;&nbsp;樵唬骸爸凑皆共憾，可乎？”既夕，又梦，T惧曰：“卫公精爽可畏，不言，<br /><br />&nbsp;&nbsp;&nbsp;&nbsp;祸将及。”白于帝，得以丧还。<br /><br />&nbsp;&nbsp;&nbsp;&nbsp;德裕性孤峭，明辩有风采，善为文章。虽至大位，犹不去书。其谋议援古为<br /><br />&nbsp;&nbsp;&nbsp;&nbsp;质，衮衮可喜。常以经纶天下自为，武宗知而能任之，言从计行，是时王室几中<br /><br />&nbsp;&nbsp;&nbsp;&nbsp;兴。<br /><br />&nbsp;&nbsp;&nbsp;&nbsp;先是，韩全义败于蔡，杜叔良败于深，皆监军宦人制其权，将不得专进退，<br /><br />&nbsp;&nbsp;&nbsp;&nbsp;诏书一日三四下，宰相不豫。又诸道锐兵票士，皆监军取以自随，每督战，乘高<br /><br />&nbsp;&nbsp;&nbsp;&nbsp;建旗自表，师小不胜，辄卷旗去，大兵随以北。繇是王师所向多负。至讨回鹘、<br /><br />&nbsp;&nbsp;&nbsp;&nbsp;泽潞，德裕建请诏书付宰司乃下，监军不得干军要，率兵百人取一以为卫。自是，<br /><br />&nbsp;&nbsp;&nbsp;&nbsp;号令明壹，将乃有功。<br /><br />&nbsp;&nbsp;&nbsp;&nbsp;元和后数用兵，宰相不休沐，或继火，乃得罢。德裕在位，虽遽书警奏，皆<br /><br />&nbsp;&nbsp;&nbsp;&nbsp;从容裁决，率午漏下还第，休沐辄如令，沛然若无事时。其处报机急，帝一切令<br /><br />&nbsp;&nbsp;&nbsp;&nbsp;德裕作诏，德裕数辞，帝曰：“学士不能尽吾意。”伐刘稹也，诏王元逵、何弘<br /><br />&nbsp;&nbsp;&nbsp;&nbsp;敬曰：“勿为子孙之谋，存辅车之势。”元逵等情得，皆震恐思效。已而三州降，<br /><br />&nbsp;&nbsp;&nbsp;&nbsp;贼遂平。帝每称魏博功，则顾德裕道诏语，咨其切于事而能伐谋也。三镇每奏事，<br /><br />&nbsp;&nbsp;&nbsp;&nbsp;德裕引使者戒敕为忠义，指意丁宁，使归各为其帅道之，故河朔畏威不敢慢。后<br /><br />&nbsp;&nbsp;&nbsp;&nbsp;除浮屠法，僧亡命多趣幽州，德裕召邸吏戒曰：“为我谢张仲武，刘从谏招纳亡<br /><br />&nbsp;&nbsp;&nbsp;&nbsp;命，今视之何益？”仲武惧，以刀授居庸关吏曰：“僧敢入者，斩！”<br /><br />&nbsp;&nbsp;&nbsp;&nbsp;帝既数讨叛有功，德裕虑鲇谖洌不可戢，即奏言：“曹操破袁绍于官渡，<br /><br />&nbsp;&nbsp;&nbsp;&nbsp;不追奔，自谓所获已多，恐伤威重。养由基古善射者，柳叶虽百步必中，观者曰：<br /><br />&nbsp;&nbsp;&nbsp;&nbsp;‘不如少息，若弓拨矢钩，前功皆弃。’陛下征伐无不得所欲，愿以兵为戒，乃<br /><br />&nbsp;&nbsp;&nbsp;&nbsp;可保成功。”帝嘉纳其言。方士赵归真以术进，德裕谏曰：“是尝敬宗时以诡妄<br /><br />&nbsp;&nbsp;&nbsp;&nbsp;出入禁中，人皆不愿至陛下前。”帝曰：“归真我自识，顾无大过，召与语养生<br /><br />&nbsp;&nbsp;&nbsp;&nbsp;术尔。”对曰：“小人于利，若蛾赴烛。向见归真之门，车辙满矣。”帝不听。<br /><br />&nbsp;&nbsp;&nbsp;&nbsp;于是挟术诡时者进，帝志衰焉。<br /><br />&nbsp;&nbsp;&nbsp;&nbsp;所居安邑里第，有院号“起草”，亭曰“精思”，每计大事，则处其中，虽<br /><br />&nbsp;&nbsp;&nbsp;&nbsp;左右侍御不得豫。不喜饮酒，后房无声色娱。生平所论著多行于世云。<br /><br />&nbsp;&nbsp;&nbsp;&nbsp;子烨，仕汴宋幕府，贬象州立山尉。懿宗时，以赦令徙郴州。余子皆从死贬<br /><br />&nbsp;&nbsp;&nbsp;&nbsp;所。烨子延古，乾符中，为集贤校理，擢累司勋员外郎，还居平泉。昭宗东迁，<br /><br />&nbsp;&nbsp;&nbsp;&nbsp;坐不朝谒，贬卫尉主簿。<br /><br />&nbsp;&nbsp;&nbsp;&nbsp;德裕之斥，中书舍人崔嘏，字乾锡，谊士也。坐书制不深切，贬端州刺史。<br /><br />&nbsp;&nbsp;&nbsp;&nbsp;嘏举进士，复以制策历刑州刺史。刘稹叛，使其党裴问戍于州，嘏说使听命，改<br /><br />&nbsp;&nbsp;&nbsp;&nbsp;考功郎中，时皆谓遴赏。至是，作诏不肯巧傅以罪。吴汝纳之狱，朝廷公卿无为<br /><br />&nbsp;&nbsp;&nbsp;&nbsp;辨者，惟淮南府佐魏o就逮，吏使诬引德裕，虽痛楚掠，终不从，竟贬死岭外。<br /><br />&nbsp;&nbsp;&nbsp;&nbsp;又丁柔立者，德裕当国时，或荐其直清可任谏争官，不果用。大中初，为左拾遗。<br /><br />&nbsp;&nbsp;&nbsp;&nbsp;既德裕被放，柔立内愍伤之，为上书直其冤，坐阿附，贬南阳尉。<br /><br />&nbsp;&nbsp;&nbsp;&nbsp;懿宗时，诏追复德裕太子少保、卫国公，赠尚书左仆射，距其没十年。<br /><br />&nbsp;&nbsp;&nbsp;&nbsp;赞曰：汉刘向论朋党，其言明切，可为流涕，而主不悟，卒陷亡辜。德裕复<br /><br />&nbsp;&nbsp;&nbsp;&nbsp;援向言，指质邪正，再被逐，终婴大祸。嗟乎！朋党之兴也，殆哉！根夫主威夺<br /><br />&nbsp;&nbsp;&nbsp;&nbsp;者下陵，听弗明者贤不肖两进，进必务胜，而后人人引所私，以所私乘狐疑不断<br /><br />&nbsp;&nbsp;&nbsp;&nbsp;之隙；是引桀、跖、孔、颜相哄于前，而以众寡为胜负矣。欲国不亡，得乎？身<br /><br />&nbsp;&nbsp;&nbsp;&nbsp;为名宰相，不能损所憎，显挤以仇，使比周势成，根株牵连，贤智播奔，而王室<br /><br />&nbsp;&nbsp;&nbsp;&nbsp;亦衰，宁明有未哲欤？不然，功烈光明，佐武中兴，与姚、宋等矣。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940936);">加入书签</a><a
                        href="940887.html">上一页</a>&larr;<a href="index.html">返回列表</a>&rarr;<a
                            href="944243.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940887.html"; var next_page = "944243.html"; var index_page = "index.html"; var sortid = "9"; var article_id = "14231"; var chapter_id = "940936"; var articlename = "新唐书"; var chaptername = " 卷一百八十 列传第一百五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>