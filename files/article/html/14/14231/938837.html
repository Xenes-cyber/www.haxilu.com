<!DOCTYPE html>
<html>
<head>
<meta charset="gbk" />
<title>新唐书- 卷一百三十九 列传第六十四-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十九 列传第六十四全文， 卷一百三十九 列传第六十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十九 列传第六十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938837.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938837.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十九 列传第六十四</h1>
            <div class="link xb">
                <a href="938786.html">上一页</a>&larr;<a href="index.html">返回列表</a>&rarr;<a
                    href="938885.html">下一页</a></div>			
            <div id="BookText">&nbsp;&nbsp;&nbsp;&nbsp;◎房张李<br /><br />&nbsp;&nbsp;&nbsp;&nbsp;房g，字次律，河南河南人。父融，武后时，以正谏大夫同凤阁鸾台平章事；<br /><br />&nbsp;&nbsp;&nbsp;&nbsp;神龙元年，贬死高州。g少好学，风度沈整，以荫补弘文生。与吕向偕隐陆浑山，<br /><br />&nbsp;&nbsp;&nbsp;&nbsp;十年不谐际人事。开元中，作《封禅书》，说宰相张说，说奇之，奏为校书郎。<br /><br />&nbsp;&nbsp;&nbsp;&nbsp;举任县令科，授卢氏令。拜监察御史，坐讯狱非是，贬睦州司户参军。复为县，<br /><br />&nbsp;&nbsp;&nbsp;&nbsp;所至上德化，兴长利，以治最显。<br /><br />&nbsp;&nbsp;&nbsp;&nbsp;天宝五载，试给事中，封漳南县男。时玄宗有逸志，数巡幸，广温泉为华清<br /><br />&nbsp;&nbsp;&nbsp;&nbsp;宫，环宫所置百司区署。以g资机算，诏总经度骊山，疏岩剔薮，为天子游观。<br /><br />&nbsp;&nbsp;&nbsp;&nbsp;未毕，坐善李适之、韦坚，斥为宜春太守。历琅邪、邺、扶风三郡，频迁宪部侍<br /><br />&nbsp;&nbsp;&nbsp;&nbsp;郎。十五载，帝狩蜀，g驰至普安上谒，帝喜甚，即拜文部尚书、同中书门下平<br /><br />&nbsp;&nbsp;&nbsp;&nbsp;章事，从至成都，赐一子官。<br /><br />&nbsp;&nbsp;&nbsp;&nbsp;俄与韦见素、崔涣奉册灵武，见肃宗，具言上皇所以传付意，因道当时利病，<br /><br />&nbsp;&nbsp;&nbsp;&nbsp;箝索虏情，辞吐华畅，帝为改容。g既有重名。帝倾意待之，机务一二与g参决，<br /><br />&nbsp;&nbsp;&nbsp;&nbsp;诸将相莫敢望。于是，第五琦言财利幸，为江淮租庸使。g谏曰：“往杨国忠聚<br /><br />&nbsp;&nbsp;&nbsp;&nbsp;敛，产怨天下。陛下即位，人未见德，今又宠琦，是一国忠死，一国忠生，无以<br /><br />&nbsp;&nbsp;&nbsp;&nbsp;示远方。”帝曰：“六军之命方急，无财则散。卿恶琦可也，何所取财？”g不<br /><br />&nbsp;&nbsp;&nbsp;&nbsp;得对。北海太守贺兰进明自河南至，诏摄御史大夫、岭南节度使，入谢，帝曰：<br /><br />&nbsp;&nbsp;&nbsp;&nbsp;“朕语g除正大夫，何为摄邪？”进明衔之，因曰：“陛下知晋乱乎？惟以尚虚<br /><br />&nbsp;&nbsp;&nbsp;&nbsp;名，任王衍为宰相，基祖浮华，不事天下事，故至于败。方唐中兴，当用实才，<br /><br />&nbsp;&nbsp;&nbsp;&nbsp;而g性疏阔，大言无当，非宰相器。陛下待之厚，然孰肯为陛下用乎？”帝曰：<br /><br />&nbsp;&nbsp;&nbsp;&nbsp;“何哉？”对曰：“陛下顷为皇太子，太子出曰抚军，入曰监国，而g为圣皇建<br /><br />&nbsp;&nbsp;&nbsp;&nbsp;遣诸王为都统节度，乃谓陛下为元子而付以朔方、河东、河北空虚之地，永王、<br /><br />&nbsp;&nbsp;&nbsp;&nbsp;丰王乃统四节度。此于圣皇似忠，于陛下非忠也。g意诸子一得天下，身不失恩，<br /><br />&nbsp;&nbsp;&nbsp;&nbsp;又多树私党，以副戎权，推此而言，岂肯尽诚于陛下乎？”帝入其语，始恶g。<br /><br />&nbsp;&nbsp;&nbsp;&nbsp;以进明为御史大夫、河南节度使。<br /><br />&nbsp;&nbsp;&nbsp;&nbsp;会g请自将平贼，帝犹倚以成功，乃诏g持节招讨西京、防御蒲潼两关兵马<br /><br />&nbsp;&nbsp;&nbsp;&nbsp;节度等使，得自择参佐。乃以兵部尚书王思礼、御史中丞邓景山为副，户部侍郎<br /><br />&nbsp;&nbsp;&nbsp;&nbsp;李揖为行军司马，中丞宋若思、起居郎知制诰贾至、右司郎中魏少游为判官，给<br /><br />&nbsp;&nbsp;&nbsp;&nbsp;事中刘秩为参谋。g分三军趋京师：杨希文将南军，自宜寿入；刘将中军，自<br /><br />&nbsp;&nbsp;&nbsp;&nbsp;武功入；李光进将北军，自奉天入。g身中军先锋。十月庚子，次便桥。辛丑，<br /><br />&nbsp;&nbsp;&nbsp;&nbsp;中军、北军遇贼陈涛斜，战不利。g欲持重有所伺，中人邢延恩促战，故败，士<br /><br />&nbsp;&nbsp;&nbsp;&nbsp;死麻苇。癸卯，率南军复战，遂大败，希文、皆降贼。初，g用春秋时战法，<br /><br />&nbsp;&nbsp;&nbsp;&nbsp;以车二千乘缭营，骑步夹之。既战，贼乘风噪，牛悉髀栗，贼投刍而火之，人畜<br /><br />&nbsp;&nbsp;&nbsp;&nbsp;焚烧，杀卒四万，血丹野，残众才数千，不能军。g还走行在，见帝，肉袒请罪，<br /><br />&nbsp;&nbsp;&nbsp;&nbsp;帝宥之，使裒夷散，复图进取。g雅自负，以天下为己任，然用兵本非所长。其<br /><br />&nbsp;&nbsp;&nbsp;&nbsp;佐李揖、刘秩等皆儒生，未尝更军旅，g每诧曰：“彼曳落河虽多，能当我刘秩<br /><br />&nbsp;&nbsp;&nbsp;&nbsp;乎？”帝虽恨g丧师，而眷任未衰。<br /><br />&nbsp;&nbsp;&nbsp;&nbsp;崔圆自蜀来，最后见帝，g谓帝不见省，易之。圆以金畀李辅国，不淹日被<br /><br />&nbsp;&nbsp;&nbsp;&nbsp;宠，遂怨g。g数称疾不入。会御史大夫颜真卿劾奏谏议大夫李何忌不孝，g素<br /><br />&nbsp;&nbsp;&nbsp;&nbsp;善何忌，不欲以恶名锢之，托被酒入朝，贬西平郡司马。琴工董廷兰出入g所，<br /><br />&nbsp;&nbsp;&nbsp;&nbsp;g昵之。廷兰藉g势，数招赇谢，为有司劾治，g诉于帝，帝因震怒，叱遣之，<br /><br />&nbsp;&nbsp;&nbsp;&nbsp;g惶恐就第。罢为太子少师。从帝还都，封清河郡公。g之废，朝臣多言g谋包<br /><br />&nbsp;&nbsp;&nbsp;&nbsp;文武，可复用，虽g亦自谓当柄任，为天子立功。善g者暴其言于朝。g方日引<br /><br />&nbsp;&nbsp;&nbsp;&nbsp;刘秩、严武与宴语，移病自如。帝以g虚言浮诞，内鞅鞅，挟党背公，非大臣体。<br /><br />&nbsp;&nbsp;&nbsp;&nbsp;乾元元年，出g为州刺史，逐秩、武等，因下诏陈其比周状，喻敕中外。始，<br /><br />&nbsp;&nbsp;&nbsp;&nbsp;以武将领刺史，故纲目废弛，即治府为营，吏攘民居相淆欢。g至，一切革之，<br /><br />&nbsp;&nbsp;&nbsp;&nbsp;人以便安，政声流闻。召拜太子宾客，迁礼部尚书，为晋、汉二州刺史。宝应二<br /><br />&nbsp;&nbsp;&nbsp;&nbsp;年，召拜刑部尚书，道病卒，赠太尉。<br /><br />&nbsp;&nbsp;&nbsp;&nbsp;g有远器，好谈老子、浮屠法，喜宾客，高谈有余，而不切事。时天下多故，<br /><br />&nbsp;&nbsp;&nbsp;&nbsp;急于谋略攻取，帝以吏事绳下，而g为相，遽欲从容镇静以辅治之，又知人不明，<br /><br />&nbsp;&nbsp;&nbsp;&nbsp;以取败挠，故功名隳损云。<br /><br />&nbsp;&nbsp;&nbsp;&nbsp;赞曰：唐名儒多言g德器，有王佐材，而史载行事，亦少贬矣。一举丧师，<br /><br />&nbsp;&nbsp;&nbsp;&nbsp;讫不复振。原g以忠谊自奋，片言悟主而取宰相，必有以过人者，用违所长，遂<br /><br />&nbsp;&nbsp;&nbsp;&nbsp;无成功。然盛名之下，为难居矣。夫名盛则责望备，实不副则訾咎深。使g遭时<br /><br />&nbsp;&nbsp;&nbsp;&nbsp;承平，从容帷幄，不失为名宰。而仓卒济难，事败隙生，陷于浮虚比周之罪，名<br /><br />&nbsp;&nbsp;&nbsp;&nbsp;之为累也，戒哉！<br /><br />&nbsp;&nbsp;&nbsp;&nbsp;子孺复，幼颇能属文，然狂纵不法。淮南节度使陈少游奏置幕府。多招术家<br /><br />&nbsp;&nbsp;&nbsp;&nbsp;言己三十当得宰相，以熏权近，希进取。后辟浙西韩旮。兄宗偃丧自岭外还，<br /><br />&nbsp;&nbsp;&nbsp;&nbsp;孺复不出临吊。与妻郑不相中，慈姆为言，乃具棺召家人生敛之；郑方乳，促上<br /><br />&nbsp;&nbsp;&nbsp;&nbsp;道，郑死于行。又娶崔昭女，崔悍u，杀二侍儿，私瘗之。观察使以闻，贬连<br /><br />&nbsp;&nbsp;&nbsp;&nbsp;州司马，听崔去。既又与崔通，请复合，诏许。未几复离。终容州刺史。<br /><br />&nbsp;&nbsp;&nbsp;&nbsp;g孙启，以荫补凤翔参军事，累调万年令，素赘附王叔文。贞元末，叔文用<br /><br />&nbsp;&nbsp;&nbsp;&nbsp;事，除容管经略使，阴许以荆南帅节。启至荆湖，宿留不肯进，会叔文与韦执谊<br /><br />&nbsp;&nbsp;&nbsp;&nbsp;内忿争，不果拜。俄而皇太子监国，启惶骇就镇。凡九年，改桂管观察使。州邸<br /><br />&nbsp;&nbsp;&nbsp;&nbsp;以赂请有司飞驿送诏，既而宪宗自遣宦人持诏赐启，启畏使者邀重饷，即曰：“<br /><br />&nbsp;&nbsp;&nbsp;&nbsp;先五日已得诏。”使者绐请视，因驰归以闻，贬太仆少卿。启自陈献使者南口十<br /><br />&nbsp;&nbsp;&nbsp;&nbsp;五，帝怒，杀宦人，贬启虔州长史，死。始诏五管、福建、黔中道不得以口馈遗、<br /><br />&nbsp;&nbsp;&nbsp;&nbsp;博易，罢腊口等使。<br /><br />&nbsp;&nbsp;&nbsp;&nbsp;g族孙式，擢进士第，累迁忠州刺史。韦皋表为云南安抚副使、蜀州刺史。<br /><br />&nbsp;&nbsp;&nbsp;&nbsp;皋卒，刘辟反，式留不得行。贼平，高崇文保贷之，言诸朝，除吏部郎中。时河<br /><br />&nbsp;&nbsp;&nbsp;&nbsp;朔诸将刘济、张茂昭等更相劾奏，帝欲和之，拜式给事中，使河北，还奏如旨。<br /><br />&nbsp;&nbsp;&nbsp;&nbsp;迁陕虢观察使，改河南尹。会讨王承宗镇州，索饷车四千乘，民不能具。式建言：<br /><br />&nbsp;&nbsp;&nbsp;&nbsp;“岁凶人劳，不任调发。”又御史元稹亦言：“贼未禽，而河南民先困。”诏可，<br /><br />&nbsp;&nbsp;&nbsp;&nbsp;都鄙安之。改宣歙观察使。卒，赠左散骑常侍，谥曰倾。吏部郎中韦乾度曰：“<br /><br />&nbsp;&nbsp;&nbsp;&nbsp;始式刺蜀州，刘辟构难，即谓辟曰：‘向梦公为上相，仪卫甚盛，幸无相忘。’<br /><br />&nbsp;&nbsp;&nbsp;&nbsp;辟喜，以为祥。后辟发兵署牒，首曰辟，副曰式，参谋曰符载。大节已亏，不宜<br /><br />&nbsp;&nbsp;&nbsp;&nbsp;得谥。”博士李虞仲曰：“始辟反，为其用者皆救死其颈，可尽被恶名乎？如式，<br /><br />&nbsp;&nbsp;&nbsp;&nbsp;不能去，又不能死，可谓求生害仁者也。辟走西山，召所疑畏者尽杀之，式在其<br /><br />&nbsp;&nbsp;&nbsp;&nbsp;间，会救得免。而曰大节已亏，近于溢言。”谥乃定。<br /><br />&nbsp;&nbsp;&nbsp;&nbsp;张镐，字从周，博州人。仪状瑰伟，有大志，视经史犹渔猎，然好王霸大略。<br /><br />&nbsp;&nbsp;&nbsp;&nbsp;少事吴兢，兢器之。游京师，未知名，率嗜酒鼓琴自娱。人或邀之，杖策往，醉<br /><br />&nbsp;&nbsp;&nbsp;&nbsp;即返，不及世务。<br /><br />&nbsp;&nbsp;&nbsp;&nbsp;天宝末，杨国忠执政，求天下士为己重，闻镐才，荐之。释褐衣，拜左拾遗，<br /><br />&nbsp;&nbsp;&nbsp;&nbsp;历侍御史。玄宗西狩，镐徒步扈从。俄遣诣肃宗所。数论事，擢谏议大夫，寻拜<br /><br />&nbsp;&nbsp;&nbsp;&nbsp;中书侍郎、同中书门下平章事。时引内浮屠数百居禁中，号“内道场”，讽呗外<br /><br />&nbsp;&nbsp;&nbsp;&nbsp;闻，镐谏曰：“天子之福，要在养人，以一函宇，美风化，未闻区区佛法而致太<br /><br />&nbsp;&nbsp;&nbsp;&nbsp;平。愿陛下以无为为心，不以小乘挠圣虑。”帝然之。寻诏兼河南节度使，都统<br /><br />&nbsp;&nbsp;&nbsp;&nbsp;淮南诸军事。贼围宋州，张巡告急，镐倍道进，檄濠州刺史闾丘晓趣救。晓愎挠，<br /><br />&nbsp;&nbsp;&nbsp;&nbsp;逗留不肯进，比镐至淮口，而巡已陷。镐怒，杖杀晓。帝还京师，封南阳郡公，<br /><br />&nbsp;&nbsp;&nbsp;&nbsp;诏以本军镇汴州，捕平残寇。史思明提范阳献顺款，镐揣其伪，密奏曰：“思明<br /><br />&nbsp;&nbsp;&nbsp;&nbsp;势穷而服，包藏不测，可以计取，难以义招，不宜以威权假之。”又言：“滑州<br /><br />&nbsp;&nbsp;&nbsp;&nbsp;防御使许叔冀狡狯，临难必变，宜追还宿卫。”书入不省。时宦官络绎出镐境，<br /><br />&nbsp;&nbsp;&nbsp;&nbsp;未尝降情结纳。自范阳、滑州使还者，皆盛言思明、叔冀忠，而毁镐无经略才。<br /><br />&nbsp;&nbsp;&nbsp;&nbsp;帝以镐不切事机，遂罢宰相，授荆州大都督府长史。思明、叔冀后果叛，如镐言。<br /><br />&nbsp;&nbsp;&nbsp;&nbsp;召拜太子宾客、左散骑常侍。坐市嗣岐王珍第，贬辰州司户参军。代宗初，起为<br /><br />&nbsp;&nbsp;&nbsp;&nbsp;抚州刺史，迁洪州观察使，更封平原郡公。袁晁寇东境，江介震骚，镐遣兵屯上<br /><br />&nbsp;&nbsp;&nbsp;&nbsp;饶，斩首二千级。又袭舒城贼杨昭，枭之。沉千载者，新安大豪，连结椎剽，州<br /><br />&nbsp;&nbsp;&nbsp;&nbsp;县不能禽，镐遣别将尽殄其众。改江南西道观察使，卒。<br /><br />&nbsp;&nbsp;&nbsp;&nbsp;镐起布衣，二期至宰相。居身廉，不殖赀产。善待士，性简重，论议有体。<br /><br />&nbsp;&nbsp;&nbsp;&nbsp;在位虽浅，而天下之人推为旧德云。<br /><br />&nbsp;&nbsp;&nbsp;&nbsp;李泌，字长源，魏八柱国弼六世孙，徙居京兆。七岁知为文。玄宗开元十六<br /><br />&nbsp;&nbsp;&nbsp;&nbsp;年，悉召能言佛、道、孔子者，相答难禁中。有员m者，九岁升坐，词辩注射，<br /><br />&nbsp;&nbsp;&nbsp;&nbsp;坐人皆屈。帝异之，曰：“半千孙，固当然。”因问：“童子岂有类若者？”m<br /><br />&nbsp;&nbsp;&nbsp;&nbsp;跪奏：“臣舅子李泌。”帝即驰召之。泌既至，帝方与燕国公张说观弈，因使说<br /><br />&nbsp;&nbsp;&nbsp;&nbsp;试其能。说请赋“方圆动静”，泌逡巡曰：“愿闻其略。”说因曰：“方若棋局，<br /><br />&nbsp;&nbsp;&nbsp;&nbsp;圆若棋子，动若棋生，静若棋死。”泌即答曰：“方若行义，圆若用智，动若骋<br /><br />&nbsp;&nbsp;&nbsp;&nbsp;材，静若得意。”说因贺帝得奇童。帝大悦曰：“是子精神，要大于身。”赐束<br /><br />&nbsp;&nbsp;&nbsp;&nbsp;帛，敕其家曰：“善视养之。”张九龄尤所奖爱，常引至卧内。九龄与严挺之、<br /><br />&nbsp;&nbsp;&nbsp;&nbsp;萧诚善，挺之恶诚佞，劝九龄谢绝之。九龄忽独念曰：“严太苦劲，然萧软美可<br /><br />&nbsp;&nbsp;&nbsp;&nbsp;喜。”方命左右召萧，泌在旁，帅尔曰：“公起布衣，以直道至宰相，而喜软美<br /><br />&nbsp;&nbsp;&nbsp;&nbsp;者乎？”九龄惊，改容谢之，因呼“小友”。及长，博学，善治《易》，常游嵩、<br /><br />&nbsp;&nbsp;&nbsp;&nbsp;华、终南间，慕神仙不死术。天宝中，诣阙献《复明堂九鼎议》，帝忆其早惠，<br /><br />&nbsp;&nbsp;&nbsp;&nbsp;召讲《老子》，有法，得待诏翰林，仍供奉东宫，皇太子遇之厚。尝赋诗讥诮杨<br /><br />&nbsp;&nbsp;&nbsp;&nbsp;国忠、安禄山等，国忠疾之，诏斥置蕲春郡。<br /><br />&nbsp;&nbsp;&nbsp;&nbsp;肃宗即位灵武，物色求访，会泌亦自至。已谒见，陈天下所以成败事，帝悦，<br /><br />&nbsp;&nbsp;&nbsp;&nbsp;欲授以官，固辞，愿以客从。入议国事，出陪舆辇，众指曰：“著黄者圣人，著<br /><br />&nbsp;&nbsp;&nbsp;&nbsp;白者山人。”帝闻，因赐金紫，拜元帅广平王行军司马。帝尝曰“卿侍上皇，中<br /><br />&nbsp;&nbsp;&nbsp;&nbsp;为朕师，今下判广平行军，朕父子资卿道义”云。始，军中谋帅，皆属建宁王，<br /><br />&nbsp;&nbsp;&nbsp;&nbsp;泌密白帝曰：“建宁王诚贤，然广平冢嗣，有君人量，岂使为吴太伯乎？”帝曰：<br /><br />&nbsp;&nbsp;&nbsp;&nbsp;“广平为太子，何假元帅？”泌曰：“使元帅有功，陛下不以为储副，得耶？太<br /><br />&nbsp;&nbsp;&nbsp;&nbsp;子从曰抚军，守曰监国，今元帅乃抚军也。”帝从之。<br /><br />&nbsp;&nbsp;&nbsp;&nbsp;初，帝在东宫，李林甫数构谮，势危甚，及即位，怨之，欲掘冢焚骨。泌以<br /><br />&nbsp;&nbsp;&nbsp;&nbsp;天子而念宿嫌，示天下不广，使胁从之徒得释言于贼。帝不悦，曰：“往事卿忘<br /><br />&nbsp;&nbsp;&nbsp;&nbsp;之乎？”对曰：“臣念不在此。上皇有天下五十年，一旦失意，南方气候恶，且<br /><br />&nbsp;&nbsp;&nbsp;&nbsp;春秋高，闻陛下录故怨，将内惭不怿，万有一感疾，是陛下以天下之广不能安亲<br /><br />&nbsp;&nbsp;&nbsp;&nbsp;也。”帝感悟，抱泌颈以泣曰：“朕不及此。”因从容问破贼期，对曰；“贼掠<br /><br />&nbsp;&nbsp;&nbsp;&nbsp;金帛子女，悉送范阳，有苟得心，渠能定中国邪？华人为之用者，独周挚、高尚<br /><br />&nbsp;&nbsp;&nbsp;&nbsp;等数人，馀皆胁制偷合，至天下大计，非所知也。不出二年，无寇矣，陛下无欲<br /><br />&nbsp;&nbsp;&nbsp;&nbsp;速。夫王者之师，当务万全，图久安，使无后害。今诏李光弼守太原，出井陉，<br /><br />&nbsp;&nbsp;&nbsp;&nbsp;郭子仪取冯翊，入河东，则史思明、张忠志不敢离范阳、常山，安守忠、田乾真<br /><br />&nbsp;&nbsp;&nbsp;&nbsp;不敢离长安，是以三地禁其四将也。随禄山者，独阿史那承庆耳。使子仪毋取华，<br /><br />&nbsp;&nbsp;&nbsp;&nbsp;令贼得通关中，则北守范阳，西救长安，奔命数千里，其精卒劲骑，不逾年而弊。<br /><br />&nbsp;&nbsp;&nbsp;&nbsp;我常以逸待劳，来避其锋，去翦其疲，以所征之兵会抚风，与太原、朔方军互击<br /><br />&nbsp;&nbsp;&nbsp;&nbsp;之。徐命建宁王为范阳节度大使，北并塞与光弼相掎角，以取范阳。贼失巢窟，<br /><br />&nbsp;&nbsp;&nbsp;&nbsp;当死河南诸将手。”帝然之。会西方兵大集，帝欲速得长安，曰：“今战必胜，<br /><br />&nbsp;&nbsp;&nbsp;&nbsp;攻必取，何暇千里先事范阳乎？”泌曰：“必得两京，则贼再强，我再困。且我<br /><br />&nbsp;&nbsp;&nbsp;&nbsp;所恃者，碛西突骑、西北诸戎耳。若先取京师，期必在春，关东早热，马且病，<br /><br />&nbsp;&nbsp;&nbsp;&nbsp;士皆思归，不可以战。贼得休士养徒，必复来南。此危道也。”帝不听。<br /><br />&nbsp;&nbsp;&nbsp;&nbsp;二京平，帝奉迎上皇，自请归东宫以遂子道。泌曰：“上皇不来矣。人臣尚<br /><br />&nbsp;&nbsp;&nbsp;&nbsp;七十而传，况欲劳上皇以天下事乎。”帝曰：“奈何？”泌乃为群臣通奏，具言<br /><br />&nbsp;&nbsp;&nbsp;&nbsp;天子思恋晨昏，请促还以就孝养。上皇得初奏，答曰：“当与我剑南一道自奉，<br /><br />&nbsp;&nbsp;&nbsp;&nbsp;不复东矣。”帝甚忧。及再奏至，喜曰：“吾方得为天子父！”遂下诰戒行。<br /><br />&nbsp;&nbsp;&nbsp;&nbsp;崔圆、李辅国以泌亲信，疾之。泌畏祸，愿隐衡山。有诏给三品禄，赐隐士<br /><br />&nbsp;&nbsp;&nbsp;&nbsp;服，为治室庐。泌尝取松椭σ砸背，名曰“养和”，后得如龙形者，因以献帝，<br /><br />&nbsp;&nbsp;&nbsp;&nbsp;四方争效之。代宗立，召至，舍蓬莱殿书阁。初，泌无妻，不食肉，帝乃赐光福<br /><br />&nbsp;&nbsp;&nbsp;&nbsp;里第，强诏食肉，为娶朔方故留后李ド，昏日，敕北军供帐。元载恶不附己，<br /><br />&nbsp;&nbsp;&nbsp;&nbsp;因江西观察使魏少游请僚佐，载称泌才，以试秘书少监充判官。载诛，帝召还。<br /><br />&nbsp;&nbsp;&nbsp;&nbsp;复为常衮所忌，出为楚州刺史，辞不行，帝亦留之。会澧州缺，衮盛言南方凋瘵，<br /><br />&nbsp;&nbsp;&nbsp;&nbsp;请辍泌治之，乃授澧、朗、峡团练使，徙杭州刺史，皆有风绩。<br /><br />&nbsp;&nbsp;&nbsp;&nbsp;德宗在奉天，召赴行在，授左散骑常侍。时李怀光叛，岁又蝗旱，议者欲赦<br /><br />&nbsp;&nbsp;&nbsp;&nbsp;怀光。帝博问群臣，泌破一桐叶附使以进，曰：“陛下与怀光，君臣之分不可复<br /><br />&nbsp;&nbsp;&nbsp;&nbsp;合，如此叶矣。”由是不赦。始，朱乱，帝约吐蕃赴援，赂以安西、北庭。既<br /><br />&nbsp;&nbsp;&nbsp;&nbsp;而浑{与贼战咸阳，大败，吐蕃以师追北不甚力，因大掠武功而归。京师平，<br /><br />&nbsp;&nbsp;&nbsp;&nbsp;来请如约。帝业许，欲遂与之。泌曰：“安西、北庭，控制西域五十七国及十姓<br /><br />&nbsp;&nbsp;&nbsp;&nbsp;突厥，皆悍兵处，以分吐蕃势，使不得并兵东侵。今与其地，则关中危矣。且吐<br /><br />&nbsp;&nbsp;&nbsp;&nbsp;蕃向持两端不战，又掠我武功，乃贼也，奈何与之？”遂止。<br /><br />&nbsp;&nbsp;&nbsp;&nbsp;贞元元年，拜陕虢观察使。泌始凿山开车道至三门，以便漕。以劳，进<br /><br />&nbsp;&nbsp;&nbsp;&nbsp;检校礼部尚书。淮西兵防秋屯~州，已而四千人亡归，或曰吴少诚密招之。既入<br /><br />&nbsp;&nbsp;&nbsp;&nbsp;境，泌邀险悉击杀之。三年，拜中书侍郎、同中书门下平章事，累封邺县侯。初，<br /><br />&nbsp;&nbsp;&nbsp;&nbsp;张延赏减天下吏员，人情愁怨，至流离死道路者。泌请复之，帝未从，因问：“<br /><br />&nbsp;&nbsp;&nbsp;&nbsp;今户口减承平时几何？”曰：“三之二。”帝曰：“人既雕耗，员何可复？”泌<br /><br />&nbsp;&nbsp;&nbsp;&nbsp;曰：“不然。户口虽耗，而事多承平十倍。陛下欲省州县则可，而吏员不可减。<br /><br />&nbsp;&nbsp;&nbsp;&nbsp;今州或参军署券，县佐史判案。所谓省官者，去其冗员，非常员也。”帝曰：“<br /><br />&nbsp;&nbsp;&nbsp;&nbsp;若何为冗员？”对曰：“州参军无职事及兼、试额内官者。兼、试，自至德以来<br /><br />&nbsp;&nbsp;&nbsp;&nbsp;有之，比正员三之一，可悉罢。”帝乃许复吏员，而罢冗官。泌又条奏：“中朝<br /><br />&nbsp;&nbsp;&nbsp;&nbsp;官常侍、宾客十员，其六员可罢；左右赞善三十员，其二十员可罢。如旧制，诸<br /><br />&nbsp;&nbsp;&nbsp;&nbsp;王未出x，官属皆不除。而所收科奉，乃多于减员矣。”帝悦。是时，州刺史月<br /><br />&nbsp;&nbsp;&nbsp;&nbsp;奉至千缗，方镇所取无艺，而京官禄寡薄，自方镇入八座，至谓罢权。薛邕由左<br /><br />&nbsp;&nbsp;&nbsp;&nbsp;丞贬歙州刺史，家人恨降之晚。崔v甫任吏部员外，求为洪州别驾。使府宾佐有<br /><br />&nbsp;&nbsp;&nbsp;&nbsp;所忤者，荐为郎官。其当迁台阁者，皆以不赴取罪去。泌以为外太重，内太轻，<br /><br />&nbsp;&nbsp;&nbsp;&nbsp;乃请随官闲剧，普增其奉，时以为宜。而窦参多沮乱其事，不能悉如所请。泌又<br /><br />&nbsp;&nbsp;&nbsp;&nbsp;白罢拾遗、补阙，帝虽不从，然因是不除谏官，唯用韩皋、归登。泌因收其公廨<br /><br />&nbsp;&nbsp;&nbsp;&nbsp;钱，令二人寓食中书舍人署。凡三年，始以韦绶、梁肃为左右补阙。<br /><br />&nbsp;&nbsp;&nbsp;&nbsp;太子妃萧母，郜国公主也，坐蛊媚，幽禁中，帝怒，责太子，太子不知所对。<br /><br />&nbsp;&nbsp;&nbsp;&nbsp;泌入，帝数称舒王贤，泌揣帝有废立意，因曰：“陛下有一子而疑之，乃欲立弟<br /><br />&nbsp;&nbsp;&nbsp;&nbsp;之子，臣不敢以古事争。且十宅诸叔，陛下奉之若何？”帝赫然曰：“卿何知舒<br /><br />&nbsp;&nbsp;&nbsp;&nbsp;王非朕子？”对曰：“陛下昔为臣言之。陛下有嫡子以为疑，弟之子敢自信于陛<br /><br />&nbsp;&nbsp;&nbsp;&nbsp;下乎？”帝曰：“卿违朕意，不顾家族邪？”对曰：“臣衰老，位宰相，以谏而<br /><br />&nbsp;&nbsp;&nbsp;&nbsp;诛，分也。使太子废，它日陛下悔曰‘我惟一子杀之，泌不吾谏，吾亦杀尔子’，<br /><br />&nbsp;&nbsp;&nbsp;&nbsp;则臣绝祀矣。虽有兄弟子，非所歆也。”即噫呜流涕。因称：“昔太宗诏：‘太<br /><br />&nbsp;&nbsp;&nbsp;&nbsp;子不道，藩王窥伺者，两废之。’陛下疑东宫而称舒王贤，得无窥伺乎？若太子<br /><br />&nbsp;&nbsp;&nbsp;&nbsp;得罪，请亦废之而立皇孙，千秋万岁后，天下犹陛下子孙有也。且郜国为其女妒<br /><br />&nbsp;&nbsp;&nbsp;&nbsp;忌，而蛊惑东宫，岂可以妻母累太子乎？”执争数十，意益坚，帝寤，太子乃得<br /><br />&nbsp;&nbsp;&nbsp;&nbsp;安。<br /><br />&nbsp;&nbsp;&nbsp;&nbsp;初，兴元后国用大屈，封物皆三损二。旧制，堂封岁三千六百缣，后才千二<br /><br />&nbsp;&nbsp;&nbsp;&nbsp;百。至是，帝使还旧封。于是李晟、马燧、浑{各食实封，悉让送泌，泌不纳。<br /><br />&nbsp;&nbsp;&nbsp;&nbsp;时方镇私献于帝，岁凡五十万缗，其后稍损至三十万，帝以用度乏问泌，泌请：<br /><br />&nbsp;&nbsp;&nbsp;&nbsp;“天下供钱岁百万给宫中，劝不受私献。凡诏旨须索，即代两税，则方镇可以行<br /><br />&nbsp;&nbsp;&nbsp;&nbsp;法，天下纾矣。”<br /><br />&nbsp;&nbsp;&nbsp;&nbsp;帝尝从容言：“卢杞清介敢言，然少学，不能广朕以古道，人皆指其奸而朕<br /><br />&nbsp;&nbsp;&nbsp;&nbsp;不觉也。”对曰：“陛下能觉杞之恶，安致建中祸邪？李揆和蕃，颜真卿使希烈，<br /><br />&nbsp;&nbsp;&nbsp;&nbsp;其害旧德多矣。又杨炎罪不至死，杞挤陷之而相关播。怀光立功，逼使其叛。此<br /><br />&nbsp;&nbsp;&nbsp;&nbsp;欺天也。”帝曰：“卿言诚有之。然杨炎视朕如三尺童子，有所论奏，可则退，<br /><br />&nbsp;&nbsp;&nbsp;&nbsp;不许则辞官，非特杞恶之也。且建中乱，卿亦知桑道茂语乎？乃命当然。”对曰：<br /><br />&nbsp;&nbsp;&nbsp;&nbsp;“夫命者，已然之言。主相造命，不当言命。言命，则不复赏善罚恶矣。桀曰：<br /><br />&nbsp;&nbsp;&nbsp;&nbsp;‘我生不有命自天。’武王数纣曰：‘谓己有天命。’君而言命，则桀、纣矣。”<br /><br />&nbsp;&nbsp;&nbsp;&nbsp;帝曰：“朕请不复言命。”俄加集贤殿、崇文馆大学士，修国史。泌建言：学士<br /><br />&nbsp;&nbsp;&nbsp;&nbsp;加大，始中宗时，及张说为之，固辞，乃以学士知院事。至崔圆复为大学士，亦<br /><br />&nbsp;&nbsp;&nbsp;&nbsp;引泌为让而止。<br /><br />&nbsp;&nbsp;&nbsp;&nbsp;帝以“前世上巳、九日，皆大宴集，而寒食多与上巳同时，欲以三月名节，<br /><br />&nbsp;&nbsp;&nbsp;&nbsp;自我为古，若何而可？”泌请：“废正月晦，以二月朔为中和节，因赐大臣戚里<br /><br />&nbsp;&nbsp;&nbsp;&nbsp;尺，谓之裁度。民间以青囊盛百谷瓜果种相问遗，号为献生子。里闾酿宜春酒，<br /><br />&nbsp;&nbsp;&nbsp;&nbsp;以祭勾芒神，祈丰年。百官进农书，以示务本。”帝悦，乃著令，与上巳、九日<br /><br />&nbsp;&nbsp;&nbsp;&nbsp;为三令节，中外皆赐缗钱燕会。<br /><br />&nbsp;&nbsp;&nbsp;&nbsp;四年八月，月蚀东壁，泌曰：“东壁，图书府，大臣当有忧者。吾以宰相兼<br /><br />&nbsp;&nbsp;&nbsp;&nbsp;学士，当之矣。昔燕国公张说由是以亡，又可免乎？”明年果卒，年六十八，赠<br /><br />&nbsp;&nbsp;&nbsp;&nbsp;太子太傅。<br /><br />&nbsp;&nbsp;&nbsp;&nbsp;泌出入中禁，事四君，数为权幸所疾，常以智免。好纵横大言，时时谠议，<br /><br />&nbsp;&nbsp;&nbsp;&nbsp;能寤移人主。然常持黄老鬼神说，故为人所讥切。初，肃宗重阴阳巫祝，擢王_<br /><br />&nbsp;&nbsp;&nbsp;&nbsp;执政，大抵兴造工役，辄牵禁忌俗说。而黎干以左道位京兆尹，尝使禁工骈珠刺<br /><br />&nbsp;&nbsp;&nbsp;&nbsp;绣为乘舆服，举焚之以为禳W。德宗素不为然，及嗣位，罢内道场，除巫祝。<br /><br />&nbsp;&nbsp;&nbsp;&nbsp;代宗将葬，帝号送承天门，而d车行不中道，问其故，有司曰：“陛下本命在午，<br /><br />&nbsp;&nbsp;&nbsp;&nbsp;故避之。”帝泣曰：“安有枉灵驾以谋身利？”命直午而行。又宣政廊坏，太卜<br /><br />&nbsp;&nbsp;&nbsp;&nbsp;言：“孟冬魁冈，不可营缮。”帝曰：“《春秋》‘启塞从时’，何魁冈为？”<br /><br />&nbsp;&nbsp;&nbsp;&nbsp;亟诏葺之。及桑道茂城奉天事验，始尚时日拘忌，因进用泌，泌亦自有所建明。<br /><br />&nbsp;&nbsp;&nbsp;&nbsp;独柳n称，两京复，泌谋居多，其功乃大于鲁连、范蠡云。<br /><br />&nbsp;&nbsp;&nbsp;&nbsp;子繁。繁少才警，无行。泌始起阳城官诸朝，故城重德泌而亲厚于繁。及疏<br /><br />&nbsp;&nbsp;&nbsp;&nbsp;裴延龄，既具藁，以繁可信，夜使繁书。已封，尽能诵忆，乃录以示延龄。明日，<br /><br />&nbsp;&nbsp;&nbsp;&nbsp;延龄白帝曰：“城以疏示于朝。”即`其条以自诉解。城奏入，帝怒，遂不省。<br /><br />&nbsp;&nbsp;&nbsp;&nbsp;泌与梁肃善，故繁师事肃。及卒，A其室，士议喧丑，由是摈弃积年。后为太常<br /><br />&nbsp;&nbsp;&nbsp;&nbsp;博士，权德舆为卿，奏斥之，改河南府士曹参军。累迁隋州刺史，罢归，不得调。<br /><br />&nbsp;&nbsp;&nbsp;&nbsp;敬宗诞日，诏与兵部侍郎丁公著、太常少卿陆亘入殿中，抗老、佛诵论。改大理<br /><br />&nbsp;&nbsp;&nbsp;&nbsp;少卿、弘文馆学士。谏官御史交章弹治，乃出为亳州刺史。州有剧贼，剽室庐、<br /><br />&nbsp;&nbsp;&nbsp;&nbsp;略财赀为患，它刺史不能禽，繁有机略，悉知贼巢薮所在，一旦出兵捕斩之。议<br /><br />&nbsp;&nbsp;&nbsp;&nbsp;者责繁不先启观察府，为擅兴。诏御史舒元舆按之，元舆与繁素隙，尽翻其狱，<br /><br />&nbsp;&nbsp;&nbsp;&nbsp;以为滥杀不辜，有诏赐死，京兆人皆冤之。繁下狱，知且死，恐先人功业泯灭，<br /><br />&nbsp;&nbsp;&nbsp;&nbsp;从吏求废纸，笔握著家传十篇，传于世。<br /><br />&nbsp;&nbsp;&nbsp;&nbsp;赞曰：泌之为人也，异哉！其谋事近忠，其轻去近高，其自全近智，卒而建<br /><br />&nbsp;&nbsp;&nbsp;&nbsp;上宰，近立功立名者。观肃宗披榛莽，立朝廷，单言暂谋有所寤合，皆付以政。<br /><br />&nbsp;&nbsp;&nbsp;&nbsp;当此时，泌于献纳为不少，又佐代宗收两京，独不见录，宁二主不以宰相器之邪？<br /><br />&nbsp;&nbsp;&nbsp;&nbsp;德宗晚好鬼神事，乃获用，盖以怪自置而为之助也。繁为家传，言泌本居鬼谷，<br /><br />&nbsp;&nbsp;&nbsp;&nbsp;而史臣谬言好鬼道，以自解释。既又著泌数与灵仙接，言举不经，则知当时议者<br /><br />&nbsp;&nbsp;&nbsp;&nbsp;切而不与，有为而然。繁言多浮侈，不可信，掇其近实者著于传。至劝帝先事范<br /><br />&nbsp;&nbsp;&nbsp;&nbsp;阳，明太子无罪，亦不可诬也。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938837);">加入书签</a><a
                        href="938786.html">上一页</a>&larr;<a href="index.html">返回列表</a>&rarr;<a
                            href="938885.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938786.html"; var next_page = "938885.html"; var index_page = "index.html"; var sortid = "9"; var article_id = "14231"; var chapter_id = "938837"; var articlename = "新唐书"; var chaptername = " 卷一百三十九 列传第六十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>