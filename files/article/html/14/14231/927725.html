<!DOCTYPE html>
<html>
<head>
<meta charset="gbk" />
<title>新唐书- 卷九十九 列传第二十四-在线阅读-哈西文学网</title>
<meta name="keywords" content="欧阳修、宋祁，新唐书， 卷九十九 列传第二十四全文， 卷九十九 列传第二十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷九十九 列传第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/927725.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/927725.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十九 列传第二十四</h1>
            <div class="link xb">
                <a href="927654.html">上一页</a>&larr;<a href="index.html">返回列表</a>&rarr;<a
                    href="927787.html">下一页</a></div>			
            <div id="BookText">&nbsp;&nbsp;&nbsp;&nbsp;◎二李戴刘崔<br /><br />&nbsp;&nbsp;&nbsp;&nbsp;李纲，字文纪，观州人。少慷慨，尚风节。始名瑗，慕张纲为人，改焉。<br /><br />&nbsp;&nbsp;&nbsp;&nbsp;仕周为齐王宪参军事。宣帝将杀宪，召僚属诬左其罪，纲矢死无桡辞。及宪诛，<br /><br />&nbsp;&nbsp;&nbsp;&nbsp;露车载尸，故吏奔匿，纲抚棺号恸，为瘗讫，乃去。<br /><br />&nbsp;&nbsp;&nbsp;&nbsp;事隋为太子洗马。太子勇宴宫臣，左庶子唐令则奏琵琶，又歌《武媚娘曲》。<br /><br />&nbsp;&nbsp;&nbsp;&nbsp;纲曰：“令则官调护，乃自比倡优，进淫声，惑视听，诚使上闻之，岂不为殿下<br /><br />&nbsp;&nbsp;&nbsp;&nbsp;累乎？臣请正其罪。”勇曰：“置之，我欲为乐耳！”后勇废，文帝切让，官属<br /><br />&nbsp;&nbsp;&nbsp;&nbsp;无敢对，纲独曰：“陛下不素教，故太子至此。太子资中人，得贤者辅而善，得<br /><br />&nbsp;&nbsp;&nbsp;&nbsp;不肖导而恶，奈何歌舞鹰犬纤儿使日侍侧？何特太子罪邪？”帝曰：“以汝为洗<br /><br />&nbsp;&nbsp;&nbsp;&nbsp;马，何不择人？”纲曰：“臣非东宫得言者。”帝曰：“朕过矣！”擢尚书右丞。<br /><br />&nbsp;&nbsp;&nbsp;&nbsp;时杨素、苏威用事，纲据正不诡迎随，素等多憾。会大将军刘方讨林邑，素言林<br /><br />&nbsp;&nbsp;&nbsp;&nbsp;邑多珍赀，非纲不可任，遂署行军司马。方揣素指，数危辱之，几殆。军还，不<br /><br />&nbsp;&nbsp;&nbsp;&nbsp;得调。稍除齐王府司马。复诏出南海，应接林邑。久不召，乃身入奏。威劾纲擅<br /><br />&nbsp;&nbsp;&nbsp;&nbsp;去所部，以属吏。会赦免，屏居。大业末，贼帅何潘仁劫为长史。<br /><br />&nbsp;&nbsp;&nbsp;&nbsp;高祖平京师，纲上谒，授丞相府司录参军，封新昌县公，领选举。受禅，拜<br /><br />&nbsp;&nbsp;&nbsp;&nbsp;礼部尚书兼太子詹事。齐王元吉为并州总管，纵左右攘夺，民愁苦，宇文歆谏，<br /><br />&nbsp;&nbsp;&nbsp;&nbsp;不听，腾状显言，王坐免。俄而复留，下危惴。刘武周入太原，元吉惧，弃军奔<br /><br />&nbsp;&nbsp;&nbsp;&nbsp;京师，并州陷。帝怒，谓纲曰：“王年少，不习事，故以歆及窦诞佐之。太原，<br /><br />&nbsp;&nbsp;&nbsp;&nbsp;兴王地，兵十万，粟支十年，奈何一旦弃去？歆建此计，我当斩于军。”纲曰：<br /><br />&nbsp;&nbsp;&nbsp;&nbsp;“王过恶，诞养成之。歆事王浅，有阙必诤。今赖歆计，使陛下不失爱子，且有<br /><br />&nbsp;&nbsp;&nbsp;&nbsp;功，又可加罪乎？”翼日，帝悟，引纲升御榻，劳曰：“卿不言，我几滥罚。”<br /><br />&nbsp;&nbsp;&nbsp;&nbsp;于是释歆，然犹贷诞也。帝以舞工安叱奴为散骑常侍，纲谏曰：“周家均工乐胥<br /><br />&nbsp;&nbsp;&nbsp;&nbsp;不得预士伍，虽复妙如师襄，才如子野，皆继世不易业。故魏武使祢衡击鼓，衡<br /><br />&nbsp;&nbsp;&nbsp;&nbsp;先解朝衣，曰：‘不敢以先王法服为伶人衣。’齐高纬封曹妙达为王，以安马驹<br /><br />&nbsp;&nbsp;&nbsp;&nbsp;开府，有国家者，可为鉴戒。今新造天下，开太平之基，功臣赏未及遍，高才犹<br /><br />&nbsp;&nbsp;&nbsp;&nbsp;伏草茅，而先令舞胡鸣玉曳组，位五品，趋丹地，殆非创业垂统、贻子孙之道也。”<br /><br />&nbsp;&nbsp;&nbsp;&nbsp;帝不纳。<br /><br />&nbsp;&nbsp;&nbsp;&nbsp;纲在东宫，太子建成尤加礼，尝游温汤，纲疾不从。有进鱼者，太子使脍之，<br /><br />&nbsp;&nbsp;&nbsp;&nbsp;唐俭、赵元楷自言其能。太子曰：“操刀脍鲤和鼎味，公等善之。若弼谐审谕，<br /><br />&nbsp;&nbsp;&nbsp;&nbsp;固属纲矣。”遣使赐绢二百匹。后太子浸狎亡赖，猜间朝廷，纲频谏不见听，遂<br /><br />&nbsp;&nbsp;&nbsp;&nbsp;乞骸骨。帝骂曰：“卿为潘仁长史，而羞朕尚书邪？”纲顿首曰：“潘仁，贼也，<br /><br />&nbsp;&nbsp;&nbsp;&nbsp;志残杀，然每谏辄止，为其长史，故无愧。陛下功成，厚自伐，臣言如持水内石，<br /><br />&nbsp;&nbsp;&nbsp;&nbsp;敢久为尚书乎？且臣事东宫，东宫又与臣忤，是以上印绶。”帝谢曰：“知公直<br /><br />&nbsp;&nbsp;&nbsp;&nbsp;士，幸卒辅吾儿。”乃拜太子少保，尚书、詹事如故。纲上书太子曰：“纲老矣，<br /><br />&nbsp;&nbsp;&nbsp;&nbsp;幸未就木，备位保傅，冀得效愚鄙。日殿下饮酒过量，非养生之道。凡为人子，<br /><br />&nbsp;&nbsp;&nbsp;&nbsp;务孝谨，以慰上心，不宜听受邪说，与朝廷生槊间。”太子览书不怿，所为益纵。<br /><br />&nbsp;&nbsp;&nbsp;&nbsp;纲悒悒不自赖，固请老，优诏解尚书。帝以纲隋名臣，手敕未尝名。<br /><br />&nbsp;&nbsp;&nbsp;&nbsp;贞观四年，复为少师。以足疾赐步舆，听乘至x，问以政事。诣东宫，太子<br /><br />&nbsp;&nbsp;&nbsp;&nbsp;承乾为拜，每听政，必诏纲与房玄龄、王侍坐。尝言曰：“托六尺之孤，寄百<br /><br />&nbsp;&nbsp;&nbsp;&nbsp;里之命，古人为难，纲以为易！”故发言陈事，毅然不可夺。及疾，帝遣玄龄至<br /><br />&nbsp;&nbsp;&nbsp;&nbsp;家存问。明年卒，年八十五，赠开府仪同三司，谥曰贞，太子为立碑。<br /><br />&nbsp;&nbsp;&nbsp;&nbsp;初，齐王宪女嫠居，纲厚恤之。及卒，女被发号哭，如丧其亲然。纲在隋，<br /><br />&nbsp;&nbsp;&nbsp;&nbsp;宦不进，筮之得《鼎》。筮人曰：“君当为卿辅，然待易姓乃如志。仕不知退，<br /><br />&nbsp;&nbsp;&nbsp;&nbsp;折足为败。”故纲虽显于唐，数称疾辞位云。孙安仁、安静。<br /><br />&nbsp;&nbsp;&nbsp;&nbsp;安仁，永徽中为太子左庶子，太子忠废还邸，寮属奔散，独安仁泣拜而去。<br /><br />&nbsp;&nbsp;&nbsp;&nbsp;终恒州刺史。安静，天授中为右卫将军。武氏革命，群臣皆劝进，安静独无所请。<br /><br />&nbsp;&nbsp;&nbsp;&nbsp;及收系狱，来俊臣问状，安静曰：“正以我唐旧臣，杀之可也。若诘其状，吾谁<br /><br />&nbsp;&nbsp;&nbsp;&nbsp;欺？”俊臣诬杀之。会昌中，录忠臣后，访子孙已绝，乃赠安静太子少师。自纲<br /><br />&nbsp;&nbsp;&nbsp;&nbsp;五世同居，安仁、安静复以义烈闻，世称李氏不衰。<br /><br />&nbsp;&nbsp;&nbsp;&nbsp;李大亮，京兆泾阳人。祖琰，为魏度支尚书。大亮有文武才略，隋末，署庞<br /><br />&nbsp;&nbsp;&nbsp;&nbsp;玉行军兵曹。李密寇东都，玉战败，大亮被禽。贼将张弼异之，就执百余人皆死，<br /><br />&nbsp;&nbsp;&nbsp;&nbsp;独释大亮，引与语，遂定交。<br /><br />&nbsp;&nbsp;&nbsp;&nbsp;高祖入关，大亮自归，授土门令。方岁饥，境多盗贼。大亮招亡散，抚贫瘠，<br /><br />&nbsp;&nbsp;&nbsp;&nbsp;卖所乘马，稍稍资业之，劝垦田，岁大熟。间出击盗，所至辄平。秦王行北境，<br /><br />&nbsp;&nbsp;&nbsp;&nbsp;下书奖劳，赐马五乘，帛五十段。顷之，胡贼大至，大亮度不能拒，乃单马诣营<br /><br />&nbsp;&nbsp;&nbsp;&nbsp;说豪帅，为分别祸福，贼众感服，遂相率降。大亮杀所乘马与之食，至步而返。<br /><br />&nbsp;&nbsp;&nbsp;&nbsp;帝闻之悦，擢金州总管府司马。王弘烈据襄阳，诏大亮安抚樊、邓，因图之，进<br /><br />&nbsp;&nbsp;&nbsp;&nbsp;击，下十余城。迁安州刺史。复使徇广州，至九江，会辅公u反，以计禽其将<br /><br />&nbsp;&nbsp;&nbsp;&nbsp;张善安。公u方围猷州，刺史左难当固守，大亮率兵击走之。迁越州都督。<br /><br />&nbsp;&nbsp;&nbsp;&nbsp;贞观初，徙交州，封武阳县男。召授太府卿，复出凉州都督。尝有台使见名<br /><br />&nbsp;&nbsp;&nbsp;&nbsp;鹰，讽大亮献之。大亮密表曰：“陛下绝畋猎久矣，而使者求鹰。信陛下意邪，<br /><br />&nbsp;&nbsp;&nbsp;&nbsp;乃乖昔旨；如其擅求，是使非其才。”太宗报书曰：“有臣如此，朕何忧！古人<br /><br />&nbsp;&nbsp;&nbsp;&nbsp;以一言之重订千金，今赐胡瓶一，虽亡千镒，乃朕所自御。”又赐荀悦《汉纪》，<br /><br />&nbsp;&nbsp;&nbsp;&nbsp;曰：“悦论议深博，极为政之体，公宜绎味之。”时突厥亡，帝遂欲怀四夷，诸<br /><br />&nbsp;&nbsp;&nbsp;&nbsp;部降者，人赐袍一领、帛五匹，首领拜将军、中郎将，列五品者赢百员。又置降<br /><br />&nbsp;&nbsp;&nbsp;&nbsp;胡河南。诏大亮为西北道安抚大使，使以绥大度设、拓设、泥熟特勒及七姓种落<br /><br />&nbsp;&nbsp;&nbsp;&nbsp;之未附者，峙粮碛口赈其饥。大亮上言：“臣闻欲绥远者必自近。中国，天下本<br /><br />&nbsp;&nbsp;&nbsp;&nbsp;根，四夷犹枝叶也。残本根，厚枝叶，而曰求安，未之有也。属者突厥倾国入朝，<br /><br />&nbsp;&nbsp;&nbsp;&nbsp;陛下不即俘江淮变其俗，而加赐物帛，悉官之，引处内地，岂久安计哉？今伊吾<br /><br />&nbsp;&nbsp;&nbsp;&nbsp;虽臣，远在荒卤。臣以为诸称藩请附者，宜羁縻受之，使居塞外，畏威怀德，永<br /><br />&nbsp;&nbsp;&nbsp;&nbsp;为藩臣。谓之荒服者，故臣而不内，所谓行虚惠，收实福。河西积困夷狄，州县<br /><br />&nbsp;&nbsp;&nbsp;&nbsp;萧条，加因隋乱，残耗已甚。臣愚愿停招慰，省劳役，使边人得就农，此中<br /><br />&nbsp;&nbsp;&nbsp;&nbsp;国利也。”帝纳其计。<br /><br />&nbsp;&nbsp;&nbsp;&nbsp;八年，为剑南道巡省大使。会讨吐谷浑，为河东道行军总管，与李靖俱出北<br /><br />&nbsp;&nbsp;&nbsp;&nbsp;道，涉青海，观河源，与虏遇蜀浑山，大战，破之，俘其名王，获杂畜数万，进<br /><br />&nbsp;&nbsp;&nbsp;&nbsp;爵为公。拜右卫大将军。晋王为皇太子，诏大亮兼右卫率，又兼工部尚书，身三<br /><br />&nbsp;&nbsp;&nbsp;&nbsp;职，宿卫两宫。每番直，常假寐。帝劳曰：“公在，我得酣卧。”<br /><br />&nbsp;&nbsp;&nbsp;&nbsp;十八年，幸洛阳，诏副房玄龄居守。玄龄称“有王陵、周勃节，可倚大事”。<br /><br />&nbsp;&nbsp;&nbsp;&nbsp;俄寝疾，帝亲和药，驿赐之。临终，表请罢辽东役；又言京师宗庙所在，愿以关<br /><br />&nbsp;&nbsp;&nbsp;&nbsp;中为意。就稿，叹曰：“吾闻男子不死妇人手！”命屏左右，言终卒，年五十九。<br /><br />&nbsp;&nbsp;&nbsp;&nbsp;将敛，家无珠玉为含，惟贮米五斛、布三十端。帝哭为恸。赠兵部尚书、秦州都<br /><br />&nbsp;&nbsp;&nbsp;&nbsp;督，谥曰懿，陪葬昭陵。<br /><br />&nbsp;&nbsp;&nbsp;&nbsp;大亮性忠谨，外若不能言，而内刚烈，不可干非其义。对天子争是非，无回<br /><br />&nbsp;&nbsp;&nbsp;&nbsp;挠。至妻子未始见惰容，事兄嫂以礼闻。位通显，居陋狭甚。在越州写书数百卷，<br /><br />&nbsp;&nbsp;&nbsp;&nbsp;及去，留都督署。初，破公u，以功赐奴婢百口，谓曰：“而曹皆衣冠子女，<br /><br />&nbsp;&nbsp;&nbsp;&nbsp;不幸破亡，吾何忍录而为隶乎？”纵遣之。高祖闻，咨美，更赐俚婢二十。后破<br /><br />&nbsp;&nbsp;&nbsp;&nbsp;吐谷浑，复赐奴婢百五十口，悉以遗亲戚。葬宗族无后者三十余柩，赀`加焉。<br /><br />&nbsp;&nbsp;&nbsp;&nbsp;尝以张弼脱其死，及贵，念有以报之。时弼为将作丞，匿不见，大亮求之不能得。<br /><br />&nbsp;&nbsp;&nbsp;&nbsp;一日，识诸涂，持弼泣，悉推家财与之，弼拒不受。乃言于帝曰：“臣及事陛下，<br /><br />&nbsp;&nbsp;&nbsp;&nbsp;张弼力也，愿悉臣官爵授之。”帝为迁弼中郎将、代州都督。世皆贤大亮能报，<br /><br />&nbsp;&nbsp;&nbsp;&nbsp;而多弼不自伐也。殁后，所育孤姓为大亮行服如所亲者十余人。<br /><br />&nbsp;&nbsp;&nbsp;&nbsp;兄子道裕，贞观末为将作匠。有告张亮反者，诏百官议。皆言亮当诛，独道<br /><br />&nbsp;&nbsp;&nbsp;&nbsp;裕谓反形未具。帝怒不暇省，斩之。岁余，刑部侍郎缺，宰相屡进名，不可。帝<br /><br />&nbsp;&nbsp;&nbsp;&nbsp;曰：“朕得之矣。是尝议张亮者，朕时虽不从，今尚悔之。”遂命道裕。终大理<br /><br />&nbsp;&nbsp;&nbsp;&nbsp;卿。<br /><br />&nbsp;&nbsp;&nbsp;&nbsp;大亮族孙迥秀。迥秀，字茂之。及进士第，又中英才杰出科。调相州参军事。<br /><br />&nbsp;&nbsp;&nbsp;&nbsp;累转考功员外郎。武后爱其材，迁凤阁舍人。大足初，检校夏官侍郎，仍领选，<br /><br />&nbsp;&nbsp;&nbsp;&nbsp;铨汰文武，号称职，进同凤阁鸾台平章事。张易之兄弟贵骄，因桡意谐媚，士论<br /><br />&nbsp;&nbsp;&nbsp;&nbsp;顿减。俄坐赃贬庐州刺史。易之诛，贬衡州长史。中宗即位，召授将作少监。累<br /><br />&nbsp;&nbsp;&nbsp;&nbsp;迁鸿胪卿、文馆学士。出朔方道行军大总管，还拜兵部尚书。卒，年五十，赠<br /><br />&nbsp;&nbsp;&nbsp;&nbsp;侍中。迥秀少聪悟，多通宾客。喜饮酒，虽多不乱，当时称其风流。母少贱，妻<br /><br />&nbsp;&nbsp;&nbsp;&nbsp;尝詈媵婢，母闻不乐，迥秀即出其妻。或问之，答曰：“娶妇要欲事姑，苟违颜<br /><br />&nbsp;&nbsp;&nbsp;&nbsp;色，何可留？”武后尝遣内人候其母，或迎置宫中。后所居堂产芝草，犬乳邻猫，<br /><br />&nbsp;&nbsp;&nbsp;&nbsp;中宗以为孝感，旌大门闾。子齐损，开元中以谋逆诛。<br /><br />&nbsp;&nbsp;&nbsp;&nbsp;戴胄，字玄胤，相州安阳人。性坚正，干局明强，善簿最。隋末，为门下录<br /><br />&nbsp;&nbsp;&nbsp;&nbsp;事，纳言苏威、黄门侍郎裴矩厚礼之。为越王侗给事郎。王世充谋篡，胄说曰：<br /><br />&nbsp;&nbsp;&nbsp;&nbsp;“君臣大分均父子，休戚同之。公当社稷之任，与存与亡，正在今日。愿尊辅王<br /><br />&nbsp;&nbsp;&nbsp;&nbsp;室，拟伊、周以幸天下。”世充诡曰：“善。”俄肋九锡，胄又切谏，不纳。出<br /><br />&nbsp;&nbsp;&nbsp;&nbsp;为郑州长史，使与王行本守武牢。秦王攻拔之，引为府士曹参军，封武昌县男。<br /><br />&nbsp;&nbsp;&nbsp;&nbsp;大理少卿缺，太宗曰：“大理，人命所系，胄清直，其人哉。”即日命胄。长孙<br /><br />&nbsp;&nbsp;&nbsp;&nbsp;无忌被召，不解佩刀入东上x。尚书右仆射封德彝论监门校尉不觉，罪当死，无<br /><br />&nbsp;&nbsp;&nbsp;&nbsp;忌赎。胄曰：“校尉与无忌罪均，臣子于尊极不称误。法著：御汤剂、饮食、舟<br /><br />&nbsp;&nbsp;&nbsp;&nbsp;船，虽误皆死。陛下录无忌功，原之可也。若罚无忌，杀校尉，不可谓刑。”帝<br /><br />&nbsp;&nbsp;&nbsp;&nbsp;曰：“法为天下公，朕安得阿亲戚！”诏复议，德彝固执，帝将可。胄曰：“不<br /><br />&nbsp;&nbsp;&nbsp;&nbsp;然。校尉缘无忌以致罪，法当轻；若皆误，不得独死。”繇是与校尉皆免。<br /><br />&nbsp;&nbsp;&nbsp;&nbsp;时选者盛集，有诡资荫冒牒取调者，诏许自首；不首，罪当死。俄有诈得者，<br /><br />&nbsp;&nbsp;&nbsp;&nbsp;狱具，胄以法当流。帝曰：“朕诏不首者死，而今当流，是示天下不以信，卿卖<br /><br />&nbsp;&nbsp;&nbsp;&nbsp;狱邪？”胄曰：“陛下登杀之，非臣所及。既属臣，敢亏法乎？”帝曰：“卿自<br /><br />&nbsp;&nbsp;&nbsp;&nbsp;守法，而使我失信，奈何？”胄曰：“法者，布大信于人；言乃一时喜怒所发。<br /><br />&nbsp;&nbsp;&nbsp;&nbsp;陛下以一朝忿，将杀之，既知不可而于法，此忍小忿、存大信也。若阿忿违信，<br /><br />&nbsp;&nbsp;&nbsp;&nbsp;臣为陛下惜之。”帝大感寤，从其言。胄犯颜据正，数查，参处法意，至析秋毫，<br /><br />&nbsp;&nbsp;&nbsp;&nbsp;随类指`，言若泉涌，帝益重之。迁尚书左丞。矜其贫，特诏赐钱十万。会仆射<br /><br />&nbsp;&nbsp;&nbsp;&nbsp;萧r免，封德彝卒，帝谓胄曰：“尚书总国纲维，失一事，天下有受其弊者。今<br /><br />&nbsp;&nbsp;&nbsp;&nbsp;以令、仆委卿，宜副朕举。”胄明敏，长于操决，无宿疑。议者美其振职，谓武<br /><br />&nbsp;&nbsp;&nbsp;&nbsp;德以来殆无其辈。复拜谏议大夫，与魏征更日供奉。进民部尚书。杜如晦遗言，<br /><br />&nbsp;&nbsp;&nbsp;&nbsp;请以选举委胄，由是检校吏部尚书。然好抑文雅，奖法吏，时以寡学为訾。<br /><br />&nbsp;&nbsp;&nbsp;&nbsp;贞观四年，以本官参豫朝政，进爵郡公。帝将复洛阳宫，胄上疏谏曰：<br /><br />&nbsp;&nbsp;&nbsp;&nbsp;“比关中、河外置军围，强夫富室悉为兵，九成之役又兴，司农、将作见丁无几。<br /><br />&nbsp;&nbsp;&nbsp;&nbsp;大乱之后，户口单破，一人就役，举室捐业。籍军者督戎仗，课役者责粮赍，竭<br /><br />&nbsp;&nbsp;&nbsp;&nbsp;赀经纪，犹不能济。七月以来，霖潦未止，滨河南北，田正聪拢年之有亡未可<br /><br />&nbsp;&nbsp;&nbsp;&nbsp;知。壮者尽行，赋调不给，则帑藏虚矣。今宫殿足庇风雨、容羽卫，数年后成，<br /><br />&nbsp;&nbsp;&nbsp;&nbsp;犹不谓晚，何惮而遽自生劳扰邪？”帝览奏，罢役。胄所敷内，缘政得失，咸有<br /><br />&nbsp;&nbsp;&nbsp;&nbsp;可观。奏已，即削稿，秘外莫知。帝尝谓左右曰：“胄于我非肺腑亲，然事之机<br /><br />&nbsp;&nbsp;&nbsp;&nbsp;切无不闻，惟其忠概所激耳。”<br /><br />&nbsp;&nbsp;&nbsp;&nbsp;七年，卒，帝为举哀，赠尚书右仆射，追封道国公，谥曰忠；以第舍陋不容<br /><br />&nbsp;&nbsp;&nbsp;&nbsp;祭，诏有司为立庙。聘其女为道王妃。房玄龄、魏征与胄善，每至生平故处，辄<br /><br />&nbsp;&nbsp;&nbsp;&nbsp;流涕。<br /><br />&nbsp;&nbsp;&nbsp;&nbsp;胄无子，以兄子至德为后。<br /><br />&nbsp;&nbsp;&nbsp;&nbsp;至德，乾封中累迁西台侍郎、同东西台三品。阅十数年，父子继为宰相，世<br /><br />&nbsp;&nbsp;&nbsp;&nbsp;诧其荣。高宗尝为飞白书赐侍臣，赐至德曰：“泛洪源，俟舟楫”，郝处俊曰：<br /><br />&nbsp;&nbsp;&nbsp;&nbsp;“飞九霄，假六翮”，李敬玄曰“资启沃，罄丹诚”，崔知悌曰“竭忠节，赞皇<br /><br />&nbsp;&nbsp;&nbsp;&nbsp;猷”，皆见意于辞云。迁尚书右仆射。时刘仁轨为左，人有所诉，率优容之；至<br /><br />&nbsp;&nbsp;&nbsp;&nbsp;德乃诘究本末，理直者密为奏，终不显私恩。由是，当时多称仁轨者，号仁轨为<br /><br />&nbsp;&nbsp;&nbsp;&nbsp;“解事仆射”。尝更日听讼，有妪诣省，至德已收牒，妪乃复取，曰：“初以为<br /><br />&nbsp;&nbsp;&nbsp;&nbsp;解事仆射，今乃非是。”至德笑还之。人伏其长者。或以问，至德答曰：“庆赏<br /><br />&nbsp;&nbsp;&nbsp;&nbsp;刑罚，人主之柄，为臣岂得与人主争也！”帝知，叹美之。仪凤四年卒，诏百官<br /><br />&nbsp;&nbsp;&nbsp;&nbsp;哭其第。赠开府仪同三司、并州大都督，谥曰恭。<br /><br />&nbsp;&nbsp;&nbsp;&nbsp;刘洎，字思道，荆州江陵人。初为萧铣黄门侍郎，南略地岭表，下五十城，<br /><br />&nbsp;&nbsp;&nbsp;&nbsp;未还而铣败，遂以城自归，授南康州都督府长史。<br /><br />&nbsp;&nbsp;&nbsp;&nbsp;贞观七年，擢给事中，封清苑县男，转治书侍御史。于时，尚书省诏敕稽壅，<br /><br />&nbsp;&nbsp;&nbsp;&nbsp;按成复下，弥年不能决。洎言：“尚书，万机本，贞观初未有令、仆，职并务繁，<br /><br />&nbsp;&nbsp;&nbsp;&nbsp;左丞戴胄、右丞魏征，应事弹举，无所回桡，百司震肃不敢懈。比者勋亲在位，<br /><br />&nbsp;&nbsp;&nbsp;&nbsp;品非其任，功势相倾，虽欲自强，先惧嚣谤。故郎中嘿夺，惟事咨禀；尚书依违，<br /><br />&nbsp;&nbsp;&nbsp;&nbsp;不得专裁。管辖玩弛，纲纪不振。今宜精选左右丞、两司郎中，使皆得人，非惟<br /><br />&nbsp;&nbsp;&nbsp;&nbsp;救旷滞之弊，固当矫拂趋竞也。”未几，拜尚书右丞。洎健于职，于是尚书复治<br /><br />&nbsp;&nbsp;&nbsp;&nbsp;如征时。累加银青光禄大夫、散骑常侍，摄黄门侍郎。<br /><br />&nbsp;&nbsp;&nbsp;&nbsp;太宗好持论，与公卿言古今事，必往复难诘、究臧否。洎谏曰：“帝王之与<br /><br />&nbsp;&nbsp;&nbsp;&nbsp;臣庶，圣哲之与庸愚，等级辽绝，势不伦拟。故课愚对圣，持卑抗尊，虽思自强，<br /><br />&nbsp;&nbsp;&nbsp;&nbsp;不可得已。陛下降慈旨，假柔颜，虚心听纳，犹恐群臣惴缩不敢进。况以神机天<br /><br />&nbsp;&nbsp;&nbsp;&nbsp;辩，饰辞援古而迮其议哉！夫天以无言为尊，圣以不言为德，皆弗欲烦也。且多<br /><br />&nbsp;&nbsp;&nbsp;&nbsp;记损心，多语耗气，心气内损，形神外劳，初虽无觉，久且为弊。且今之雍平，<br /><br />&nbsp;&nbsp;&nbsp;&nbsp;陛下力行所至耳。欲其长久，匪由辩博，但当忘爱憎，慎取舍，若贞观初可矣！”<br /><br />&nbsp;&nbsp;&nbsp;&nbsp;手诏答曰：“非虑无以临下，非言无以述虑。虽然，骄人轻物，恐由榷论致之。<br /><br />&nbsp;&nbsp;&nbsp;&nbsp;若形神心气，不为劳也。”<br /><br />&nbsp;&nbsp;&nbsp;&nbsp;皇太子初立，洎谓宜尊贤重道，上书曰：“太子宗祧是系，善恶之习，兴亡<br /><br />&nbsp;&nbsp;&nbsp;&nbsp;在焉。弗勤于始，将悔于末。故晁错上书，令通政术；贾谊奏计，务知礼教。今<br /><br />&nbsp;&nbsp;&nbsp;&nbsp;太子孝友仁爱，挺自天姿，然春秋鼎盛，学当有渐。以陛下多才多艺，尚垂精厉<br /><br />&nbsp;&nbsp;&nbsp;&nbsp;志，以博异闻，而太子优游，坐弃白日。陛下每退朝，引见群臣，访以今古，咨<br /><br />&nbsp;&nbsp;&nbsp;&nbsp;以得失；而太子处内，不接正人，不闻正论，臣所未谕。古者，问安而退，以广<br /><br />&nbsp;&nbsp;&nbsp;&nbsp;敬也；异宫而处，以远嫌也。间者，太子一入侍，逾句不出，师傅寮采，具员而<br /><br />&nbsp;&nbsp;&nbsp;&nbsp;已，非所谓爱之也。臣愚以为授以良书，娱以佳宾，使耳所未闻，睹所未见，储<br /><br />&nbsp;&nbsp;&nbsp;&nbsp;德愈光，群生之福也。”帝于是敕洎与岑文本、马周递日直东宫。帝尝怒苑西监<br /><br />&nbsp;&nbsp;&nbsp;&nbsp;穆裕，有诏斩朝堂，皇太子骤谏。帝喜曰：“朕始得魏征，朝夕进谏。征亡，刘<br /><br />&nbsp;&nbsp;&nbsp;&nbsp;洎、岑文本、马周、褚遂良继之。儿在吾膝前，见朕悦谏熟矣，故有今日言也。<br /><br />&nbsp;&nbsp;&nbsp;&nbsp;诚习以性成哉！”稍迁侍中。帝忽谓群臣曰：“朕今欲闻己过，卿等为朕言之。”<br /><br />&nbsp;&nbsp;&nbsp;&nbsp;长孙无忌、李蕖⒀钍Φ劳辞对曰：“陛下以盛德致太平，臣等愚不见其过。”<br /><br />&nbsp;&nbsp;&nbsp;&nbsp;洎曰：“然顷上书有不称旨，或面穷诘，无不羞汗，恐非所以进言者路。”帝曰：<br /><br />&nbsp;&nbsp;&nbsp;&nbsp;“卿言善，朕能改之。”<br /><br />&nbsp;&nbsp;&nbsp;&nbsp;及征辽东，诏兼太子左庶子、检校民部尚书，辅皇太子监国。帝曰：“以卿<br /><br />&nbsp;&nbsp;&nbsp;&nbsp;辅太子，社稷安危在焉，宜识朕意。”洎曰：“愿无忧！即大臣有罪，臣谨按法<br /><br />&nbsp;&nbsp;&nbsp;&nbsp;诛之。”帝怪其语谬，戒曰：“君不密则失臣，臣不密则失身。卿性疏而果，恐<br /><br />&nbsp;&nbsp;&nbsp;&nbsp;以此败。”洎与褚遂良不相中。帝还，不豫，洎与马周入候，出见遂良，泣曰：<br /><br />&nbsp;&nbsp;&nbsp;&nbsp;“上体患痈，殊可惧！”遂良即诬奏“洎曰：国家不足虑，正当辅少主行伊、霍<br /><br />&nbsp;&nbsp;&nbsp;&nbsp;事，大臣有异者，诛之。”帝愈，召洎问状，洎引马周为左。遂良执不已，帝惑<br /><br />&nbsp;&nbsp;&nbsp;&nbsp;之，乃赐死。方死时，索笔牍，欲自言，有司不敢与。帝后知之，有司皆得罪。<br /><br />&nbsp;&nbsp;&nbsp;&nbsp;显庆中，其子弘业诣阙诉遂良谮死状，李义府右之。高宗问近臣，给事中乐彦玮<br /><br />&nbsp;&nbsp;&nbsp;&nbsp;曰：“辨之，是暴先帝过刑。”事寝。文明初，诏复官爵。<br /><br />&nbsp;&nbsp;&nbsp;&nbsp;彦玮，字德，长安人。麟德元年，以西台侍郎同东西台三品。数月，罢为<br /><br />&nbsp;&nbsp;&nbsp;&nbsp;大司宪。卒，赠齐州都督。<br /><br />&nbsp;&nbsp;&nbsp;&nbsp;赞曰：“刘洎之才之烈，《易》所谓“王臣蹇蹇”者。然性刚疏，辅太子，<br /><br />&nbsp;&nbsp;&nbsp;&nbsp;欲身任安危，以言掩其众，为u忌所乘，卒陷罪诛。呜呼！以太宗之明，蔽于<br /><br />&nbsp;&nbsp;&nbsp;&nbsp;所忿，洎之忠不能自申于上，况其下哉？古人以言为戒，可不慎欤！<br /><br />&nbsp;&nbsp;&nbsp;&nbsp;崔仁师，定州安喜人。武德初擢制举，调管州录事参军。陈叔达荐仁师才任<br /><br />&nbsp;&nbsp;&nbsp;&nbsp;史官，迁右武卫录事参军，与梁、魏史。贞观初，改殿中侍御史。时青州有男<br /><br />&nbsp;&nbsp;&nbsp;&nbsp;子谋逆，有司捕支党，累系填狱，诏仁师按覆。始至，悉去囚械，为具食，饮汤<br /><br />&nbsp;&nbsp;&nbsp;&nbsp;渖，以情讯之，坐止魁恶十余人，它悉原纵。大理少卿孙伏伽谓曰：“原雪者众，<br /><br />&nbsp;&nbsp;&nbsp;&nbsp;谁肯让死？就决而事变，奈何？”仁师曰：“治狱主仁恕，故谚称‘杀人刖足，<br /><br />&nbsp;&nbsp;&nbsp;&nbsp;亦皆有礼’。岂有知枉不申，为身谋哉？使吾以一介易十囚命，固吾愿也！”及<br /><br />&nbsp;&nbsp;&nbsp;&nbsp;敕使覆讯，诸囚咸叩头曰：“崔公仁恕，必无枉者。”举无异辞。由是知名。迁<br /><br />&nbsp;&nbsp;&nbsp;&nbsp;度支郎中。尝口陈移用费数千名，太宗怪之，诏黄门侍郎杜正伦持簿，使仁师对<br /><br />&nbsp;&nbsp;&nbsp;&nbsp;唱，无一谬。帝奇之。时校书郎王玄度注《尚书》、《毛诗》，抵孔、郑旧学，<br /><br />&nbsp;&nbsp;&nbsp;&nbsp;请遂废。诏诸儒大议，博士以下不能诘。河间王孝恭请与孔、郑并行，仁师以玄<br /><br />&nbsp;&nbsp;&nbsp;&nbsp;度不经，条不合大义者奏之。玄度报罢。<br /><br />&nbsp;&nbsp;&nbsp;&nbsp;迁给事中。时有司以律“反逆者缘坐兄弟没官”为轻，诏八坐议。咸言汉、<br /><br />&nbsp;&nbsp;&nbsp;&nbsp;魏、晋谋反夷三族，请改从死。仁师曰：“父子天属，足累其心，此而不恤，何<br /><br />&nbsp;&nbsp;&nbsp;&nbsp;爱兄弟？”房玄龄曰：“祖有荫孙义，则孙祖亲重，而兄弟属轻。今应重者流而<br /><br />&nbsp;&nbsp;&nbsp;&nbsp;轻者死，非用刑意。”遂不改。<br /><br />&nbsp;&nbsp;&nbsp;&nbsp;后密请魏王为太子，失帝旨，左迁鸿胪少卿。稍进民部侍郎。及征辽东，副<br /><br />&nbsp;&nbsp;&nbsp;&nbsp;韦挺知海运，又别知河南漕事。仁师以漕路回远，恐所输不时至，以便宜发近海<br /><br />&nbsp;&nbsp;&nbsp;&nbsp;租赋饷军。坐运卒亡命不以闻，除名。帝还至中山，起为中书舍人、检校刑部侍<br /><br />&nbsp;&nbsp;&nbsp;&nbsp;郎。幸翠微宫，上《清暑赋》以讽。帝称善，赐帛五十段。二十二年，迁中书侍<br /><br />&nbsp;&nbsp;&nbsp;&nbsp;郎，参知机务，被遇尤渥。中书令褚遂良忌之，会有伏x诉者，仁师不时上，帝<br /><br />&nbsp;&nbsp;&nbsp;&nbsp;大怒，流连州。永徽初，授简州刺史，卒。<br /><br />&nbsp;&nbsp;&nbsp;&nbsp;子挹，挹子。字澄澜。少以文词称。第进士，擢累左补阙，稍迁考功员<br /><br />&nbsp;&nbsp;&nbsp;&nbsp;外郎。时桓彦范等当国，畏武三思槊构，引使阴跗浼椤Ｖ凶谏允韫Τ迹三<br /><br />&nbsp;&nbsp;&nbsp;&nbsp;思日益宠，反以彦范等计告三思，骤迁中书舍人。彦范等被徙，又说三思速杀<br /><br />&nbsp;&nbsp;&nbsp;&nbsp;之以绝人望。三思问谁可使者，乃进其外兄周利贞。利贞往，彦范等皆死。擢利<br /><br />&nbsp;&nbsp;&nbsp;&nbsp;贞御史中丞。附托昭容上官氏，数与宣淫于外。景龙二年，迁兵部侍郎，而挹<br /><br />&nbsp;&nbsp;&nbsp;&nbsp;为礼部侍郎。武德以来，父子同为侍郎，惟挹、云。俄拜中书侍郎、检校吏部<br /><br />&nbsp;&nbsp;&nbsp;&nbsp;侍郎、同中书门下平章事，与郑滞典选。纳赂遗，铨品无序，为御史李尚隐劾<br /><br />&nbsp;&nbsp;&nbsp;&nbsp;奏，贬江州司马。上官与安乐公主从中申护之，改襄州刺史。未几，入为尚书左<br /><br />&nbsp;&nbsp;&nbsp;&nbsp;丞。韦氏称制，复以吏部侍郎同中书门下三品。睿宗立，出为华州刺史。俄除太<br /><br />&nbsp;&nbsp;&nbsp;&nbsp;子詹事。<br /><br />&nbsp;&nbsp;&nbsp;&nbsp;初，建言山南可引丹水通漕至商州，自商K山出石门，抵北蓝田，可通挽<br /><br />&nbsp;&nbsp;&nbsp;&nbsp;道。中宗以充使，开大昌关，役徒数万，死者十五。禁旧道不得行，而新道为<br /><br />&nbsp;&nbsp;&nbsp;&nbsp;夏潦奔Y，数摧压不通。至是论功，加银青光禄大夫。景云中，太平公主引为同<br /><br />&nbsp;&nbsp;&nbsp;&nbsp;中书门下三品。进拜中书公。时挹以户部尚书得谢，而性贪，数为人请托以干。<br /><br />&nbsp;&nbsp;&nbsp;&nbsp;多不从，由是父子相失。<br /><br />&nbsp;&nbsp;&nbsp;&nbsp;玄宗在东宫，数至其第申款密。阴附主，时人危之，为寒毛。门下客献<br /><br />&nbsp;&nbsp;&nbsp;&nbsp;《海鸥赋》以讽，称善而不自悛。帝将诛萧至忠等，召示腹心。弟澄谏曰：<br /><br />&nbsp;&nbsp;&nbsp;&nbsp;“上有所问，慎无隐。”不从。及见，对问失旨。至忠等诛，徙岭外。时雍<br /><br />&nbsp;&nbsp;&nbsp;&nbsp;州长史李晋亦坐诛，叹曰：“此本谋，今我死而生，何也？”又宫人元称尝<br /><br />&nbsp;&nbsp;&nbsp;&nbsp;与谋进G于帝。追及荆州赐死，年四十三。<br /><br />&nbsp;&nbsp;&nbsp;&nbsp;初，在襄州，与谯王数相问遗。王败，当死，赖刘幽求、张说护免。及为<br /><br />&nbsp;&nbsp;&nbsp;&nbsp;宰相，陷幽求岭表，密讽广州都督周利贞杀之，不克。又与太平公主逐张说。其<br /><br />&nbsp;&nbsp;&nbsp;&nbsp;猜毒诡险殆天性，虽虿虺不若也。<br /><br />&nbsp;&nbsp;&nbsp;&nbsp;与弟液、澄、从兄悴⒁晕暮簿右官。每宴私，自比东晋王、谢。尝曰：<br /><br />&nbsp;&nbsp;&nbsp;&nbsp;“吾一门入仕，历官未尝不为第一。丈夫当先据要路以制人，岂能默默受制于人<br /><br />&nbsp;&nbsp;&nbsp;&nbsp;哉！”故进趣不已，至于败。执政时，年三十八，尝暮出端门，缓辔讽诗。张<br /><br />&nbsp;&nbsp;&nbsp;&nbsp;说见之，叹曰：“文与位固可致，其年不可及也。”<br /><br />&nbsp;&nbsp;&nbsp;&nbsp;液字润甫，尤工五言诗，叹，因字呼曰：“海子，我家龟龙也！”官至殿<br /><br />&nbsp;&nbsp;&nbsp;&nbsp;中侍御史。坐当流，亡命郢州，作《幽征赋》以见意，词甚典丽。遇赦还，卒。<br /><br />&nbsp;&nbsp;&nbsp;&nbsp;子论，有吏干，乾元中为州刺史，以治行称。大历末，迁同州刺史，为黜陟使庾<br /><br />&nbsp;&nbsp;&nbsp;&nbsp;何所按，议者不直何，故复用为衢州刺史。德宗以旧族耆年，擢大理卿，卒。<br /><br />&nbsp;&nbsp;&nbsp;&nbsp;澄本名涤，玄宗改焉。帝在藩，与同里居。出潞州，宾友饯者止国门，而澄<br /><br />&nbsp;&nbsp;&nbsp;&nbsp;独从至华。及即位，宠昵甚。既诛，帝仍念之，用为秘书监。开元二年，欲赠<br /><br />&nbsp;&nbsp;&nbsp;&nbsp;其父挹吏部尚书，宰相持不可，遂用四品礼葬，赠和州刺史。澄侍左右，与诸王<br /><br />&nbsp;&nbsp;&nbsp;&nbsp;不让席坐，性滑稽善辩，帝恐漏禁中语，以“慎密”字亲署笏端。累迁金紫光禄<br /><br />&nbsp;&nbsp;&nbsp;&nbsp;大夫，封安喜县子。卒，赠兖州刺史。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,927725);">加入书签</a><a
                        href="927654.html">上一页</a>&larr;<a href="index.html">返回列表</a>&rarr;<a
                            href="927787.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "927654.html"; var next_page = "927787.html"; var index_page = "index.html"; var sortid = "9"; var article_id = "14231"; var chapter_id = "927725"; var articlename = "新唐书"; var chaptername = " 卷九十九 列传第二十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>