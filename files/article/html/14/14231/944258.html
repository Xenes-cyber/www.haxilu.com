<!DOCTYPE html>
<html>
<head>
<meta charset="gbk" />
<title>新唐书- 卷一百九十六 列传第一百二十一-在线阅读-哈西文学网</title>
<meta name="keywords" content="欧阳修、宋祁，新唐书， 卷一百九十六 列传第一百二十一全文， 卷一百九十六 列传第一百二十一在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百九十六 列传第一百二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944258.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944258.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百九十六 列传第一百二十一</h1>
            <div class="link xb">
                <a href="944257.html">上一页</a>&larr;<a href="index.html">返回列表</a>&rarr;<a
                    href="944259.html">下一页</a></div>			
            <div id="BookText">&nbsp;&nbsp;&nbsp;&nbsp;◎隐逸<br /><br />&nbsp;&nbsp;&nbsp;&nbsp;古之隐者，大抵有三概：上焉者，身藏而德不晦，故自放草野，而名往从之，<br /><br />&nbsp;&nbsp;&nbsp;&nbsp;虽万乘之贵，犹寻轨而委聘也；其次，挈治世具弗得伸，或持峭行不可屈于俗，<br /><br />&nbsp;&nbsp;&nbsp;&nbsp;虽有所应，其于爵禄也，泛然受，悠然辞，使人君常有所慕企，怊然如不足，其<br /><br />&nbsp;&nbsp;&nbsp;&nbsp;可贵也；末焉者，资槁薄，乐山林，内审其才，终不可当世取舍，故逃丘园而不<br /><br />&nbsp;&nbsp;&nbsp;&nbsp;返，使人常高其风而不敢加訾焉。且世未尝无隐，有之未尝不旌贲而先焉者，以<br /><br />&nbsp;&nbsp;&nbsp;&nbsp;孔子所谓“举逸民，天下之人归焉”。<br /><br />&nbsp;&nbsp;&nbsp;&nbsp;唐兴，贤人在位众多，其遁戢不出者，才班班可述，然皆下概者也。虽然，<br /><br />&nbsp;&nbsp;&nbsp;&nbsp;各保其素，非托默于语，足崖壑而志城阙也。然放利之徒，假隐自名，以诡禄仕，<br /><br />&nbsp;&nbsp;&nbsp;&nbsp;肩相摩于道，至号终南、嵩少为仕途捷径，高尚之节丧焉。故裒可喜慕者类于篇。<br /><br />&nbsp;&nbsp;&nbsp;&nbsp;王绩，字无功，绛州龙门人。性简放，不喜拜揖。兄通，隋末大儒也，聚徒<br /><br />&nbsp;&nbsp;&nbsp;&nbsp;河、汾间，仿古作《六经》，又为《中说》以拟《论语》。不为诸儒称道，故书<br /><br />&nbsp;&nbsp;&nbsp;&nbsp;不显，惟《中说》独传。通知绩诞纵，不婴以家事，乡族庆吊冠昏，不与也。与<br /><br />&nbsp;&nbsp;&nbsp;&nbsp;李播、吕才善。<br /><br />&nbsp;&nbsp;&nbsp;&nbsp;大业中，举孝悌廉洁，授秘书省正字。不乐在朝，求为六合丞，以嗜酒不任<br /><br />&nbsp;&nbsp;&nbsp;&nbsp;事，时天下亦乱，因劾，遂解去。叹曰：“网罗在天，吾且安之！”乃还乡里。<br /><br />&nbsp;&nbsp;&nbsp;&nbsp;有田十六顷在河渚间。仲长子光者，亦隐者也，无妻子，结庐北渚，凡三十年，<br /><br />&nbsp;&nbsp;&nbsp;&nbsp;非其力不食。绩爱其真，徙与相近。子光喑，未尝交语，与对酌酒欢甚。绩有奴<br /><br />&nbsp;&nbsp;&nbsp;&nbsp;婢数人，种黍，春秋酿酒，养凫雁，莳药草自供。以《周易》、《老子》、《庄<br /><br />&nbsp;&nbsp;&nbsp;&nbsp;子》置床头，他书罕读也。欲见兄弟，辄度河还家。游北山东皋，著书自号东皋<br /><br />&nbsp;&nbsp;&nbsp;&nbsp;子。乘牛经酒肆，留或数日。<br /><br />&nbsp;&nbsp;&nbsp;&nbsp;高祖武德初，以前官待诏门下省。故事，官给酒日三升，或问：“待诏何乐<br /><br />&nbsp;&nbsp;&nbsp;&nbsp;邪？”答曰：“良酝可恋耳！”侍中陈叔达闻之，日给一斗，时称“斗酒学士”。<br /><br />&nbsp;&nbsp;&nbsp;&nbsp;贞观初，以疾罢。复调有司，时太乐署史焦革家善酿，绩求为丞，吏部以非流不<br /><br />&nbsp;&nbsp;&nbsp;&nbsp;许，绩固请曰：“有深意。”竟除之。革死，妻送酒不绝，岁余，又死。绩曰：<br /><br />&nbsp;&nbsp;&nbsp;&nbsp;“天不使我酣美酒邪？”弃官去。自是太乐丞为清职。追述革酒法为经，又采杜<br /><br />&nbsp;&nbsp;&nbsp;&nbsp;康、仪狄以来善酒者为谱。李淳风曰：“君，酒家南、董也。”所居东南有盘石，<br /><br />&nbsp;&nbsp;&nbsp;&nbsp;立杜康祠祭之，尊为师，以革配。著《醉乡记》以次刘伶《酒德颂》。其饮至五<br /><br />&nbsp;&nbsp;&nbsp;&nbsp;斗不乱，人有以酒邀者，无贵贱辄往，著《五斗先生传》。刺史崔喜悦之，请相<br /><br />&nbsp;&nbsp;&nbsp;&nbsp;见，答曰：“奈何坐召严君平邪？”卒不诣。杜之松，故人也，为刺史，请绩讲<br /><br />&nbsp;&nbsp;&nbsp;&nbsp;礼，答曰：“吾不能揖让邦君门，谈糟粕，弃醇醪也。”之松岁时赠以酒脯。初，<br /><br />&nbsp;&nbsp;&nbsp;&nbsp;兄凝为隋著作郎，撰《隋书》未成，死，绩续余功，亦不能成。豫知终日，命薄<br /><br />&nbsp;&nbsp;&nbsp;&nbsp;葬，自志其墓。<br /><br />&nbsp;&nbsp;&nbsp;&nbsp;绩之仕，以醉失职，乡人靳之，托无心子以见趣曰：“无心子居越，越王不<br /><br />&nbsp;&nbsp;&nbsp;&nbsp;知其大人也，拘之仕，无喜色。越国法曰：‘秽行者不齿。’俄而无心子以秽行<br /><br />&nbsp;&nbsp;&nbsp;&nbsp;闻，王黜之，无愠色。退而适茫荡之野，过动之邑而见机士，机士抚髀曰：‘嘻！<br /><br />&nbsp;&nbsp;&nbsp;&nbsp;子贤者而以罪废邪？’无心子不应。机士曰：‘愿见教。’曰：‘子闻蜚廉氏马<br /><br />&nbsp;&nbsp;&nbsp;&nbsp;乎？一者朱Q白毳，龙骼凤臆，骤驰如舞，终日不释辔而以热死；一者重头昂尾，<br /><br />&nbsp;&nbsp;&nbsp;&nbsp;驼颈貉膝，y啮善蹶，弃诸野，终年而肥。夫凤不憎山栖，龙不羞泥蟠，君子<br /><br />&nbsp;&nbsp;&nbsp;&nbsp;不苟洁以罹患，不避秽而养精也。’”其自处如此。<br /><br />&nbsp;&nbsp;&nbsp;&nbsp;朱桃椎，益州成都人。澹泊绝俗，被裘曳索，人莫能测其为。长史窦轨见之，<br /><br />&nbsp;&nbsp;&nbsp;&nbsp;遗以衣服、鹿帻、麂靴，逼署乡正。委之地，不肯服。更结庐山中，夏则裸，冬<br /><br />&nbsp;&nbsp;&nbsp;&nbsp;缉木皮叶自蔽，赠遗无所受。尝织十芒种玫郎希见者曰：“居士忠病！蔽鬻<br /><br />&nbsp;&nbsp;&nbsp;&nbsp;米茗易之，置其处，辄取去，终不与人接。其为郑草柔细，环结促密，人争蹑<br /><br />&nbsp;&nbsp;&nbsp;&nbsp;之。高士廉为长史，备礼以请，降阶与之语，不答，瞪视而出。士廉拜曰：“祭<br /><br />&nbsp;&nbsp;&nbsp;&nbsp;酒其使我以无事治蜀邪？”乃简条目，薄赋敛，州大治。屡遣人存问，见辄走林<br /><br />&nbsp;&nbsp;&nbsp;&nbsp;草自匿云。<br /><br />&nbsp;&nbsp;&nbsp;&nbsp;孙思邈，京兆华原人。通百家说，善言老子、庄周。周洛州总管独孤信见其<br /><br />&nbsp;&nbsp;&nbsp;&nbsp;少，异之，曰：“圣童也，顾器大难为用尔！”及长，居太白山。隋文帝辅政，<br /><br />&nbsp;&nbsp;&nbsp;&nbsp;以国子博士召，不拜。密语人曰：“后五十年有圣人出，吾且助之。”太宗初，<br /><br />&nbsp;&nbsp;&nbsp;&nbsp;召诣京师，年已老，而听视聪嘹。帝叹曰：“有道者！”欲官之，不受。显庆中，<br /><br />&nbsp;&nbsp;&nbsp;&nbsp;复召见，拜谏议大夫，固辞。上元元年，称疾还山，高宗赐良马，假鄱阳公主邑<br /><br />&nbsp;&nbsp;&nbsp;&nbsp;司以居之。<br /><br />&nbsp;&nbsp;&nbsp;&nbsp;思邈于阴阳、推步、医药无不善，孟诜、卢照邻等师事之。照邻有恶疾，不<br /><br />&nbsp;&nbsp;&nbsp;&nbsp;可为，感而问曰：“高医愈疾，奈何？”答曰：“天有四时五行，寒暑迭居，和<br /><br />&nbsp;&nbsp;&nbsp;&nbsp;为雨，怒为风，凝为雨霜，张为虹霓，天常数也。人之四支五藏，一觉一寐，吐<br /><br />&nbsp;&nbsp;&nbsp;&nbsp;纳往来，流为荣卫，章为气色，发为音声，人常数也。阳用其形，阴用其精，天<br /><br />&nbsp;&nbsp;&nbsp;&nbsp;人所同也。失则A生热，否生寒，结为瘤赘，陷为痈疽，奔则喘乏，端则鏖拢<br /><br />&nbsp;&nbsp;&nbsp;&nbsp;发乎面，动乎形。天地亦然：五纬缩赢，孛彗飞流，其危诊也；寒暑不时，其蒸<br /><br />&nbsp;&nbsp;&nbsp;&nbsp;否也；石立土踊，是其瘤赘；山崩土陷，是其痈疽；奔风暴雨其喘乏，川渎竭涸<br /><br />&nbsp;&nbsp;&nbsp;&nbsp;其鏖隆８咭降家砸┦，救以钅乏剂；圣人和以至德，辅以人事。故体有可愈之<br /><br />&nbsp;&nbsp;&nbsp;&nbsp;疾，天有可振之灾。”<br /><br />&nbsp;&nbsp;&nbsp;&nbsp;照邻曰：“人事奈何？”曰：“心为之君，君尚恭，故欲小。《诗》曰‘如<br /><br />&nbsp;&nbsp;&nbsp;&nbsp;临深渊，如履薄冰’，小之谓也。胆为之将，以果决为务，故欲大。《诗》曰‘<br /><br />&nbsp;&nbsp;&nbsp;&nbsp;赳赳武夫，公侯干城’，大之谓也。仁者静，地之象，故欲方，《传》曰‘不为<br /><br />&nbsp;&nbsp;&nbsp;&nbsp;利回，不为义疚’，方之谓也。智者动，天之象，故欲圆。《易》曰‘见机而作，<br /><br />&nbsp;&nbsp;&nbsp;&nbsp;不俟终日’，圆之谓也。”<br /><br />&nbsp;&nbsp;&nbsp;&nbsp;复问养性之要，答曰：“天有盈虚，人有屯危，不自慎，不能济也。故养性<br /><br />&nbsp;&nbsp;&nbsp;&nbsp;必先知自慎也。慎以畏为本，故士无畏则简仁义，农无畏则堕稼穑，工无畏则慢<br /><br />&nbsp;&nbsp;&nbsp;&nbsp;规矩，商无畏则贷不殖，子无畏则忘孝，父无畏则废慈，臣无畏则勋不立，君无<br /><br />&nbsp;&nbsp;&nbsp;&nbsp;畏则乱不治。是以太上畏道，其次畏天，其次畏物，其次畏人，其次畏身。忧于<br /><br />&nbsp;&nbsp;&nbsp;&nbsp;身者不拘于人，畏于己者不制于彼，慎于小者不惧于大，戒于近者不侮于远。知<br /><br />&nbsp;&nbsp;&nbsp;&nbsp;此则人事毕矣。”<br /><br />&nbsp;&nbsp;&nbsp;&nbsp;初，魏征等修齐、梁、周、隋等五家史，屡咨所遗，其传最详。永淳初，卒，<br /><br />&nbsp;&nbsp;&nbsp;&nbsp;年百余岁，遗令薄葬，不藏明器，祭去牲牢。<br /><br />&nbsp;&nbsp;&nbsp;&nbsp;孙处约尝以诸子见，思邈曰：“俊先显，侑晚贵，缁鲈谥幢。”后皆验。<br /><br />&nbsp;&nbsp;&nbsp;&nbsp;太子詹事卢齐卿之少也，思邈曰：“后五十年位方伯，吾孙为属吏，愿自爱。”<br /><br />&nbsp;&nbsp;&nbsp;&nbsp;时思邈之孙溥尚未生，及溥为萧丞，而齐卿徐州刺史。<br /><br />&nbsp;&nbsp;&nbsp;&nbsp;田游岩，京兆三原人。永徽时，补太学生。罢归，入太白山。母及妻皆有方<br /><br />&nbsp;&nbsp;&nbsp;&nbsp;外志，与共栖迟山水间。自蜀历荆、楚，爱夷陵青溪，止庐其侧。长史李安期表<br /><br />&nbsp;&nbsp;&nbsp;&nbsp;其才，召赴京师，行及汝，辞疾入箕山，居许由祠旁，自号“由东邻”，频召不<br /><br />&nbsp;&nbsp;&nbsp;&nbsp;出。<br /><br />&nbsp;&nbsp;&nbsp;&nbsp;高宗幸嵩山，遣中书侍郎薛元超就问其母，赐药物絮帛。帝亲至其门，游岩<br /><br />&nbsp;&nbsp;&nbsp;&nbsp;野服出拜，仪止谨朴，帝令左右扶止，谓曰：“先生比佳否？”答曰：“臣所谓<br /><br />&nbsp;&nbsp;&nbsp;&nbsp;泉石膏肓，烟霞痼疾者。”帝曰：“朕得君，何异汉获四皓乎？”薛元超赞帝曰：<br /><br />&nbsp;&nbsp;&nbsp;&nbsp;“汉欲废嫡立庶，故四人者为出，岂如陛下亲降岩穴邪？”帝悦，因敕游岩将家<br /><br />&nbsp;&nbsp;&nbsp;&nbsp;属乘传赴都，拜崇文馆学士。帝营奉天宫，游岩旧宅直宫左，诏不听毁。天子自<br /><br />&nbsp;&nbsp;&nbsp;&nbsp;书榜其门，曰“隐士田游岩宅”。进太子洗马。裴炎死，坐素厚善，放还山。蚕<br /><br />&nbsp;&nbsp;&nbsp;&nbsp;衣耕食，不交当世，惟与韩法昭、宋之问为方外友云。<br /><br />&nbsp;&nbsp;&nbsp;&nbsp;时又有史德义者，昆山人，居虎丘山。骑牛带瓢，出入廛野。高宗闻其名，<br /><br />&nbsp;&nbsp;&nbsp;&nbsp;召至洛阳，俄称疾归。天授初，江南宣劳使周兴荐之，复召赴都，擢朝散大夫。<br /><br />&nbsp;&nbsp;&nbsp;&nbsp;兴死，免官归，素誉顿衰。<br /><br />&nbsp;&nbsp;&nbsp;&nbsp;孟诜，汝州梁人。擢进士第，累迁凤阁舍人。他日至刘t之家，见赐金，曰：<br /><br />&nbsp;&nbsp;&nbsp;&nbsp;“此药金也，烧之，火有五色气。”试之，验。武后闻，不悦，出为台州司马，<br /><br />&nbsp;&nbsp;&nbsp;&nbsp;频迁春官侍郎。相王召为侍读。拜同州刺史。神龙初，致仕，居伊阳山，治方药。<br /><br />&nbsp;&nbsp;&nbsp;&nbsp;睿宗召，将用之，以老固辞，赐物百段，诏河南春秋给羊酒糜粥。尹毕构以诜有<br /><br />&nbsp;&nbsp;&nbsp;&nbsp;古人风，名所居为子平里。开元初，卒，年九十三。<br /><br />&nbsp;&nbsp;&nbsp;&nbsp;诜居官颇刻敛，然以治称。其闲居尝语人曰：“养性者，善言不可离口，善<br /><br />&nbsp;&nbsp;&nbsp;&nbsp;药不可离手。”当时传其当。<br /><br />&nbsp;&nbsp;&nbsp;&nbsp;王友贞，怀州河内人。父知敬，善书隶。武后时，仕为麟台少监。友贞少为<br /><br />&nbsp;&nbsp;&nbsp;&nbsp;司经局正字。母病，医言得人肉啖良已，友贞剔股以进，母疾愈。诏旌表其门。<br /><br />&nbsp;&nbsp;&nbsp;&nbsp;素好学，训诲子弟如严君。口不语人过，重然诺，时以为君子。历长水令，罢归。<br /><br />&nbsp;&nbsp;&nbsp;&nbsp;中宗在东宫，召为司仪郎，不就。神龙初，以太子中舍人征，固辞疾。诏致珍馔，<br /><br />&nbsp;&nbsp;&nbsp;&nbsp;给全禄终身，四时送其所，州县存问。玄宗在东宫，表以蒲车召，不至。卒，年<br /><br />&nbsp;&nbsp;&nbsp;&nbsp;九十九，赠银青光禄大夫，赖县令吊祭。<br /><br />&nbsp;&nbsp;&nbsp;&nbsp;王希夷，徐州滕人。家贫，父母丧，为人牧羊，取亻庸以葬。隐嵩山，师黄<br /><br />&nbsp;&nbsp;&nbsp;&nbsp;颐学养生四十年。颐卒，更居兖州徂徕，与刘玄博友善。喜读《周易》、《老子》，<br /><br />&nbsp;&nbsp;&nbsp;&nbsp;饵松柏叶、杂华，年七十余，筋力柔强。刺史卢齐卿就谒问政，答曰：“‘己所<br /><br />&nbsp;&nbsp;&nbsp;&nbsp;不欲，勿施于人’，此言足矣。”<br /><br />&nbsp;&nbsp;&nbsp;&nbsp;玄宗东巡狩，诏州县敦劝见行在，时九十余，帝令张说访以政事，宦官扶入<br /><br />&nbsp;&nbsp;&nbsp;&nbsp;宫中，与语甚悦，拜国子博士，听还山。敕州县春秋致束帛酒肉，仍赐绢百、衣<br /><br />&nbsp;&nbsp;&nbsp;&nbsp;一称。<br /><br />&nbsp;&nbsp;&nbsp;&nbsp;李元恺，邢州人。博学，善天步律历，性恭慎，未尝敢语人。宋Z尝师之，<br /><br />&nbsp;&nbsp;&nbsp;&nbsp;既当国，厚遗以束帛，将荐之朝，拒不答。持荽淌吩行冲邀致之，问经义毕，<br /><br />&nbsp;&nbsp;&nbsp;&nbsp;赠衣服，辞曰：“吾躯不可服新丽，惧不称以速咎也。”行冲垢蔑复与之，<br /><br />&nbsp;&nbsp;&nbsp;&nbsp;不获已而受。俄报身所蚕素丝，曰：“义不受无妄财也。”先是，定州崔元鉴善<br /><br />&nbsp;&nbsp;&nbsp;&nbsp;《礼》学，用张易之力，授朝散大夫，家居给半禄。元恺诮曰：“无功而禄，灾<br /><br />&nbsp;&nbsp;&nbsp;&nbsp;也。”卒，年八十余。<br /><br />&nbsp;&nbsp;&nbsp;&nbsp;卫大经，蒲州解人。卓然高行，口无二言。武后时，召之，固辞疾。素善魏<br /><br />&nbsp;&nbsp;&nbsp;&nbsp;夏侯乾童，闻其母卒，盛暑步往吊，或止之曰：“方夏，涉远不如致书。”答曰：<br /><br />&nbsp;&nbsp;&nbsp;&nbsp;“书能尽意邪？”比至，乾童以事行，乃设席行吊礼，不讯其家而还。开元初，<br /><br />&nbsp;&nbsp;&nbsp;&nbsp;毕构为刺史，使县令孔慎言就谒，辞不见。<br /><br />&nbsp;&nbsp;&nbsp;&nbsp;大经邃于《易》，人谓之“《易》圣”。豫筮死日，凿墓自为志，如言终。<br /><br />&nbsp;&nbsp;&nbsp;&nbsp;武攸绪，则天皇后兄惟良子也。恬淡寡欲，好《易》、庄周书。少变姓名，<br /><br />&nbsp;&nbsp;&nbsp;&nbsp;卖卜长安市，得钱辄委去。后更授太子通事舍人，累迁扬州大都督府长史、鸿胪<br /><br />&nbsp;&nbsp;&nbsp;&nbsp;少卿。后革命，封安平郡王，从封中岳，固辞官，愿隐居。后疑其诈，许之，以<br /><br />&nbsp;&nbsp;&nbsp;&nbsp;观所为。攸绪庐岩下如素遁者，后遣其兄攸宜敦谕，卒不起，后乃异之。盘桓龙<br /><br />&nbsp;&nbsp;&nbsp;&nbsp;门、少室间，冬蔽茅椒，夏居石室，所赐金银铛鬲、野服，王公所遗鹿裘、素障、<br /><br />&nbsp;&nbsp;&nbsp;&nbsp;`杯，尘皆流积，不御也。市田颍阳，使家奴杂作，自混于民。晚年肌肉消眚，<br /><br />&nbsp;&nbsp;&nbsp;&nbsp;瞳有紫光，昼能见星。<br /><br />&nbsp;&nbsp;&nbsp;&nbsp;中宗初，降封巢国公，遣国子司业杜慎盈赍书以安车召，拜太子宾客。苦祈<br /><br />&nbsp;&nbsp;&nbsp;&nbsp;还山，诏可。安乐公主出降，又遣通事舍人李邈以玺书迎之。将至，帝敕有司即<br /><br />&nbsp;&nbsp;&nbsp;&nbsp;两仪殿设位，行问道礼，诏见日山帔葛巾，不名不拜。攸绪至，更冠带。仗入，<br /><br />&nbsp;&nbsp;&nbsp;&nbsp;通事舍人赞就位，攸绪趋就常班再拜，帝愕然，礼不及行，朝廷叹息。赐予无所<br /><br />&nbsp;&nbsp;&nbsp;&nbsp;受，亲贵来谒，道寒温外，默无所言。及还，中书、门下、学士、朝官五品以上，<br /><br />&nbsp;&nbsp;&nbsp;&nbsp;并祖城东。<br /><br />&nbsp;&nbsp;&nbsp;&nbsp;俄而诸韦诛，武氏连祸，唯攸绪不及。睿宗恐其不自安，下诏慰谕，复召拜<br /><br />&nbsp;&nbsp;&nbsp;&nbsp;太子宾客，不就。谯王重福之乱，攸绪以诬被系，张说表置庐山，中书令姚元崇<br /><br />&nbsp;&nbsp;&nbsp;&nbsp;奏：“攸绪在武后时未尝辄出，今州县逼遣，士为惊嗟。愿诏赐嵩山旧居，令州<br /><br />&nbsp;&nbsp;&nbsp;&nbsp;县存问。”诏可。开元十一年卒。<br /><br />&nbsp;&nbsp;&nbsp;&nbsp;白履忠，汴州浚仪人。贯知文史，居古大梁城，时号梁丘子。景云中，召为<br /><br />&nbsp;&nbsp;&nbsp;&nbsp;校书郎，弃官去。开元十年，刑部尚书王志旨雎闹也┭守操，可代褚无量、马<br /><br />&nbsp;&nbsp;&nbsp;&nbsp;怀素入阁侍读，国子祭酒杨又表其贤，召赴京师。辞病老不任职，诏拜朝散大<br /><br />&nbsp;&nbsp;&nbsp;&nbsp;夫。乞还，手诏许游京师，徐返里闾。履忠留数月乃去。<br /><br />&nbsp;&nbsp;&nbsp;&nbsp;吴兢，其里人也，谓曰：“子素贫，不沾斗米匹帛，虽得五品亦何益？”履<br /><br />&nbsp;&nbsp;&nbsp;&nbsp;忠曰：“往契丹入寇，家取排门夫，吾以读书，县为免。今终身高卧，宽徭役，<br /><br />&nbsp;&nbsp;&nbsp;&nbsp;岂易得哉！”<br /><br />&nbsp;&nbsp;&nbsp;&nbsp;卢鸿，字颢然，其先幽州范阳人，徙洛阳。博学，善书籀。庐嵩山。玄宗开<br /><br />&nbsp;&nbsp;&nbsp;&nbsp;元初，备礼征再，不至。五年，诏曰：“鸿有泰一之道，中庸之德，钩深诣微，<br /><br />&nbsp;&nbsp;&nbsp;&nbsp;确乎自高。诏书屡下，每辄辞托，使朕虚心引领，于今数年。虽得素履幽人之介，<br /><br />&nbsp;&nbsp;&nbsp;&nbsp;而失考父滋恭之谊，岂朝廷之故与生殊趣邪？将纵欲山林，往而不能返乎？礼有<br /><br />&nbsp;&nbsp;&nbsp;&nbsp;大伦，君臣之义不可废也。今城阙密迩，不足为劳，有司其赍束帛之具，重宣兹<br /><br />&nbsp;&nbsp;&nbsp;&nbsp;旨，想有以翻然易节，副朕意焉。”<br /><br />&nbsp;&nbsp;&nbsp;&nbsp;鸿至东都，谒见不拜，宰相遣通事舍人问状，答曰：“礼者，忠信所薄，臣<br /><br />&nbsp;&nbsp;&nbsp;&nbsp;敢以忠信见。”帝召升内殿，置酒。拜谏议大夫，固辞。复下制，许还山，岁给<br /><br />&nbsp;&nbsp;&nbsp;&nbsp;米百斛、绢五十，府县为致其家，朝廷得失，其以状闻。将行，赐隐居服，官营<br /><br />&nbsp;&nbsp;&nbsp;&nbsp;草堂，恩礼殊渥。鸿到山中，广学庐，聚徒至五百人。及卒，帝赐万钱。鸿所居<br /><br />&nbsp;&nbsp;&nbsp;&nbsp;室，自号宁极云。<br /><br />&nbsp;&nbsp;&nbsp;&nbsp;吴筠，字贞节，华州华阴人。通经谊，美文辞，举进士不中。性高鲠，不耐<br /><br />&nbsp;&nbsp;&nbsp;&nbsp;沈浮于时，去居南阳倚帝山。<br /><br />&nbsp;&nbsp;&nbsp;&nbsp;天宝初，召至京师，请隶道士籍，乃入嵩山依潘师正，究其术。南游天台，<br /><br />&nbsp;&nbsp;&nbsp;&nbsp;观沧海，与有名士相娱乐，文辞传京师。玄宗遣使召见大同殿，与语甚悦，敕待<br /><br />&nbsp;&nbsp;&nbsp;&nbsp;诏翰林，献《玄纲》三篇。帝尝问道，对曰：“深于道者，无如《老子》五千文，<br /><br />&nbsp;&nbsp;&nbsp;&nbsp;其余徒丧纸札耳。”复问神仙治炼法，对曰：“此野人事，积岁月求之，非人主<br /><br />&nbsp;&nbsp;&nbsp;&nbsp;宜留意。”筠每开陈，皆名教世务，以微言讽天子，天子重之。群沙门嫉其见遇，<br /><br />&nbsp;&nbsp;&nbsp;&nbsp;而高力士素事浮屠，共短筠于帝，筠亦知天下将乱，恳求还嵩山。诏为立道馆。<br /><br />&nbsp;&nbsp;&nbsp;&nbsp;安禄山欲称兵，乃还茅山。而两京陷，江、淮盗贼起，因东入会稽剡中。大历十<br /><br />&nbsp;&nbsp;&nbsp;&nbsp;三年卒，弟子私谥为宗元先生。<br /><br />&nbsp;&nbsp;&nbsp;&nbsp;始，蟋嘻恶于力士而斥，故文章深诋释氏。筠所善孔巢父、李白，歌诗略相<br /><br />&nbsp;&nbsp;&nbsp;&nbsp;甲乙云。<br /><br />&nbsp;&nbsp;&nbsp;&nbsp;潘师正者，贝州宗城人。少丧母，庐墓，以孝闻。事王远知为道士，得其术，<br /><br />&nbsp;&nbsp;&nbsp;&nbsp;居逍遥谷。高宗幸东都，召见，问所须，对曰：“茂松清泉，臣所须也，既不乏<br /><br />&nbsp;&nbsp;&nbsp;&nbsp;矣。”帝尊异之，诏即其庐作崇唐观。及营奉天宫，又敕直逍遥谷作门曰仙游，<br /><br />&nbsp;&nbsp;&nbsp;&nbsp;北曰寻真。时太常献新乐，帝更名《祈仙》、《望仙》、《翘仙曲》。卒，年九<br /><br />&nbsp;&nbsp;&nbsp;&nbsp;十八，赠太中大夫，谥体玄先生。<br /><br />&nbsp;&nbsp;&nbsp;&nbsp;又有刘道合者，亦与师正同居嵩山，帝即所隐立太一观，使居之。时将封太<br /><br />&nbsp;&nbsp;&nbsp;&nbsp;山，雨不止，帝令道合禳祝，俄而霁，乃令驰传先行太山祈祓。得赏赐辄散贫乏，<br /><br />&nbsp;&nbsp;&nbsp;&nbsp;无所蓄。<br /><br />&nbsp;&nbsp;&nbsp;&nbsp;咸亨中，为帝作丹，剂成而卒。帝后营宫，迁道合墓，开其棺，见骸坼若蝉<br /><br />&nbsp;&nbsp;&nbsp;&nbsp;蜕者。帝闻，恨曰：“为我合丹，而自服去。”然所余丹无它异。<br /><br />&nbsp;&nbsp;&nbsp;&nbsp;司马承祯，字子微，洛州温人。事潘师正，传辟谷道引术，无不通。师正异<br /><br />&nbsp;&nbsp;&nbsp;&nbsp;之，曰：“我得陶隐居正一法，逮而四世矣。”因辞去，遍游名山，庐天台不出。<br /><br />&nbsp;&nbsp;&nbsp;&nbsp;武后尝召之，未几，去。睿宗复命其兄承t就起之。既至，引入中掖廷问其术，<br /><br />&nbsp;&nbsp;&nbsp;&nbsp;对曰：“为道日损，损之又损，以至于无为。夫心目所知见，每损之尚不能已，<br /><br />&nbsp;&nbsp;&nbsp;&nbsp;况攻异端而增智虑哉？”帝曰：“治身则尔，治国若何？”对曰：“国犹身也，<br /><br />&nbsp;&nbsp;&nbsp;&nbsp;故游心于淡，合气于漠，与物自然而无私焉，而天下治。”帝嗟味曰：“广成之<br /><br />&nbsp;&nbsp;&nbsp;&nbsp;言也！”锡宝琴、霞纹帔，还之。<br /><br />&nbsp;&nbsp;&nbsp;&nbsp;开元中，再被召至都，玄宗诏于王屋山置坛室以居。善篆、隶，帝命以三体<br /><br />&nbsp;&nbsp;&nbsp;&nbsp;写《老子》，刊正文句。又命玉真公主及光禄卿韦_至所居，按金７设祠，<br /><br />&nbsp;&nbsp;&nbsp;&nbsp;厚赐焉。卒，年八十九，赠银青光禄大夫，谥贞一先生，亲文其碑。<br /><br />&nbsp;&nbsp;&nbsp;&nbsp;自师正、道合与承祯等，语言诙谲似方士，之不录，直取其隐概云。<br /><br />&nbsp;&nbsp;&nbsp;&nbsp;贺知章，字季真，越州永兴人。性旷夷，善谈说，与族姑子陆象先善。象先<br /><br />&nbsp;&nbsp;&nbsp;&nbsp;尝谓人曰：“季真清谈风流，吾一日不见，则鄙吝生矣。”<br /><br />&nbsp;&nbsp;&nbsp;&nbsp;证圣初，擢进士、超拔群类科，累迁太常博士。张说为丽正殿修书使，表知<br /><br />&nbsp;&nbsp;&nbsp;&nbsp;章及徐坚、赵冬曦入院，撰《六典》等书，累年无功。开元十三年，迁礼部侍郎，<br /><br />&nbsp;&nbsp;&nbsp;&nbsp;兼集贤院学士，一日并谢。宰相源乾曜语说曰：“贺公两命之荣，足为光宠，然<br /><br />&nbsp;&nbsp;&nbsp;&nbsp;学士、侍郎孰为美？”说曰：“侍郎衣冠之选，然要为具员吏；学士怀先王之道，<br /><br />&nbsp;&nbsp;&nbsp;&nbsp;经纬之文，然后处之。此其为间也。”玄宗自为赞赐之。迁太子右庶子，充侍读。<br /><br />&nbsp;&nbsp;&nbsp;&nbsp;申王薨，诏选挽郎，而知章取舍不平，荫子喧诉不能止，知章梯墙出首以决<br /><br />&nbsp;&nbsp;&nbsp;&nbsp;事，人皆靳之，坐徙工部。肃宗为太子，知章迁宾客，授秘书监，而左补阙薛令<br /><br />&nbsp;&nbsp;&nbsp;&nbsp;之兼侍读。时东宫官积年不迁，令之书壁，望礼之薄，帝见，复题“听自安者”。<br /><br />&nbsp;&nbsp;&nbsp;&nbsp;令之即弃官，徒步归乡里。<br /><br />&nbsp;&nbsp;&nbsp;&nbsp;知章晚节尤诞放，遨嬉里巷，自号“四明狂客”及“秘书外监”。每醉，辄<br /><br />&nbsp;&nbsp;&nbsp;&nbsp;属辞，笔不停书，咸有可观，未始刊饬。善草隶，好事者具笔研从之，意有所惬，<br /><br />&nbsp;&nbsp;&nbsp;&nbsp;不复拒，然纸才十数字，世传以为宝。<br /><br />&nbsp;&nbsp;&nbsp;&nbsp;天宝初，病，梦游帝居，数日寤，乃请为道士，还乡里，诏许之，以宅为千<br /><br />&nbsp;&nbsp;&nbsp;&nbsp;秋观而居。又求周宫湖数顷为放生池，有诏赐镜湖剡川一曲。既行，帝赐诗，皇<br /><br />&nbsp;&nbsp;&nbsp;&nbsp;太子百官饯送。擢其子僧子为会稽郡司马，赐绯鱼，使侍养，幼子亦听为道士。<br /><br />&nbsp;&nbsp;&nbsp;&nbsp;卒，年八十六。肃宗乾元初，以雅旧，赠礼部尚书。<br /><br />&nbsp;&nbsp;&nbsp;&nbsp;令之，长溪人。肃宗亦以旧恩召，而令之已前卒。<br /><br />&nbsp;&nbsp;&nbsp;&nbsp;秦系，字公绪，越州会稽人。天宝末，避乱剡溪，北都留守薛兼训奏为右卫<br /><br />&nbsp;&nbsp;&nbsp;&nbsp;率府仓曹参军，不就。客泉州，南安有九日山，大松百余章，俗传东晋时所植，<br /><br />&nbsp;&nbsp;&nbsp;&nbsp;系结庐其上，穴石为研，注《老子》，弥年不出。刺史薛播数往见之，岁时致羊<br /><br />&nbsp;&nbsp;&nbsp;&nbsp;酒，而系未尝至城门。姜公辅之谪，见系辄穷日不能去，筑室与相近，忘流落之<br /><br />&nbsp;&nbsp;&nbsp;&nbsp;苦。公辅卒，妻子在远，系为葬山下。张建封闻系之不可致，请就加校书郎。<br /><br />&nbsp;&nbsp;&nbsp;&nbsp;与刘长卿善，以诗相赠答。权德舆曰：“长卿自以为五言长城，系用偏师攻<br /><br />&nbsp;&nbsp;&nbsp;&nbsp;之，虽老益壮。”其后东度秣陵，年八十余卒。南安人思之，为立于亭，号其山<br /><br />&nbsp;&nbsp;&nbsp;&nbsp;为高士峰云。<br /><br />&nbsp;&nbsp;&nbsp;&nbsp;张志和，字子同，婺州金华人。始名龟龄。父游朝，通庄、列二子书，为<br /><br />&nbsp;&nbsp;&nbsp;&nbsp;《象罔》、《白马证》诸篇佐其说。母梦枫生腹上而产志和。十六擢明经，以策<br /><br />&nbsp;&nbsp;&nbsp;&nbsp;干肃宗，特见赏重，命待诏翰林，授左金吾卫录事参军，因赐名。后坐事贬南浦<br /><br />&nbsp;&nbsp;&nbsp;&nbsp;尉，会赦还，以亲既丧，不复仕，居江湖，自称烟波钓徒。著《玄真子》，亦以<br /><br />&nbsp;&nbsp;&nbsp;&nbsp;自号。有韦诣者，为撰《内解》。志和又著《太易》十五篇，其卦三百六十五。<br /><br />&nbsp;&nbsp;&nbsp;&nbsp;兄鹤龄恐其遁世不还，为筑室越州东郭，茨以生草，椽栋不施斤斧。豹席棕<br /><br />&nbsp;&nbsp;&nbsp;&nbsp;郑每垂钓不设饵，志不在鱼也。县令使浚渠，执畚无忤色。尝欲以大布制裘，<br /><br />&nbsp;&nbsp;&nbsp;&nbsp;嫂为躬绩织，及成，衣之，虽暑不解。<br /><br />&nbsp;&nbsp;&nbsp;&nbsp;观察使陈少游往见，为终日留，表其居曰玄真坊。以门隘，为买地大其闳，<br /><br />&nbsp;&nbsp;&nbsp;&nbsp;号回轩巷。先是门阻流水，无梁，少游为构之，人号大夫桥。帝尝赐奴婢各一，<br /><br />&nbsp;&nbsp;&nbsp;&nbsp;志和配为夫妇，号渔童、樵青。<br /><br />&nbsp;&nbsp;&nbsp;&nbsp;陆羽常问：“孰为往来者？”对曰：“太虚为室，明月为烛，与四海诸公共<br /><br />&nbsp;&nbsp;&nbsp;&nbsp;处，未尝少别也，何有往来？”颜真卿为湖州刺史值志和来谒，真卿以舟敝漏，<br /><br />&nbsp;&nbsp;&nbsp;&nbsp;请更之，志和曰：“愿为浮家泛宅，往来苕、间。”辩捷类如此。<br /><br />&nbsp;&nbsp;&nbsp;&nbsp;善图山水，酒酣，或击鼓吹笛，舐笔辄成。尝撰《渔歌》，宪宗图真求其歌，<br /><br />&nbsp;&nbsp;&nbsp;&nbsp;不能致。李德裕称志和“隐而有名，显而无事，不穷不达，严光之比”云。<br /><br />&nbsp;&nbsp;&nbsp;&nbsp;孙述睿，越州山阴人。梁侍中休源八世孙。高祖德绍，事窦建德为中书侍郎，<br /><br />&nbsp;&nbsp;&nbsp;&nbsp;尝草檄毁薄太宗，贼平，执登汜水楼，责曰：“尔以檄谤我云何？”对曰：“犬<br /><br />&nbsp;&nbsp;&nbsp;&nbsp;吠非其主。”帝怒曰：“贼乃主邪？”命壮士坶媛ハ隆Ｔ祖昌寓，字广成，贞<br /><br />&nbsp;&nbsp;&nbsp;&nbsp;观中对策高第，历魏州司马，有治状，帝为不置刺史。为政三年，玺书褒美，进<br /><br />&nbsp;&nbsp;&nbsp;&nbsp;膳部郎中。祖祖舜，字奉先，为监察御史，以累下除成武令，雉驯于廷。<br /><br />&nbsp;&nbsp;&nbsp;&nbsp;述睿少与兄充符、弟克让笃孝，已孤，偕隐嵩山。而述睿资嗜学。大历中，<br /><br />&nbsp;&nbsp;&nbsp;&nbsp;刘晏荐于代宗，以太常寺协律郎召，擢累司勋员外郎、史馆修撰。述睿每一迁，<br /><br />&nbsp;&nbsp;&nbsp;&nbsp;即至朝谢。俄而辞疾归，以为常。<br /><br />&nbsp;&nbsp;&nbsp;&nbsp;德宗立，拜谏议大夫，命河南尹赵惠伯赍诏书束帛，备礼敦遣。既至，对别<br /><br />&nbsp;&nbsp;&nbsp;&nbsp;殿，赐第宅，给厩马，兼皇太子侍读。固辞，弗许。久乃改秘书少监，兼右庶子，<br /><br />&nbsp;&nbsp;&nbsp;&nbsp;复为史馆修撰。述睿重次《地理志》，本末最详。性退让，未始忤物，虽亲朋燕<br /><br />&nbsp;&nbsp;&nbsp;&nbsp;集，至严默终日，人皆畏之。与令狐`同职，`数抵侮，然卒不校也，时称<br /><br />&nbsp;&nbsp;&nbsp;&nbsp;长者。<br /><br />&nbsp;&nbsp;&nbsp;&nbsp;贞元四年，帝念平凉之难尤恻怛，以述睿精悫而诚，故遣持祠具称诏临祭。<br /><br />&nbsp;&nbsp;&nbsp;&nbsp;又以疾乞解，久乃许，以太子宾客还乡，赐帛五十匹、衣一袭。故事，致仕不给<br /><br />&nbsp;&nbsp;&nbsp;&nbsp;公R，帝特命给焉。卒，年七十一，赠工部尚书。<br /><br />&nbsp;&nbsp;&nbsp;&nbsp;子敏行，字至之。元和初，擢进士第。岳鄂吕元膺表在节度府，元膺徙东都、<br /><br />&nbsp;&nbsp;&nbsp;&nbsp;河中，辄随府迁。入拜右拾遗，四迁司勋郎中、集贤殿学士、谏议大夫。李绛遇<br /><br />&nbsp;&nbsp;&nbsp;&nbsp;害，事本监军杨叔元，时无敢言，敏行上书极论之，叔元乃得罪。以名臣子，少<br /><br />&nbsp;&nbsp;&nbsp;&nbsp;修洁，及仕宦，能交当时豪俊，有名一时，而雅操不逮父矣。卒，年三十九，赠<br /><br />&nbsp;&nbsp;&nbsp;&nbsp;工部侍郎。<br /><br />&nbsp;&nbsp;&nbsp;&nbsp;陆羽，字鸿渐，一名疾，字季疵，复州竟陵人。不知所生，或言有僧得诸水<br /><br />&nbsp;&nbsp;&nbsp;&nbsp;滨，畜之。既长，以《易》自筮，得《蹇》之《渐》，曰：“鸿渐于陆，其羽可<br /><br />&nbsp;&nbsp;&nbsp;&nbsp;用为仪。”乃以陆为氏，名而字之。<br /><br />&nbsp;&nbsp;&nbsp;&nbsp;幼时，其师教以旁行书，答曰：“终鲜兄弟，而绝后嗣，得为孝乎？”师怒，<br /><br />&nbsp;&nbsp;&nbsp;&nbsp;使执粪除圬Q以苦之，又使牧牛三十，羽潜以竹画牛背为字。得张衡《南都赋》，<br /><br />&nbsp;&nbsp;&nbsp;&nbsp;不能读，危坐效群儿嗫嚅若成诵状，师拘之，令S草莽。当其记文字，懵懵若有<br /><br />&nbsp;&nbsp;&nbsp;&nbsp;遗，过日不作，主者鞭苦，因叹曰：“岁月往矣，奈何不知书！”呜咽不自胜，<br /><br />&nbsp;&nbsp;&nbsp;&nbsp;因亡去，匿为优人，作诙谐数千言。<br /><br />&nbsp;&nbsp;&nbsp;&nbsp;天宝中，州人T，吏署羽伶师，太守李齐物见，异之，授以书，遂庐火门山。<br /><br />&nbsp;&nbsp;&nbsp;&nbsp;貌M陋，口吃而辩。闻人善，若在己，见有过者，规切至忤人。朋友燕处，意<br /><br />&nbsp;&nbsp;&nbsp;&nbsp;有所行辄去，人疑其多嗔。与人期，雨雪虎狼不避也。上元初，更隐苕溪，自称<br /><br />&nbsp;&nbsp;&nbsp;&nbsp;桑苎翁，阖门著书。或独行野中，诵诗击木，裴回不得意，或恸哭而归，故时谓<br /><br />&nbsp;&nbsp;&nbsp;&nbsp;今接舆也。久之，诏拜羽太子文学，徙太常寺太祝，不就职。贞元末，卒。<br /><br />&nbsp;&nbsp;&nbsp;&nbsp;羽嗜茶，著经三篇，言茶之原、之法、之具尤备，天下益知饮茶矣。时鬻茶<br /><br />&nbsp;&nbsp;&nbsp;&nbsp;者，至陶羽形置炀突间，祀为茶神。有常伯熊者，因羽论复广著茶之功。御史大<br /><br />&nbsp;&nbsp;&nbsp;&nbsp;夫李季卿宣慰江南，次临淮，知伯熊善煮茶，召之，伯熊执器前，季卿为再举杯。<br /><br />&nbsp;&nbsp;&nbsp;&nbsp;至江南，又有荐羽者，召之，羽衣野服，挈具而入，季卿不为礼，羽愧之，更著<br /><br />&nbsp;&nbsp;&nbsp;&nbsp;《毁茶论》。其后尚茶成风，时回纥入朝，始驱马市茶。<br /><br />&nbsp;&nbsp;&nbsp;&nbsp;崔觐，梁州城固人。以儒自业，身耕耨取给。老无子，乃以田宅财赀分给奴<br /><br />&nbsp;&nbsp;&nbsp;&nbsp;婢各为业，而身与妻隐南山，约奴婢过其舍则给酒食，夫妇啸咏相视为娱。山南<br /><br />&nbsp;&nbsp;&nbsp;&nbsp;西道节度使郑余庆辟为参谋，敦趣就职，不晓吏事，余庆称长者。文宗时，左补<br /><br />&nbsp;&nbsp;&nbsp;&nbsp;厥王直方，其里中人也，上书论事，见便殿，访遗逸，直方荐觐高行，诏以起居<br /><br />&nbsp;&nbsp;&nbsp;&nbsp;郎召，辞疾不至。<br /><br />&nbsp;&nbsp;&nbsp;&nbsp;陆龟蒙，字鲁望，元方七世孙也。父宾虞，以文历侍御史。龟蒙少高放，通<br /><br />&nbsp;&nbsp;&nbsp;&nbsp;《六经》大义，尤明《春秋》。举进士，一不中，往从湖州刺史张抟游，抟历湖、<br /><br />&nbsp;&nbsp;&nbsp;&nbsp;苏二州，辟以自佐。尝至饶州，三日无所诣。刺史蔡京率官属就见之，龟蒙不乐，<br /><br />&nbsp;&nbsp;&nbsp;&nbsp;拂衣去。<br /><br />&nbsp;&nbsp;&nbsp;&nbsp;居松江甫里，多所论撰，虽幽忧疾痛，赀无十日计，不少辍也。文成，窜稿<br /><br />&nbsp;&nbsp;&nbsp;&nbsp;箧中，或历年不省，为好事者盗去。得书熟诵乃录，雠比勤勤，朱黄不去手，所<br /><br />&nbsp;&nbsp;&nbsp;&nbsp;藏虽少，其精皆可传。借人书，篇帙坏舛，必为辑褫刊正。乐闻人学，讲论不倦。<br /><br />&nbsp;&nbsp;&nbsp;&nbsp;有田数百亩，屋三十楹，田苦下，雨潦则与江通，故常苦饥。身畚锸，<br /><br />&nbsp;&nbsp;&nbsp;&nbsp;刺无休时，或讥其劳，答曰：“尧、舜霉瘠，禹胼胝。彼圣人也，吾一褐衣，敢<br /><br />&nbsp;&nbsp;&nbsp;&nbsp;不勤乎？”嗜茶，置园顾渚山下，岁取租茶，自判品第。张又新为《水说》七种，<br /><br />&nbsp;&nbsp;&nbsp;&nbsp;其二慧山泉，三虎丘井，六松江。人助其好者，虽百里为致之。初，病酒，再期<br /><br />&nbsp;&nbsp;&nbsp;&nbsp;乃已，其后客至，挈壶置杯不复饮。不喜与流俗交，虽造门不肯见。不乘马，升<br /><br />&nbsp;&nbsp;&nbsp;&nbsp;舟设蓬席，赍束书、茶灶、笔床、钓具往来。时谓江湖散人，或号天随子、甫里<br /><br />&nbsp;&nbsp;&nbsp;&nbsp;先生，自比涪翁、渔父、江上丈人。宽以高士召，不至。李蔚、卢携素与善，及<br /><br />&nbsp;&nbsp;&nbsp;&nbsp;当国，召拜左拾遗。诏方下，龟蒙卒。光化中，韦庄表龟蒙及孟郊等十人，皆赠<br /><br />&nbsp;&nbsp;&nbsp;&nbsp;右补阙。<br /><br />&nbsp;&nbsp;&nbsp;&nbsp;陆氏在姑苏，其门有巨石。远祖绩尝事吴为郁林太守，罢归无装，舟轻不可<br /><br />&nbsp;&nbsp;&nbsp;&nbsp;越海，取石为重，人称其廉，号“郁林石”，世保其居云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944258);">加入书签</a><a
                        href="944257.html">上一页</a>&larr;<a href="index.html">返回列表</a>&rarr;<a
                            href="944259.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944257.html"; var next_page = "944259.html"; var index_page = "index.html"; var sortid = "9"; var article_id = "14231"; var chapter_id = "944258"; var articlename = "新唐书"; var chaptername = " 卷一百九十六 列传第一百二十一"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>