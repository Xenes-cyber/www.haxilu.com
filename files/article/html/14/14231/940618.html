<!DOCTYPE html>
<html>
<head>
<meta charset="gbk" />
<title>新唐书- 卷一百七十三 列传第九十八-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十三 列传第九十八全文， 卷一百七十三 列传第九十八在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十三 列传第九十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940618.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940618.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十三 列传第九十八</h1>
            <div class="link xb">
                <a href="940583.html">上一页</a>&larr;<a href="index.html">返回列表</a>&rarr;<a
                    href="940647.html">下一页</a></div>			
            <div id="BookText">&nbsp;&nbsp;&nbsp;&nbsp;◎裴度<br /><br />&nbsp;&nbsp;&nbsp;&nbsp;裴度，字中立，河东闻喜人。贞元初，擢进士第，以宏辞补校书郎。举贤良<br /><br />&nbsp;&nbsp;&nbsp;&nbsp;方正异等，调河阴尉。迁监察御史，论权嬖梗切，出为河南功曹参军。武元衡帅<br /><br />&nbsp;&nbsp;&nbsp;&nbsp;西川，表掌节度府书记。召为起居舍人。<br /><br />&nbsp;&nbsp;&nbsp;&nbsp;元和六年，以司封员外郎知制诰。田弘正效魏、博六州于朝，宪宗遣度宣谕，<br /><br />&nbsp;&nbsp;&nbsp;&nbsp;弘正知度为帝高选，故郊迎趋跽受命，且请遍至属州，布扬天子德泽，魏人由是<br /><br />&nbsp;&nbsp;&nbsp;&nbsp;欢服。还，拜中书舍人。久之，进御史中丞。宣徽五坊小使方秋阅鹰狗，所过挠<br /><br />&nbsp;&nbsp;&nbsp;&nbsp;官司，厚得饷谢乃去。下令裴寰，才吏也，不为礼，因构寰出丑言，送诏狱，<br /><br />&nbsp;&nbsp;&nbsp;&nbsp;当大不恭。宰相武元衡婉辞诤，帝怒未置。度见延英，言寰无辜，帝恚曰：“寰<br /><br />&nbsp;&nbsp;&nbsp;&nbsp;诚无罪，杖小使；小使无罪，且杖寰。”度曰：“责若此固宜，第寰为令，惜陛<br /><br />&nbsp;&nbsp;&nbsp;&nbsp;下百姓，安可罪？”帝色霁，乃释寰。<br /><br />&nbsp;&nbsp;&nbsp;&nbsp;王师讨蔡，以度视行营诸军，还，奏攻取策，与帝意合。且问诸将才否，度<br /><br />&nbsp;&nbsp;&nbsp;&nbsp;对：“李光颜义而勇，当有成功。”不三日，光颜破时曲兵，帝叹度知言。进兼<br /><br />&nbsp;&nbsp;&nbsp;&nbsp;刑部侍郎。<br /><br />&nbsp;&nbsp;&nbsp;&nbsp;王承宗、李师道谋缓蔡兵，乃伏盗京师，刺用事大臣，已害宰相元衡，又击<br /><br />&nbsp;&nbsp;&nbsp;&nbsp;度，刃三进，断靴，_背裂中单，又伤首，度冒毡，得不死。哄导骇伏，独驺<br /><br />&nbsp;&nbsp;&nbsp;&nbsp;王义持贼大呼，贼断义手。度坠沟，贼意已死，因亡去。议者欲罢度，安二镇反<br /><br />&nbsp;&nbsp;&nbsp;&nbsp;侧，帝怒曰：“度得全，天也！若罢之，是贼计适行。吾倚度，足破三贼矣！”<br /><br />&nbsp;&nbsp;&nbsp;&nbsp;度亦以权纪未张，王室陵迟，常愤愧无死所。自行营归，知贼曲折，帝益信杖。<br /><br />&nbsp;&nbsp;&nbsp;&nbsp;及病创一再旬，分卫兵护第，存候踵路。疾愈，诏毋须宣政衙，即对延英，拜中<br /><br />&nbsp;&nbsp;&nbsp;&nbsp;书侍郎、同中书门下平章事。时方连诸道兵，环不解，内外大恐，人累息。及<br /><br />&nbsp;&nbsp;&nbsp;&nbsp;度当国，外内始安。由是讨贼益急。<br /><br />&nbsp;&nbsp;&nbsp;&nbsp;始，德宗时尚何伺，中朝士相过，金吾辄飞启，宰相至阖门谢宾客。度以时<br /><br />&nbsp;&nbsp;&nbsp;&nbsp;多故，宜延天下髦英咨筹策，乃建请还第与士大夫相见，诏可。会庄宪太后崩，<br /><br />&nbsp;&nbsp;&nbsp;&nbsp;为礼仪使。帝不听政，议置冢宰，度曰：“冢宰，商、周六官首，秉统百僚，王<br /><br />&nbsp;&nbsp;&nbsp;&nbsp;者谅暗，有权听之制。历世官废，故国朝置否不常，不宜徇空名，稽枢务。”乃<br /><br />&nbsp;&nbsp;&nbsp;&nbsp;诏百司权听中书门下处可。<br /><br />&nbsp;&nbsp;&nbsp;&nbsp;王锷死，家奴告锷子稷易父奏末，冒遗献。帝留奴仗内，遣使者如东都按责<br /><br />&nbsp;&nbsp;&nbsp;&nbsp;其赀。度谏曰：“自锷死，数有献。今因告讦而检省其私，臣恐天下将帅闻之，<br /><br />&nbsp;&nbsp;&nbsp;&nbsp;有以家为计者。”帝悟，杀二奴，还使者。<br /><br />&nbsp;&nbsp;&nbsp;&nbsp;于时，讨蔡数不利，群臣争请罢兵，钱徽、萧a尤确苦。度奏：“病在腹<br /><br />&nbsp;&nbsp;&nbsp;&nbsp;心，不时去，且为大患。不然，两河亦将视此为逆顺。”会唐邓节度使高霞寓战<br /><br />&nbsp;&nbsp;&nbsp;&nbsp;却，它相揣帝厌兵，欲赦贼，钩上指。帝曰：“一胜一负，兵家常势。若师常利，<br /><br />&nbsp;&nbsp;&nbsp;&nbsp;则古何惮用兵耶？虽累圣亦不应留贼付朕。今但论帅臣勇怯、兵强弱、处置何如<br /><br />&nbsp;&nbsp;&nbsp;&nbsp;耳，渠一败便沮成计乎？”于是左右不能容其间。十二年，宰相逢吉、涯建言：<br /><br />&nbsp;&nbsp;&nbsp;&nbsp;“饷亿烦匮，宜休师。”唯度请身督战，帝独目度留，曰：“果为朕行乎？”度<br /><br />&nbsp;&nbsp;&nbsp;&nbsp;俯伏流涕曰：“臣誓不与贼偕存。”即拜门下侍郎、平章事、彰义军节度、淮西<br /><br />&nbsp;&nbsp;&nbsp;&nbsp;宣慰招讨处置使。<br /><br />&nbsp;&nbsp;&nbsp;&nbsp;度以韩弘领都统，乃上还招讨以避弘，然实行都统事。又制诏有异辞，欲激<br /><br />&nbsp;&nbsp;&nbsp;&nbsp;贼怒弘者，意弘怏怏则度无与共功。度请易其辞，窒疑间之嫌。于是表马总为宣<br /><br />&nbsp;&nbsp;&nbsp;&nbsp;慰副使，韩愈行军司马，李正封、冯宿、李宗闵备两使幕府。入对延英，曰：“<br /><br />&nbsp;&nbsp;&nbsp;&nbsp;主忧臣辱，义在必死。贼未授首，臣无还期。”帝壮之，为流涕。及行，御通化<br /><br />&nbsp;&nbsp;&nbsp;&nbsp;门临遣，赐通天御带，发神策骑三百为卫。初，逢吉忌度，帝恶居中挠沮，出之<br /><br />&nbsp;&nbsp;&nbsp;&nbsp;外。<br /><br />&nbsp;&nbsp;&nbsp;&nbsp;度屯郾城，劳诸军，宣朝廷厚意，士奋于勇。是时，诸道兵悉中官统监，自<br /><br />&nbsp;&nbsp;&nbsp;&nbsp;处进退。度奏罢之，使将得颛制，号令一，战气倍。未几，李逡谷胄瓠城，缚<br /><br />&nbsp;&nbsp;&nbsp;&nbsp;吴元济以报。度遣马总先入蔡，明日，统洄曲降卒万人持节徐进，抚定其人。初，<br /><br />&nbsp;&nbsp;&nbsp;&nbsp;元济禁偶语于道，夜不然烛，酒食相馈遗者以军法论。度视事，下令唯盗贼、斗<br /><br />&nbsp;&nbsp;&nbsp;&nbsp;死抵法，余一蠲除，往来不限昼夜，民始知有生之乐。度以蔡牙卒侍帐下，或谓：<br /><br />&nbsp;&nbsp;&nbsp;&nbsp;“反侧未安，不可去备。”度笑曰：“吾为彰义节度，元恶已擒，人皆吾人也！”<br /><br />&nbsp;&nbsp;&nbsp;&nbsp;众感泣。既而申、光平定，以马总为留后。<br /><br />&nbsp;&nbsp;&nbsp;&nbsp;度入朝，会帝以二剑付监军梁守谦，使悉诛贼将。度遇诸郾城，复与入蔡，<br /><br />&nbsp;&nbsp;&nbsp;&nbsp;商罪议诛。守谦请如诏，度固不然，腾奏申解，全宥者甚众。策勋进金紫光禄大<br /><br />&nbsp;&nbsp;&nbsp;&nbsp;夫、弘文馆大学士、上柱国、晋国公，户三千，复知政事。<br /><br />&nbsp;&nbsp;&nbsp;&nbsp;程异、皇甫D以言财赋幸，俄得宰相。度三上书极论不可，帝不纳。自上印，<br /><br />&nbsp;&nbsp;&nbsp;&nbsp;又不听。纤人始得乘罅。<br /><br />&nbsp;&nbsp;&nbsp;&nbsp;初，蔡平，王承宗惧，度遣辩士柏耆胁说，乃献德、棣二州，纳质子。又谕<br /><br />&nbsp;&nbsp;&nbsp;&nbsp;程权入觐。始判沧、景、德、棣为一镇，朝廷命帅，而承宗势乃离。<br /><br />&nbsp;&nbsp;&nbsp;&nbsp;李师道怙强，度密劝帝诛之。乃诏宣武、义成、武宁、横海四节度会田弘正<br /><br />&nbsp;&nbsp;&nbsp;&nbsp;致讨。弘正请自黎阳济，合诸节度兵，宰相皆谓宜。度曰：“魏博军度黎阳，即<br /><br />&nbsp;&nbsp;&nbsp;&nbsp;叩贼境，封畛比联，易生顾望，是自战其地。弘正、光颜素少断，士心盘桓，果<br /><br />&nbsp;&nbsp;&nbsp;&nbsp;不可用。不如养威河北，须霜降水落，绝阳刘，深抵郓，以营阳Y，则人人殊死，<br /><br />&nbsp;&nbsp;&nbsp;&nbsp;贼势穷矣。”上曰：“善。”诏弘正如度言。弘正奉诏，师道果禽。<br /><br />&nbsp;&nbsp;&nbsp;&nbsp;大贾张陟负五坊息钱，上命坊使杨朝汶收其家簿，阅贷钱虽已偿，悉钩止，<br /><br />&nbsp;&nbsp;&nbsp;&nbsp;根引数十百人，列挺胁不承。又获卢大夫逋券，捕卢坦家客责偿，久乃悟卢群<br /><br />&nbsp;&nbsp;&nbsp;&nbsp;券。坦子上诉，朝汶谰语：“钱入禁中，何可得？”御史中丞萧a及谏官列陈<br /><br />&nbsp;&nbsp;&nbsp;&nbsp;中人横恣，度亦极言之。时方讨郓，帝曰：“姑议东军，此细事，我自处办。”<br /><br />&nbsp;&nbsp;&nbsp;&nbsp;度曰：“兵事不理，止山东；中人横暴，将乱都下。”帝不悦，徐乃悟，让朝汶<br /><br />&nbsp;&nbsp;&nbsp;&nbsp;曰：“以尔，使我羞见宰相！”命杀之，而原系者。繇是京师澄肃。<br /><br />&nbsp;&nbsp;&nbsp;&nbsp;帝尝语：“臣事君，当励善底公，朕恶夫树党者。”度曰：“君子小人以类<br /><br />&nbsp;&nbsp;&nbsp;&nbsp;而聚，未有无徒者。君子之徒同德，小人之徒同恶，外甚类，中实远，在陛下观<br /><br />&nbsp;&nbsp;&nbsp;&nbsp;所行则辨。”帝曰：“言者大抵若此，朕岂易辨之？”度退，喜曰：“上以为难<br /><br />&nbsp;&nbsp;&nbsp;&nbsp;辨则易，以为易辨则难，君子小人行判矣。”已而卒为异、D所构，以检校尚书<br /><br />&nbsp;&nbsp;&nbsp;&nbsp;右仆射兼门下侍郎平章事为河东节度使。<br /><br />&nbsp;&nbsp;&nbsp;&nbsp;穆宗即位，进检校司空。朱克融、王廷凑乱河朔，加度镇州行营招讨使。时<br /><br />&nbsp;&nbsp;&nbsp;&nbsp;帝以李光颜、乌重胤爪牙将，倚以击贼，兵十余万，有所畏，无尺寸功。度既受<br /><br />&nbsp;&nbsp;&nbsp;&nbsp;命，入贼境，数斩将以闻。俄兼押北山诸蕃使。时元稹显结宦官魏弘简求执政，<br /><br />&nbsp;&nbsp;&nbsp;&nbsp;惮度复当国，因经制军事，数居中持梗，不使有功。度恐乱作，即上书痛暴稹过<br /><br />&nbsp;&nbsp;&nbsp;&nbsp;恶。帝不得已，罢弘简、稹近职。俄擢稹宰相，以度守司空、平章事、东都留守。<br /><br />&nbsp;&nbsp;&nbsp;&nbsp;谏官叩延英，言不可罢度兵，摇众心。帝不召。于是交章极论，未之省。<br /><br />&nbsp;&nbsp;&nbsp;&nbsp;会中人使幽、镇还，言：“军中谓度在朝，而两河诸侯忠者怀，强者畏。今<br /><br />&nbsp;&nbsp;&nbsp;&nbsp;居东，人人失望。”帝悟，诏度由太原朝京师。及陛见，始陈二贼畔换，受命无<br /><br />&nbsp;&nbsp;&nbsp;&nbsp;功，并陈所以入觐意，感概流涕。伏未起，谒者欲宣旨，帝遽曰：“朕当延英待<br /><br />&nbsp;&nbsp;&nbsp;&nbsp;卿！”始，议者谓度无奥援，且久外，为奸抑，虑帝未能明其忠。及进<br /><br />&nbsp;&nbsp;&nbsp;&nbsp;见，辞切气怡，卓然当天子意。在位闻者皆竦，毅将贵臣至赍咨出涕。旧仪，阁<br /><br />&nbsp;&nbsp;&nbsp;&nbsp;中群臣未退，宰相不奏事，称贺则谒者答。帝以度勋德，故待以殊礼。度之行，<br /><br />&nbsp;&nbsp;&nbsp;&nbsp;移克融、廷凑书，开说谆沓，傅以大谊，二人不敢桀，皆愿罢兵。帝方忧深州围，<br /><br />&nbsp;&nbsp;&nbsp;&nbsp;欲必出牛元翼，更使度腾书布旨。或曰：“贼知度失兵柄，必背约顾望。”帝释<br /><br />&nbsp;&nbsp;&nbsp;&nbsp;然，乃拜度守司徒，领淮南节度使。<br /><br />&nbsp;&nbsp;&nbsp;&nbsp;会昭义监军刘承偕慢刘悟，举军哗怒，执承偕，悟拘以闻。帝怒，问度：“<br /><br />&nbsp;&nbsp;&nbsp;&nbsp;何施而可？”度顿首谢：“藩臣不与政。”辞不对。帝强之，度曰：“臣素知承<br /><br />&nbsp;&nbsp;&nbsp;&nbsp;偕怙宠，悟不能堪，尝以书诉臣。是时，中人赵弘亮在行营知状，欲持悟书以奏，<br /><br />&nbsp;&nbsp;&nbsp;&nbsp;陛下亦知之邪？”帝曰：“我不及知。顾悟诚恶之，胡不自闻，何哉？”度曰：<br /><br />&nbsp;&nbsp;&nbsp;&nbsp;“虽悟得闻，恐陛下不必听。且臣视天颜不咫尺，比尚未能决，千里单言，可悟<br /><br />&nbsp;&nbsp;&nbsp;&nbsp;圣听哉？”帝亟曰：“前语姑置，直谓今日奈何？”度曰：“必欲收忠义心，使<br /><br />&nbsp;&nbsp;&nbsp;&nbsp;帅臣死节，独斩承偕，则四方群盗隐然破胆矣。”帝曰：“顾太后养为子，且我<br /><br />&nbsp;&nbsp;&nbsp;&nbsp;何爱？更言其次。”度曰：“投诸荒裔可乎？”帝曰：“可。”悟果出承偕，昭<br /><br />&nbsp;&nbsp;&nbsp;&nbsp;义遂安。<br /><br />&nbsp;&nbsp;&nbsp;&nbsp;是时，徐州王智兴逐崔群，诸军盘互河北，进退未一。议者交口请相度，乃<br /><br />&nbsp;&nbsp;&nbsp;&nbsp;以本官兼中书侍郎、平章事。权佞侧目，谓李逢吉险贼善谋，可以构度，共讽帝<br /><br />&nbsp;&nbsp;&nbsp;&nbsp;自襄阳召逢吉还，拜兵部尚书。度居位再阅月，果为逢吉所间，罢为左仆射。帝<br /><br />&nbsp;&nbsp;&nbsp;&nbsp;暴风眩，中外不闻问者凡三日。度数请到内殿，求立太子，翼日乃见帝，遂立景<br /><br />&nbsp;&nbsp;&nbsp;&nbsp;王为嗣。逢吉既代相，思有以牙孽之，引所厚李仲言、张又新、李续、张权舆等，<br /><br />&nbsp;&nbsp;&nbsp;&nbsp;内结宦官，种支党，丑沮日闻，乃出度山南西道节度使，夺平章事。<br /><br />&nbsp;&nbsp;&nbsp;&nbsp;长庆四年，王廷凑屠元翼之家，敬宗嗟惋，叹宰辅非其人，使凶贼炽肆。学<br /><br />&nbsp;&nbsp;&nbsp;&nbsp;士韦处厚上疏曰：“臣闻汲黯在朝，淮南寝谋；干木处魏，诸侯息兵。王霸之理，<br /><br />&nbsp;&nbsp;&nbsp;&nbsp;以一士止百万之师，一贤制千里之难。裴度元勋巨德，文武兼备，若位岩庙，委<br /><br />&nbsp;&nbsp;&nbsp;&nbsp;参决，必使戎虏畏威，幽、镇自臣。管仲曰：‘人离而听之则愚，合而听之则圣。<br /><br />&nbsp;&nbsp;&nbsp;&nbsp;’治乱之本，非有他术。陛下当馈而叹，恨无萧、曹，今一裴度摈弃于外，所以<br /><br />&nbsp;&nbsp;&nbsp;&nbsp;冯唐知汉文帝有颇、牧不能用也。”帝感悟，谓处厚曰：“度累为宰相，而官无<br /><br />&nbsp;&nbsp;&nbsp;&nbsp;平章事，谓何？”处厚具道其由，帝于是复度兼平章事。帝虽孺蒙，然注意度，<br /><br />&nbsp;&nbsp;&nbsp;&nbsp;中人至度所，必丁宁尉安，且示召期。宝历二年，度请入朝，逢吉党大惧，权舆<br /><br />&nbsp;&nbsp;&nbsp;&nbsp;作伪谣云：“非衣小儿坦其腹，天上有口被驱逐。”以度平元济也。都城东西冈<br /><br />&nbsp;&nbsp;&nbsp;&nbsp;六，民间以为乾数，而度第平乐里，直第五冈。权舆乃言：“度名应图谶，第据<br /><br />&nbsp;&nbsp;&nbsp;&nbsp;冈原，不召而来，其意可见。”欲以倾度。天子独能明其诬，诏复使辅政。<br /><br />&nbsp;&nbsp;&nbsp;&nbsp;先是，帝将幸东都，大臣切谏，不纳。帝恚曰：“朕意决矣！虽从官宫人自<br /><br />&nbsp;&nbsp;&nbsp;&nbsp;挟糗，无扰百姓。”趣有司检料行宫，中外莫敢言。度从容奏：“国家建别都，<br /><br />&nbsp;&nbsp;&nbsp;&nbsp;本备巡幸。自艰难以来，宫阙、署屯、百司之区，荒圮弗治，假岁月完新，然后<br /><br />&nbsp;&nbsp;&nbsp;&nbsp;可行。仓卒无备，有司且得罪。”帝悦曰：“群臣谏朕不及此。如卿言，诚有未<br /><br />&nbsp;&nbsp;&nbsp;&nbsp;便，安用往邪？”因止行。<br /><br />&nbsp;&nbsp;&nbsp;&nbsp;汴宋观察使令狐楚言亳州圣水出，饮者疾辄愈。度判曰：“妖由人兴，水不<br /><br />&nbsp;&nbsp;&nbsp;&nbsp;自作。”命在所禁塞。<br /><br />&nbsp;&nbsp;&nbsp;&nbsp;朱克融执赐衣使者杨文端，诡言慢己，并诉所赐滥恶，又丐假度支帛三十万<br /><br />&nbsp;&nbsp;&nbsp;&nbsp;匹，不者，军必有变；且请遣工五千助治东都，须天子东巡。帝怒，患之，欲遣<br /><br />&nbsp;&nbsp;&nbsp;&nbsp;重臣临慰。度曰：“克融无恚而悖，是将亡。譬猛虎自哮跃山林，凭窟穴则然，<br /><br />&nbsp;&nbsp;&nbsp;&nbsp;势不得离其处，人亦不为惧。陛下无庸遣重使，第以诏书言：‘中人倨骄，须还，<br /><br />&nbsp;&nbsp;&nbsp;&nbsp;我自责谴。春服不谨，方诘有司。所上工宜即遣，已诏在所供拟。’此则贼谋穷<br /><br />&nbsp;&nbsp;&nbsp;&nbsp;矣。陛下若未能然，则答：‘宫室营缮既有序，毋遣工为重劳。朝廷缘召发，乃<br /><br />&nbsp;&nbsp;&nbsp;&nbsp;有赐与，朕无所爱，独与范阳，体不可尔。’”帝曰：“善。”用度次策。克融<br /><br />&nbsp;&nbsp;&nbsp;&nbsp;听命，归文端。未几，军乱，杀克融。<br /><br />&nbsp;&nbsp;&nbsp;&nbsp;帝纵弛，日晏坐朝。度谏曰：“此陛下月率六七临朝，天下人知勤政，河朔<br /><br />&nbsp;&nbsp;&nbsp;&nbsp;贼臣皆耸畏。近开延英益稀，恐万机奏禀，有所壅阏。夫颐养之道，常顺适时候，<br /><br />&nbsp;&nbsp;&nbsp;&nbsp;则六气平和，万寿可保。道家法：‘春夏蚤起，取鸡鸣时，秋冬晏起，取日出时。<br /><br />&nbsp;&nbsp;&nbsp;&nbsp;盖在阳，胜之以阴；在阴，胜之以阳。今方居盛夏，谓宜诘旦数坐，广加延问；<br /><br />&nbsp;&nbsp;&nbsp;&nbsp;漏及巳午，则炎赫可畏，圣躬劳矣。”帝嘉纳，为数视朝。<br /><br />&nbsp;&nbsp;&nbsp;&nbsp;未几，判度支。帝崩，定策诛刘克明等，迎立江王，是为文宗。加门下侍郎。<br /><br />&nbsp;&nbsp;&nbsp;&nbsp;李全略死，子同捷求袭沧景军。度奏讨平之，即陈：“调兵食非宰相事，请罢度<br /><br />&nbsp;&nbsp;&nbsp;&nbsp;支归有司。”奏可。进阶开府仪同三司，赐实封户三百。度恳让不得可，乃受实<br /><br />&nbsp;&nbsp;&nbsp;&nbsp;封。<br /><br />&nbsp;&nbsp;&nbsp;&nbsp;太和四年，数引疾不任机重，愿上政事。帝择上医护治，中人日劳问相蹑，<br /><br />&nbsp;&nbsp;&nbsp;&nbsp;乃诏进司徒、平章军国重事，须疾已，三日若五日一至中书。度让免册礼。度自<br /><br />&nbsp;&nbsp;&nbsp;&nbsp;见功高位极，不能无虑，稍诡迹避祸。于是牛僧孺、李宗闵同辅政，u度勋业<br /><br />&nbsp;&nbsp;&nbsp;&nbsp;久居上，欲有所逞，乃共訾其迹损短之，因度辞位，即白帝进兼侍中，出为山南<br /><br />&nbsp;&nbsp;&nbsp;&nbsp;东道节度使。白罢元和所置临汉监，数千马纳之校，以善田四百顷还襄人。顷之，<br /><br />&nbsp;&nbsp;&nbsp;&nbsp;固请老，不许。<br /><br />&nbsp;&nbsp;&nbsp;&nbsp;八年，徙东都留守，俄加中书令。李训之祸，宦官肆威以逞，凡训、注宗娅<br /><br />&nbsp;&nbsp;&nbsp;&nbsp;宾客悉收逮，讯报苛惨。度上疏申理，全活数十姓。武德县主藏史盗钱亡命，捕<br /><br />&nbsp;&nbsp;&nbsp;&nbsp;不得。河阳节度使温造狱其令王赏责负，系三年，母死弗许丧。度为帝言之，赏<br /><br />&nbsp;&nbsp;&nbsp;&nbsp;得释。<br /><br />&nbsp;&nbsp;&nbsp;&nbsp;时阉竖擅威，天子拥虚器，|绅道丧，度不复有经济意，乃治第东都集贤里，<br /><br />&nbsp;&nbsp;&nbsp;&nbsp;沼石林丛，岑缭幽胜。午桥作别墅，具燠馆凉台，号“绿野堂”，激波其下。度<br /><br />&nbsp;&nbsp;&nbsp;&nbsp;野服萧散，与白居易、刘禹锡为文章、把酒，穷昼夜相欢，不问人间事。而帝知<br /><br />&nbsp;&nbsp;&nbsp;&nbsp;度年虽及，神明不衰，每大臣自洛来，必问度安否。<br /><br />&nbsp;&nbsp;&nbsp;&nbsp;开成二年，复以本官节度河东。度牢辞老疾，帝命吏部郎中卢弘宣谕意曰：<br /><br />&nbsp;&nbsp;&nbsp;&nbsp;“为朕卧护北门可也。”趣上道，度乃之镇。易定节度使张[卒，军中将立其子<br /><br />&nbsp;&nbsp;&nbsp;&nbsp;元益，度乃遣使晓譬祸福，元益惧，束身归朝。<br /><br />&nbsp;&nbsp;&nbsp;&nbsp;三年，以病丐还东都。真拜中书令，卧家未克谢，有诏先给俸料。上巳宴群<br /><br />&nbsp;&nbsp;&nbsp;&nbsp;臣曲江，度不赴，帝赐诗曰：“注想待元老，识君恨不早。我家柱石衰，忧来学<br /><br />&nbsp;&nbsp;&nbsp;&nbsp;丘祷。”别诏曰：“方春慎疾为难，勉医药自持。朕集中欲见公诗，故示此，异<br /><br />&nbsp;&nbsp;&nbsp;&nbsp;日可进。”使者及门而度薨，年七十六。帝闻震悼，以诗置灵几。册赠太傅，谥<br /><br />&nbsp;&nbsp;&nbsp;&nbsp;文忠，R礼优缛，命京兆尹郑复护丧。度临终，自为铭志。帝怪无遗奏，敕家人<br /><br />&nbsp;&nbsp;&nbsp;&nbsp;索之，得半藁，以储贰为请，无私言。会昌元年，加赠太师。大中初，诏配享宪<br /><br />&nbsp;&nbsp;&nbsp;&nbsp;宗庙廷。<br /><br />&nbsp;&nbsp;&nbsp;&nbsp;度退然，才中人，而神观迈爽，操守坚正，善占对。既有功，名震四夷。使<br /><br />&nbsp;&nbsp;&nbsp;&nbsp;外国者，其君长必问度年今几、状貌孰似、天子用否。其威誉德业比郭汾阳，而<br /><br />&nbsp;&nbsp;&nbsp;&nbsp;用不用常为天下重轻。事四朝，以全德始终。及殁，天下莫不思其风烈。葬管城，<br /><br />&nbsp;&nbsp;&nbsp;&nbsp;逮今庙食。<br /><br />&nbsp;&nbsp;&nbsp;&nbsp;五子，识、谂知名。<br /><br />&nbsp;&nbsp;&nbsp;&nbsp;识，字通理，性敏悟，凡经目未始忘。推荫补京兆参军，擢累大理少卿。王<br /><br />&nbsp;&nbsp;&nbsp;&nbsp;师讨刘稹，为供军使。稹平，改司农卿，进湖南观察使。入拜大理卿，袭晋国公<br /><br />&nbsp;&nbsp;&nbsp;&nbsp;半封。为泾原节度使。<br /><br />&nbsp;&nbsp;&nbsp;&nbsp;时蕃酋尚恐热上三州七关，列屯分守。宣宗择名臣，以识帅泾原，毕P帅<br /><br />&nbsp;&nbsp;&nbsp;&nbsp;宁，李福帅夏州，帝亲临遣。识至，治堡障，整戎器，开屯田。初，将士守边，<br /><br />&nbsp;&nbsp;&nbsp;&nbsp;或积岁不得还。识与立戍限，满者代；亲七十，近戍。由是人感悦。加检校刑部<br /><br />&nbsp;&nbsp;&nbsp;&nbsp;尚书，徙凤翔、忠武、天平、宁、灵武等军。进检校尚书右仆射。灵武地斥卤<br /><br />&nbsp;&nbsp;&nbsp;&nbsp;无井，识誓神而凿之，果得泉。历六节度，所莅皆有可述。卒，赠司空，谥曰昭。<br /><br />&nbsp;&nbsp;&nbsp;&nbsp;谂有文，籍荫累官考功员外郎。宣宗访元和宰相子，思度勋望，故待谂有加。<br /><br />&nbsp;&nbsp;&nbsp;&nbsp;为翰林学士，累迁工部侍郎，诏加承旨。适会帝幸其院，谂即称谢。帝曰：“可<br /><br />&nbsp;&nbsp;&nbsp;&nbsp;归与妻子相庆。”取御奁果以赐，谂举衣跽受。帝顾宫人取巾裹赐之。后为太子<br /><br />&nbsp;&nbsp;&nbsp;&nbsp;少师，封河东郡公。黄巢盗国，迫以伪官，不从，遇害。<br /><br />&nbsp;&nbsp;&nbsp;&nbsp;赞曰：宪宗讨蔡，出入四年。元济外连奸臣，刺宰相及用事者，沮骇朝谋。<br /><br />&nbsp;&nbsp;&nbsp;&nbsp;惟天子赫然排群议，任度政事，倚以讨贼。身督战，遂平淮西。非度破贼之难，<br /><br />&nbsp;&nbsp;&nbsp;&nbsp;任度之为难也。韩愈颂其功曰：“凡此蔡功，惟断乃成。”其知言哉！穆宗不君，<br /><br />&nbsp;&nbsp;&nbsp;&nbsp;人腐夫乘衅镌诋，而度遂无显功。非前智后愚，用不用，势当然矣。前史称<br /><br />&nbsp;&nbsp;&nbsp;&nbsp;度晚节颇浮沉为自安计，是不然。《大雅》曰：“既明且哲，以保其身。”度何<br /><br />&nbsp;&nbsp;&nbsp;&nbsp;`云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940618);">加入书签</a><a
                        href="940583.html">上一页</a>&larr;<a href="index.html">返回列表</a>&rarr;<a
                            href="940647.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940583.html"; var next_page = "940647.html"; var index_page = "index.html"; var sortid = "9"; var article_id = "14231"; var chapter_id = "940618"; var articlename = "新唐书"; var chaptername = " 卷一百七十三 列传第九十八"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>