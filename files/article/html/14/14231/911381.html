<!DOCTYPE html>
<html>
<head>
<meta charset="gbk" />
<title>新唐书- 卷四十五 志第三十五-在线阅读-哈西文学网</title>
<meta name="keywords" content="欧阳修、宋祁，新唐书， 卷四十五 志第三十五全文， 卷四十五 志第三十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷四十五 志第三十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/911381.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/911381.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十五 志第三十五</h1>
            <div class="link xb">
                <a href="911342.html">上一页</a>&larr;<a href="index.html">返回列表</a>&rarr;<a
                    href="911434.html">下一页</a></div>			
            <div id="BookText">&nbsp;&nbsp;&nbsp;&nbsp;◎选举志下<br /><br />&nbsp;&nbsp;&nbsp;&nbsp;凡选有文、武，文选吏部主之，武选兵部主之，皆为三铨，尚书、侍郎分主<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;凡官员有数，而署置过者有罚，知而听者有罚，规取者有罚。每岁五月，颁<br /><br />&nbsp;&nbsp;&nbsp;&nbsp;格于州县，选人应格，则本属或故任取选解，列其罢免、善恶之状，以十月会于<br /><br />&nbsp;&nbsp;&nbsp;&nbsp;省，过其时者不叙。其以时至者，乃考其功过。同流者，五五为联，京官五人保<br /><br />&nbsp;&nbsp;&nbsp;&nbsp;之，一人识之。刑家之子、工贾异类及假名承伪、隐冒升降者有罚。文书粟错，<br /><br />&nbsp;&nbsp;&nbsp;&nbsp;隐幸者驳放之；非隐幸则不。<br /><br />&nbsp;&nbsp;&nbsp;&nbsp;凡择人之法有四：一曰身，体貌丰伟；二曰言，言辞辩正；三曰书，楷法遒<br /><br />&nbsp;&nbsp;&nbsp;&nbsp;美；四曰判，文理优长。四事皆可取，则先德行；德均以才，才均以劳。得者为<br /><br />&nbsp;&nbsp;&nbsp;&nbsp;留，不得者为放。五品以上不试，上其名中书门下；六品以下始集而试，观其书、<br /><br />&nbsp;&nbsp;&nbsp;&nbsp;判。已试而铨，察其身、言；已铨而注，询其便利而拟；已注而唱，不厌者得反<br /><br />&nbsp;&nbsp;&nbsp;&nbsp;通其辞，三唱而不厌，听冬集。厌者为甲，上于仆射，乃上门下省，给事中读之，<br /><br />&nbsp;&nbsp;&nbsp;&nbsp;黄门侍郎省之，侍中审之，然后以闻。主者受旨而奉行焉，谓之“奏受”。视品<br /><br />&nbsp;&nbsp;&nbsp;&nbsp;及流外，则判补。皆给以符，谓之“告身”。凡官已受成，皆廷谢。<br /><br />&nbsp;&nbsp;&nbsp;&nbsp;凡试判登科谓之“入等”，甚拙者谓之“蓝缕”。选未满而试文三篇，谓之<br /><br />&nbsp;&nbsp;&nbsp;&nbsp;“宏辞”；试判三条，谓之“拔萃”。中者即授官。<br /><br />&nbsp;&nbsp;&nbsp;&nbsp;凡出身，嗣王、郡王，从四品下；亲王诸子封郡公者，从五品上；国公，正<br /><br />&nbsp;&nbsp;&nbsp;&nbsp;六品上；郡公，正六品下；县公，从六品上；侯，正七品上；伯，正七品下；子，<br /><br />&nbsp;&nbsp;&nbsp;&nbsp;从七品上；男，从七品下；皇帝Bī橐陨锨住⒒侍后期亲，正六品上；皇太后?<br /><br />&nbsp;&nbsp;&nbsp;&nbsp;功、皇后期亲，从六品上；皇帝袒免、皇太后小功Bī椤⒒屎蟠蠊η祝正七品上?<br /><br />&nbsp;&nbsp;&nbsp;&nbsp;皇后小功Bī椤⒒侍子妃期亲，从七品上。外戚，皆以服属降二阶叙。娶郡主者?<br /><br />&nbsp;&nbsp;&nbsp;&nbsp;正六品上；娶县主者，正七品上；郡主子，从七品上；县主子，从八品上。<br /><br />&nbsp;&nbsp;&nbsp;&nbsp;凡用荫，一品子，正七品上；二品子，正七品下；三品子，从七品上；从三<br /><br />&nbsp;&nbsp;&nbsp;&nbsp;品子，从七品下；正四品子，正八品上；从四品子，正八品下；正五品子，从八<br /><br />&nbsp;&nbsp;&nbsp;&nbsp;品上；从五品及国公子，从八品下。凡品子任杂掌及王公以下亲事、帐内劳满而<br /><br />&nbsp;&nbsp;&nbsp;&nbsp;选者，七品以上子，从九品上叙。其任流外而应入流内，叙品卑者，亦如之。九<br /><br />&nbsp;&nbsp;&nbsp;&nbsp;品以上及勋官五品以上子，从九品下叙。三品以上荫曾孙，五品以上荫孙。孙降<br /><br />&nbsp;&nbsp;&nbsp;&nbsp;子一等，曾孙降孙一等。赠官降正官一等，死事者与正官同。郡、县公子，神从<br /><br />&nbsp;&nbsp;&nbsp;&nbsp;五品孙。县男以上子，降一等。勋官二品子，又降一等。二王后孙，视正三品。<br /><br />&nbsp;&nbsp;&nbsp;&nbsp;凡秀才，上上第，正八品上；上中第，正八品下；上下第，从八品上；中上<br /><br />&nbsp;&nbsp;&nbsp;&nbsp;第，从八品下。明经，上上第，从八品下；上中第，正九品上；上下第，正九品<br /><br />&nbsp;&nbsp;&nbsp;&nbsp;下；中上第，从九品下。进士、明法，甲第，从九品上；乙第，从九品下。弘文、<br /><br />&nbsp;&nbsp;&nbsp;&nbsp;崇文馆生及第，亦如之。应入五品者，以闻。书、算学生，从九品下叙。<br /><br />&nbsp;&nbsp;&nbsp;&nbsp;凡弘文、崇文生，皇Bī橐陨锨祝皇太后、皇后大功以上亲，一家听二人选?<br /><br />&nbsp;&nbsp;&nbsp;&nbsp;职事二品以上、散官一品、中书门下正三品同三品、六尚书等子孙并侄，功臣身<br /><br />&nbsp;&nbsp;&nbsp;&nbsp;食实封者子孙，一荫听二人选。京官职事正三品、同中书门下平章事、供奉官三<br /><br />&nbsp;&nbsp;&nbsp;&nbsp;品子孙，京官职事从三品、中书黄门侍郎并供奉三品官、带四品五品散官子，一<br /><br />&nbsp;&nbsp;&nbsp;&nbsp;荫一人。<br /><br />&nbsp;&nbsp;&nbsp;&nbsp;凡勋官选者，上柱国，正六品叙；六品而下，递降一阶。骁骑尉、武骑尉，<br /><br />&nbsp;&nbsp;&nbsp;&nbsp;从九品上叙。<br /><br />&nbsp;&nbsp;&nbsp;&nbsp;凡居官必四考，四考中中，进年劳一阶叙。每一考，中上进一阶，上下二阶，<br /><br />&nbsp;&nbsp;&nbsp;&nbsp;上中以上及计考应至五品以上奏而别叙。六品以下迁改不更选及守五品以上官，<br /><br />&nbsp;&nbsp;&nbsp;&nbsp;年劳岁一叙，给记阶牒。考多者，准考累加。<br /><br />&nbsp;&nbsp;&nbsp;&nbsp;凡医术，不过尚药奉御。阴阳、卜筮、图画、工巧、造食、音声及天文，不<br /><br />&nbsp;&nbsp;&nbsp;&nbsp;过本色局、署令。鸿胪译语，不过典客署令。凡千牛备身、备身左右，五考送兵<br /><br />&nbsp;&nbsp;&nbsp;&nbsp;部试，有文者送吏部。凡斋郎，太庙以五品以上子孙及六品职事并清官子为之，<br /><br />&nbsp;&nbsp;&nbsp;&nbsp;六考而满；郊社以六品职事官子为之，八考而满。皆读两经粗通，限年十五以上、<br /><br />&nbsp;&nbsp;&nbsp;&nbsp;二十以下，择仪状端正无疾者。<br /><br />&nbsp;&nbsp;&nbsp;&nbsp;武选，凡纳课品子，岁取文武六品以下、勋官三品以下五品以上子，年十八<br /><br />&nbsp;&nbsp;&nbsp;&nbsp;以上，每州为解上兵部，纳课十三岁而试，第一等送吏部，第二等留本司，第三<br /><br />&nbsp;&nbsp;&nbsp;&nbsp;等纳资二岁，第四等纳资三岁；纳已，复试，量文武授散官。若考满不试，免当<br /><br />&nbsp;&nbsp;&nbsp;&nbsp;年资；遭丧免资。无故不输资及有犯者，放还之。凡捉钱品子，无违负满二百日，<br /><br />&nbsp;&nbsp;&nbsp;&nbsp;本属以簿附朝集使，上于考功、兵部。满十岁，量文武授散官。其视品国官府佐<br /><br />&nbsp;&nbsp;&nbsp;&nbsp;应停者，依品子纳课，十岁而试，凡一岁为一选。自一选至十二选，视官品高下<br /><br />&nbsp;&nbsp;&nbsp;&nbsp;以定其数，因其功过而增损之。<br /><br />&nbsp;&nbsp;&nbsp;&nbsp;初，武德中，天下兵革新定，士不求禄，官不充员。有司移符州县，课人赴<br /><br />&nbsp;&nbsp;&nbsp;&nbsp;调，远方或赐衣续食，犹辞不行。至则授用，无所黜退。不数年，求者浸多，亦<br /><br />&nbsp;&nbsp;&nbsp;&nbsp;颇加简汰。<br /><br />&nbsp;&nbsp;&nbsp;&nbsp;贞观二年，侍郎刘林甫言：“隋制以十一月为选始，至春乃毕。今选者众，<br /><br />&nbsp;&nbsp;&nbsp;&nbsp;请四时注拟。”十九年，马周以四时选为劳，乃复以十一月选，至三月毕。<br /><br />&nbsp;&nbsp;&nbsp;&nbsp;太宗尝谓摄吏部尚书杜如晦曰：“今专以言辞刀笔取人，而不悉其行，至后<br /><br />&nbsp;&nbsp;&nbsp;&nbsp;败职，虽刑戮之，而民已敝矣。”乃欲放古，令诸州辟召。会功臣行世封，乃止。<br /><br />&nbsp;&nbsp;&nbsp;&nbsp;它日复顾侍臣曰：“致治之术，在于得贤。今公等不知人，朕又不能遍识，日月<br /><br />&nbsp;&nbsp;&nbsp;&nbsp;其逝，而人远矣。吾将使人自举，可乎？”而魏徵以为长浇竞，又止。<br /><br />&nbsp;&nbsp;&nbsp;&nbsp;初，铨法简而任重。高宗总章二年，司列少常伯裴行俭始设长名榜，引铨注<br /><br />&nbsp;&nbsp;&nbsp;&nbsp;法，复定州县升降为八等，其三京、五府、都护、都督府，悉有差次，量官资授<br /><br />&nbsp;&nbsp;&nbsp;&nbsp;之。其后李敬玄为少常伯，委事于员外郎张仁t，仁t又造姓历，改状样、铨历<br /><br />&nbsp;&nbsp;&nbsp;&nbsp;等程式，而铨总之法密矣。然是时仕者众，庸愚咸集，有伪主符告而矫为官者，<br /><br />&nbsp;&nbsp;&nbsp;&nbsp;有接承它名而参调者，有远人无亲而置保者。试之日，冒名代进，或旁坐假手，<br /><br />&nbsp;&nbsp;&nbsp;&nbsp;或借人外助，多非其实。虽繁设等级、递差选限、增谴犯之科、开纠告之令以遏<br /><br />&nbsp;&nbsp;&nbsp;&nbsp;之，然犹不能禁。大率十人竞一官，余多委积不可遣，有司患之，谋为黜落之计，<br /><br />&nbsp;&nbsp;&nbsp;&nbsp;以僻书隐学为判目，无复求人之意。而吏求货贿，出入升降。至武后时，天官侍<br /><br />&nbsp;&nbsp;&nbsp;&nbsp;郎魏玄同深嫉之，因请复古辟署之法，不报。<br /><br />&nbsp;&nbsp;&nbsp;&nbsp;初，试选人皆糊名，令学士考判，武后以为非委任之方，罢之。而其务收人<br /><br />&nbsp;&nbsp;&nbsp;&nbsp;心，士无贤不肖，多所进奖。长安二年，举人授拾遗、补阙、御史、著作佐郎、<br /><br />&nbsp;&nbsp;&nbsp;&nbsp;大理评事、卫佐凡百余人。明年，引见风俗使，举人悉授试官，高者至凤阁舍人、<br /><br />&nbsp;&nbsp;&nbsp;&nbsp;给事中，次员外郎、御史、补阙、拾遗、校书郎。试官之起，自此始。时李峤为<br /><br />&nbsp;&nbsp;&nbsp;&nbsp;尚书，又置员外郎二千余员，悉用势家亲戚，给俸禄，使厘务，至与正官争事相<br /><br />&nbsp;&nbsp;&nbsp;&nbsp;殴者。又有检校、敕摄、判知之官。神龙二年，峤复为中书令，始悔之，乃停员<br /><br />&nbsp;&nbsp;&nbsp;&nbsp;外官厘务。<br /><br />&nbsp;&nbsp;&nbsp;&nbsp;中宗时，韦后及太平、安乐公主等用事，于侧门降墨敕斜封授官，号“斜封<br /><br />&nbsp;&nbsp;&nbsp;&nbsp;官”，凡数千员。内外盈溢，无听事以居，当时谓之“三无坐处”，言宰相、御<br /><br />&nbsp;&nbsp;&nbsp;&nbsp;史及员外郎也。又以郑治侍郎，大纳货赂，选人留者甚众，至逆用三年员阙，<br /><br />&nbsp;&nbsp;&nbsp;&nbsp;而纲纪大溃。韦氏败，始以宋Z为吏部尚书，李V、卢从愿为侍郎，姚元之为兵<br /><br />&nbsp;&nbsp;&nbsp;&nbsp;部尚书，陆象先、卢怀慎为侍郎，悉奏罢斜封官，量阙留人，虽资高考深，非才<br /><br />&nbsp;&nbsp;&nbsp;&nbsp;实者不取。初，尚书铨掌七品以上选，侍郎铨掌八品以下选。至是，通其品而掌<br /><br />&nbsp;&nbsp;&nbsp;&nbsp;焉。未几，Z、元之等罢，殿中侍御史崔恪⑻子中允薛昭希太平公主意，上<br /><br />&nbsp;&nbsp;&nbsp;&nbsp;言：“罢斜封官，人失其所，而怨积于下，必有非常之变。”乃下诏尽复斜封别<br /><br />&nbsp;&nbsp;&nbsp;&nbsp;敕官。<br /><br />&nbsp;&nbsp;&nbsp;&nbsp;玄宗即位，厉精为治。左拾遗内供奉张九龄上疏言：“县令、刺史，陛下所<br /><br />&nbsp;&nbsp;&nbsp;&nbsp;与共理，尤亲于民者也。今京官出外，乃反以为斥逐，非少重其选不可。”又曰：<br /><br />&nbsp;&nbsp;&nbsp;&nbsp;“古者或遥闻辟召，或一见任之，是以士名行，而流品不杂。今吏部始造簿书，<br /><br />&nbsp;&nbsp;&nbsp;&nbsp;以备遗忘，而反求精于案牍，不急人才，何异遗剑中流，而刻舟以记。”于是下<br /><br />&nbsp;&nbsp;&nbsp;&nbsp;诏择京官有善政者补刺史，岁十月，按察使校殿最，自第一至第五，校考使及户<br /><br />&nbsp;&nbsp;&nbsp;&nbsp;部长官总核之，以为升降。凡官，不历州县不拟台省。已而悉集新除县令宣政殿，<br /><br />&nbsp;&nbsp;&nbsp;&nbsp;亲临问以治人之策，而擢其高第者。又诏员外郎、御史诸供奉官，皆进名敕授，<br /><br />&nbsp;&nbsp;&nbsp;&nbsp;而兵、吏部各以员外郎一人判南曹，由是铨司之任轻矣。其后户部侍郎宇文融又<br /><br />&nbsp;&nbsp;&nbsp;&nbsp;建议置十铨，乃以礼部尚书苏F等分主之。太子左庶子吴兢谏曰：“《易》称‘<br /><br />&nbsp;&nbsp;&nbsp;&nbsp;君子思不出其位’，言不侵官也。今以F等分掌吏部选，而天子亲临决之，尚书、<br /><br />&nbsp;&nbsp;&nbsp;&nbsp;侍郎皆不闻参，议者以为万乘之君，下行选事。”帝悟，遂复以三铨还有司。<br /><br />&nbsp;&nbsp;&nbsp;&nbsp;开元十八年，侍中裴光庭兼吏部尚书，始作循资格，而贤愚一概，必与格合，<br /><br />&nbsp;&nbsp;&nbsp;&nbsp;乃得铨授，限年蹑级，不得逾越。于是久淹不收者皆便之，谓之“圣书”。及光<br /><br />&nbsp;&nbsp;&nbsp;&nbsp;庭卒，中书令萧嵩以为非求材之方，奏罢之。乃下诏曰：“凡人年三十而出身，<br /><br />&nbsp;&nbsp;&nbsp;&nbsp;四十乃得从事，更造格以分寸为差，若循新格，则六十未离一尉。自今选人才业<br /><br />&nbsp;&nbsp;&nbsp;&nbsp;优异有操行及远郡下寮名迹稍著者，吏部随材甄擢之。”<br /><br />&nbsp;&nbsp;&nbsp;&nbsp;初，诸司官兼知政事者，至日午后乃还本司视事。兵部、吏部尚书侍郎知政<br /><br />&nbsp;&nbsp;&nbsp;&nbsp;事者，亦还本司分阙注唱。开元以来，宰相位望渐崇，虽尚书知政事，亦于中书<br /><br />&nbsp;&nbsp;&nbsp;&nbsp;决本司事以自便。而左、右相兼兵部、吏部尚书者，不自铨总。又故事，必三铨、<br /><br />&nbsp;&nbsp;&nbsp;&nbsp;三注、三唱而后拟官，季春始毕，乃过门下省。杨国忠以右相兼文部尚书，建议<br /><br />&nbsp;&nbsp;&nbsp;&nbsp;选人视官资、书判、状迹、功优，宜对众定留放。乃先遣吏密定员阙，一日会左<br /><br />&nbsp;&nbsp;&nbsp;&nbsp;相及诸司长官于都堂注唱，以夸神速。由是门下过官、三铨注官之制皆废，侍郎<br /><br />&nbsp;&nbsp;&nbsp;&nbsp;主试判而已。<br /><br />&nbsp;&nbsp;&nbsp;&nbsp;肃、代以后兵兴，天下多故，官员益滥，而铨法无可道者。至德宗时，试太<br /><br />&nbsp;&nbsp;&nbsp;&nbsp;常寺协律郎沈既济极言其敝曰：<br /><br />&nbsp;&nbsp;&nbsp;&nbsp;近世爵禄失之者久，其失非他，四太而已：入仕之门太多，世胄之家太优，<br /><br />&nbsp;&nbsp;&nbsp;&nbsp;禄利之资太厚，督责之令太薄。臣以为当轻其禄利，重其督责。夫古今选用之法，<br /><br />&nbsp;&nbsp;&nbsp;&nbsp;九流常叙，有三科而已，曰德也，才也，劳也；而今选曹，皆不及焉。且吏部甲<br /><br />&nbsp;&nbsp;&nbsp;&nbsp;令，虽曰度德居任，量才授职，计劳升叙，然考校之法，皆在书判簿历、言辞俯<br /><br />&nbsp;&nbsp;&nbsp;&nbsp;仰之间，侍郎非通神，不可得而知。则安行徐言，非德也；空文善书，非才也；<br /><br />&nbsp;&nbsp;&nbsp;&nbsp;累资积考，非劳也。苟执不失，犹乖得人，况众流茫茫，耳目有不足者乎？盖非<br /><br />&nbsp;&nbsp;&nbsp;&nbsp;鉴之不明，非择之不精，法使然也。王者观变以制法，察时而立政。按前代选用，<br /><br />&nbsp;&nbsp;&nbsp;&nbsp;皆州、府察举，至于齐、隋，署置多由请托。故当时议者，以为与其率私，不若<br /><br />&nbsp;&nbsp;&nbsp;&nbsp;自举；与其外滥，不若内收。是以罢州府之权，而归于吏部。此矫时惩弊之权法，<br /><br />&nbsp;&nbsp;&nbsp;&nbsp;非经国不刊之常典。今吏部之法蹙矣，不可以坐守\弊。臣请五品以上及群司<br /><br />&nbsp;&nbsp;&nbsp;&nbsp;长官、宰臣进叙，吏部、兵部得参议焉；六品以下或僚佐之属，听州、府辟用。<br /><br />&nbsp;&nbsp;&nbsp;&nbsp;则铨择之任，委于四方；结奏之成，归于二部。必先择牧守，然后授其权。高者<br /><br />&nbsp;&nbsp;&nbsp;&nbsp;先署而后闻，卑者听版而不命。其牧守、将帅，或选用非公，则吏部、兵部得察<br /><br />&nbsp;&nbsp;&nbsp;&nbsp;而举之。圣主明目达聪，逖听遐视，罪其私冒。不慎举者，小加谴黜，大正刑典。<br /><br />&nbsp;&nbsp;&nbsp;&nbsp;责成授任，谁敢不勉？夫如是，则接名伪命之徒，菲才薄行之人，贪叨贿货，懦<br /><br />&nbsp;&nbsp;&nbsp;&nbsp;弱奸宄，下诏之日，随声而废，通大数，十去八九矣。如是，人少而员宽，事核<br /><br />&nbsp;&nbsp;&nbsp;&nbsp;而官审，贤者不奖而自进，不肖者不抑而自退。或曰：‘开元、天宝中，不易吏<br /><br />&nbsp;&nbsp;&nbsp;&nbsp;部之法，而天下砥平，何必外辟，方臻于理？’臣以为不然。夫选举者，经邦之<br /><br />&nbsp;&nbsp;&nbsp;&nbsp;一端，虽制之有美恶，而行之由法令。是以州郡察举，在两汉则理，在魏、齐则<br /><br />&nbsp;&nbsp;&nbsp;&nbsp;乱。吏部选集，在神龙、景龙则紊，在开元、天宝则理。当其时久承升平，御以<br /><br />&nbsp;&nbsp;&nbsp;&nbsp;法术，庆赏不轶，威刑必齐，由是而理，匪用吏部而臻此也。向以此时用辟召之<br /><br />&nbsp;&nbsp;&nbsp;&nbsp;法，则理不益久乎？”<br /><br />&nbsp;&nbsp;&nbsp;&nbsp;天子虽嘉其言，而重于改作，讫不能用。<br /><br />&nbsp;&nbsp;&nbsp;&nbsp;初，吏部岁常集人，其后三数岁一集，选人猥至，文簿纷杂，吏因得以为奸<br /><br />&nbsp;&nbsp;&nbsp;&nbsp;利，士至蹉跌，或十年不得官，而阙员亦累岁不补。陆贽为相，乃惩其弊，命吏<br /><br />&nbsp;&nbsp;&nbsp;&nbsp;部据内外员三分之，计阙集人，岁以为常。是时，河西、陇右没于虏，河南、河<br /><br />&nbsp;&nbsp;&nbsp;&nbsp;北不上计，吏员大率减天宝三之一，而入流者加一，故士人二年居官，十年待选，<br /><br />&nbsp;&nbsp;&nbsp;&nbsp;而考限迁除之法浸坏。宪宗时，宰相李吉甫定考迁之格，诸州刺史、次赤府少尹、<br /><br />&nbsp;&nbsp;&nbsp;&nbsp;次赤令、诸陵令、五府司马、上州以上上佐、东宫官詹事谕德以下、王府官四品<br /><br />&nbsp;&nbsp;&nbsp;&nbsp;以上皆五考。侍御史十三月，殿中侍御史十八月，监察御史二十五月。三省官、<br /><br />&nbsp;&nbsp;&nbsp;&nbsp;诸道敕补、检校五品以上及台省官皆三考，余官四考，文武官四品以下五考。凡<br /><br />&nbsp;&nbsp;&nbsp;&nbsp;迁，尚书省四品以上、文武官三品以上皆先奏。<br /><br />&nbsp;&nbsp;&nbsp;&nbsp;唐取人之路盖多矣，方其盛时，著于令者，纳课品子万人，诸馆及州县学六<br /><br />&nbsp;&nbsp;&nbsp;&nbsp;万三千七十人，太史历生三十六人，天文生百五十人，太医药童、针咒诸生二百<br /><br />&nbsp;&nbsp;&nbsp;&nbsp;一十一人，太卜卜筮三十人，千牛备身八十人，备身左右二百五十六人，进马十<br /><br />&nbsp;&nbsp;&nbsp;&nbsp;六人，斋郎八百六十二人，诸卫三卫监门直长三万九千四百六十二人，诸屯主、<br /><br />&nbsp;&nbsp;&nbsp;&nbsp;副千九百八人，诸折冲府录事、府、史一千七百八十二人，校尉三千五百六十四<br /><br />&nbsp;&nbsp;&nbsp;&nbsp;人，执仗、执乘每府三十二人，亲事、帐内万人，集贤院御书手百人，史馆典书、<br /><br />&nbsp;&nbsp;&nbsp;&nbsp;楷书四十一人，尚药童三十人，诸台、省、寺、监、军、卫、坊、府之胥史六千<br /><br />&nbsp;&nbsp;&nbsp;&nbsp;余人。凡此者，皆入官之门户，而诸司主录已成官及州县佐史未叙者，不在焉。<br /><br />&nbsp;&nbsp;&nbsp;&nbsp;至于铨选，其制不一，凡流外，兵部、礼部举人，郎官得自主之，谓之“小<br /><br />&nbsp;&nbsp;&nbsp;&nbsp;选”。太宗时，以岁旱谷贵，东人选者集于洛州，谓之“东选”。高宗上元二年，<br /><br />&nbsp;&nbsp;&nbsp;&nbsp;以岭南五管、黔中都督府得即任土人，而官或非其才，乃遣郎官、御史为选补使，<br /><br />&nbsp;&nbsp;&nbsp;&nbsp;谓之“南选”。其后江南、淮南、福建大抵因岁水旱，皆遣选补使即选其人。而<br /><br />&nbsp;&nbsp;&nbsp;&nbsp;废置不常，选法又不著，故不复详焉。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,911381);">加入书签</a><a
                        href="911342.html">上一页</a>&larr;<a href="index.html">返回列表</a>&rarr;<a
                            href="911434.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "911342.html"; var next_page = "911434.html"; var index_page = "index.html"; var sortid = "9"; var article_id = "14231"; var chapter_id = "911381"; var articlename = "新唐书"; var chaptername = " 卷四十五 志第三十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>