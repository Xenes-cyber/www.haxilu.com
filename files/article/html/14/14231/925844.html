<!DOCTYPE html>
<html>
<head>
<meta charset="gbk" />
<title>新唐书- 卷八十八 列传第十三-在线阅读-哈西文学网</title>
<meta name="keywords" content="欧阳修、宋祁，新唐书， 卷八十八 列传第十三全文， 卷八十八 列传第十三在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷八十八 列传第十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/925844.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/925844.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十八 列传第十三</h1>
            <div class="link xb">
                <a href="925792.html">上一页</a>&larr;<a href="index.html">返回列表</a>&rarr;<a
                    href="925981.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘文静斐寂<br /><br />&nbsp;&nbsp;&nbsp;&nbsp;刘文静字肇仁，自言系出彭城，世居京兆武功。父韶，仕隋战死，赠上仪同<br /><br />&nbsp;&nbsp;&nbsp;&nbsp;三司。文静以死难子，袭仪同。侗傥有器略。大业末，为晋阳令，与晋阳宫监裴<br /><br />&nbsp;&nbsp;&nbsp;&nbsp;寂善。寂夜见逻堞传烽，吒曰：“天下方乱，吾将安舍？”文静笑曰：“如君言，<br /><br />&nbsp;&nbsp;&nbsp;&nbsp;豪英所资也。吾二人者可终羁贱乎？”<br /><br />&nbsp;&nbsp;&nbsp;&nbsp;高祖为唐公，镇太原，文静察有大志，深自结。既又见秦王，谓寂曰：“唐<br /><br />&nbsp;&nbsp;&nbsp;&nbsp;公子，非常人也，豁达神武，汉高祖、魏太祖之徒欤！殆天启之也。”寂未谓然。<br /><br />&nbsp;&nbsp;&nbsp;&nbsp;文静俄坐李密姻属系狱，秦王顾它无可与计者，私入视之。文静喜，挑言曰：<br /><br />&nbsp;&nbsp;&nbsp;&nbsp;“丧乱方剡，非汤、武、高、光不能定。”王曰：“安知无其人哉？今过此，非<br /><br />&nbsp;&nbsp;&nbsp;&nbsp;儿女子々相忧者。世道将革，直欲共大计，试为我言之。”文静曰：“上南<br /><br />&nbsp;&nbsp;&nbsp;&nbsp;幸，兵填河、洛，盗贼蜉结，大连州县，小阻山泽，以万数，须真主取而用之。<br /><br />&nbsp;&nbsp;&nbsp;&nbsp;诚能投天会机，奋礻艺大呼，则四海不足定也。今汾、晋避盗者皆在，文静素知<br /><br />&nbsp;&nbsp;&nbsp;&nbsp;其豪杰，一朝号召，十万众可得也。加公府兵数万，一下令，谁不愿从？鼓而入<br /><br />&nbsp;&nbsp;&nbsp;&nbsp;关，以震天下，王业成矣。”王笑曰：“君言正与我意合。”乃阴部署宾客。<br /><br />&nbsp;&nbsp;&nbsp;&nbsp;将发，恐唐公不从，文静谋因裴寂开说，于是介寂以交王，遂得进议。及突<br /><br />&nbsp;&nbsp;&nbsp;&nbsp;厥败高君雅兵，唐公被劾，王遣文静、寂共说曰：“公据嫌疑之地，势不图全。<br /><br />&nbsp;&nbsp;&nbsp;&nbsp;今部将败，方以罪见收，事急矣，尚不为计乎？晋阳兵精马强，宫库饶丰，大事<br /><br />&nbsp;&nbsp;&nbsp;&nbsp;可举也。今关中空虚，代王弱，贤豪并兴，未有适归，愿公引兵西，诛暴除乱。<br /><br />&nbsp;&nbsp;&nbsp;&nbsp;乃受单使囚乎？”唐公私可，会得释而止。<br /><br />&nbsp;&nbsp;&nbsp;&nbsp;王教文静伪为诏“发太原、西河、雁门、马邑男子年二十至五十悉为兵，期<br /><br />&nbsp;&nbsp;&nbsp;&nbsp;岁尽集涿郡以伐辽。”繇是人心愁扰，益思乱。文静谓寂曰：“公闻先发制人，<br /><br />&nbsp;&nbsp;&nbsp;&nbsp;后发制于人乎？唐公名载图谶，闻天下，尚可GG以待祸哉？”又胁寂曰：“公<br /><br />&nbsp;&nbsp;&nbsp;&nbsp;为监，以宫人侍客，公死何憾，奈何累唐公？”寂惧，乃劝起兵。秦王即委文静、<br /><br />&nbsp;&nbsp;&nbsp;&nbsp;长孙顺德等募士，声讨刘武周。文静与寂作符敕，发宫监库物佐军兴。会王威、<br /><br />&nbsp;&nbsp;&nbsp;&nbsp;高君雅猜贰，文静与刘政会为急变书，诣留守告二人反，候唐公与威、君雅视事，<br /><br />&nbsp;&nbsp;&nbsp;&nbsp;文静进曰：“有密牒言反者。”公目威等省牒，政会不肯，曰：“所告乃副留守，<br /><br />&nbsp;&nbsp;&nbsp;&nbsp;唯唐公得观。”公惊曰：“讵有是乎？”读已，语威曰：“人告公等，信乎？”<br /><br />&nbsp;&nbsp;&nbsp;&nbsp;君雅诟曰：“反人欲杀我耳。文静叱左右执之，由是举兵。<br /><br />&nbsp;&nbsp;&nbsp;&nbsp;唐公乃开大将军府，以文静为司马。文静劝改旗帜，彰特兴，又请与突厥连<br /><br />&nbsp;&nbsp;&nbsp;&nbsp;和，唐公从之。遣文静使始毕可汗，始毕曰：“唐公兵何事而起？”文静曰：<br /><br />&nbsp;&nbsp;&nbsp;&nbsp;“先帝废冢嗣以授后主，故大乱。唐公，国近戚，惧毁王室，起兵黜不当立者。<br /><br />&nbsp;&nbsp;&nbsp;&nbsp;愿与突厥共定京师，金币、子女尽以归可汗。”始毕大喜，即遣二千骑随文静至，<br /><br />&nbsp;&nbsp;&nbsp;&nbsp;又献马千匹。公喜曰：“非君何以致之？”寻拒屈突通于潼关，与其将桑显和苦<br /><br />&nbsp;&nbsp;&nbsp;&nbsp;斗，死者数千。文静度显和军怠，以奇兵从后掩之，显和败绩。通兵尚数万，欲<br /><br />&nbsp;&nbsp;&nbsp;&nbsp;引而东，文静命将追执之，徇新安以西，皆下。转大丞相府司马，进光禄大夫、<br /><br />&nbsp;&nbsp;&nbsp;&nbsp;鲁国公。<br /><br />&nbsp;&nbsp;&nbsp;&nbsp;唐公践天子位，擢纳言。时多引贵臣共榻，文静谏曰：“今率土莫不臣，而<br /><br />&nbsp;&nbsp;&nbsp;&nbsp;延见群下，言尚称名。帝坐严尊，屈与臣子均席，此王导所谓太阳俯同万物者<br /><br />&nbsp;&nbsp;&nbsp;&nbsp;也。”帝曰：“我虽应天受命，宿昔之好何可忘？公其无嫌。”薛举寇泾州，以<br /><br />&nbsp;&nbsp;&nbsp;&nbsp;元帅府长史与司马殷开山出战，大败，奔还京师，坐除名。与讨仁杲，平之，复<br /><br />&nbsp;&nbsp;&nbsp;&nbsp;爵邑，授民部尚书、陕东道行台左仆射。从秦王镇长春宫。<br /><br />&nbsp;&nbsp;&nbsp;&nbsp;文静自以材能过裴寂远甚，又屡有军功，而寂独用故旧恩居其上，意不平。<br /><br />&nbsp;&nbsp;&nbsp;&nbsp;每论政多戾驳，遂有隙。尝与弟散骑常侍文起饮酣，有怨言，拔刀击柱曰：“当<br /><br />&nbsp;&nbsp;&nbsp;&nbsp;斩寂！”会家数有怪，文起忧，召巫夜被发衔刀为禳厌。文静妾失爱，告其兄上<br /><br />&nbsp;&nbsp;&nbsp;&nbsp;变，遂下吏。帝遣裴寂、萧r讯状，对曰：“昔在大将军府，司马与长史略等。<br /><br />&nbsp;&nbsp;&nbsp;&nbsp;今寂已仆射，居甲第，宠赉不赀。臣官赏等众人，家无赢，诚不能无少望。”帝<br /><br />&nbsp;&nbsp;&nbsp;&nbsp;曰：“文静此言，反明甚。”李纲、萧r明其不反；秦王亦以文静首决非常计，<br /><br />&nbsp;&nbsp;&nbsp;&nbsp;事成乃告寂，今任遇弗等，故怨望，非敢反，宜赐全宥。帝素疏忌之，寂又言：<br /><br />&nbsp;&nbsp;&nbsp;&nbsp;“文静多权诡，而性猜险，忿不顾难，丑言怪节已暴验，今天下未靖，恐为后忧。”<br /><br />&nbsp;&nbsp;&nbsp;&nbsp;帝遂杀之，年五十二。文起亦死，籍其家。文静临刑，抚膺曰：“高鸟尽，良弓<br /><br />&nbsp;&nbsp;&nbsp;&nbsp;藏，果不妄。”贞观三年，追复官爵，以子树义袭鲁国公，诏尚主。然怨父不得<br /><br />&nbsp;&nbsp;&nbsp;&nbsp;死，谋反，诛。<br /><br />&nbsp;&nbsp;&nbsp;&nbsp;裴寂，字玄真，蒲州桑泉人。幼孤，兄鞠之。年十四，补郡主簿。及长，伟<br /><br />&nbsp;&nbsp;&nbsp;&nbsp;容貌，涉知书传。隋开皇中，调左亲卫。家贫，徙步走京师，过华山祠，祈神自<br /><br />&nbsp;&nbsp;&nbsp;&nbsp;卜，夜梦老人谓曰：“君年逾四十当贵。”<br /><br />&nbsp;&nbsp;&nbsp;&nbsp;大业中，为齐州司户参军，历侍御史，晋阳宫副监。唐公雅与厚，及留守太<br /><br />&nbsp;&nbsp;&nbsp;&nbsp;原，契分愈密，至蒲酒通昼夜。秦王与刘文静方建大计，未敢白公，以寂最厚善，<br /><br />&nbsp;&nbsp;&nbsp;&nbsp;乃同私钱数百万饷龙山令高斌廉，俾与寂博，阳不胜，寂得进多，大喜，日滋昵。<br /><br />&nbsp;&nbsp;&nbsp;&nbsp;太宗以情告之，许诺。寂尝以宫人侍唐公，恐事发诛，闲饮酣，乃白秦王将举兵<br /><br />&nbsp;&nbsp;&nbsp;&nbsp;状，因言：“今盗遍天下，城阖外即战场，虽徇小节，犹不脱死。若举义师，不<br /><br />&nbsp;&nbsp;&nbsp;&nbsp;特免祸，且就大功。”唐公然所计。兵起，寂进宫女五百，米九百万斛，杂彩五<br /><br />&nbsp;&nbsp;&nbsp;&nbsp;万段，铠四十万首。<br /><br />&nbsp;&nbsp;&nbsp;&nbsp;大将军府建，为长史。下临汾，封闻喜县公。至河东，屈突通未下，而三辅<br /><br />&nbsp;&nbsp;&nbsp;&nbsp;豪杰多归者。唐公欲先取京师，恐通掎其后，犹豫未决，寂说曰：“今通据蒲关，<br /><br />&nbsp;&nbsp;&nbsp;&nbsp;未下而西，我腹背支敌，败之符也。不若破通而后趋京师。”秦王曰：“不然。<br /><br />&nbsp;&nbsp;&nbsp;&nbsp;兵尚权，权利于速。今乘机度河以夺其心。且关中群盗处处屯结，疑力相杖，易<br /><br />&nbsp;&nbsp;&nbsp;&nbsp;以招怀，抚而有之，众附兵强，何向不克。通自守贼耳，庸能患我？一失其机，<br /><br />&nbsp;&nbsp;&nbsp;&nbsp;胜负未可计也。”唐公两从之，留兵围蒲，而遣秦王入关。长安平，赐寂田千顷、<br /><br />&nbsp;&nbsp;&nbsp;&nbsp;甲第一区，物四万段，迁大丞相府长史，进魏国公，邑三百户。<br /><br />&nbsp;&nbsp;&nbsp;&nbsp;隋帝禅位，公固让，寂开陈符命以劝，又督太常具仪、撰日。唐公即位，曰：<br /><br />&nbsp;&nbsp;&nbsp;&nbsp;“使我至此者，公也。”拜尚书右仆射，赐服玩不赀，诏尚食日给御膳，视朝必<br /><br />&nbsp;&nbsp;&nbsp;&nbsp;引与同坐，入x则延卧内，言无不从，呼为裴监，不名也，贵震当世。<br /><br />&nbsp;&nbsp;&nbsp;&nbsp;武德二年，刘武周寇太原，守将数困，寂请行，授晋州道行军总管讨贼，以<br /><br />&nbsp;&nbsp;&nbsp;&nbsp;便宜决事。贼将宋金刚据介州，寂屯度索原，贼埭水上流，寂徙屯，为贼所搏，<br /><br />&nbsp;&nbsp;&nbsp;&nbsp;兵大溃，死亡略尽。寂昼夜驰抵平阳，镇戍皆没。上书谢罪，高祖薄其过，下诏<br /><br />&nbsp;&nbsp;&nbsp;&nbsp;慰谕，俾留抚河东。寂无它才，惟飞檄郡县，促入屯垒相保赘，焚积聚，人益惴<br /><br />&nbsp;&nbsp;&nbsp;&nbsp;骇思乱。夏人吕崇茂杀其令，反，为贼守，寂攻之，复为所败。召还，帝责让良<br /><br />&nbsp;&nbsp;&nbsp;&nbsp;久，以属吏，俄释之，遇待如初。<br /><br />&nbsp;&nbsp;&nbsp;&nbsp;帝每巡幸，必委以居守。麟州刺史韦云起告寂反，按讯无状，帝谓曰：“朕<br /><br />&nbsp;&nbsp;&nbsp;&nbsp;有天下，公推毂成之也，容有贰哉？所以讯吏，欲天下人信公不反耳。”诏三贵<br /><br />&nbsp;&nbsp;&nbsp;&nbsp;妃赍玉食宝器宴其家，经宿去。帝尝从容夸语曰：“前王多兴细微，间关行阵而<br /><br />&nbsp;&nbsp;&nbsp;&nbsp;后成功。我家陇西旧族，世姻娅帝室，一呼倡义，不三月有天下，公复华胄，职<br /><br />&nbsp;&nbsp;&nbsp;&nbsp;宦光显，非刘季亭长、萧曹刀笔吏比也。我与公无愧焉。”四年，改铸钱，赐一<br /><br />&nbsp;&nbsp;&nbsp;&nbsp;炉得自铸。又聘其女为赵王元景妃。迁左仆射。帝置酒含章殿，欢甚，寂顿首曰：<br /><br />&nbsp;&nbsp;&nbsp;&nbsp;“始陛下发太原，约天下已定，许上印绶。今四海妥安，愿赐骸骨归田里。”帝<br /><br />&nbsp;&nbsp;&nbsp;&nbsp;泣下曰：“未也，要当相与老尔。公为宗臣，我为太上皇，逍遥晚岁，不亦善<br /><br />&nbsp;&nbsp;&nbsp;&nbsp;乎！”九年，册拜司空，遣尚书员外郎日一人直第。贞观初，太宗亲郊，命寂与<br /><br />&nbsp;&nbsp;&nbsp;&nbsp;长孙无忌升金辂，寂辞，帝曰：“公有佐命勋，无忌宣力王室，非二人谁可参乘<br /><br />&nbsp;&nbsp;&nbsp;&nbsp;者？”遂同载归。<br /><br />&nbsp;&nbsp;&nbsp;&nbsp;浮屠法雅坐妖言，辞连寂，坐免官，削封邑半，归故郡。寂请留京师，帝让<br /><br />&nbsp;&nbsp;&nbsp;&nbsp;曰：“公勋不称位，徙以恩泽居第一。武德之政，间或弛紊，职公为之。今归扫<br /><br />&nbsp;&nbsp;&nbsp;&nbsp;坟墓，尚何辞？”寂遂归。未几，汾阴狂男子谓寂奴曰：“公有天分。”监奴白<br /><br />&nbsp;&nbsp;&nbsp;&nbsp;寂，寂惶惧不敢闻，遣监奴杀所言者。奴盗寂封邑钱百万，寂捕急，遂上变。帝<br /><br />&nbsp;&nbsp;&nbsp;&nbsp;怒曰：“寂有死罪四：为三公，与妖人游，一也；既免官，乃恚称国家之兴皆其<br /><br />&nbsp;&nbsp;&nbsp;&nbsp;所谋，二也；匿妖人言不奏，三也；专杀以灭口，四也。我戮之非无辞。”议者<br /><br />&nbsp;&nbsp;&nbsp;&nbsp;多请贷，乃放静州。会山羌反，或言劫寂为主。帝曰：“国家于寂有恩，必不尔。”<br /><br />&nbsp;&nbsp;&nbsp;&nbsp;既而寂率家僮破贼。帝念寂功，诏入朝，会卒，年六十。赠相州刺史、工部尚<br /><br />&nbsp;&nbsp;&nbsp;&nbsp;书、河东郡公。子律师嗣，尚临海长公主，终汴州刺史。律师子承先，武后时为<br /><br />&nbsp;&nbsp;&nbsp;&nbsp;殿中监，酷吏杀之。<br /><br />&nbsp;&nbsp;&nbsp;&nbsp;始，高祖论太原首功，诏尚书令秦王、尚书左仆射裴寂、纳言刘文静恕二死；<br /><br />&nbsp;&nbsp;&nbsp;&nbsp;左骁卫大将军长孙顺德、右骁卫大将军刘弘基、右屯卫大将军窦琮、左翊卫大将<br /><br />&nbsp;&nbsp;&nbsp;&nbsp;军柴绍、内史侍郎唐俭、吏部侍郎殷开山、鸿胪卿刘世龙、卫尉少卿刘政会、都<br /><br />&nbsp;&nbsp;&nbsp;&nbsp;水监赵文恪、库部郎中武士骠骑将军张平高、李思行、李高迁、左屯卫府长史<br /><br />&nbsp;&nbsp;&nbsp;&nbsp;许世绪等十四人恕一死。<br /><br />&nbsp;&nbsp;&nbsp;&nbsp;武德九年十月，太宗又定功臣封户，时文静已死，乃自寂而下差功大小第之，<br /><br />&nbsp;&nbsp;&nbsp;&nbsp;总四十三人。寂户千五百，长孙无忌、王君廓、尉迟敬德、房玄龄、杜如晦户千<br /><br />&nbsp;&nbsp;&nbsp;&nbsp;三百，长孙顺德、柴绍、罗艺、赵郡王孝恭户千二百，侯君集、张公谨、刘师立<br /><br />&nbsp;&nbsp;&nbsp;&nbsp;户千，李蕖⒘鹾牖户九百，高士廉、宇文士及、秦叔宝、程知节户七百，安兴<br /><br />&nbsp;&nbsp;&nbsp;&nbsp;贵、安修仁、唐俭、窦轨、屈突通、萧r、封德彝、刘义节户六百，钱九陇、樊<br /><br />&nbsp;&nbsp;&nbsp;&nbsp;兴、公孙武达、李孟尝、段志玄、庞卿痢⒄帕痢⒗钜┦Α⒍叛汀⒃仲文户四百，<br /><br />&nbsp;&nbsp;&nbsp;&nbsp;张长逊、张平高、李安远、李子和、秦行师、马三宝户三百。寂等三十人已见于<br /><br />&nbsp;&nbsp;&nbsp;&nbsp;传。自赵文恪等十八人功不甚显，然参附义始事，班班见当世。今次第其名，总<br /><br />&nbsp;&nbsp;&nbsp;&nbsp;出左方云。<br /><br />&nbsp;&nbsp;&nbsp;&nbsp;赵文恪，并州人。为隋鹰扬府司马。义兵起，授右三统军。武德二年，擢都<br /><br />&nbsp;&nbsp;&nbsp;&nbsp;水监，封新兴郡公。时中国经大乱，马耗，会突厥讲和，诏文恪至并州，与齐王<br /><br />&nbsp;&nbsp;&nbsp;&nbsp;诱市边马以备军。刘武周寇太原，属城尽没，李仲文守浩州，兵力孤绝，齐王使<br /><br />&nbsp;&nbsp;&nbsp;&nbsp;文恪率步骑千余助守。会太原陷，遂弃城遁，诏下狱死。<br /><br />&nbsp;&nbsp;&nbsp;&nbsp;李思行，赵州人，避仇太原。唐公将起，使觇长安，还，具论机策，以<br /><br />&nbsp;&nbsp;&nbsp;&nbsp;赞大议授左三统军。从破霍邑，平京师，擢累嘉州刺史、乐安郡公。卒，赠洪州<br /><br />&nbsp;&nbsp;&nbsp;&nbsp;都督，谥曰襄。<br /><br />&nbsp;&nbsp;&nbsp;&nbsp;李高迁，岐州人，客太原，唐公引致左右。执高君雅等有功，以右三统军从<br /><br />&nbsp;&nbsp;&nbsp;&nbsp;下霍邑，围长安，力战。迁左武卫大将军、江夏郡公、检校西麟州刺史。突厥寇<br /><br />&nbsp;&nbsp;&nbsp;&nbsp;马邑，高满政请救，诏高迁督兵助守。贼盛，乃夜斩关走，所将皆没，坐除名徙<br /><br />&nbsp;&nbsp;&nbsp;&nbsp;边。后历资州刺史，卒，赠凉州都督。<br /><br />&nbsp;&nbsp;&nbsp;&nbsp;姜宝谊，秦州上人。父远，仁周为秦州刺史、朝邑县公。宝谊游太学，受<br /><br />&nbsp;&nbsp;&nbsp;&nbsp;书，业不进，去为左翊卫，以积劳迁鹰扬郎将，领府兵，从高祖督盗太原。及起<br /><br />&nbsp;&nbsp;&nbsp;&nbsp;兵，授左统军，下西河、霍邑，以多，爵累永安县公，历右武卫大将军。刘武周<br /><br />&nbsp;&nbsp;&nbsp;&nbsp;使黄子英数盗雀鼠谷，帝遣宝谊击之。贼轻甲挑师，战接而三遁，逐之，伏发，<br /><br />&nbsp;&nbsp;&nbsp;&nbsp;宝谊为贼执，俄亡归。与裴寂拒宋金刚，战汾州，兵合，寂弃军走，宝谊复为所<br /><br />&nbsp;&nbsp;&nbsp;&nbsp;禽。帝闻为泣下曰：“彼烈士，必不下贼，死矣！“赐其家物千段，米三百斛。<br /><br />&nbsp;&nbsp;&nbsp;&nbsp;果谋还，被害。且死，西向大呼曰：“臣无状，负陛下。”贼平，诏迎其柩，赠<br /><br />&nbsp;&nbsp;&nbsp;&nbsp;左卫大将军、幽州总管，谥曰刚。子协，字寿，善篆籀。历燕然都护、夏州都督，<br /><br />&nbsp;&nbsp;&nbsp;&nbsp;封成纪县侯，谥曰威。<br /><br />&nbsp;&nbsp;&nbsp;&nbsp;许世绪，并州人。隋鹰扬府司马。知隋将亡，请唐公曰：“天辅德，人与能，<br /><br />&nbsp;&nbsp;&nbsp;&nbsp;乘机不发，后必蹈悔。隋政不纲，天下摇乱，公姓名已著谣，今揽五郡之兵，<br /><br />&nbsp;&nbsp;&nbsp;&nbsp;据四战之冲，苟无奇计，祸不反踵。若收取英俊，为天下倡，帝王业也。”公奇<br /><br />&nbsp;&nbsp;&nbsp;&nbsp;之，顾倚亲密。兵起，授右一府司马。累除蔡州刺史、真定郡公，卒。弟洛仁，<br /><br />&nbsp;&nbsp;&nbsp;&nbsp;亦从起晋阳，录功至冠军大将军。卒，赠代州都督，谥曰勇，陪葬昭陵。<br /><br />&nbsp;&nbsp;&nbsp;&nbsp;刘师立，宋州虞城人。始事王世充为亲将，洛阳平，当诛，秦王壮其才，释<br /><br />&nbsp;&nbsp;&nbsp;&nbsp;不死，引为左亲卫。建成之衅，师立参奉密议，后与尉迟敬德、庞卿痢⒗蠲铣<br /><br />&nbsp;&nbsp;&nbsp;&nbsp;等九人录功拜左卫率。迁左骁卫将军、襄武郡公，赐绢五千匹。有告师立姓在符<br /><br />&nbsp;&nbsp;&nbsp;&nbsp;谶欲反者，太宗谓曰：“人言卿将反，果乎？”师立对曰：“臣为隋官，不过六<br /><br />&nbsp;&nbsp;&nbsp;&nbsp;品，材驽下，不敢希富贵。今遭非常之会，位将军，顾巳极矣，何敢反？”帝笑<br /><br />&nbsp;&nbsp;&nbsp;&nbsp;曰：“朕知妄耳！”赐束帛，召入卧内慰勉。罗艺反，京师震骇，诏师立检校右<br /><br />&nbsp;&nbsp;&nbsp;&nbsp;武候大将军，勒兵备非常。艺平，有司劾党与，师立坐与善，除名。寻以藩邸旧，<br /><br />&nbsp;&nbsp;&nbsp;&nbsp;检校岐州都督。上书请讨吐谷浑，未报，即遣使间谕部落，多降附者，列其地为<br /><br />&nbsp;&nbsp;&nbsp;&nbsp;开、桥二州。又党项酋拓拔赤辞先附吐谷浑，倚险自守，亦遣说下之，诏赤辞为<br /><br />&nbsp;&nbsp;&nbsp;&nbsp;西戎州都督。师立以母丧解，岐人表留，遂不得赴哀。时河西党项破丑氏尝苦边，<br /><br />&nbsp;&nbsp;&nbsp;&nbsp;又阻新附，师立讨之。军未至，破丑惧，遁去，师立穷追之，抵恤于真山而还。<br /><br />&nbsp;&nbsp;&nbsp;&nbsp;又战吐谷浑于小莫门川，破之。转始州刺史，卒，谥曰肃。<br /><br />&nbsp;&nbsp;&nbsp;&nbsp;刘义节，并州人。隋大业末，补晋阳乡长，富于财。裴寂荐之唐公，又与王<br /><br />&nbsp;&nbsp;&nbsp;&nbsp;威、高君雅游，然于唐公为最厚。兵将起，威、君雅疑之，义节刺知其情，得先<br /><br />&nbsp;&nbsp;&nbsp;&nbsp;事禽威等。从平京师，为鸿胪卿。时倾府库为军赏，帑财大乏。义节曰：“今京<br /><br />&nbsp;&nbsp;&nbsp;&nbsp;师屯兵多，樵贵帛贱，若伐街苑树为薪，以易布帛，岁数十万可致。”又请轴舒<br /><br />&nbsp;&nbsp;&nbsp;&nbsp;藏内见缯，取羡尺，补杂费，得十余万段，调度遂给。迁太府，封葛国公。义节<br /><br />&nbsp;&nbsp;&nbsp;&nbsp;本名世龙，或言世龙子名凤昌，父子非人臣兆，高祖不听，更赐今名。贞观初，<br /><br />&nbsp;&nbsp;&nbsp;&nbsp;转少府监，坐贵入贾人珠及故出署丞罪，废为民，徙岭南，终钦州别驾。从子思<br /><br />&nbsp;&nbsp;&nbsp;&nbsp;礼，武后时为箕州刺史。少学相人于张憬藏，憬藏谓思礼历刺史，位至太师。万<br /><br />&nbsp;&nbsp;&nbsp;&nbsp;岁通天二年，授箕州，益喜，以为太师位尊，非佐命不可得，乃结洛州录事参军<br /><br />&nbsp;&nbsp;&nbsp;&nbsp;綦连耀谋反，谓耀曰；“君体有龙气如大帝。”耀亦曰：“公金刀，当辅我。”<br /><br />&nbsp;&nbsp;&nbsp;&nbsp;阴约君臣。思礼因以术眩众，见者必曰：“当三品”，使嗜进者充望，然后云：<br /><br />&nbsp;&nbsp;&nbsp;&nbsp;“綦连耀且受命，公等皆因之。事败，武懿宗按之，阴弛思礼禁，使多逮引。思<br /><br />&nbsp;&nbsp;&nbsp;&nbsp;礼冀自脱，悉引素相忤者，将刑犹不寤，与众人斩于市。其知名者，如李元素、<br /><br />&nbsp;&nbsp;&nbsp;&nbsp;孙元亨、石抱忠、王\、\兄摇⒙肪创镜热十余族，窜逐千余人。<br /><br />&nbsp;&nbsp;&nbsp;&nbsp;钱九陇，字永业，湖州长城人。父文强，为吴明彻裨将，与明彻俱败彭城。<br /><br />&nbsp;&nbsp;&nbsp;&nbsp;入隋，以罪没为奴，故九陇事唐公。善骑射，常备左右。兵起，以功授金紫光禄<br /><br />&nbsp;&nbsp;&nbsp;&nbsp;大夫。从战薛仁杲、刘武周，擢累为右武卫将军。从平洛阳，佐皇太子建成讨刘<br /><br />&nbsp;&nbsp;&nbsp;&nbsp;黑闼魏州，力战破贼，以功最封郇国公，以本官为苑游将军。贞观初，为眉州刺<br /><br />&nbsp;&nbsp;&nbsp;&nbsp;史，改巢国。卒，赠左武卫大将军、潭州都督，谥曰勇，陪葬献陵。<br /><br />&nbsp;&nbsp;&nbsp;&nbsp;樊兴，安州人。以罪为奴。从唐公平长安，授左监门将军。从秦王积战多，<br /><br />&nbsp;&nbsp;&nbsp;&nbsp;封营国公，数赐黄金杂物。后坐事削爵。贞观六年，陵州獠反，命讨之，为左骁<br /><br />&nbsp;&nbsp;&nbsp;&nbsp;卫将军。又从李靖击吐谷浑，为赤水道行军总管。后军期，士多死，亡失器仗，<br /><br />&nbsp;&nbsp;&nbsp;&nbsp;以勋减死。后为左监门大将军、襄城郡公。太宗征辽，以兴忠谨，副房玄龄留守<br /><br />&nbsp;&nbsp;&nbsp;&nbsp;京师，检校右武候将军。卒，赠左武候大将军、洪州都督，陪葬献陵。<br /><br />&nbsp;&nbsp;&nbsp;&nbsp;公孙武达，京兆栎阳人。以豪侠称，为隋骁果。兵兴，武达至长春宫上谒。<br /><br />&nbsp;&nbsp;&nbsp;&nbsp;从秦王讨刘武周，苦战功多，累迁秦府右三军骠骑，封清水县公。贞观初，为肃<br /><br />&nbsp;&nbsp;&nbsp;&nbsp;州刺史。突厥骑数千、辎重万余入寇，谋南趋吐谷浑，武达以精兵二千人与战，<br /><br />&nbsp;&nbsp;&nbsp;&nbsp;虏稍却，复殊死斗，薄之张掖河，潜命上流度兵，虏已半济，乃两岸夹击，斩溺<br /><br />&nbsp;&nbsp;&nbsp;&nbsp;略尽。玺书劳之，迁左监门将军。盐州突厥叛，诏武达趋灵州，追及贼，贼方度<br /><br />&nbsp;&nbsp;&nbsp;&nbsp;河，乃据南涯阵，武达击之，斩其帅可逻拔扈，进封东莱郡公。终右武卫大将军，<br /><br />&nbsp;&nbsp;&nbsp;&nbsp;赠荆州都督，陪葬昭陵，谥曰壮。<br /><br />&nbsp;&nbsp;&nbsp;&nbsp;庞卿粒并州人。从讨隐太子有功，拜右骁卫将军、邾国公。卒，追改濮国。<br /><br />&nbsp;&nbsp;&nbsp;&nbsp;子同善，右金吾大将军。同善子承宗，开元初，仕至太子宾客。<br /><br />&nbsp;&nbsp;&nbsp;&nbsp;张长逊，京兆栎阳人。精驰射，在隋为里长。以平陈功，擢上开府，累迁五<br /><br />&nbsp;&nbsp;&nbsp;&nbsp;原郡通守。遭乱，附突厥，突厥号为割利特勒。义兵起，以郡降，即拜五原太守、<br /><br />&nbsp;&nbsp;&nbsp;&nbsp;安化郡公，徙封范阳。时梁师都、薛举请突厥兵南度河，长逊矫作诏与莫贺咄设，<br /><br />&nbsp;&nbsp;&nbsp;&nbsp;以伐其谋，会唐使亦至，突厥兵不出。武德元年，诏右武候骠骑将军高世静聘始<br /><br />&nbsp;&nbsp;&nbsp;&nbsp;毕可汗，至丰州而始毕死，诏留金币不遣。突厥怒，引兵南至河。长逊遣世静出<br /><br />&nbsp;&nbsp;&nbsp;&nbsp;塞劳之，且若专致赙赐者，虏引还。授总管，改杨国公。及讨薛举，不待命辄引<br /><br />&nbsp;&nbsp;&nbsp;&nbsp;兵会，赐锦袍金甲。或谮长逊居丰久，恐与突厥为唇齿，乃请入朝，授右武候将<br /><br />&nbsp;&nbsp;&nbsp;&nbsp;军，徙息国公，加赐宫人、彩千段。属有疾，高祖亲问之。后窦轨率巴、蜀兵击<br /><br />&nbsp;&nbsp;&nbsp;&nbsp;王世充，以长逊检校益州行台左仆射。历遂、夔二总管，政以惠称。贞观十一年<br /><br />&nbsp;&nbsp;&nbsp;&nbsp;卒。<br /><br />&nbsp;&nbsp;&nbsp;&nbsp;张平高，绥州人。为隋鹰扬府校尉，戍太原，遂预谋议。从唐公平京城，累<br /><br />&nbsp;&nbsp;&nbsp;&nbsp;授左领军将军，封萧国公。贞观初，为丹州刺史，坐事，以右光禄大夫还第。卒，<br /><br />&nbsp;&nbsp;&nbsp;&nbsp;追封罗国，赠潭州都督。<br /><br />&nbsp;&nbsp;&nbsp;&nbsp;李安远，夏州人。父彻，隋上柱国、云州刺史。世为将家，以财雄。安远少<br /><br />&nbsp;&nbsp;&nbsp;&nbsp;无检，与博徙游，至破产。晚乃折节向书，从士大夫，苟胜己，必倾心交之。袭<br /><br />&nbsp;&nbsp;&nbsp;&nbsp;爵城阳公。与王最善，坐王颇得罪，当流，安远为营护免。后补正平令。兵<br /><br />&nbsp;&nbsp;&nbsp;&nbsp;起，攻绛州，安远与通守陈叔达婴城拒。唐公素与安远善，及拔绛，抚慰其家，<br /><br />&nbsp;&nbsp;&nbsp;&nbsp;引与同食，授右翊卫统军、正平县公。后从破屈突通，进上柱国、右武卫大将军。<br /><br />&nbsp;&nbsp;&nbsp;&nbsp;数从秦王征讨，积功，累封至广德郡公。奉使吐谷浑，安远与约和，吐谷浑乃请<br /><br />&nbsp;&nbsp;&nbsp;&nbsp;为互市，边场利之。隐太子将乱，阴使诱动，安远介无贰志，秦王益亲重。贞观<br /><br />&nbsp;&nbsp;&nbsp;&nbsp;初，尝命统逻骑都下，督盗贼。历潞州都督、怀州刺史，皆以干用显，然急刻少<br /><br />&nbsp;&nbsp;&nbsp;&nbsp;恩，由是损名。卒，赠凉州都督，谥曰安，追封遂安郡公。<br /><br />&nbsp;&nbsp;&nbsp;&nbsp;马三宝，性敏狯。事柴绍，为家僮。绍尚平阳公主，高祖兵起，绍间道走太<br /><br />&nbsp;&nbsp;&nbsp;&nbsp;原。三宝奉公主遁司竹园，说贼何潘仁与连和。潘仁入谒，以百兵为主卫。三宝<br /><br />&nbsp;&nbsp;&nbsp;&nbsp;自称总管，抚接群盗，兵至数万。唐公济河，授三宝左光禄大夫。秦王至竹林宫，<br /><br />&nbsp;&nbsp;&nbsp;&nbsp;三宝以兵诣军门谒，遂从平京师，拜太子监门率。别击叛胡刘拔真于北山，破之。<br /><br />&nbsp;&nbsp;&nbsp;&nbsp;从平薛仁杲。与柴绍击吐谷浑于岷州，先锋陷阵，斩名王，俘执数千，以功封新<br /><br />&nbsp;&nbsp;&nbsp;&nbsp;兴县男。后高祖幸司竹园，顾谓曰：“汝兴兵处邪？卫青大不恶。”贞观初，拜<br /><br />&nbsp;&nbsp;&nbsp;&nbsp;左骁卫大将军，进爵为公，卒谥曰忠。<br /><br />&nbsp;&nbsp;&nbsp;&nbsp;李孟尝，赵州人。终右威卫大将军、汉东郡公。<br /><br />&nbsp;&nbsp;&nbsp;&nbsp;元仲文，洛州人。终右监门将军、河南县公。<br /><br />&nbsp;&nbsp;&nbsp;&nbsp;秦行师，并州人。终右监门将军、清水郡公。<br /><br />&nbsp;&nbsp;&nbsp;&nbsp;赞曰：应龙之翔，云雾迦欢从，震风薄怒，万空不约而号，物有自然相<br /><br />&nbsp;&nbsp;&nbsp;&nbsp;动耳。观二子非有踔越之姿，当高祖受命，赫然利见于世，故能或翼或从，尸天<br /><br />&nbsp;&nbsp;&nbsp;&nbsp;之功云。文静数履军陷阵，以才自进，而寂专用串昵显。外者易乘，迩者难疏，<br /><br />&nbsp;&nbsp;&nbsp;&nbsp;故文静先被躁望诛，寂后坐@言斥，诚异夫萧何、曹参云！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,925844);">加入书签</a><a
                        href="925792.html">上一页</a>&larr;<a href="index.html">返回列表</a>&rarr;<a
                            href="925981.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "925792.html"; var next_page = "925981.html"; var index_page = "index.html"; var sortid = "9"; var article_id = "14231"; var chapter_id = "925844"; var articlename = "新唐书"; var chaptername = " 卷八十八 列传第十三"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>