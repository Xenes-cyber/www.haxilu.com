<!DOCTYPE html>
<html>
<head>
<meta charset="gbk" />
<title>新唐书- 卷五 本纪第五-在线阅读-哈西文学网</title>
<meta name="keywords" content="欧阳修、宋祁，新唐书， 卷五 本纪第五全文， 卷五 本纪第五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷五 本纪第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/909617.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/909617.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五 本纪第五</h1>
            <div class="link xb">
                <a href="909589.html">上一页</a>&larr;<a href="index.html">返回列表</a>&rarr;<a
                    href="909647.html">下一页</a></div>			
            <div id="BookText">&nbsp;&nbsp;&nbsp;&nbsp;◎睿宗玄宗<br /><br />&nbsp;&nbsp;&nbsp;&nbsp;睿宗玄真大圣大兴孝皇帝讳旦，高宗第八子也。始封殷王，领冀州大都督、<br /><br />&nbsp;&nbsp;&nbsp;&nbsp;单于大都护。长而温恭好学，通诂训，工草隶书。徙封豫王，又封冀王，累迁右<br /><br />&nbsp;&nbsp;&nbsp;&nbsp;金吾卫大将军、洛州牧。徙封相王，复封豫王。武后废中宗，立为皇帝，其改国<br /><br />&nbsp;&nbsp;&nbsp;&nbsp;号周，以为皇嗣，居于东宫。中宗自房州还，复为皇太子，武后封皇嗣为相王，<br /><br />&nbsp;&nbsp;&nbsp;&nbsp;授太子右卫率。累迁右羽林卫大将军、并州牧、安北大都护、诸道元帅。中宗复<br /><br />&nbsp;&nbsp;&nbsp;&nbsp;位，进号安国相王。<br /><br />&nbsp;&nbsp;&nbsp;&nbsp;景云元年六月壬午，韦皇后弑中宗，矫诏立温王重茂为皇太子。以刑部尚书<br /><br />&nbsp;&nbsp;&nbsp;&nbsp;裴谈、工部尚书张锡同中书门下三品；吏部尚书张嘉福、中书侍郎岑羲、吏部侍<br /><br />&nbsp;&nbsp;&nbsp;&nbsp;郎崔同中书门下平章事。发诸府兵五万屯京师，以韦温总知内外兵马。甲申，<br /><br />&nbsp;&nbsp;&nbsp;&nbsp;乃发丧。又矫遗诏，自立为皇太后。皇太子即皇帝位，以睿宗参谋政事，大赦，<br /><br />&nbsp;&nbsp;&nbsp;&nbsp;改元曰唐隆。太后临朝摄政，罢睿宗参谋政事，以为太尉。封嗣雍王守礼为王，<br /><br />&nbsp;&nbsp;&nbsp;&nbsp;寿春郡王成器宋王。丁亥，温王妃陆氏为皇后。壬辰，纪处讷、张嘉福、岑羲持<br /><br />&nbsp;&nbsp;&nbsp;&nbsp;节巡抚关内、河南北。庚子，临淄郡王隆基率万骑兵入北军讨乱，诛韦氏、安乐<br /><br />&nbsp;&nbsp;&nbsp;&nbsp;公主及韦巨源、马秦客、附马都尉武延秀、光禄少卿杨均。辛丑，睿宗奉皇帝御<br /><br />&nbsp;&nbsp;&nbsp;&nbsp;安福门，大赦。赐文武官阶、勋、爵，免天下岁租之半。进封隆基为平王。朝邑<br /><br />&nbsp;&nbsp;&nbsp;&nbsp;尉刘幽求为中书舍人，苑总监钟绍京为中书侍郎，参知机务。壬寅，绍京及黄门<br /><br />&nbsp;&nbsp;&nbsp;&nbsp;侍郎李日知同中书门下三品。纪处讷、韦温、宗楚客、将作大匠宗晋卿、司农卿<br /><br />&nbsp;&nbsp;&nbsp;&nbsp;赵履温伏诛。贬汴王邕为沁州刺史，萧至忠许州刺史，韦嗣立宋州刺史，赵彦昭<br /><br />&nbsp;&nbsp;&nbsp;&nbsp;绛州刺史，崔华州刺史。癸卯，太白昼见。平王隆基同中书门下三品，钟绍京<br /><br />&nbsp;&nbsp;&nbsp;&nbsp;行中书令。张嘉福伏诛。甲辰，安国相王即皇帝位于承天门，大赦，长流、长任<br /><br />&nbsp;&nbsp;&nbsp;&nbsp;及流人未达者还之。赐内外官阶、爵。复重茂为温王。乙巳，钟绍京罢。丙午，<br /><br />&nbsp;&nbsp;&nbsp;&nbsp;太常少卿薛稷为黄门侍郎，参豫机务。丁未，立平王隆基为皇太子。复则天大圣<br /><br />&nbsp;&nbsp;&nbsp;&nbsp;皇后号曰天后。戊申，许州刺史姚元之为兵部尚书、同中书门下三品。韦嗣立、<br /><br />&nbsp;&nbsp;&nbsp;&nbsp;萧至忠为中书令，赵彦昭为中书侍郎，崔为吏部侍郎：同中书门下平章事。七<br /><br />&nbsp;&nbsp;&nbsp;&nbsp;月庚戌，进封衡阳郡王成义为申王，巴陵郡王隆范岐王，彭城郡王隆业薛王。癸<br /><br />&nbsp;&nbsp;&nbsp;&nbsp;丑，兵部尚书崔日用为黄门侍郎，参豫机务。丁巳，洛州长史宋Z检校吏部尚书、<br /><br />&nbsp;&nbsp;&nbsp;&nbsp;同中书门下三品。岑羲罢。壬戌，贬萧至忠为晋州刺史，韦嗣立许州刺史，赵彦<br /><br />&nbsp;&nbsp;&nbsp;&nbsp;昭宋州刺史，张锡绛州刺史。崔罢。丙寅，贬李峤为怀州刺史。姚元之兼中书<br /><br />&nbsp;&nbsp;&nbsp;&nbsp;令，苏瑰为尚书左仆射。丁卯，唐休Z、张仁罢。己巳，大赦，改元，赐内外<br /><br />&nbsp;&nbsp;&nbsp;&nbsp;官及子为父后者勋一转。崔日用、薛稷罢。乙亥，废崇恩庙、昊陵、顺陵。追废<br /><br />&nbsp;&nbsp;&nbsp;&nbsp;皇后韦氏为庶人，安乐公主为勃逆庶人。<br /><br />&nbsp;&nbsp;&nbsp;&nbsp;八月庚寅，谯王重福及汴州刺史郑址矗伏诛。癸巳，罢墨敕斜封官。贬裴<br /><br />&nbsp;&nbsp;&nbsp;&nbsp;谈为蒲州刺史。九月辛未，太子少师致仕唐休Z为朔方道行军大总管，以备突厥。<br /><br />&nbsp;&nbsp;&nbsp;&nbsp;十月乙未，追号天后曰大圣天后。癸卯，出义宗于太庙。十一月戊申，姚元之为<br /><br />&nbsp;&nbsp;&nbsp;&nbsp;中书令。己酉，葬孝和皇帝于定陵。壬子，苏瑰、韦安石罢。宋王成器为尚书左<br /><br />&nbsp;&nbsp;&nbsp;&nbsp;仆射。丁卯，赦灵驾所过。己巳，宋王成器为司徒。<br /><br />&nbsp;&nbsp;&nbsp;&nbsp;二年正月己未，太仆卿郭元振、中书侍郎张说同中书门下平章事。甲子，徙<br /><br />&nbsp;&nbsp;&nbsp;&nbsp;封重茂为襄王。乙丑，追册妃刘氏、窦氏为皇后。二月丁丑，皇太子监国。甲申，<br /><br />&nbsp;&nbsp;&nbsp;&nbsp;贬姚元之为申州刺史，宋Z楚州刺史。丙戌，太子少保韦安石为侍中。刘幽求罢。<br /><br />&nbsp;&nbsp;&nbsp;&nbsp;复墨敕斜封官。辛卯，禁屠。三月癸丑，作金仙、玉真观。四月甲申，韦安石为<br /><br />&nbsp;&nbsp;&nbsp;&nbsp;中书令。宋王成器罢。辛卯，李日知为侍中。壬寅，大赦，赐文武官阶、勋、爵，<br /><br />&nbsp;&nbsp;&nbsp;&nbsp;民T三日。甲辰，作玄元皇帝庙。五月庚戌，复昊陵、顺陵，置官属。壬戌，殿<br /><br />&nbsp;&nbsp;&nbsp;&nbsp;中监窦怀贞为左御史台大夫、同中书门下平章事。八月乙卯，大赦，赐T三日。<br /><br />&nbsp;&nbsp;&nbsp;&nbsp;丁巳，皇太子释奠于国学。庚午，韦安石为尚书左仆射、同中书门下三品。九月<br /><br />&nbsp;&nbsp;&nbsp;&nbsp;乙亥，窦怀贞为侍中。十月甲辰，吏部尚书刘幽求为侍中，右散骑常侍魏知古，<br /><br />&nbsp;&nbsp;&nbsp;&nbsp;太子詹事崔为中书侍郎：同中书门下三品；中书侍郎陆象先同中书门下平章事。<br /><br />&nbsp;&nbsp;&nbsp;&nbsp;韦安石、李日知、郭元振、窦怀贞、张说罢。十二月丁未，作泼寒胡戏。<br /><br />&nbsp;&nbsp;&nbsp;&nbsp;先天元年正月辛未，享于太庙。甲戌，并、汾、绛三州地震。辛巳，有事于<br /><br />&nbsp;&nbsp;&nbsp;&nbsp;南郊。戊子，耕籍田。己丑，大赦，改元曰太极。赐内外官阶、爵，民T五日。<br /><br />&nbsp;&nbsp;&nbsp;&nbsp;版授九十以上下州刺史，八十以上上州司马。辛卯，幸安福门，观T三日夜。壬<br /><br />&nbsp;&nbsp;&nbsp;&nbsp;辰，陆象先同中书门下三品。乙未，户部尚书岑羲、左御史台大夫窦怀贞同中书<br /><br />&nbsp;&nbsp;&nbsp;&nbsp;门下三品。二月丁巳，皇太子释奠于国学。是春，旱。五月戊寅，有事于北郊。<br /><br />&nbsp;&nbsp;&nbsp;&nbsp;辛巳，大赦，改元曰延和。赐内外官陪礼者勋一转，民T五日。六月癸丑，岑羲<br /><br />&nbsp;&nbsp;&nbsp;&nbsp;为侍中。乙卯，追号大圣天后为天后圣帝。辛酉，刑部尚书郭元振为朔方道行军<br /><br />&nbsp;&nbsp;&nbsp;&nbsp;大总管，以伐突厥。甲子，幽州都督孙纭⒆笪湮澜军李楷洛、左威卫将军周以<br /><br />&nbsp;&nbsp;&nbsp;&nbsp;悌及奚战于冷陉山，败绩。七月辛未，有彗星入于太微。兵部尚书李迥秀为朔方<br /><br />&nbsp;&nbsp;&nbsp;&nbsp;道后军大总管。乙亥，窦怀贞为尚书右仆射、平章军国重事。己卯，幸安福门观<br /><br />&nbsp;&nbsp;&nbsp;&nbsp;乐，三日而止。丙戌，以旱减膳。八月庚子，立皇太子为皇帝，以听小事；自尊<br /><br />&nbsp;&nbsp;&nbsp;&nbsp;为太上皇，以听大事。壬寅，追号天后圣帝为圣后。甲辰，大赦，改元，赐内外<br /><br />&nbsp;&nbsp;&nbsp;&nbsp;官及五品以上子为父后者勋、爵，民T五日。丁未，立皇太子妃王氏为皇后。戊<br /><br />&nbsp;&nbsp;&nbsp;&nbsp;申，封皇帝子嗣直为剡王，嗣谦郢王。己酉，宋王成器为司徒。庚戌，窦怀贞为<br /><br />&nbsp;&nbsp;&nbsp;&nbsp;尚书左仆射，刘幽求守尚书右仆射：同中书门下三品；魏知古为侍中，崔检校<br /><br />&nbsp;&nbsp;&nbsp;&nbsp;中书令。戊午，流刘幽求于封州。九月丁卯朔，日有食之。甲午，封皇帝子嗣升<br /><br />&nbsp;&nbsp;&nbsp;&nbsp;为陕王。十月辛卯，猎于骊山。十一月丁亥，诰遣皇帝巡边。甲午，幽州都督宋<br /><br />&nbsp;&nbsp;&nbsp;&nbsp;Z为左军大总管，并州长史薛讷为中军大总管，兵部尚书郭元振为右军大总管。<br /><br />&nbsp;&nbsp;&nbsp;&nbsp;二年正月乙亥，吏部尚书萧至忠为中书令。二月，追作先天元年T。六月辛<br /><br />&nbsp;&nbsp;&nbsp;&nbsp;丑，以雨霖避正殿，减膳。丙辰，郭元振同中书门下三品。七月甲子，大赦。乙<br /><br />&nbsp;&nbsp;&nbsp;&nbsp;丑，诰归政于皇帝。<br /><br />&nbsp;&nbsp;&nbsp;&nbsp;开元四年六月，崩于百福殿，年五十五，谥曰大圣真皇帝。天宝十三载，增<br /><br />&nbsp;&nbsp;&nbsp;&nbsp;谥玄真大圣大兴孝皇帝。<br /><br />&nbsp;&nbsp;&nbsp;&nbsp;玄宗至道大圣大明孝皇帝讳隆基，睿宗第三子也。母曰昭成皇后窦氏。性英<br /><br />&nbsp;&nbsp;&nbsp;&nbsp;武，善骑射，通音律、历象之学。始封楚王，后为临淄郡王。累迁卫尉少卿、潞<br /><br />&nbsp;&nbsp;&nbsp;&nbsp;州别驾。<br /><br />&nbsp;&nbsp;&nbsp;&nbsp;景龙四年，朝于京师，遂留不遣。庶人韦氏已弑中宗，矫诏称制。玄宗乃与<br /><br />&nbsp;&nbsp;&nbsp;&nbsp;太平公主子薛崇简、尚衣奉御王崇晔、公主府典签王师虔、朝邑尉刘幽求、苑总<br /><br />&nbsp;&nbsp;&nbsp;&nbsp;监钟绍京、长上折冲麻嗣宗、押万骑果毅葛福顺李仙凫、道士冯处澄、僧普润定<br /><br />&nbsp;&nbsp;&nbsp;&nbsp;策讨乱。或请先启相王，玄宗曰：“请而从，是王与危事；不从，则吾计失矣。”<br /><br />&nbsp;&nbsp;&nbsp;&nbsp;乃夜率幽求等入苑中，福顺、仙凫以万骑兵攻玄武门，斩左羽林将军韦播、中郎<br /><br />&nbsp;&nbsp;&nbsp;&nbsp;将高嵩以徇。左万骑由左入，右万骑由右入，玄宗率总监羽林兵会两仪殿，梓宫<br /><br />&nbsp;&nbsp;&nbsp;&nbsp;宿卫兵皆起应之，遂诛韦氏。黎明，驰谒相王，谢不先启。相王泣曰：“赖汝以<br /><br />&nbsp;&nbsp;&nbsp;&nbsp;免，不然，吾且及难。”乃拜玄宗殿中监，兼知内外闲厩、检校陇右群牧大使，<br /><br />&nbsp;&nbsp;&nbsp;&nbsp;押左右万骑，进封平王，同中书门下三品。<br /><br />&nbsp;&nbsp;&nbsp;&nbsp;睿宗即位，立为皇太子。景云二年，监国，听除六品以下官。延和元年，星<br /><br />&nbsp;&nbsp;&nbsp;&nbsp;官言：“帝坐前星有变。”睿宗曰：“传德避灾，吾意决矣。”七月壬辰，制皇<br /><br />&nbsp;&nbsp;&nbsp;&nbsp;太子宜即皇帝位。太子惶惧入请，睿宗曰：“此吾所以答天戒也。”皇太子乃御<br /><br />&nbsp;&nbsp;&nbsp;&nbsp;武德殿，除三品以下官。八月庚子，即皇帝位。先天元年十月庚子，享于太庙，<br /><br />&nbsp;&nbsp;&nbsp;&nbsp;大赦。<br /><br />&nbsp;&nbsp;&nbsp;&nbsp;开元元年正月辛巳，皇后亲蚕。七月甲子，太平公主及岑羲、萧至忠、窦怀<br /><br />&nbsp;&nbsp;&nbsp;&nbsp;贞谋反，伏诛。乙丑，始听政。丁卯，大赦，赐文武官阶、爵。庚午，流崔于<br /><br />&nbsp;&nbsp;&nbsp;&nbsp;窦州。甲戌，毁天枢。乙亥，尚书右丞张说检校中书令。庚辰，陆象先罢。八月<br /><br />&nbsp;&nbsp;&nbsp;&nbsp;癸巳，刘幽求为尚书右仆射，知军国大事。壬寅，宋王成器为太尉，申王成义为<br /><br />&nbsp;&nbsp;&nbsp;&nbsp;司徒，王守礼为司空。九月丙寅，宋王成器罢。庚午，刘幽求同中书门下三品，<br /><br />&nbsp;&nbsp;&nbsp;&nbsp;张说为中书令。十月，姚隽蛮设姚州，都督李蒙死之。己亥，幸温汤。癸卯，讲<br /><br />&nbsp;&nbsp;&nbsp;&nbsp;武于骊山。流郭元振于新州，给事中唐绍伏诛。免新丰来岁税，赐从官帛。甲辰，<br /><br />&nbsp;&nbsp;&nbsp;&nbsp;猎于渭川。同州刺史姚元之为兵部尚书、同中书门下三品。乙巳，至自渭川。十<br /><br />&nbsp;&nbsp;&nbsp;&nbsp;一月乙丑，刘幽求兼侍中。戊子，群臣上尊号曰开元神武皇帝。十二月庚寅，大<br /><br />&nbsp;&nbsp;&nbsp;&nbsp;赦，改元，赐内外官勋。改中书省为紫微省，门下省为黄门省，侍中为监。甲午，<br /><br />&nbsp;&nbsp;&nbsp;&nbsp;吐蕃请和。巳亥，禁泼寒胡戏。壬寅，姚崇兼紫微令。癸丑，刘幽求罢。贬张说<br /><br />&nbsp;&nbsp;&nbsp;&nbsp;为相州刺史。甲寅，黄门侍郎卢怀慎同紫微黄门平章事。<br /><br />&nbsp;&nbsp;&nbsp;&nbsp;二年正月壬午，以关内旱，求直谏，停不急之务，宽系囚，祠名山大川，葬<br /><br />&nbsp;&nbsp;&nbsp;&nbsp;暴骸。甲申，并州节度大使薛讷同紫微黄门三品，以伐契丹。二月壬辰，避正殿，<br /><br />&nbsp;&nbsp;&nbsp;&nbsp;减膳，彻乐。突厥寇北庭，都护郭虔败之。己酉，虑囚。三月己亥，碛西节度<br /><br />&nbsp;&nbsp;&nbsp;&nbsp;使阿史那献执西突厥都担。四月辛未，停诸陵供奉鹰犬。五月辛亥，魏知古罢。<br /><br />&nbsp;&nbsp;&nbsp;&nbsp;六月，京师大风拔木。甲子，以太上皇避暑，徙御大明宫。七月乙未，焚锦绣珠<br /><br />&nbsp;&nbsp;&nbsp;&nbsp;玉于前殿。戊戌，禁采珠玉及为刻镂器玩、珠绳帖绥服者，废织锦坊。庚子，薛<br /><br />&nbsp;&nbsp;&nbsp;&nbsp;讷及奚、契丹战于滦河，败绩。丁未，襄王重茂薨，追册为皇帝。八月壬戌，禁<br /><br />&nbsp;&nbsp;&nbsp;&nbsp;女乐。乙亥，吐蕃寇边，薛讷摄左羽林军将军，为陇右防御大使，右骁卫将军郭<br /><br />&nbsp;&nbsp;&nbsp;&nbsp;知运为副，以伐之。九月庚寅，作兴庆宫。丁酉，宴京师侍老于含元殿庭，赐九<br /><br />&nbsp;&nbsp;&nbsp;&nbsp;十以上几、杖，八十以上鸠杖，妇人亦如之，赐于其家。戊申，幸温汤。十月戊<br /><br />&nbsp;&nbsp;&nbsp;&nbsp;午，至自温汤。甲子，薛讷及吐蕃战于武阶，败之。十二月乙丑，封子嗣真为<br /><br />&nbsp;&nbsp;&nbsp;&nbsp;王，嗣初鄂王，嗣玄鄄王。<br /><br />&nbsp;&nbsp;&nbsp;&nbsp;三年正月丁亥，立郢王嗣谦为皇太子。降死罪，流以下原之。赐T三日。癸<br /><br />&nbsp;&nbsp;&nbsp;&nbsp;卯，卢怀慎检校黄门监。二月辛酉，赦囚非恶逆、造伪者。四月庚申，突厥部三<br /><br />&nbsp;&nbsp;&nbsp;&nbsp;姓葛逻禄来附。右羽林军大将军薛讷为源州镇军大总管，源州都督杨执一副之；<br /><br />&nbsp;&nbsp;&nbsp;&nbsp;右卫大将军郭虔为朔州镇军大总管，并州长史王副之。以备突厥。五月丁未，<br /><br />&nbsp;&nbsp;&nbsp;&nbsp;以旱录京师囚。戊申，避正殿，减膳。七月庚辰朔，日有食之。十月辛酉，`州<br /><br />&nbsp;&nbsp;&nbsp;&nbsp;蛮寇边，右骁卫将军李玄道伐之。壬戌，薛讷为朔方道行军大总管，太仆卿吕延<br /><br />&nbsp;&nbsp;&nbsp;&nbsp;祚、灵州刺史杜宾客副之。癸亥，如眉阝，赦所过徒罪以下，赐侍老九十以上及<br /><br />&nbsp;&nbsp;&nbsp;&nbsp;笃疾者物。甲子，如凤泉汤。戊辰，降大理系囚罪。十一月己卯，至自凤泉汤。<br /><br />&nbsp;&nbsp;&nbsp;&nbsp;乙酉，幸温汤。丁亥，相州人崔子岩反，伏诛。甲午，至自温汤。乙未，禁白衣<br /><br />&nbsp;&nbsp;&nbsp;&nbsp;长发会。十二月乙丑，降凤泉汤所过死罪以下。<br /><br />&nbsp;&nbsp;&nbsp;&nbsp;四年正月戊寅，朝太上皇于西宫。二月丙辰，幸温汤。辛酉，吐蕃寇松州，<br /><br />&nbsp;&nbsp;&nbsp;&nbsp;廓州刺史盖思贵伐之。丁卯，至自温汤。癸酉，松州都督孙仁献及吐蕃战，败之。<br /><br />&nbsp;&nbsp;&nbsp;&nbsp;六月甲子，太上皇崩。辛未，京师、华陕二州大风拔木。癸酉，大武军子将郝灵<br /><br />&nbsp;&nbsp;&nbsp;&nbsp;缟蓖回誓啜。七月丁丑，吐蕃请和。丁酉，洛水溢。八月辛未，奚、契丹降。<br /><br />&nbsp;&nbsp;&nbsp;&nbsp;十月庚午，葬大圣真皇帝于桥陵。十一月己卯，卢怀慎罢。丁亥，选中宗于酉庙。<br /><br />&nbsp;&nbsp;&nbsp;&nbsp;丙申，尚书左丞源乾曜为黄门侍郎、同紫微黄门平章事。十二月乙卯，定陵寝殿<br /><br />&nbsp;&nbsp;&nbsp;&nbsp;火。丙辰，幸温汤。乙丑，至自温汤。闰月己亥，姚崇、源乾曜罢。刑部尚书宋<br /><br />&nbsp;&nbsp;&nbsp;&nbsp;Z为吏部尚书兼黄门监，紫微侍郎苏F同紫微黄门平章事。<br /><br />&nbsp;&nbsp;&nbsp;&nbsp;五年正月癸卯，太庙四室坏，迁神主于太极殿，素服避正殿，辍视朝五日。<br /><br />&nbsp;&nbsp;&nbsp;&nbsp;己酉，享于太极殿。辛亥，如东都。戊辰，大雾。二月甲戌，大赦，赐从官帛，<br /><br />&nbsp;&nbsp;&nbsp;&nbsp;给复河南一年，免河南北蝗、水州今岁租。三月丙寅，吐蕃请和。四月甲申，毁<br /><br />&nbsp;&nbsp;&nbsp;&nbsp;拜洛受图坛。己丑，子嗣一卒。五月丙辰，诏公侯子孙袭封。七月壬寅，陇右节<br /><br />&nbsp;&nbsp;&nbsp;&nbsp;度使郭知运及吐蕃战，败之。九月壬寅，复紫微省为中书省，黄门省为门下省，<br /><br />&nbsp;&nbsp;&nbsp;&nbsp;监为侍中。十月戊寅，y神主于太庙。甲申，命史官月奏所行事。<br /><br />&nbsp;&nbsp;&nbsp;&nbsp;六年正月辛丑，突厥请和。二月壬辰，朔方道行军大总管王睃伐突厥。六月<br /><br />&nbsp;&nbsp;&nbsp;&nbsp;甲申，e水溢。八月庚辰，以旱虑囚。十月癸亥，赐河南府、怀汝郑三州父老帛。<br /><br />&nbsp;&nbsp;&nbsp;&nbsp;十一月辛卯，至自东都。丙申，享于太庙。元皇帝以上三祖枝孙失官者授五品京<br /><br />&nbsp;&nbsp;&nbsp;&nbsp;官。皇祖妣家子孙在选者甄择之。免知顿及旁州供承者一岁租税。乙巳，改传国<br /><br />&nbsp;&nbsp;&nbsp;&nbsp;玺曰“宝”。是月，突厥执单于副都护张知运。<br /><br />&nbsp;&nbsp;&nbsp;&nbsp;七年五月己丑朔，日有食之，素服，彻乐，减膳，中书门下虑囚。六月戊辰，<br /><br />&nbsp;&nbsp;&nbsp;&nbsp;吐蕃请和。闰七月辛巳，以旱避正殿，彻乐，减膳。甲申，虑囚。八月丙戌，虑<br /><br />&nbsp;&nbsp;&nbsp;&nbsp;囚。九月甲戌，徙封宋王宪为宁王。十月，作义宗庙于东都。辛卯，幸温汤。癸<br /><br />&nbsp;&nbsp;&nbsp;&nbsp;卯，至自温汤。十一月乙亥，皇太子入学齿胄，赐陪位官及学生帛。<br /><br />&nbsp;&nbsp;&nbsp;&nbsp;八年正月辛巳，宋Z、苏F罢。京兆尹源乾曜为黄门侍郎，并州大都督府长<br /><br />&nbsp;&nbsp;&nbsp;&nbsp;史张嘉贞为中书侍郎：同中书门下平章事。二月戊戌，子敏卒。三月甲子，免水<br /><br />&nbsp;&nbsp;&nbsp;&nbsp;旱州逋负，给复四镇行人家一年。五月丁卯，源乾曜为侍中，张嘉贞为中书令。<br /><br />&nbsp;&nbsp;&nbsp;&nbsp;六月庚寅，洛、e、谷水溢。九月，突厥寇甘、凉，凉州都督杨敬述及突厥战，<br /><br />&nbsp;&nbsp;&nbsp;&nbsp;败绩。丙寅，降京城囚罪，杖以下原之。壬申，契丹寇边，王检校幽州都督、<br /><br />&nbsp;&nbsp;&nbsp;&nbsp;节度河北诸军大使，黄门侍郎韦抗为道朔方行军大总管，以伐之。甲戌，中书门<br /><br />&nbsp;&nbsp;&nbsp;&nbsp;下虑囚。十月辛巳，如长春宫。壬午，猎于下。庚寅，幸温汤。十一月乙卯，<br /><br />&nbsp;&nbsp;&nbsp;&nbsp;至自温汤。<br /><br />&nbsp;&nbsp;&nbsp;&nbsp;九年正月，括田。丙寅，幸温汤。乙亥，至自温汤。二月丙戌，突厥请和。<br /><br />&nbsp;&nbsp;&nbsp;&nbsp;丁亥，免天下七年以前逋负。四月庚寅，兰池胡康待宾寇边。五月庚午，原见囚<br /><br />&nbsp;&nbsp;&nbsp;&nbsp;死、流罪随军郊力、徒以下未发者。七月己酉，王执康待宾。八月，兰池胡康<br /><br />&nbsp;&nbsp;&nbsp;&nbsp;愿子寇边。九月乙巳朔，日有食之。癸亥，天兵军节度大使张说为兵部尚书、同<br /><br />&nbsp;&nbsp;&nbsp;&nbsp;中书门下三品。十一月庚午，大赦，赐文武官阶、爵，唐隆、先天实封功臣坐事<br /><br />&nbsp;&nbsp;&nbsp;&nbsp;免若死者加赠，赐民T三日。十二月乙酉，幸温汤。壬辰，至自温汤。是冬，无<br /><br />&nbsp;&nbsp;&nbsp;&nbsp;雪。<br /><br />&nbsp;&nbsp;&nbsp;&nbsp;十年正月丁巳，如东都。二月丁丑，次望春顿，赐从官帛。四月己亥，张说<br /><br />&nbsp;&nbsp;&nbsp;&nbsp;持节朔方军节度大使。五月戊午，突厥请和。辛酉，伊、汝水溢。闰月壬申，张<br /><br />&nbsp;&nbsp;&nbsp;&nbsp;说巡边。六月丁巳，河决博、棣二州。七月庚辰，给复遭水州。丙戌，安南人梅<br /><br />&nbsp;&nbsp;&nbsp;&nbsp;叔鸾反，伏诛。九月，张说败康愿子于木盘山，执之。己卯，京兆人权梁山反，<br /><br />&nbsp;&nbsp;&nbsp;&nbsp;伏诛。癸未，吐蕃攻小勃律，北庭节度使张孝嵩败之。十月甲寅，如兴泰宫，猎<br /><br />&nbsp;&nbsp;&nbsp;&nbsp;于上宜川。庚申，如东都。十二月，突厥请和。<br /><br />&nbsp;&nbsp;&nbsp;&nbsp;十一年正月丁卯，降东都囚罪，徙以下原之。赐侍老物。庚辰，次潞州，赦<br /><br />&nbsp;&nbsp;&nbsp;&nbsp;囚，给复五年，以故第为飞龙宫。辛卯，次并州，改并州为北都。癸巳，赦太原<br /><br />&nbsp;&nbsp;&nbsp;&nbsp;府，给复一年，下户三年元从家五年。版授侍老八十以上上县令，妇人县君；九<br /><br />&nbsp;&nbsp;&nbsp;&nbsp;十以上上州长史，妇人郡君；百岁以上上州刺史，妇人郡夫人。二月己酉，贬张<br /><br />&nbsp;&nbsp;&nbsp;&nbsp;嘉贞为幽州刺史。壬子，如汾阴，祠后土，赐文武官阶、勋、爵、帛。癸亥，张<br /><br />&nbsp;&nbsp;&nbsp;&nbsp;说兼中书令。三月辛未，至自汾阴，免所过今岁税，赦京城。四月甲子，张说为<br /><br />&nbsp;&nbsp;&nbsp;&nbsp;中书令。吏部尚书王为兵部尚书、同中书门下三品。五月乙丑，复中宗于太庙。<br /><br />&nbsp;&nbsp;&nbsp;&nbsp;己丑，王持节朔方军节度大使。辛卯，遣使分巡天下。六月，王巡边。八月<br /><br />&nbsp;&nbsp;&nbsp;&nbsp;戊申，追号宣皇帝曰献祖，光皇帝曰懿祖。十月丁酉，幸温汤，作温泉宫。甲寅，<br /><br />&nbsp;&nbsp;&nbsp;&nbsp;至自温汤。十一月戊寅，有事于南郊，大赦。赐奉祠官阶、勋、爵，亲王公主一<br /><br />&nbsp;&nbsp;&nbsp;&nbsp;子官，高年粟帛，孝子顺孙终身勿事。天下T三日，京城五日。十二月甲午，如<br /><br />&nbsp;&nbsp;&nbsp;&nbsp;凤泉汤。戊申，至自凤泉汤。庚申，贬王为蕲州刺史。<br /><br />&nbsp;&nbsp;&nbsp;&nbsp;十二年四月壬寅，诏傍继国王礼当废而属近者封郡王。七月己卯，废皇后王<br /><br />&nbsp;&nbsp;&nbsp;&nbsp;氏为庶人。十月，庶人王氏卒。十一月庚午，如东都。庚辰，溪州首领覃行章反，<br /><br />&nbsp;&nbsp;&nbsp;&nbsp;伏诛。辛巳，申王洲啊Ｈ蚴二月丙辰朔，日有食之。<br /><br />&nbsp;&nbsp;&nbsp;&nbsp;十三年正月戊子，降死罪，流以下原之。遣使宣慰天下。壬子，葬朔方陇右<br /><br />&nbsp;&nbsp;&nbsp;&nbsp;河西战亡者。三月甲午，徙封郯王潭为庆王，陕王浚忠王，王洽棣王，甄王<br /><br />&nbsp;&nbsp;&nbsp;&nbsp;耆偻酢７庾粑光王，潍仪王，V颍王，泽永王，清寿王，洄延王，沐盛王，<br /><br />&nbsp;&nbsp;&nbsp;&nbsp;溢济王。九月丙戌，罢奏祥瑞。十月辛酉，如兖州。庚午，次濮州，赐河南、北<br /><br />&nbsp;&nbsp;&nbsp;&nbsp;五百里内父老帛。十一月庚寅，封于泰山。辛卯，禅于社首。壬辰，大赦。赐文<br /><br />&nbsp;&nbsp;&nbsp;&nbsp;武官阶、勋、爵，致仕官一季禄，公主、嗣王、郡县主一子官，诸蕃酋长来会者<br /><br />&nbsp;&nbsp;&nbsp;&nbsp;一官。免所过一岁、兖州二岁租。赐天下T七日。丙申，幸孔子宅，遣使以太牢<br /><br />&nbsp;&nbsp;&nbsp;&nbsp;祭其墓，给复近墓五户。丁酉，赐徐、曹、毫、许、仙、豫六州父老帛。十二月<br /><br />&nbsp;&nbsp;&nbsp;&nbsp;己巳，如东都。<br /><br />&nbsp;&nbsp;&nbsp;&nbsp;十四年二月，邕州獠梁大海反，伏诛。四月丁巳，户部侍郎李元为中书侍<br /><br />&nbsp;&nbsp;&nbsp;&nbsp;郎、同中书门下平章事。庚申，张说罢。丁卯，岐王范薨。六月戊午，东都大风<br /><br />&nbsp;&nbsp;&nbsp;&nbsp;拔木。壬戌，诏州县长官言事。七月癸未，e水溢。八月丙午，河决魏州。九月<br /><br />&nbsp;&nbsp;&nbsp;&nbsp;己丑，碛西节度使杜暹检校黄门侍郎、同中书门下平章事。十月甲寅，太白昼见。<br /><br />&nbsp;&nbsp;&nbsp;&nbsp;庚申，如广成汤。己巳，如东都。十二月丁巳，猎于方秀川。<br /><br />&nbsp;&nbsp;&nbsp;&nbsp;十五年正月辛丑，河西、陇右节度使王君奂及吐蕃战于青海，败之。七月甲<br /><br />&nbsp;&nbsp;&nbsp;&nbsp;戌，震兴教门观，灾。庚寅，洛水溢。己亥，降都城囚罪，徒以下原之。八月，<br /><br />&nbsp;&nbsp;&nbsp;&nbsp;涧、谷溢，毁渑池县。己巳，降天下死罪、岭南边州流人，徒以下原之。九月丙<br /><br />&nbsp;&nbsp;&nbsp;&nbsp;子，吐蕃寇瓜州，执刺史田元献。闰月庚子，寇安西，副大都护赵颐贞败之。庚<br /><br />&nbsp;&nbsp;&nbsp;&nbsp;申，回纥袭甘州，王君奂死之。十月己卯，至自东都。十一月丁卯，猎于城南。<br /><br />&nbsp;&nbsp;&nbsp;&nbsp;十二月乙亥，幸温泉宫。丙戌，至自温泉宫。<br /><br />&nbsp;&nbsp;&nbsp;&nbsp;十六年正月壬寅，赵颐贞及吐蕃战于曲子城，败之。乙卯，泷州首领陈行范<br /><br />&nbsp;&nbsp;&nbsp;&nbsp;反，伏诛庚申，许徒以下囚保任营农。三月辛丑，免营农囚罪。七月，吐蕃寇瓜<br /><br />&nbsp;&nbsp;&nbsp;&nbsp;州，刺史张守败之。乙巳，陇右节度使张志亮、河西节度使萧嵩克吐蕃大莫门<br /><br />&nbsp;&nbsp;&nbsp;&nbsp;城。八月辛卯，及吐蕃战于祁连城，败之。九月丙午，以久雨降囚罪，徒以下原<br /><br />&nbsp;&nbsp;&nbsp;&nbsp;之。十月己卯，幸温泉宫。己丑，至自温泉宫。十一月癸巳，萧嵩为兵部尚书、<br /><br />&nbsp;&nbsp;&nbsp;&nbsp;同中书门下平章事。甲辰，弛陂泽禁。戊申，幸宁王宪第。庚戌，至自宁王宪第。<br /><br />&nbsp;&nbsp;&nbsp;&nbsp;十二月丁卯，幸温泉宫。丁丑，至自温泉宫。<br /><br />&nbsp;&nbsp;&nbsp;&nbsp;十七年二月丁卯，隽州都督张审素克云南昆明城、盐城。三月戊戌，张守<br /><br />&nbsp;&nbsp;&nbsp;&nbsp;及吐蕃战于大同军，败之。四月癸亥，降死罪，流以下原之。乙亥，大风，震，<br /><br />&nbsp;&nbsp;&nbsp;&nbsp;蓝田山崩。六月甲戌，源乾曜、杜暹、李元罢。萧嵩兼中书令。户部侍郎宇方<br /><br />&nbsp;&nbsp;&nbsp;&nbsp;融为黄门侍郎，兵部侍郎裴光庭为中书侍郎：同中书门下平章事。九月壬子，贬<br /><br />&nbsp;&nbsp;&nbsp;&nbsp;宇文融为汝州刺史。十月戊午朔，日有食之。十一月庚寅，享于太庙。丙申，拜<br /><br />&nbsp;&nbsp;&nbsp;&nbsp;桥陵，赦奉先县。戊戌，拜定陵。己亥，拜献陵。壬寅，拜昭陵。乙巳，拜乾陵。<br /><br />&nbsp;&nbsp;&nbsp;&nbsp;戊申，至自乾陵，大赦。免今岁税之半。赐文武官阶、爵，侍老帛。旌表孝子顺<br /><br />&nbsp;&nbsp;&nbsp;&nbsp;孙、义夫节妇，终身勿事。唐隆两营立功三品以上予一子官。免供顿县今岁税。<br /><br />&nbsp;&nbsp;&nbsp;&nbsp;赐诸军行人勋两转。十二月辛酉，幸温泉宫。壬申，至自温泉宫。是冬，无雪。<br /><br />&nbsp;&nbsp;&nbsp;&nbsp;十八年正月辛卯，裴光庭为侍中。二月丙寅，大雨，雷震左飞龙厩，灾。辛<br /><br />&nbsp;&nbsp;&nbsp;&nbsp;未，免囚罪杖以下。四月乙卯，筑京师外郭。五月己酉，奚、契丹附于突厥。六<br /><br />&nbsp;&nbsp;&nbsp;&nbsp;月甲子，有彗星出于五车。癸酉，有星孛于华、昂。乙亥，e水溢。丙子，忠王<br /><br />&nbsp;&nbsp;&nbsp;&nbsp;浚为河北道行军元帅。壬午，洛水溢。九月丁巳，忠王浚兼河东道诸军元帅。十<br /><br />&nbsp;&nbsp;&nbsp;&nbsp;月戊子，吐蕃请和。庚寅，如凤泉汤。癸卯，至自凤泉汤。十一月丁卯，幸温泉<br /><br />&nbsp;&nbsp;&nbsp;&nbsp;宫。丁丑，至自温泉宫。<br /><br />&nbsp;&nbsp;&nbsp;&nbsp;十九年正月，杀州别驾王毛仲。丙子，耕于兴庆宫。己卯，禁捕鲤鱼。四<br /><br />&nbsp;&nbsp;&nbsp;&nbsp;月壬午，降死罪以下。丙申，立太公庙。六月乙酉，大风拔木。七月癸丑，吐蕃<br /><br />&nbsp;&nbsp;&nbsp;&nbsp;请和。八月辛巳，以千秋节降死罪，流以下原之。十月丙申，如东都。十一月乙<br /><br />&nbsp;&nbsp;&nbsp;&nbsp;卯，次洛城南，赐从官帛。是岁，扬州t稻生。<br /><br />&nbsp;&nbsp;&nbsp;&nbsp;二十年正月乙卯，信安郡王t为河东、河北道行军副元帅，以伐奚、契丹。<br /><br />&nbsp;&nbsp;&nbsp;&nbsp;二月甲戌朔，日有食之。壬午，降囚罪，徒以下原之。三月己巳，信安郡王t及<br /><br />&nbsp;&nbsp;&nbsp;&nbsp;奚、契丹战于蓟州，败之。五月戊申，忠王浚俘奚、契丹以献。六月丁丑，浚为<br /><br />&nbsp;&nbsp;&nbsp;&nbsp;司徒。八月辛未朔，日有食之。九月乙巳，渤海H寇登州，刺史韦俊死之，左<br /><br />&nbsp;&nbsp;&nbsp;&nbsp;领军卫将军盖福慎伐之。戊辰，以宋、滑、衮、郓四州水，免今岁税。十月壬午，<br /><br />&nbsp;&nbsp;&nbsp;&nbsp;如潞州。丙戌，中书门下虑巡幸所过囚。辛卯，赦潞州，给复三年，赐高年粟帛。<br /><br />&nbsp;&nbsp;&nbsp;&nbsp;十一月辛丑，如北都。癸丑，赦北都，给复三年。庚申，如汾阴，祠后土，大赦。<br /><br />&nbsp;&nbsp;&nbsp;&nbsp;免供顿州今岁税。赐文武官阶、勋、爵，诸州侍老帛，武德以来功臣后及唐隆功<br /><br />&nbsp;&nbsp;&nbsp;&nbsp;臣三品以上一子官。民T三日。十二月辛未，至自汾阴。<br /><br />&nbsp;&nbsp;&nbsp;&nbsp;二十一年正月丁巳，幸温泉宫。二月丁亥，至自温泉宫。三月乙巳，裴光庭<br /><br />&nbsp;&nbsp;&nbsp;&nbsp;薨。甲寅，尚书右丞韩休为黄门侍郎、同中书门下平章事。闰月癸酉，幽州副总<br /><br />&nbsp;&nbsp;&nbsp;&nbsp;管郭英杰及契丹战于都山，英杰死之。四月乙卯，遣宣慰使黜陟官吏，决击囚。<br /><br />&nbsp;&nbsp;&nbsp;&nbsp;丁巳，宁王宪为太尉，薛王业为司徒。五月戊子，以皇太子纳妃，降死罪，流以<br /><br />&nbsp;&nbsp;&nbsp;&nbsp;下原之。七月乙丑朔，日有食之。九月壬午，封子沔为信王，义王，y陈王，<br /><br />&nbsp;&nbsp;&nbsp;&nbsp;澄丰王，恒王，漩凉王，滔深王。十月庚戌，幸温泉宫。己未，至自温泉宫。<br /><br />&nbsp;&nbsp;&nbsp;&nbsp;十二月丁巳，萧嵩、韩休罢。京兆尹裴耀卿为黄门侍郎，中书侍郎张九龄：同中<br /><br />&nbsp;&nbsp;&nbsp;&nbsp;书门下平章事。<br /><br />&nbsp;&nbsp;&nbsp;&nbsp;二十二年正月己巳，如东都。二月壬寅，秦州地震，给复压死者家一年，三<br /><br />&nbsp;&nbsp;&nbsp;&nbsp;人者三年。四月甲辰，降死罪以下。甲寅，北庭都护刘涣谋反，伏诛。五月戊子，<br /><br />&nbsp;&nbsp;&nbsp;&nbsp;裴耀卿为侍中，张九龄为中书令，黄门侍郎李林甫为礼部尚书、同中书门下三品。<br /><br />&nbsp;&nbsp;&nbsp;&nbsp;是日，大风拔木。六月壬辰，幽州节度使张守俘奚、契丹以献。七月己巳，薛<br /><br />&nbsp;&nbsp;&nbsp;&nbsp;王业薨。十一月甲戌，免关内、河南八等以下户田不百亩者今岁租。十二月戊子<br /><br />&nbsp;&nbsp;&nbsp;&nbsp;朔，日有食之。乙巳，张守及契丹战，败之，杀其王屈烈。<br /><br />&nbsp;&nbsp;&nbsp;&nbsp;二十三年正月乙亥，耕藉田。大赦。侍老百岁以上版授上州刺史，九十以上<br /><br />&nbsp;&nbsp;&nbsp;&nbsp;中州刺史，八十以上上州司马。赐陪位官勋、爵。征防兵父母年七十者遣还。民<br /><br />&nbsp;&nbsp;&nbsp;&nbsp;T三日。八月戊子，免鳏寡亩澜袼晁懊住Ｊ月戊申，突骑施寇边。闰十一月壬<br /><br />&nbsp;&nbsp;&nbsp;&nbsp;午朔，日有食之。是冬，东都人刘普会反，伏诛。<br /><br />&nbsp;&nbsp;&nbsp;&nbsp;二十四年正月丙午，北庭都护盖嘉运及突骑施战，败之。四月丁丑，降死罪<br /><br />&nbsp;&nbsp;&nbsp;&nbsp;以下。五月丙午，醴泉人刘志诚反，伏诛。八月甲寅，突骑施请和。乙亥，汴王<br /><br />&nbsp;&nbsp;&nbsp;&nbsp;`薨。十月戊申，京师地震。甲子，次华州，免供顿州今岁税，赐刺史、县令<br /><br />&nbsp;&nbsp;&nbsp;&nbsp;中上考。降两京死罪，流以下原之。丁卯，至自东都。十一月辛丑，东都地震。<br /><br />&nbsp;&nbsp;&nbsp;&nbsp;壬寅，裴耀卿、张九龄罢。李林甫兼中书令，朔方军节度副大使牛仙客为工部尚<br /><br />&nbsp;&nbsp;&nbsp;&nbsp;书、同中书门下三品。十二月戊申，庆王琮为司徒。<br /><br />&nbsp;&nbsp;&nbsp;&nbsp;二十五年三月乙酉，张守及契丹战于捺禄山，败之。辛卯，河西节度副大<br /><br />&nbsp;&nbsp;&nbsp;&nbsp;使崔希逸及吐蕃战于青海，败之。四月辛酉，杀监察御史周子谅。乙丑，废皇太<br /><br />&nbsp;&nbsp;&nbsp;&nbsp;子瑛及鄂王瑶、光王琚为庶人，皆杀之。十一月壬申，幸温泉宫。乙酉，至自温<br /><br />&nbsp;&nbsp;&nbsp;&nbsp;泉宫。十二月丙午，惠妃武氏薨。丁巳，追册为皇后。<br /><br />&nbsp;&nbsp;&nbsp;&nbsp;二十六年正月甲戌，潮州刺史陈思挺谋反，伏诛。乙亥，牛仙客为侍中。丁<br /><br />&nbsp;&nbsp;&nbsp;&nbsp;丑，迎气于东郊。降死罪，流以下原之。以京兆稻田给贫民，禁王公献珍物，赐<br /><br />&nbsp;&nbsp;&nbsp;&nbsp;文武官帛。壬辰，李林甫兼陇右节度副大使。二月乙卯，牛仙客兼河东节度副大<br /><br />&nbsp;&nbsp;&nbsp;&nbsp;使。三月丙子，有星孛于紫微。癸巳，京师地震。吐蕃寇河西，崔希逸败之，鄯<br /><br />&nbsp;&nbsp;&nbsp;&nbsp;州都督杜希望克其新城。四月己亥，有司读时令。降死罪，流以下原之。五月乙<br /><br />&nbsp;&nbsp;&nbsp;&nbsp;酉，李林甫兼河酉节度副大使。六月庚子，立忠王_为皇太子。七月己巳，大赦。<br /><br />&nbsp;&nbsp;&nbsp;&nbsp;赐文武九品以上及五品以上子为父后者勋一转，侍老粟帛，加版授。免京畿下户<br /><br />&nbsp;&nbsp;&nbsp;&nbsp;今岁租之半。赐民T三日。九月丙申朔，日有食之。庚子，益州长史王昱及吐蕃<br /><br />&nbsp;&nbsp;&nbsp;&nbsp;战于安戎城，败绩。十月戊寅，幸温泉宫。壬辰，至自温泉宫。<br /><br />&nbsp;&nbsp;&nbsp;&nbsp;二十七年正月壬寅，荣王琬巡按陇右。二月己巳，群臣上尊号曰开元圣文神<br /><br />&nbsp;&nbsp;&nbsp;&nbsp;武皇帝，大赦。免今岁税。赐文武官阶、爵。版授侍老百岁以上下州刺史，妇人<br /><br />&nbsp;&nbsp;&nbsp;&nbsp;郡君；九十以上上州司马，妇人县君；八十以上县令，妇人乡君。赐民T五日。<br /><br />&nbsp;&nbsp;&nbsp;&nbsp;八月乙亥，碛西节度使盖嘉运败突骑施于贺逻岭，执其可汗吐火仙。壬午，吐蕃<br /><br />&nbsp;&nbsp;&nbsp;&nbsp;寇边河西、陇右节度使萧炅败之。十月丙戌，幸温泉宫。十一月辛丑，至自温泉<br /><br />&nbsp;&nbsp;&nbsp;&nbsp;宫。<br /><br />&nbsp;&nbsp;&nbsp;&nbsp;二十八年正月癸巳，幸温泉宫。庚子，至自温泉宫。三月丁亥朔，日有食之。<br /><br />&nbsp;&nbsp;&nbsp;&nbsp;壬子，益州司马章仇兼琼败吐蕃，克安戎城。五月癸卯，吐蕃寇安戎城，兼琼又<br /><br />&nbsp;&nbsp;&nbsp;&nbsp;败之。十月甲子，幸温泉宫。以寿王妃杨氏为道士，号太真。戊辰，以徐、泗二<br /><br />&nbsp;&nbsp;&nbsp;&nbsp;州无蚕，免今岁税。辛巳，至自温泉宫。十一月，牛仙客罢朔方、河东节度副大<br /><br />&nbsp;&nbsp;&nbsp;&nbsp;使。<br /><br />&nbsp;&nbsp;&nbsp;&nbsp;二十九年正月癸巳，幸温泉宫。丁酉，立玄元皇帝庙，禁厚葬。庚子，至自<br /><br />&nbsp;&nbsp;&nbsp;&nbsp;温泉宫。五月庚戌，求明《道德经》及《庄》、《列》、《文子》者。降死罪，<br /><br />&nbsp;&nbsp;&nbsp;&nbsp;流以下原之。七月乙亥，伊、洛溢。九月丁卯，大雨雪。十月丙申，幸温泉宫。<br /><br />&nbsp;&nbsp;&nbsp;&nbsp;戊戌，遣使黜陟官吏。十一月庚戌，王守礼薨。辛酉，至自温泉宫。己巳，雨<br /><br />&nbsp;&nbsp;&nbsp;&nbsp;木冰。辛未，宁王宪薨，追册为皇帝，及其妃元氏为皇后。十二月癸未，吐蕃陷<br /><br />&nbsp;&nbsp;&nbsp;&nbsp;石堡城。<br /><br />&nbsp;&nbsp;&nbsp;&nbsp;天宝元年正月丁未，大赦，改元。诏京文武官材堪刺史者自举。赐侍老八十<br /><br />&nbsp;&nbsp;&nbsp;&nbsp;以上粟帛，九品以上勋两转。甲寅，陈王府参军田同秀言：“玄元皇帝降于丹凤<br /><br />&nbsp;&nbsp;&nbsp;&nbsp;门通衢。”二月丁亥，群臣上尊号曰开元天宝圣文神武皇帝。辛卯，享玄元皇帝<br /><br />&nbsp;&nbsp;&nbsp;&nbsp;于新庙。甲午，享于太庙。丙申，合祭天地于南郊，大赦。侍老加版授，赐文武<br /><br />&nbsp;&nbsp;&nbsp;&nbsp;官阶、爵。改侍中为左相，”中书令为右相，东都为东京，北都为北京，州为郡，<br /><br />&nbsp;&nbsp;&nbsp;&nbsp;刺史为太守。七月癸卯朔，日有食之。辛未，牛仙客薨。八月丁丑，刑部尚书李<br /><br />&nbsp;&nbsp;&nbsp;&nbsp;适之为左相。十月丁酉，幸温泉宫。十一月己巳，至自温泉宫。十二月戊戌，陇<br /><br />&nbsp;&nbsp;&nbsp;&nbsp;右节度使皇甫惟明及吐蕃战于青海，败之。庚子，河西节度使王克吐蕃渔海、<br /><br />&nbsp;&nbsp;&nbsp;&nbsp;游奕军。朔方军节度使王忠嗣及奚战于紫乾河，败之，遂伐突厥。是冬，无冰。<br /><br />&nbsp;&nbsp;&nbsp;&nbsp;二年正月乙卯，作升仙宫。丙辰，加号玄元皇帝曰大圣祖。三月壬子，享于<br /><br />&nbsp;&nbsp;&nbsp;&nbsp;玄元宫，追号大圣祖父周上御大夫敬曰先天太皇，咎繇曰德明皇帝凉武昭王曰兴<br /><br />&nbsp;&nbsp;&nbsp;&nbsp;圣皇帝。改西京玄元宫曰太清宫，东京曰太微宫。四月己卯，皇甫惟明克吐蕃洪<br /><br />&nbsp;&nbsp;&nbsp;&nbsp;济城。六月甲戌，震东京应天门观，灾。十月戊寅，幸温泉宫。十一月乙卯，至<br /><br />&nbsp;&nbsp;&nbsp;&nbsp;自温泉宫。十二月壬午，海贼吴令光寇永嘉郡。是冬，无雪。<br /><br />&nbsp;&nbsp;&nbsp;&nbsp;三载正月丙申，改年为载。降死罪，流以下原之。辛丑，幸温泉宫。辛亥，<br /><br />&nbsp;&nbsp;&nbsp;&nbsp;有星陨于东南。二月庚午，至自温泉宫。丁丑，河南尹裴敦复、晋陵郡太守刘同<br /><br />&nbsp;&nbsp;&nbsp;&nbsp;升、南海郡太守刘巨鳞讨吴令光。闰月，令光伏诛。三月壬申，降死罢，流以下<br /><br />&nbsp;&nbsp;&nbsp;&nbsp;原之。八月丙午，拔悉蜜攻突厥，杀乌苏米施可汗，来献其首。十月甲午，幸温<br /><br />&nbsp;&nbsp;&nbsp;&nbsp;泉宫。十一月丁卯，至自温泉宫。十二月癸丑，祠九宫贵神于东郊，大赦。诏天<br /><br />&nbsp;&nbsp;&nbsp;&nbsp;下家藏《孝经》。赐文武官阶、爵，侍老粟帛，民T三日。<br /><br />&nbsp;&nbsp;&nbsp;&nbsp;四载正月丙戌，王忠嗣及突厥战于萨河内山，败之。三月壬申，以外孙独孤<br /><br />&nbsp;&nbsp;&nbsp;&nbsp;氏女为静乐公主，嫁于契丹松漠都督李怀节；杨氏女为宜芳公主，嫁于奚饶乐都<br /><br />&nbsp;&nbsp;&nbsp;&nbsp;督李廷宠。八月壬寅，立太真为贵妃。九月，契丹、奚皆杀其公主以叛。甲申，<br /><br />&nbsp;&nbsp;&nbsp;&nbsp;皇甫惟明及吐蕃战于石堡城，副将褚S死之。十月戊戌，幸温泉宫。十二月戊<br /><br />&nbsp;&nbsp;&nbsp;&nbsp;戌，至自温泉宫。<br /><br />&nbsp;&nbsp;&nbsp;&nbsp;五载正月乙亥，停六品以下员外官。三月丙子，遣使黜陟官吏。四月庚寅，<br /><br />&nbsp;&nbsp;&nbsp;&nbsp;李适之罢。丁酉，门下侍郎陈希烈同中书门下平章事。五月壬子朔，日有食之。<br /><br />&nbsp;&nbsp;&nbsp;&nbsp;七月，杀括苍郡太守韦坚、播川郡太守皇甫惟明。十月戊戌，幸温泉宫。十一月<br /><br />&nbsp;&nbsp;&nbsp;&nbsp;乙巳，至自温泉宫。十二月甲戌，杀赞善大夫杜有邻、著作郎王曾、左骁卫兵曹<br /><br />&nbsp;&nbsp;&nbsp;&nbsp;参军柳蕖⒆笏居率府仓曹参军王己、右武卫司戈卢宁、左威卫参军徐徵。<br /><br />&nbsp;&nbsp;&nbsp;&nbsp;六载正月辛巳，杀北海郡太守李邕、淄川郡太守裴敦复。丁亥，享于太庙。<br /><br />&nbsp;&nbsp;&nbsp;&nbsp;戊子，有事于南郊，大赦，流人老者许致仕，停立仗r。赐文武官阶、爵，侍<br /><br />&nbsp;&nbsp;&nbsp;&nbsp;老粟帛，民T三日。三月甲辰，陈希烈为左相。七月乙酉，以旱降死罪，流以下<br /><br />&nbsp;&nbsp;&nbsp;&nbsp;原之。十月戊申，幸华清宫。十一月丁酉，杀户部侍郎杨慎矜及其弟少府少监慎<br /><br />&nbsp;&nbsp;&nbsp;&nbsp;馀、洛阳令慎名。十二月癸丑，至自华清宫。是岁，安西副都护高仙芝及小勃律<br /><br />&nbsp;&nbsp;&nbsp;&nbsp;国战，败之。<br /><br />&nbsp;&nbsp;&nbsp;&nbsp;七载五月壬午，群臣上尊号曰开元天宝圣文神武应道皇帝，大赦，免来载租、<br /><br />&nbsp;&nbsp;&nbsp;&nbsp;庸。以魏、周、隋为三恪。赐京城父老物人十段。七十以上版授本县令，妇人县<br /><br />&nbsp;&nbsp;&nbsp;&nbsp;君，六十以上县丞。天下侍老百岁以上上郡太守，妇人郡君；九十以上上郡司马，<br /><br />&nbsp;&nbsp;&nbsp;&nbsp;妇人县君；八十以上县令，妇人乡君。赐文武官勋两转，民T三日。十月庚戌，<br /><br />&nbsp;&nbsp;&nbsp;&nbsp;幸华清宫。十二月辛酉，至自华清宫。<br /><br />&nbsp;&nbsp;&nbsp;&nbsp;八载四月，杀咸宁郡太守赵奉璋。六月乙卯，陇右节度使哥舒翰及吐蕃战于<br /><br />&nbsp;&nbsp;&nbsp;&nbsp;石堡城，败之。闰月丙寅，谒太清宫，加上玄元皇帝号曰圣祖大道玄元皇帝，增<br /><br />&nbsp;&nbsp;&nbsp;&nbsp;祖宗帝后谥。郡臣上尊号曰开元天地大宝圣文神武应道皇帝，大赦，男子七十、<br /><br />&nbsp;&nbsp;&nbsp;&nbsp;妇人七十五以上皆给一子侍，赐文武官阶、爵，民为户者古爵，T三日。十月乙<br /><br />&nbsp;&nbsp;&nbsp;&nbsp;丑，幸华清宫。是月，特进何履光率十道兵以伐云南。十一月丁巳，幸御史中丞<br /><br />&nbsp;&nbsp;&nbsp;&nbsp;杨钊庄。<br /><br />&nbsp;&nbsp;&nbsp;&nbsp;九载正月己亥，至自华清宫。丁巳，诏以十一月封华岳。三月辛亥，华岳庙<br /><br />&nbsp;&nbsp;&nbsp;&nbsp;灾，关内旱，乃停封。五月庚寅，虑囚。九月辛卯，以商、周、汉为三恪。十月<br /><br />&nbsp;&nbsp;&nbsp;&nbsp;庚申，幸华清宫。太白山人王玄翼言：“玄元皇帝降于宝仙洞。”十二月乙亥，<br /><br />&nbsp;&nbsp;&nbsp;&nbsp;至自华清宫。是岁，云南蛮陷云南郡，都督张虔陀死之。<br /><br />&nbsp;&nbsp;&nbsp;&nbsp;十载正月壬辰，朝献于太清宫。癸巳，朝享于太庙。甲午，有事于南郊，大<br /><br />&nbsp;&nbsp;&nbsp;&nbsp;赦，赐侍老粟帛，T三日。丁酉，李林甫兼朔方军节度副大使、安北副大都护。<br /><br />&nbsp;&nbsp;&nbsp;&nbsp;己亥，改传国宝为“承天大宝”。戊申，安西四镇节度使高仙芝执突骑施可汗及<br /><br />&nbsp;&nbsp;&nbsp;&nbsp;石国王。四月壬午，剑南节度使鲜于仲通及云南蛮战于西洱河，大败绩，大将王<br /><br />&nbsp;&nbsp;&nbsp;&nbsp;天运死之，陷云南都护府。七月，高仙芝及大食战于恒逻斯城，败绩。八月，范<br /><br />&nbsp;&nbsp;&nbsp;&nbsp;阳节度副大使安禄山及契丹战于吐护真河，败绩。乙卯，广陵海溢。丙辰，武库<br /><br />&nbsp;&nbsp;&nbsp;&nbsp;灾。十月壬子，幸华清宫。十一月乙未，幸杨国忠第。<br /><br />&nbsp;&nbsp;&nbsp;&nbsp;十一载正月丁亥，致自华清宫。二月庚午，突厥部落阿布思寇边。三月乙巳，<br /><br />&nbsp;&nbsp;&nbsp;&nbsp;改尚书省八部名。四月乙酉，户部郎中王I、京兆人邢f谋反，伏诛。丙戌，<br /><br />&nbsp;&nbsp;&nbsp;&nbsp;杀御史大夫王p。李林甫罢安北副大都护。五月戌申，庆王琮薨。甲子，东京<br /><br />&nbsp;&nbsp;&nbsp;&nbsp;大风拔木。六月壬午，御史大夫兼剑南节度使杨国忠败吐蕃于云南，克故洪城。<br /><br />&nbsp;&nbsp;&nbsp;&nbsp;十月戊寅，幸华清宫。十一月乙卯，李林甫薨。庚申，杨国忠为右相。十二月丁<br /><br />&nbsp;&nbsp;&nbsp;&nbsp;亥，至自华清宫。<br /><br />&nbsp;&nbsp;&nbsp;&nbsp;十二载五月己酉，复魏、周、隋为三恪。六月，阿布思部落降。八月，中书<br /><br />&nbsp;&nbsp;&nbsp;&nbsp;门下虑囚。九月甲寅，葛逻禄叶护执阿布思。十月戊寅，幸华清宫。<br /><br />&nbsp;&nbsp;&nbsp;&nbsp;十三载正月丙午，至自华清宫。二月壬申，朝献于太清宫，加上玄元皇帝号<br /><br />&nbsp;&nbsp;&nbsp;&nbsp;曰大圣祖高上大道金厥玄元天皇大帝。癸酉，朝享于太庙，增祖宗谥。甲戌，群<br /><br />&nbsp;&nbsp;&nbsp;&nbsp;臣上尊号曰开元天地大宝圣文神武证道孝德皇帝，大赦，左降官遭父母丧者听归。<br /><br />&nbsp;&nbsp;&nbsp;&nbsp;赐孝义旌表者勋两转。侍老百岁以上版授本郡太守，妇人郡夫人；九十以上郡长<br /><br />&nbsp;&nbsp;&nbsp;&nbsp;史，妇人郡君；八十以上县令，妇人县君。太守加赐爵一级，县令勋两转，民T<br /><br />&nbsp;&nbsp;&nbsp;&nbsp;三日。丁丑，杨国忠为司空。是日，雨土。三月，陇右、河西节度使哥舒翰败吐<br /><br />&nbsp;&nbsp;&nbsp;&nbsp;蕃，复河源九曲。辛酉，大风拔木。五月壬戌，观T于勤政楼，北庭都护程千里<br /><br />&nbsp;&nbsp;&nbsp;&nbsp;俘阿布思以献。六月乙丑朔，日有食之。剑南节度留后李宓及云南蛮战于西洱河，<br /><br />&nbsp;&nbsp;&nbsp;&nbsp;死之。八月丙戌，陈希烈罢。文部侍郎韦见素为武部尚书、同中书门下平章事。<br /><br />&nbsp;&nbsp;&nbsp;&nbsp;是秋，e、洛水溢。十月乙酉，幸华清宫。十二月戊午，至自华清宫。<br /><br />&nbsp;&nbsp;&nbsp;&nbsp;十四载三月壬午，安禄山及契丹战于潢水，败之。五月，天有声于浙西。八<br /><br />&nbsp;&nbsp;&nbsp;&nbsp;月辛卯，降死罪，流以下原之。免今载租、庸半。赐侍老米。十月庚寅，幸华清<br /><br />&nbsp;&nbsp;&nbsp;&nbsp;宫。十一月，安禄山反，陷河北诸郡。范阳将何千年杀河东节度使杨光。壬申，<br /><br />&nbsp;&nbsp;&nbsp;&nbsp;伊西节度使封常清为范阳、平卢节度使，以讨安禄山。丙子，至自华清宫。九原<br /><br />&nbsp;&nbsp;&nbsp;&nbsp;郡太守郭子仪为朔方军节度副大使，右羽林军大将军王承业为太原尹，卫尉卿张<br /><br />&nbsp;&nbsp;&nbsp;&nbsp;介然为河南节度采访使，右金吾大将军程千里为上党郡长史，以讨安禄山。丁丑，<br /><br />&nbsp;&nbsp;&nbsp;&nbsp;荣王琬为东讨元帅，高仙芝副之。十二月丁亥，安禄山陷灵昌郡。辛卯，陷陈留<br /><br />&nbsp;&nbsp;&nbsp;&nbsp;郡，执太守郭纳，张介然死之。癸巳，安禄山陷荥阳郡，太守崔无死之。丙<br /><br />&nbsp;&nbsp;&nbsp;&nbsp;申，封常清及安禄山战于瓮子谷，败绩。丁酉，陷东京，留守李~、御史中丞<br /><br />&nbsp;&nbsp;&nbsp;&nbsp;卢弈、判官蒋清死之。河南尹达奚叛降于安禄山。己亥，恒山郡太守颜杲卿败<br /><br />&nbsp;&nbsp;&nbsp;&nbsp;何千年，执之，克赵、钜鹿、广平、清河、河间、景城、乐安、博平、博陵、上<br /><br />&nbsp;&nbsp;&nbsp;&nbsp;谷、文安、信都、魏、邺十四郡。癸卯，封常清、高仙芝伏诛。哥舒翰持节统领<br /><br />&nbsp;&nbsp;&nbsp;&nbsp;处置太子先锋兵马副元帅，守潼关。甲辰，郭子仪及安禄山将高秀岩战于河曲，<br /><br />&nbsp;&nbsp;&nbsp;&nbsp;败之。戊申，荣王琬薨。壬子，济南郡太守李随、单父尉贾贲、濮阳人尚衡以兵<br /><br />&nbsp;&nbsp;&nbsp;&nbsp;讨安禄山。是月，平原郡太守颜真卿、饶阳郡太守卢全诚、司马李正以兵讨安禄<br /><br />&nbsp;&nbsp;&nbsp;&nbsp;山。<br /><br />&nbsp;&nbsp;&nbsp;&nbsp;十五载正月乙卯，东平郡太守嗣昊王祗以兵讨安禄山。丙辰，李隋为河南节<br /><br />&nbsp;&nbsp;&nbsp;&nbsp;度使，以讨安禄山。壬戌，禄山陷恒山郡，执颜杲卿、袁履谦，陷邺、广平、钜<br /><br />&nbsp;&nbsp;&nbsp;&nbsp;鹿、赵、上谷、博陵、文安、魏、信都九郡。癸亥，朔方军节度副使李光弼为河<br /><br />&nbsp;&nbsp;&nbsp;&nbsp;东节度副大使，以讨禄山。甲子，南阳郡太守鲁炅为南阳节度使，率岭南、黔中、<br /><br />&nbsp;&nbsp;&nbsp;&nbsp;山南东道兵屯于叶县。乙丑，安庆绪寇潼关，哥舒翰败之。丁丑，真源令张巡以<br /><br />&nbsp;&nbsp;&nbsp;&nbsp;兵讨安禄山。二月己亥，嗣吴王祗及禄山将谢元同战于陈留，败之。李光弼克常<br /><br />&nbsp;&nbsp;&nbsp;&nbsp;山郡，郭子仪出井陉会光弼，及安禄山将史思明战，败之。庚子，贾贲战于雍丘，<br /><br />&nbsp;&nbsp;&nbsp;&nbsp;死之。三月，颜真卿克魏郡。史思明寇饶阳、平原。乙卯，张巡及安禄山将令狐<br /><br />&nbsp;&nbsp;&nbsp;&nbsp;潮战于雍丘，败之。丙辰，杀户部尚书安思顺、太仆卿安元贞。乙丑，李光弼克<br /><br />&nbsp;&nbsp;&nbsp;&nbsp;赵郡。四月乙酉，北海郡太守贺兰进明以兵救平原。丙午，太子左赞善大夫来<br /><br />&nbsp;&nbsp;&nbsp;&nbsp;为颍川郡太安、兼招讨使。五月丁巳，鲁炅及安禄山战于硭，败绩，奔于<br /><br />&nbsp;&nbsp;&nbsp;&nbsp;南阳。戊辰，嗣虢王巨为河南节度使。六月癸未，颜真卿及安禄山将袁知泰战于<br /><br />&nbsp;&nbsp;&nbsp;&nbsp;堂邑，败之。贺兰进明克信都。丙戌，哥舒翰及安禄山战于灵宝西原，败绩。是<br /><br />&nbsp;&nbsp;&nbsp;&nbsp;日，郭子仪、李光弼及史思明战于嘉山，败之。辛卯蕃将火拔归仁执哥舒翰叛降<br /><br />&nbsp;&nbsp;&nbsp;&nbsp;于安禄山，遂陷潼关、上洛郡。甲午，诏亲征。京兆尹崔光远为西京留守、招讨<br /><br />&nbsp;&nbsp;&nbsp;&nbsp;处置使。丙申，行在望贤宫。丁酉，次马嵬，左龙武大将军陈玄礼杀杨国忠及御<br /><br />&nbsp;&nbsp;&nbsp;&nbsp;史大夫魏方进、太常卿杨暄。赐贵妃杨氏死。是日，张巡及安禄山将翟伯玉战于<br /><br />&nbsp;&nbsp;&nbsp;&nbsp;白沙埚，败之。己亥，禄山陷京师。辛丑，次陈仓。闲厩使任沙门叛降于禄山。<br /><br />&nbsp;&nbsp;&nbsp;&nbsp;丙午，次河池郡。剑南节度使崔圆为中书侍郎、同中书门下平章昌事。七月甲子，<br /><br />&nbsp;&nbsp;&nbsp;&nbsp;次普安郡。宪部侍郎房g为文部尚书、同中书门下平章事。丁卯，皇太子为天下<br /><br />&nbsp;&nbsp;&nbsp;&nbsp;兵马元帅，都统朔方、河东、河北、平卢节度使，御史中丞裴冕、陇酉郡司马刘<br /><br />&nbsp;&nbsp;&nbsp;&nbsp;秩副之。江陵大都督永王U为山南东路黔中江南西路节度使，盛王琦为广陵郡都<br /><br />&nbsp;&nbsp;&nbsp;&nbsp;督、江南东路淮南道节度使，丰王珙为武威郡都督、河西陇右安西北庭节度使。<br /><br />&nbsp;&nbsp;&nbsp;&nbsp;庚午，次巴西郡。以太守崔涣为门下侍郎、同中书门下平章事，韦见素为左相。<br /><br />&nbsp;&nbsp;&nbsp;&nbsp;庚辰，次蜀郡。八月壬午，大赦，赐文武官阶、爵，为安禄山胁从能自归者原之。<br /><br />&nbsp;&nbsp;&nbsp;&nbsp;癸巳，皇太子即皇帝位于灵武，以闻。庚子，上皇天帝诰遣韦见素、房g、崔涣<br /><br />&nbsp;&nbsp;&nbsp;&nbsp;奉皇帝册于灵武。十一月甲寅，宪部尚书李麟同中书门下平章事。十二月甲辰，<br /><br />&nbsp;&nbsp;&nbsp;&nbsp;永王U反，废为庶人。<br /><br />&nbsp;&nbsp;&nbsp;&nbsp;至德二载正月庚戌，诰求天下孝悌可旌者。甲子，剑南健儿贾秀反，伏诛。<br /><br />&nbsp;&nbsp;&nbsp;&nbsp;三月庚午，通化郡言玄元皇帝降。五月庚申，诰追册贵嫔杨氏为皇后。七月庚戌，<br /><br />&nbsp;&nbsp;&nbsp;&nbsp;行营健儿李季反，伏诛。庚午，剑南健儿郭千仞反，伏诛。十月丁巳，皇帝复京<br /><br />&nbsp;&nbsp;&nbsp;&nbsp;师，以闻。诰降剑南囚罪，流以下原之。十二月丁未，至自蜀郡，居于兴庆宫。<br /><br />&nbsp;&nbsp;&nbsp;&nbsp;三载，上号曰太上至道圣皇天帝。上元元年，徙居于西内甘露殿。元年建巳月，<br /><br />&nbsp;&nbsp;&nbsp;&nbsp;崩于神龙殿，年七十八。<br /><br />&nbsp;&nbsp;&nbsp;&nbsp;赞曰：睿宗因其子之功，而在位不久，固无可称者。呜呼，女子之祸于人者<br /><br />&nbsp;&nbsp;&nbsp;&nbsp;甚矣！自高祖至于中宗，数十年间，再罹女祸，唐祚既绝而复续，中宗不免其身，<br /><br />&nbsp;&nbsp;&nbsp;&nbsp;韦氏遂以灭族。玄宗亲平其乱，可以鉴矣，而又败以女子。方其励精政事，开元<br /><br />&nbsp;&nbsp;&nbsp;&nbsp;之际，几致太平，何其盛也！及侈心一动，穷天下之欲不足为其乐，而溺其所甚<br /><br />&nbsp;&nbsp;&nbsp;&nbsp;爱，忘其所可戒，至于窜身失国而不悔。考其始终之异，其性习之相远也至于如<br /><br />&nbsp;&nbsp;&nbsp;&nbsp;此。可不慎哉！可不慎哉！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,909617);">加入书签</a><a
                        href="909589.html">上一页</a>&larr;<a href="index.html">返回列表</a>&rarr;<a
                            href="909647.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "909589.html"; var next_page = "909647.html"; var index_page = "index.html"; var sortid = "9"; var article_id = "14231"; var chapter_id = "909617"; var articlename = "新唐书"; var chaptername = " 卷五 本纪第五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>