<!DOCTYPE html>
<html>
<head>
<meta charset="gbk" />
<title>新唐书- 卷一百七十 列传第九十五-在线阅读-哈西文学网</title>
<meta name="keywords" content="欧阳修、宋祁，新唐书， 卷一百七十 列传第九十五全文， 卷一百七十 列传第九十五在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百七十 列传第九十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/940280.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/940280.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七十 列传第九十五</h1>
            <div class="link xb">
                <a href="940166.html">上一页</a>&larr;<a href="index.html">返回列表</a>&rarr;<a
                    href="940560.html">下一页</a></div>			
            <div id="BookText">&nbsp;&nbsp;&nbsp;&nbsp;◎二高伊朱二刘范二王孟赵李任张<br /><br />&nbsp;&nbsp;&nbsp;&nbsp;高崇文，字崇文。其先自渤海徙幽州，七世不异居，开元中，再表其闾。崇<br /><br />&nbsp;&nbsp;&nbsp;&nbsp;文性朴重寡言，少籍平卢军。贞元中，从韩全义镇长武城，治军有声。累官金吾<br /><br />&nbsp;&nbsp;&nbsp;&nbsp;将军。吐蕃三万寇宁州，崇文率兵三千往救，战佛堂原，大破之，封渤海郡王。<br /><br />&nbsp;&nbsp;&nbsp;&nbsp;全义入朝，留知行营节度后务，迁长武城都知兵马使。<br /><br />&nbsp;&nbsp;&nbsp;&nbsp;刘辟反，宰相杜黄裳荐其才，诏检校工部尚书、左神策行营节度使，俾统左<br /><br />&nbsp;&nbsp;&nbsp;&nbsp;右神策、麟游奉天诸屯兵讨辟。时显功宿将，人人自谓当选，及诏出，皆大惊。<br /><br />&nbsp;&nbsp;&nbsp;&nbsp;始，崇文选兵五千，常若寇至。至是，卯漏受命，辰已出师，器良械完，无一不<br /><br />&nbsp;&nbsp;&nbsp;&nbsp;具。过兴元，士有折逆旅匕箸者，即斩以徇。乃西自阆中出，却剑门兵，解梓潼<br /><br />&nbsp;&nbsp;&nbsp;&nbsp;之围，贼将邢退守梓州。诏拜崇文东川节度使。初，辟陷东川，执节度使李康<br /><br />&nbsp;&nbsp;&nbsp;&nbsp;不杀也；至是，归康以丐雪，崇文数康失守罪，斩之。鹿头山南距成都百五十里，<br /><br />&nbsp;&nbsp;&nbsp;&nbsp;扼二川之要，辟城之，旁连八屯，以拒东兵。崇文始破贼二万于城下，会雨，不<br /><br />&nbsp;&nbsp;&nbsp;&nbsp;克攻。明日，战万胜堆，堆直鹿头左，使骁将高霞寓鼓之，士扳缘上，矢石如雨，<br /><br />&nbsp;&nbsp;&nbsp;&nbsp;募死士夺而有之，尽杀戍者，焚其栅，下瞰鹿头城，人可头数。凡八战皆捷，贼<br /><br />&nbsp;&nbsp;&nbsp;&nbsp;心始摇。大将阿跌光颜与崇文约，后期，惧罪，请深入自赎，乃军鹿头西，断贼<br /><br />&nbsp;&nbsp;&nbsp;&nbsp;粮道。贼大震，其将李文悦以兵三千自归，仇良辅举鹿头城二万众降，执辟子方<br /><br />&nbsp;&nbsp;&nbsp;&nbsp;叔、婿苏强。遂趣成都，余兵皆面缚送款。辟走，追禽之，槛送京师。<br /><br />&nbsp;&nbsp;&nbsp;&nbsp;入成都也，师屯大达，市井不移，珍货如山，无秋毫之犯。邢已降而贰，<br /><br />&nbsp;&nbsp;&nbsp;&nbsp;斩于军，衣冠胁污者诣牙请命，崇文为条上全活之。进检校司空、西川节度副大<br /><br />&nbsp;&nbsp;&nbsp;&nbsp;使，南平郡王，实封三百户，刻石纪功于鹿头山。<br /><br />&nbsp;&nbsp;&nbsp;&nbsp;崇文不通书，厌案牍谘判以为繁，且蜀优富无所事，请I边自力，乃诏同中<br /><br />&nbsp;&nbsp;&nbsp;&nbsp;书门下平章事、宁庆节度使，为京西诸军都统。崇文恃功而侈，举蜀帑藏百工<br /><br />&nbsp;&nbsp;&nbsp;&nbsp;之巧者皆自随，又不晓朝廷仪，惮于觐谒，有诏听便道之屯。居三年，戎备整<br /><br />&nbsp;&nbsp;&nbsp;&nbsp;修。卒，年六十四，赠司徒，谥曰威武。会昌六年，诏配享宪宗庙。<br /><br />&nbsp;&nbsp;&nbsp;&nbsp;子承简，少事忠武军，后更隶神策。以崇文平蜀功，除嘉王傅。裴度征蔡，<br /><br />&nbsp;&nbsp;&nbsp;&nbsp;奏署牙将。蔡平，诏析上蔡、郾城、遂平、西平四县为洲殷州，拜承简刺史，治<br /><br />&nbsp;&nbsp;&nbsp;&nbsp;郾城。始开屯田，列防庸，濒廾嗟囟百里无复水败，皆为腴田。先是，贼筑<br /><br />&nbsp;&nbsp;&nbsp;&nbsp;武宫以夸战劳，承简夷其丘，庀家财以葬。葺儒宫，备俎豆，岁时行礼。野有<br /><br />&nbsp;&nbsp;&nbsp;&nbsp;J实，民得以食。将吏立石颂功。迁邢州刺史，观察府责赋尤急，承简代下<br /><br />&nbsp;&nbsp;&nbsp;&nbsp;户数百输租。<br /><br />&nbsp;&nbsp;&nbsp;&nbsp;迁宋州。会宣武将李A反，遣使责财于宋，承简囚之，前后数辈辄系狱，一<br /><br />&nbsp;&nbsp;&nbsp;&nbsp;日并出斩于牙门，威震部中。A悉兵攻之。宋有三城，南城陷，承简保北两城，<br /><br />&nbsp;&nbsp;&nbsp;&nbsp;数与贼确。会徐州救至，A为李质所执，兵遂溃。拜兖海沂密节度使。迁义成军，<br /><br />&nbsp;&nbsp;&nbsp;&nbsp;检校尚书左仆射。入拜右金吾卫大将军，复节度宁。先是，虏多以盛秋犯边，<br /><br />&nbsp;&nbsp;&nbsp;&nbsp;承简请屯宁州以制其侵。属疾还朝，道卒，赠司空，谥曰敬。<br /><br />&nbsp;&nbsp;&nbsp;&nbsp;崇文孙骈，自有传。<br /><br />&nbsp;&nbsp;&nbsp;&nbsp;伊慎，字寡悔，兖州人。通《春秋》、《战国策》、天官、五行书，用善射<br /><br />&nbsp;&nbsp;&nbsp;&nbsp;为折冲都尉。丧母，将合葬而不知父墓，昼夜哭，梦若有导者；既发之，旧志可<br /><br />&nbsp;&nbsp;&nbsp;&nbsp;按也，乃得葬。<br /><br />&nbsp;&nbsp;&nbsp;&nbsp;江西路嗣恭讨哥舒晃，以慎为先锋。疾战破贼，斩首三千级，下韶州。战把<br /><br />&nbsp;&nbsp;&nbsp;&nbsp;江口，水湍驶，乃为桴，薪焉，乘风纵火，贼焚且溺不可计，与诸将追斩晃泔<br /><br />&nbsp;&nbsp;&nbsp;&nbsp;溪。授连州长史，知团练副使。三迁江州别驾。<br /><br />&nbsp;&nbsp;&nbsp;&nbsp;讨梁崇义也，慎以江西牙兵属李希烈，希烈署汉南北兵马使，不受，独率所<br /><br />&nbsp;&nbsp;&nbsp;&nbsp;部破崇义于蛮水，效俘三万。襄、汉平，功多。希烈爱其材，数馈遗，欲縻止之，<br /><br />&nbsp;&nbsp;&nbsp;&nbsp;卒以计免。明年，希烈果反。嗣曹王皋至钟陵，得而壮之，拔为大将。希烈恐为<br /><br />&nbsp;&nbsp;&nbsp;&nbsp;皋所任，遗以七属甲，诈为慎书，行反间。帝遣使即军中斩之，皋表列其诬，未<br /><br />&nbsp;&nbsp;&nbsp;&nbsp;报。贼溯江徇地，皋授慎兵，劳而遣，与贼大战，破之，收黄梅，次长平，杀<br /><br />&nbsp;&nbsp;&nbsp;&nbsp;贼将，斩级千余，拔蔡山尤力。遂下蕲州，即拜刺史，封南充郡王。<br /><br />&nbsp;&nbsp;&nbsp;&nbsp;天子在梁州，包佶转东南财粮次蕲口，贼遣骁将杜少诚以兵万人遏江道，不<br /><br />&nbsp;&nbsp;&nbsp;&nbsp;得西。慎选士七千，列三屯相望，偃旗以待。少诚分围之，未合，慎自中屯鼓之，<br /><br />&nbsp;&nbsp;&nbsp;&nbsp;诸屯悉出奋击，贼乱，少诚走，斩别将许少华，封其尸为京冢，漕无留艰。进围<br /><br />&nbsp;&nbsp;&nbsp;&nbsp;安州，希烈之甥刘戒虚以兵八千来援，慎逆击于应山，禽之，示城下，州开门降。<br /><br />&nbsp;&nbsp;&nbsp;&nbsp;以功为安州刺史，实封百户。改隋州。战厉乡，斩首五千级，喻降李惠登，即荐<br /><br />&nbsp;&nbsp;&nbsp;&nbsp;惠登为刺史。拜慎安、黄州节度使。<br /><br />&nbsp;&nbsp;&nbsp;&nbsp;吴少诚反，诏领步骑五千兼统荆南、湖南、江西兵，当一面，遇贼于三州港，<br /><br />&nbsp;&nbsp;&nbsp;&nbsp;营义阳，战于申，斩首数千，加检校刑部尚书。贞元末，诏安、黄为奉义军，即<br /><br />&nbsp;&nbsp;&nbsp;&nbsp;为奉义节度。<br /><br />&nbsp;&nbsp;&nbsp;&nbsp;宪宗即位，以兵付其子宥，身入朝，拜尚书右仆射，改金吾卫大将军。以钱<br /><br />&nbsp;&nbsp;&nbsp;&nbsp;三千万赂宦人求帅河中，事暴，帝没其半赃，贬右卫将军。明年，念旧劳，复检<br /><br />&nbsp;&nbsp;&nbsp;&nbsp;校右仆射兼右卫上将军。卒，赠太子太保，谥曰壮缪。乾符中，盗发其墓，赐绢<br /><br />&nbsp;&nbsp;&nbsp;&nbsp;二百修瘗云。<br /><br />&nbsp;&nbsp;&nbsp;&nbsp;朱忠亮，字仁辅，汴州浚仪人。举明经不中，往事昭义节度使薛嵩为裨将，<br /><br />&nbsp;&nbsp;&nbsp;&nbsp;屯普润，开田峙粮，以功擢太子宾客。<br /><br />&nbsp;&nbsp;&nbsp;&nbsp;朱乱，率麾下四十骑至奉天，封东阳郡王，为“定难功臣”。扈狩梁州，<br /><br />&nbsp;&nbsp;&nbsp;&nbsp;为贼钞获，系长安狱。贼平，李晟释之，奏隶本军，累迁定平军使。宪宗立，加<br /><br />&nbsp;&nbsp;&nbsp;&nbsp;御史大夫。泾州将杨琦谋拒诏为乱，方集诸校计事，屋坏，琦压死，乃授忠亮泾<br /><br />&nbsp;&nbsp;&nbsp;&nbsp;原四镇节度使。本名士明，至是赐今名。<br /><br />&nbsp;&nbsp;&nbsp;&nbsp;隐核军籍，得窜名者三千人，岁收乾没十万缗。吏白耄卒不任战者可罢，答<br /><br />&nbsp;&nbsp;&nbsp;&nbsp;曰：“古于老马不弃，况战士乎？”闻者莫不感奋。泾俗旧多卖子，忠亮以财赎<br /><br />&nbsp;&nbsp;&nbsp;&nbsp;免者前后数百。筑潘原城有劳，改封丹阳。卒，赠尚书右仆射，谥曰灵。<br /><br />&nbsp;&nbsp;&nbsp;&nbsp;刘昌裔，字光后，太原阳曲人。幼重迟不好戏，常若有所思度。及壮，策说<br /><br />&nbsp;&nbsp;&nbsp;&nbsp;边将不售，去入蜀。杨惠琳乱，昌裔说之。惠琳顺命，拜泸州刺史，署昌裔州佐。<br /><br />&nbsp;&nbsp;&nbsp;&nbsp;惠琳死，客河朔间。曲环方攻濮州，表为判官。为环檄李纳，剀晓大谊，环上其<br /><br />&nbsp;&nbsp;&nbsp;&nbsp;稿，德宗异之。环领陈许军，又从府迁。累进营田副使。<br /><br />&nbsp;&nbsp;&nbsp;&nbsp;环卒，上官缰后务，吴少诚引兵薄城，缬遁去，昌裔止曰：“受诏<br /><br />&nbsp;&nbsp;&nbsp;&nbsp;而守，死其职也。况士马完奋，足支贼。若坚壁不战七日，贼气必衰，我以全制<br /><br />&nbsp;&nbsp;&nbsp;&nbsp;之可也。”缧砼怠Ｔ艄ボ坏，不得修。昌裔密造飞棚联栅，即募突将千人凿<br /><br />&nbsp;&nbsp;&nbsp;&nbsp;城以出，击贼走之。比还，栅已立，守陴遂安。兵马使安国宁谋应贼，昌裔以计<br /><br />&nbsp;&nbsp;&nbsp;&nbsp;斩之；召其麾下千人为飨，人赏二缣，乃伏兵于道，令“持缣者斩”，一不能脱，<br /><br />&nbsp;&nbsp;&nbsp;&nbsp;贼闻解去。以功擢绯滦斫诙仁梗昌裔陈州刺史。<br /><br />&nbsp;&nbsp;&nbsp;&nbsp;韩全义败于匏，引军走陈，求入保，昌裔登陴揖曰：“天子命君讨蔡，<br /><br />&nbsp;&nbsp;&nbsp;&nbsp;何为来陈？且贼不敢至我城下，君其舍外无恐。”明日，从十余骑持牛酒抵全义<br /><br />&nbsp;&nbsp;&nbsp;&nbsp;营劳军，全义不自意，迎拜叹服。改陈许行军司马。缱洌军中推昌裔，有诏<br /><br />&nbsp;&nbsp;&nbsp;&nbsp;检校工部尚书，代节度。命境上吏不得犯蔡人，少诚吏有来犯者，捕得缚送，使<br /><br />&nbsp;&nbsp;&nbsp;&nbsp;自治之。少诚惭其军，亦禁境上暴掠者。封彭城郡公。<br /><br />&nbsp;&nbsp;&nbsp;&nbsp;元和八年，大水坏庐舍，溺居人，以检校尚书左仆射兼左龙武统军召还京师。<br /><br />&nbsp;&nbsp;&nbsp;&nbsp;始，宪宗恶昌裔自立，欲召之而重生变，宰相李吉甫曰：“陛下乘人心愁苦可召<br /><br />&nbsp;&nbsp;&nbsp;&nbsp;也。”遂以韩皋代之。至长乐驿，知帝意，因称风眩卧第。岁中卒，赠潞州大都<br /><br />&nbsp;&nbsp;&nbsp;&nbsp;督，谥曰威。<br /><br />&nbsp;&nbsp;&nbsp;&nbsp;范希朝，字致君，河中虞乡人。初从宁军为别将，事节度使韩游瑰。德宗<br /><br />&nbsp;&nbsp;&nbsp;&nbsp;在奉天，以战守功累兼御史中丞。治军整毅，游瑰畏其才，将伺隙杀之，希朝惧，<br /><br />&nbsp;&nbsp;&nbsp;&nbsp;奔凤翔。帝闻，召左神策军。贞元四年，以游瑰政无状，使代之。希朝曰：“<br /><br />&nbsp;&nbsp;&nbsp;&nbsp;始慷来，终代其任，非所以防觊觎、安反仄也。”固让左金吾卫将军张献甫。<br /><br />&nbsp;&nbsp;&nbsp;&nbsp;军中惮献甫严，以兵胁监军使请于帝，必得希朝乃止。诏拜宁州刺史、宁节度<br /><br />&nbsp;&nbsp;&nbsp;&nbsp;副使，俾佐献甫。<br /><br />&nbsp;&nbsp;&nbsp;&nbsp;俄迁振武节度使。部有党项、室韦杂居，暴掠放肆，日入慝作，谓之“刮城<br /><br />&nbsp;&nbsp;&nbsp;&nbsp;门”。希朝度要害置屯保，斥逻严密，鄙民以安。至小窃取亦杀无赦，虏人惮伏，<br /><br />&nbsp;&nbsp;&nbsp;&nbsp;相谓曰：“是必张光晟绐姓名来也！”边州每长帅至，必效橐它骏马，虽甚廉者<br /><br />&nbsp;&nbsp;&nbsp;&nbsp;犹受之，以结其欢。希朝一不纳。积十四年，虏保塞不敢横。初，单于城池不树，<br /><br />&nbsp;&nbsp;&nbsp;&nbsp;希朝命莳柳，数岁成林。<br /><br />&nbsp;&nbsp;&nbsp;&nbsp;贞元末，请朝。时诸镇不以事自述职者，希朝而已。帝悦，拜右金吾卫大将<br /><br />&nbsp;&nbsp;&nbsp;&nbsp;军。王叔文用事，谓其易制，用为右神策统军，充左右神策京西诸城镇行营节度<br /><br />&nbsp;&nbsp;&nbsp;&nbsp;使，屯奉天，以韩泰为副，因欲使泰代之。会不能得神策军而罢。宪宗立，检校<br /><br />&nbsp;&nbsp;&nbsp;&nbsp;尚书左仆射，复为右金吾卫大将军。俄检校司空，出为朔方灵盐节度使。迁河东，<br /><br />&nbsp;&nbsp;&nbsp;&nbsp;率师讨王承宗，败之木刀沟，然老病，不能有大功。还朝，改左龙武统军，以太<br /><br />&nbsp;&nbsp;&nbsp;&nbsp;子太保致仕。卒，赠太子太师，谥忠武，改曰宣武。<br /><br />&nbsp;&nbsp;&nbsp;&nbsp;希朝号当世善将，或比之赵充国。在朔方时，招突厥别部沙陀千落众万余有<br /><br />&nbsp;&nbsp;&nbsp;&nbsp;之，其后用沙陀战者，所至有功。<br /><br />&nbsp;&nbsp;&nbsp;&nbsp;王锷，字昆吾，自言太原人。始隶湖南团练府为裨将。杨炎道潭，与语，异<br /><br />&nbsp;&nbsp;&nbsp;&nbsp;其才。嗣曹王皋为团练使，俾锷诱降武冈叛将王国良，以功擢邵州刺史。<br /><br />&nbsp;&nbsp;&nbsp;&nbsp;皋之节度江西也，李希烈南侵，皋与锷兵三千，使屯浔阳，而皋全军临九江，<br /><br />&nbsp;&nbsp;&nbsp;&nbsp;袭蕲州，遂以众济。表锷江州刺史兼御史中丞，充都虞候。锷小心，善刺军中情<br /><br />&nbsp;&nbsp;&nbsp;&nbsp;伪，事无细大，皋悉知之。因推以腹心，虽家人燕居或预焉。皋攻安州，使伊慎<br /><br />&nbsp;&nbsp;&nbsp;&nbsp;盛兵围之，而遣锷入城中约降，使杀不从者。翌日城开，慎以贼降乃己功，不下<br /><br />&nbsp;&nbsp;&nbsp;&nbsp;锷，锷称疾避之。<br /><br />&nbsp;&nbsp;&nbsp;&nbsp;皋为荆南节度使，欲署府少尹，而上佐鄙其人，乃复檄都虞候。从皋朝京师，<br /><br />&nbsp;&nbsp;&nbsp;&nbsp;皋奏锷文用虽不足，而它可试。德宗擢为鸿胪少卿。先是，天宝末，西域朝贡酋<br /><br />&nbsp;&nbsp;&nbsp;&nbsp;长及安西、北庭校吏岁集京师者数千人，陇右既陷，不得归，皆仰禀鸿胪礼宾，<br /><br />&nbsp;&nbsp;&nbsp;&nbsp;月四万缗，凡四十年，名田养子孙如编民。至是，锷悉籍名王以下无虑四千人，<br /><br />&nbsp;&nbsp;&nbsp;&nbsp;畜马二千，奏皆停给。宰相李泌尽以隶左右神策军，以酋长署牙将，岁省五十万<br /><br />&nbsp;&nbsp;&nbsp;&nbsp;缗。帝嘉其公，擢容管经略使。凡八年，溪落安之。<br /><br />&nbsp;&nbsp;&nbsp;&nbsp;迁岭南节度使。广人与蛮杂处，地征薄，多牟利于市，锷租其廛，榷所入与<br /><br />&nbsp;&nbsp;&nbsp;&nbsp;常赋埒，以为时进，裒其余悉自入。诸蕃舶至，尽有其税，于是财蓄不赀，日十<br /><br />&nbsp;&nbsp;&nbsp;&nbsp;余艘载皆犀象珠i，与商贾杂出于境。数年，京师权家无不富锷之财。召为刑部<br /><br />&nbsp;&nbsp;&nbsp;&nbsp;尚书。淮南节度使杜佑数请代，乃以锷检校兵部尚书为佑副，厚事佑以悦之，坐<br /><br />&nbsp;&nbsp;&nbsp;&nbsp;必就司马听事，不数日，遂代佑。久之，入拜尚书左仆射，又检校司徒，为河中<br /><br />&nbsp;&nbsp;&nbsp;&nbsp;节度使。<br /><br />&nbsp;&nbsp;&nbsp;&nbsp;进兼太子太傅，徙河东。河东自范希朝讨镇无功，兵才三万，骑六百，府库<br /><br />&nbsp;&nbsp;&nbsp;&nbsp;残耗。锷能补完啬费，未几，兵至五万，骑五千，财用丰余。会回鹘并摩尼师入<br /><br />&nbsp;&nbsp;&nbsp;&nbsp;朝，锷欲示威武倾骇之，乃悉军迎，廷列五十里，旗帜光鲜，戈铠犀密。回鹘恐，<br /><br />&nbsp;&nbsp;&nbsp;&nbsp;不敢仰视，锷偃然受其礼。帝闻嘉之，即除检校司空、同中书门下平章事。锷自<br /><br />&nbsp;&nbsp;&nbsp;&nbsp;见居财多，且惧谤，纳钱二千万。李绛奏言：“锷虽有劳，然佥望不属，恐天下<br /><br />&nbsp;&nbsp;&nbsp;&nbsp;议以为宰相可市而取。”帝曰：“锷当太原残破后，成雄富之治。官爵所以待功，<br /><br />&nbsp;&nbsp;&nbsp;&nbsp;功之不图，何以为劝？王播所献数万万，亦可以平章政事乎？”不听。卒，赠太<br /><br />&nbsp;&nbsp;&nbsp;&nbsp;尉，谥曰魏。<br /><br />&nbsp;&nbsp;&nbsp;&nbsp;锷初附太原王为从子，以婚阀自高。子弟亦藉锷多得官。又常读《春秋》，<br /><br />&nbsp;&nbsp;&nbsp;&nbsp;自称儒者，士颇笑之。善任数持下，在淮南时，尝得无名书，内靴中，俄取它<br /><br />&nbsp;&nbsp;&nbsp;&nbsp;书焚之，人信其无名者，异日因小罪，并以所告穷验，示众以神明。性纤啬，有<br /><br />&nbsp;&nbsp;&nbsp;&nbsp;所程作，虽碎琐无所遗。官曹帘坏，吏将易之，锷取坏者付船坊以针箬。每燕飨，<br /><br />&nbsp;&nbsp;&nbsp;&nbsp;辄录其余，卖之以收利。故锷家钱遍天下。<br /><br />&nbsp;&nbsp;&nbsp;&nbsp;子稷，历鸿胪少卿。锷在藩，稷常留京师，视势高下轻重以纳赀焉。尝请籍<br /><br />&nbsp;&nbsp;&nbsp;&nbsp;坊以广第舍，作复垣洞穴，实金钱其中。锷卒，奴告稷更遗占，没所献，裴度为<br /><br />&nbsp;&nbsp;&nbsp;&nbsp;言，乃论杀奴。长庆二年，用稷为德州刺史，悉金宝、媵侍以行。节度使李全略<br /><br />&nbsp;&nbsp;&nbsp;&nbsp;利其货，因军乱杀稷，纳其女为媵。<br /><br />&nbsp;&nbsp;&nbsp;&nbsp;开成中，沧州节度使刘约奏稷子叔泰生五岁，值全略乱，为郡人匿养，得不<br /><br />&nbsp;&nbsp;&nbsp;&nbsp;死。送叔泰京师，文宗悯焉，诏授九品官，使奉锷祀。<br /><br />&nbsp;&nbsp;&nbsp;&nbsp;孟元阳，史失其何所人。起陈许军中，以严整称。曲环领节度使，时已为大<br /><br />&nbsp;&nbsp;&nbsp;&nbsp;将，使董作西华屯。盛夏，侄立于涂，役休乃就舍，故田辄岁稔，而军食常足。<br /><br />&nbsp;&nbsp;&nbsp;&nbsp;环卒，吴少诚来寇，元阳婴城守，围甚急，然终不能傅城。韩全义败五楼，列将<br /><br />&nbsp;&nbsp;&nbsp;&nbsp;多私去，独元阳与神策将苏元策、宣州将王忠运部屯匏，破贼二千，诏拜<br /><br />&nbsp;&nbsp;&nbsp;&nbsp;陈州刺史。宪宗立，迁河阳节度使。五年，卢从史败，检校尚书右仆射，徙帅昭<br /><br />&nbsp;&nbsp;&nbsp;&nbsp;义军。入为右羽林统军，封赵国公。改右金吾大将军，复拜统军。卒，赠扬州大<br /><br />&nbsp;&nbsp;&nbsp;&nbsp;都督。<br /><br />&nbsp;&nbsp;&nbsp;&nbsp;王栖曜，濮州濮阳人。安禄山反，尚衡裒义兵讨贼，署牙将，徇兖、郓诸县<br /><br />&nbsp;&nbsp;&nbsp;&nbsp;下之，进牙前总管。贼将邢超然守曹州，乘城指顾，栖曜曰：“彼可取也。”一<br /><br />&nbsp;&nbsp;&nbsp;&nbsp;矢殒之，遂拔曹州。累授试金吾卫将军。<br /><br />&nbsp;&nbsp;&nbsp;&nbsp;袁晁乱浙东，御史中丞袁鹛种，表为偏将。与贼战，日十余遇，生禽晁，<br /><br />&nbsp;&nbsp;&nbsp;&nbsp;收州县十六。授常州别驾、浙西都知兵马使。时江介未定，诏内常侍马日新以汴<br /><br />&nbsp;&nbsp;&nbsp;&nbsp;滑军五千镇之。中人暴横，贼萧廷兰乘众怨逐日新，劫其众。栖曜方游弈近郊，<br /><br />&nbsp;&nbsp;&nbsp;&nbsp;贼胁取之，与围苏州。栖曜乘贼怠，挺身登城，率城中兵出战，贼众大败，迁试<br /><br />&nbsp;&nbsp;&nbsp;&nbsp;金吾大将军。<br /><br />&nbsp;&nbsp;&nbsp;&nbsp;李灵曜反汴州，浙西观察使李涵使提兵四千为河南掎角，有功。李希烈陷汴<br /><br />&nbsp;&nbsp;&nbsp;&nbsp;州也，乘胜东略，次宁陵，将袭宋州。浙西节度使韩晔蛊荜滓郧垮笕千涉水，<br /><br />&nbsp;&nbsp;&nbsp;&nbsp;夜入宁陵，希烈不之知。晨朝，矢集帐前，惊曰：“江淮弩士入矣！”遂不敢东。<br /><br />&nbsp;&nbsp;&nbsp;&nbsp;贞元初，拜左龙武大将军，出为~坊节度使。十九年，卒，赠尚书右仆射，<br /><br />&nbsp;&nbsp;&nbsp;&nbsp;谥曰成。<br /><br />&nbsp;&nbsp;&nbsp;&nbsp;栖曜性谨厚，善骑射。始将兵时，涉寇境，遇游骑环合，乃规百步，立表而<br /><br />&nbsp;&nbsp;&nbsp;&nbsp;射，每射破的，虏相顾惧，引去。<br /><br />&nbsp;&nbsp;&nbsp;&nbsp;子茂元，少好学。德宗时上书自荐，擢试校书郎，改太子赞善大夫。吕元膺<br /><br />&nbsp;&nbsp;&nbsp;&nbsp;留守东都，署防御判官。淄青留邸卒谋乱，元膺率兵围之，士无敢先者，茂元取<br /><br />&nbsp;&nbsp;&nbsp;&nbsp;一人斩之，众乃进，贼遂出奔。累迁岭南节度使，蛮落安之。<br /><br />&nbsp;&nbsp;&nbsp;&nbsp;家积财，交煽权贵。郑注用事，迁泾原节度使。注败，悉出家赀饷两军，得<br /><br />&nbsp;&nbsp;&nbsp;&nbsp;不诛，封濮阳郡侯。召为将作监，领陈许节度使，又徙河阳。讨刘稹也，李德<br /><br />&nbsp;&nbsp;&nbsp;&nbsp;裕以茂元兵寡，诏王宰领陈许合义成兵援之，以河阴所贮兵械、内库甲弓矢陌刀<br /><br />&nbsp;&nbsp;&nbsp;&nbsp;赐之。会病，以宰兼河阳行营攻讨使。卒，赠司徒，谥曰威。<br /><br />&nbsp;&nbsp;&nbsp;&nbsp;刘昌，字公明，汴州开封人。善骑射。天宝末，从河南防御使张介然讨安禄<br /><br />&nbsp;&nbsp;&nbsp;&nbsp;山，授易州遂城府左果毅。史朝义兵围宋州，城中食尽且降。昌说刺史李岑曰：<br /><br />&nbsp;&nbsp;&nbsp;&nbsp;“李光弼在河阳，江淮足兵，势必来援。今廪L尚多，若屑以食，可支二十日，<br /><br />&nbsp;&nbsp;&nbsp;&nbsp;则救至。”岑听之。昌乃被铠登城，以忠义谕贼，贼畏不敢攻。俄而光弼援兵至，<br /><br />&nbsp;&nbsp;&nbsp;&nbsp;贼夜溃。光弼闻其谋，召置军中，将用之。会光弼卒，还为宋州牙门将。<br /><br />&nbsp;&nbsp;&nbsp;&nbsp;李灵曜以汴州反，刺史李僧惠欲应之，昌请见，陈逆顺计，且泣。僧惠悟，<br /><br />&nbsp;&nbsp;&nbsp;&nbsp;即驰奏请自将讨贼。故灵曜失助，不得逞。汴州平，李忠臣疾僧惠，攻杀之，昌<br /><br />&nbsp;&nbsp;&nbsp;&nbsp;遁去。<br /><br />&nbsp;&nbsp;&nbsp;&nbsp;刘玄佐领宣武节度使，擢昌左厢兵马使。李纳反，以偏师收考城，充行营诸<br /><br />&nbsp;&nbsp;&nbsp;&nbsp;军马步都虞候。玄佐攻濮州，以昌摄刺史。李希烈取汴，玄佐别将高翼提精卒守<br /><br />&nbsp;&nbsp;&nbsp;&nbsp;襄邑，城陷，翼赴水死，江淮大震。昌以兵三千守宁陵，希烈众五万攻之，昌掘<br /><br />&nbsp;&nbsp;&nbsp;&nbsp;堑以遏地道，相拒凡四十余日，贼数败，乃解围去。更攻陈州，昌从玄佐以浙西<br /><br />&nbsp;&nbsp;&nbsp;&nbsp;兵三万救之。西去陈五十里，昌薄其军，大战破之，禽贼将翟曜，希烈奔还蔡州。<br /><br />&nbsp;&nbsp;&nbsp;&nbsp;加检校工部尚书，累实封二百户。<br /><br />&nbsp;&nbsp;&nbsp;&nbsp;贞元三年入朝，诏以宣武兵八千北出五原。士卒有逗留沮事者，斩三百人乃<br /><br />&nbsp;&nbsp;&nbsp;&nbsp;行，举军b伏。寻授京西行营节度使。岁余，改四镇、北庭行营兼泾原节度。<br /><br />&nbsp;&nbsp;&nbsp;&nbsp;七年，城平凉，开地二百里，扼弹筝峡。又西筑保定，I青石岭，凡七城二堡，<br /><br />&nbsp;&nbsp;&nbsp;&nbsp;旬日就。以功检校尚书右仆射，累封南川郡王。十四年，归化堡军乱，逐大将张<br /><br />&nbsp;&nbsp;&nbsp;&nbsp;国诚，诏昌经略。昌入堡，诛数百人，复使国诚统之。昌在边凡十五年，身率士<br /><br />&nbsp;&nbsp;&nbsp;&nbsp;垦田，三年而军有羡食，兵械锐新，边障妥宁。及感疾，诏赴京师。未行，卒，<br /><br />&nbsp;&nbsp;&nbsp;&nbsp;年六十五，赠司空。<br /><br />&nbsp;&nbsp;&nbsp;&nbsp;初城平凉，当劫盟后，将士骸骨不藏，昌始命瘗之。夕梦若诣昌厚谢者，昌<br /><br />&nbsp;&nbsp;&nbsp;&nbsp;具以闻。德宗下诏哀痛，出衣数百称，官为赛具，敛以棺，分建二冢，大将曰<br /><br />&nbsp;&nbsp;&nbsp;&nbsp;旌义冢，士曰怀忠冢，葬浅水原，诏翰林学士为铭识其所。昌盛陈兵卫，具牢醴，<br /><br />&nbsp;&nbsp;&nbsp;&nbsp;率诸将素服临之，边兵莫不感泣。<br /><br />&nbsp;&nbsp;&nbsp;&nbsp;子士泾，尚云安公主，拜驸马都尉，累迁少卿。家积财，内结权近。善胡琴，<br /><br />&nbsp;&nbsp;&nbsp;&nbsp;故得幸于贵人。后迁太仆卿，给事中韦弘景等封还制书，以士泾交通近幸，不当<br /><br />&nbsp;&nbsp;&nbsp;&nbsp;居九卿。宪宗曰：“昌有功于边，士泾又尚主，官少卿已十余年，制书宜下。”<br /><br />&nbsp;&nbsp;&nbsp;&nbsp;弘景等乃奉诏。<br /><br />&nbsp;&nbsp;&nbsp;&nbsp;赞曰：唐杜牧称：“宁陵之围解，刘玄佐召昌问曰：‘君以孤城，用一当十，<br /><br />&nbsp;&nbsp;&nbsp;&nbsp;何以能守？’昌泣曰：‘始昌令：守陴内顾者斩。昌孤甥张俊守西北，未尝内顾，<br /><br />&nbsp;&nbsp;&nbsp;&nbsp;巯抡吨。士有死志，故能守。’因伏地流涕，玄佐亦泣曰：‘国家将富贵汝。’”<br /><br />&nbsp;&nbsp;&nbsp;&nbsp;史臣谓不然，且勒兵乘城与贼抗，所赖赏罚耳。今无罪而斩其甥，士心且离，不<br /><br />&nbsp;&nbsp;&nbsp;&nbsp;祥莫大焉。宁好事者傅此以益其美？非昌志也。牧以为张巡、许远陷睢阳，其名<br /><br />&nbsp;&nbsp;&nbsp;&nbsp;传，昌全宁陵而事不得暴于世，宁牧未之思邪？<br /><br />&nbsp;&nbsp;&nbsp;&nbsp;赵昌，字洪祚，天水人。始为昭义李承昭节度府属，累迁虔州刺史。安南酋<br /><br />&nbsp;&nbsp;&nbsp;&nbsp;獠杜英翰叛，都护高正平以忧死，拜昌安南都护，夷落向化毋敢桀。居十年，足<br /><br />&nbsp;&nbsp;&nbsp;&nbsp;疾，请还朝，以兵部郎中裴泰代之，入为国子祭酒。未几，州将逐泰，德宗召昌<br /><br />&nbsp;&nbsp;&nbsp;&nbsp;问状，时年逾七十，占对精明，帝奇之，复拜安南都护。诏书至，人相贺，叛兵<br /><br />&nbsp;&nbsp;&nbsp;&nbsp;即定。<br /><br />&nbsp;&nbsp;&nbsp;&nbsp;宪宗初立，检校户部尚书，迁岭南节度使。降辑陬荒，以劳徙节荆南。召入，<br /><br />&nbsp;&nbsp;&nbsp;&nbsp;再迁工部尚书、兼大理卿。出为华州刺史。对麟德殿，趋拜强i，帝访其所以<br /><br />&nbsp;&nbsp;&nbsp;&nbsp;颐养。迁太子少保。卒，年八十五，赠扬州大都督，谥曰成。<br /><br />&nbsp;&nbsp;&nbsp;&nbsp;李景略，幽州良乡人。父承悦，檀州刺史、密云军使。景略以荫补幽州府功<br /><br />&nbsp;&nbsp;&nbsp;&nbsp;曹参军。大历末，客河中，阖门读书。<br /><br />&nbsp;&nbsp;&nbsp;&nbsp;李怀光为朔方节度使，署巡官。五原将张光杀其妻，以赀市狱，前后不能决，<br /><br />&nbsp;&nbsp;&nbsp;&nbsp;景略核实，论杀之。既而有若女厉者进谢廷中，如光妻云。迁大理司直。怀光屯<br /><br />&nbsp;&nbsp;&nbsp;&nbsp;咸阳，将袭东渭桥，召幕府计议。景略曰：“杀朱，还军诸道，杖策诣行在，<br /><br />&nbsp;&nbsp;&nbsp;&nbsp;此转祸为福也。”不听。既出军门，恸哭曰：“岂意此军乃陷不义乎！”遂遁归。<br /><br />&nbsp;&nbsp;&nbsp;&nbsp;灵武节度使杜希全表置于府，累转侍御史、丰州刺史。丰州当回纥通道，前<br /><br />&nbsp;&nbsp;&nbsp;&nbsp;刺史软柔，每虏使至，与抗礼。时梅录将军入朝，景略欲折之，因郊劳，前遣人<br /><br />&nbsp;&nbsp;&nbsp;&nbsp;谓曰：“可汗新没，欲吊使者。”乃坐高垅待之。梅录俯偻前哭，景略即抚之曰：<br /><br />&nbsp;&nbsp;&nbsp;&nbsp;“可汗弃代，助尔号慕。”于是虏容气沮索，不敢抗，以父行呼景略。自此回纥<br /><br />&nbsp;&nbsp;&nbsp;&nbsp;使至者，皆拜于廷，威名显闻。希全忌之，诬奏，贬袁州司马。<br /><br />&nbsp;&nbsp;&nbsp;&nbsp;希全死，迁左羽林将军，对德宗延英殿，论奏bb，有大臣风。会河东节度<br /><br />&nbsp;&nbsp;&nbsp;&nbsp;使李说病，以景略为太原少尹、行军司马。时方镇既重，故少召还者，惟不幸则<br /><br />&nbsp;&nbsp;&nbsp;&nbsp;司马代之。自说有疾，人心固属景略矣。会梅录复入朝，说大会，虏人争坐，说<br /><br />&nbsp;&nbsp;&nbsp;&nbsp;不敢遏，景略叱之，梅录识其声，惊拜曰：“非李丰州邪？”遂就坐。将吏相顾<br /><br />&nbsp;&nbsp;&nbsp;&nbsp;严惮，说愈不平，赂中尉窦文场谋毁去之。<br /><br />&nbsp;&nbsp;&nbsp;&nbsp;岁余，塞下传言回纥将南寇，文场方侍帝傍，即言丰州当得良将，且举景略，<br /><br />&nbsp;&nbsp;&nbsp;&nbsp;乃拜丰州刺史、天德军西受降城都防御使。穷塞苦寒，地J卤，边户劳悴。景<br /><br />&nbsp;&nbsp;&nbsp;&nbsp;略至，节用约己，与士同甘蓼，凿咸应、永清二渠，溉田数百顷，储禀器械毕具，<br /><br />&nbsp;&nbsp;&nbsp;&nbsp;威令肃然，声雄北疆，回纥畏之。卒于屯，年五十五。天下惜用景略才有所未尽。<br /><br />&nbsp;&nbsp;&nbsp;&nbsp;赠工部尚书。<br /><br />&nbsp;&nbsp;&nbsp;&nbsp;任迪简，京兆万年人。擢进士第。天德李景略表佐其军，尝宴客，而行酒者<br /><br />&nbsp;&nbsp;&nbsp;&nbsp;误进醢，景略用法严，迪简不忍其死，饮为，徐以它辞请易之，归_血，<br /><br />&nbsp;&nbsp;&nbsp;&nbsp;不以闻，军中悦其长者。景略卒，举军请为帅，监军使拘迪简，不听，众大呼，<br /><br />&nbsp;&nbsp;&nbsp;&nbsp;破户出之。德宗遣使者察变，具得所以然，乃授丰州刺史、天德军使。由殿中侍<br /><br />&nbsp;&nbsp;&nbsp;&nbsp;御史授兼大夫、散骑常侍。入为太常少卿、太子左庶子。<br /><br />&nbsp;&nbsp;&nbsp;&nbsp;张茂昭以易定归，擢迪简行军司马代之。大将杨伯玉据牙不纳，众杀之；别<br /><br />&nbsp;&nbsp;&nbsp;&nbsp;将张佐元复叛，迪简斩以徇，乃入，以检校工部尚书为节度使。承茂昭奢纵后，<br /><br />&nbsp;&nbsp;&nbsp;&nbsp;公私屈，欲飨士，无所给，至与下同粝食，身居戟户。逾月，军中感其公，<br /><br />&nbsp;&nbsp;&nbsp;&nbsp;请安卧内，迪简乃许。三年，上下完充。以疾入，除工部侍郎。不能朝，改太子<br /><br />&nbsp;&nbsp;&nbsp;&nbsp;宾客。卒，赠刑部尚书，谥曰襄。<br /><br />&nbsp;&nbsp;&nbsp;&nbsp;张万福，魏州元城人。三世明经，止县令、州佐。万福以儒业不显，乃学骑<br /><br />&nbsp;&nbsp;&nbsp;&nbsp;射，从王斛斯以别校征辽东，有功。<br /><br />&nbsp;&nbsp;&nbsp;&nbsp;李`伐刘展，署为部将，效首万级。累摄寿州刺史、舒庐寿都团练使。州<br /><br />&nbsp;&nbsp;&nbsp;&nbsp;送租赋诣都，至颍，为盗所夺。万福领轻兵尾袭，贼仓卒不得战，悉禽之，尽得<br /><br />&nbsp;&nbsp;&nbsp;&nbsp;所亡，并先掠人妻女、财畜万计，还其家，不能自致者，给船车以遣。真拜刺史，<br /><br />&nbsp;&nbsp;&nbsp;&nbsp;兼淮南节度副使。而节度崔圆忌之，失刺史，改鸿胪卿，使将千人镇寿州，不以<br /><br />&nbsp;&nbsp;&nbsp;&nbsp;为恨。时许杲以平卢行军司马将卒三千驻濠州，阴窥淮南。圆使万福摄濠州刺史。<br /><br />&nbsp;&nbsp;&nbsp;&nbsp;杲闻，即移戍当涂。贼陈庄陷舒州，圆又令摄舒州刺史，督淮南盗贼，穷破株党。<br /><br />&nbsp;&nbsp;&nbsp;&nbsp;大历三年，召见。代宗曰：“欲一识卿面，且将以许杲累卿。”万福辞谢，<br /><br />&nbsp;&nbsp;&nbsp;&nbsp;因前曰：“陛下以一许杲召臣，如河北诸将叛，欲属何人？”帝笑曰：“姑为我<br /><br />&nbsp;&nbsp;&nbsp;&nbsp;了杲事，且当大用。”乃拜和州刺史兼行营防御使，督盗淮南。万福至州，杲惧，<br /><br />&nbsp;&nbsp;&nbsp;&nbsp;徙屯上元，过楚州，大掠，节度使韦元甫使万福追讨。未至，杲为其将康自劝所<br /><br />&nbsp;&nbsp;&nbsp;&nbsp;逐，自劝循淮钞而东，万福倍道追杀之，免者十三，尽还所剽于民。元甫将厚赏<br /><br />&nbsp;&nbsp;&nbsp;&nbsp;士，万福曰：“官健坐仰衣食，无所事，今一小烦之，不足过赏，请用三之一。”<br /><br />&nbsp;&nbsp;&nbsp;&nbsp;帝下诏褒美，赐具衣、宫锦十双。<br /><br />&nbsp;&nbsp;&nbsp;&nbsp;久之，诏以本镇兵千五百人防秋京西。万福诣扬州还所领兵。会元甫死，诸<br /><br />&nbsp;&nbsp;&nbsp;&nbsp;将愿得万福为帅，监军使邀请之，对曰：“我非幸人，勿以此待我。”遂去。以<br /><br />&nbsp;&nbsp;&nbsp;&nbsp;利州刺史镇咸阳，且留宿卫。<br /><br />&nbsp;&nbsp;&nbsp;&nbsp;李正己反，屯兵桥，江淮漕船积千余不敢逾涡口。德宗乃以万福为濠州<br /><br />&nbsp;&nbsp;&nbsp;&nbsp;刺史，召谓曰：“先帝改尔名正者，所以褒也。朕谓江淮草木亦知尔威名，若从<br /><br />&nbsp;&nbsp;&nbsp;&nbsp;所改，恐贼不晓是卿也。”复赐旧名。万福因驰至涡口，驻马于岸，悉发漕船相<br /><br />&nbsp;&nbsp;&nbsp;&nbsp;衔进，贼兵倚岸熟视不敢动。改泗州刺史。魏州饥，父子相卖，万福曰：“魏州<br /><br />&nbsp;&nbsp;&nbsp;&nbsp;吾乡里，安忍其困？”令兄子将米百车饷之，赎魏人自卖者，给资遣之。<br /><br />&nbsp;&nbsp;&nbsp;&nbsp;为杜亚所忌，召拜右金吾将军。及见，帝惊曰：“亚乃言尔昏耄，何邪？”<br /><br />&nbsp;&nbsp;&nbsp;&nbsp;诏图形凌烟阁，数赐与，并敕度支籍口畜给其费。阳城等诣延英门论裴延龄事，<br /><br />&nbsp;&nbsp;&nbsp;&nbsp;伏阁不去，帝震怒，左右惧不测。万福大言曰：“国有直臣，天下无虑矣。吾年<br /><br />&nbsp;&nbsp;&nbsp;&nbsp;八十，与见盛事。”遍揖城等劳之，天下益重其名。以工部尚书致仕，卒，年九<br /><br />&nbsp;&nbsp;&nbsp;&nbsp;十。<br /><br />&nbsp;&nbsp;&nbsp;&nbsp;万福自始终禄食七十年，未尝一日言病。莅凡九州，皆有惠爱。初，在泗州，<br /><br />&nbsp;&nbsp;&nbsp;&nbsp;遇李希烈反，陈少游悉以部刺史妻子质扬州，万福独不遣。谓使者：“为我白公，<br /><br />&nbsp;&nbsp;&nbsp;&nbsp;妻老且丑，不足公意。”卒不行，人称其直。<br /><br />&nbsp;&nbsp;&nbsp;&nbsp;高固，不知何许人，或言四世祖侃，永徽中为北庭安抚使，禽车鼻可汗，以<br /><br />&nbsp;&nbsp;&nbsp;&nbsp;功为安东都护。<br /><br />&nbsp;&nbsp;&nbsp;&nbsp;固生微贱，为家所卖，转为浑{童奴，字黄芩。性敏惠，有旅力，善骑射，<br /><br />&nbsp;&nbsp;&nbsp;&nbsp;能读《左氏春秋》。{爱养之，以齐有高固，因以名，以乳媪女女固。从{屯朔<br /><br />&nbsp;&nbsp;&nbsp;&nbsp;方。德宗在奉天，固仍从{，贼突入东壅门，固引锐士长刀杀贼数十人，曳车塞<br /><br />&nbsp;&nbsp;&nbsp;&nbsp;阖，贼不能入。封渤海郡王。<br /><br />&nbsp;&nbsp;&nbsp;&nbsp;李怀光反，使宁留后张昕将兵万人先趣河中，固在行，乃伺间入帐下，斩<br /><br />&nbsp;&nbsp;&nbsp;&nbsp;昕首以徇，拜检校右散骑常侍、前军兵马使。贞元十七年，宁节度使杨朝晟卒，<br /><br />&nbsp;&nbsp;&nbsp;&nbsp;诏将并宁、朔方为一军，议以李朝u为节度，刘南金副之，以询军，咸曰：<br /><br />&nbsp;&nbsp;&nbsp;&nbsp;“如诏。”数日复劫固为帅，固曰：“然能听吾言。乃可。”众唯唯。固徇曰：<br /><br />&nbsp;&nbsp;&nbsp;&nbsp;“毋杀人，毋肆掠！”三军皆顺悦。帝亦念固功，乃拜宁节度使。固本宿将，<br /><br />&nbsp;&nbsp;&nbsp;&nbsp;且宽厚，人皆安之。然久在散位，数为侪类轻笑。及受命，众多惧，固一释不问。<br /><br />&nbsp;&nbsp;&nbsp;&nbsp;宪宗时，检校尚书右仆射，入为右羽林统军。卒，赠陕州大都督。<br /><br />&nbsp;&nbsp;&nbsp;&nbsp;郝n，不记其乡里。贞元中为临泾镇将，尝从数百骑出野，还，说节度使<br /><br />&nbsp;&nbsp;&nbsp;&nbsp;马U曰：“临泾扼洛口，其川饶衍，利畜牧。其西走戎道，旷数百里皆流沙，无<br /><br />&nbsp;&nbsp;&nbsp;&nbsp;水草。愿城之，为休养便地。”n出，或谓U曰：“n言信然。虽然，公所<br /><br />&nbsp;&nbsp;&nbsp;&nbsp;以蒙恩大幸，以边防未固也。上心日夜念此，故厚于公。今若用n言，则边已<br /><br />&nbsp;&nbsp;&nbsp;&nbsp;安，尚何事为？”U遂不听。<br /><br />&nbsp;&nbsp;&nbsp;&nbsp;及段佑代节度，n又说曰：“天宝时，天下以兵为防，独西戎耳。而塞至<br /><br />&nbsp;&nbsp;&nbsp;&nbsp;京师且万里。自禄山反，西陲尽亡，寰内为边郡。每虏入寇，驱井闾父子与马牛，<br /><br />&nbsp;&nbsp;&nbsp;&nbsp;焚积聚，残室庐，边人耗尽。今若筑临泾以折虏势，便甚。”佑唯许，请于朝。<br /><br />&nbsp;&nbsp;&nbsp;&nbsp;卒诏城临泾，为行原州，以n为刺史，戍之。自是虏不敢过临泾。<br /><br />&nbsp;&nbsp;&nbsp;&nbsp;n在边积三十年，每讨贼，不持糗粮，取之于敌。获虏必刳剔而归其尸，<br /><br />&nbsp;&nbsp;&nbsp;&nbsp;虏大畏，道其名以怖啼儿。迁检校左散骑常侍、泾原行营节度使，封保定郡王。<br /><br />&nbsp;&nbsp;&nbsp;&nbsp;赞普常等故身铸金象，令于国曰：“得生n者，以金n偿之。”朝廷畏失名<br /><br />&nbsp;&nbsp;&nbsp;&nbsp;将，徙为庆州刺史，卒。<br /><br />&nbsp;&nbsp;&nbsp;&nbsp;佑，本郭子仪牙将，从征伐有功。贞元末，为泾原节度使，虏畏惮之。终右<br /><br />&nbsp;&nbsp;&nbsp;&nbsp;神策大将军。<br /><br />&nbsp;&nbsp;&nbsp;&nbsp;史敬奉者，灵州人。事朔方军为牙将。元和中，吐蕃数犯塞，十四年，敬奉<br /><br />&nbsp;&nbsp;&nbsp;&nbsp;白节度使杜叔良，请兵三千，赍一月粮，深入虏地，分贼势。叔良以二千兵予之，<br /><br />&nbsp;&nbsp;&nbsp;&nbsp;行十余日，不闻问，皆谓已殁。敬奉乃由间道绕出虏后，部落奔骇，因大破之，<br /><br />&nbsp;&nbsp;&nbsp;&nbsp;驱其余众于瓠芦河，获马牛杂畜迨万数。赐实封五十户。<br /><br />&nbsp;&nbsp;&nbsp;&nbsp;敬奉陋，类不胜衣，其走逐奔马，挟鞍勒以上，而后羁带之，矛矢在<br /><br />&nbsp;&nbsp;&nbsp;&nbsp;手，前无强敌。甥侄部曲二百人，每出辄分其队为四五，随水草，数日不相知，<br /><br />&nbsp;&nbsp;&nbsp;&nbsp;及相遇，已皆有获。与凤翔将野诗良辅及郝n皆以名雄边。<br /><br />&nbsp;&nbsp;&nbsp;&nbsp;良辅者，后为陇州刺史。朝廷遣使至吐蕃，虏辄言：“唐家称和好岂妄邪！<br /><br />&nbsp;&nbsp;&nbsp;&nbsp;不尔，安得任良辅为陇州刺史？”</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,940280);">加入书签</a><a
                        href="940166.html">上一页</a>&larr;<a href="index.html">返回列表</a>&rarr;<a
                            href="940560.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "940166.html"; var next_page = "940560.html"; var index_page = "index.html"; var sortid = "9"; var article_id = "14231"; var chapter_id = "940280"; var articlename = "新唐书"; var chaptername = " 卷一百七十 列传第九十五"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>