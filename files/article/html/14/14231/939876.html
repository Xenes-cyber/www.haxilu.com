<!DOCTYPE html>
<html>
<head>
<meta charset="gbk" />
<title>新唐书- 卷一百六十二 列传第八十七-在线阅读-哈西文学网</title>
<meta name="keywords" content="欧阳修、宋祁，新唐书， 卷一百六十二 列传第八十七全文， 卷一百六十二 列传第八十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百六十二 列传第八十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939876.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939876.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十二 列传第八十七</h1>
            <div class="link xb">
                <a href="939833.html">上一页</a>&larr;<a href="index.html">返回列表</a>&rarr;<a
                    href="939921.html">下一页</a></div>			
            <div id="BookText">&nbsp;&nbsp;&nbsp;&nbsp;◎姚独孤顾韦段吕许薛李<br /><br />&nbsp;&nbsp;&nbsp;&nbsp;姚南仲，华州下人。乾元初，擢制科，授太子校书。迁累右补阙。大历十<br /><br />&nbsp;&nbsp;&nbsp;&nbsp;年，独孤皇后崩，代宗悼痛，诏近城为陵，以朝夕临望。南仲上疏曰：“臣闻人<br /><br />&nbsp;&nbsp;&nbsp;&nbsp;臣宅于家，帝王宅于国。长安乃祖宗所宅，其可兴凿建陵其侧乎？夫葬者，藏也，<br /><br />&nbsp;&nbsp;&nbsp;&nbsp;欲人之不得见也。今西近宫阙，南迫大道。使近而可视，殁而复生，虽宫以待之<br /><br />&nbsp;&nbsp;&nbsp;&nbsp;可也。如令骨肉归土，魂无不之，虽欲自近，了复何益？且王者必据高明，烛幽<br /><br />&nbsp;&nbsp;&nbsp;&nbsp;隐，先皇所以因龙首而建望春也。今起陵目前，心一感伤，累日不能平。且匹夫<br /><br />&nbsp;&nbsp;&nbsp;&nbsp;向隅，满堂不乐，况万乘乎，天下谓何？陛下谥后以贞懿，而终以亵近，臣窃惑<br /><br />&nbsp;&nbsp;&nbsp;&nbsp;焉。今国人皆曰后陵在迩，陛下将日省而时望焉，斯有损圣德，无益先后，欲宠<br /><br />&nbsp;&nbsp;&nbsp;&nbsp;反辱，惟陛下孰计。”疏奏，帝嘉纳，进五品阶以酬谠言。<br /><br />&nbsp;&nbsp;&nbsp;&nbsp;坐善宰相常衮，出为海盐令。浙西观察使韩瓯砦推官，擢殿中侍御史内供<br /><br />&nbsp;&nbsp;&nbsp;&nbsp;奉。召还，四迁为御史中丞，改给事中、陕虢观察使。拜义成节度使。监军薛盈<br /><br />&nbsp;&nbsp;&nbsp;&nbsp;珍恃权桡政，不能逞，因毁南仲于朝，德宗惑之。俄遣小使程务盈诬表以罪。会<br /><br />&nbsp;&nbsp;&nbsp;&nbsp;南仲裨将曹文洽入奏，知其语，则晨夜追至长乐驿，及之，与同舍，夜杀务盈，<br /><br />&nbsp;&nbsp;&nbsp;&nbsp;投其诬于厕。为二书，一抵南仲，一治南仲冤，且自言杀务盈状，乃自杀。驿吏<br /><br />&nbsp;&nbsp;&nbsp;&nbsp;以闻，帝骇异。南仲不自安，固请入朝。帝劳曰：“盈珍桡卿政邪？”曰：“不<br /><br />&nbsp;&nbsp;&nbsp;&nbsp;桡臣政，臣隳陛下法耳。如盈珍辈，所在有之，虽使羊、杜复生，抚百姓，御三<br /><br />&nbsp;&nbsp;&nbsp;&nbsp;军，必不能成恺悌之化而正师律也。”帝默然。乃授尚书右仆射。贞元十九年卒，<br /><br />&nbsp;&nbsp;&nbsp;&nbsp;年七十五，赠太子太保，谥曰贞。<br /><br />&nbsp;&nbsp;&nbsp;&nbsp;初，崔位、马少微者，俱在南仲幕府。盈珍之谮也，出位为遂州别驾。东川<br /><br />&nbsp;&nbsp;&nbsp;&nbsp;观察使王叔邕希旨奏位，杀之。复出少微补外，使宦官护送，度江，投之水云。<br /><br />&nbsp;&nbsp;&nbsp;&nbsp;独孤及，字至之，河南洛阳人。为儿时，读《孝经》，父试之曰：“儿志何<br /><br />&nbsp;&nbsp;&nbsp;&nbsp;语？”对曰：“立身行道，扬名于后世。”宗党奇之。天宝末，以道举高第补华<br /><br />&nbsp;&nbsp;&nbsp;&nbsp;阴尉，辟江淮都统李`府，掌书记。<br /><br />&nbsp;&nbsp;&nbsp;&nbsp;代宗以左拾遗召，既至，上疏陈政曰：<br /><br />&nbsp;&nbsp;&nbsp;&nbsp;陛下屡发德音，使左右侍臣得直言极谏。壬辰诏书，召裴冕等十有三人集贤<br /><br />&nbsp;&nbsp;&nbsp;&nbsp;殿待制，以备询问。此五帝盛德也。然顷者陛下虽容其直，而不录其言，所上封<br /><br />&nbsp;&nbsp;&nbsp;&nbsp;皆寝不报。有容下之名，无听谏之实，遂使谏者稍稍自钳口，饱食相招为禄仕，<br /><br />&nbsp;&nbsp;&nbsp;&nbsp;此忠鲠之人所以窃叹，而臣亦耻之。十室之邑，必有忠信，况朝廷之大，卿大夫<br /><br />&nbsp;&nbsp;&nbsp;&nbsp;之众，陛下选授之精欤！假令不能如文王之多士，其中岂不有温故知新，可懋陈<br /><br />&nbsp;&nbsp;&nbsp;&nbsp;政要而亿则屡中者？陛下议政之际，曾不采其一说，尧之畴咨，禹之昌言，岂若<br /><br />&nbsp;&nbsp;&nbsp;&nbsp;是邪？昔尧设谤木于五达之衢，孔子曰：“以能问于不能，以多问于寡。”然则<br /><br />&nbsp;&nbsp;&nbsp;&nbsp;多闻阙疑，不耻下问，圣人之心也。愿陛下以尧、孔心为心，日降清问，其不可<br /><br />&nbsp;&nbsp;&nbsp;&nbsp;者罢之，可者议于朝，与执事者共之。使知之必言，言之必行，行之必公，则君<br /><br />&nbsp;&nbsp;&nbsp;&nbsp;臣无私论，朝廷无私政，陛下以此辨可否于献替，而建太平之阶可也。<br /><br />&nbsp;&nbsp;&nbsp;&nbsp;师兴不息十年矣，人之生产，空于杼轴。拥兵者第馆亘街陌，奴婢厌酒肉，<br /><br />&nbsp;&nbsp;&nbsp;&nbsp;而贫人羸饿就役，剥肤及髓。长安城中，白昼椎剽，吏不敢诘。官乱职废，将堕<br /><br />&nbsp;&nbsp;&nbsp;&nbsp;卒暴，百揆隳剌，如沸粥纷麻。民不敢诉于有司，有司不敢闻陛下，茹毒饮痛，<br /><br />&nbsp;&nbsp;&nbsp;&nbsp;穷而无告。今其心JJ，独恃于麦，麦不登，则易子咬骨矣。陛下不以此时厉精<br /><br />&nbsp;&nbsp;&nbsp;&nbsp;更始，思所以救之之术，忍令宗庙有累卵之危，万姓悼心失图，臣实惧焉。去年<br /><br />&nbsp;&nbsp;&nbsp;&nbsp;十一月丁巳夜，星陨如雨，昨清明降霜，三月苦热，错缪颠倒，l莫大焉。此下<br /><br />&nbsp;&nbsp;&nbsp;&nbsp;陵上替，怨之气取之也。天意丁宁谴戒，以警陛下，宜反躬罪己，旁求贤良者<br /><br />&nbsp;&nbsp;&nbsp;&nbsp;而师友之，黜贪佞不肖者，下哀痛之诏，去天下疾苦，废无用之官，罢不急之费，<br /><br />&nbsp;&nbsp;&nbsp;&nbsp;禁止暴兵，节用爱人，兢兢乾乾，以徼福于上下，必能使天感神应，反妖灾为和<br /><br />&nbsp;&nbsp;&nbsp;&nbsp;气矣。<br /><br />&nbsp;&nbsp;&nbsp;&nbsp;又言：<br /><br />&nbsp;&nbsp;&nbsp;&nbsp;减江淮、山南诸道兵以赡国用，陛下初不以臣言为愚，然许即施行，及今未<br /><br />&nbsp;&nbsp;&nbsp;&nbsp;有沛然之诏，臣窃迟之。今天下唯朔方、陇西有吐蕃、仆固之虞，、泾、凤翔<br /><br />&nbsp;&nbsp;&nbsp;&nbsp;兵足以当之矣。自此而往，东洎海，南至番禺，西尽巴蜀，无鼠窃之盗，而兵不<br /><br />&nbsp;&nbsp;&nbsp;&nbsp;为解。倾天下之货，竭天下之谷，以给不用之军，为无端之费，臣不知其故。假<br /><br />&nbsp;&nbsp;&nbsp;&nbsp;令居安思危，以备不虞，自可i害之地，俾置屯御，悉休其余，以粮储扉屦之<br /><br />&nbsp;&nbsp;&nbsp;&nbsp;资充疲人贡赋，岁可以减国租半。陛下岂迟疑于改作，逡巡于旧贯，使大议有所<br /><br />&nbsp;&nbsp;&nbsp;&nbsp;壅，而率土之患日甚一日？是益其弊而厚其疾也。夫疗痈者，必决之使溃。今兵<br /><br />&nbsp;&nbsp;&nbsp;&nbsp;之为患，犹痈也，不以渐戢之，其害滋大，大而图之，必力倍而功寡，岂《易》<br /><br />&nbsp;&nbsp;&nbsp;&nbsp;“不俟终日”之义邪？<br /><br />&nbsp;&nbsp;&nbsp;&nbsp;俄改太常博士。或言景皇帝不宜为太祖，及据礼条上。谥吕N、卢弈、郭知<br /><br />&nbsp;&nbsp;&nbsp;&nbsp;运等无浮美，无隐恶，得褒贬之正。迁礼部员外郎，历濠、舒二州刺史。岁饥旱，<br /><br />&nbsp;&nbsp;&nbsp;&nbsp;邻郡庸亡什四以上，舒人独安。以治课加检校司封郎中，赐金紫。徙常州，甘露<br /><br />&nbsp;&nbsp;&nbsp;&nbsp;降其廷。卒，年五十三，谥曰宪。<br /><br />&nbsp;&nbsp;&nbsp;&nbsp;及喜鉴拔后进，如梁肃、高参、崔元翰、陈京、唐次、齐抗皆师事之。性孝<br /><br />&nbsp;&nbsp;&nbsp;&nbsp;友。其为文彰明善恶，长于论议。晚嗜琴，有眼疾，不肯治，欲听之专也。子朗、<br /><br />&nbsp;&nbsp;&nbsp;&nbsp;郁。<br /><br />&nbsp;&nbsp;&nbsp;&nbsp;朗，字用晦，由处士辟署江西、宣歙、浙东三府。元和中，擢右拾遗。建言：<br /><br />&nbsp;&nbsp;&nbsp;&nbsp;“宜用观察使领本道盐铁，罢场监管榷吏，除百姓之患。”不听。盗杀武元衡，<br /><br />&nbsp;&nbsp;&nbsp;&nbsp;朗请贬京兆尹，诛捕贼吏。因劝罢兵，忤宪宗意，贬兴元户曹参军。久乃拜殿中<br /><br />&nbsp;&nbsp;&nbsp;&nbsp;侍御史，兼史馆修撰。坐与李景俭饮，景俭使酒慢宰相，出为韶州刺史。召还，<br /><br />&nbsp;&nbsp;&nbsp;&nbsp;再迁谏议大夫。<br /><br />&nbsp;&nbsp;&nbsp;&nbsp;敬宗初，宦官殴令崔发鸡干下，朗请诛首恶以正常法。王播赂权近，还判<br /><br />&nbsp;&nbsp;&nbsp;&nbsp;盐铁，朗连疏论执。迁御史中丞。故事，选御史皆中丞自请。是时，崔晁、郑居<br /><br />&nbsp;&nbsp;&nbsp;&nbsp;中繇宰相力得监察御史，朗拒不纳，晁、居中卒改他官。侍御史李道枢醉谒朗，<br /><br />&nbsp;&nbsp;&nbsp;&nbsp;朗劾不虔，下除司议郎。会殿中王源植贬官，朗直其枉，书五上不报，即自劾执<br /><br />&nbsp;&nbsp;&nbsp;&nbsp;法不称，愿罢去。帝遣中人尉谕不许。文宗初，迁工部侍郎，出为福建观察使，<br /><br />&nbsp;&nbsp;&nbsp;&nbsp;创发背卒，赠右散骑常侍。<br /><br />&nbsp;&nbsp;&nbsp;&nbsp;郁，字古风，始生而孤，与朗育于伯父汜。擢进士第，最为权德舆所称，以<br /><br />&nbsp;&nbsp;&nbsp;&nbsp;女妻之。元和初，举制科高等，拜右拾遗，俄兼史馆修撰，进右补阙。吐突承璀<br /><br />&nbsp;&nbsp;&nbsp;&nbsp;讨王承宗，郁执不可，挺议鲠固，号称职。擢翰林学士。德舆辅政，以嫌去内职，<br /><br />&nbsp;&nbsp;&nbsp;&nbsp;拜考功员外郎，仍兼修撰。宪宗叹德舆乃有佳婿，诏宰相高选世族，故杜尚岐<br /><br />&nbsp;&nbsp;&nbsp;&nbsp;阳公主，然帝犹谓不如德舆之得郁也。俄知制诰。德舆去位，还为学士。九年，<br /><br />&nbsp;&nbsp;&nbsp;&nbsp;以疾辞禁近，徙秘书少监，屏居，卒，年四十，赠绛州刺史。郁有雅名，帝遇<br /><br />&nbsp;&nbsp;&nbsp;&nbsp;之厚，议者亦谓当宰相，共以早世惜之。<br /><br />&nbsp;&nbsp;&nbsp;&nbsp;子庠，字贤府，丧父始十岁，有至性，闻呼父官及吊客来，辄号恸几绝。后<br /><br />&nbsp;&nbsp;&nbsp;&nbsp;举进士，仕至尚书丞。<br /><br />&nbsp;&nbsp;&nbsp;&nbsp;顾少连，字夷仲，苏州吴人。举进士，尤为礼部侍郎薛邕所器，擢上第，以<br /><br />&nbsp;&nbsp;&nbsp;&nbsp;拔萃补登封主簿。邑有虎孽，民患之，少连命塞陷阱，独移文岳神，虎不为害。<br /><br />&nbsp;&nbsp;&nbsp;&nbsp;御史大夫于颀荐为监察御史。德宗幸奉天，徒步诣谒，授水部员外郎、翰林学士。<br /><br />&nbsp;&nbsp;&nbsp;&nbsp;再迁中书舍人，阅十年，以谨密称。尝请徙先兆于洛，帝重远去，诏遣其子往，<br /><br />&nbsp;&nbsp;&nbsp;&nbsp;且命中人护蒇葬役。<br /><br />&nbsp;&nbsp;&nbsp;&nbsp;历吏部侍郎。裴延龄方横，无敢忤者。尝与少连会田镐第，酒酣，少连挺笏<br /><br />&nbsp;&nbsp;&nbsp;&nbsp;曰：“段秀实笏击贼臣，今吾笏将击奸臣！”奋且前，元友直在坐，欢解之。改<br /><br />&nbsp;&nbsp;&nbsp;&nbsp;京兆尹。政尚宽简，不为灼灼名。先是，京畿租赋薄厚不能一，少连以法均之。<br /><br />&nbsp;&nbsp;&nbsp;&nbsp;迁吏部尚书，封本县男，徙兵部。为东都留守，表禁苑及汝闲田募耕以便民，阅<br /><br />&nbsp;&nbsp;&nbsp;&nbsp;武力，利铠仗，号良吏。卒，年六十二，赠尚书右仆射，谥曰敬。<br /><br />&nbsp;&nbsp;&nbsp;&nbsp;始，少连携少子师闵奔行在，有诏同止翰林院，车驾还，授同州参军。<br /><br />&nbsp;&nbsp;&nbsp;&nbsp;韦夏卿，字云客，京兆万年人。少邃于学，善文辞。大历中，与弟正卿同举<br /><br />&nbsp;&nbsp;&nbsp;&nbsp;贤良方正，皆策高等。授高陵主簿，累迁刑部员外郎。时仍岁旱蝗，诏以郎官宰<br /><br />&nbsp;&nbsp;&nbsp;&nbsp;畿甸，授奉天令，课第一，改长安令。转吏部员外郎、郎中，擢给事中，出为常、<br /><br />&nbsp;&nbsp;&nbsp;&nbsp;苏二州刺史。徐州节度使张建封疾甚，诏夏卿为徐泗行军司马，且代之。未至，<br /><br />&nbsp;&nbsp;&nbsp;&nbsp;而建封卒，徐军立其子治留后，召夏卿为吏部侍郎。<br /><br />&nbsp;&nbsp;&nbsp;&nbsp;时从弟执谊在翰林，尝受人金，有所干请，密以金内夏卿怀中，夏卿毁怀不<br /><br />&nbsp;&nbsp;&nbsp;&nbsp;受，曰：“吾与尔赖先人遗德，致位及此，顾当是哉？”执谊大惭。转京兆尹、<br /><br />&nbsp;&nbsp;&nbsp;&nbsp;太子宾客，检校工部尚书，为东都留守，辞疾，改太子少保。卒，年六十四，赠<br /><br />&nbsp;&nbsp;&nbsp;&nbsp;尚书左仆射，谥曰献。<br /><br />&nbsp;&nbsp;&nbsp;&nbsp;夏卿性通简，好古有远韵，谈说多闻。晚岁将罢归，署其居曰“大隐洞”。<br /><br />&nbsp;&nbsp;&nbsp;&nbsp;与齐映、穆赞、赞弟员友善，虽同游，终年不见其喜愠。抚孤侄恩逾己子。为政<br /><br />&nbsp;&nbsp;&nbsp;&nbsp;务通理，不甚作条教。所辟士如路隋、张贾、李景俭等，至宰相达官，故世称知<br /><br />&nbsp;&nbsp;&nbsp;&nbsp;人。<br /><br />&nbsp;&nbsp;&nbsp;&nbsp;正卿子，字茂弘，及进士第，仕累中书舍人。与李德裕善，德裕任宰相，<br /><br />&nbsp;&nbsp;&nbsp;&nbsp;罕接士，唯往请无间也。李宗闵恶之，德裕罢，贬为明州长史。会昌末，累迁<br /><br />&nbsp;&nbsp;&nbsp;&nbsp;楚州刺史，终桂管观察使。<br /><br />&nbsp;&nbsp;&nbsp;&nbsp;段平仲，字秉庸，本武威人，隋民部尚书达六世孙。擢进士第。杜佑、李复<br /><br />&nbsp;&nbsp;&nbsp;&nbsp;之节度淮南，连表掌书记。擢监察御史。磊落有气节，嗜酒敢言。是时，德宗春<br /><br />&nbsp;&nbsp;&nbsp;&nbsp;秋高，躬自听断，天下事有所壅隔，群臣畏帝苛察，无敢言。平仲常曰：“上聪<br /><br />&nbsp;&nbsp;&nbsp;&nbsp;明神武，但臣下畏怯，自为循默尔。使我一日得召见，宜大有开纳。”会京师旱，<br /><br />&nbsp;&nbsp;&nbsp;&nbsp;诏择御史、郎官开仓振恤。平仲与考功员外郎陈归被选，同得对，粗陈振恤事，<br /><br />&nbsp;&nbsp;&nbsp;&nbsp;帝察其意有所畜，以归在侧未言。事讫，平仲方独进，帝乃并留归，正色问之，<br /><br />&nbsp;&nbsp;&nbsp;&nbsp;杂以它语，平仲错牾不得言，乃谬称名，帝怒，叱去之。苍黄向幄后，归趋降招<br /><br />&nbsp;&nbsp;&nbsp;&nbsp;之，乃得去。由是坐废七年，然名由此显。<br /><br />&nbsp;&nbsp;&nbsp;&nbsp;元和初，为谏议大夫，宪宗使吐突承璀讨镇州，亟疏争，不可。及还，无功，<br /><br />&nbsp;&nbsp;&nbsp;&nbsp;又请斩之。再迁尚书右丞。朝廷有得失，未尝不论奏，世推其敢直云。终太子左<br /><br />&nbsp;&nbsp;&nbsp;&nbsp;庶子。<br /><br />&nbsp;&nbsp;&nbsp;&nbsp;赞曰：君有常尊，臣有定卑，自然之势也。然臣不自通于上，君不降而逮诸<br /><br />&nbsp;&nbsp;&nbsp;&nbsp;下，则治不得成而功不彰。返是而天下之务粲焉几矣。德宗察察，欲折伏臣下，<br /><br />&nbsp;&nbsp;&nbsp;&nbsp;自为聪明，而治愈疏。段平仲一忤上，苍惶失对，而犹以取名，何哉？下知所职，<br /><br />&nbsp;&nbsp;&nbsp;&nbsp;而上丧其所以为上也。故圣王屈己从谏，君臣两得其美，知道之本欤！<br /><br />&nbsp;&nbsp;&nbsp;&nbsp;吕元膺，字景夫，郓州东平人。姿仪瑰秀，有器识。始游京师，谒故宰相齐<br /><br />&nbsp;&nbsp;&nbsp;&nbsp;映，映叹曰：“吾不及识娄、郝，殆斯人类乎！”策贤良高第，调安邑尉，辟长<br /><br />&nbsp;&nbsp;&nbsp;&nbsp;春宫判官。李怀光乱河中，辄解去。论惟明节度渭北，表佐其府。惟明卒，王栖<br /><br />&nbsp;&nbsp;&nbsp;&nbsp;曜代之，德宗敕栖曜留元膺自佐，入拜殿中侍御史。历右司员外郎。出为蕲州刺<br /><br />&nbsp;&nbsp;&nbsp;&nbsp;史，尝录囚，囚或白：“父母在，明日岁旦不得省，为恨。”因泣，元膺恻然，<br /><br />&nbsp;&nbsp;&nbsp;&nbsp;悉释械归之，而戒还期。吏白“不可”，答曰：“吾以信待人，人岂我违？”如<br /><br />&nbsp;&nbsp;&nbsp;&nbsp;期而至。自是群盗感愧，悉避境去。<br /><br />&nbsp;&nbsp;&nbsp;&nbsp;元和中，累擢给事中。俄为同州刺史。既谢，帝逮问政事，所对详诣。明日，<br /><br />&nbsp;&nbsp;&nbsp;&nbsp;谓宰相曰：“元膺直气谠言，宜留左右，奈何出之？”李藩、裴谢，因言：“<br /><br />&nbsp;&nbsp;&nbsp;&nbsp;陛下及此，乃宗社无疆之休。臣等昧死请留元膺给事左右。”未几，兼皇太子侍<br /><br />&nbsp;&nbsp;&nbsp;&nbsp;读，进御史中丞。拜鄂岳观察使。尝夜登城，守者不许。左右曰：“中丞也。”<br /><br />&nbsp;&nbsp;&nbsp;&nbsp;对曰：“夜不可辨。”乃还。明日，擢守者为大将。入拜尚书左丞。度支使潘孟<br /><br />&nbsp;&nbsp;&nbsp;&nbsp;阳、太府卿王遂交相恶，乃除孟阳散骑常侍，遂邓州刺史，诏辞无所轻重。元膺<br /><br />&nbsp;&nbsp;&nbsp;&nbsp;上其诏，请明枉直，以显褒惩。<br /><br />&nbsp;&nbsp;&nbsp;&nbsp;江西裴堪按虔州刺史李将顺受赇，不覆讯而贬。元膺曰：“观察使奏部刺史，<br /><br />&nbsp;&nbsp;&nbsp;&nbsp;不加覆，虽当诛，犹不可为天下法。”请遣御史按问，宰相不能夺。<br /><br />&nbsp;&nbsp;&nbsp;&nbsp;选拜东都留守。故事，留守赐旗甲，至元膺不给。或上言：“用兵讨淮西，<br /><br />&nbsp;&nbsp;&nbsp;&nbsp;东都近贼，损其仪，沮威望，请比华、汝、寿三州。”帝不听，并三州罢之。留<br /><br />&nbsp;&nbsp;&nbsp;&nbsp;守不赐旗甲，自此始。都有李师道留邸，邸兵与山棚谋窃发，事觉，元膺禽破之。<br /><br />&nbsp;&nbsp;&nbsp;&nbsp;始，盗发，都人震恐，守兵弱不足恃，元膺坐城门指纵部分，意气闲舒，人赖以<br /><br />&nbsp;&nbsp;&nbsp;&nbsp;安。东畿西南通邓、虢，川谷旷深，多麋鹿，人业射猎而不事农，迁徙无常，皆<br /><br />&nbsp;&nbsp;&nbsp;&nbsp;悍善斗，号曰“山棚”。权德舆居守，将羁縻之，未克。至是，元膺募为山河<br /><br />&nbsp;&nbsp;&nbsp;&nbsp;子弟，使卫宫城，诏可。<br /><br />&nbsp;&nbsp;&nbsp;&nbsp;改河中节度使。时方镇多姑息，独元膺秉正自将，监军及中人往来者，无不<br /><br />&nbsp;&nbsp;&nbsp;&nbsp;严惮。入拜吏部侍郎。正色立朝，有台宰望，处事裁宜，人服其有礼。以疾改太<br /><br />&nbsp;&nbsp;&nbsp;&nbsp;子宾客。居官始终无訾缺。卒，年七十二，赠吏部尚书。<br /><br />&nbsp;&nbsp;&nbsp;&nbsp;许孟容，字公范，京兆长安人。擢进士异等，又第明经，调校书郎。辟武宁<br /><br />&nbsp;&nbsp;&nbsp;&nbsp;张建封府。李纳以兵拒境，建封遣使谕止，前后三辈往，皆不听。乃使孟容见纳，<br /><br />&nbsp;&nbsp;&nbsp;&nbsp;敷引逆顺，纳即悔谢，为罢兵。表为濠州刺史。<br /><br />&nbsp;&nbsp;&nbsp;&nbsp;德宗知其能，召拜礼部员外郎。公主子求补崇文生者，孟容固谓不可，主诉<br /><br />&nbsp;&nbsp;&nbsp;&nbsp;之，帝问状，以著令对。帝嘉其守，擢郎中。累迁给事中。京兆上言“好风雹<br /><br />&nbsp;&nbsp;&nbsp;&nbsp;害稼”，帝遣宦人覆视，不实，夺尹以下俸。孟容曰：“府县上事不实，罪应罚。<br /><br />&nbsp;&nbsp;&nbsp;&nbsp;然陛下遣宦者覆视，紊纲纪。宜更择御史一人参验，乃可。”不听。<br /><br />&nbsp;&nbsp;&nbsp;&nbsp;浙东观察使裴肃诿判官齐总暴敛以厚献，厌天子所欲。会肃卒，帝擢总自大<br /><br />&nbsp;&nbsp;&nbsp;&nbsp;理评事兼监察御史为衢州刺史。衢，大州也。孟容还制曰：“方用兵处，有不待<br /><br />&nbsp;&nbsp;&nbsp;&nbsp;次而擢者。今衢不他虞，总无功越进超授，群议谓何？且总本判官，今诏书乃言<br /><br />&nbsp;&nbsp;&nbsp;&nbsp;‘权知留后，摄都团练副使’，初无制授，尤不见其可。假令总有可录，宜暴课<br /><br />&nbsp;&nbsp;&nbsp;&nbsp;最，解中外之惑。”会补阙王武陵等亦执争，于是诏中停。帝召谓曰：“使百执<br /><br />&nbsp;&nbsp;&nbsp;&nbsp;事皆如卿，朕何忧邪？”自袁高争卢杞后，凡十八年，门下无议可否者。至孟容<br /><br />&nbsp;&nbsp;&nbsp;&nbsp;数论驳，四方知天子开纳多士，浩然想见其风。<br /><br />&nbsp;&nbsp;&nbsp;&nbsp;贞元十九年夏，大旱，上疏言：“陛下斋居损膳，具牲玉，走群望，而天意<br /><br />&nbsp;&nbsp;&nbsp;&nbsp;未答，岂丰歉有定，阴阳适然乎？窃惟天人交感之际，系教令顺民与否。今户部<br /><br />&nbsp;&nbsp;&nbsp;&nbsp;钱非度支岁计，本备缓急，若取一百万缗代京兆一岁赋，则京圻无流亡，振灾为<br /><br />&nbsp;&nbsp;&nbsp;&nbsp;福。又应省察流移征防当还未还，役作禁锢当释未释；负逋馈送，当免免之；沈<br /><br />&nbsp;&nbsp;&nbsp;&nbsp;滞郁抑，当伸伸之；以顺人奉天。若是而神弗v、岁弗稔，未之闻也。”先是，<br /><br />&nbsp;&nbsp;&nbsp;&nbsp;为裴延龄、李齐运流斥者，虽十年弗内移，故孟容因旱及之。帝始不悦，改太常<br /><br />&nbsp;&nbsp;&nbsp;&nbsp;少卿。<br /><br />&nbsp;&nbsp;&nbsp;&nbsp;元和初，再迁尚书右丞、京兆尹。神策军自兴元后，日骄恣，府县不能制。<br /><br />&nbsp;&nbsp;&nbsp;&nbsp;军吏李昱贷富人钱八百万，三岁不肯归。孟容遣吏捕诘，与之期使偿，曰：“不<br /><br />&nbsp;&nbsp;&nbsp;&nbsp;如期，且死！”一军尽惊，诉于朝。宪宗诏以昱付军治之，再遣使，皆不听，奏<br /><br />&nbsp;&nbsp;&nbsp;&nbsp;曰：“不奉诏，臣当诛。然臣职司辇毂，当为陛下抑豪强。钱未尽输，昱不可得。”<br /><br />&nbsp;&nbsp;&nbsp;&nbsp;帝嘉其守正，许之。京师豪右大震。<br /><br />&nbsp;&nbsp;&nbsp;&nbsp;累迁吏部侍郎。盗杀武元衡，孟容白宰相曰：“汉有一汲黯，奸臣寝谋。今<br /><br />&nbsp;&nbsp;&nbsp;&nbsp;朝廷无有过失，而狂贼敢尔，尚谓国有人乎？愿白天子，起裴中丞辅政，使主兵<br /><br />&nbsp;&nbsp;&nbsp;&nbsp;柄，索贼党，罪人得矣。”后数日，果相度。俄以尚书左丞宣慰汴宋陈许河阳行<br /><br />&nbsp;&nbsp;&nbsp;&nbsp;营，拜东都留守。卒，年七十六，赠太子少保，谥曰宪。<br /><br />&nbsp;&nbsp;&nbsp;&nbsp;孟容方劲有礼学，每所折衷，咸得其正。好提腋士，天下清议上之。<br /><br />&nbsp;&nbsp;&nbsp;&nbsp;弟季同，始署西川韦皋府判官。刘辟反，弃妻子归，拜监察御史。历长安令，<br /><br />&nbsp;&nbsp;&nbsp;&nbsp;再迁兵部郎中。孟容为礼部侍郎，徙季同京兆少尹。时京兆尹元义方出为~坊观<br /><br />&nbsp;&nbsp;&nbsp;&nbsp;察使，奏劾宰相李绛与季同举进士为同年，才数月辄徙。帝以问绛，绛曰：“进<br /><br />&nbsp;&nbsp;&nbsp;&nbsp;士、明经，岁大抵百人，吏部得官至千人，私谓为同年，本非亲与旧也。今季同<br /><br />&nbsp;&nbsp;&nbsp;&nbsp;以兄嫌徙少尹，岂臣所助邪？且忠臣事君，不以私害公，设有才，虽亲旧当白用。<br /><br />&nbsp;&nbsp;&nbsp;&nbsp;避嫌不用，乃臣下身谋，非天子用人意。”帝然之。终宣歙观察使。<br /><br />&nbsp;&nbsp;&nbsp;&nbsp;薛存诚，字资明，河中宝鼎人。中进士第。擢累监察御史。元和初，讨刘辟，<br /><br />&nbsp;&nbsp;&nbsp;&nbsp;邮传事丛，诏以中人为馆驿使，存诚以为害体甚，奏罢之。转殿中侍御史，累迁<br /><br />&nbsp;&nbsp;&nbsp;&nbsp;给事中。琼林库广籍工徒，存诚曰：“此奸人羼名以避征役，不可许。”又神策<br /><br />&nbsp;&nbsp;&nbsp;&nbsp;军与咸阳尉袁儋不平，诬奏之，儋被罚。二敕皆执不下。宪宗悦，遣使劳之，拜<br /><br />&nbsp;&nbsp;&nbsp;&nbsp;御史中丞。浮屠鉴虚者，自贞元中关通赂遗，倚宦竖为奸，会坐于E、杜黄裳家<br /><br />&nbsp;&nbsp;&nbsp;&nbsp;事，逮捕下狱。存诚穷劾之，得赃数十万，当以大辟。权近更保救于帝，有诏释<br /><br />&nbsp;&nbsp;&nbsp;&nbsp;之，存诚不听。明日，诏使诣台谕曰：“朕须此囚面诘，非赦也。”存诚奏曰：<br /><br />&nbsp;&nbsp;&nbsp;&nbsp;“狱已具，陛下必欲召赦之，请先杀臣乃可。不然，臣不敢奉诏。”鉴虚卒抵死。<br /><br />&nbsp;&nbsp;&nbsp;&nbsp;江西监军高重昌妄劾信州刺史李位谋反，追付仗内诘状。存诚一日三表，请付位<br /><br />&nbsp;&nbsp;&nbsp;&nbsp;御史台。及按，果无实。<br /><br />&nbsp;&nbsp;&nbsp;&nbsp;未几，复为给事中。会御史中丞阙，帝谓宰相曰：“持宪无易存诚者。”乃<br /><br />&nbsp;&nbsp;&nbsp;&nbsp;复命之。会暴卒，帝悼惜，赠刑部侍郎。存诚性和易，于人无所不容，及当官，<br /><br />&nbsp;&nbsp;&nbsp;&nbsp;毅然不可夺。子廷老。<br /><br />&nbsp;&nbsp;&nbsp;&nbsp;廷老，字商叟，及进士第，谠正有父风。宝历中，为右拾遗。敬宗政日僻，<br /><br />&nbsp;&nbsp;&nbsp;&nbsp;尝与舒元褒、李汉入阁论奏曰：“比除拜不由宰司拟进，恐纲纪浸坏，奸邪放肆。”<br /><br />&nbsp;&nbsp;&nbsp;&nbsp;帝厉语曰：“更论何事？”元褒曰：“宫中兴作太甚。”帝色变，曰：“兴作何<br /><br />&nbsp;&nbsp;&nbsp;&nbsp;所？”元褒不能对。廷老曰：“臣等以谏为职，有闻即应论奏。然见外辇材瓦绝<br /><br />&nbsp;&nbsp;&nbsp;&nbsp;多，知有所营。”帝曰：“已谕。”时造清思院，殿中用铜鉴三千，薄金十万饼，<br /><br />&nbsp;&nbsp;&nbsp;&nbsp;故廷老等恳言之。寻加史馆撰。<br /><br />&nbsp;&nbsp;&nbsp;&nbsp;郑注用事，岭南节度使郑权附之，悉盗公库宝货输注家为谢。廷老表按权罪，<br /><br />&nbsp;&nbsp;&nbsp;&nbsp;由是中人切齿。又论李逢吉党张权舆、程昔范不宜居谏争官，逢吉怒。会廷老告<br /><br />&nbsp;&nbsp;&nbsp;&nbsp;满百日，出为临晋令。文宗立，召为殿中侍御史。李让夷数荐之，拜翰林学士。<br /><br />&nbsp;&nbsp;&nbsp;&nbsp;日酣饮，不持检操，帝不悦，并让夷罢之。开成三年，迁给事中。在公卿间，侃<br /><br />&nbsp;&nbsp;&nbsp;&nbsp;侃不干虚誉，推为正人。卒，赠刑部侍郎。<br /><br />&nbsp;&nbsp;&nbsp;&nbsp;子保逊，第进士，擢累给事中。<br /><br />&nbsp;&nbsp;&nbsp;&nbsp;保逊子昭纬，乾宁中，至礼部侍郎。性轻率，坐事贬m州刺史。<br /><br />&nbsp;&nbsp;&nbsp;&nbsp;李逊，字友道，魏申公发之后，赵郡所谓申公房者，客居荆州。始署山南东<br /><br />&nbsp;&nbsp;&nbsp;&nbsp;道掌书记，累迁濠州刺史。初，濠州兵谋杀其将杨腾，腾走扬州，因灭腾家，曹<br /><br />&nbsp;&nbsp;&nbsp;&nbsp;亡剽劫。逊至，镌谕利害，众释铠自归。观察使旨限外浮敛，逊一不应。入为虞<br /><br />&nbsp;&nbsp;&nbsp;&nbsp;部郎中。由衢州刺史以政最擢浙东观察使。当贞元初，福建军乱，前观察使奏益<br /><br />&nbsp;&nbsp;&nbsp;&nbsp;兵三千屯于境，以折闽冲，遂为长戍，几二十年。逊署事，即停其兵。<br /><br />&nbsp;&nbsp;&nbsp;&nbsp;入为给事中。故事，天子以畸日听政，对群臣。逊奏：“陛下求治，而下有<br /><br />&nbsp;&nbsp;&nbsp;&nbsp;所陈，当不时上，岂宜限以日？如是，毕岁得望天子者几何？”宪宗悦，从之。<br /><br />&nbsp;&nbsp;&nbsp;&nbsp;迁户部侍郎。<br /><br />&nbsp;&nbsp;&nbsp;&nbsp;代严绶为山南东道节度使。时方讨蔡，析山南东道为两节度：以唐、邓、隋<br /><br />&nbsp;&nbsp;&nbsp;&nbsp;三州授高霞寓，得专攻讨，而逊督襄、复、郢、均、房五州赋馈之。初，襄阳兵<br /><br />&nbsp;&nbsp;&nbsp;&nbsp;隶霞寓者多逃还，后霞寓战贼不胜，言为逊所桡。帝欲按状，宰相请置不问，下<br /><br />&nbsp;&nbsp;&nbsp;&nbsp;迁太子宾客。中人诬之，更贬恩王傅。久乃历京兆尹、国子祭酒。以检校礼部尚<br /><br />&nbsp;&nbsp;&nbsp;&nbsp;书为忠武节度使。时吴元济始平，治条疏K，逊召会大众，申严约束，明谕赏罚，<br /><br />&nbsp;&nbsp;&nbsp;&nbsp;上下皆感畏，众遂安。逊于为政，抑强植弱，贫富均一，所至有绩可纪。<br /><br />&nbsp;&nbsp;&nbsp;&nbsp;长庆初，幽、镇继乱，逊首建诛讨计，不听。诏以兵万人会行营，即日上道，<br /><br />&nbsp;&nbsp;&nbsp;&nbsp;先诸军至，由是进检校吏部尚书。未几，徙节凤翔，过京师，以疾求解为刑部尚<br /><br />&nbsp;&nbsp;&nbsp;&nbsp;书。卒，年六十三，赠尚书右仆射，谥曰贞。<br /><br />&nbsp;&nbsp;&nbsp;&nbsp;子方玄，字景业，第进士。裴谊奏署江西府判官。有大狱，论死者十余囚，<br /><br />&nbsp;&nbsp;&nbsp;&nbsp;方玄刺审其冤，悉平贷之。累为池州刺史。钩检户籍，所以差量徭赋者，皆有科<br /><br />&nbsp;&nbsp;&nbsp;&nbsp;品程章，吏不得私。常曰：“沈约年八十，手写簿书，盖为此云。”终处州刺史。<br /><br />&nbsp;&nbsp;&nbsp;&nbsp;逊弟建，字杓直，与兄俱客荆州。乡人争斗，不诣府而诣建，平决无颇。母<br /><br />&nbsp;&nbsp;&nbsp;&nbsp;怜其孝，每字之曰：“犭委子劝吾食，吾辄饱；进药，吾意其瘳。”贞元中，补<br /><br />&nbsp;&nbsp;&nbsp;&nbsp;校书郎。德宗思得文学者，或以建闻，帝问左右，宰相郑瑜曰：“臣为吏部时，<br /><br />&nbsp;&nbsp;&nbsp;&nbsp;当补校书者八人，它皆藉贵势以请，建独无有。”帝喜，擢左拾遗、翰林学士。<br /><br />&nbsp;&nbsp;&nbsp;&nbsp;顺宗立，李师古以兵侵曹州，建作诏谕还之，词不假借。王叔文欲更之，建<br /><br />&nbsp;&nbsp;&nbsp;&nbsp;不可。左除太子詹事，改殿中侍御史。以兵部郎中知制诰。宰相有窜定诏稿者，<br /><br />&nbsp;&nbsp;&nbsp;&nbsp;亟请解职，除京兆少尹。会逊被谗，建申治之，出为澧州刺史。召拜刑部侍郎。<br /><br />&nbsp;&nbsp;&nbsp;&nbsp;卒，赠工部尚书。<br /><br />&nbsp;&nbsp;&nbsp;&nbsp;初，建为学时，家苦贫。兄造知其贤，为营丐，使成就之。故逊、建皆举进<br /><br />&nbsp;&nbsp;&nbsp;&nbsp;士。后虽通显，未尝治垣屋，以清俭称。<br /><br />&nbsp;&nbsp;&nbsp;&nbsp;建子讷，字敦止，及进士第。迁累中书舍人，为浙东观察使。性疏卞，遇士<br /><br />&nbsp;&nbsp;&nbsp;&nbsp;不以礼，为下所逐，贬朗州刺史。召为河南尹。时久雨，洛暴涨，讷行水魏王堤，<br /><br />&nbsp;&nbsp;&nbsp;&nbsp;惧漂泊，疾驰去，水遂大毁民庐。议者薄其材。初，讷居与宰相杨收接，收欲市<br /><br />&nbsp;&nbsp;&nbsp;&nbsp;讷冗舍以广第，讷叱曰：“先人旧庐，为权贵优笑地邪？”凡三为华州刺史，历<br /><br />&nbsp;&nbsp;&nbsp;&nbsp;兵部尚书，以太子太傅卒。遗命葬不请卤簿，避赠谥，诏听。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939876);">加入书签</a><a
                        href="939833.html">上一页</a>&larr;<a href="index.html">返回列表</a>&rarr;<a
                            href="939921.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939833.html"; var next_page = "939921.html"; var index_page = "index.html"; var sortid = "9"; var article_id = "14231"; var chapter_id = "939876"; var articlename = "新唐书"; var chaptername = " 卷一百六十二 列传第八十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>