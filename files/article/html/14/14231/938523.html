<!DOCTYPE html>
<html>
<head>
<meta charset="gbk" />
<title>新唐书- 卷一百三十四 列传第五十九-在线阅读-哈西文学网</title>
<meta name="keywords" content="欧阳修、宋祁，新唐书， 卷一百三十四 列传第五十九全文， 卷一百三十四 列传第五十九在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百三十四 列传第五十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938523.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938523.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十四 列传第五十九</h1>
            <div class="link xb">
                <a href="938362.html">上一页</a>&larr;<a href="index.html">返回列表</a>&rarr;<a
                    href="938666.html">下一页</a></div>			
            <div id="BookText">&nbsp;&nbsp;&nbsp;&nbsp;◎宇文韦杨王<br /><br />&nbsp;&nbsp;&nbsp;&nbsp;宇文融，京兆万年人，隋平昌公弼裔孙。祖节，明法令，贞观中，为尚书右<br /><br />&nbsp;&nbsp;&nbsp;&nbsp;丞，谨干自将。江夏王道宗以事请节，节以闻，太宗喜，赉绢二百，劳之曰：“<br /><br />&nbsp;&nbsp;&nbsp;&nbsp;朕比不置左右仆射，正以公在省耳。永徽初，迁黄门侍郎、同中书门下三品，代<br /><br />&nbsp;&nbsp;&nbsp;&nbsp;于志宁为侍中。坐房遗爱友善，贬桂州，卒。<br /><br />&nbsp;&nbsp;&nbsp;&nbsp;融明辩，长于吏治。开元初，调富平主簿。源乾曜、孟温继为京兆，贤其人，<br /><br />&nbsp;&nbsp;&nbsp;&nbsp;厚为礼。时天下户版\隐，人多去本籍，浮食闾里，诡脱繇赋，豪弱相并，州<br /><br />&nbsp;&nbsp;&nbsp;&nbsp;县莫能制。融由监察御史陈便宜，请校天下籍，收匿户羡田佐用度。玄宗以融为<br /><br />&nbsp;&nbsp;&nbsp;&nbsp;覆田劝农使，钩检帐符，得伪勋亡丁甚众。擢兵部员外郎，兼侍御史。融乃奏慕<br /><br />&nbsp;&nbsp;&nbsp;&nbsp;容琦、韦洽、裴宽、班景倩、库狄履温、贾晋等二十九人为劝农判官，假御史，<br /><br />&nbsp;&nbsp;&nbsp;&nbsp;分按州县，括正丘亩，招徕户口而分业之。又兼租地安辑户口使。于是诸道收没<br /><br />&nbsp;&nbsp;&nbsp;&nbsp;户八十万，田亦称是。岁终，羡钱数百万缗。帝悦，引拜御史中丞。然吏下希望<br /><br />&nbsp;&nbsp;&nbsp;&nbsp;融旨，不能无扰，张空最，务多其获，而流客颇脱不止。初，议者以生事，沮诘<br /><br />&nbsp;&nbsp;&nbsp;&nbsp;百端，而帝意向之，宰相源乾曜等佐其举。又集群臣大议，公卿雷同不敢异，唯<br /><br />&nbsp;&nbsp;&nbsp;&nbsp;户部侍郎杨以为籍外取税，百姓困弊，得不酬失。坐左迁。融乃自请驰传行<br /><br />&nbsp;&nbsp;&nbsp;&nbsp;天下，事无巨细，先上劝农使，而后上台省，台省须其意，乃行下。融所过，见<br /><br />&nbsp;&nbsp;&nbsp;&nbsp;高年，宣天子恩旨，百姓至有感涕者。使还言状，帝乃下诏：“以客赋所在，并<br /><br />&nbsp;&nbsp;&nbsp;&nbsp;建常平仓，益贮九谷，权发敛；官司劝作农社，使贫富相恤。凡农月，州县常务<br /><br />&nbsp;&nbsp;&nbsp;&nbsp;一切罢省，使趋刈获。流亡新归，十道各分官属存抚，使遂厥功。复业已定，州<br /><br />&nbsp;&nbsp;&nbsp;&nbsp;县季一申牒，不须挟名。”<br /><br />&nbsp;&nbsp;&nbsp;&nbsp;中书令张说素恶融，融每建白，说辄引大体廷争。融揣说不善，欲先事中伤<br /><br />&nbsp;&nbsp;&nbsp;&nbsp;之。张九龄谓说曰：“融新用事，辩给多诈，公不可以忽。”说曰：“狗鼠何能<br /><br />&nbsp;&nbsp;&nbsp;&nbsp;为！”会帝封太山还，融以选限薄冬，请分吏部为十铨。有诏融与礼部尚书苏F、<br /><br />&nbsp;&nbsp;&nbsp;&nbsp;刑部尚书韦抗、工部尚书卢从愿、右散骑常侍徐坚、薄州刺史崔琳、魏州刺史崔<br /><br />&nbsp;&nbsp;&nbsp;&nbsp;沔、荆州长史韦虚心、郑州刺史贾曾、怀州刺史王丘分总，而不得参事，一决于<br /><br />&nbsp;&nbsp;&nbsp;&nbsp;上。融奏选事，说屡却之，融怒，乃与御史大夫崔隐甫等廷劾说引术士解祷及受<br /><br />&nbsp;&nbsp;&nbsp;&nbsp;赇，说由是罢宰相。融畏说且复用，訾诋不已。帝疾其党，诏说致仕，放隐甫于<br /><br />&nbsp;&nbsp;&nbsp;&nbsp;家，出融为魏州刺史。<br /><br />&nbsp;&nbsp;&nbsp;&nbsp;方河北大水，即诏领宣抚使，俄兼检校汴州刺史、河南北沟渠堤堰决九河使。<br /><br />&nbsp;&nbsp;&nbsp;&nbsp;又建请垦九河故地为稻田，权陆运本钱，收其子入官。兴役纷然，而卒无成功。<br /><br />&nbsp;&nbsp;&nbsp;&nbsp;入为鸿胪卿，兼户部侍郎。明年，进黄门侍郎、同中书门下平章事。融曰：“使<br /><br />&nbsp;&nbsp;&nbsp;&nbsp;吾执政得数月久，天下定矣。”乃荐宋Z为右丞相，裴耀卿为户部侍郎，许景先<br /><br />&nbsp;&nbsp;&nbsp;&nbsp;为工部侍郎，当时长其知人。而性卞急，少所推下。既居位，日引宾客故人与酣<br /><br />&nbsp;&nbsp;&nbsp;&nbsp;饮。然而神用警敏，应对如响，虽天子不能屈。信安王t节度朔方，融畏其权，<br /><br />&nbsp;&nbsp;&nbsp;&nbsp;讽侍御史李宙劾奏之。t密知，因玉真公主、高力士自归。翌日，宙通奏，帝怒，<br /><br />&nbsp;&nbsp;&nbsp;&nbsp;罢融为汝州刺史。居宰相凡百日去，而钱谷亦自此不治。帝思之，让宰相曰：“<br /><br />&nbsp;&nbsp;&nbsp;&nbsp;公等暴融恶，朕既罪之矣，国用不足，将奈何？”裴光庭等不能对，即使有司劾<br /><br />&nbsp;&nbsp;&nbsp;&nbsp;融交不逞，作威福，其息受赃馈狼藉，乃贬融平乐尉。岁余，司农发融在汴州绐<br /><br />&nbsp;&nbsp;&nbsp;&nbsp;隐官息钱巨万，给事中冯绍烈深文推证，诏流于严州。道广州。迁延不行，为都<br /><br />&nbsp;&nbsp;&nbsp;&nbsp;督耿仁忠所让，惶恐上道，卒。<br /><br />&nbsp;&nbsp;&nbsp;&nbsp;初，融广置使额以侈上心，百姓愁恐。有司浸失职，自融始。帝犹思其旧功，<br /><br />&nbsp;&nbsp;&nbsp;&nbsp;赠台州刺史。其后言利得幸者踵相蹑，皆本于融云。<br /><br />&nbsp;&nbsp;&nbsp;&nbsp;子审，字审。融之贬也，审与兄弟侍母京师。及闻融再贬，不告其家，徒步<br /><br />&nbsp;&nbsp;&nbsp;&nbsp;号泣省父，使者怜之，以车共载达于严州。后擢进士第，累迁大理评事。以夏楚<br /><br />&nbsp;&nbsp;&nbsp;&nbsp;大小无制，始创杖架，以高庳度杖长短，又铸铜为规，齐其巨细。杨国忠颛政，<br /><br />&nbsp;&nbsp;&nbsp;&nbsp;杀岭南流人，以中使传口敕行刑，畏议者嫉其酷，乃以审为岭南监决处置等使，<br /><br />&nbsp;&nbsp;&nbsp;&nbsp;活者甚众。后终和、永二州刺史。<br /><br />&nbsp;&nbsp;&nbsp;&nbsp;韦坚，字子全，京兆万年人。姊为惠宣太子妃，妹为皇太子妃，中表贵盛，<br /><br />&nbsp;&nbsp;&nbsp;&nbsp;故仕最早。由秘书丞历奉先、长安令，有干名。见宇文融、杨慎矜父子以聚敛进，<br /><br />&nbsp;&nbsp;&nbsp;&nbsp;乃运江、淮租赋，所在置吏督察，以佐国禀，岁终增钜万。玄宗咨其才，擢为陕<br /><br />&nbsp;&nbsp;&nbsp;&nbsp;郡太守、水陆运使。<br /><br />&nbsp;&nbsp;&nbsp;&nbsp;汉有运渠，起关门，西抵长安，引山东租赋，汔隋常治之。坚为使，乃占咸<br /><br />&nbsp;&nbsp;&nbsp;&nbsp;阳，壅渭为堰，绝灞、憾东，注永丰仓下，复与渭合。初，核衔苑左，有望<br /><br />&nbsp;&nbsp;&nbsp;&nbsp;春楼，坚于下凿为潭以通漕，二年而成。帝为升楼，诏群臣临观。坚豫取洛、汴、<br /><br />&nbsp;&nbsp;&nbsp;&nbsp;宋山东小斛舟三百并贮之潭，篙工柁师皆大笠、侈袖、芒屦，为吴、楚服。每舟<br /><br />&nbsp;&nbsp;&nbsp;&nbsp;署某郡，以所产暴陈其上。若广陵则锦、铜器、官端绫绣；会稽则罗、吴绫、绛<br /><br />&nbsp;&nbsp;&nbsp;&nbsp;纱；南海玳瑁、象齿、珠i、沉香；豫章力士瓷饮器、茗铛、釜；宣城空青、石<br /><br />&nbsp;&nbsp;&nbsp;&nbsp;绿；始安蕉葛、蚺胆、翠羽；吴郡方文绫。船皆尾相衔进，数十里不绝。关中不<br /><br />&nbsp;&nbsp;&nbsp;&nbsp;识连樯挟橹，观者骇异。先是，人间唱《得体纥那歌》，有“扬州铜器”语。开<br /><br />&nbsp;&nbsp;&nbsp;&nbsp;元末，得宝符于桃林，而陕尉崔成甫以坚大输南方物与歌语叶，更变为《得宝歌》，<br /><br />&nbsp;&nbsp;&nbsp;&nbsp;自造曲十馀解，召吏唱习。至是，衣缺胯衫、锦半臂、绛冒额，立舻前，倡人<br /><br />&nbsp;&nbsp;&nbsp;&nbsp;数百，皆巾Z鲜冶，齐声应和，鼓吹合作。船次楼下，坚跪取诸郡轻货上于帝，<br /><br />&nbsp;&nbsp;&nbsp;&nbsp;以给贵戚、近臣。上百牙盘食，府县教坊音乐迭进，惠宣妃亦出宝物供具。帝大<br /><br />&nbsp;&nbsp;&nbsp;&nbsp;悦，擢坚左散骑常侍，官属赏有差，蠲役人一年赋，舟工赐钱二百万，名潭曰广<br /><br />&nbsp;&nbsp;&nbsp;&nbsp;运。坚进兼江淮南租庸、转运、处置等使，又兼御史中丞，封韦城县男。<br /><br />&nbsp;&nbsp;&nbsp;&nbsp;坚妻，姜皎女，李林甫舅子也。初甚昵比，既见其宠，恶之。坚亦自以得天<br /><br />&nbsp;&nbsp;&nbsp;&nbsp;子意，锐于进，又与左相李适之善，故林甫授坚刑部尚书，夺诸使，以杨慎矜代<br /><br />&nbsp;&nbsp;&nbsp;&nbsp;之。坚失职，稍怨望。河西、陇右节度使皇甫惟明数于帝前短林甫，称坚才，林<br /><br />&nbsp;&nbsp;&nbsp;&nbsp;甫知之。惟明故为忠王友，王时为皇太子矣。正月望夜，惟明与坚宴集，林甫奏<br /><br />&nbsp;&nbsp;&nbsp;&nbsp;坚外戚与边将私，且谋立太子。有诏讯鞫，林甫使杨慎矜、杨国忠、王p、吉<br /><br />&nbsp;&nbsp;&nbsp;&nbsp;温等文致其狱，帝惑之，贬坚缙云太守，惟明播川太守，籍其家。坚诸弟诉枉，<br /><br />&nbsp;&nbsp;&nbsp;&nbsp;帝大怒。太子惧，表与妃绝。复贬坚江夏别驾。未几，长流临封郡。弟兰，为将<br /><br />&nbsp;&nbsp;&nbsp;&nbsp;作少匠，冰令，芝，兵部员外郎，子谅，河南府户曹，皆谪去。岁中，遣监察<br /><br />&nbsp;&nbsp;&nbsp;&nbsp;御史罗希]就杀之，杀惟明于黔中，惟坚妻得原。从坐十余人，仓部员外郎郑章、<br /><br />&nbsp;&nbsp;&nbsp;&nbsp;右补阙内供奉郑钦说、监察御史豆卢友杨惠、嗣薛王K皆免官被窜。<br /><br />&nbsp;&nbsp;&nbsp;&nbsp;坚始凿潭，多坏民冢墓，起江、淮，至长安，公私骚然。及得罪，林甫遣使<br /><br />&nbsp;&nbsp;&nbsp;&nbsp;江、淮，钩索坚罪，捕治舟夫漕史，所在狱皆满。郡县剥敛偿输，责及邻伍，多<br /><br />&nbsp;&nbsp;&nbsp;&nbsp;裸死牢户。林甫死，乃止。<br /><br />&nbsp;&nbsp;&nbsp;&nbsp;杨慎矜，隋齐王┰孙。祖正道，从萧后入突厥，及破颉利可汗，乃得归，<br /><br />&nbsp;&nbsp;&nbsp;&nbsp;为尚衣奉御。父隆礼，历州刺史，善检督吏，以严辩自名。开元初，为太府卿，<br /><br />&nbsp;&nbsp;&nbsp;&nbsp;封弘农郡公。时御府财物羡积如丘山，隆礼性详密，出纳虽寻尺皆自按省，凡物<br /><br />&nbsp;&nbsp;&nbsp;&nbsp;经杨卿者，号无不精丽，岁常爱省数百万。任职二十年，年九十馀，以户部尚书<br /><br />&nbsp;&nbsp;&nbsp;&nbsp;致仕，卒。<br /><br />&nbsp;&nbsp;&nbsp;&nbsp;慎矜沉毅任气，健而才。初为汝阳令，有治称。隆礼罢太府，玄宗访其子可<br /><br />&nbsp;&nbsp;&nbsp;&nbsp;代父任者，宰相以慎馀、慎矜、慎名皆得父清白。帝喜，擢慎矜监察御史，知太<br /><br />&nbsp;&nbsp;&nbsp;&nbsp;府出纳，慎馀太子舍人，主长安仓，慎名大理评事，为含嘉仓出纳使，被眷尤渥。<br /><br />&nbsp;&nbsp;&nbsp;&nbsp;慎矜迁侍御史，知杂事，高置风格。始议输物有污伤，责州县偿所直，转轻<br /><br />&nbsp;&nbsp;&nbsp;&nbsp;齐入京师，自是天下调发始烦。天宝二年，权判御史中丞、京畿采访使，太府出<br /><br />&nbsp;&nbsp;&nbsp;&nbsp;纳如故。于时李林甫用事，慎矜进非其意，固让不敢拜，乃授谏议大夫、兼侍御<br /><br />&nbsp;&nbsp;&nbsp;&nbsp;史，更以萧谅为中丞。谅争轻重不平，罢为陕郡太守。林甫知慎矜为己屈，卒授<br /><br />&nbsp;&nbsp;&nbsp;&nbsp;御史中丞，兼诸道铸钱使。<br /><br />&nbsp;&nbsp;&nbsp;&nbsp;韦坚之狱，王p等方文致，而慎矜依违不甚力，p恨之，虽林甫亦不悦。<br /><br />&nbsp;&nbsp;&nbsp;&nbsp;p父与慎矜外兄弟也，故与p狎。及为侍御史，繇慎矜所引，后迁中丞，同<br /><br />&nbsp;&nbsp;&nbsp;&nbsp;列，慎矜犹以子姓畜之，p负林甫势，滋不平。会慎矜擢户部侍郎，仍兼中丞，<br /><br />&nbsp;&nbsp;&nbsp;&nbsp;林甫疾其得君，且逼己，乃与p谋陷之。<br /><br />&nbsp;&nbsp;&nbsp;&nbsp;明年，慎矜父冢草木皆流血，惧，以问所善胡人史敬忠。敬忠使身桎梏，裸<br /><br />&nbsp;&nbsp;&nbsp;&nbsp;而坐林中厌之。又言天下且乱，劝慎矜居临汝，置田为后计。会婢春草有罪，将<br /><br />&nbsp;&nbsp;&nbsp;&nbsp;杀之，敬忠曰：“勿杀，卖之可市十牛，岁耕田十顷。”慎矜从之。婢入贵妃姊<br /><br />&nbsp;&nbsp;&nbsp;&nbsp;家，因得见帝。帝爱其辩惠，留宫中，浸侍左右。帝常问所从来，婢奏为慎矜家<br /><br />&nbsp;&nbsp;&nbsp;&nbsp;所卖。帝曰：“彼乏钱邪？”对曰：“固将死，赖史敬忠以免。”帝素闻敬忠挟<br /><br />&nbsp;&nbsp;&nbsp;&nbsp;术，间质其然。婢具言敬忠夜过慎矜，坐廷中，步星变，夜分乃去；又白厌胜事。<br /><br />&nbsp;&nbsp;&nbsp;&nbsp;帝怒。而婢漏言于杨国忠，国忠、p方睦，阴相语。始，慎矜夺p职田，辱<br /><br />&nbsp;&nbsp;&nbsp;&nbsp;诟其母，又尝私语谶书，p衔之，未有发也。至闻国忠语，乃喜，且欲尝帝以<br /><br />&nbsp;&nbsp;&nbsp;&nbsp;取验。异时奏事，数称引慎矜，帝悖然曰：“尔亲邪，毋相往来！”p知帝恶<br /><br />&nbsp;&nbsp;&nbsp;&nbsp;甚，后见慎矜，辄慢侮不为礼，慎矜怒。p乃与林甫作飞牒，告慎矜本隋后，<br /><br />&nbsp;&nbsp;&nbsp;&nbsp;蓄谶纬妖言，与妄人交，规复隋室。帝方在华清宫，闻之震怒，收慎矜尚书省，<br /><br />&nbsp;&nbsp;&nbsp;&nbsp;诏刑部尚书萧炅、大理卿李道邃、殿中侍御史卢铉、杨国忠杂讯。驰遣京兆士曹<br /><br />&nbsp;&nbsp;&nbsp;&nbsp;参军吉温系慎馀、慎名于洛阳狱考治。捕太府少卿张u致会昌传舍，劾u与慎矜<br /><br />&nbsp;&nbsp;&nbsp;&nbsp;共解图谶，s掠不服。铉遣御史崔器索谶书，于慎矜小妻卧内得之，诟曰：“逆<br /><br />&nbsp;&nbsp;&nbsp;&nbsp;贼所固密，今得矣！”以示慎矜，慎矜曰：“它日无是，今得之，吾死，命矣<br /><br />&nbsp;&nbsp;&nbsp;&nbsp;夫！”温又诱敬忠首服诘言，慎矜不能对。有诏杖敬忠，赐慎矜、u死，籍其家，<br /><br />&nbsp;&nbsp;&nbsp;&nbsp;子女悉置岭南。姻党通事舍人辛景凑、天马副监万俟承晖、闲厩使殿中监韦衢等<br /><br />&nbsp;&nbsp;&nbsp;&nbsp;坐窜徙者十馀族，所在部送，近亲不得仕京师。遣御史颜真卿驰洛阳决狱。慎馀、<br /><br />&nbsp;&nbsp;&nbsp;&nbsp;慎名闻兄死，皆哭，既读诏，辍哭。慎名曰：“奉诏不敢稽死，但寡姊垂白，作<br /><br />&nbsp;&nbsp;&nbsp;&nbsp;数行书与别。”真卿许之。索笔，曰：“拙于谋己，兄弟并命，姊老孤茕，何以<br /><br />&nbsp;&nbsp;&nbsp;&nbsp;堪此！”遂缢，手指天而绝。慎矜兄弟友爱，事姊如母，仪干皆秀伟，爱宾客，<br /><br />&nbsp;&nbsp;&nbsp;&nbsp;标置不凡，著称于时。慎名尝视鉴叹曰：“兄弟皆六尺馀，此貌此才，欲见容当<br /><br />&nbsp;&nbsp;&nbsp;&nbsp;世，难矣！胡不使我少体弱邪？”世哀其言。宝应初，慎矜、王琚、韦坚皆复官<br /><br />&nbsp;&nbsp;&nbsp;&nbsp;爵。<br /><br />&nbsp;&nbsp;&nbsp;&nbsp;王p，中书舍人侧出子也。初为尉，迁监察御史，擢累户部郎中。<br /><br />&nbsp;&nbsp;&nbsp;&nbsp;数按狱深文，玄宗以为才，进兼和市和籴、长春宫、户口色役使，拜御史中丞、<br /><br />&nbsp;&nbsp;&nbsp;&nbsp;京畿关内采访黜陟使。<br /><br />&nbsp;&nbsp;&nbsp;&nbsp;林甫方兴大狱，撼东宫，诛不附己者，以p险刻，可动以利，故倚之，使<br /><br />&nbsp;&nbsp;&nbsp;&nbsp;鸷击狼噬。p所摧陷，多抵不道。又厚诛敛，向天子意，人虽被蠲贷，p更<br /><br />&nbsp;&nbsp;&nbsp;&nbsp;奏取脚直，转异货，百姓间关输送，乃倍所赋。又取诸郡高户为租庸脚士，大抵<br /><br />&nbsp;&nbsp;&nbsp;&nbsp;赀业皆破，督责连年，人不赖生。帝在位久，妃御服玩脂泽之费日侈，而横与别<br /><br />&nbsp;&nbsp;&nbsp;&nbsp;赐不绝于时，重取于左右藏。故p迎帝旨，岁进钱钜亿万，储禁中，以为岁租<br /><br />&nbsp;&nbsp;&nbsp;&nbsp;外物，供天子私帑。帝以p有富国术，宠遇益厚，以户部侍郎仍御史中丞，加<br /><br />&nbsp;&nbsp;&nbsp;&nbsp;检察内作、闲厩使，苑内、营田、五坊、宫苑等使，陇右群牧、支度营田使。<br /><br />&nbsp;&nbsp;&nbsp;&nbsp;天宝八载，方士李浑上言见太白老人告玉版秘记事，帝诏p按其地求得之，<br /><br />&nbsp;&nbsp;&nbsp;&nbsp;因是群臣奉上帝号。明年，p为御史大夫，兼京兆尹，加知总监、栽接使。于<br /><br />&nbsp;&nbsp;&nbsp;&nbsp;是领二十馀使，中外畏其权。p于第左建大院，文书丛委，吏争入求署一字，<br /><br />&nbsp;&nbsp;&nbsp;&nbsp;累数日不得者。天子使者赐遗相望，声焰薰灼。帝宠任p亚林甫，而杨国忠不<br /><br />&nbsp;&nbsp;&nbsp;&nbsp;如也。然p畏林甫，谨事之。安禄山怙宠，见林甫白事，稍自怠，林甫欲示之<br /><br />&nbsp;&nbsp;&nbsp;&nbsp;威，托以事召王大夫，俄而p至，趋进俯伏，禄山不觉自失，p语久，禄山<br /><br />&nbsp;&nbsp;&nbsp;&nbsp;益恭。故林甫虽忌其盛，亦以附己亲之。<br /><br />&nbsp;&nbsp;&nbsp;&nbsp;子准，为卫尉少卿，以斗鸡供奉禁中，林甫子岫，亦亲近，准骄甚，凌岫出<br /><br />&nbsp;&nbsp;&nbsp;&nbsp;其上。过驸马都尉王繇，以弹弹其巾，折玉簪为乐，既置酒，永穆公主亲视供具。<br /><br />&nbsp;&nbsp;&nbsp;&nbsp;万年尉韦黄裳、长安尉贾季邻等候准经过，馔具倡乐必素办，无敢迕意。<br /><br />&nbsp;&nbsp;&nbsp;&nbsp;p事嫡母孝，而与弟I友爱。I疾p宦达，常忿慢不弟，p终不<br /><br />&nbsp;&nbsp;&nbsp;&nbsp;异情。I历户部郎中。p与I召术士语不轨，术士惊，引去。p畏事泄，<br /><br />&nbsp;&nbsp;&nbsp;&nbsp;托它事捕杀之以绝口。王府司马定安公主子韦会窃语于家，左右往白p，p<br /><br />&nbsp;&nbsp;&nbsp;&nbsp;遣季邻收会长安狱，夜缢死，以尸还家。会姻属权近，而惕息不敢言。<br /><br />&nbsp;&nbsp;&nbsp;&nbsp;p封太原县公，兼殿中监。为中丞也，与杨国忠同列，用林甫荐为大夫，<br /><br />&nbsp;&nbsp;&nbsp;&nbsp;故国忠不悦。I与邢f善，f，鸿胪少卿q子也，以功名相期，p因<br /><br />&nbsp;&nbsp;&nbsp;&nbsp;I亦交f。十一载四月，f与I谋引右龙武军万骑烧都门、诛执政作难。<br /><br />&nbsp;&nbsp;&nbsp;&nbsp;先二日事觉，帝召p付告牒。p意I与f连，故缓其事，但督两县尉捕<br /><br />&nbsp;&nbsp;&nbsp;&nbsp;贼。贾季邻逢I于路，I谓曰：“我与f有旧，今反，恐妄相引，君勿受。”<br /><br />&nbsp;&nbsp;&nbsp;&nbsp;既至，f与其党持弓刃突出格斗，p与国忠继至，f党相语曰：“勿斗大<br /><br />&nbsp;&nbsp;&nbsp;&nbsp;夫。”或白国忠曰：“贼语阴相谓不可战。”会高力士以飞龙小儿甲骑四百至，<br /><br />&nbsp;&nbsp;&nbsp;&nbsp;斩f，尽禽其党。国忠奏p与谋，帝不信，林甫亦为p言，故帝原I不<br /><br />&nbsp;&nbsp;&nbsp;&nbsp;问。然欲p请I罪，使国忠讽之，p良久曰：“弟为先人所爱，义不欲舍<br /><br />&nbsp;&nbsp;&nbsp;&nbsp;而谋存。”帝闻颇怒，而陈希烈固争当以大逆。p未知，方上表自解，有诏希<br /><br />&nbsp;&nbsp;&nbsp;&nbsp;烈讯p矣，有司不肯通奏。p见林甫，林甫曰：“事后矣。”俄而I至，<br /><br />&nbsp;&nbsp;&nbsp;&nbsp;国忠问曰：“大夫与否？”未及应，侍御史裴冕叱I曰：“上以大夫故官君五<br /><br />&nbsp;&nbsp;&nbsp;&nbsp;品，君为臣不忠，为弟不谊。大夫岂与反事乎？”国忠愕然曰：“与，固不可隐；<br /><br />&nbsp;&nbsp;&nbsp;&nbsp;不与，不可妄。”I乃曰：“兄不与。”狱具，诏I杖死，p赐死三卫厨。<br /><br />&nbsp;&nbsp;&nbsp;&nbsp;冕请国忠，以其尸归敛葬之。诸子悉诛，家属徙远方。有司籍第舍，数日不能遍，<br /><br />&nbsp;&nbsp;&nbsp;&nbsp;至以宝钿为井干，引泉激溜，号“自雨亭”，其奢侈类如此。p兄锡，见诸弟<br /><br />&nbsp;&nbsp;&nbsp;&nbsp;贵盛，不肯仕，p强之，为太子仆。至是，贬东区尉，死于道，时人伤焉。<br /><br />&nbsp;&nbsp;&nbsp;&nbsp;初，p附杨慎矜以贵，已而佐林甫陷慎矜，覆其家。凡五年，而p亦族<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;卢铉者，本以御史事韦坚为判官，坚被劾，铉发其私以结林甫。又善张u，<br /><br />&nbsp;&nbsp;&nbsp;&nbsp;及按慎矜，则诬u死。至p得罪，方为闲厩判官，妄曰：“大夫以牒索马五百，<br /><br />&nbsp;&nbsp;&nbsp;&nbsp;我不与。”众疾其反覆，贬庐江长史。它日，见u如平生，乃曰：“公何得来此？<br /><br />&nbsp;&nbsp;&nbsp;&nbsp;愿假须臾。”卒死。<br /><br />&nbsp;&nbsp;&nbsp;&nbsp;赞曰：开元中，宇文融始以言利得幸。于时天子见海内完治，偃然有攘却四<br /><br />&nbsp;&nbsp;&nbsp;&nbsp;夷之心，融度帝方调兵食，故议取隐户剩田，以中主欲。利说一开，天子恨得之<br /><br />&nbsp;&nbsp;&nbsp;&nbsp;晚，不十年而取宰相。虽后得罪，而追恨融才有所未尽也。孟子所谓“上下征利<br /><br />&nbsp;&nbsp;&nbsp;&nbsp;而国危”者，可不信哉！天宝以来，外奉军兴，内蛊艳妃，所费愈不赀计。于是<br /><br />&nbsp;&nbsp;&nbsp;&nbsp;韦坚、杨慎矜、王p、杨国忠各以裒刻进，剥下益上，岁进羡缗百亿万为天子<br /><br />&nbsp;&nbsp;&nbsp;&nbsp;私藏，以济横赐，而天下经费自如，帝以为能，故重官累使，尊显@赫。然天下<br /><br />&nbsp;&nbsp;&nbsp;&nbsp;流亡日多于前，有司备员不复事。而坚等所欲既充，还用权u以相屠胁，四族<br /><br />&nbsp;&nbsp;&nbsp;&nbsp;皆覆，为天下笑。夫民可安而不可扰，利可通而不可竭。观数子乃欲扰而竭之，<br /><br />&nbsp;&nbsp;&nbsp;&nbsp;敛怨基亡，则向所谓利者，顾不反哉！p、国忠后出，横虐最甚，当方毒，天<br /><br />&nbsp;&nbsp;&nbsp;&nbsp;下复思融云。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938523);">加入书签</a><a
                        href="938362.html">上一页</a>&larr;<a href="index.html">返回列表</a>&rarr;<a
                            href="938666.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938362.html"; var next_page = "938666.html"; var index_page = "index.html"; var sortid = "9"; var article_id = "14231"; var chapter_id = "938523"; var articlename = "新唐书"; var chaptername = " 卷一百三十四 列传第五十九"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>