<!DOCTYPE html>
<html>
<head>
<meta charset="gbk" />
<title>新唐书- 卷二十六 志第十六-在线阅读-哈西文学网</title>
<meta name="keywords" content="欧阳修、宋祁，新唐书， 卷二十六 志第十六全文， 卷二十六 志第十六在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷二十六 志第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/910518.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/910518.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十六 志第十六</h1>
            <div class="link xb">
                <a href="910487.html">上一页</a>&larr;<a href="index.html">返回列表</a>&rarr;<a
                    href="910557.html">下一页</a></div>			
            <div id="BookText">&nbsp;&nbsp;&nbsp;&nbsp;◎历二<br /><br />&nbsp;&nbsp;&nbsp;&nbsp;高宗时，《戊寅历》益疏，淳风作《甲子元历》以献。诏太史起麟德二年颁<br /><br />&nbsp;&nbsp;&nbsp;&nbsp;用，谓之《麟德历》。古历有章、，有元、纪，有日分、度分，参差不齐，淳<br /><br />&nbsp;&nbsp;&nbsp;&nbsp;风为总法千三百四十以一之。损益中晷术以考日至，为木浑图以测黄道，余因刘<br /><br />&nbsp;&nbsp;&nbsp;&nbsp;焯《皇极历》法，增损所宜。当时以为密，与太史令瞿坛罗所上《经纬历》参行。<br /><br />&nbsp;&nbsp;&nbsp;&nbsp;弘道元年十二月甲寅朔，壬午晦。八月，诏二年元日用甲申，故进以癸未晦<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;永昌元年十一月，改元载初，用周正，以十二月为腊月，建寅月为一月。神<br /><br />&nbsp;&nbsp;&nbsp;&nbsp;功二年，司历以腊为闰，而前岁之晦，月见东方，太后诏以正月为闰十月。是岁，<br /><br />&nbsp;&nbsp;&nbsp;&nbsp;甲子南至，改元圣历。命瞿坛罗作《光宅历》，将用之。三年，罢作《光宅历》，<br /><br />&nbsp;&nbsp;&nbsp;&nbsp;复行夏时，终开元十六年。<br /><br />&nbsp;&nbsp;&nbsp;&nbsp;《麟德历》麟德元年甲子，距上元积二十六万九千八百八十算。<br /><br />&nbsp;&nbsp;&nbsp;&nbsp;总法千三百四十。<br /><br />&nbsp;&nbsp;&nbsp;&nbsp;期实四十八万九千四。<br /><br />&nbsp;&nbsp;&nbsp;&nbsp;常朔实三万九千五百七十一。（加三百六十二曰盈朔实，减三百五十一曰<br /><br />&nbsp;&nbsp;&nbsp;&nbsp;H朔实。）<br /><br />&nbsp;&nbsp;&nbsp;&nbsp;辰率三百三十五。<br /><br />&nbsp;&nbsp;&nbsp;&nbsp;以期实乘积算，为期总。如总法得一，为日。六十去之，命甲子算外，得冬<br /><br />&nbsp;&nbsp;&nbsp;&nbsp;至。累加日十五、小余二百九十二、小分六之五，得次气。六乘小余，辰率而一，<br /><br />&nbsp;&nbsp;&nbsp;&nbsp;命子半算外，各其加时。<br /><br />&nbsp;&nbsp;&nbsp;&nbsp;以常朔实去期总，不满为闰余。以闰余减期总，为总实，如总法得一，为日。<br /><br />&nbsp;&nbsp;&nbsp;&nbsp;以减冬至，得天正常朔。又以常朔小余并闰余，以减期总，为总实。因常朔加日<br /><br />&nbsp;&nbsp;&nbsp;&nbsp;二十九、小余七百一十一，得次朔。因朔加日七、小余五百一十二太，得上弦。<br /><br />&nbsp;&nbsp;&nbsp;&nbsp;又加，得望及下弦。<br /><br />&nbsp;&nbsp;&nbsp;&nbsp;进纲十六。（秋分后。）<br /><br />&nbsp;&nbsp;&nbsp;&nbsp;退纪十七。（春分后。）<br /><br />&nbsp;&nbsp;&nbsp;&nbsp;各以其气率并后气率而半之，十二乘之，纲纪除之，为末率。二率相减，余<br /><br />&nbsp;&nbsp;&nbsp;&nbsp;以十二乘之，纲纪除，为总差。又以十二乘总差，纲纪除之，为别差。以总差前<br /><br />&nbsp;&nbsp;&nbsp;&nbsp;少以减末率，前多以加末率，为初率。累以别差，前少以加初率，前多以减初率，<br /><br />&nbsp;&nbsp;&nbsp;&nbsp;为每日躔差及先后率。乃循积而损益之，各得其日定气消息与盈H积。其后无<br /><br />&nbsp;&nbsp;&nbsp;&nbsp;同率，因前末为初率；前少者加总差，前多者以总差减之，为末率。余依术入之。<br /><br />&nbsp;&nbsp;&nbsp;&nbsp;各以气下消息积，息减、消加常气，为定气。各以定气大小余减所近朔望大<br /><br />&nbsp;&nbsp;&nbsp;&nbsp;小余，十二通其日，以辰率约其余，相从为辰总。其气前多以乘末率，前少以乘<br /><br />&nbsp;&nbsp;&nbsp;&nbsp;初率，十二而一，为总率。前多者，以辰总减纲纪，以乘十二，纲纪而一，以加<br /><br />&nbsp;&nbsp;&nbsp;&nbsp;总率，辰总乘之，二十四除之；前少者，辰总再乘别差，二百八十八除之：皆加<br /><br />&nbsp;&nbsp;&nbsp;&nbsp;总率。乃以先加、后减其气盈H积为定。以定积盈加、H减常朔弦望，得盈<br /><br />&nbsp;&nbsp;&nbsp;&nbsp;H大小余。<br /><br />&nbsp;&nbsp;&nbsp;&nbsp;变周四十四万三千七十七。<br /><br />&nbsp;&nbsp;&nbsp;&nbsp;变日二十七，余七百四十三，变奇一。<br /><br />&nbsp;&nbsp;&nbsp;&nbsp;变奇法十二。<br /><br />&nbsp;&nbsp;&nbsp;&nbsp;月程法六十七。<br /><br />&nbsp;&nbsp;&nbsp;&nbsp;以奇法乘总实，满变周，去之；不满者，奇法而一，为变分。盈总法从日，<br /><br />&nbsp;&nbsp;&nbsp;&nbsp;得天正常朔夜卒入变。加常朔小余，为经辰所入。因朔加七日、余五百一十二、<br /><br />&nbsp;&nbsp;&nbsp;&nbsp;奇九，得上弦。转加，得望、下弦及次朔。加之满变日及余，去之。又以所入盈<br /><br />&nbsp;&nbsp;&nbsp;&nbsp;H定积，盈加、H减之，得朔、弦、望盈H经辰所入。<br /><br />&nbsp;&nbsp;&nbsp;&nbsp;以离程与次相减，得进退差；后多为进，后少为退，等为平。各列朔、弦、<br /><br />&nbsp;&nbsp;&nbsp;&nbsp;望盈H经辰所入日增减率，并后率而半之，为通率。又二率相减，为率差。增<br /><br />&nbsp;&nbsp;&nbsp;&nbsp;者以入变历日余减总法，余乘率差，总法而一，并率差而半之；减者半入余乘率<br /><br />&nbsp;&nbsp;&nbsp;&nbsp;差，亦总法而一：皆加通率。以乘入余，总法除，为经辰变率。半之，以速减、<br /><br />&nbsp;&nbsp;&nbsp;&nbsp;迟加入余，为转余。增者以减总法，减者因余：皆乘率差，总法而一；以加通率，<br /><br />&nbsp;&nbsp;&nbsp;&nbsp;变法乘之，总法除之，以速减、迟加变率，为定率。乃以定率增减迟速积为定。<br /><br />&nbsp;&nbsp;&nbsp;&nbsp;其后无同率，亦因前率。应增者，以通率为初数，半率差而减之，应损者，即为<br /><br />&nbsp;&nbsp;&nbsp;&nbsp;通率。其历率损益入余进退日者，分为二日，随余初末，如法求之，所得并以加<br /><br />&nbsp;&nbsp;&nbsp;&nbsp;减变率为定。<br /><br />&nbsp;&nbsp;&nbsp;&nbsp;七日：初，千一百九十一；末，百四十九。十四日：初，千四十二；末，二<br /><br />&nbsp;&nbsp;&nbsp;&nbsp;百九十八。二十一日：初，八百九十二；末，四百四十八。二十八日：初，七百<br /><br />&nbsp;&nbsp;&nbsp;&nbsp;四十三；末，五百九十七。各视入余初数，已下为初，已上以初数减之，余为末。<br /><br />&nbsp;&nbsp;&nbsp;&nbsp;各以入变迟速定数，速减、迟加朔、弦、望盈H小余；满若不足，进退其<br /><br />&nbsp;&nbsp;&nbsp;&nbsp;日。加其常日者为盈，减其常日者为H。各为定大小余，命日如前。乃前朔、<br /><br />&nbsp;&nbsp;&nbsp;&nbsp;后朔迭相推校，盈H之课，据实为准；损不侵H，益不过盈。<br /><br />&nbsp;&nbsp;&nbsp;&nbsp;定朔日名与次朔同者大，不同者小，无中气者为闰月。（其元日有交、加时<br /><br />&nbsp;&nbsp;&nbsp;&nbsp;应见者，消息前后一两月，以定大小，令亏在晦、二，弦、望亦随消息。月朔盈<br /><br />&nbsp;&nbsp;&nbsp;&nbsp;H之极，不过频三。其或过者，观定小余近夜半者量之。）<br /><br />&nbsp;&nbsp;&nbsp;&nbsp;黄道：南斗，二十四度三百二十八分。牛，七度。婺女，十一度。虚，十度。<br /><br />&nbsp;&nbsp;&nbsp;&nbsp;危，十六度。营室，十八度。东壁，十度。奎，十七度。娄，十三度。胃，十五<br /><br />&nbsp;&nbsp;&nbsp;&nbsp;度。昴，十一度。毕，十六度。觜，二度。参，九度。东井，三十度。舆鬼，<br /><br />&nbsp;&nbsp;&nbsp;&nbsp;四度。柳，十四度。七星，七度。张，十七度。翼，十九度。轸，十八度。角，<br /><br />&nbsp;&nbsp;&nbsp;&nbsp;十三度。亢，十度。氐，十六度。房，五度。心，五度。尾，十八度。箕，十度。<br /><br />&nbsp;&nbsp;&nbsp;&nbsp;冬至之初日，躔定在南斗十二度。每加十五度二百九十二分、小分五，依宿<br /><br />&nbsp;&nbsp;&nbsp;&nbsp;度去之，各得定气加时日度。<br /><br />&nbsp;&nbsp;&nbsp;&nbsp;各以初日躔差乘定气小余，总法而一，进加、退减小余，为分；以减加时度，<br /><br />&nbsp;&nbsp;&nbsp;&nbsp;为气初夜半度。乃日加一度，以躔差进加、退减之，得次日。以定朔弦望小余副<br /><br />&nbsp;&nbsp;&nbsp;&nbsp;之；以乘躔差，总法而一，进加、退减其副，各加夜半日躔，为加时宿度。<br /><br />&nbsp;&nbsp;&nbsp;&nbsp;合朔度，即月离也。上弦，加度九十一度、分四百一十七。望，加度百八十<br /><br />&nbsp;&nbsp;&nbsp;&nbsp;二度、分八百三十四。下弦，加度二百七十三度、分千二百五十一。讫，半其分，<br /><br />&nbsp;&nbsp;&nbsp;&nbsp;降一等，以同程法，得加时月离。因天正常朔夜半所入变日及余，定朔有进退日<br /><br />&nbsp;&nbsp;&nbsp;&nbsp;者，亦进退一日，为定朔夜半所入。累加一日，得次日。<br /><br />&nbsp;&nbsp;&nbsp;&nbsp;各以夜半入变余乘进退差，总法而一，进加、退减离程，为定程。以定朔弦<br /><br />&nbsp;&nbsp;&nbsp;&nbsp;望小余乘之，总法而一，以减加时月离，为夜半月离。求次日，程法约定程，累<br /><br />&nbsp;&nbsp;&nbsp;&nbsp;加之。若以定程乘夜刻，二百除，为晨分。以减定程，为昏分。其夜半月离，朔<br /><br />&nbsp;&nbsp;&nbsp;&nbsp;后加昏为昏度，望后加晨为晨度。其注历，五乘弦望小余，程法而一，为刻。不<br /><br />&nbsp;&nbsp;&nbsp;&nbsp;满晨前刻者，退命算上。<br /><br />&nbsp;&nbsp;&nbsp;&nbsp;辰刻八，分二十四。<br /><br />&nbsp;&nbsp;&nbsp;&nbsp;刻分法七十二。<br /><br />&nbsp;&nbsp;&nbsp;&nbsp;置其气屈伸率，各以发敛差损益之，为每日屈伸率。差满十，从分；分满十，<br /><br />&nbsp;&nbsp;&nbsp;&nbsp;为率。各累计其率为刻分。百八十乘之，十一乘纲纪除之，为刻差。各半之，以<br /><br />&nbsp;&nbsp;&nbsp;&nbsp;伸减、屈加晨前刻分，为每日晨前定刻。倍之，为夜刻。以减一百，为昼刻。以<br /><br />&nbsp;&nbsp;&nbsp;&nbsp;三十四约刻差，为分；分满十，为度。以伸减、屈加气初黄道去极，得每日。以<br /><br />&nbsp;&nbsp;&nbsp;&nbsp;昼刻乘期实，二百乘，总法除，为昏中度。以减三百六十五度三百二十八分，余<br /><br />&nbsp;&nbsp;&nbsp;&nbsp;为旦中度。各以加日躔，得昏旦中星，赤道计之。其赤道同《太初》星距。<br /><br />&nbsp;&nbsp;&nbsp;&nbsp;游交终率千九十三万九千三百一十三。奇率三百。<br /><br />&nbsp;&nbsp;&nbsp;&nbsp;约终三万六千四百六十四，奇百十三。交中万八千二百三十二，奇五十六半。<br /><br />&nbsp;&nbsp;&nbsp;&nbsp;交终日二十七，余二百八十四，奇百一十三。交中日十三，余八百一十二，奇五<br /><br />&nbsp;&nbsp;&nbsp;&nbsp;十六半。<br /><br />&nbsp;&nbsp;&nbsp;&nbsp;亏朔三千一百六，奇百八十七。实望万九千七百八十五，奇百五十。<br /><br />&nbsp;&nbsp;&nbsp;&nbsp;后准千五百五十三，奇九十三半。前准万六千六百七十八，奇二百六十三。<br /><br />&nbsp;&nbsp;&nbsp;&nbsp;置总实，以奇率乘之，满终率去之；不满，以奇率约，为入交分。加天正常<br /><br />&nbsp;&nbsp;&nbsp;&nbsp;朔小余，得朔泛交分。求次朔，以亏朔加之。因朔求望，以实望加之。各以朔望<br /><br />&nbsp;&nbsp;&nbsp;&nbsp;入气盈H定积，盈加、H减之；又六十乘迟速定数，七百七十七除，为限数；<br /><br />&nbsp;&nbsp;&nbsp;&nbsp;以速减、迟加，为定交分。（其朔，月在日道里者，以所入限数减迟速定数，余<br /><br />&nbsp;&nbsp;&nbsp;&nbsp;以速减、迟加其定交分。而出日道表者，为变交分。不出表者，依定交分。其变<br /><br />&nbsp;&nbsp;&nbsp;&nbsp;交分三时半内者，依术消息，以定蚀不。）交中已下者，为月在外道；已上者，<br /><br />&nbsp;&nbsp;&nbsp;&nbsp;去之，余为月在内道。其分如后准已下，为交后分；前准已上者，反减交中，余<br /><br />&nbsp;&nbsp;&nbsp;&nbsp;为交前分。望则月蚀，朔在内道则日蚀。百一十二约前后分，为去交时。置定朔<br /><br />&nbsp;&nbsp;&nbsp;&nbsp;小余，副之。辰率约之，以艮、巽、坤、乾为次，命算外。其余，半法已下为初；<br /><br />&nbsp;&nbsp;&nbsp;&nbsp;已上者，去之，为末。初则因余，末则减法，各为差率。月在内道者，益去交时<br /><br />&nbsp;&nbsp;&nbsp;&nbsp;十而三除之。以乘差率，十四而一，为差。其朔，在二分前后一气内，即以差为<br /><br />&nbsp;&nbsp;&nbsp;&nbsp;定；近冬至以去寒露、雨水，近夏至以去清明、白露气数倍之，又三除去交时增<br /><br />&nbsp;&nbsp;&nbsp;&nbsp;之；近冬至艮巽以加、坤乾以减，近夏至艮巽以减、坤乾以加其差，为定差。艮、<br /><br />&nbsp;&nbsp;&nbsp;&nbsp;巽加副，坤、乾减副。月在外道者，三除去交时数，以乘差率，十四而一，为差。<br /><br />&nbsp;&nbsp;&nbsp;&nbsp;艮、坤以减副，巽、乾以加副，为食定小余。望即因定望小余，即所在辰；近朝<br /><br />&nbsp;&nbsp;&nbsp;&nbsp;夕者，以日出没刻校前后十二刻半内候之。<br /><br />&nbsp;&nbsp;&nbsp;&nbsp;月在外道，朔不应蚀。夏至初日，以二百四十八为初准。去交前后分如初准<br /><br />&nbsp;&nbsp;&nbsp;&nbsp;已下、加时在午正前后七刻内者，蚀。朔去夏至前后，每一日损初准二分，皆毕<br /><br />&nbsp;&nbsp;&nbsp;&nbsp;于九十四日，为每日变准。交分如变准已下、加时如前者，亦蚀。又以末准六十<br /><br />&nbsp;&nbsp;&nbsp;&nbsp;减初准及变准，余以十八约之，为刻准，以并午正前后七刻内数，为时准。加时<br /><br />&nbsp;&nbsp;&nbsp;&nbsp;准内交分，如末准已下，亦蚀。又置末准，每一刻加十八，为差准。加时刻去午<br /><br />&nbsp;&nbsp;&nbsp;&nbsp;前后如刻准已下、交分如差准已下者，亦蚀。自秋分至春分，去交如末准已下、<br /><br />&nbsp;&nbsp;&nbsp;&nbsp;加时巳、午、未者，亦蚀。<br /><br />&nbsp;&nbsp;&nbsp;&nbsp;月在内道，朔应蚀。若在夏至初日，以千三百七十三为初准。去交如初准已<br /><br />&nbsp;&nbsp;&nbsp;&nbsp;上、加时在午正前后十八刻内者，或不蚀。夏至前后每日益初准一分半，皆毕于<br /><br />&nbsp;&nbsp;&nbsp;&nbsp;九十四日，为每日变准。以初准减变准，余十而一，为刻准。以减午正前后十八<br /><br />&nbsp;&nbsp;&nbsp;&nbsp;刻，余为时准。其去交在变准已上、加时在准内，或不蚀。<br /><br />&nbsp;&nbsp;&nbsp;&nbsp;望去交前后定分：冬，减二百二十四；夏，减五十四；春，交后减百，交前<br /><br />&nbsp;&nbsp;&nbsp;&nbsp;减二百；秋，交后减二百，交前减百。不足减者，蚀既。有余者，以减后准，百<br /><br />&nbsp;&nbsp;&nbsp;&nbsp;四而一，得月蚀分。<br /><br />&nbsp;&nbsp;&nbsp;&nbsp;朔交，月在内道，入冬至毕定雨水，及秋分毕大雪，皆以五百五十八为蚀差。<br /><br />&nbsp;&nbsp;&nbsp;&nbsp;入春分，日损六分，毕芒种。以蚀差减去交分；不足减者，反减蚀差，为不蚀分。<br /><br />&nbsp;&nbsp;&nbsp;&nbsp;其不蚀分，自小满毕小暑，加时在午正前后七刻外者，毕减一时；三刻内者，加<br /><br />&nbsp;&nbsp;&nbsp;&nbsp;一时。大寒毕立春交前五时外、大暑毕立冬交后五时外者，皆减一时；五时内者，<br /><br />&nbsp;&nbsp;&nbsp;&nbsp;加一时。诸加时蚀差应减者，交后减之，交前加之；应加者，交后加之，交前减<br /><br />&nbsp;&nbsp;&nbsp;&nbsp;之。不足减者，皆既；加减入不蚀限者，或不蚀。月在外道，冬至初日，无蚀差。<br /><br />&nbsp;&nbsp;&nbsp;&nbsp;自后日益六分，毕于雨水。入春分，毕白露，皆以五百二十二为差。入秋分，日<br /><br />&nbsp;&nbsp;&nbsp;&nbsp;损六分，毕大雪。以差加去交分，为蚀分。以减后准，余为不蚀分。十五约蚀差，<br /><br />&nbsp;&nbsp;&nbsp;&nbsp;以减百四，为定法。其不蚀分，如定法得一，以减十五，余得日蚀分。<br /><br />&nbsp;&nbsp;&nbsp;&nbsp;○岁星<br /><br />&nbsp;&nbsp;&nbsp;&nbsp;总率五十三万四千四百八十三，奇四十五。<br /><br />&nbsp;&nbsp;&nbsp;&nbsp;伏分二万四千三十一，奇七十二半。<br /><br />&nbsp;&nbsp;&nbsp;&nbsp;终日三百九十八，余千一百六十三，奇四十五。<br /><br />&nbsp;&nbsp;&nbsp;&nbsp;平见，入冬至，毕小寒，均减六日。入大寒，日损六十七分。入春分，依平。<br /><br />&nbsp;&nbsp;&nbsp;&nbsp;乃日加八十九分，入立夏，毕小满，均加六日。入芒种，日损八十九分。入夏至，<br /><br />&nbsp;&nbsp;&nbsp;&nbsp;毕立秋，均加四日。入处暑，日损百七十八分。入白露，依平。自后日减五十二<br /><br />&nbsp;&nbsp;&nbsp;&nbsp;分。入小雪，毕大雪，均减六日。<br /><br />&nbsp;&nbsp;&nbsp;&nbsp;初顺，百一十四日行十八度五百九分，日益迟一分。前留，二十六日。旋退，<br /><br />&nbsp;&nbsp;&nbsp;&nbsp;四十二日，退六度十二分，日益疾二分。又退，四十二日，退六度十二分，日益<br /><br />&nbsp;&nbsp;&nbsp;&nbsp;迟二分。后留，二十五日。后顺，百一十四日行十八度五百九分，日益疾一分。<br /><br />&nbsp;&nbsp;&nbsp;&nbsp;日尽而夕伏。<br /><br />&nbsp;&nbsp;&nbsp;&nbsp;○荧惑<br /><br />&nbsp;&nbsp;&nbsp;&nbsp;总率百四万五千八十，奇六十。<br /><br />&nbsp;&nbsp;&nbsp;&nbsp;伏分九万七千九十，奇三十。<br /><br />&nbsp;&nbsp;&nbsp;&nbsp;终日七百七十九，余千二百二十，奇六十。<br /><br />&nbsp;&nbsp;&nbsp;&nbsp;平见，入冬至，减二十七日。自后日损六百三分。入大寒，日加四百二分。<br /><br />&nbsp;&nbsp;&nbsp;&nbsp;入雨水，毕谷雨，均加二十七日。入立夏，日损百九十八分。入立秋，依平。入<br /><br />&nbsp;&nbsp;&nbsp;&nbsp;处暑，日减百九十八分。入小雪，毕大雪，均减二十七日。<br /><br />&nbsp;&nbsp;&nbsp;&nbsp;初顺，入冬至，率二百四十三日行百六十五度。乃三日损日度各二。小寒初<br /><br />&nbsp;&nbsp;&nbsp;&nbsp;日，率二百三十三日行百五十五度，乃二日损一。入谷雨四日，平，毕小满九日。<br /><br />&nbsp;&nbsp;&nbsp;&nbsp;率百七十八日行百度，乃三日损一。夏至初日，平，毕六日，率百七十一日行九<br /><br />&nbsp;&nbsp;&nbsp;&nbsp;十三度，乃三日益一。入立秋初日，百八十四日行百六度，乃每日益一。入白露<br /><br />&nbsp;&nbsp;&nbsp;&nbsp;初日，率二百一十四日行百三十六度；乃五日益六，入秋分初日，率二百三十二<br /><br />&nbsp;&nbsp;&nbsp;&nbsp;日行百五十四度，又每日益一。入寒露初日，率二百四十七日行百六十九度。乃<br /><br />&nbsp;&nbsp;&nbsp;&nbsp;五日益三。入霜降五日，平，毕立冬十三日，率二百五十九日行百八十一度，乃<br /><br />&nbsp;&nbsp;&nbsp;&nbsp;二日损日一。入冬至，复初。<br /><br />&nbsp;&nbsp;&nbsp;&nbsp;各依所入常气，平者依率，余皆计日损益，为前疾日度定率。其前迟及留退，<br /><br />&nbsp;&nbsp;&nbsp;&nbsp;入气有损益日度者，计日损益，皆准此法。疾行日率，入大寒，六日损一；入春<br /><br />&nbsp;&nbsp;&nbsp;&nbsp;分，毕立夏，均减十日；入小满，三日损所减一；毕芒种，依平；入立秋，三日<br /><br />&nbsp;&nbsp;&nbsp;&nbsp;益一；入白露，毕秋分，均加十日；入寒露，一日半损所加一；毕气尽，依平，<br /><br />&nbsp;&nbsp;&nbsp;&nbsp;为变日率。疾行度率，入大寒毕启蛰，立夏毕夏至，大暑毕气尽，霜降毕小雪，<br /><br />&nbsp;&nbsp;&nbsp;&nbsp;皆加四度；清明毕谷雨，加二度，为变度率。<br /><br />&nbsp;&nbsp;&nbsp;&nbsp;初行入处暑，减日率六十，度率三十；入白露，毕秋分，减日率四十四。度<br /><br />&nbsp;&nbsp;&nbsp;&nbsp;率二十二：皆为初迟半度之行。尽此日、度，乃求所减之余日、度率，续之，为<br /><br />&nbsp;&nbsp;&nbsp;&nbsp;疾。初行入大寒毕大暑，差行，日益迟一分。（其前迟、后迟，日率既有增损，<br /><br />&nbsp;&nbsp;&nbsp;&nbsp;而益迟、益疾，差分皆检括前疾末日行分，为前迟初日行分。以前迟平行分减之，<br /><br />&nbsp;&nbsp;&nbsp;&nbsp;余为前迟总差。后疾初日行分，为后迟末日行分，以后迟初日行分减之，余为后<br /><br />&nbsp;&nbsp;&nbsp;&nbsp;迟总差。相减，为前后别日差分，其不满者皆调为小分。迟疾之际，行分衰杀不<br /><br />&nbsp;&nbsp;&nbsp;&nbsp;伦者，依此。）<br /><br />&nbsp;&nbsp;&nbsp;&nbsp;前迟，入冬至，率六十日行二十五度；先疾，日益迟二分。入小寒，三日损<br /><br />&nbsp;&nbsp;&nbsp;&nbsp;一。大寒初日，率五十五日行二十度，乃三日益一。立春初日，平，毕清明，率<br /><br />&nbsp;&nbsp;&nbsp;&nbsp;六十日行二十五度。入谷雨，每气别减一度。立夏初日，平，毕小满，率六十日<br /><br />&nbsp;&nbsp;&nbsp;&nbsp;行二十二度。入芒种，每气别益一度。夏至初日，平，毕处暑，率六十日行二十<br /><br />&nbsp;&nbsp;&nbsp;&nbsp;五度，入白露，三日损一。秋分初日，率六十日行二十五度。乃每日益日一，三<br /><br />&nbsp;&nbsp;&nbsp;&nbsp;日益度二。寒露初日，率七十五日行三十度，乃每日损日一，三日损度一。霜降<br /><br />&nbsp;&nbsp;&nbsp;&nbsp;初日，率六十日行二十五度，乃二日损一度。入立冬一日，平，毕气尽，率六十<br /><br />&nbsp;&nbsp;&nbsp;&nbsp;日行十七度。入小雪，五日益一度。大雪初日，率六十日行二十度，乃三日益一<br /><br />&nbsp;&nbsp;&nbsp;&nbsp;度。入冬至，复初。<br /><br />&nbsp;&nbsp;&nbsp;&nbsp;前留，十三日。（前疾减日率一者，以其数分益此留及后迟日率。前疾加日<br /><br />&nbsp;&nbsp;&nbsp;&nbsp;率者，以其数分减此留及后迟日率。）旋退，西行。入冬至初日，率六十三日退<br /><br />&nbsp;&nbsp;&nbsp;&nbsp;二十二度，乃四日益度一。小寒一日，率六十三日退二十六度，乃三日半损度一。<br /><br />&nbsp;&nbsp;&nbsp;&nbsp;立春三日，平，毕惊蛰，率六十三日退十七度，乃二日益日、度各一。雨水八日，<br /><br />&nbsp;&nbsp;&nbsp;&nbsp;平，毕气尽，率六十七日退二十一度。入春分，每气损日、度各一。大暑初日，<br /><br />&nbsp;&nbsp;&nbsp;&nbsp;平，毕气尽，率五十八日退十二度。立秋初日，平，毕气尽，率五十七日退十一<br /><br />&nbsp;&nbsp;&nbsp;&nbsp;度，乃二日益日一。寒露九日，平，毕气尽，率六十六日退二十度，乃二日损一。<br /><br />&nbsp;&nbsp;&nbsp;&nbsp;霜降六日，平，毕气尽，率六十三日退十七度，乃三日益一。立冬十一日，平，<br /><br />&nbsp;&nbsp;&nbsp;&nbsp;毕气尽，率六十七日退二十一度，乃二日损一。入冬至，复初。<br /><br />&nbsp;&nbsp;&nbsp;&nbsp;后留，冬至初，留十三日，乃二日半益一。大寒初日，平，毕气尽，留二十<br /><br />&nbsp;&nbsp;&nbsp;&nbsp;五日，乃二日半损一。雨水初日，留十三日，乃三日益一。清明初日，留二十三<br /><br />&nbsp;&nbsp;&nbsp;&nbsp;日，乃日损一。清明十日，平，毕处暑，留十三日，乃二日损一。秋分十一日，<br /><br />&nbsp;&nbsp;&nbsp;&nbsp;无留，乃每日益一。霜降初日，留十九日，乃三日损一。立冬毕大雪，留十三日。<br /><br />&nbsp;&nbsp;&nbsp;&nbsp;后迟，顺，六十日行二十五度，日益疾二分。（前疾加度者，此迟依数减之，<br /><br />&nbsp;&nbsp;&nbsp;&nbsp;为定度。前疾无加度者，此迟入秋分至立冬减三度，入冬至减五度。后留定日<br /><br />&nbsp;&nbsp;&nbsp;&nbsp;H十三日者，以所H日数加此迟日率。）<br /><br />&nbsp;&nbsp;&nbsp;&nbsp;后疾，冬至初日，率二百一十日行百三十二度，乃每日损一。大寒八日，率<br /><br />&nbsp;&nbsp;&nbsp;&nbsp;百七十二日行九十四度，乃二日损一。启蛰，平，毕气尽，率百六十一日行八十<br /><br />&nbsp;&nbsp;&nbsp;&nbsp;三度，乃二日益一。芒种十四日，平，毕夏至，率二百三十三日行百五十五度，<br /><br />&nbsp;&nbsp;&nbsp;&nbsp;乃每日益一。大暑初日，平，毕处暑，率二百六十三日行百八十五度，乃二日损<br /><br />&nbsp;&nbsp;&nbsp;&nbsp;一。秋分一日，率二百五十五日行百七十七度，乃一日半损一。大雪初日，率二<br /><br />&nbsp;&nbsp;&nbsp;&nbsp;百五日行百二十七度，乃三日益一。入冬至，复初。<br /><br />&nbsp;&nbsp;&nbsp;&nbsp;其入常气日度之率有损益者，计日损益，为后疾定日率度。疾行日率，其前<br /><br />&nbsp;&nbsp;&nbsp;&nbsp;迟定日H六十、及退行定日H六十三者，皆以所H日数加疾行定日率；前<br /><br />&nbsp;&nbsp;&nbsp;&nbsp;迟定日盈六十、退行定日盈六十三、后留定日盈十三者，皆以所盈日数减此疾定<br /><br />&nbsp;&nbsp;&nbsp;&nbsp;日率；各为变日率。疾行度率，其前迟定度H二十五、退行定度盈十七、后迟<br /><br />&nbsp;&nbsp;&nbsp;&nbsp;入秋分到冬至减度者，皆以所盈H度数加此疾定率；前迟定度盈二十五、及退<br /><br />&nbsp;&nbsp;&nbsp;&nbsp;行定度H十七者，皆以所盈H度数减此疾定度率：各为变度率。<br /><br />&nbsp;&nbsp;&nbsp;&nbsp;初行入春分毕谷雨，差行，日益疾一分。初行入立夏毕夏至，日行十度，六<br /><br />&nbsp;&nbsp;&nbsp;&nbsp;十六日行三十三度。小暑毕大暑，五十日行二十五度。立秋毕气尽，二十日行十<br /><br />&nbsp;&nbsp;&nbsp;&nbsp;度。减率续行，并同前，尽日度而夕伏。<br /><br />&nbsp;&nbsp;&nbsp;&nbsp;○镇星<br /><br />&nbsp;&nbsp;&nbsp;&nbsp;总率五十万六千六百二十三，奇二十九。<br /><br />&nbsp;&nbsp;&nbsp;&nbsp;伏分二万二千八百三十一，奇六十四半。<br /><br />&nbsp;&nbsp;&nbsp;&nbsp;终日三百七十八，余一百三，奇二十九。<br /><br />&nbsp;&nbsp;&nbsp;&nbsp;平见，入冬至，初减四日。乃日益八十九分。入大寒，毕春分，均减八日。<br /><br />&nbsp;&nbsp;&nbsp;&nbsp;入清明，日损五十九分。入小暑初，依平。自后日加八十九分。入白露初，加八<br /><br />&nbsp;&nbsp;&nbsp;&nbsp;日。自后日损百七十八分。入秋分，均加四日。入寒露，日损五十九分。入小雪<br /><br />&nbsp;&nbsp;&nbsp;&nbsp;初日，依平，乃日减八十九分。<br /><br />&nbsp;&nbsp;&nbsp;&nbsp;初顺，八十三日行七度二百九十分，日益迟半分，前留，三十七日。旋退，<br /><br />&nbsp;&nbsp;&nbsp;&nbsp;五十一日退二度四百九十一分，日益疾少半。又退，五十一日退二度四百九十一<br /><br />&nbsp;&nbsp;&nbsp;&nbsp;分，日益迟少半。后留，三十七日。后顺，八十三日，行七度二百九十分，日益<br /><br />&nbsp;&nbsp;&nbsp;&nbsp;疾半分。日尽而夕伏。<br /><br />&nbsp;&nbsp;&nbsp;&nbsp;○太白<br /><br />&nbsp;&nbsp;&nbsp;&nbsp;总率七十八万四千四百四十九，奇九。<br /><br />&nbsp;&nbsp;&nbsp;&nbsp;伏分五万六千二百二十四，奇五十四半。<br /><br />&nbsp;&nbsp;&nbsp;&nbsp;终日五百八十三，余千二百二十九，奇九。<br /><br />&nbsp;&nbsp;&nbsp;&nbsp;夕见伏日二百五十六。<br /><br />&nbsp;&nbsp;&nbsp;&nbsp;晨见伏日三百二十七，余千二百二十九，奇九。<br /><br />&nbsp;&nbsp;&nbsp;&nbsp;夕平见，入冬至，初依平，乃日减百分。入启蛰，毕春分，均减九日。入清<br /><br />&nbsp;&nbsp;&nbsp;&nbsp;明，日损百分，入芒种，依平。入夏至，日加百分。入处暑，毕秋分，均加九日。<br /><br />&nbsp;&nbsp;&nbsp;&nbsp;入寒露，日损百分。入大雪，依平。<br /><br />&nbsp;&nbsp;&nbsp;&nbsp;夕顺，入冬至毕立夏，入立秋毕大雪，率百七十二日行二百六度。入小满后，<br /><br />&nbsp;&nbsp;&nbsp;&nbsp;十日益一度，为定度。入白露，毕春分，差行，益迟二分，自余平行。夏至毕小<br /><br />&nbsp;&nbsp;&nbsp;&nbsp;暑，率百七十二日行二百九度。入大暑，五日损一度，毕气尽。平行，入冬至，<br /><br />&nbsp;&nbsp;&nbsp;&nbsp;大暑毕气尽，率十三日行十三度。入冬至，十日损一，毕立春。入立秋，十日益<br /><br />&nbsp;&nbsp;&nbsp;&nbsp;一，毕秋分。启蛰毕芒种，七日行七度。入夏至后，五日益一，毕于小暑。寒露<br /><br />&nbsp;&nbsp;&nbsp;&nbsp;初日，率二十三日行二十二度，乃六日损一，毕小雪。顺迟，四十二日，行三十<br /><br />&nbsp;&nbsp;&nbsp;&nbsp;度，日益迟八分。（前疾加过二百六度者，准数损此度。）夕留，七日。夕退，<br /><br />&nbsp;&nbsp;&nbsp;&nbsp;十日退五度。日尽而夕伏。<br /><br />&nbsp;&nbsp;&nbsp;&nbsp;晨平见，入冬至，依平。入小寒，日加六十七分。入立春，毕立夏，均加三<br /><br />&nbsp;&nbsp;&nbsp;&nbsp;日。入小满，日损六十七分。入夏至，依平。入小暑，日减六十七分。入立秋，<br /><br />&nbsp;&nbsp;&nbsp;&nbsp;毕立冬，均减三日。入小雪，日损六十七分。<br /><br />&nbsp;&nbsp;&nbsp;&nbsp;晨退，十日退五度。晨留，七日。顺迟，冬至毕立夏，大雪毕气尽，率四十<br /><br />&nbsp;&nbsp;&nbsp;&nbsp;二日行三十度，日益疾八分。入小满，率十日损一度，毕芒种。夏至毕寒露，率<br /><br />&nbsp;&nbsp;&nbsp;&nbsp;四十二日行二十七度。入霜降，每气益一度，毕小雪。平行，冬至毕气尽，立夏<br /><br />&nbsp;&nbsp;&nbsp;&nbsp;毕气尽，十三日行十三度。入小寒后，六日益日、度各一，毕启蛰。小满后，七<br /><br />&nbsp;&nbsp;&nbsp;&nbsp;日损日、度各一，毕立秋。雨水初日，率二十三日行二十三度。自后六日损日、<br /><br />&nbsp;&nbsp;&nbsp;&nbsp;度各一，毕谷雨。处暑毕寒露，无平行。入霜降后，五日益日、度各一，毕大雪。<br /><br />&nbsp;&nbsp;&nbsp;&nbsp;疾行，百七十二日，行二百六度。前迟行损度不满三十度者，此疾依数益之。处<br /><br />&nbsp;&nbsp;&nbsp;&nbsp;暑毕寒露，差行，日益疾一分。自余平行。日尽而晨伏。<br /><br />&nbsp;&nbsp;&nbsp;&nbsp;○辰星<br /><br />&nbsp;&nbsp;&nbsp;&nbsp;总率十五万五千二百七十八，奇六十六。<br /><br />&nbsp;&nbsp;&nbsp;&nbsp;伏分二万二千六百九十九，奇三十三。<br /><br />&nbsp;&nbsp;&nbsp;&nbsp;终日百一十五，余千一百七十八，奇六十六。<br /><br />&nbsp;&nbsp;&nbsp;&nbsp;夕见伏日五十二。<br /><br />&nbsp;&nbsp;&nbsp;&nbsp;晨见伏日六十三，余千一百七十八，奇六十六。<br /><br />&nbsp;&nbsp;&nbsp;&nbsp;夕平见，入冬至，毕清明，依平。入谷雨，毕芒种，均减二日。入夏至，毕<br /><br />&nbsp;&nbsp;&nbsp;&nbsp;大暑，依平。入立秋，毕霜降，应见不见。（其在立秋、霜降气内，夕去日十八<br /><br />&nbsp;&nbsp;&nbsp;&nbsp;度外、三十六度内有木、火、土、金星者，亦见。）入立冬，毕大雪，依平。<br /><br />&nbsp;&nbsp;&nbsp;&nbsp;顺疾，十二日行二十一度六分，日行一度五百三分。大暑毕处暑，十二日行<br /><br />&nbsp;&nbsp;&nbsp;&nbsp;十七度二分，日行一度二百八十分。平行，七日行七度。入大暑后，二日损日、<br /><br />&nbsp;&nbsp;&nbsp;&nbsp;度各一。入立秋，无此平行。顺迟，六日行二度四分，日行二百二十四分。前疾<br /><br />&nbsp;&nbsp;&nbsp;&nbsp;行十七度者，无此迟行。夕留，五日。日尽而夕伏。<br /><br />&nbsp;&nbsp;&nbsp;&nbsp;晨平见，入冬至，均减四日。入小寒，毕大寒，依平。入立春，毕启蛰，均<br /><br />&nbsp;&nbsp;&nbsp;&nbsp;减三日。（其在启蛰气内，去日度如前，晨无木、火、土、金星者，不见。）入<br /><br />&nbsp;&nbsp;&nbsp;&nbsp;雨水，毕立夏，应见不见。（其在立夏气内，去日度如前，晨有木、火、土、金<br /><br />&nbsp;&nbsp;&nbsp;&nbsp;星者，亦见。）入小满，毕寒露，依平。入霜降，毕立冬，均加一日。入小雪，<br /><br />&nbsp;&nbsp;&nbsp;&nbsp;毕大雪，依平。<br /><br />&nbsp;&nbsp;&nbsp;&nbsp;晨见，留，五日。顺迟，六日行二度四分，日行二百二十四分。入大寒，毕<br /><br />&nbsp;&nbsp;&nbsp;&nbsp;惊蛰，无此迟行。平行，七日行七度。入大寒后，二日损日、度各一。入立春，<br /><br />&nbsp;&nbsp;&nbsp;&nbsp;无此平行。顺疾，行十二日行二十一度六分，日行一度五百三分。前无迟行者，<br /><br />&nbsp;&nbsp;&nbsp;&nbsp;十二日行十七度一十分，日行一度二百八十分。日尽而晨伏。<br /><br />&nbsp;&nbsp;&nbsp;&nbsp;各以伏分减总实，以总率去之；不尽，反以减总率，如总法，为日。天正定<br /><br />&nbsp;&nbsp;&nbsp;&nbsp;朔与常朔有进退者，亦进减、退加一日。乃随次月大小去之，命日算外，得平见<br /><br />&nbsp;&nbsp;&nbsp;&nbsp;所在。各半见余以同半总。太白、辰星以夕见伏日加之，得晨平见。各依所入常<br /><br />&nbsp;&nbsp;&nbsp;&nbsp;气加减日及应计日损益者，以损益所加减；讫，余以加减平见，为常见。又以常<br /><br />&nbsp;&nbsp;&nbsp;&nbsp;见日消息定数之半，息减、消加常见，为定见日及分。<br /><br />&nbsp;&nbsp;&nbsp;&nbsp;置定见夜半日躔，半其分，以其日躔差乘定见余，总法而一，进加、退减之，<br /><br />&nbsp;&nbsp;&nbsp;&nbsp;乃以其星初见去日度，岁星十四，太白十一，荧惑、镇星、辰星十七，晨减、夕<br /><br />&nbsp;&nbsp;&nbsp;&nbsp;加，得初见定辰所在宿度。其初见消息定数，亦半之，以息加、消减其星初见行<br /><br />&nbsp;&nbsp;&nbsp;&nbsp;留日率。（其岁星、镇星不须加减。其加减不满日者，与见通之，过半从日，乃<br /><br />&nbsp;&nbsp;&nbsp;&nbsp;依行星日度率，求初日行分。）<br /><br />&nbsp;&nbsp;&nbsp;&nbsp;置定见余，以减半总，各以初日行分乘之，半总而一，顺加、逆减星初见定<br /><br />&nbsp;&nbsp;&nbsp;&nbsp;辰所在度分，得星见后夜半宿度。以所行度分，顺加、逆减之。其差行益疾益迟<br /><br />&nbsp;&nbsp;&nbsp;&nbsp;者，副置初日行分，各以其差迟损、疾加之，留者因前，逆则依减，以程法约行<br /><br />&nbsp;&nbsp;&nbsp;&nbsp;分为度分，得每日所至。<br /><br />&nbsp;&nbsp;&nbsp;&nbsp;求行分者，皆以半总乘定度率，有分者从之。日率除，为平行度分。置定日<br /><br />&nbsp;&nbsp;&nbsp;&nbsp;率，减一，以所差分乘之，二而一，为差率。以疾减、迟加平行，为初日所行度<br /><br />&nbsp;&nbsp;&nbsp;&nbsp;及分。<br /><br />&nbsp;&nbsp;&nbsp;&nbsp;中宗反正，太史丞南宫说以《麟德历》上元，五星有入气加减，非合璧连珠<br /><br />&nbsp;&nbsp;&nbsp;&nbsp;之正，以神龙元年岁次乙巳，故治《乙巳元历》。推而上之，积四十一万四千三<br /><br />&nbsp;&nbsp;&nbsp;&nbsp;百六十算，得十一月甲子朔夜半冬至，七曜起牵牛之初。其术有黄道而无赤道，<br /><br />&nbsp;&nbsp;&nbsp;&nbsp;推五星先步定合，加伏日以求定见。他与淳风术同。所异者，惟平合加减差。既<br /><br />&nbsp;&nbsp;&nbsp;&nbsp;成，而睿宗即位，罢之。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,910518);">加入书签</a><a
                        href="910487.html">上一页</a>&larr;<a href="index.html">返回列表</a>&rarr;<a
                            href="910557.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "910487.html"; var next_page = "910557.html"; var index_page = "index.html"; var sortid = "9"; var article_id = "14231"; var chapter_id = "910518"; var articlename = "新唐书"; var chaptername = " 卷二十六 志第十六"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>