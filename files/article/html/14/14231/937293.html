<!DOCTYPE html>
<html>
<head>
<meta charset="gbk" />
<title>新唐书- 卷一百八 列传第三十三-在线阅读-哈西文学网</title>
<meta name="keywords" content="欧阳修、宋祁，新唐书， 卷一百八 列传第三十三全文， 卷一百八 列传第三十三在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百八 列传第三十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/937293.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/937293.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八 列传第三十三</h1>
            <div class="link xb">
                <a href="937253.html">上一页</a>&larr;<a href="index.html">返回列表</a>&rarr;<a
                    href="937332.html">下一页</a></div>			
            <div id="BookText">&nbsp;&nbsp;&nbsp;&nbsp;◎刘裴娄<br /><br />&nbsp;&nbsp;&nbsp;&nbsp;刘仁轨，字正则，汴州尉氏人。少贫贱，好学。值乱，不能安业，每动止，<br /><br />&nbsp;&nbsp;&nbsp;&nbsp;画地书空，寓所习，卒以通博闻。武德初，河南道安抚大使任瑰上疏有所论奏，<br /><br />&nbsp;&nbsp;&nbsp;&nbsp;仁轨见其稿，为窜定数言。瑰惊异，赤牒补息州参军。转陈仓尉。部人折冲都尉<br /><br />&nbsp;&nbsp;&nbsp;&nbsp;鲁宁者，豪纵犯法，县莫敢屈。仁轨约不再犯，而宁暴横自如，仁轨s杀之。州<br /><br />&nbsp;&nbsp;&nbsp;&nbsp;以闻，太宗曰：“尉而杀吾折冲，可乎？”召诘让。仁轨对曰：“宁辱臣，臣故<br /><br />&nbsp;&nbsp;&nbsp;&nbsp;杀之。”帝以为刚正，更擢咸阳丞。<br /><br />&nbsp;&nbsp;&nbsp;&nbsp;贞观十四年，校猎同州。时秋敛未讫，仁轨谏曰：“今兹澍泽沾足，百谷炽<br /><br />&nbsp;&nbsp;&nbsp;&nbsp;茂，收才十二。常日赘调，已有所妨。又供猎事，缮桥治道，役虽简省，犹不损<br /><br />&nbsp;&nbsp;&nbsp;&nbsp;数万。少延一旬，使场圃毕劳，陛下六飞徐驱，公私交泰。”玺书褒纳。拜新安<br /><br />&nbsp;&nbsp;&nbsp;&nbsp;令。累迁给事中。为李义府所恶，出为青州刺史。显庆五年，伐辽，义府欲斥以<br /><br />&nbsp;&nbsp;&nbsp;&nbsp;罪，使督漕，而船果覆没。坐免官，白衣随军。<br /><br />&nbsp;&nbsp;&nbsp;&nbsp;初，苏定方既平百济，留郎将刘仁愿守其城，左卫中郎将王文度为熊津都督，<br /><br />&nbsp;&nbsp;&nbsp;&nbsp;抚纳残党。文度死，百济故将福信及浮屠道琛迎故王子扶余丰立之，引兵围仁愿。<br /><br />&nbsp;&nbsp;&nbsp;&nbsp;诏仁轨检校带方州刺史，统文度之众，并发新罗兵为援，仁轨将兵严整，转斗陷<br /><br />&nbsp;&nbsp;&nbsp;&nbsp;阵，所向无前。信等释仁愿围，退保任存城。既而福信杀道琛，并其众，招还叛<br /><br />&nbsp;&nbsp;&nbsp;&nbsp;亡，势张甚。仁轨与仁愿合，则解甲休士。时定方伐高丽，围平壤不克。高宗诏<br /><br />&nbsp;&nbsp;&nbsp;&nbsp;仁轨拔军就新罗与金法敏议去留计。将士咸欲还，仁轨曰：“《春秋》之义，大<br /><br />&nbsp;&nbsp;&nbsp;&nbsp;夫出强，有可以安社稷、便国家者，得专之。今天子欲灭高丽，先诛百济，留兵<br /><br />&nbsp;&nbsp;&nbsp;&nbsp;镇守，制其心腹。虽孽竖跳梁，士力未完，宜厉兵粟马，乘无备，击不意，百不<br /><br />&nbsp;&nbsp;&nbsp;&nbsp;百全。战胜之日，开张形势，腾檄济师，声援接，虏亡矣。今平壤不胜，熊津又<br /><br />&nbsp;&nbsp;&nbsp;&nbsp;拔，则百济之烬复炎，高丽之灭无期。吾等虽入新罗，正似坐客，有不如志，悔<br /><br />&nbsp;&nbsp;&nbsp;&nbsp;可得邪？扶余丰猜贰，表合内携，热不支久。宜坚守伺变以图之，不可轻动。”<br /><br />&nbsp;&nbsp;&nbsp;&nbsp;众从其议，乃请益兵。<br /><br />&nbsp;&nbsp;&nbsp;&nbsp;时贼守真岘城，仁轨夜督新罗兵薄城扳堞，比明，入之，遂通新罗道。<br /><br />&nbsp;&nbsp;&nbsp;&nbsp;而丰果袭杀福信，遣使至高丽、倭丐援。会诏遣右威卫将军孙仁师率军浮海而至，<br /><br />&nbsp;&nbsp;&nbsp;&nbsp;士气振。于是，诸将议所向，或曰：“加林城水陆之冲，盍先击之？”仁轨曰：<br /><br />&nbsp;&nbsp;&nbsp;&nbsp;“兵法避实击虚。加林险而固，攻则伤士，守则旷日。周留城，贼巢穴，群凶聚<br /><br />&nbsp;&nbsp;&nbsp;&nbsp;焉。若克之，诸城自下。”于是仁师、仁愿及法敏帅陆军以进，仁轨与杜爽、扶<br /><br />&nbsp;&nbsp;&nbsp;&nbsp;余隆繇熊津白江会之。遇倭人白江口，四战皆克，焚四百艘，海水为丹。扶余丰<br /><br />&nbsp;&nbsp;&nbsp;&nbsp;脱身走，获其宝剑。伪王子扶余忠胜、忠志等率其众与倭人降，独酋帅迟受信据<br /><br />&nbsp;&nbsp;&nbsp;&nbsp;任存城未下。始，定方破百济，酋领沙吒相如、黑齿常之啸亡散，据险以应福信，<br /><br />&nbsp;&nbsp;&nbsp;&nbsp;至是皆降。仁轨以赤心示之，畀取任存自效，即给铠仗粮L。仁师曰：“夷狄野<br /><br />&nbsp;&nbsp;&nbsp;&nbsp;心难信，若受甲济粟，资寇便也。”仁轨曰：“吾观相如、常之忠而谋，因机立<br /><br />&nbsp;&nbsp;&nbsp;&nbsp;功，尚何疑？”二人讫拔其城。迟受信委妻子奔高丽，百济余党悉平。仁师等振<br /><br />&nbsp;&nbsp;&nbsp;&nbsp;旅还，诏留仁轨统兵镇守。<br /><br />&nbsp;&nbsp;&nbsp;&nbsp;百济再被乱，僵尸如莽，仁轨始命瘗埋吊祭焉。葺复户版，署官吏，开道路，<br /><br />&nbsp;&nbsp;&nbsp;&nbsp;营聚落，复防堰，赈贫贷乏，劝课耕种，为立官社，民皆安其所。遂营屯田，以<br /><br />&nbsp;&nbsp;&nbsp;&nbsp;经略高丽。仁愿至京师，帝劳曰：“若本武将，军中奏请，皆有文理，何道而然？”<br /><br />&nbsp;&nbsp;&nbsp;&nbsp;对曰：“仁轨之辞，非臣所能。”帝叹赏之，超进仁轨六阶，真拜带方州刺史，<br /><br />&nbsp;&nbsp;&nbsp;&nbsp;赐第一区，厚赉妻子，玺书褒勉。<br /><br />&nbsp;&nbsp;&nbsp;&nbsp;先是，贞观、永徽中，士战殁者皆诏使吊祭，或以赠官推授子弟。显庆后，<br /><br />&nbsp;&nbsp;&nbsp;&nbsp;讨伐恩赏殆绝；及破百济、平壤，有功者皆不甄叙。州县购募，不愿行，身壮家<br /><br />&nbsp;&nbsp;&nbsp;&nbsp;富者，以财参逐，率得避免。所募皆伫劣寒惫，无斗志。仁轨具论其弊，请加慰<br /><br />&nbsp;&nbsp;&nbsp;&nbsp;赉，以鼓士心。又表用扶余隆，使绥定余众。帝乃以隆为熊津都督。<br /><br />&nbsp;&nbsp;&nbsp;&nbsp;时刘仁愿为卑列道总管，诏率兵度海，使代旧屯，与仁轨俱还。仁轨曰：“<br /><br />&nbsp;&nbsp;&nbsp;&nbsp;上巡狩方岳，又经略高丽。方农时，而吏与兵悉被代，新至者未习，万一蛮夷生<br /><br />&nbsp;&nbsp;&nbsp;&nbsp;变，谁与捍之？不如留旧兵毕获，等级遣还。仁轨当留，未可去。”仁愿不可，<br /><br />&nbsp;&nbsp;&nbsp;&nbsp;曰：“吾但知准诏耳。”仁轨曰：“不然。苟利国家，知无不为，臣之节也。”<br /><br />&nbsp;&nbsp;&nbsp;&nbsp;因陈便宜，愿留屯。诏可。由是以仁愿为不忠。<br /><br />&nbsp;&nbsp;&nbsp;&nbsp;始，仁轨任带方州，谓人曰：“天将富贵此翁邪！”乃请所颁历及宗庙讳，<br /><br />&nbsp;&nbsp;&nbsp;&nbsp;或问其故，答曰：“当削平辽海，颁示本朝正朔。”卒皆如言。及封泰山，仁轨<br /><br />&nbsp;&nbsp;&nbsp;&nbsp;乃率新罗、百济、儋罗、倭四国酋长赴会。天子大悦，擢为大司宪。迁右相，兼<br /><br />&nbsp;&nbsp;&nbsp;&nbsp;检校太子左中护。累功封乐城县男。<br /><br />&nbsp;&nbsp;&nbsp;&nbsp;总章元年，为熊津道安抚大使，兼纸道总管，副李尢指呃觯平之。以<br /><br />&nbsp;&nbsp;&nbsp;&nbsp;疾辞位，进金紫光禄大夫，听致仕。俄召为陇州刺史，拜太子左庶子、同中书门<br /><br />&nbsp;&nbsp;&nbsp;&nbsp;下三品，监国史。咸亨五年，为鸡林道大总管，东伐新罗。仁轨率兵绝瓠芦河，<br /><br />&nbsp;&nbsp;&nbsp;&nbsp;攻大镇七重城，破之。进爵为公，子及兄子授上柱国者三人，州党荣之，号所居<br /><br />&nbsp;&nbsp;&nbsp;&nbsp;为“乐城乡三柱里”。俄拜尚书左仆射兼太子宾客，仍知政事。<br /><br />&nbsp;&nbsp;&nbsp;&nbsp;吐蕃入寇，命为洮河道行军镇守大使。永隆二年，加太子少傅。数乞骸骨，<br /><br />&nbsp;&nbsp;&nbsp;&nbsp;听解左仆射。帝幸东都，太子监国，诏仁轨与裴炎、薛元超留辅。及太子赴东都，<br /><br />&nbsp;&nbsp;&nbsp;&nbsp;又诏太孙重照留守，仁轨副之。武后临朝，复拜左仆射。太孙废，仁轨专知留守<br /><br />&nbsp;&nbsp;&nbsp;&nbsp;事。上疏辞疾，因陈吕后、禄、产祸败事以规后，后遣武承嗣赍玺书慰勉。改文<br /><br />&nbsp;&nbsp;&nbsp;&nbsp;昌左相、同凤阁鸾台三品。卒年八十五。诏百官赴哭，册赠开府仪同三司、并州<br /><br />&nbsp;&nbsp;&nbsp;&nbsp;大都督，陪葬乾陵。赐其家实封三百户。<br /><br />&nbsp;&nbsp;&nbsp;&nbsp;仁轨虽贵显，不自矜踞，接旧故如布衣时。尝为御史袁异式所劾，慢辱之，<br /><br />&nbsp;&nbsp;&nbsp;&nbsp;肋使引决。及拜大司宪，异式尚在台，不自安，因醉以情自解。仁轨持觞曰：“<br /><br />&nbsp;&nbsp;&nbsp;&nbsp;所不与公者，有如此觞。”后既执政，荐为司元大夫。然宦由州县至宰辅，善致<br /><br />&nbsp;&nbsp;&nbsp;&nbsp;声誉，得吏下欢心。及镇洮河，奏请机急，多为中书令李敬玄抑却，仁轨乃表敬<br /><br />&nbsp;&nbsp;&nbsp;&nbsp;玄为帅以代己，果覆其众。裴炎下狱，仁轨方留守京师，郎将姜嗣宗以使来，因<br /><br />&nbsp;&nbsp;&nbsp;&nbsp;语炎事，且曰：“炎异于常久矣。”仁轨曰：“使人知邪？”曰：“知。”及还，<br /><br />&nbsp;&nbsp;&nbsp;&nbsp;表嗣宗知炎反状不告。武后怒，拉杀之。<br /><br />&nbsp;&nbsp;&nbsp;&nbsp;子浚，官太子舍人。垂拱中，为酷吏所杀。中宗即位，以仁轨有东宫旧，再<br /><br />&nbsp;&nbsp;&nbsp;&nbsp;赠司空。浚子晃，开元中，为给事中，表请立碑，追谥曰文献。<br /><br />&nbsp;&nbsp;&nbsp;&nbsp;裴行俭，字守约，绛州闻喜人。父仁基，隋光禄大夫，自王世充所谋归国，<br /><br />&nbsp;&nbsp;&nbsp;&nbsp;被害。赠原州都督，谥曰忠。行俭幼引荫补弘文生。贞观中，举明经，调左屯卫<br /><br />&nbsp;&nbsp;&nbsp;&nbsp;仓曹参军。时苏定方为大将军，谓曰：“吾用兵，世无可教者，今子也贤。”乃<br /><br />&nbsp;&nbsp;&nbsp;&nbsp;尽畀以术。迁长安令。高宗将立武昭仪，行俭以为国家忧从此始，与长孙无忌、<br /><br />&nbsp;&nbsp;&nbsp;&nbsp;褚遂良秘议，大理袁公瑜`语昭仪母，左除西州都督府长史。麟德二年，擢累安<br /><br />&nbsp;&nbsp;&nbsp;&nbsp;西都护，西域诸国多慕义归附。召为司文少卿。迁吏部侍郎，与李敬玄、马载同<br /><br />&nbsp;&nbsp;&nbsp;&nbsp;典选，有能名，时号“裴马”。行俭始设长名榜、铨注等法，又定州县升降、资<br /><br />&nbsp;&nbsp;&nbsp;&nbsp;拟高下为故事。<br /><br />&nbsp;&nbsp;&nbsp;&nbsp;上元三年，吐蕃叛，出为洮州道左二军总管，改秦州右军，并受周王节度。<br /><br />&nbsp;&nbsp;&nbsp;&nbsp;仪凤二年，十姓可汗阿史那都支及李遮匐诱蕃落以动安西，与吐蕃连和，朝廷欲<br /><br />&nbsp;&nbsp;&nbsp;&nbsp;讨之。行俭议曰：“吐蕃叛~方炽，敬玄失律，审礼丧元，安可更为西方生事？<br /><br />&nbsp;&nbsp;&nbsp;&nbsp;今波斯王死，其子泥鍪χ示┦Γ有如遣使立之，即路出二蕃，若权以制事，可<br /><br />&nbsp;&nbsp;&nbsp;&nbsp;不劳而功也。”帝因诏行俭册送波斯王，且为安抚大食使。径莫贺延碛，风砾昼<br /><br />&nbsp;&nbsp;&nbsp;&nbsp;冥，导者迷，将士饥乏。行俭止营致祭，令曰：“水泉非远。”众少安。俄而云<br /><br />&nbsp;&nbsp;&nbsp;&nbsp;彻风恬，行数百步，水草丰美，后来者莫识其处。众皆惊，以方汉贰师将军。至<br /><br />&nbsp;&nbsp;&nbsp;&nbsp;西州，诸蕃郊迎，行俭召豪亻桀千余人自随。扬言“大热，未可以进，宜驻军须<br /><br />&nbsp;&nbsp;&nbsp;&nbsp;秋”。都支觇知之，不设备。行俭徐召四镇酋长，伪约畋，谓曰：“吾念此乐未<br /><br />&nbsp;&nbsp;&nbsp;&nbsp;始忘，孰能从吾猎者？”于是子弟愿从者万人，乃阴勒部伍。数日，倍道而进，<br /><br />&nbsp;&nbsp;&nbsp;&nbsp;去都支帐十余里，先遣其所亲问安否，外若闲暇，非讨袭者。又使入趣召都支。<br /><br />&nbsp;&nbsp;&nbsp;&nbsp;都支本与遮匐计，及秋拒使者，已而闻军至，仓卒不知所出，率子弟五百余人诣<br /><br />&nbsp;&nbsp;&nbsp;&nbsp;营谒，遂擒之。是日，传契箭，召诸部酋长悉来请命，并执送碎叶城。简精骑，<br /><br />&nbsp;&nbsp;&nbsp;&nbsp;约赍，袭遮匐。道获遮匐使者，释之，俾前往谕其主，并言都支已擒状，遮匐乃<br /><br />&nbsp;&nbsp;&nbsp;&nbsp;降，悉俘至京师。将吏为刻石碎叶城以纪功。帝亲劳宴，曰：“行俭提孤军，深<br /><br />&nbsp;&nbsp;&nbsp;&nbsp;入万里，兵不血刃而叛党擒夷，可谓文武兼备矣，其兼授二职。”即拜礼部尚书<br /><br />&nbsp;&nbsp;&nbsp;&nbsp;兼检校右卫大将军。<br /><br />&nbsp;&nbsp;&nbsp;&nbsp;诏露元年，突厥阿史德温傅反，单于管二十四州叛应之，众数十万。都护萧<br /><br />&nbsp;&nbsp;&nbsp;&nbsp;嗣业讨贼不克，死败系踵。诏行俭为定襄道行军大总管讨之。率太仆少卿李思文、<br /><br />&nbsp;&nbsp;&nbsp;&nbsp;营州都督周道务部兵十八万，合西军程务挺、东军李文┑龋总三十余万，旗<br /><br />&nbsp;&nbsp;&nbsp;&nbsp;帜亘千里，行俭咸节制之。<br /><br />&nbsp;&nbsp;&nbsp;&nbsp;先是，嗣业馈粮，数为虏钞，军馁死。行俭曰：“以谋制敌可也。”因诈为<br /><br />&nbsp;&nbsp;&nbsp;&nbsp;粮车三百乘，车伏壮士五辈，赍齑陌刀、劲弩，以羸兵挽进，又伏精兵踵其后。<br /><br />&nbsp;&nbsp;&nbsp;&nbsp;虏果掠车，羸兵走险。贼驱就水草，解鞍牧马。方取粮车中，而壮士突出，伏兵<br /><br />&nbsp;&nbsp;&nbsp;&nbsp;至，杀获几尽。自是粮车无敢近者。<br /><br />&nbsp;&nbsp;&nbsp;&nbsp;大军次单于北，暮，已立营，堑壕既周，行俭更命徙营高冈。吏白：“士安<br /><br />&nbsp;&nbsp;&nbsp;&nbsp;堵，不可拢。”不听，促徙之。比夜，风雨暴至，前占营所，水深丈馀，众莫不<br /><br />&nbsp;&nbsp;&nbsp;&nbsp;骇叹，问何以知之，行俭曰：“自今第如我节制，毋问我所以知也。”<br /><br />&nbsp;&nbsp;&nbsp;&nbsp;贼拒黑山，数战皆败，行俭纵兵，前后杀虏不胜计。伪可汗泥熟匐为其下所<br /><br />&nbsp;&nbsp;&nbsp;&nbsp;杀，持首来降；又擒大首领奉职而还，余党走狼山。行俭既还，阿史那伏念伪称<br /><br />&nbsp;&nbsp;&nbsp;&nbsp;可汗，复与温傅合。明年，行俭还总诸军，屯代州之陉口，纵反间，说伏念，令<br /><br />&nbsp;&nbsp;&nbsp;&nbsp;与温傅相贰。伏念惧，密送款，且请缚傅自效。行俭秘不布，密以闻。后数日，<br /><br />&nbsp;&nbsp;&nbsp;&nbsp;烟尘涨天而南，斥候惶骇，行俭曰：“此伏念执温傅来降，非他也。且受降如受<br /><br />&nbsp;&nbsp;&nbsp;&nbsp;敌。”乃敕严备，遣单使往劳。既而果然。于是，突厥余党悉平。帝悦，遣户部<br /><br />&nbsp;&nbsp;&nbsp;&nbsp;尚书崔知悌劳军。<br /><br />&nbsp;&nbsp;&nbsp;&nbsp;初，行俭许伏念以不死，侍中裴炎害其功，建言：“伏念为程务挺、张虔勖<br /><br />&nbsp;&nbsp;&nbsp;&nbsp;肋逐，又碛北回纥逼之，计穷而降。”卒斩伏念及温傅于都市。行俭之功不录。<br /><br />&nbsp;&nbsp;&nbsp;&nbsp;封闻喜县公。行俭叹曰：“浑、浚之事，古今耻之。但恐杀降则后无复来矣！”<br /><br />&nbsp;&nbsp;&nbsp;&nbsp;遂称疾不出。永淳元年，十姓突厥车薄叛，复为金牙道大总管，未行卒，年六十<br /><br />&nbsp;&nbsp;&nbsp;&nbsp;四，赠幽州都督，谥曰献。诏皇太子遣官护视家事，子孙能自立乃停。中宗即位，<br /><br />&nbsp;&nbsp;&nbsp;&nbsp;再赠扬州大都督。<br /><br />&nbsp;&nbsp;&nbsp;&nbsp;行俭工草隶，名家。帝尝以绢素诏写《文选》，览之，秘爱其法，赉物良厚。<br /><br />&nbsp;&nbsp;&nbsp;&nbsp;行俭每曰：“褚遂良非精笔佳墨，未尝辄书，不择笔墨而妍捷者，余与虞世南耳。”<br /><br />&nbsp;&nbsp;&nbsp;&nbsp;所撰《选谱》、《草字杂体》数万言。又为营阵、部伍、料胜负、别器能等四十<br /><br />&nbsp;&nbsp;&nbsp;&nbsp;六诀，武后诏武承嗣就第取去，不复传。<br /><br />&nbsp;&nbsp;&nbsp;&nbsp;行俭通阴阳、历术，每战，豫道胜日。善知人，在吏部时，见苏味道、王\，<br /><br />&nbsp;&nbsp;&nbsp;&nbsp;谓曰：“二君后皆掌铨衡。”李敬玄盛称王勃、杨炯、卢照邻、骆宾王之才，引<br /><br />&nbsp;&nbsp;&nbsp;&nbsp;示行俭，行俭曰：“士之致远，先器识，后文艺。如勃等，虽有才，而浮躁f露，<br /><br />&nbsp;&nbsp;&nbsp;&nbsp;岂享爵禄者哉？炯颇沉嘿，可至令长，余皆不得其死。”所引偏裨，若程务挺、<br /><br />&nbsp;&nbsp;&nbsp;&nbsp;张虔勖、崔智B、王方翼、党金毗、刘敬同、郭待封、李多祚、黑齿常之，类为<br /><br />&nbsp;&nbsp;&nbsp;&nbsp;世名将，咦嘀链淌方军者数十人。<br /><br />&nbsp;&nbsp;&nbsp;&nbsp;尝赐马及珍鞍，令史私驰马，马蹶鞍坏，惧而逃。行俭招还之，不加罪。初，<br /><br />&nbsp;&nbsp;&nbsp;&nbsp;平都支、遮匐，获瑰宝不赀，蕃酋将士愿观焉，行俭因宴，遍出示坐者。有玛瑙<br /><br />&nbsp;&nbsp;&nbsp;&nbsp;盘广二尺，文彩粲然，军吏趋跌盘，碎，惶怖，叩头流血。行俭笑曰：“尔非故<br /><br />&nbsp;&nbsp;&nbsp;&nbsp;也，何至是？”色不少吝。帝赐都支资产皿金三千余物，橐驼马牛称是，行俭分<br /><br />&nbsp;&nbsp;&nbsp;&nbsp;给亲故洎麾下，数日辄尽。<br /><br />&nbsp;&nbsp;&nbsp;&nbsp;子光庭。光庭字连城，早孤。母厍狄氏，有妇德，武后召入宫，为御正，甚<br /><br />&nbsp;&nbsp;&nbsp;&nbsp;见亲宠，光庭由是累迁太常丞。以武三思婿，坐贬郢州司马。开元中，擢兵部郎<br /><br />&nbsp;&nbsp;&nbsp;&nbsp;中、鸿胪少卿。性静默，寡交游，虽骤历台省，人未之许，既而以职业称，议者<br /><br />&nbsp;&nbsp;&nbsp;&nbsp;更推之。<br /><br />&nbsp;&nbsp;&nbsp;&nbsp;玄宗有事岱宗，中书令张说以天子东巡，京师空虚，恐夷狄乘间窃发，议欲<br /><br />&nbsp;&nbsp;&nbsp;&nbsp;加兵守边，召光庭与谋，对曰：“封禅者，所以告成功也。夫成功者，德无不被，<br /><br />&nbsp;&nbsp;&nbsp;&nbsp;人无不安，万国无不怀。今将告成而惧夷狄，非昭德也；大兴力役，用备不虞，<br /><br />&nbsp;&nbsp;&nbsp;&nbsp;非安人也；方谋会同，而阻戎心，非怀远也。此三者，名实乖矣。且诸蕃，突厥<br /><br />&nbsp;&nbsp;&nbsp;&nbsp;为大，贽币往来，愿修和好有年矣，若遣一使，召其大臣使赴行在，必欣然应命。<br /><br />&nbsp;&nbsp;&nbsp;&nbsp;突厥受诏，则诸蕃君长必相率而来，我偃旗息鼓，不复事矣。”说曰：“善，吾<br /><br />&nbsp;&nbsp;&nbsp;&nbsp;所不及。”因奏用其策，突厥果遣使来朝。<br /><br />&nbsp;&nbsp;&nbsp;&nbsp;东封还，迁兵部侍郎。久之，拜中书侍郎、同中书门下平章事，兼御史大夫。<br /><br />&nbsp;&nbsp;&nbsp;&nbsp;迁黄门侍郎，拜侍中，兼吏部尚书、弘文馆学士。撰《摇山往则》、《维城前轨》<br /><br />&nbsp;&nbsp;&nbsp;&nbsp;二篇献之。手制褒美，诏皇太子、诸王于光顺门见光庭，谢所以规讽意。光庭又<br /><br />&nbsp;&nbsp;&nbsp;&nbsp;引寿安丞李融、拾遗张琪、著作佐郎司马利宾直弘文馆，撰《续春秋经传》，自<br /><br />&nbsp;&nbsp;&nbsp;&nbsp;战国讫隋，表请天子修经，光庭等作传。书久不就。时有建言唐应为金德者，中<br /><br />&nbsp;&nbsp;&nbsp;&nbsp;书令萧嵩请百官普议。光庭以唐符命表著天下久矣，不可改，亟奏罢之。二十年，<br /><br />&nbsp;&nbsp;&nbsp;&nbsp;封正平县男。初，知星者言，上象变，不利大臣，请禳之。光庭曰：“使祸可禳<br /><br />&nbsp;&nbsp;&nbsp;&nbsp;而去，则福可祝而来也！”论者以为知命。卒，年五十八，赠太师。<br /><br />&nbsp;&nbsp;&nbsp;&nbsp;初，吏部求人不以资考为限，所奖拔惟其才，往往得俊V任之，士亦自奋。<br /><br />&nbsp;&nbsp;&nbsp;&nbsp;其后士人猥众，专务趋竞，铨品枉桡。光庭惩之，因行俭长名榜，乃为循资格，<br /><br />&nbsp;&nbsp;&nbsp;&nbsp;无贤不肖，一据资考配拟；又促选限尽正月。任门下省主事阎麟之专主过官，凡<br /><br />&nbsp;&nbsp;&nbsp;&nbsp;麟之裁定，光庭辄然可，时语曰：“麟之口，光庭手。”素与萧嵩轻重不平，及<br /><br />&nbsp;&nbsp;&nbsp;&nbsp;卒，嵩奏一切罢之，光庭所引，尽斥外官。博士孙琬以其用循资格，非奖劝之谊，<br /><br />&nbsp;&nbsp;&nbsp;&nbsp;谥曰克平，时以为希嵩意。帝闻，特赐谥曰忠宪，诏中书令张九龄文其碑。<br /><br />&nbsp;&nbsp;&nbsp;&nbsp;子稹，以荫仕，累迁起居郎。开元末，寿王瑁以母宠，欲立为太子，稹陈申<br /><br />&nbsp;&nbsp;&nbsp;&nbsp;生、戾园祸以谏，玄宗改容谢之，诏授给事中。稹曰：“陛下绝招谏之路，为日<br /><br />&nbsp;&nbsp;&nbsp;&nbsp;滋久，今臣一言而荷殊宠，则言者将众，何以锡之？”帝善其让，止不拜。俄授<br /><br />&nbsp;&nbsp;&nbsp;&nbsp;祠部员外郎，卒。子倩，字容卿，历信刺史我。劝民垦田二万亩，以治行赐金紫<br /><br />&nbsp;&nbsp;&nbsp;&nbsp;服，代第五琦为度支郎中。卒，谥曰节。子均。<br /><br />&nbsp;&nbsp;&nbsp;&nbsp;均字君齐，以明经为诸暨尉。数从使府辟，nn以才显。张建封镇濠、寿，<br /><br />&nbsp;&nbsp;&nbsp;&nbsp;表团练判官。时李希烈以淮、蔡叛，建封I贼，均参赞之。以劳加上柱国，袭正<br /><br />&nbsp;&nbsp;&nbsp;&nbsp;平县男。迁累膳部郎中，擢荆南节度行军司马，就拜荆南节度使。刘辟叛，先骚<br /><br />&nbsp;&nbsp;&nbsp;&nbsp;黔、巫，胁荆、楚，以固首尾，均发精甲三千，逆击之，贼望风奔却。加检校吏<br /><br />&nbsp;&nbsp;&nbsp;&nbsp;部尚书。<br /><br />&nbsp;&nbsp;&nbsp;&nbsp;初，均与崔太素俱事中人窦文场，太素尝晨省文场，入卧内，自谓待己至厚，<br /><br />&nbsp;&nbsp;&nbsp;&nbsp;徐观后榻有频伸者，乃均也。德宗以均任方镇，欲遂相之，谏官李约上疏斥均为<br /><br />&nbsp;&nbsp;&nbsp;&nbsp;文场养子，不可污台辅，乃止。<br /><br />&nbsp;&nbsp;&nbsp;&nbsp;元和三年，入为尚书右仆射，判度支。旨唱、授桉、送印，皆尚书郎为之，<br /><br />&nbsp;&nbsp;&nbsp;&nbsp;文武四品五品、郎官、御史拜廷下，御史中丞、左右丞升阶答拜，时以为礼太重。<br /><br />&nbsp;&nbsp;&nbsp;&nbsp;俄检校左仆射、同中书门下平章事，为山南东道节度使，累封郇国公。以财交权<br /><br />&nbsp;&nbsp;&nbsp;&nbsp;幸，任将相凡十余年，荒纵无法度。卒，年六十二，赠司空。<br /><br />&nbsp;&nbsp;&nbsp;&nbsp;娄师德，字宗仁，郑州原武人。第进士，调江都尉。扬州长史卢承业异之，<br /><br />&nbsp;&nbsp;&nbsp;&nbsp;曰：“子，台辅器也，当以子孙相诿，讵论僚吏哉？”<br /><br />&nbsp;&nbsp;&nbsp;&nbsp;上元初，为监察御史。会吐蕃盗边，刘审礼战没，师德奉使收败亡于洮河，<br /><br />&nbsp;&nbsp;&nbsp;&nbsp;因使吐蕃。其首领论赞婆等自赤岭操牛酒迎劳，师德喻国威信，开陈利害，虏为<br /><br />&nbsp;&nbsp;&nbsp;&nbsp;畏悦。后募猛士讨吐蕃，乃自奋，戴红抹额来应诏，高宗假朝散大夫，使从军。<br /><br />&nbsp;&nbsp;&nbsp;&nbsp;有功，迁殿中侍御史，兼河源军司马，并知营田事。与虏战白水润，八遇八克。<br /><br />&nbsp;&nbsp;&nbsp;&nbsp;天授初，为左金吾将军，检校丰州都督。衣皮F，率士屯田，积谷数百万，<br /><br />&nbsp;&nbsp;&nbsp;&nbsp;兵以饶给，无转饷和籴之费。武后降书劳之。长寿元年，召授夏官侍郎，判尚书<br /><br />&nbsp;&nbsp;&nbsp;&nbsp;事，进同凤阁鸾台平章事。后尝谓师德：“师在边，必待营田，公不可以劬劳惮<br /><br />&nbsp;&nbsp;&nbsp;&nbsp;也。”乃复以为河源、积石、怀远军及河、兰、鄯、廓州检校营田大使。入迁秋<br /><br />&nbsp;&nbsp;&nbsp;&nbsp;官尚书、原武县男，改左肃政御史大夫，并知政事。证圣中，与王孝杰拒吐蕃于<br /><br />&nbsp;&nbsp;&nbsp;&nbsp;洮州，战素罗汗山，败绩，贬原州员外司马。万岁通天二年，入为凤阁侍郎、同<br /><br />&nbsp;&nbsp;&nbsp;&nbsp;凤阁鸾台平章事。后与武懿宗、狄仁杰分道抚定河北，进纳言，更封谯县子、陇<br /><br />&nbsp;&nbsp;&nbsp;&nbsp;右诸军大使，复领营田。<br /><br />&nbsp;&nbsp;&nbsp;&nbsp;圣历三年，突厥入寇，诏检校并州长史、天兵军大总管。九月，卒于会州，<br /><br />&nbsp;&nbsp;&nbsp;&nbsp;年七十。赠幽州都督，谥曰贞，葬给往还仪仗。<br /><br />&nbsp;&nbsp;&nbsp;&nbsp;师德长八尺，方口博唇。深沉有度量，人有忤己，辄逊以自免，不见容色。<br /><br />&nbsp;&nbsp;&nbsp;&nbsp;尝与李昭德偕行，师德素丰硕，不能遽步，昭德迟之，恚曰：“为田舍子所留。”<br /><br />&nbsp;&nbsp;&nbsp;&nbsp;师德笑曰：“吾不田舍，复在何人？”其弟守代州，辞之官，教之耐事。弟曰：<br /><br />&nbsp;&nbsp;&nbsp;&nbsp;“人有唾面，洁之乃已。”师德曰：“未也。洁之，是违其怒，正使自干耳。”<br /><br />&nbsp;&nbsp;&nbsp;&nbsp;在夏官注选，选者就按阅簿。师德曰：“容我择之可乎？”选者不去，乃洒笔曰：<br /><br />&nbsp;&nbsp;&nbsp;&nbsp;“墨污尔！”<br /><br />&nbsp;&nbsp;&nbsp;&nbsp;狄仁杰未辅政，师德荐之，及同列，数挤令外使。武后觉，问仁杰曰：“师<br /><br />&nbsp;&nbsp;&nbsp;&nbsp;德贤乎？”对曰：“为将谨守，贤则不知也。”又问：“知人乎？”对曰：“臣<br /><br />&nbsp;&nbsp;&nbsp;&nbsp;尝同僚，未闻其知人也。”后曰：“朕用卿，师德荐也，诚知人矣。”出其奏，<br /><br />&nbsp;&nbsp;&nbsp;&nbsp;仁杰惭，已而叹曰：“娄公盛德，我为所容乃不知，吾不逮远矣！”总边要、为<br /><br />&nbsp;&nbsp;&nbsp;&nbsp;将相者三十年，恭勤朴忠，心无适莫，方酷吏残鸷，人多不免，独能以功名始终，<br /><br />&nbsp;&nbsp;&nbsp;&nbsp;与郝处俊相亚，世之言长者，称娄、郝。<br /><br />&nbsp;&nbsp;&nbsp;&nbsp;赞曰：“仁轨等以兵开定四夷，其勇无前，至奉上则瞿瞿若不及，行俭临下<br /><br />&nbsp;&nbsp;&nbsp;&nbsp;以恕，师德宽厚，其能以功名始终者，盖近乎勇于敢则杀，勇于不敢则活者邪！</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,937293);">加入书签</a><a
                        href="937253.html">上一页</a>&larr;<a href="index.html">返回列表</a>&rarr;<a
                            href="937332.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "937253.html"; var next_page = "937332.html"; var index_page = "index.html"; var sortid = "9"; var article_id = "14231"; var chapter_id = "937293"; var articlename = "新唐书"; var chaptername = " 卷一百八 列传第三十三"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>