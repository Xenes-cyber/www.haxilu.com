<!DOCTYPE html>
<html>
<head>
<meta charset="gbk" />
<title>新唐书- 卷三十四 志第二十四-在线阅读-哈西文学网</title>
<meta name="keywords" content="欧阳修、宋祁，新唐书， 卷三十四 志第二十四全文， 卷三十四 志第二十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷三十四 志第二十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/910879.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/910879.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十四 志第二十四</h1>
            <div class="link xb">
                <a href="910852.html">上一页</a>&larr;<a href="index.html">返回列表</a>&rarr;<a
                    href="910912.html">下一页</a></div>			
            <div id="BookText">&nbsp;&nbsp;&nbsp;&nbsp;◎五行一<br /><br />&nbsp;&nbsp;&nbsp;&nbsp;万物盈于天地之间，而其为物最大且多者有五：一曰水，二曰火，三曰木，<br /><br />&nbsp;&nbsp;&nbsp;&nbsp;四曰金，五曰土。其用于人也，非此五物不能以为生，而阙其一不可，是以圣王<br /><br />&nbsp;&nbsp;&nbsp;&nbsp;重焉。夫所谓五物者，其见象于天也为五星，分位于地也为五方，行于四时也为<br /><br />&nbsp;&nbsp;&nbsp;&nbsp;五德，禀于人也为五常，播于音律为五声，发于文章为五色，而总其精气之用谓<br /><br />&nbsp;&nbsp;&nbsp;&nbsp;之五行。<br /><br />&nbsp;&nbsp;&nbsp;&nbsp;自三代之后，数术之士兴，而为灾异之学者务极其说，至举天地万物动植，<br /><br />&nbsp;&nbsp;&nbsp;&nbsp;无大小，皆推其类而附之于五物，曰五行之属。以谓人禀五行之全气以生。故于<br /><br />&nbsp;&nbsp;&nbsp;&nbsp;物为最灵。其余动植之类，各得其气之偏者，其发为英华美实、气臭滋味、羽毛<br /><br />&nbsp;&nbsp;&nbsp;&nbsp;鳞介、文采刚柔，亦皆得其一气之盛。至其为变怪非常，失其本性，则推以事类<br /><br />&nbsp;&nbsp;&nbsp;&nbsp;吉凶影响，其说尤为委曲繁密。<br /><br />&nbsp;&nbsp;&nbsp;&nbsp;盖王者之有天下也，顺天地以治人，而取材于万物以足用。若政得其道，而<br /><br />&nbsp;&nbsp;&nbsp;&nbsp;取不过度，则天地顺成，万物茂盛，而民以安乐，谓之至治。若政失其道，用物<br /><br />&nbsp;&nbsp;&nbsp;&nbsp;伤夭，民被其害而愁苦，则天地之气l，三光错行，阴阳寒暑失节，以为水旱、<br /><br />&nbsp;&nbsp;&nbsp;&nbsp;蝗螟、风雹、雷火、山崩、水溢、泉竭、雪霜不时、雨非其物，或发为氛雾、虹<br /><br />&nbsp;&nbsp;&nbsp;&nbsp;U、光怪之类，此天地灾异之大者，皆生于乱政。而考其所发，验以人事，往往<br /><br />&nbsp;&nbsp;&nbsp;&nbsp;近其所失，而以类至。然时有推之不能合者，岂非天地之大，固有不可知者邪？<br /><br />&nbsp;&nbsp;&nbsp;&nbsp;若其诸物种类，不可胜数，下至细微家人里巷之占，有考于人事而合者，有漠然<br /><br />&nbsp;&nbsp;&nbsp;&nbsp;而无所应者，皆不足道。语曰；“迅雷风烈必变。”盖君子之畏天也，见物有反<br /><br />&nbsp;&nbsp;&nbsp;&nbsp;常而为变者，失其本性，则思其有以致而为之戒惧，虽微不敢忽而已。至为灾异<br /><br />&nbsp;&nbsp;&nbsp;&nbsp;之学者不然，莫不指事以为应。及其难合，则旁引曲取而迁就其说。<br /><br />&nbsp;&nbsp;&nbsp;&nbsp;盖自汉儒董仲舒、刘向与其子歆之徒，皆以《春秋》、《洪范》为学，而失<br /><br />&nbsp;&nbsp;&nbsp;&nbsp;圣人之本意。至其不通也，父子之言自相戾。可胜叹哉！昔者箕子为周武王陈禹<br /><br />&nbsp;&nbsp;&nbsp;&nbsp;所有《洪范》之书，条其事为九类，别其说为九章，谓之“九畴”。考其说初不<br /><br />&nbsp;&nbsp;&nbsp;&nbsp;相附属，而向为《五行传》，乃取其五事、皇极、庶证附于五行、以为八事皆属<br /><br />&nbsp;&nbsp;&nbsp;&nbsp;五行欤，则至于八政、五纪、三德、稽疑、福、极之类，又不能附，至俾《洪范》<br /><br />&nbsp;&nbsp;&nbsp;&nbsp;之书失其伦理，有以见所谓旁引曲取而迁就其说也。然自汉以来，未有非之者。<br /><br />&nbsp;&nbsp;&nbsp;&nbsp;又其祥眚祸z之说，自其数术之学，故略存之，庶几深识博闻之士有以考而择焉。<br /><br />&nbsp;&nbsp;&nbsp;&nbsp;夫所谓灾者，被于物而可知者也，水旱、螟蝗之类是已。异者，不可知其所<br /><br />&nbsp;&nbsp;&nbsp;&nbsp;以然者也，日食、星孛、五石、六o之类是已。孔子于《春秋》，记灾异而不著<br /><br />&nbsp;&nbsp;&nbsp;&nbsp;其事应，盖慎之也。以谓天道远，非谆谆以谕人，而君子见其变，则知天之所以<br /><br />&nbsp;&nbsp;&nbsp;&nbsp;谴告，恐惧省而已。若推其事应，则有合有不合，有同有不同。至于不合不同，<br /><br />&nbsp;&nbsp;&nbsp;&nbsp;则将使君子怠焉。以为偶然而不惧。此其深意也。盖圣人慎而不言如此，而后世<br /><br />&nbsp;&nbsp;&nbsp;&nbsp;犹为曲说以妄意天，此其不可以传也。故考次武德以来，略依《洪范五行传》，<br /><br />&nbsp;&nbsp;&nbsp;&nbsp;著其灾异，而削其事应云。<br /><br />&nbsp;&nbsp;&nbsp;&nbsp;《五行传》曰；“田猎不宿，饮食不享，出入不节，夺民农时，及有奸谋，<br /><br />&nbsp;&nbsp;&nbsp;&nbsp;则木不曲直。”谓生不畅茂，多折槁，及为变怪而失其性也。又曰：“貌之不恭，<br /><br />&nbsp;&nbsp;&nbsp;&nbsp;是谓不肃。厥咎狂，厥罚常雨，厥极凶。时则有服妖，时则有龟孽，时则有鸡祸，<br /><br />&nbsp;&nbsp;&nbsp;&nbsp;时则有下体生上之z，时则有青眚青祥、鼠妖，惟金l木。”<br /><br />&nbsp;&nbsp;&nbsp;&nbsp;木不曲直。<br /><br />&nbsp;&nbsp;&nbsp;&nbsp;武德四年，亳州老子祠枯树复生枝叶。老子，唐祖也。占曰：“枯木复生，<br /><br />&nbsp;&nbsp;&nbsp;&nbsp;权臣执政。”眭孟以为有受命者。九年三月，顺天门楼东柱已倾毁而自起。占曰：<br /><br />&nbsp;&nbsp;&nbsp;&nbsp;“木仆而自起，国之灾。”<br /><br />&nbsp;&nbsp;&nbsp;&nbsp;永微二年十一月甲申，阴雾凝冻，封树木，数日不解。刘向以为木少阳，贵<br /><br />&nbsp;&nbsp;&nbsp;&nbsp;臣象。此人将有害，则阴气胁木先寒，故得雨而冰也。亦谓之树介，介，兵象也。<br /><br />&nbsp;&nbsp;&nbsp;&nbsp;显庆四年八月，有毛桃树生李。李，国姓也。占曰：“木生异实，国主殃。”<br /><br />&nbsp;&nbsp;&nbsp;&nbsp;麟德元年十二月癸酉，氛雾终日不解。甲戌，雨木冰。<br /><br />&nbsp;&nbsp;&nbsp;&nbsp;仪凤三年十一月乙未，昏雾四塞，连夜不解。丙申，雨木冰。<br /><br />&nbsp;&nbsp;&nbsp;&nbsp;垂拱四年三月，雨桂子于台州，旬余乃止。占曰：“天雨草木，人多死。”<br /><br />&nbsp;&nbsp;&nbsp;&nbsp;长寿二年十月，万象神宫侧柽杉皆变为柏。柏贯四时，不改柯易叶，有士君<br /><br />&nbsp;&nbsp;&nbsp;&nbsp;子之操；柽杉柔脆，小人性也。象小人居君子之位。<br /><br />&nbsp;&nbsp;&nbsp;&nbsp;延载元年十月癸酉，白雾，木冰。<br /><br />&nbsp;&nbsp;&nbsp;&nbsp;景龙四年三月庚申，雨木冰。<br /><br />&nbsp;&nbsp;&nbsp;&nbsp;景云二年，高祖故第有柿树，自天授中枯死，至是复生。<br /><br />&nbsp;&nbsp;&nbsp;&nbsp;开元二十一年，蓬州枯杨生李枝，有实，与显庆中毛桃生李同。二十九年，<br /><br />&nbsp;&nbsp;&nbsp;&nbsp;亳州老子祠，枯树复荣。是年十一月己巳，寒甚，雨木冰，数日不解。<br /><br />&nbsp;&nbsp;&nbsp;&nbsp;永泰元年三月庚子，夜霜，木有冰。<br /><br />&nbsp;&nbsp;&nbsp;&nbsp;大历二年十一月，纷雾如雪，草木冰。九年，晋州神山县庆唐观枯桧复生。<br /><br />&nbsp;&nbsp;&nbsp;&nbsp;兴元元年春，亳州真源县有李树，植已十四年，其长尺有八寸，至是枝忽上<br /><br />&nbsp;&nbsp;&nbsp;&nbsp;耸，高六尺，周回如盖九尺余。李，国姓也。占曰：“木生枝耸，国有寇盗。”<br /><br />&nbsp;&nbsp;&nbsp;&nbsp;是岁，中书省枯柳复荣。<br /><br />&nbsp;&nbsp;&nbsp;&nbsp;贞元元年十二月，雨木冰。四年正月，雨木于陈留，十里许，大如指，长寸<br /><br />&nbsp;&nbsp;&nbsp;&nbsp;余，中空，所下者立如植。木生于下，而自上陨者，上下易位之象；碎而中空者，<br /><br />&nbsp;&nbsp;&nbsp;&nbsp;小人象；如植者，自立之象。二十年冬，雨木冰。<br /><br />&nbsp;&nbsp;&nbsp;&nbsp;元和十五年九月己酉，大雨，树无风而摧者十五六，近木自拔也。占曰：“<br /><br />&nbsp;&nbsp;&nbsp;&nbsp;木自拔，国将乱。”<br /><br />&nbsp;&nbsp;&nbsp;&nbsp;长庆三年十一月丁丑，雨木冰；成都栗树结实，食之如李。<br /><br />&nbsp;&nbsp;&nbsp;&nbsp;宝历元年十一月丙申，雨木冰。<br /><br />&nbsp;&nbsp;&nbsp;&nbsp;大和三年，成都李树生木瓜，空中不实。七年十二月丙戌，夜雾，木冰。<br /><br />&nbsp;&nbsp;&nbsp;&nbsp;开成四年九月辛丑，雨雪，木冰。十月己巳，亦如之。<br /><br />&nbsp;&nbsp;&nbsp;&nbsp;会昌元年十二月丁丑，雨木冰。四年正月己酉，雨木冰。庚戌，亦如之。<br /><br />&nbsp;&nbsp;&nbsp;&nbsp;咸通十四年四月，成都李实变为木瓜。时人以为：李，国姓也；变者，国夺<br /><br />&nbsp;&nbsp;&nbsp;&nbsp;于人之象。<br /><br />&nbsp;&nbsp;&nbsp;&nbsp;广明二年春，眉州在檀树已枯倒，一夕复生。<br /><br />&nbsp;&nbsp;&nbsp;&nbsp;○常雨<br /><br />&nbsp;&nbsp;&nbsp;&nbsp;武德六年秋，关中久雨。少阳曰[，少阴曰雨，阳德衰则阴气胜，故常雨。<br /><br />&nbsp;&nbsp;&nbsp;&nbsp;贞观十五年春，霖雨。<br /><br />&nbsp;&nbsp;&nbsp;&nbsp;永徽六年八月，京城大雨。<br /><br />&nbsp;&nbsp;&nbsp;&nbsp;显庆元年八月，霖雨，更九旬乃止。<br /><br />&nbsp;&nbsp;&nbsp;&nbsp;开元二年五月壬子，久雨，崇京城门。十六年九月，关中久雨。害稼。<br /><br />&nbsp;&nbsp;&nbsp;&nbsp;天宝五载秋，大雨，十二载八月，久雨。十三载秋，大霖雨，害稼，六旬不<br /><br />&nbsp;&nbsp;&nbsp;&nbsp;止。九月，闭坊市北门，盖井，禁妇人入街市，祭玄冥太社，崇明德门，坏京城<br /><br />&nbsp;&nbsp;&nbsp;&nbsp;垣屋殆尽，人亦乏食。<br /><br />&nbsp;&nbsp;&nbsp;&nbsp;至德二载三月癸亥，大雨，至甲戌乃止。<br /><br />&nbsp;&nbsp;&nbsp;&nbsp;上元元年四月，雨，讫闰月乃止。二年秋，霖雨连月，渠窦生鱼。<br /><br />&nbsp;&nbsp;&nbsp;&nbsp;永泰元年九月丙午，大雨，至于丙寅。<br /><br />&nbsp;&nbsp;&nbsp;&nbsp;大历四年四月，雨，至于九月，闭坊市北门，置土台，台上置坛，立黄幡以<br /><br />&nbsp;&nbsp;&nbsp;&nbsp;祈晴。六年八月，连雨，害秋稼。<br /><br />&nbsp;&nbsp;&nbsp;&nbsp;贞元二年正月乙未，大雨雪，至于庚子，平地数尺，雪上黄黑如尘。五月乙<br /><br />&nbsp;&nbsp;&nbsp;&nbsp;巳，雨，至于丙申，时大饥，至是麦将登，复大雨霖，众心恐惧。十年春，雨，<br /><br />&nbsp;&nbsp;&nbsp;&nbsp;至闰四月，间止不过一二日。十一年秋，大雨。十九年八月己未，大霖雨。<br /><br />&nbsp;&nbsp;&nbsp;&nbsp;元和四年四月，册皇太子宁，以雨沾服，罢。十月，再择日册，又以雨沾服<br /><br />&nbsp;&nbsp;&nbsp;&nbsp;罢。近常雨也。六年七月，霖雨害稼。十二年五月，连雨。八月壬申，雨，至于<br /><br />&nbsp;&nbsp;&nbsp;&nbsp;九月戊子。十五年二月癸未，大雨。八月，久雨，闭坊市北门。宋、沧、景等州<br /><br />&nbsp;&nbsp;&nbsp;&nbsp;大雨，自六月癸酉至于丁亥，庐舍漂没殆尽。<br /><br />&nbsp;&nbsp;&nbsp;&nbsp;宝历元年六月，雨，至于八月。<br /><br />&nbsp;&nbsp;&nbsp;&nbsp;大和四年夏，郓、曹、濮等州雨，坏城郭庐舍殆尽。五年正月庚子朔，京城<br /><br />&nbsp;&nbsp;&nbsp;&nbsp;阴雪，弥旬。<br /><br />&nbsp;&nbsp;&nbsp;&nbsp;开成五年七月，霖雨，葬文宗，龙陷，不能进。<br /><br />&nbsp;&nbsp;&nbsp;&nbsp;大中十年四月，雨，至于九月。<br /><br />&nbsp;&nbsp;&nbsp;&nbsp;咸通九年六月，久雨、崇明德门。<br /><br />&nbsp;&nbsp;&nbsp;&nbsp;乾符五年秋，大霖雨，汾、壹昂右缌骱稼。<br /><br />&nbsp;&nbsp;&nbsp;&nbsp;广明元年秋八月，大霖雨。<br /><br />&nbsp;&nbsp;&nbsp;&nbsp;天复元年八月，久雨。<br /><br />&nbsp;&nbsp;&nbsp;&nbsp;服妖。<br /><br />&nbsp;&nbsp;&nbsp;&nbsp;唐初，宫人乘马者，依周旧仪，著幂G，全身障蔽，永徽后，乃用帷帽，施<br /><br />&nbsp;&nbsp;&nbsp;&nbsp;裙，及颈，颇为浅露，至神龙末，幂G始绝，皆妇人预事之象。<br /><br />&nbsp;&nbsp;&nbsp;&nbsp;太尉长孙无忌以乌羊毛为浑脱毡帽，人多效之，谓之“赵公浑脱”。近服妖<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;高宗尝内宴，太平公主紫衫、玉带、皂罗折上巾，具纷砺七事，歌舞于帝前。<br /><br />&nbsp;&nbsp;&nbsp;&nbsp;帝与武后笑曰：“女子不可为武官，何为此装束？”近服妖也。<br /><br />&nbsp;&nbsp;&nbsp;&nbsp;武后时，嬖臣张易之为母臧作七宝帐，有鱼龙鸾凤之形，仍为象床、犀簟。<br /><br />&nbsp;&nbsp;&nbsp;&nbsp;安乐公主使尚方合百鸟毛织二裙，正视为一色，傍视为一色，日中为一色，<br /><br />&nbsp;&nbsp;&nbsp;&nbsp;影中为一色，而百鸟之状皆见，以其一献韦后。公主又以百兽毛为<革D>面，韦后<br /><br />&nbsp;&nbsp;&nbsp;&nbsp;则集鸟毛为之，皆具其鸟兽状，工费巨万。公主初出降，益州献单丝碧罗笼裙，<br /><br />&nbsp;&nbsp;&nbsp;&nbsp;缕金为花鸟，细如丝发，大如黍米，眼鼻觜甲皆备，嘹视者方见之。皆服妖也。<br /><br />&nbsp;&nbsp;&nbsp;&nbsp;自作毛裙，贵臣富家多效之，江、岭奇禽异兽毛羽采之殆尽。<br /><br />&nbsp;&nbsp;&nbsp;&nbsp;韦后妹尝为豹头枕以辟邪，白泽枕以辟魅，伏熊枕以宜男，亦服妖也。<br /><br />&nbsp;&nbsp;&nbsp;&nbsp;景龙三年十一月，郊祀，韦后为亚献，以妇人为斋娘，以祭祀之服执事。近<br /><br />&nbsp;&nbsp;&nbsp;&nbsp;服妖也。<br /><br />&nbsp;&nbsp;&nbsp;&nbsp;中宗赐宰臣宗楚客等巾子样，其制高而踣，即帝在藩邸时冠也，故时人号“<br /><br />&nbsp;&nbsp;&nbsp;&nbsp;英王踣”。踣，颠仆也。<br /><br />&nbsp;&nbsp;&nbsp;&nbsp;开元二十五年正月，道士尹治谏议大夫，衣道干服视事，亦服妖也。<br /><br />&nbsp;&nbsp;&nbsp;&nbsp;天宝初，贵族及士民好为胡服胡帽，妇人则簪步摇钗，衿袖窄小。杨贵妃常<br /><br />&nbsp;&nbsp;&nbsp;&nbsp;以假鬓为首饰，而好服黄裙。近服妖也。时人为之语曰：“义髻抛河里，黄裙逐<br /><br />&nbsp;&nbsp;&nbsp;&nbsp;水流。”<br /><br />&nbsp;&nbsp;&nbsp;&nbsp;元和末，妇人为圆鬟椎髻，不设鬓饰，不施朱粉，惟以乌膏注唇，状似悲啼<br /><br />&nbsp;&nbsp;&nbsp;&nbsp;者。圆鬟者，上不自树也；悲啼者，忧恤象也。<br /><br />&nbsp;&nbsp;&nbsp;&nbsp;文宗时，吴、越间织高头草履，纤如经绫谷，前代所无。履，下物也，织草<br /><br />&nbsp;&nbsp;&nbsp;&nbsp;为之，又非正服，而被以文饰，盖阴斜`茸泰侈之象。<br /><br />&nbsp;&nbsp;&nbsp;&nbsp;乾符五年，雒阳人为帽，皆冠军士所冠者。又内臣有刻木象头以里幞头，百<br /><br />&nbsp;&nbsp;&nbsp;&nbsp;官效之，工门如市，度木斫之曰：“此斫尚书头，此斫将军头，此斫军容头。”<br /><br />&nbsp;&nbsp;&nbsp;&nbsp;近服妖也。<br /><br />&nbsp;&nbsp;&nbsp;&nbsp;僖宗时，内人束发极急，及在成都，蜀妇人效之，时谓为“囚髻”。<br /><br />&nbsp;&nbsp;&nbsp;&nbsp;唐末，京都妇人梳发，以两鬓抱面，状如椎髻，时谓之“抛家髻”。又世俗<br /><br />&nbsp;&nbsp;&nbsp;&nbsp;尚以琉璃为钗钏。近服妖也。抛家、流离，皆播迁之兆云。<br /><br />&nbsp;&nbsp;&nbsp;&nbsp;昭宗时，十六宅诸王华侈相尚，巾帻各自为制度，都人效之，则曰：“为我<br /><br />&nbsp;&nbsp;&nbsp;&nbsp;作某王头。”识者以为不祥。<br /><br />&nbsp;&nbsp;&nbsp;&nbsp;○龟孽<br /><br />&nbsp;&nbsp;&nbsp;&nbsp;大足初，虔州获龟，六眼，一夕而失。<br /><br />&nbsp;&nbsp;&nbsp;&nbsp;肃宗上元二年，有鼍聚于扬州城门上，节度使邓景山以问族弟E，对曰：“<br /><br />&nbsp;&nbsp;&nbsp;&nbsp;鼍，介物，兵象也。”<br /><br />&nbsp;&nbsp;&nbsp;&nbsp;贞元三年，润州鱼鳖蔽江而下，皆无首。<br /><br />&nbsp;&nbsp;&nbsp;&nbsp;大和三年，魏博管内有虫，状如龟，其鸣昼夜不绝。近龟孽也。<br /><br />&nbsp;&nbsp;&nbsp;&nbsp;秦宗权在蔡州，州中地忽裂，有石出，高五六尺，广袤丈余，正如大龟。<br /><br />&nbsp;&nbsp;&nbsp;&nbsp;鸡祸。<br /><br />&nbsp;&nbsp;&nbsp;&nbsp;垂拱三年七月，冀州雌鸡化为雄。<br /><br />&nbsp;&nbsp;&nbsp;&nbsp;永昌元年正月，明州雌鸡化为雄。八月，松州雌鸡化为雄。<br /><br />&nbsp;&nbsp;&nbsp;&nbsp;景龙二年春，滑州匡城县民家鸡有三足。京房《易妖占》曰：“君用妇言，<br /><br />&nbsp;&nbsp;&nbsp;&nbsp;则鸡生妖。”<br /><br />&nbsp;&nbsp;&nbsp;&nbsp;玄宗好斗鸡，贵臣、外戚皆尚之，贫者或弄木鸡，识者以为：鸡，酉属，帝<br /><br />&nbsp;&nbsp;&nbsp;&nbsp;生之岁也；斗者，兵象。近鸡祸也。<br /><br />&nbsp;&nbsp;&nbsp;&nbsp;大中八年九月，考城县民家雄鸡化为雌，伏子而雄鸣。化为雌，王室将卑之<br /><br />&nbsp;&nbsp;&nbsp;&nbsp;象，反雌伏也。汉宣帝时，雌鸡化为雄，至元帝而王氏始萌，盖驯致其祸也。<br /><br />&nbsp;&nbsp;&nbsp;&nbsp;咸通六年七月，徐州彭城民家鸡生角。角，兵象，鸡，小畜，犹贱类也。<br /><br />&nbsp;&nbsp;&nbsp;&nbsp;下体生上之z。<br /><br />&nbsp;&nbsp;&nbsp;&nbsp;咸通十四年七月，宋州襄邑有猎者得雉，五足，三足出背上。足出于背者，<br /><br />&nbsp;&nbsp;&nbsp;&nbsp;下干上之象；五足者，众也。<br /><br />&nbsp;&nbsp;&nbsp;&nbsp;青眚青祥。<br /><br />&nbsp;&nbsp;&nbsp;&nbsp;贞观十七年四月，立晋王为太子，有青气绕东宫殿。始册命而有，不祥。<br /><br />&nbsp;&nbsp;&nbsp;&nbsp;十八年六月壬戌，有青黑气广六尺，贯于辰戌，其长亘天。<br /><br />&nbsp;&nbsp;&nbsp;&nbsp;大和九年，郑注箧中药化为蝇数万飞去。注始以药术进，化为蝇者，败死之<br /><br />&nbsp;&nbsp;&nbsp;&nbsp;象。近青眚也。干元三年六月，昏，西北有青气三。<br /><br />&nbsp;&nbsp;&nbsp;&nbsp;○鼠妖<br /><br />&nbsp;&nbsp;&nbsp;&nbsp;武德元年秋，李密、王世充隔洛水相拒，密营中鼠，一夕渡水尽去。占曰：<br /><br />&nbsp;&nbsp;&nbsp;&nbsp;“鼠无故皆夜去，邑有兵。”<br /><br />&nbsp;&nbsp;&nbsp;&nbsp;贞观十三年，建州鼠害稼。二十一年，渝州鼠害稼。<br /><br />&nbsp;&nbsp;&nbsp;&nbsp;显庆三年，长孙元忌第有大鼠见于庭，月余出入无常，后忽然死。<br /><br />&nbsp;&nbsp;&nbsp;&nbsp;龙朔元年十一月，洛州猫鼠同处。鼠隐伏象盗窃，猫职捕啮，而反与鼠同，<br /><br />&nbsp;&nbsp;&nbsp;&nbsp;象司盗者废职容奸。<br /><br />&nbsp;&nbsp;&nbsp;&nbsp;弘道初，梁州仓有大鼠，长二尺余，为猫所啮，数百鼠反啮猫。少选，聚万<br /><br />&nbsp;&nbsp;&nbsp;&nbsp;余鼠，州遣人捕击杀之，余皆去。<br /><br />&nbsp;&nbsp;&nbsp;&nbsp;景云中，有蛇鼠斗于右威卫营东街槐树，蛇为鼠所伤。斗者，兵象。<br /><br />&nbsp;&nbsp;&nbsp;&nbsp;景龙元年，基州鼠害稼。<br /><br />&nbsp;&nbsp;&nbsp;&nbsp;开元二年，韶州鼠害稼，千万为群。<br /><br />&nbsp;&nbsp;&nbsp;&nbsp;天宝元年十月，魏郡猫鼠同乳。同乳者，甚于同处。<br /><br />&nbsp;&nbsp;&nbsp;&nbsp;大历十三年六月，陇右节度使朱于兵家得猫鼠同乳以献。<br /><br />&nbsp;&nbsp;&nbsp;&nbsp;大和三年，成都猫鼠相乳。<br /><br />&nbsp;&nbsp;&nbsp;&nbsp;开成四年，江西鼠害稼。<br /><br />&nbsp;&nbsp;&nbsp;&nbsp;咸通十二年正月，汾州孝义县民家鼠多衔蒿刍巢树上。鼠穴居，去穴登木，<br /><br />&nbsp;&nbsp;&nbsp;&nbsp;贱人将贵之象。<br /><br />&nbsp;&nbsp;&nbsp;&nbsp;乾符三年秋，河东诸州多鼠，穴屋、坏衣，三月止。鼠，盗也，天戒若曰：<br /><br />&nbsp;&nbsp;&nbsp;&nbsp;“将有盗矣。”<br /><br />&nbsp;&nbsp;&nbsp;&nbsp;乾宁末，陕州有蛇鼠斗于南门之内，蛇死而鼠亡去。<br /><br />&nbsp;&nbsp;&nbsp;&nbsp;○金l木<br /><br />&nbsp;&nbsp;&nbsp;&nbsp;武德元年八月戊戌，突厥始毕可汁衙帐无故自坏。<br /><br />&nbsp;&nbsp;&nbsp;&nbsp;中宗即位，金鸡竿折。树鸡竿所以肆赦，始发大号而鸡竿折，不祥。<br /><br />&nbsp;&nbsp;&nbsp;&nbsp;神龙中，有群狐入御史大夫李承嘉第，其堂无故坏；又秉笔而管直裂，易之<br /><br />&nbsp;&nbsp;&nbsp;&nbsp;又裂。<br /><br />&nbsp;&nbsp;&nbsp;&nbsp;开元五年正月癸卯，太庙四室坏。<br /><br />&nbsp;&nbsp;&nbsp;&nbsp;天宝十四载十二月，哥舒翰帅师守潼关，前军启行，牙门旗至坊门，触落枪<br /><br />&nbsp;&nbsp;&nbsp;&nbsp;刃，众以为不祥。<br /><br />&nbsp;&nbsp;&nbsp;&nbsp;永秦二年三月辛酉，中书敕库坏。<br /><br />&nbsp;&nbsp;&nbsp;&nbsp;贞元四年正月庚戌朔，德宗御含元殿受朝贺，质明，殿阶及栏槛三十余间自<br /><br />&nbsp;&nbsp;&nbsp;&nbsp;坏，卫士死者十余人。含元路寝，大朝会之所御也；正月朔，一岁之元。王者之<br /><br />&nbsp;&nbsp;&nbsp;&nbsp;事，天所以儆者重矣。<br /><br />&nbsp;&nbsp;&nbsp;&nbsp;大和九年，郑注为凤翔节度使，将之镇，出开远门，旗竿折。<br /><br />&nbsp;&nbsp;&nbsp;&nbsp;光启初，扬州府署门屋自坏，故隋之行台门也，制度甚宏丽云。<br /><br />&nbsp;&nbsp;&nbsp;&nbsp;《五行传》曰：“弃法律，逐功臣，杀太子，以妾为妻，则火不炎上。”谓<br /><br />&nbsp;&nbsp;&nbsp;&nbsp;火失其性而为灾也。京房《易传》曰：“上不俭，下不节，盛火数起，燔宫室。”<br /><br />&nbsp;&nbsp;&nbsp;&nbsp;盖火主礼云。又曰：“视之不明，是谓不哲。厥咎舒，厥罚常燠，厥极疾。时则<br /><br />&nbsp;&nbsp;&nbsp;&nbsp;有草妖，时则有羽虫之孽，时则有羊祸，时则有目z，时则有赤眚赤祥，惟水l<br /><br />&nbsp;&nbsp;&nbsp;&nbsp;火。”<br /><br />&nbsp;&nbsp;&nbsp;&nbsp;○火不炎上<br /><br />&nbsp;&nbsp;&nbsp;&nbsp;贞观四年正月癸巳，武德殿北院火。十三年三月壬寅，云阳石燃，方丈，昼<br /><br />&nbsp;&nbsp;&nbsp;&nbsp;则如灰，夜则有光，投草木则焚，历年乃止。火失其性而l金也。二十三年三月，<br /><br />&nbsp;&nbsp;&nbsp;&nbsp;甲弩库火。<br /><br />&nbsp;&nbsp;&nbsp;&nbsp;永徽五年十二月乙巳，尚书司勋库火。<br /><br />&nbsp;&nbsp;&nbsp;&nbsp;显庆元年九月戊辰，恩州、吉州火，焚仓廪、甲仗、民居二百余家。十一月<br /><br />&nbsp;&nbsp;&nbsp;&nbsp;己巳，饶州火。<br /><br />&nbsp;&nbsp;&nbsp;&nbsp;证圣元年正月丙申夜，明堂火，武太后欲避正殿，彻乐。宰相姚q以为火<br /><br />&nbsp;&nbsp;&nbsp;&nbsp;因人，非天灾也，不宜贬损。后乃御端门观T，引建章故事，复作明堂以厌之。<br /><br />&nbsp;&nbsp;&nbsp;&nbsp;是岁，内库灾，燔二百余区。<br /><br />&nbsp;&nbsp;&nbsp;&nbsp;万岁登封元年三月壬寅，抚州火。<br /><br />&nbsp;&nbsp;&nbsp;&nbsp;久视元年八月壬子，平州火，燔千余家。<br /><br />&nbsp;&nbsp;&nbsp;&nbsp;景龙四年二月，东都凌空观灾。<br /><br />&nbsp;&nbsp;&nbsp;&nbsp;开元五年十一月乙卯，定陵寝殿火。是岁，洪州、潭州灾，延烧州署，州人<br /><br />&nbsp;&nbsp;&nbsp;&nbsp;见有物赤而暾暾飞来，旋即火发。十五年七月甲戌，兴教门楼柱灾。是年，衡州<br /><br />&nbsp;&nbsp;&nbsp;&nbsp;灾，延烧三百余家，州人见有物大如瓮，赤如烛笼，所至火即发。十八年二月丙<br /><br />&nbsp;&nbsp;&nbsp;&nbsp;寅，大雨雪，俄而雷震，左飞龙厩灾。占曰：“天火烧厩，兵大起。”十月乙丑，<br /><br />&nbsp;&nbsp;&nbsp;&nbsp;东都宫佛光寺火。<br /><br />&nbsp;&nbsp;&nbsp;&nbsp;天宝二年六月，东都应天门观灾，延烧左、右延福门，经日不灭。京房《易<br /><br />&nbsp;&nbsp;&nbsp;&nbsp;传》曰：“君不思道，天火燔其宫室。”九载三月，华岳庙灾，时帝将封西岳，<br /><br />&nbsp;&nbsp;&nbsp;&nbsp;以庙灾乃止。十载八月丙辰，武库灾，燔兵器四十余万。武库，甲兵之本也。<br /><br />&nbsp;&nbsp;&nbsp;&nbsp;宝应元年十二月己酉，太府左藏库火。<br /><br />&nbsp;&nbsp;&nbsp;&nbsp;广德元年十二月辛卯夜，鄂州大风，火发江中，焚舟三千艘，延及岸上民居<br /><br />&nbsp;&nbsp;&nbsp;&nbsp;二千余家，死者数千人。<br /><br />&nbsp;&nbsp;&nbsp;&nbsp;大历十年二月，庄严寺浮图灾。初有疾风震电，俄而火从浮图中出。<br /><br />&nbsp;&nbsp;&nbsp;&nbsp;贞元元年，江陵度支院火，焚江东租赋百余万。十三年正月，东都尚书省火。<br /><br />&nbsp;&nbsp;&nbsp;&nbsp;十九年四月，家令寺火。<br /><br />&nbsp;&nbsp;&nbsp;&nbsp;二年七月，洪州火，燔民舍万七千家。元和七年六月，镇州甲仗库灾，主吏<br /><br />&nbsp;&nbsp;&nbsp;&nbsp;坐死者百余人。八年，江陵大火。十一年十一月甲戌，元陵火。李师道起宫室于<br /><br />&nbsp;&nbsp;&nbsp;&nbsp;郓州，将谋乱，既成而火。<br /><br />&nbsp;&nbsp;&nbsp;&nbsp;大和二年十一月甲辰，禁中昭德寺火，延至宣政东垣及门下省，宫人死者数<br /><br />&nbsp;&nbsp;&nbsp;&nbsp;百人。三年十月癸丑，仗内火。四年三月，陈州、许州火，烧万余家。十月，浙<br /><br />&nbsp;&nbsp;&nbsp;&nbsp;西火。十一月，扬州海陵火。八年三月，扬州火。皆燔民舍千区。五月己巳，飞<br /><br />&nbsp;&nbsp;&nbsp;&nbsp;龙神驹中厩火。十月，扬州市火，燔民舍数千区。十二月，禁中昭成寺火。<br /><br />&nbsp;&nbsp;&nbsp;&nbsp;开成二年六月，徐州火，延烧民居三百余家。四年十二月乙卯，乾陵火。丁<br /><br />&nbsp;&nbsp;&nbsp;&nbsp;丑晦，扬州市火，燔民舍数千家。<br /><br />&nbsp;&nbsp;&nbsp;&nbsp;会昌元年五月，潞州市火。三年六月，西内神龙寺火；万年县东市火，焚庐<br /><br />&nbsp;&nbsp;&nbsp;&nbsp;舍甚众。六年八月，葬武宗，辛未，灵驾次三原县，夜大风，行宫幔城火。<br /><br />&nbsp;&nbsp;&nbsp;&nbsp;乾符四年十月，东都圣善寺火。<br /><br />&nbsp;&nbsp;&nbsp;&nbsp;大顺二年六月乙酉，幽州市楼灾，延及数百步。七月癸丑甲夜，汴州相国寺<br /><br />&nbsp;&nbsp;&nbsp;&nbsp;佛阁灾。是日暮，微雨震电，或见有赤块转门谯藤网中，周而火作。顷之，赤块<br /><br />&nbsp;&nbsp;&nbsp;&nbsp;北飞，转佛阁藤网中，亦周而火作。既而大雨暴至，平地水深数尺，火益甚，延<br /><br />&nbsp;&nbsp;&nbsp;&nbsp;及民居，三日不灭。<br /><br />&nbsp;&nbsp;&nbsp;&nbsp;○常燠<br /><br />&nbsp;&nbsp;&nbsp;&nbsp;天宝元年冬，无冰。先儒以为阴失节也。又曰：“知罪不诛，其罚燠，夏则<br /><br />&nbsp;&nbsp;&nbsp;&nbsp;暑杀人，冬则物华实。”盖当寒反燠，象宜刑而赏之也。<br /><br />&nbsp;&nbsp;&nbsp;&nbsp;贞元十四年夏，大燠。<br /><br />&nbsp;&nbsp;&nbsp;&nbsp;元和九年六月，大燠。<br /><br />&nbsp;&nbsp;&nbsp;&nbsp;长庆二年冬，少雪，水不冰冻，草木萌荑如正月。<br /><br />&nbsp;&nbsp;&nbsp;&nbsp;广明元年十一月，暖如仲春。<br /><br />&nbsp;&nbsp;&nbsp;&nbsp;○草妖<br /><br />&nbsp;&nbsp;&nbsp;&nbsp;武德四年，益州献芝草如人状。占曰：’王德将衰，下人将起，则有木生为<br /><br />&nbsp;&nbsp;&nbsp;&nbsp;人状。”草，亦木类也。<br /><br />&nbsp;&nbsp;&nbsp;&nbsp;景龙二年，岐州d县民王上宾家，有苦荬菜高三尺余，上广尺余，厚二分。<br /><br />&nbsp;&nbsp;&nbsp;&nbsp;近草妖也。三年，内出蒜条，上重生蒜。蒜，恶草也；重生者，其类众也。四年，<br /><br />&nbsp;&nbsp;&nbsp;&nbsp;京畿蓝田山竹实如麦。占曰：“大饥。”<br /><br />&nbsp;&nbsp;&nbsp;&nbsp;开元二年，终南山竹有华，实如麦，岭南亦然，竹并枯死，是岁大饥，民采<br /><br />&nbsp;&nbsp;&nbsp;&nbsp;食之。占曰：“国中竹、柏枯，不出三年有丧。”十七年，睦州竹实。<br /><br />&nbsp;&nbsp;&nbsp;&nbsp;天宝初，临川郡人李嘉胤屋柱生芝草，状如天尊像。<br /><br />&nbsp;&nbsp;&nbsp;&nbsp;上元二年七月甲辰，延英殿御座上生白芝，一茎三花。白，丧象也。<br /><br />&nbsp;&nbsp;&nbsp;&nbsp;大和九年冬，郑注之金带有菌生。近草妖也。<br /><br />&nbsp;&nbsp;&nbsp;&nbsp;开成四年六月，襄州山竹有实成米，民采食之。<br /><br />&nbsp;&nbsp;&nbsp;&nbsp;光启元年七月，河中解、永乐生草，叶自相徒幔如旌旗之状，时人以为“<br /><br />&nbsp;&nbsp;&nbsp;&nbsp;旗子草”。一年七月，凤翔麟游草生如旗状。占曰：“其野有兵。”<br /><br />&nbsp;&nbsp;&nbsp;&nbsp;○羽虫之孽<br /><br />&nbsp;&nbsp;&nbsp;&nbsp;武德初，隋将尧君素守蒲州，有鹊巢其炮机。<br /><br />&nbsp;&nbsp;&nbsp;&nbsp;贞观十七年春，齐王v为齐州刺史，好畜鸭，有猪啮鸭，头断者四十余。是<br /><br />&nbsp;&nbsp;&nbsp;&nbsp;岁四月丙戌，立晋王为太子，雌雉集太极殿前，雄雉集东宫显德殿前。太极，三<br /><br />&nbsp;&nbsp;&nbsp;&nbsp;朝所会也。<br /><br />&nbsp;&nbsp;&nbsp;&nbsp;永徽四年，宋州人蔡道基舍傍有兽高丈余，头类羊，一角，鹿形，马蹄，牛<br /><br />&nbsp;&nbsp;&nbsp;&nbsp;尾，五色，有翅。占曰：“鸟如畜形者，有大兵。”五年七月辛巳。万年宫有小<br /><br />&nbsp;&nbsp;&nbsp;&nbsp;鸟如雀，生子大如\鸠。<br /><br />&nbsp;&nbsp;&nbsp;&nbsp;调露元年，鸣z群飞入塞，相继蔽野，至二年正月，还复北飞，至灵夏北，<br /><br />&nbsp;&nbsp;&nbsp;&nbsp;悉堕地而死，视之皆无首。<br /><br />&nbsp;&nbsp;&nbsp;&nbsp;文明后，天下屡奏雌雉化为雄，或半化者。<br /><br />&nbsp;&nbsp;&nbsp;&nbsp;景龙四年六月辛巳朔，乌集太极殿梁，驱之不去。<br /><br />&nbsp;&nbsp;&nbsp;&nbsp;开元十三年十一月戊子，雄雉驯飞泰山斋宫内。封禅，所以告成功，祀事无<br /><br />&nbsp;&nbsp;&nbsp;&nbsp;重于此者，而野鸟驯飞，不忌禁卫，不祥。二十五年四月，濮州两乌、两鹊、两<br /><br />&nbsp;&nbsp;&nbsp;&nbsp;Y鹆同巢。陇州鹊哺慈乌。二十八年四月庚辰，慈乌巢宣政殿怼Ｐ了龋又巢<br /><br />&nbsp;&nbsp;&nbsp;&nbsp;宣政殿怼<br /><br />&nbsp;&nbsp;&nbsp;&nbsp;天宝十三载，叶县有鹊巢于车辙中。不巢木而巢地，失其所也。<br /><br />&nbsp;&nbsp;&nbsp;&nbsp;至德二载三月，安禄山将武令围南阳，有鹊巢于城中炮机者三，雏成乃去。<br /><br />&nbsp;&nbsp;&nbsp;&nbsp;大历八年九月，武功获大鸟，肉翅狐首，四足有爪，长四尺余，毛赤如蝙蝠，<br /><br />&nbsp;&nbsp;&nbsp;&nbsp;群鸟随而噪之。近羽虫孽也。十三年五月，左羽林军有鸲鹆乳鹊二。<br /><br />&nbsp;&nbsp;&nbsp;&nbsp;贞元四年三月，中书省梧桐树有鹊以泥为巢。鹊巢知岁次，于羽虫为有知，<br /><br />&nbsp;&nbsp;&nbsp;&nbsp;今以泥露巢，遇风雨坏矣。是岁夏，郑、汴境内乌皆群飞，集魏博田绪、淄青李<br /><br />&nbsp;&nbsp;&nbsp;&nbsp;纳境内，衔木为城，高二三尺，方十里，绪、纳恶而焚之，信宿又然，乌口皆流<br /><br />&nbsp;&nbsp;&nbsp;&nbsp;血。九年春，许州鹊哺乌雏。十年四月，有大鸟飞集宫中，食杂骨数日，获之，<br /><br />&nbsp;&nbsp;&nbsp;&nbsp;不食死。六月辛未晦，水鸟集左藏库。十三年十月，怀州基G巢内有黄雀往来哺<br /><br />&nbsp;&nbsp;&nbsp;&nbsp;食。十四年秋，有异鸟，色青，类鸠、鹊，见于宋州郊外，所止之处，群鸟翼卫，<br /><br />&nbsp;&nbsp;&nbsp;&nbsp;朝夕榈玖灰圆钢，睢阳人适野聚观者旬日。十八年六月乌集徐州之滕县，<br /><br />&nbsp;&nbsp;&nbsp;&nbsp;椴裎城，中有白乌一，碧乌一。<br /><br />&nbsp;&nbsp;&nbsp;&nbsp;元和元年，常州鹳巢于平地。四年十二月，群乌夜集于太行山上。十三年春，<br /><br />&nbsp;&nbsp;&nbsp;&nbsp;淄青府署及城中乌、鹊互取其雏，各以哺子，更相搏击，不能禁。<br /><br />&nbsp;&nbsp;&nbsp;&nbsp;宝历元年十一月丙申，群乌夜鸣。<br /><br />&nbsp;&nbsp;&nbsp;&nbsp;开成元年闰五月丙戌，乌集唐安寺，逾月散。雀集玄法寺，燕集萧望之冢。<br /><br />&nbsp;&nbsp;&nbsp;&nbsp;二年三月。真兴门外鹊巢于古冢。鹊巢知避岁，而古占又以高下卜水旱，今不巢<br /><br />&nbsp;&nbsp;&nbsp;&nbsp;于木而穴于冢，不祥。秋，突厥鸟自塞北群飞入塞。五年六月，有秃j群飞集禁<br /><br />&nbsp;&nbsp;&nbsp;&nbsp;苑。j，水鸟也。<br /><br />&nbsp;&nbsp;&nbsp;&nbsp;会昌元年，潞州长子有白颈乌与鹊斗。<br /><br />&nbsp;&nbsp;&nbsp;&nbsp;大中十年三月，舒州吴塘堰有众禽成巢，阔七尺，高一尺。水禽山鸟，无不<br /><br />&nbsp;&nbsp;&nbsp;&nbsp;驯狎。中有如人面、绿毛，绀爪觜者，其声曰“甘”，人谓之“甘虫”。占曰：<br /><br />&nbsp;&nbsp;&nbsp;&nbsp;“有鸟非常，来宿于邑中，国有兵，人相食。”<br /><br />&nbsp;&nbsp;&nbsp;&nbsp;咸通七年，泾州灵台百里戍有雀生燕，至大俱飞去。京房《易传》曰：“贼<br /><br />&nbsp;&nbsp;&nbsp;&nbsp;臣在国，厥妖燕生雀。”雀生燕同说。十一年夏，雉集河内县署。咸通中，吴、<br /><br />&nbsp;&nbsp;&nbsp;&nbsp;越有异鸟极大，四目三足，鸣山林，其声曰“罗平”。占曰：“国有兵，人相食。”<br /><br />&nbsp;&nbsp;&nbsp;&nbsp;乾符四年春，庐江县北鹊巢于地。六年夏，鸱、雉集于偃师南楼及县署。刘<br /><br />&nbsp;&nbsp;&nbsp;&nbsp;向说：“野鸟入处，宫室将空。”<br /><br />&nbsp;&nbsp;&nbsp;&nbsp;广明元年春，绛州翼城县有鸺m鸟群飞集县署，众鸟逐而噪之。光启元年、<br /><br />&nbsp;&nbsp;&nbsp;&nbsp;二年，复如之，鸺m，一名训狐。<br /><br />&nbsp;&nbsp;&nbsp;&nbsp;中和元年三月，陈留有乌变为鹊。二年，有鹊变为乌。古者以乌卜军之胜负。<br /><br />&nbsp;&nbsp;&nbsp;&nbsp;乌变为鹊，民从贼之象；鹊复变为乌，贼复为民之象。三年，新安县吏家捕得雉<br /><br />&nbsp;&nbsp;&nbsp;&nbsp;养之，与鸡驯，月余相与斗死。四年，临淮涟水民家鹰化为鹅，而弗能游。鹰以<br /><br />&nbsp;&nbsp;&nbsp;&nbsp;鸷而击，武臣象也；鹅虽毛羽清洁，而飞不能远，无搏击之用，充庖厨而已。<br /><br />&nbsp;&nbsp;&nbsp;&nbsp;光启元年十二月，陕州平陆集津山有雉二首向背而连颈者，栖集津仓庑后，<br /><br />&nbsp;&nbsp;&nbsp;&nbsp;数月，群雉数百来斗杀之。二年正月，乡、湖城野雉及鸢夜鸣。七月，中条山<br /><br />&nbsp;&nbsp;&nbsp;&nbsp;鹊焚其巢。三年七月，鹊复焚巢。京房《易传》曰：“人君暴虐，鸟焚其舍。”<br /><br />&nbsp;&nbsp;&nbsp;&nbsp;三年十月，慈州仵城枭与鸱斗相杀。<br /><br />&nbsp;&nbsp;&nbsp;&nbsp;光化二年，幽州节度使刘仁恭屠贝州去，夜有鸺m鸟十数飞入帐中，逐去<br /><br />&nbsp;&nbsp;&nbsp;&nbsp;复来。<br /><br />&nbsp;&nbsp;&nbsp;&nbsp;昭宗时，有秃j鸟巢寝殿隅，帝亲射杀之。<br /><br />&nbsp;&nbsp;&nbsp;&nbsp;天复二年，帝在凤翔，十一月丁巳，日南至，夜骤风，有乌数千，迄明飞噪，<br /><br />&nbsp;&nbsp;&nbsp;&nbsp;数日不止。自车驾在岐，常有乌数万栖殿前诸树，岐人谓之神鸦。三年，宣州有<br /><br />&nbsp;&nbsp;&nbsp;&nbsp;鸟如雉而大，尾有火光如散星，集于戟门，明日大火，曹局皆尽，惟兵械存。<br /><br />&nbsp;&nbsp;&nbsp;&nbsp;○羊祸<br /><br />&nbsp;&nbsp;&nbsp;&nbsp;义宁二年三月丙辰，麟游县有羔生而无尾。是月乙丑，太原献l羊，无头而<br /><br />&nbsp;&nbsp;&nbsp;&nbsp;不死。<br /><br />&nbsp;&nbsp;&nbsp;&nbsp;开元二年正月，原州献肉角羊。二年三月，富平县有肉角羊。<br /><br />&nbsp;&nbsp;&nbsp;&nbsp;会昌二年春，代州崞县羊生二首连头，两尾。占曰：“二首，上不一也。”<br /><br />&nbsp;&nbsp;&nbsp;&nbsp;咸通三年夏，平陶民家羊生羔如犊。<br /><br />&nbsp;&nbsp;&nbsp;&nbsp;乾符二年，洛阳建春门外因暴雨，有物堕地如l羊，不食，顷之入地中，其<br /><br />&nbsp;&nbsp;&nbsp;&nbsp;迹月余不灭，或以为雨土也。占曰：“当旱。”<br /><br />&nbsp;&nbsp;&nbsp;&nbsp;○赤眚赤祥<br /><br />&nbsp;&nbsp;&nbsp;&nbsp;武德七年，河间王孝恭征辅公，宴群帅于舟中，孝恭以金碗酌江水，将<br /><br />&nbsp;&nbsp;&nbsp;&nbsp;饮之，则化为血。孝恭曰：“碗中之血，公授首之祥。”<br /><br />&nbsp;&nbsp;&nbsp;&nbsp;武德初，突厥国中雨血三日。<br /><br />&nbsp;&nbsp;&nbsp;&nbsp;光宅初，宗室岐州刺史崇真之子横、杭等夜宴，忽有气如血腥。<br /><br />&nbsp;&nbsp;&nbsp;&nbsp;武后时，来俊臣家井水变赤如血，井中夜有吁嗟叹惋声，俊臣以木栈之，木<br /><br />&nbsp;&nbsp;&nbsp;&nbsp;忽自投十步外。长安中，并州晋祠水赤如血。<br /><br />&nbsp;&nbsp;&nbsp;&nbsp;中宗时，成王千里家有血点地，及奁箱上有血淋沥，腥闻数步。又中郎将东<br /><br />&nbsp;&nbsp;&nbsp;&nbsp;夷人毛婆罗炊饭，一夕化为血。<br /><br />&nbsp;&nbsp;&nbsp;&nbsp;景龙二年七月癸巳，赤气际天，光烛地，三日乃止。赤气，血祥也。<br /><br />&nbsp;&nbsp;&nbsp;&nbsp;天宝六载，少陵原杨慎矜父墓封域内，草人皆流血，慎矜令浮屠史敬思禳之，<br /><br />&nbsp;&nbsp;&nbsp;&nbsp;退朝裸而桎梏于丛棘间，如是数旬而流血不止。十二载，李林甫第东北隅每夜火<br /><br />&nbsp;&nbsp;&nbsp;&nbsp;光起，或有如小儿持火出入者。近赤祥也。<br /><br />&nbsp;&nbsp;&nbsp;&nbsp;宝应元年八月庚午夜，有赤光亘天，贯紫微，渐移东北，弥漫半天。<br /><br />&nbsp;&nbsp;&nbsp;&nbsp;大历十三年二月，太仆寺有泥像，左臂上有黑汗滴下，以纸承之，血也。<br /><br />&nbsp;&nbsp;&nbsp;&nbsp;贞元二年十一月壬午，日没，有赤气五，出于黑云中，亘天。十二年九月癸<br /><br />&nbsp;&nbsp;&nbsp;&nbsp;卯，夜有赤气如火，见北方，上至北斗。十七年，福州剑池水赤如血。二十一年<br /><br />&nbsp;&nbsp;&nbsp;&nbsp;正月甲戌，雨赤雪于京师。<br /><br />&nbsp;&nbsp;&nbsp;&nbsp;元和十四年二月，郓州从事院门前地有血，方尺余，色甚鲜赤，不知所从来，<br /><br />&nbsp;&nbsp;&nbsp;&nbsp;人以为自空而堕也。<br /><br />&nbsp;&nbsp;&nbsp;&nbsp;长庆元年七月戊午，河水赤，三日止。<br /><br />&nbsp;&nbsp;&nbsp;&nbsp;宝历元年十二月乙酉夜，西北有雾起，须臾遍天，雾止，有赤气，或浅或深，<br /><br />&nbsp;&nbsp;&nbsp;&nbsp;久而乃散。<br /><br />&nbsp;&nbsp;&nbsp;&nbsp;大和元年四月庚戌，北方有赤气，中有数白气间之。六月乙卯夜，西北有赤<br /><br />&nbsp;&nbsp;&nbsp;&nbsp;气。八月癸卯，京师见赤气满天。二年闰三月乙卯，北方有赤气如血。<br /><br />&nbsp;&nbsp;&nbsp;&nbsp;咸通七年，郑州永福湖水赤如凝血者三日。<br /><br />&nbsp;&nbsp;&nbsp;&nbsp;乾符六年，中书政事堂忽旦有死人，血污满地，不知主名。又御井水色赤而<br /><br />&nbsp;&nbsp;&nbsp;&nbsp;腥，渫之，得一死女子腐烂，近赤祥也。<br /><br />&nbsp;&nbsp;&nbsp;&nbsp;中和二年七月丙午夜，西北方赤气如绛，际天。<br /><br />&nbsp;&nbsp;&nbsp;&nbsp;光启元年正月，润州江水赤，凡数日。<br /><br />&nbsp;&nbsp;&nbsp;&nbsp;○水l火<br /><br />&nbsp;&nbsp;&nbsp;&nbsp;幽州坊谷地常有火，长庆三年夏，遂积水为池。近水l火也。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,910879);">加入书签</a><a
                        href="910852.html">上一页</a>&larr;<a href="index.html">返回列表</a>&rarr;<a
                            href="910912.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "910852.html"; var next_page = "910912.html"; var index_page = "index.html"; var sortid = "9"; var article_id = "14231"; var chapter_id = "910879"; var articlename = "新唐书"; var chaptername = " 卷三十四 志第二十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>