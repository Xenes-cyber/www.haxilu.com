<!DOCTYPE html>
<html>
<head>
<meta charset="gbk" />
<title>新唐书- 卷四十七 志第三十七-在线阅读-哈西文学网</title>
<meta name="keywords" content="欧阳修、宋祁，新唐书， 卷四十七 志第三十七全文， 卷四十七 志第三十七在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷四十七 志第三十七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/911459.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/911459.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十七 志第三十七</h1>
            <div class="link xb">
                <a href="911434.html">上一页</a>&larr;<a href="index.html">返回列表</a>&rarr;<a
                    href="911493.html">下一页</a></div>			
            <div id="BookText">&nbsp;&nbsp;&nbsp;&nbsp;◎百官二<br /><br />&nbsp;&nbsp;&nbsp;&nbsp;○门下省<br /><br />&nbsp;&nbsp;&nbsp;&nbsp;侍中二人，正二品。掌出纳帝命，相礼仪。凡国家之务，与中书令参总，而<br /><br />&nbsp;&nbsp;&nbsp;&nbsp;颛判省事。下之通上，其制有六：一曰奏钞，以支度国用、授六品以下官、断流<br /><br />&nbsp;&nbsp;&nbsp;&nbsp;以下罪及除免官用之；二曰奏弹；三曰露布；四曰议；五曰表；六曰状。自露布<br /><br />&nbsp;&nbsp;&nbsp;&nbsp;以上乃审，其余覆奏，画制可而授尚书省。行幸，则负宝以从，版奏中严、外办；<br /><br />&nbsp;&nbsp;&nbsp;&nbsp;还宫，则请降辂、解严。皇帝斋，则请就斋室；将奠，则奉玉、币；盥，则奉F、<br /><br />&nbsp;&nbsp;&nbsp;&nbsp;取盘，酌水，赞洗；酌泛齐，受虚爵，进福酒，皆左右其仪。飨宗庙，进而<br /><br />&nbsp;&nbsp;&nbsp;&nbsp;赞酌郁酒；既，赞酌醴齐。籍田，则奉耒。四夷朝见，则承诏劳问。临轩命使<br /><br />&nbsp;&nbsp;&nbsp;&nbsp;册皇后、皇太子，则承诏降宣命。慰问、聘召，则惴馓狻７㈡淝彩梗则给鱼<br /><br />&nbsp;&nbsp;&nbsp;&nbsp;符。凡官爵废置、刑政损益，授之史官；既书，复闫浼亲。职事官六品以下<br /><br />&nbsp;&nbsp;&nbsp;&nbsp;进拟，则审其称否而进退之。（武德元年改侍内曰纳言，三年曰侍中。龙朔二年<br /><br />&nbsp;&nbsp;&nbsp;&nbsp;改门下省曰东台，侍中曰左相，武后光宅元年曰纳言，垂拱元年改门下省曰鸾台。<br /><br />&nbsp;&nbsp;&nbsp;&nbsp;开元元年曰黄门省，侍中曰监，天宝元年曰左相。）<br /><br />&nbsp;&nbsp;&nbsp;&nbsp;门下侍郎二人，正三品。掌贰侍中之职。大祭祀则从；盥则奉巾，既，奠<br /><br />&nbsp;&nbsp;&nbsp;&nbsp;巾；奉匏爵赞献。元日、冬至，奏天下祥瑞。侍中阙，则惴夥券、给传驿。<br /><br />&nbsp;&nbsp;&nbsp;&nbsp;（龙朔二年改黄门侍郎曰东台侍郎，武后垂拱元年曰鸾台侍郎，天宝元年曰门下<br /><br />&nbsp;&nbsp;&nbsp;&nbsp;侍郎，乾元元年曰黄门侍郎，太历二年复旧。）<br /><br />&nbsp;&nbsp;&nbsp;&nbsp;左散骑常侍二人，正三品下。掌规讽过失，侍从顾问。（隋废散骑常侍。贞<br /><br />&nbsp;&nbsp;&nbsp;&nbsp;观元年复置，十七年为职事官。显庆二年，分左右，隶门下、中书省，皆金蝉、<br /><br />&nbsp;&nbsp;&nbsp;&nbsp;珥貂，左散骑与侍中为左貂，右散骑与中书令为右貂，谓之八貂。龙朔二年曰侍<br /><br />&nbsp;&nbsp;&nbsp;&nbsp;极。）<br /><br />&nbsp;&nbsp;&nbsp;&nbsp;左谏议大夫四人，正四品下。掌谏谕得失，侍从赞相。武后垂拱二年，有鱼<br /><br />&nbsp;&nbsp;&nbsp;&nbsp;保宗者，上书请置匦以受四方之书，乃铸铜匦四，涂以方色，列于朝堂：青匦曰<br /><br />&nbsp;&nbsp;&nbsp;&nbsp;“延恩”在东，告养人劝农之事者投之，丹匦曰“招谏”，在南，论时政得失者<br /><br />&nbsp;&nbsp;&nbsp;&nbsp;投之；白匦曰“申冤”，在西，陈抑屈者投之；黑匦曰“通玄”，在北，告天文、<br /><br />&nbsp;&nbsp;&nbsp;&nbsp;秘谋者投之。以谏议大夫、补阙、拾遗一人充使，知匦事；御史中丞、侍御史一<br /><br />&nbsp;&nbsp;&nbsp;&nbsp;人，为理匦使。其后同为一匦。天宝九载，玄宗以“匦”声近“鬼”，改理匦使<br /><br />&nbsp;&nbsp;&nbsp;&nbsp;为献纳使，至德元年复旧。宝应元年，命中书门下择正直清白官一人知匦，以给<br /><br />&nbsp;&nbsp;&nbsp;&nbsp;事中、中书舍人为理匦使。建中二年，以御史中丞为理匦使，谏议大夫一人为知<br /><br />&nbsp;&nbsp;&nbsp;&nbsp;匦使；投匦者，使先验副本。开成三年，知匦使李中敏以为非所以广聪明而虑幽<br /><br />&nbsp;&nbsp;&nbsp;&nbsp;枉也，乃奏罢验副封。（武德元年置谏议大夫，龙朔二年曰正谏大夫，贞元四年<br /><br />&nbsp;&nbsp;&nbsp;&nbsp;分左右。）<br /><br />&nbsp;&nbsp;&nbsp;&nbsp;给事中四人，正五品上。掌侍左右，分判省事，察弘文馆缮写雠校之课。凡<br /><br />&nbsp;&nbsp;&nbsp;&nbsp;百司奏抄，侍中既审，则驳正违失。诏敕不便者，涂窜而奏还，谓之“涂归”。<br /><br />&nbsp;&nbsp;&nbsp;&nbsp;季终，奏驳正之目。凡大事，覆奏；小事，署而颁之。三司详决失中，则裁其轻<br /><br />&nbsp;&nbsp;&nbsp;&nbsp;重。发驿遣使，则与侍郎审其事宜。六品以下奏拟，则校功状殿最、行艺，非其<br /><br />&nbsp;&nbsp;&nbsp;&nbsp;人，则白侍中而更焉。与御史、中书舍人听天下冤滞而申理之。<br /><br />&nbsp;&nbsp;&nbsp;&nbsp;门下省有录事四人，从七品上；主事四人，从八品下。（有令史二十二人，<br /><br />&nbsp;&nbsp;&nbsp;&nbsp;书令史四十三人，甲库令史十三人，能书一人，传制二人，亭长六人，掌固十四<br /><br />&nbsp;&nbsp;&nbsp;&nbsp;人，补制敕匠五人，装潢一人。起居郎领令史三人，赞者六人。武德三年，改<br /><br />&nbsp;&nbsp;&nbsp;&nbsp;给事郎曰给事中。）<br /><br />&nbsp;&nbsp;&nbsp;&nbsp;左补阙六人，从七品上；左拾遗六人，从八品上。掌供奉讽谏，大事廷议，<br /><br />&nbsp;&nbsp;&nbsp;&nbsp;小则上封事。（武后垂拱元年，置补阙、拾遗，左右各二员。）<br /><br />&nbsp;&nbsp;&nbsp;&nbsp;起居郎二人，从六品上。掌录天子起居法度。天子御正殿，则郎居左，舍人<br /><br />&nbsp;&nbsp;&nbsp;&nbsp;居右。有命，俯陛以听，退而书之，季终以授史官。贞观初，以给事中、谏议大<br /><br />&nbsp;&nbsp;&nbsp;&nbsp;夫兼知起居注，或知起居事。每仗下，议政事，起居郎一人执笔记录于前，史官<br /><br />&nbsp;&nbsp;&nbsp;&nbsp;随之。其后，复置起居舍人，分侍左右，秉笔随宰相入殿；若仗在紫宸内x，则<br /><br />&nbsp;&nbsp;&nbsp;&nbsp;夹香案分立殿下，直第二螭首，和墨濡笔，皆即坳处，时号螭头。高宗临朝不决<br /><br />&nbsp;&nbsp;&nbsp;&nbsp;事，有司所奏，唯辞见而已。许敬宗、李义府为相，奏请多畏人之知也，命起居<br /><br />&nbsp;&nbsp;&nbsp;&nbsp;郎、舍人对仗承旨，仗下，与百官皆出，不复闻机务矣。长寿中，宰相姚q建<br /><br />&nbsp;&nbsp;&nbsp;&nbsp;议：仗下后，宰相一人，录军国政要，为时政纪，月送史馆。然率推美让善，事<br /><br />&nbsp;&nbsp;&nbsp;&nbsp;非其实，未几亦罢。而起居郎犹因制敕，稍稍笔削，以广国史之阙。起居舍人本<br /><br />&nbsp;&nbsp;&nbsp;&nbsp;记言之职，唯编诏书，不及它事。开元初，复诏史官非供奉者，皆随仗而入，<br /><br />&nbsp;&nbsp;&nbsp;&nbsp;位于起居郎、舍人之次。及李林甫专权，又废。大和九年，诏入阁日，起居郎、<br /><br />&nbsp;&nbsp;&nbsp;&nbsp;舍人具纸笔立螭头下，复贞观故事。（有令史三人，赞者六人。贞观三年置起居<br /><br />&nbsp;&nbsp;&nbsp;&nbsp;郎，废舍人。龙朔二年曰左史，天授元年亦如之。）<br /><br />&nbsp;&nbsp;&nbsp;&nbsp;典仪二人，从九品下。掌赞唱及殿中版位之次，侍中版奏中严、外办，亦赞<br /><br />&nbsp;&nbsp;&nbsp;&nbsp;焉。（隋谒者台有典仪，武德五年复置，隶门下省。）<br /><br />&nbsp;&nbsp;&nbsp;&nbsp;城门郎四人，从六品上。掌京城、皇城、官殿诸门开阖之节，奉管钥而出纳<br /><br />&nbsp;&nbsp;&nbsp;&nbsp;之。开则先外后内，阖则先内后外；启闭有时，不以时则诣x覆奏。（有令史二<br /><br />&nbsp;&nbsp;&nbsp;&nbsp;人，书令史二人。武德五年，置门仆八百人，番上送管钥。）<br /><br />&nbsp;&nbsp;&nbsp;&nbsp;符宝郎四人，从六品上。掌天子八宝及国之符节。有事则请于内，既事则奉<br /><br />&nbsp;&nbsp;&nbsp;&nbsp;而藏之。大朝会，则奉宝进于御座；行幸，则奉以从焉。大事出符，则藏其左而<br /><br />&nbsp;&nbsp;&nbsp;&nbsp;班其右，以合中外之契，兼以敕书；小事则降符函封，使合而行之。凡命将、遣<br /><br />&nbsp;&nbsp;&nbsp;&nbsp;使，皆请旌、节，旌以颛赏，节以颛杀。（有令史二人，书令史三人，主宝二<br /><br />&nbsp;&nbsp;&nbsp;&nbsp;人，主符四人，主节四人。武后延载元年，改符玺郎曰符宝郎；开元元年，亦曰<br /><br />&nbsp;&nbsp;&nbsp;&nbsp;符宝郎。）<br /><br />&nbsp;&nbsp;&nbsp;&nbsp;○弘文馆<br /><br />&nbsp;&nbsp;&nbsp;&nbsp;学士，掌详正图籍，教授生徒；朝廷制度沿革、礼仪轻重，皆参议焉。（武<br /><br />&nbsp;&nbsp;&nbsp;&nbsp;德四年，置修文馆于门下省；九年，改曰弘文馆。贞观元年，诏京官职事五品已<br /><br />&nbsp;&nbsp;&nbsp;&nbsp;上子嗜书者二十四人，隶馆习书，出禁中书法以授之。其后又置讲经博士。仪凤<br /><br />&nbsp;&nbsp;&nbsp;&nbsp;中，置详正学士，校理图籍。武德后，五品以上曰学士，六品已下曰直学士，又<br /><br />&nbsp;&nbsp;&nbsp;&nbsp;有文学直馆，皆它官领之。武后垂拱后，以宰相兼领馆务，号馆主；给事中一人<br /><br />&nbsp;&nbsp;&nbsp;&nbsp;判馆事。神龙元年，改弘文馆曰昭文馆，以避孝敬皇帝之名；二年曰文馆。景<br /><br />&nbsp;&nbsp;&nbsp;&nbsp;龙二年，置大学士四人，以象四时；学士八人，以象八节；直学士十二人，以象<br /><br />&nbsp;&nbsp;&nbsp;&nbsp;十二时。景云中，减其员数，复为昭文馆。开元七年曰弘文馆，置校书郎，又有<br /><br />&nbsp;&nbsp;&nbsp;&nbsp;校理、雠校错误等官。长庆三年，与详正学士、讲经博士皆罢，颛以五品以上曰<br /><br />&nbsp;&nbsp;&nbsp;&nbsp;学士，六品以下曰直学士，未登朝为直馆。）<br /><br />&nbsp;&nbsp;&nbsp;&nbsp;校书郎二人，从九品上。掌校理典籍、刊正错谬。凡学生教授、考试，如国<br /><br />&nbsp;&nbsp;&nbsp;&nbsp;子之制。（有学生三十八人，令史二人，楷书十二人，供进笔二人，典书二人，<br /><br />&nbsp;&nbsp;&nbsp;&nbsp;拓书手三人，笔匠三人，熟纸装潢匠八人，亭长二人，掌固四人。）<br /><br />&nbsp;&nbsp;&nbsp;&nbsp;○中书省<br /><br />&nbsp;&nbsp;&nbsp;&nbsp;中书令二人，正二品。掌佐天子执大政，而总判省事。凡王言之制有七：一<br /><br />&nbsp;&nbsp;&nbsp;&nbsp;曰册书，立皇后、皇太子，封诸王，临轩册命则用之；二曰制书，大赏罚、赦宥<br /><br />&nbsp;&nbsp;&nbsp;&nbsp;虑囚、大除授则用之；三曰慰劳制书，褒勉赞劳则用之；四曰发敕，废置州县、<br /><br />&nbsp;&nbsp;&nbsp;&nbsp;增减官吏、发兵、除免官爵、授六品以上官则用之；五曰敕旨，百官奏请施行则<br /><br />&nbsp;&nbsp;&nbsp;&nbsp;用之；六曰论事敕书，戒约臣下则用之；七曰敕牒，随事承制，不易于旧则用之。<br /><br />&nbsp;&nbsp;&nbsp;&nbsp;皆宣署申覆，然后行焉。大祭祀，则相礼；亲征纂严，则戒饬百官；临轩册命，<br /><br />&nbsp;&nbsp;&nbsp;&nbsp;则读册；若命于朝，则宣授而已。册太子，则授玺绶。凡制诏文章献纳，以授记<br /><br />&nbsp;&nbsp;&nbsp;&nbsp;事之官。（武德三年，改内书省曰中书省，内书令曰中书令。龙朔元年，改中书<br /><br />&nbsp;&nbsp;&nbsp;&nbsp;省曰西台，中书令曰右相。光宅元年，改中书省曰凤阁，中书令曰内史。开元元<br /><br />&nbsp;&nbsp;&nbsp;&nbsp;年，改中书省曰紫微省，中书令曰紫微令。天宝元年曰右相，至大历五年，紫微<br /><br />&nbsp;&nbsp;&nbsp;&nbsp;侍郎乃复为中书侍郎。）<br /><br />&nbsp;&nbsp;&nbsp;&nbsp;侍郎二人，正三品。掌贰令之职，朝廷大政参议焉。临轩册命，为使，则持<br /><br />&nbsp;&nbsp;&nbsp;&nbsp;册书授之。四夷来朝，则受其表疏而奏之；献贽币，则受以付有司。<br /><br />&nbsp;&nbsp;&nbsp;&nbsp;舍人六人，正五品上。掌侍进奏，参议表章。凡诏旨制敕、玺书册命，皆起<br /><br />&nbsp;&nbsp;&nbsp;&nbsp;草进画；既下，则署行。其禁有四：一曰漏泄，二曰稽缓，三曰违失，四曰忘误。<br /><br />&nbsp;&nbsp;&nbsp;&nbsp;制敕既行，有误则奏改之。大朝会，诸方起居，则受其表状；大捷、祥瑞，百寮<br /><br />&nbsp;&nbsp;&nbsp;&nbsp;表贺亦如之。册命大臣，则使持节读册命；将帅有功及大宾客，则劳问。与给事<br /><br />&nbsp;&nbsp;&nbsp;&nbsp;中及御史三司鞫冤滞。百司奏议考课，皆预裁焉。以久次者一人为阁老，判本省<br /><br />&nbsp;&nbsp;&nbsp;&nbsp;杂事；又一人知制诰，颛进画，给食于政事堂；其余分署制敕。以六员分押尚书<br /><br />&nbsp;&nbsp;&nbsp;&nbsp;六曹，佐宰相判案，同署乃奏，唯枢密迁授不预。姚崇为紫微令，奏：大事，舍<br /><br />&nbsp;&nbsp;&nbsp;&nbsp;人为商量状，与本状皆下紫微令，判二状之是否，然后乃奏。开元初，以它官掌<br /><br />&nbsp;&nbsp;&nbsp;&nbsp;诏敕策命，谓之“兼知制诰”。肃宗即位，又以它官知中书舍人事。兵兴，急于<br /><br />&nbsp;&nbsp;&nbsp;&nbsp;权便，政去台阁，决遣颛出宰相，自是舍人不复押六曹之奏。会昌末，宰相李德<br /><br />&nbsp;&nbsp;&nbsp;&nbsp;裕建议：台阁常务、州县奏请，复以舍人平处可否。先是，知制诰率用前行正郎，<br /><br />&nbsp;&nbsp;&nbsp;&nbsp;宣宗时，选尚书郎为之。<br /><br />&nbsp;&nbsp;&nbsp;&nbsp;主书四人，从七品上。主事四人，从八品下。（有令史二十五人，书令史五<br /><br />&nbsp;&nbsp;&nbsp;&nbsp;十人，能书四人，蕃书译语十人，乘驿二十人，传制十人，亭长十八人，掌固二<br /><br />&nbsp;&nbsp;&nbsp;&nbsp;十四人，装制敕匠一人，补制敕匠五十人，掌函、掌案各二十人。）<br /><br />&nbsp;&nbsp;&nbsp;&nbsp;右散骑常侍二人，右谏议大夫四人，右补阙六人，右拾遗六人，掌如门下省。<br /><br />&nbsp;&nbsp;&nbsp;&nbsp;起居舍人二人，从六品上。掌记言之史，录制诰德音，如记事之制，季终<br /><br />&nbsp;&nbsp;&nbsp;&nbsp;以授国史。（有楷书手四人，典二人。）<br /><br />&nbsp;&nbsp;&nbsp;&nbsp;通事舍人十六人，从六品上。掌朝见引纳、殿庭通奏。凡近臣入侍、文武就<br /><br />&nbsp;&nbsp;&nbsp;&nbsp;列，则导其进退，而赞其拜起、出入之节。蛮夷纳贡，皆受而进之。军出，则受<br /><br />&nbsp;&nbsp;&nbsp;&nbsp;命劳遣；既行，则每月存问将士之家，视其疾苦；凯还，则郊迓。（有令史十人，<br /><br />&nbsp;&nbsp;&nbsp;&nbsp;典谒十人，亭长十八人，掌固二十四人。武德四年，废谒者台，改通事谒者曰通<br /><br />&nbsp;&nbsp;&nbsp;&nbsp;事舍人。）<br /><br />&nbsp;&nbsp;&nbsp;&nbsp;○集贤殿书院<br /><br />&nbsp;&nbsp;&nbsp;&nbsp;学士、直学士、侍读学士、撰官，掌刊缉经籍。凡图书遗逸、贤才隐滞，<br /><br />&nbsp;&nbsp;&nbsp;&nbsp;则承旨以求之。谋虑可施于时，著述可行于世者，考其学术以闻。凡承旨撰集文<br /><br />&nbsp;&nbsp;&nbsp;&nbsp;章、校理经籍，月终则进课于内，岁终则考最于外。（开元五年，乾元殿写四部<br /><br />&nbsp;&nbsp;&nbsp;&nbsp;书，置乾元院使，有刊正官四人，以一人判事；押院中使一人，掌出入宣奏，领<br /><br />&nbsp;&nbsp;&nbsp;&nbsp;中官监守院门；知书官八人，分掌四库书。六年，乾元院更号丽正书院，置使<br /><br />&nbsp;&nbsp;&nbsp;&nbsp;及检校官，改书官为丽正殿直学士。八年，加文学直，又加撰、校理、刊正、<br /><br />&nbsp;&nbsp;&nbsp;&nbsp;校勘官。十一年，置丽正院书学士；光顺门外，亦置书院。十二年，东都明福<br /><br />&nbsp;&nbsp;&nbsp;&nbsp;门外亦置丽正书院。十三年，改丽正书院为集贤殿书院，五品以上为学士，六<br /><br />&nbsp;&nbsp;&nbsp;&nbsp;品以下为直学士，宰相一人为学士知院事，常侍一人为副知院事，又置判院一人、<br /><br />&nbsp;&nbsp;&nbsp;&nbsp;押院中使一人。玄宗尝选耆儒，日一人侍读，以质史籍疑义，至是，置集贤院侍<br /><br />&nbsp;&nbsp;&nbsp;&nbsp;讲学士、侍读直学士。其后，又增撰官、校理官、待制官、留院官、知检讨官、<br /><br />&nbsp;&nbsp;&nbsp;&nbsp;文学直之员；募能书者为书直及写御书人，其后亦以前资、常选、三卫、散官五<br /><br />&nbsp;&nbsp;&nbsp;&nbsp;品以上子孙为之；又置画直。至十九年，以书直、画直、拓书有官者为直院。至<br /><br />&nbsp;&nbsp;&nbsp;&nbsp;德二年，置大学士。贞元初，置编录官；四年，罢大学士；八年，罢校理，置校<br /><br />&nbsp;&nbsp;&nbsp;&nbsp;书四人、正字二人。元和二年，复置集贤校理，罢校书、正字；四年，集贤御书<br /><br />&nbsp;&nbsp;&nbsp;&nbsp;院学士、直学士皆用五品，如开元故事，以学士一人年高者判院事，非登朝官者<br /><br />&nbsp;&nbsp;&nbsp;&nbsp;为校理，余皆罢。初，太宗即位，命京官五品以上，更宿中书、门下两省，以备<br /><br />&nbsp;&nbsp;&nbsp;&nbsp;访问。永徽中，命弘文馆学士一人，日待制于武德殿西门。文明元年，诏京官五<br /><br />&nbsp;&nbsp;&nbsp;&nbsp;品以上清官，日一人待制于章善、明福门。先天末，又命朝集使六品以上二人，<br /><br />&nbsp;&nbsp;&nbsp;&nbsp;随仗待制。永泰时，勋臣罢节制，无职事，皆待制于集贤门，凡十三人。崔v甫<br /><br />&nbsp;&nbsp;&nbsp;&nbsp;为相，建议文官一品以上更直待制。其后著令，正衙待制官日二人。）<br /><br />&nbsp;&nbsp;&nbsp;&nbsp;校书四人，正九品下。正字二人，从九品上。（有中使一人，孔目官一人，<br /><br />&nbsp;&nbsp;&nbsp;&nbsp;专知御书检讨八人，知书官八人，书直、写御书手九十人，画直六人，装书直十<br /><br />&nbsp;&nbsp;&nbsp;&nbsp;四人，造笔直四人，拓书六人，典四人。）<br /><br />&nbsp;&nbsp;&nbsp;&nbsp;○史馆<br /><br />&nbsp;&nbsp;&nbsp;&nbsp;修撰四人，掌修国史。（贞观三年，置史馆于门下省，以他官兼领，或卑位<br /><br />&nbsp;&nbsp;&nbsp;&nbsp;有才者亦以直馆称，以宰相忝撰；又于中书省置秘书内省，五代史。开元<br /><br />&nbsp;&nbsp;&nbsp;&nbsp;二十年，李林甫以宰相监国史，建议以为中书切密之地，史官记事隶门下省，<br /><br />&nbsp;&nbsp;&nbsp;&nbsp;疏远。于是谏议大夫、史馆撰尹肿噌阌谥惺槭　Ｌ毂后，他官兼史职者曰史<br /><br />&nbsp;&nbsp;&nbsp;&nbsp;馆撰，初入为直馆。元和六年，宰相裴建议：登朝官领史职者为修撰，以官<br /><br />&nbsp;&nbsp;&nbsp;&nbsp;高一人判馆事；未登朝官皆为直馆。大中八年，废史馆直馆二员，增撰四人，<br /><br />&nbsp;&nbsp;&nbsp;&nbsp;分掌四季。有令史二人，楷书十二人，写国史楷书十八人，楷书手二十五人，典<br /><br />&nbsp;&nbsp;&nbsp;&nbsp;书二人，亭长二人，掌固四人，熟纸匠六人。）<br /><br />&nbsp;&nbsp;&nbsp;&nbsp;○秘书省<br /><br />&nbsp;&nbsp;&nbsp;&nbsp;监一人，从三品；少监二人，从四品上；丞一人，从五品上。监掌经籍图书<br /><br />&nbsp;&nbsp;&nbsp;&nbsp;之事，领著作局，少监为之贰。（武德四年，改少令曰少监。龙朔二年，改秘书<br /><br />&nbsp;&nbsp;&nbsp;&nbsp;省曰兰台，监曰太史，少监曰侍郎，丞曰大夫，秘书郎曰兰台郎。武后垂拱元年，<br /><br />&nbsp;&nbsp;&nbsp;&nbsp;秘书省曰麟台；太极元年曰秘书省。有典书四人，楷书十人，令史四人，书令史<br /><br />&nbsp;&nbsp;&nbsp;&nbsp;九人，亭长六人，掌固八人，熟纸匠十人，装潢匠十人，笔匠六人。）<br /><br />&nbsp;&nbsp;&nbsp;&nbsp;秘书郎三人，从六品上。掌四部图籍。以甲乙丙丁为部，皆有三本，一曰正，<br /><br />&nbsp;&nbsp;&nbsp;&nbsp;二曰副，三曰贮。凡课写功程，皆分判。<br /><br />&nbsp;&nbsp;&nbsp;&nbsp;校书郎十人，正九品上；正字四人，正九品下。掌雠校典籍，刊正文章。<br /><br />&nbsp;&nbsp;&nbsp;&nbsp;○著作局<br /><br />&nbsp;&nbsp;&nbsp;&nbsp;郎二人，从五品上；著作佐郎二人，从六品上；校书郎二人，正九品上；正<br /><br />&nbsp;&nbsp;&nbsp;&nbsp;字二人，正九品下。著作郎掌撰碑志、祝文、祭文，与佐郎分判局事。（武德四<br /><br />&nbsp;&nbsp;&nbsp;&nbsp;年，改著作曹曰局。龙朔二年，曰司文局；郎曰郎中，佐郎曰司文郎。有楷书五<br /><br />&nbsp;&nbsp;&nbsp;&nbsp;人，书令史一人，书吏二人，掌固四人。）<br /><br />&nbsp;&nbsp;&nbsp;&nbsp;○司天台<br /><br />&nbsp;&nbsp;&nbsp;&nbsp;监一人，正三品；少监二人，正四品上；丞一人，正六品上；主簿二人，正<br /><br />&nbsp;&nbsp;&nbsp;&nbsp;七品上；主事一人，正八品下。监掌察天文，稽历数。凡日月星辰、风云气色之<br /><br />&nbsp;&nbsp;&nbsp;&nbsp;异，率其属而占。有通玄院，以艺学召至京师者居之。凡天文图书、器物，非其<br /><br />&nbsp;&nbsp;&nbsp;&nbsp;任不得与焉。每季录祥眚送门下、中书省，纪于起居注，岁终上送史馆。岁颁历<br /><br />&nbsp;&nbsp;&nbsp;&nbsp;于天下。（武德四年，改太史监曰太史局，隶秘书省；七年，废监候。龙朔二年，<br /><br />&nbsp;&nbsp;&nbsp;&nbsp;改太史局曰秘书阁局，令曰秘书阁郎中。武后光宅元年，改太史局曰浑天监，不<br /><br />&nbsp;&nbsp;&nbsp;&nbsp;隶麟台；俄改曰浑仪监，置副监及丞、主簿，改司辰师曰司辰。长安二年，浑仪<br /><br />&nbsp;&nbsp;&nbsp;&nbsp;监复曰太史局，废副监及丞，隶麟台如故，改天文博士曰灵台郎，历博士曰保章<br /><br />&nbsp;&nbsp;&nbsp;&nbsp;正。景龙二年，改太史局曰太史监，不隶秘书省，复置丞。景云元年，又为局，<br /><br />&nbsp;&nbsp;&nbsp;&nbsp;隶秘书省，逾月为监，岁中复为局；二年，改曰浑仪监。开元二年，复曰太史监，<br /><br />&nbsp;&nbsp;&nbsp;&nbsp;改令为监，置少监。十四年，太史监复为局，以监为令，而废少监。天宝元年，<br /><br />&nbsp;&nbsp;&nbsp;&nbsp;太史局复为监，自是不隶秘书省。乾元元年，曰司天台。艺术人韩颍、刘@建议<br /><br />&nbsp;&nbsp;&nbsp;&nbsp;改令为监，置通玄院及主簿，置五官监候及五官礼生十五人，掌布诸坛神位，五<br /><br />&nbsp;&nbsp;&nbsp;&nbsp;官楷书手五人，掌写御书。有令史五人，天文观生九十人，天文生五十人，历生<br /><br />&nbsp;&nbsp;&nbsp;&nbsp;五十五人。初，有天文博士二人，正八品下；历博士一人，从八品上；司辰师五<br /><br />&nbsp;&nbsp;&nbsp;&nbsp;人，正九品下，装书历生五人。掌候天文，掌教习天文气色，掌写御历，后皆省。）<br /><br />&nbsp;&nbsp;&nbsp;&nbsp;春官、夏官、秋官、冬官、中官正，各一人，正五品上；副正各一人，正六<br /><br />&nbsp;&nbsp;&nbsp;&nbsp;品上。掌司四时，各司其方之变异。冠加一星珠，以应五纬；衣从其方色。元日、<br /><br />&nbsp;&nbsp;&nbsp;&nbsp;冬至、朔望朝会及大礼，各奏方事，而服以朝见。（乾元三年，置五官正及副正。）<br /><br />&nbsp;&nbsp;&nbsp;&nbsp;五官保章正二人，从七品上；五官监候三人，正八品下；五官司历二人，从<br /><br />&nbsp;&nbsp;&nbsp;&nbsp;八品上。掌历法及测景分至表准。<br /><br />&nbsp;&nbsp;&nbsp;&nbsp;五官灵台郎各一人，正七品下。掌候天文之变。五官挈壶正二人，正八品上；<br /><br />&nbsp;&nbsp;&nbsp;&nbsp;五官司辰八人，正九品上；漏刻博士六人，从九品下。掌知漏刻。凡孔壶为漏，<br /><br />&nbsp;&nbsp;&nbsp;&nbsp;浮箭为刻，以考中星昏明，更以击鼓为节，点以击钟为节。（武后长安二年，置<br /><br />&nbsp;&nbsp;&nbsp;&nbsp;挈壶正。乾元元年，与灵台郎、保章正、司历、司辰，皆加五官之名。有漏刻生<br /><br />&nbsp;&nbsp;&nbsp;&nbsp;四十人，典钟、典鼓三百五十人。初，有刻漏视品、刻漏典事，掌知刻漏、检校<br /><br />&nbsp;&nbsp;&nbsp;&nbsp;刻漏，后皆省。）<br /><br />&nbsp;&nbsp;&nbsp;&nbsp;○殿中省<br /><br />&nbsp;&nbsp;&nbsp;&nbsp;监一人，从三品；少监二人，从四品上；丞二人，从五品上。监掌天子服御<br /><br />&nbsp;&nbsp;&nbsp;&nbsp;之事。其属有六局，曰尚食、尚药、尚衣、尚乘、尚舍、尚辇。少监为之贰。凡<br /><br />&nbsp;&nbsp;&nbsp;&nbsp;听朝，率属执扇列于左右；大朝会、祭祀，则进爵；行幸，则侍奉仗内、骖<br /><br />&nbsp;&nbsp;&nbsp;&nbsp;乘，百司皆纳印而藏之，大事听焉，有行从百司之印。左右仗厩：左曰奔星，右<br /><br />&nbsp;&nbsp;&nbsp;&nbsp;曰内驹。两仗内又有六厩：一曰左飞，二曰右飞，三曰左万，四曰右万，五曰东<br /><br />&nbsp;&nbsp;&nbsp;&nbsp;南内，六曰西南内。园苑有官马坊，每岁河陇群牧进其良者以供御。六闲马，以<br /><br />&nbsp;&nbsp;&nbsp;&nbsp;殿中监及尚乘主之。武后万岁通天元年，置仗内六闲：一曰飞龙，二曰祥麟，三<br /><br />&nbsp;&nbsp;&nbsp;&nbsp;曰凤苑，四曰g鸾，五曰吉良，六曰六群，亦号六厩。以殿中丞检校仗内闲厩，<br /><br />&nbsp;&nbsp;&nbsp;&nbsp;以中官为内飞龙使。圣历中，置闲厩使，以殿中监承恩遇者为之，分领殿中、太<br /><br />&nbsp;&nbsp;&nbsp;&nbsp;仆之事，而专掌舆辇牛马。自是，宴游供奉，殿中监皆不豫。开元初，闲厩马至<br /><br />&nbsp;&nbsp;&nbsp;&nbsp;万余匹，骆驼、巨象皆养焉。以驼、马隶闲厩，而尚乘局名存而已。闲厩使押五<br /><br />&nbsp;&nbsp;&nbsp;&nbsp;坊，以供时狩：一曰雕坊，二曰鹘坊，三曰鹞坊，四曰鹰坊，五曰狗坊。侍御尚<br /><br />&nbsp;&nbsp;&nbsp;&nbsp;医二人，正六品上；主事二人，从九品上。（武德元年，改殿内省曰殿中省。龙<br /><br />&nbsp;&nbsp;&nbsp;&nbsp;朔二年，曰中御府，监曰大监，丞曰大夫。有令史四人，书令史十二人，左右仗、<br /><br />&nbsp;&nbsp;&nbsp;&nbsp;千牛各十人，掌固、亭长各八人。旧有天藏府，开元二十三年省。）<br /><br />&nbsp;&nbsp;&nbsp;&nbsp;进马五人，正七品上。掌大陈设，戎服执鞭，居立仗马之左，视马进退。<br /><br />&nbsp;&nbsp;&nbsp;&nbsp;（天宝八载，罢南衙立仗马，因省进马；十二载复置，乾元后又省，大历十四年<br /><br />&nbsp;&nbsp;&nbsp;&nbsp;复。）<br /><br />&nbsp;&nbsp;&nbsp;&nbsp;△尚食局<br /><br />&nbsp;&nbsp;&nbsp;&nbsp;奉御二人，正五品下；直长五人，正七品上。诸奉御、直长，品皆如之。食<br /><br />&nbsp;&nbsp;&nbsp;&nbsp;医八人，正九品下。奉御掌储供，直长为之贰。进御必辨时禁，先尝之；飨百官<br /><br />&nbsp;&nbsp;&nbsp;&nbsp;宾客，则与光禄视品秩而供；凡诸陵月享，视膳乃献。（龙朔二年，改尚食局曰<br /><br />&nbsp;&nbsp;&nbsp;&nbsp;奉膳局，诸局奉御皆曰大夫。有书令史二人，书吏五人，主食十六人，主膳八百<br /><br />&nbsp;&nbsp;&nbsp;&nbsp;四十人，掌固八人。）<br /><br />&nbsp;&nbsp;&nbsp;&nbsp;△尚药局<br /><br />&nbsp;&nbsp;&nbsp;&nbsp;奉御二人，直长二人。掌和御药、诊视。凡药供御，中书、门下长官及诸卫<br /><br />&nbsp;&nbsp;&nbsp;&nbsp;上将军各一人，与监、奉御阒。药成，医佐以上先尝，疏本方，具岁月日，<br /><br />&nbsp;&nbsp;&nbsp;&nbsp;阏呤鹱啵欢日，奉御先尝，殿中监次之，皇太子又次之，然后进御。太常每<br /><br />&nbsp;&nbsp;&nbsp;&nbsp;季阅送上药，而还其朽腐者。左右羽林军，给药；飞骑、万骑病者，颁焉。（龙<br /><br />&nbsp;&nbsp;&nbsp;&nbsp;朔二年，改尚药局曰奉医局。有按摩师四人，咒禁师四人，书令史二人，书吏四<br /><br />&nbsp;&nbsp;&nbsp;&nbsp;人，直官十人，主药十二人，药童三十人，合口脂匠二人，掌固四人。）<br /><br />&nbsp;&nbsp;&nbsp;&nbsp;侍御医四人，从六品上。掌供奉诊候。<br /><br />&nbsp;&nbsp;&nbsp;&nbsp;司医五人，正八品下；医佐十人，正九品下。掌分疗众疾。（皆贞观中置。）<br /><br />&nbsp;&nbsp;&nbsp;&nbsp;△尚衣局<br /><br />&nbsp;&nbsp;&nbsp;&nbsp;奉御二人，直长四人，掌供冕服、几案。祭祀，则奉镇圭于监，而进于天子；<br /><br />&nbsp;&nbsp;&nbsp;&nbsp;大朝会，设案。（龙朔二年，改尚衣局曰奉冕局。有书令史三人，书吏四人，主<br /><br />&nbsp;&nbsp;&nbsp;&nbsp;衣十六人，掌固四人。）<br /><br />&nbsp;&nbsp;&nbsp;&nbsp;△尚舍局<br /><br />&nbsp;&nbsp;&nbsp;&nbsp;奉御二人，直长六人，掌殿庭祭祀张设、汤沐、灯烛、汛扫。行幸，则设三<br /><br />&nbsp;&nbsp;&nbsp;&nbsp;部帐幕，有古帐、大帐、次帐、小次帐、小帐凡五等，各三部；其外，则蔽以排<br /><br />&nbsp;&nbsp;&nbsp;&nbsp;城。大朝会，设黼，施蹑席，薰炉。朔望，设幄而已。（龙朔二年，改尚舍局<br /><br />&nbsp;&nbsp;&nbsp;&nbsp;曰奉局。有书令史三人，书吏七人，掌固十人，幕士八十人。旧有给使百二十<br /><br />&nbsp;&nbsp;&nbsp;&nbsp;人，掌供御汤沐、灯烛、杂使，贞观中省。）<br /><br />&nbsp;&nbsp;&nbsp;&nbsp;尚乘局奉御二人，直长十人，掌内外闲厩之马。左右六闲：一曰飞黄，二曰<br /><br />&nbsp;&nbsp;&nbsp;&nbsp;吉良，三曰龙媒，四曰PB，五曰if，六曰天苑。凡外牧岁进良马，<br /><br />&nbsp;&nbsp;&nbsp;&nbsp;印以三花、“飞”“凤”之字。飞龙厩日以八马列宫门之外，号南衙立仗马，仗<br /><br />&nbsp;&nbsp;&nbsp;&nbsp;下，乃退。大陈设，则居乐县之北，与象相次。（龙朔二年，改尚乘局曰奉驾局。<br /><br />&nbsp;&nbsp;&nbsp;&nbsp;有书令史六人，书吏十四人，直官二十人，习驭五百人，掌闲五千人，典事五人，<br /><br />&nbsp;&nbsp;&nbsp;&nbsp;兽医七十人，掌固四人。习驭，掌调六闲之马；掌闲，掌饲六闲之马，治其乘具<br /><br />&nbsp;&nbsp;&nbsp;&nbsp;鞍辔；典事，掌六闲刍粟。太宗置司廪，司库；高宗置习驭、兽医。）<br /><br />&nbsp;&nbsp;&nbsp;&nbsp;司廪、司库各一人，正九品下。掌六闲藁秸出纳。奉乘十八人，正九品下。<br /><br />&nbsp;&nbsp;&nbsp;&nbsp;掌饲习御马。<br /><br />&nbsp;&nbsp;&nbsp;&nbsp;△尚辇局<br /><br />&nbsp;&nbsp;&nbsp;&nbsp;奉御二人；直长三人；尚辇二人，正九品下。掌舆辇、扇，大朝会则陈<br /><br />&nbsp;&nbsp;&nbsp;&nbsp;于庭，大祭祀则陈于庙，皆二、翰一、扇一百五十有六，既事而藏之。常朝<br /><br />&nbsp;&nbsp;&nbsp;&nbsp;则去扇，左右留者三。（龙朔二年，改尚辇局曰奉舆局。有书令史二人，书吏四<br /><br />&nbsp;&nbsp;&nbsp;&nbsp;人，七辇主辇各六人，掌扇六十人，掌翰三十人，掌辇四十二人，奉舆十五人，<br /><br />&nbsp;&nbsp;&nbsp;&nbsp;掌固六人。掌扇、掌翰，掌执扇、纸笔砚杂供奉之事；掌辇，掌率主辇以供<br /><br />&nbsp;&nbsp;&nbsp;&nbsp;其事。高宗置掌翰。）<br /><br />&nbsp;&nbsp;&nbsp;&nbsp;○内侍省<br /><br />&nbsp;&nbsp;&nbsp;&nbsp;监二人，从三品；少监二人，内侍四人，皆从四品上。监掌内侍奉，宣制令。<br /><br />&nbsp;&nbsp;&nbsp;&nbsp;其属六局，曰掖庭、宫闱、奚官、内仆、内府、内坊。少监、内侍为之贰。皇后<br /><br />&nbsp;&nbsp;&nbsp;&nbsp;亲蚕，则升坛执仪；大驾出入，为夹引。（武德四年，改长秋监曰内侍监，内承<br /><br />&nbsp;&nbsp;&nbsp;&nbsp;奉曰内常侍，内承直曰内给事。龙朔二年，改监为省。武后垂拱元年，曰司宫台。<br /><br />&nbsp;&nbsp;&nbsp;&nbsp;天宝十三载，置内侍监，改内侍曰少监；寻更置内侍。有高品一千六百九十六人，<br /><br />&nbsp;&nbsp;&nbsp;&nbsp;品官白身二千九百三十二人，令史八人，书令史十六人。）<br /><br />&nbsp;&nbsp;&nbsp;&nbsp;内常侍六人，正五品下，通判省事。<br /><br />&nbsp;&nbsp;&nbsp;&nbsp;内给事十人，从五品下。掌承旨劳问，分判省事。凡元日、冬至，百官贺皇<br /><br />&nbsp;&nbsp;&nbsp;&nbsp;后，则出入宣传；宫人衣服费用，则具品秩，计其多少，春秋宣送于中书。主事<br /><br />&nbsp;&nbsp;&nbsp;&nbsp;二人，从九品下。<br /><br />&nbsp;&nbsp;&nbsp;&nbsp;内谒者监十人，正六品下。掌仪法、宣奏、承敕令及外命妇名帐。凡诸亲命<br /><br />&nbsp;&nbsp;&nbsp;&nbsp;妇朝会者，籍其数上内侍省；命妇下车，则导至朝堂奏闻。（唐废内谒者局，置<br /><br />&nbsp;&nbsp;&nbsp;&nbsp;内典引十八人，掌诸亲命妇朝参，出入导引。有内亭长六人，掌固八人。）<br /><br />&nbsp;&nbsp;&nbsp;&nbsp;内谒者十二人，从八品下。掌诸亲命妇朝集班位，分阒蠲拧<br /><br />&nbsp;&nbsp;&nbsp;&nbsp;内寺伯六人，正七品下。掌纠察宫内不法，岁傩则愠鋈搿<br /><br />&nbsp;&nbsp;&nbsp;&nbsp;寺人六人，从七品下。掌皇后出入执御刀冗从。<br /><br />&nbsp;&nbsp;&nbsp;&nbsp;△掖庭局<br /><br />&nbsp;&nbsp;&nbsp;&nbsp;令二人，从七品下；丞三人，从八品下。掌宫人簿帐、女工。凡宫人名籍，<br /><br />&nbsp;&nbsp;&nbsp;&nbsp;司其除附；公桑养蚕，会其课业；供奉物皆取焉。妇人以罪配没，工缝巧者隶之，<br /><br />&nbsp;&nbsp;&nbsp;&nbsp;无技能者隶司农。诸司营作须女功者，取于户婢。（有书令史四人，书吏八人，<br /><br />&nbsp;&nbsp;&nbsp;&nbsp;计史二人，典事十人，掌固四人。计史掌料功程。）<br /><br />&nbsp;&nbsp;&nbsp;&nbsp;宫教博士二人，从九品下。掌教习宫人书、算、众艺。（初，内文学馆隶中<br /><br />&nbsp;&nbsp;&nbsp;&nbsp;书省，以儒学者一人为学士，掌教宫人。武后如意元年，改曰习艺馆，又改曰万<br /><br />&nbsp;&nbsp;&nbsp;&nbsp;林内教坊，寻复旧。有内教博士十八人，经学五人，史、子、集缀文三人，楷书<br /><br />&nbsp;&nbsp;&nbsp;&nbsp;二人，《庄老》、太一、篆书、律令、吟咏、飞白书、算、棋各一人。开元末，<br /><br />&nbsp;&nbsp;&nbsp;&nbsp;馆废，以内教博士以下隶内侍省，中官为之。）<br /><br />&nbsp;&nbsp;&nbsp;&nbsp;监作四人，从九品下。掌监阍幼鳎典工役。<br /><br />&nbsp;&nbsp;&nbsp;&nbsp;△宫闱局<br /><br />&nbsp;&nbsp;&nbsp;&nbsp;令二人，从七品下；丞二人，从八品下。掌侍宫闱，出入管钥。凡享太庙，<br /><br />&nbsp;&nbsp;&nbsp;&nbsp;皇后神主出入，则帅其属舆之。总小给使学生之籍，给以粮禀。（有书令史三人，<br /><br />&nbsp;&nbsp;&nbsp;&nbsp;书吏六人，内阍史二十人，内掌扇十六人，内给使无常员，小给使学生五十人，<br /><br />&nbsp;&nbsp;&nbsp;&nbsp;掌固四人。凡无官品者，号曰内给使，掌诸门进物之历；内阍史，掌承传诸门，<br /><br />&nbsp;&nbsp;&nbsp;&nbsp;出纳管钥；内掌扇，掌中宫扇。）<br /><br />&nbsp;&nbsp;&nbsp;&nbsp;△奚官局<br /><br />&nbsp;&nbsp;&nbsp;&nbsp;令二人，正八品下；丞二人，正九品下。掌奚隶、工役、宫官之品。宫人病，<br /><br />&nbsp;&nbsp;&nbsp;&nbsp;则供医药；死，给衣服，各视其品。陪陵而葬者，将作给匠户，卫士营冢，三品<br /><br />&nbsp;&nbsp;&nbsp;&nbsp;葬给百人，四品八十人，五品六十人，六品、七品十人，八品、九品七人；无品<br /><br />&nbsp;&nbsp;&nbsp;&nbsp;者，敛以松棺五钉，葬以犊车，给三人。皆监门校尉、直长阒。内命妇五品<br /><br />&nbsp;&nbsp;&nbsp;&nbsp;以上无亲戚者，以近冢同姓中男一人主祭于墓；无同姓者，春、秋祠以少牢。（<br /><br />&nbsp;&nbsp;&nbsp;&nbsp;有书令史三人，书吏六人，典事、药童、掌固各四人。）<br /><br />&nbsp;&nbsp;&nbsp;&nbsp;△内仆局<br /><br />&nbsp;&nbsp;&nbsp;&nbsp;令二人，正八品下；丞二人，正九品下。掌中宫车乘。皇后出，则令居左、<br /><br />&nbsp;&nbsp;&nbsp;&nbsp;丞居右，夹引。（有书令史二人，书吏四人，驾士百四十人，典事八人，掌固八<br /><br />&nbsp;&nbsp;&nbsp;&nbsp;人。驾士掌习御车舆、杂畜。）<br /><br />&nbsp;&nbsp;&nbsp;&nbsp;○内府局<br /><br />&nbsp;&nbsp;&nbsp;&nbsp;令二人，正八品下；丞二人，正九品下。掌中藏宝货给纳之数，及供灯烛、<br /><br />&nbsp;&nbsp;&nbsp;&nbsp;汤沐、张设。凡朝会，五品已上及有功将士、蕃酋辞还，皆赐于庭。<br /><br />&nbsp;&nbsp;&nbsp;&nbsp;（有书令史二人，书吏、典史，掌固各四人，典事六人。）<br /><br />&nbsp;&nbsp;&nbsp;&nbsp;△太子内坊局<br /><br />&nbsp;&nbsp;&nbsp;&nbsp;令二人，从五品下；丞二人，从七品下。掌东宫x内及宫人粮禀。坊事五人，<br /><br />&nbsp;&nbsp;&nbsp;&nbsp;从八品下。（初，内坊隶东宫。开元二十七年，隶内侍省，为局，改典内曰令，<br /><br />&nbsp;&nbsp;&nbsp;&nbsp;置丞。坊事及导客舍人六人，掌序导宾客；x帅六人，掌帅阍人、内给使以供其<br /><br />&nbsp;&nbsp;&nbsp;&nbsp;事；内阍人八人，掌承诸门出入管钥，内扇、灯烛；内厩尉二人，掌车乘。<br /><br />&nbsp;&nbsp;&nbsp;&nbsp;有录事一人，令史三人，书令史五人，典事二人，驾士三十人，亭长、掌固各一<br /><br />&nbsp;&nbsp;&nbsp;&nbsp;人。）<br /><br />&nbsp;&nbsp;&nbsp;&nbsp;典直四人，正九品下。掌宫内仪式导引，通传劳问，纠劾非违，察出纳。<br /><br />&nbsp;&nbsp;&nbsp;&nbsp;○内官<br /><br />&nbsp;&nbsp;&nbsp;&nbsp;贵妃、惠妃、丽妃、华妃各一人，正一品。掌佐皇后论妇礼于内，无所不统。<br /><br />&nbsp;&nbsp;&nbsp;&nbsp;（唐因隋制，有贵妃、淑妃、德妃、贤妃各一人，为夫人，正一品；昭仪、昭容、<br /><br />&nbsp;&nbsp;&nbsp;&nbsp;昭媛、仪、容、媛、充仪、充容、充媛各一人，为九嫔，正二品；婕妤九<br /><br />&nbsp;&nbsp;&nbsp;&nbsp;人，正三品；美人四人，正四品；才人五人，正五品；宝林二十七人，正六品；<br /><br />&nbsp;&nbsp;&nbsp;&nbsp;御女二十七人，正七品；采女二十七人，正八品。六尚，亦曰诸尚书，正三品；<br /><br />&nbsp;&nbsp;&nbsp;&nbsp;二十四司，亦曰诸司事，正四品；二十四典，亦曰诸典事，正六品；二十四掌，<br /><br />&nbsp;&nbsp;&nbsp;&nbsp;亦曰诸掌事。龙朔二年，置赞德二人，正一品；宣仪四人，正二品；承闰五人，<br /><br />&nbsp;&nbsp;&nbsp;&nbsp;正四品；承旨五人，正五品；卫仙六人，正六品；供奉八人，正七品；侍栉二十<br /><br />&nbsp;&nbsp;&nbsp;&nbsp;人，正八品；侍巾三十人，正九品。咸亨复旧。开元中，玄宗以后妃四星，一为<br /><br />&nbsp;&nbsp;&nbsp;&nbsp;后，有后而复置四妃，非典法，乃置惠妃、丽妃、华妃，以代三夫人；又置六仪、<br /><br />&nbsp;&nbsp;&nbsp;&nbsp;美人、才人，增尚宫、尚仪、尚服三局。诸司诸典，自六品至九品而止。其后复<br /><br />&nbsp;&nbsp;&nbsp;&nbsp;置贵妃。）<br /><br />&nbsp;&nbsp;&nbsp;&nbsp;淑仪、德仪、贤仪、顺仪、婉仪、芳仪各一人，正二品。掌教九御四德，率<br /><br />&nbsp;&nbsp;&nbsp;&nbsp;其属以赞后礼。<br /><br />&nbsp;&nbsp;&nbsp;&nbsp;美人四人，正三品，掌率女官祭祀、宾客之事。才人七人，正四品，掌叙<br /><br />&nbsp;&nbsp;&nbsp;&nbsp;燕寝，理丝，以献岁功。<br /><br />&nbsp;&nbsp;&nbsp;&nbsp;○宫官<br /><br />&nbsp;&nbsp;&nbsp;&nbsp;△尚宫局<br /><br />&nbsp;&nbsp;&nbsp;&nbsp;尚宫二人，正五品。六尚皆如之。掌导引中宫，总司记、司言、司簿、司闱。<br /><br />&nbsp;&nbsp;&nbsp;&nbsp;凡六尚事物出纳文籍，皆闫溆∈稹＃ㄓ信史六人，掌执文书。）<br /><br />&nbsp;&nbsp;&nbsp;&nbsp;司记二人，正六品；二十四司皆如之。掌宫内文簿入出，录为抄目，审付行<br /><br />&nbsp;&nbsp;&nbsp;&nbsp;焉。牒状无违，然后加印。典记佐之。典记二人，正七品；二十四典皆如之。掌<br /><br />&nbsp;&nbsp;&nbsp;&nbsp;记二人，正八品；二十四掌皆如之。<br /><br />&nbsp;&nbsp;&nbsp;&nbsp;司言、典言各二人，掌承敕宣付，别钞以授司阍传外。掌言二人，掌宣传，<br /><br />&nbsp;&nbsp;&nbsp;&nbsp;外司附奏受事者，奏闻；承敕处分，则录所奏为案记。（有女史四人。）<br /><br />&nbsp;&nbsp;&nbsp;&nbsp;司簿、典簿、掌簿各二人，掌女史以上名簿。禀赐，则品别条录为等。（有<br /><br />&nbsp;&nbsp;&nbsp;&nbsp;女史六人。）<br /><br />&nbsp;&nbsp;&nbsp;&nbsp;司闱六人，掌诸x管钥。典闱、掌闱各六人，掌分闫舯铡＃ㄓ信史四人。）<br /><br />&nbsp;&nbsp;&nbsp;&nbsp;△尚仪局<br /><br />&nbsp;&nbsp;&nbsp;&nbsp;尚仪二人，掌礼仪起居。总司籍、司乐、司宾、司赞。<br /><br />&nbsp;&nbsp;&nbsp;&nbsp;司籍、典籍、掌籍各二人，掌供御经籍。分四部，部别为目，以时暴凉。教<br /><br />&nbsp;&nbsp;&nbsp;&nbsp;学则簿记课业，供奉几案、纸笔，皆预姥伞＃ㄓ信史十人。）<br /><br />&nbsp;&nbsp;&nbsp;&nbsp;司乐、典乐、掌乐各四人，掌宫县及诸乐陈布之仪，闫湓南啊＃ㄓ信史<br /><br />&nbsp;&nbsp;&nbsp;&nbsp;二人。）<br /><br />&nbsp;&nbsp;&nbsp;&nbsp;司宾、典宾、掌宾各二人，掌宾客朝见，受名以闻。宴会，则具品数以授尚<br /><br />&nbsp;&nbsp;&nbsp;&nbsp;食；有赐物，与尚功愀。（有女史二人。）<br /><br />&nbsp;&nbsp;&nbsp;&nbsp;司赞、典赞、掌赞各二人，掌宾客朝见、宴食，赞相导引。会日，引客立于<br /><br />&nbsp;&nbsp;&nbsp;&nbsp;殿庭，司言宣敕坐，然后引即席。酒至，起再拜；食至，亦起。皆相其仪。<br /><br />&nbsp;&nbsp;&nbsp;&nbsp;彤史二人，正六品。（有女史二人。）<br /><br />&nbsp;&nbsp;&nbsp;&nbsp;△尚服局<br /><br />&nbsp;&nbsp;&nbsp;&nbsp;尚服二人，掌供服用采章之数，总司宝、司衣、司饰、司仗。<br /><br />&nbsp;&nbsp;&nbsp;&nbsp;司宝二人，掌神宝、受命宝、六宝及符契，皆识其行用，记以文簿。典宝、<br /><br />&nbsp;&nbsp;&nbsp;&nbsp;掌宝各二人，凡出付皆旬别案记，还则朱书注入。（有女史四人。）<br /><br />&nbsp;&nbsp;&nbsp;&nbsp;司衣、典衣、掌衣各二人，掌宫内御服、首饰整比，以时进奉。（有女史四<br /><br />&nbsp;&nbsp;&nbsp;&nbsp;人。）<br /><br />&nbsp;&nbsp;&nbsp;&nbsp;司饰、典饰、掌饰各二人，掌汤沐、巾栉。凡供进，识其寒温之节。（有女<br /><br />&nbsp;&nbsp;&nbsp;&nbsp;史二人。）<br /><br />&nbsp;&nbsp;&nbsp;&nbsp;司仗、典仗、掌仗各二人，掌仗卫之器。凡立仪卫，尚服率司仗等供其事。<br /><br />&nbsp;&nbsp;&nbsp;&nbsp;（有女史二人。）<br /><br />&nbsp;&nbsp;&nbsp;&nbsp;△尚食局<br /><br />&nbsp;&nbsp;&nbsp;&nbsp;尚食二人，掌供膳羞品齐。总司膳、司酝、司药、司。凡进食，先尝。<br /><br />&nbsp;&nbsp;&nbsp;&nbsp;司膳二人，掌烹煎及膳羞、米面、薪炭。凡供奉口味，皆种别封印。典膳、<br /><br />&nbsp;&nbsp;&nbsp;&nbsp;掌膳各四人，掌调和御食，温、凉、寒、热，以时供进则尝之。（有女史四人。）<br /><br />&nbsp;&nbsp;&nbsp;&nbsp;司酝、典酝、掌酝各二人，掌酒醴酏饮，以时进御。（有女史二人。）<br /><br />&nbsp;&nbsp;&nbsp;&nbsp;司药、典药、掌药各二人，掌医方。凡药外进者，簿案种别。（有女史四人。）<br /><br />&nbsp;&nbsp;&nbsp;&nbsp;司、典、掌各二人，掌给宫人饩食、薪炭，皆有等级，受付则<br /><br />&nbsp;&nbsp;&nbsp;&nbsp;旬别案记。（有女史四人。）<br /><br />&nbsp;&nbsp;&nbsp;&nbsp;△尚寝局<br /><br />&nbsp;&nbsp;&nbsp;&nbsp;尚寝二人，掌燕见进御之次叙，总司设、司舆、司苑、司灯。<br /><br />&nbsp;&nbsp;&nbsp;&nbsp;司设、典设、掌设各二人，掌床帷茵席铺设，久故者以状闻。凡汛扫之事，<br /><br />&nbsp;&nbsp;&nbsp;&nbsp;典设以下分视。（有女史四人。）<br /><br />&nbsp;&nbsp;&nbsp;&nbsp;司舆、典舆、掌舆各二人，掌舆辇、扇、文物、羽旄，以时暴凉。典舆<br /><br />&nbsp;&nbsp;&nbsp;&nbsp;以下分察。（有女史二人。）<br /><br />&nbsp;&nbsp;&nbsp;&nbsp;司苑、典苑、掌苑各二人，掌园苑莳植蔬果。典苑以下分察之。果熟，进御。<br /><br />&nbsp;&nbsp;&nbsp;&nbsp;（有女史二人。）<br /><br />&nbsp;&nbsp;&nbsp;&nbsp;司灯、典灯、掌灯各二人，掌门x灯烛。昼漏尽一刻，典灯以下分察。（有<br /><br />&nbsp;&nbsp;&nbsp;&nbsp;女史二人。）<br /><br />&nbsp;&nbsp;&nbsp;&nbsp;△尚功局<br /><br />&nbsp;&nbsp;&nbsp;&nbsp;尚功二人，掌女功之程，总司制、司珍、司彩、司计。<br /><br />&nbsp;&nbsp;&nbsp;&nbsp;司制、典制、掌制各二人，掌供御衣服裁缝。（有女史二人。）<br /><br />&nbsp;&nbsp;&nbsp;&nbsp;司珍、典珍、掌珍各二人，掌珠珍、钱货。（有女史六人。）<br /><br />&nbsp;&nbsp;&nbsp;&nbsp;司彩、典彩、掌彩各二人，掌绵彩、缣帛、丝。有赐用，则旬别案记。<br /><br />&nbsp;&nbsp;&nbsp;&nbsp;（有女史二人。）<br /><br />&nbsp;&nbsp;&nbsp;&nbsp;司计、典计、掌计各二人，给衣服、饮食、薪炭。（有女史二人。）<br /><br />&nbsp;&nbsp;&nbsp;&nbsp;宫正一人，正五品；司正二人，正六品；典正二人，正七品。宫正掌戒令、<br /><br />&nbsp;&nbsp;&nbsp;&nbsp;纠禁、谪罚之事。宫人不供职者，司正以牒取裁，小事决罚，大事秦闻。（有女<br /><br />&nbsp;&nbsp;&nbsp;&nbsp;史四人。阿监、副监，视七品。）<br /><br />&nbsp;&nbsp;&nbsp;&nbsp;○太子内官<br /><br />&nbsp;&nbsp;&nbsp;&nbsp;良娣二人，正三品；良媛六人，正四品；承徽十人，正五品；昭训十六人，<br /><br />&nbsp;&nbsp;&nbsp;&nbsp;正七品；奉仪二十四人，正九品。<br /><br />&nbsp;&nbsp;&nbsp;&nbsp;司闺二人，从六品；三司皆如之。掌导引妃及宫人名簿，总掌正、掌书、掌<br /><br />&nbsp;&nbsp;&nbsp;&nbsp;筵。<br /><br />&nbsp;&nbsp;&nbsp;&nbsp;掌正三人，从八品，九掌皆如之。掌文书出入、管钥、纠察推罚。（有女史<br /><br />&nbsp;&nbsp;&nbsp;&nbsp;三人。）<br /><br />&nbsp;&nbsp;&nbsp;&nbsp;掌书三人，掌符契、经籍、宣传、启奏、教学、禀赐、纸笔。（有女史三人。）<br /><br />&nbsp;&nbsp;&nbsp;&nbsp;掌筵三人，掌幄、床褥、几案、舆、汛扫、铺设。<br /><br />&nbsp;&nbsp;&nbsp;&nbsp;司则二人，掌礼仪参见，总掌严、掌缝、掌藏。<br /><br />&nbsp;&nbsp;&nbsp;&nbsp;掌严三人，掌首饰、衣服、巾栉、膏沐、服玩、仗卫。（有女史三人。）<br /><br />&nbsp;&nbsp;&nbsp;&nbsp;掌缝三人，掌裁纫、织绩。（有女史三人。）<br /><br />&nbsp;&nbsp;&nbsp;&nbsp;掌藏三人，掌财货、珠宝、缣彩。<br /><br />&nbsp;&nbsp;&nbsp;&nbsp;司馔二人，掌进食先尝，总掌食、掌医、掌园。（有女史四人。）<br /><br />&nbsp;&nbsp;&nbsp;&nbsp;掌食三人，掌膳羞、酒醴、灯烛、薪炭、器皿。（有女史四人。）<br /><br />&nbsp;&nbsp;&nbsp;&nbsp;掌医三人，掌方药、优乐。（有女史二人。）<br /><br />&nbsp;&nbsp;&nbsp;&nbsp;掌园三人，掌种植蔬果。（有女史二人。）</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,911459);">加入书签</a><a
                        href="911434.html">上一页</a>&larr;<a href="index.html">返回列表</a>&rarr;<a
                            href="911493.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "911434.html"; var next_page = "911493.html"; var index_page = "index.html"; var sortid = "9"; var article_id = "14231"; var chapter_id = "911459"; var articlename = "新唐书"; var chaptername = " 卷四十七 志第三十七"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>