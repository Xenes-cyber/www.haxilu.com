<!DOCTYPE html>
<html>
<head>
<meta charset="gbk" />
<title>新唐书- 卷一百二十九 列传第五十四-在线阅读-哈西文学网</title>
<meta name="keywords" content="欧阳修、宋祁，新唐书， 卷一百二十九 列传第五十四全文， 卷一百二十九 列传第五十四在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百二十九 列传第五十四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/938170.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/938170.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十九 列传第五十四</h1>
            <div class="link xb">
                <a href="938130.html">上一页</a>&larr;<a href="index.html">返回列表</a>&rarr;<a
                    href="938207.html">下一页</a></div>			
            <div id="BookText">&nbsp;&nbsp;&nbsp;&nbsp;◎裴崔卢李王严<br /><br />&nbsp;&nbsp;&nbsp;&nbsp;裴守真，绛州稷山人，后魏冀州刺史叔业六世孙。父N，隋大业中为淮安司<br /><br />&nbsp;&nbsp;&nbsp;&nbsp;户参军。郡人杨琳、田等乱，劫吏多死，唯N以仁爱故，贼约其属无敢害，护<br /><br />&nbsp;&nbsp;&nbsp;&nbsp;送还乡。<br /><br />&nbsp;&nbsp;&nbsp;&nbsp;守真早孤，母丧，哀毁癯尽。举进士，六科连中，累调乾封尉。养寡姊谨甚，<br /><br />&nbsp;&nbsp;&nbsp;&nbsp;士推其礼法。永淳初，关中旱，悉禀禄奉姊及诸甥，与妻息恶食不赡也。<br /><br />&nbsp;&nbsp;&nbsp;&nbsp;授太常博士。守真善容典，时谓才称其官。高宗将封嵩山，诏诸儒议射牲事。<br /><br />&nbsp;&nbsp;&nbsp;&nbsp;守真奏：“古者郊祀天地，天子自射牲。汉武帝封太山，令侍中儒者射之，帝不<br /><br />&nbsp;&nbsp;&nbsp;&nbsp;亲也。今按礼，前明十五刻，宰人鸾刀割牲，质明行事，毛血已具，天子至，奠<br /><br />&nbsp;&nbsp;&nbsp;&nbsp;玉酌献而已。今若前祀一日射牲，则早于事；及日，则冕不逮事。汉又天子不亲，<br /><br />&nbsp;&nbsp;&nbsp;&nbsp;古今异宜，恐不可行。”是时，《破阵》、《庆善》二乐舞入，帝常立以视，须<br /><br />&nbsp;&nbsp;&nbsp;&nbsp;乐阕乃坐。守真并言：“二舞诚祖宗盛德，然古无天子立观者。化育诒庇，孰非<br /><br />&nbsp;&nbsp;&nbsp;&nbsp;阙功，不应鼓舞别申严奉。”诏可，未及行。会帝崩，大行旧礼无在者，守真与<br /><br />&nbsp;&nbsp;&nbsp;&nbsp;博士韦叔夏、辅抱素等讨按故事，称情为文，咸适所宜，时人服其得礼。<br /><br />&nbsp;&nbsp;&nbsp;&nbsp;天授中，为司府丞，推核诏狱，多裁恕，全免数十姓。不合武后旨，出为汴<br /><br />&nbsp;&nbsp;&nbsp;&nbsp;州司马。累迁成州刺史，政不务威严，吏民两怀之。徙宁州，送者千数，出境尚<br /><br />&nbsp;&nbsp;&nbsp;&nbsp;不止。长安中卒，赠户部尚书。<br /><br />&nbsp;&nbsp;&nbsp;&nbsp;子子余、耀卿、巨卿。曾孙行立。耀卿、巨卿别有传。<br /><br />&nbsp;&nbsp;&nbsp;&nbsp;子余事继母以孝闻，中明经，补尉。时同舍李朝隐、程行谌以文法称，而<br /><br />&nbsp;&nbsp;&nbsp;&nbsp;子余以儒显，或问优劣于长史陈崇业，答曰：“兰菊异芬，胡有废者？”<br /><br />&nbsp;&nbsp;&nbsp;&nbsp;景龙中，为左台监察御史。泾、岐有隋世番户子孙数千家，司农卿赵履温奏<br /><br />&nbsp;&nbsp;&nbsp;&nbsp;籍为奴婢，充赐口。子余曰：“官户以恩原为番户，且今又子孙，可抑为贱乎？”<br /><br />&nbsp;&nbsp;&nbsp;&nbsp;履温倚宗楚客势，辩于廷，子余执对不挠，遂诎其议。<br /><br />&nbsp;&nbsp;&nbsp;&nbsp;开元初，累迁冀州刺史，为政惠裕，人称有恩。入为岐王府长史。卒，谥曰<br /><br />&nbsp;&nbsp;&nbsp;&nbsp;孝。时程行谌谥贞。中书令张说叹曰：“二谥可无愧矣！”子余居官清，家闱友<br /><br />&nbsp;&nbsp;&nbsp;&nbsp;爱，兄弟六人，皆有志行云。<br /><br />&nbsp;&nbsp;&nbsp;&nbsp;行立，重然诺，学兵有法。母亡，泣血几毁。以军劳累授沁州刺史，迁卫尉<br /><br />&nbsp;&nbsp;&nbsp;&nbsp;少卿。口陈愿治民，试一县自效，除河东令，宽猛时当。由蕲州刺史迁安南经略<br /><br />&nbsp;&nbsp;&nbsp;&nbsp;使。环王国叛人李乐山谋废其君，来乞兵，行立不受，命部将杜英策讨斩之，归<br /><br />&nbsp;&nbsp;&nbsp;&nbsp;其孥，蛮人悦服。英策及范廷芝者，皆奚洞豪也，隶于军，它经略使多假借，暴<br /><br />&nbsp;&nbsp;&nbsp;&nbsp;恣干治，行立阴把其罪，贷之，许自效，故能得英策死力。廷芝尝休沐，久不还，<br /><br />&nbsp;&nbsp;&nbsp;&nbsp;行立召之，约曰：“军法，逾日者斩，异时复然，尔且死！”后廷芝逾期，行立<br /><br />&nbsp;&nbsp;&nbsp;&nbsp;笞杀之，以尸还范氏，更为择良子弟以代，于是威声风行。徙桂管观察使。黄家<br /><br />&nbsp;&nbsp;&nbsp;&nbsp;洞贼叛，行立讨平之。俄代桂仲武为安南都护。锐于立功，为时所訾。召还，道<br /><br />&nbsp;&nbsp;&nbsp;&nbsp;卒，年四十七，赠右散骑常侍。<br /><br />&nbsp;&nbsp;&nbsp;&nbsp;崔沔，字善冲，京兆长安人，后周陇州刺史士约四世孙，自博陵徙焉。纯谨<br /><br />&nbsp;&nbsp;&nbsp;&nbsp;无二言，事亲笃孝，有才章。擢进士。举贤良方正高第，不中者诵訾之，武后敕<br /><br />&nbsp;&nbsp;&nbsp;&nbsp;有司覆试，对益工，遂为第一。再补陆浑主簿，入调吏部，侍郎岑义叹曰：“君<br /><br />&nbsp;&nbsp;&nbsp;&nbsp;今S诜也！”荐为左补阙。性舒迟，进止雍如也，当官则正言，不可得而诎。睿<br /><br />&nbsp;&nbsp;&nbsp;&nbsp;宗召授中书舍人，以母病东都不忍去，固辞求侍，更表陆浑尉郭邻、太乐丞封希<br /><br />&nbsp;&nbsp;&nbsp;&nbsp;颜、处士李喜以代己处。诏改虞部郎中，俄检校御史中丞。请发太仓粟及减苑囿<br /><br />&nbsp;&nbsp;&nbsp;&nbsp;鸟兽所给以赈贫乏，人赖其利。监察御史宋宣远与卢怀慎姻家，恃以弄法；姚崇<br /><br />&nbsp;&nbsp;&nbsp;&nbsp;子彝留司东都，通宾客，招贿赂。沔将按劾，崇、怀慎方执政，共荐沔有史才，<br /><br />&nbsp;&nbsp;&nbsp;&nbsp;转著作郎，去其权，盖惮之也。久之，为太子左庶子。母亡，受吊庐前，宾客未<br /><br />&nbsp;&nbsp;&nbsp;&nbsp;尝至柩室。语人曰：“平生非至亲不升堂入谒，岂以存亡变礼邪？”中书令张说<br /><br />&nbsp;&nbsp;&nbsp;&nbsp;数称之。服除，迁中书侍郎。<br /><br />&nbsp;&nbsp;&nbsp;&nbsp;玄宗以仙州数丧刺史，欲废之，沔请治舞阳，舞阳，故樊哙国也，更为樊州，<br /><br />&nbsp;&nbsp;&nbsp;&nbsp;帝不纳，州卒废。沔既喜论得失，或曰：“今中书宰相承制，虽侍郎贰之，取充<br /><br />&nbsp;&nbsp;&nbsp;&nbsp;位而已。”沔曰：“百官分职，上下相维，以成至治，岂可俯首怀禄邪？”凡诏<br /><br />&nbsp;&nbsp;&nbsp;&nbsp;敕曹事，多所异同，说不悦，出为魏州刺史。雨潦败稼，沔弛禁便人。召还。分<br /><br />&nbsp;&nbsp;&nbsp;&nbsp;掌吏部十铨，以左散骑常侍为集贤修撰，历秘书监、太子宾客。<br /><br />&nbsp;&nbsp;&nbsp;&nbsp;是时，太常议加宗庙笾豆，又欲增丧服，于是卿韦_请坐增笾豆至十二；<br /><br />&nbsp;&nbsp;&nbsp;&nbsp;外祖服大功，舅小功，堂姨若舅、舅母袒免。沔曰：“祭祀上矣，古者饮食必先<br /><br />&nbsp;&nbsp;&nbsp;&nbsp;严献。未有火化，故有毛血之荐，未有曲蘖，故有玄酒之奠。后王作为酒醴、牺<br /><br />&nbsp;&nbsp;&nbsp;&nbsp;牲以致馨香，故有三牲、八簋、五齐、九献。神道主敬，可备而不敢废也，虽曰<br /><br />&nbsp;&nbsp;&nbsp;&nbsp;备物，而节制存焉。俎、笾豆、簋尊之实，皆周时馔，其用通宴飨宾客，<br /><br />&nbsp;&nbsp;&nbsp;&nbsp;而周公与毛血、玄酒同荐于先祖。晋卢谌家祭礼，所荐皆晋时常食，不纯用古。<br /><br />&nbsp;&nbsp;&nbsp;&nbsp;此圣贤变文而通其情也。然当时饮食不可阙于祭，明矣。国家清庙时享，礼馔具<br /><br />&nbsp;&nbsp;&nbsp;&nbsp;设，周制也，古物存焉。园寝上食，时膳备列，汉法也，它珍极焉。职贡来祭，<br /><br />&nbsp;&nbsp;&nbsp;&nbsp;致远物也。有新必荐，顺时令也。苑囿躬稼所收，搜狩亲中，莫不荐而后食，尽<br /><br />&nbsp;&nbsp;&nbsp;&nbsp;诚敬民。若此至矣，无以加矣。诸珍羞鲜物，第敕有司悉使著于令，因宜而荐，<br /><br />&nbsp;&nbsp;&nbsp;&nbsp;不必加笾豆以为橐病４蟾，古食也，盛于古器。和羹，常馔也，盛于时器。<br /><br />&nbsp;&nbsp;&nbsp;&nbsp;毛血盛于盘，玄酒盛于尊。未有荐时馔而用古器者，繇古质而今文，便事也。故<br /><br />&nbsp;&nbsp;&nbsp;&nbsp;加笾豆未足尽天下美物，而措诸朝，徒近侈耳。鲁丹桓宫之楹，刻其桷，《春秋》<br /><br />&nbsp;&nbsp;&nbsp;&nbsp;非之。班固称：‘墨家出于清庙，是以贵俭。’然清庙不奢，旧矣。太常所请，<br /><br />&nbsp;&nbsp;&nbsp;&nbsp;臣所未安。”<br /><br />&nbsp;&nbsp;&nbsp;&nbsp;又太常言：“爵小不及合，执持至难。”沔曰：“礼有以小为贵者，献以爵<br /><br />&nbsp;&nbsp;&nbsp;&nbsp;是也。然今不及制，则非礼，自有司之陋也。随失制宜，不待议而革云。”又言：<br /><br />&nbsp;&nbsp;&nbsp;&nbsp;“礼本于家正，家正而天下定。家不可以贰，故父以尊崇，母以厌降。是以内服<br /><br />&nbsp;&nbsp;&nbsp;&nbsp;齐斩，外服，尊名所加，不过一等，今古不易之道也。昔辛有适伊川，见被发<br /><br />&nbsp;&nbsp;&nbsp;&nbsp;而祭，知其将戎，礼先亡也。比制《唐礼》，推广舅恩，故弘道以来，国命再移<br /><br />&nbsp;&nbsp;&nbsp;&nbsp;于外姓，本礼验亡，可不戒哉！”时职方郎中韦述、户部郎中杨伯成、礼部员外<br /><br />&nbsp;&nbsp;&nbsp;&nbsp;郎杨仲昌、监门兵曹参军刘秩等议与沔合，又诏中书门下参裁，于是宗庙笾豆坐<br /><br />&nbsp;&nbsp;&nbsp;&nbsp;各六，姨若舅小功，舅母Bī椋堂姨袒免，余仍旧制?<br /><br />&nbsp;&nbsp;&nbsp;&nbsp;每朝廷有疑议，皆咨逮取衷。卒，年六十七，赠礼部尚书，谥曰孝。沔俭约<br /><br />&nbsp;&nbsp;&nbsp;&nbsp;自持，禄禀随散宗族，不治居宅，尝作《陋室铭》以见志。子v甫至宰相，别传。<br /><br />&nbsp;&nbsp;&nbsp;&nbsp;卢从愿，字子龚。六世祖昶，仕后魏为度支尚书，自范阳徙临漳，故从愿为<br /><br />&nbsp;&nbsp;&nbsp;&nbsp;临漳人。擢明经，为夏尉。又举制科高第，拜右拾遗，迁监察御史，为山南黜陟<br /><br />&nbsp;&nbsp;&nbsp;&nbsp;巡抚使，还奏称旨，累进中书舍人。<br /><br />&nbsp;&nbsp;&nbsp;&nbsp;睿宗立，拜吏部侍郎。吏选自中宗后纲纪耗荡，从愿精力于官，伪牒诡功，<br /><br />&nbsp;&nbsp;&nbsp;&nbsp;`检无所遗，铨总六年，以平允闻。帝异之，特官其一子。从愿请赠其父敬一为<br /><br />&nbsp;&nbsp;&nbsp;&nbsp;郑州长史，制可。初，高宗时，吏部号称职者裴行俭、马载，及是，从愿与李朝<br /><br />&nbsp;&nbsp;&nbsp;&nbsp;隐为有名，故号“前有裴、马，后有卢、李”。<br /><br />&nbsp;&nbsp;&nbsp;&nbsp;开元四年，玄宗悉召县令策于廷，考下第者罢之。从愿坐拟选失实，下迁豫<br /><br />&nbsp;&nbsp;&nbsp;&nbsp;州刺史。政严简，奏课为天下第一，宝书劳问，赐绢百匹。召为工部侍郎，迁尚<br /><br />&nbsp;&nbsp;&nbsp;&nbsp;书左丞、中书侍郎，以工部尚书留守东都，代韦抗为刑部尚书。数充校考使，升<br /><br />&nbsp;&nbsp;&nbsp;&nbsp;退详确。<br /><br />&nbsp;&nbsp;&nbsp;&nbsp;御史中丞宇文融方用事，将以括田户功为上下考，从愿不许，融恨之，乃密<br /><br />&nbsp;&nbsp;&nbsp;&nbsp;白“从愿盛殖产，占良田数百顷”，帝自此薄之，目为多田翁。后欲用为相屡矣，<br /><br />&nbsp;&nbsp;&nbsp;&nbsp;卒以是止。十八年，复为东都留守，坐子起居郎论输籴于官取利多，贬绛州刺史，<br /><br />&nbsp;&nbsp;&nbsp;&nbsp;迁太子宾客。二十年，河北饥，诏为宣抚处置使，发仓X赈饥民。使还，乞骸骨，<br /><br />&nbsp;&nbsp;&nbsp;&nbsp;授吏部尚书致仕，给全禄终身。卒，赠益州大都督，谥曰文。<br /><br />&nbsp;&nbsp;&nbsp;&nbsp;李朝隐，字光国，京兆三原人。明法中第，调临汾尉，擢至大理丞。武三思<br /><br />&nbsp;&nbsp;&nbsp;&nbsp;构五王，而侍御史郑智胫镏，朝隐独以“不经鞫实，不宜轻用法”，忤旨，贬<br /><br />&nbsp;&nbsp;&nbsp;&nbsp;岭南丑地。宰相韦巨源、李峤言于中宗曰：“朝隐素清正，一日远逐，恐骇天下。”<br /><br />&nbsp;&nbsp;&nbsp;&nbsp;帝更以为闻喜令。<br /><br />&nbsp;&nbsp;&nbsp;&nbsp;迁侍御史、吏部员外郎。时政出权幸，不关两省而内授官，但斜封其状付中<br /><br />&nbsp;&nbsp;&nbsp;&nbsp;书，即宣所司。朝隐执罢千四百员，怨诽哗腾，朝隐胖然无避屈。迁长安令，宦<br /><br />&nbsp;&nbsp;&nbsp;&nbsp;官闾兴贵有所干请，曳去之。睿宗嘉叹，后御承天门，对百官及朝集使褒谕其能，<br /><br />&nbsp;&nbsp;&nbsp;&nbsp;使遍闻之。进太中大夫一阶，赐中上考、绢百匹，以旌刚烈。成安公主夺民园，<br /><br />&nbsp;&nbsp;&nbsp;&nbsp;不酬直，朝隐取主奴杖之，由是权豪敛伏。为执政所挤，出通州都督，徙绛州刺<br /><br />&nbsp;&nbsp;&nbsp;&nbsp;史。开元初，迁吏部侍郎，铨叙明审，与卢从愿并授一子官。久之，以策县令有<br /><br />&nbsp;&nbsp;&nbsp;&nbsp;下第，降滑州刺史，徙同州。玄宗东幸，召见慰劳，赐以衣、帛。擢河南尹，政<br /><br />&nbsp;&nbsp;&nbsp;&nbsp;严清，奸人不容息。太子舅赵常奴怙势横闾里，朝隐曰：“此不绳，不可为政。”<br /><br />&nbsp;&nbsp;&nbsp;&nbsp;执而悟辱之，帝赐书慰勉。<br /><br />&nbsp;&nbsp;&nbsp;&nbsp;入为大理卿。武强令裴景仙丐赃五千匹，亡命，帝怒，诏杀之。朝隐曰：“<br /><br />&nbsp;&nbsp;&nbsp;&nbsp;景仙，其先寂有国功，载初时，家为酷吏所破，诛夷略尽，而景仙独存，且承嫡，<br /><br />&nbsp;&nbsp;&nbsp;&nbsp;于法当请。又丐乞赃无死比，藉当死坐，犹将宥之，使私庙之祀无馁魂可也。”<br /><br />&nbsp;&nbsp;&nbsp;&nbsp;帝不许，固请曰：“生杀之柄，人主专之；条别轻重，有司当守。且赃惟枉法抵<br /><br />&nbsp;&nbsp;&nbsp;&nbsp;死，今丐赃即斩，后有枉法，亦又何加？且近发德音，杖者听减，流者给程，岂<br /><br />&nbsp;&nbsp;&nbsp;&nbsp;一景仙独过常法？”有诏决杖百，流岭南。<br /><br />&nbsp;&nbsp;&nbsp;&nbsp;朝隐更授岐州刺史，母丧解。召为扬州大都督府长史，固辞，见听。时年已<br /><br />&nbsp;&nbsp;&nbsp;&nbsp;衰，而笃于孝，自致毁瘠，士人以为难。明年，诏书敦遣扬州就职。还为大理卿，<br /><br />&nbsp;&nbsp;&nbsp;&nbsp;封金城伯，代崔隐甫为御史大夫。天下以其有素望，每大夫缺，冀朝隐得之。及<br /><br />&nbsp;&nbsp;&nbsp;&nbsp;居职，不争引大体，惟先细务，由是名少衰。进太常卿，出为岭南采访处置使，<br /><br />&nbsp;&nbsp;&nbsp;&nbsp;兼判广州。卒于官，赠吏部尚书，官给车北还，谥曰贞。<br /><br />&nbsp;&nbsp;&nbsp;&nbsp;王丘，字仲山，同w从子也。父同y，终太子左庶子。丘十一擢童子科，<br /><br />&nbsp;&nbsp;&nbsp;&nbsp;它童皆专经，而独属文，由是知名。及冠，举制科中第，授奉礼郎。气象清古，<br /><br />&nbsp;&nbsp;&nbsp;&nbsp;行修e，于词赋尤高。族人方庆及魏元忠更荐之，自偃师主簿擢监察御史。<br /><br />&nbsp;&nbsp;&nbsp;&nbsp;开元初，迁考功员外郎。考功异时多请托，进者滥冒，岁数百人。丘务核实<br /><br />&nbsp;&nbsp;&nbsp;&nbsp;材，登科才满百，议者谓自武后至是数十年，采录精明无丘比。其后席豫、严挺<br /><br />&nbsp;&nbsp;&nbsp;&nbsp;之亦有称，然出丘下。迁紫微舍人、吏部侍郎，典选，复号平允。其奖用如山阴<br /><br />&nbsp;&nbsp;&nbsp;&nbsp;尉孙逖、桃林尉张镜微、湖城尉张晋明、进士王泠然，皆一时茂秀。久之，为黄<br /><br />&nbsp;&nbsp;&nbsp;&nbsp;门侍郎。<br /><br />&nbsp;&nbsp;&nbsp;&nbsp;会山东旱饥，议以中朝臣为刺史，制诏：“皋陶称：‘在知人，在安民。’<br /><br />&nbsp;&nbsp;&nbsp;&nbsp;皆念存邦本，朝乾夕惕，无忘一日。今长吏或未称，苍生谓何？深思循良，以革<br /><br />&nbsp;&nbsp;&nbsp;&nbsp;颓敝，宜重刺史之选，自朝廷始。”乃以丘与中书付郎崔沔等并为山东刺史。而<br /><br />&nbsp;&nbsp;&nbsp;&nbsp;丘守怀州，尤清严，为下畏慕。入知吏部选，改尚书左丞，以父丧解。服除，为<br /><br />&nbsp;&nbsp;&nbsp;&nbsp;右散骑常侍，仍知制诰。裴光庭卒，萧嵩与丘善，将引与当国，丘固辞，盛推韩<br /><br />&nbsp;&nbsp;&nbsp;&nbsp;休行能。及休秉政，荐为御史大夫。丘讷于言，所白奏帝多不喜，改太子宾客，<br /><br />&nbsp;&nbsp;&nbsp;&nbsp;袭父封。以疾徙礼部尚书，致仕。<br /><br />&nbsp;&nbsp;&nbsp;&nbsp;丘更履华剧，而所守清约，未尝通馈遗，室宅童骑敝陋，既老，药饵不自给。<br /><br />&nbsp;&nbsp;&nbsp;&nbsp;帝叹之，以谓有古人节，下制给全禄以旌e吏。天宝二年卒，赠荆州大都督，谥<br /><br />&nbsp;&nbsp;&nbsp;&nbsp;曰文。<br /><br />&nbsp;&nbsp;&nbsp;&nbsp;严挺之，名浚，以字行，华州华阴人。少好学，姿质轩秀。举进士，并擢制<br /><br />&nbsp;&nbsp;&nbsp;&nbsp;科，调义兴尉，号材吏。姚崇为州刺史，异之。崇执政，引为右拾遗。<br /><br />&nbsp;&nbsp;&nbsp;&nbsp;睿宗好音律，每听忘倦。先天二年正月望夜，胡人婆陀请然百千灯，因弛门<br /><br />&nbsp;&nbsp;&nbsp;&nbsp;禁，又追赐元年T，帝御延喜、安福门纵观，昼夜不息，阅月未止。挺之上疏谏，<br /><br />&nbsp;&nbsp;&nbsp;&nbsp;以为：“T者因人所利，合醵为欢也，不使靡敝。今暴衣冠，罗伎乐，杂郑、卫<br /><br />&nbsp;&nbsp;&nbsp;&nbsp;之音，纵倡优之玩，不深戒慎，使有司跛倚，下人罢剧，府县里阎课赋苛严，呼<br /><br />&nbsp;&nbsp;&nbsp;&nbsp;嗟道路，贸坏家产，营百戏，扰方春之业，欲同其乐而反遗之患。”乃陈“五不<br /><br />&nbsp;&nbsp;&nbsp;&nbsp;可”，诚意忠到，帝纳焉。<br /><br />&nbsp;&nbsp;&nbsp;&nbsp;侍御史任正名恃风宪，至廷中责詈衣冠，挺之让其不敬，反为所劾，贬万州<br /><br />&nbsp;&nbsp;&nbsp;&nbsp;员外参军事。开元中，为考功员外郎，累进给事中，典贡举，时号平允。会杜暹、<br /><br />&nbsp;&nbsp;&nbsp;&nbsp;李元为相，不相中。暹善挺之，而元善宋遥，用为中书舍人。遥校吏部判，<br /><br />&nbsp;&nbsp;&nbsp;&nbsp;取舍与挺之异，言于元，元屡诘谯，挺之厉言曰：“公位相国，而爱憎反任<br /><br />&nbsp;&nbsp;&nbsp;&nbsp;小人乎？”元曰：“小人为谁？”曰：“宋遥也。”由是出为登州刺史，改太<br /><br />&nbsp;&nbsp;&nbsp;&nbsp;原少尹。<br /><br />&nbsp;&nbsp;&nbsp;&nbsp;初，殿中监王毛仲持节抵太原朔方籍兵马，后累年，仍移太原取兵仗，挺之<br /><br />&nbsp;&nbsp;&nbsp;&nbsp;不肯应，且以毛仲宠幸，久恐有变，密启于帝。俄改濮、汴二州刺史，所治皆严<br /><br />&nbsp;&nbsp;&nbsp;&nbsp;威，吏至重足胁息。会毛仲败死，帝以挺之言忠，召为刑部侍郎，迁太府卿。<br /><br />&nbsp;&nbsp;&nbsp;&nbsp;宰相张九龄雅知之，用为尚书左丞，知吏部选。李林甫与九龄同辅政，以九<br /><br />&nbsp;&nbsp;&nbsp;&nbsp;龄方得君，谄事之，内实不善也。户部侍郎萧炅，林甫所引，不知书，尝与挺之<br /><br />&nbsp;&nbsp;&nbsp;&nbsp;言，称蒸尝伏腊，乃为“伏猎”。挺之白九龄：“省中而有伏猎侍郎乎！”乃出<br /><br />&nbsp;&nbsp;&nbsp;&nbsp;炅岐州刺史，林甫恨之。九龄欲引以辅政，使往谒林甫，挺之负正，陋其为人，<br /><br />&nbsp;&nbsp;&nbsp;&nbsp;凡三年，非公事不造也，林甫益怨。会挺之有所诿于蔚州刺史王元琰，林甫使人<br /><br />&nbsp;&nbsp;&nbsp;&nbsp;暴其语禁中，下除洛州刺史，徙绛州。<br /><br />&nbsp;&nbsp;&nbsp;&nbsp;天宝初，帝顾林甫曰：“严挺之安在？此其材可用。”林甫退召其弟损之与<br /><br />&nbsp;&nbsp;&nbsp;&nbsp;道旧，谆谆款曲，且许美官，因曰：“天子视绛州厚，要当以事自解归，得见上，<br /><br />&nbsp;&nbsp;&nbsp;&nbsp;且大用。”因绐挺之使称疾，愿就医京师。林甫已得奏，即言挺之春秋高，有疾，<br /><br />&nbsp;&nbsp;&nbsp;&nbsp;幸闲官得自养。帝恨吒久之，乃以为员外詹事，诏归东都。挺之郁郁成疾，乃自<br /><br />&nbsp;&nbsp;&nbsp;&nbsp;为文志墓，遗令薄葬，敛以时服。<br /><br />&nbsp;&nbsp;&nbsp;&nbsp;挺之重交游，许与生死不易，嫁故人孤女数十人，当时重之。然溺志于佛，<br /><br />&nbsp;&nbsp;&nbsp;&nbsp;与浮屠惠义善，义卒，衰服送其丧，已乃自葬于其塔左，君子以为偏。子武。<br /><br />&nbsp;&nbsp;&nbsp;&nbsp;武，字季鹰。幼豪爽。母裴不为挺之所答，独厚其妾英。武始八岁，怪问其<br /><br />&nbsp;&nbsp;&nbsp;&nbsp;母，母语之故。武奋然以铁m就英寝，碎其首。左右惊白挺之曰：“郎戏杀英。”<br /><br />&nbsp;&nbsp;&nbsp;&nbsp;武辞曰：“安有大臣厚妾而薄妻者，儿故杀之，非戏也。”父奇之，曰：“真<br /><br />&nbsp;&nbsp;&nbsp;&nbsp;严挺之子！”然数禁敕。武读书不甚究其义，以荫调太原府参军事，累迁殿中侍<br /><br />&nbsp;&nbsp;&nbsp;&nbsp;御史。从玄宗入蜀，擢谏议大夫。至德初，赴肃宗行在，房g以其名臣子，荐为<br /><br />&nbsp;&nbsp;&nbsp;&nbsp;给事中。已收长安，拜京兆少尹。坐g事贬巴州刺史。久之，迁东川节度使。上<br /><br />&nbsp;&nbsp;&nbsp;&nbsp;皇合剑南为一道，擢武成都尹、剑南节度使。还，拜京兆尹，为二圣山陵桥道使，<br /><br />&nbsp;&nbsp;&nbsp;&nbsp;封郑国公。迁黄门侍郎。与元载厚相结，求宰相不遂，复节度剑南。破吐藩七万<br /><br />&nbsp;&nbsp;&nbsp;&nbsp;众于当狗城，遂收盐川。加检校吏部尚书。<br /><br />&nbsp;&nbsp;&nbsp;&nbsp;武在蜀颇放肆，用度无艺，或一言之悦，赏至百万。蜀虽号富饶，而峻掊亟<br /><br />&nbsp;&nbsp;&nbsp;&nbsp;敛，闾里为空，然虏亦不敢近境。梓州刺史章彝始为武判官，因小忿杀之。g以<br /><br />&nbsp;&nbsp;&nbsp;&nbsp;故宰相为巡内刺史，武慢倨不为礼。最厚杜甫，然欲杀甫数矣。李白为《蜀道难》<br /><br />&nbsp;&nbsp;&nbsp;&nbsp;者，乃为房与杜危之也。永泰初卒，母哭，且曰：“而今而后，吾知免为官婢矣。”<br /><br />&nbsp;&nbsp;&nbsp;&nbsp;年四十，赠尚书左仆射。<br /><br />&nbsp;&nbsp;&nbsp;&nbsp;挺之从孙绶。绶父丹，尝为剑南盐铁、青苗、租庸使，以武在蜀，辞不拜。<br /><br />&nbsp;&nbsp;&nbsp;&nbsp;绶擢进士第，以侍御史副刘赞为宣歙团练使。赞卒，绶总留事，悉库物以献，召<br /><br />&nbsp;&nbsp;&nbsp;&nbsp;为刑部员外郎。宾佐进奉由绶始。<br /><br />&nbsp;&nbsp;&nbsp;&nbsp;河东节度使李说病，军司马郑儋总其政，说卒，代为节度。时德宗务姑息，<br /><br />&nbsp;&nbsp;&nbsp;&nbsp;方镇若帅死，不它命，即用军司马代之，以和厌众情。至是，帝颇忆绶所献，故<br /><br />&nbsp;&nbsp;&nbsp;&nbsp;擢为河东司马。明年，儋卒，即检校工部尚书，代其使。宪宗立，杨惠琳反夏州，<br /><br />&nbsp;&nbsp;&nbsp;&nbsp;刘辟反蜀，绶建言：“天子始即位，不可失威，请必诛。”选锐兵，遣大将李光<br /><br />&nbsp;&nbsp;&nbsp;&nbsp;颜助讨贼。二贼平，检校尚书左仆射，封扶风郡公，进司空。在镇九年，尚宽惠，<br /><br />&nbsp;&nbsp;&nbsp;&nbsp;治称流闻，士马孳息。尝大阅，旗帜周七十里，回鹘梅录将军在会，闻金鼓震伏。<br /><br />&nbsp;&nbsp;&nbsp;&nbsp;入为尚书右仆射。<br /><br />&nbsp;&nbsp;&nbsp;&nbsp;绶既名胄，于吏事有方略，然锐进趣，素议薄之。始就廊下食，在百官上，<br /><br />&nbsp;&nbsp;&nbsp;&nbsp;帝使中人赐含桃，绶见拜之，为御史劾奏，绶惭惧待罪，诏释绶而贬中人。出为<br /><br />&nbsp;&nbsp;&nbsp;&nbsp;荆南节度使，封郑国公。<br /><br />&nbsp;&nbsp;&nbsp;&nbsp;溆州蛮张伯靖杀吏，据辰、锦州，连九洞自固，诏绶进讨。绶勒兵出次，遣<br /><br />&nbsp;&nbsp;&nbsp;&nbsp;将赍檄开晓，群蛮悉降。吴元济反，佥以绶明恕可大事，乃徙山南东道节度使，<br /><br />&nbsp;&nbsp;&nbsp;&nbsp;加淮西招抚使。绶引师压贼境，多出金帛赏士，以厚赂谢中人，招声援，既未有<br /><br />&nbsp;&nbsp;&nbsp;&nbsp;以制贼，闭屯弥年不战。宰相裴度谓绶非将才，以太子少保召还，检校司徒，判<br /><br />&nbsp;&nbsp;&nbsp;&nbsp;光禄卿事，进少傅。卒，年七十七，赠太保。<br /><br />&nbsp;&nbsp;&nbsp;&nbsp;绶才不逾中人，然历三镇，所奏辟及绶时位将相者九人。初，绶未显，过于<br /><br />&nbsp;&nbsp;&nbsp;&nbsp;乡尉李达，达不礼，方饭它客，不召绶。后达罢彭城令，过并州，晨入谒，<br /><br />&nbsp;&nbsp;&nbsp;&nbsp;不知绶也。绶方大宴宾客，召达至，戒客勿起，让曰：“吾昔羁旅乡，君<br /><br />&nbsp;&nbsp;&nbsp;&nbsp;方召客食而不顾我，今我召客亦不敢留君。”达惭，不得去，左右引出，悸而，<br /><br />&nbsp;&nbsp;&nbsp;&nbsp;卧馆数月，其佐令狐楚为请，乃免。<br /><br />&nbsp;&nbsp;&nbsp;&nbsp;河东李进贤者，善畜牧，家高赀，得幸于绶，署牙门将。元和中，进贤累为<br /><br />&nbsp;&nbsp;&nbsp;&nbsp;振武节度使，辟绶子澈为判官。澈年少，治苛刻，军中苦之。回鹘入辟鹈泉，进<br /><br />&nbsp;&nbsp;&nbsp;&nbsp;贤发兵讨之，吏廪粮不实，次鸣砂，焚杀其将杨遵宪而还。进贤大怒，众惧，因<br /><br />&nbsp;&nbsp;&nbsp;&nbsp;燔城门，攻进贤，左右拒战不胜，缒而去，奔靖边军。乃杀澈而屠进贤家。诏以<br /><br />&nbsp;&nbsp;&nbsp;&nbsp;夏绥银节度使张煦代之，诛乱首数百人乃定。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,938170);">加入书签</a><a
                        href="938130.html">上一页</a>&larr;<a href="index.html">返回列表</a>&rarr;<a
                            href="938207.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "938130.html"; var next_page = "938207.html"; var index_page = "index.html"; var sortid = "9"; var article_id = "14231"; var chapter_id = "938170"; var articlename = "新唐书"; var chaptername = " 卷一百二十九 列传第五十四"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>