<!DOCTYPE html>
<html>
<head>
<meta charset="gbk" />
<title>新唐书- 卷一百六十四 列传第八十九-在线阅读-哈西文学网</title>
<meta name="keywords" content="欧阳修、宋祁，新唐书， 卷一百六十四 列传第八十九全文， 卷一百六十四 列传第八十九在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百六十四 列传第八十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/939967.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/939967.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百六十四 列传第八十九</h1>
            <div class="link xb">
                <a href="939921.html">上一页</a>&larr;<a href="index.html">返回列表</a>&rarr;<a
                    href="940007.html">下一页</a></div>			
            <div id="BookText">&nbsp;&nbsp;&nbsp;&nbsp;◎归奚三崔卢二薛卫胡丁二王殷<br /><br />&nbsp;&nbsp;&nbsp;&nbsp;归崇敬，字正礼，苏州吴人。治礼家学，多识容典，擢明经。遭父丧，孝闻<br /><br />&nbsp;&nbsp;&nbsp;&nbsp;乡里。调国子直讲。天宝中，举博通坟典科，对策第一，迁四门博士。有诏举才<br /><br />&nbsp;&nbsp;&nbsp;&nbsp;可宰百里者，复策高等，授左拾遗。肃宗次灵武，再迁起居郎、赞善大夫、史馆<br /><br />&nbsp;&nbsp;&nbsp;&nbsp;修撰、兼集贤殿校理，修国史、仪注。以贫求解。历同州长史、润州别驾。未几，<br /><br />&nbsp;&nbsp;&nbsp;&nbsp;有事桥陵、建陵，召还参掌仪典。改主客员外郎，复兼修撰。<br /><br />&nbsp;&nbsp;&nbsp;&nbsp;代宗幸陕，召问得失，崇敬极陈：“生人疲敝，当以俭化天下，则国富而兵<br /><br />&nbsp;&nbsp;&nbsp;&nbsp;可用。”时百官朝朔望，皆服F褶，崇敬非之，建言：“三代逮汉无其制，隋以<br /><br />&nbsp;&nbsp;&nbsp;&nbsp;来，始有服者，事不稽古，宜停。”诏可。又言：“东都太庙不当置木主，按<br /><br />&nbsp;&nbsp;&nbsp;&nbsp;《礼》：‘虞主用桑，练主用栗’，作栗主则瘗桑主，犹天无二日，土无二王也。<br /><br />&nbsp;&nbsp;&nbsp;&nbsp;东都太庙，本武后所建，以祀诸武，中宗去主存庙，以备行幸迁都之置。且商迁<br /><br />&nbsp;&nbsp;&nbsp;&nbsp;都前八后五，不必每都别立神主也。若曰神主已经奉祀，不得一日而废，则桑主<br /><br />&nbsp;&nbsp;&nbsp;&nbsp;以虞，至练祭而埋之，明是不然。”时有方士巨彭祖建言：“唐家土德，请以四<br /><br />&nbsp;&nbsp;&nbsp;&nbsp;季月郊祀天地。”诏礼官儒者杂议。崇敬议：“《礼》以先立秋十八日迎黄灵，<br /><br />&nbsp;&nbsp;&nbsp;&nbsp;祀黄帝，黄帝于五行为土，而火为母，故火用事之末而祭之，三季月则否。彭祖<br /><br />&nbsp;&nbsp;&nbsp;&nbsp;牵纬候说，事诡不经，不可用。”又议：“五人帝于国家为前后，无君臣义，天<br /><br />&nbsp;&nbsp;&nbsp;&nbsp;子祭宜毋称臣，祭而称臣，于天帝无异。”又：“春秋释奠孔子，祝版皇帝署，<br /><br />&nbsp;&nbsp;&nbsp;&nbsp;北面揖，以为太重。宜准武王受丹书于师尚父，行东面之礼。”事皆施行。<br /><br />&nbsp;&nbsp;&nbsp;&nbsp;大历初，授仓部郎中，充吊祭册立新罗使。海道风涛，舟几坏，众惊，谋以<br /><br />&nbsp;&nbsp;&nbsp;&nbsp;单舸载而免，答曰：“今共舟数十百人，我何忍独济哉？”少选，风息。先是，<br /><br />&nbsp;&nbsp;&nbsp;&nbsp;使外国多赍金帛，贸举所无，崇敬囊橐惟衾衣，东夷传其清德。还，授国子司业、<br /><br />&nbsp;&nbsp;&nbsp;&nbsp;兼集贤学士。八年，遣祀衡山，未至，而哥舒晃乱广州，监察御史惮之，请望祀<br /><br />&nbsp;&nbsp;&nbsp;&nbsp;而还，崇敬正色曰：“君命岂有畏邪？”遂往。<br /><br />&nbsp;&nbsp;&nbsp;&nbsp;皇太子欲临国学行齿胄礼，崇敬以学与官名皆不正，乃建议：<br /><br />&nbsp;&nbsp;&nbsp;&nbsp;古天子学曰辟雍。以制言之，壅水环缭如璧然；以谊言之，以礼乐明和天下<br /><br />&nbsp;&nbsp;&nbsp;&nbsp;云尔。在《礼》为泽宫，故前世或曰璧池，或曰璧沼，亦言学省。汉光武立明堂、<br /><br />&nbsp;&nbsp;&nbsp;&nbsp;辟雍、灵台，号“三雍宫”。晋武帝临辟雍，行乡饮酒礼，别立国子学，以殊士<br /><br />&nbsp;&nbsp;&nbsp;&nbsp;庶。永嘉南迁，唯有国子学。隋大业中，更名国子监。今声明之盛，辟雍独阙，<br /><br />&nbsp;&nbsp;&nbsp;&nbsp;请以国子监为辟雍省。祭酒、司业之名，非学官所宜。业者，仗大版，今学不<br /><br />&nbsp;&nbsp;&nbsp;&nbsp;教乐，于义无当。请以祭酒为太师氏，位三品；司业为左师、右师，位四品。<br /><br />&nbsp;&nbsp;&nbsp;&nbsp;近世明经，不课其义，先取帖经，颛门废业，传受义绝。请以《礼记》、<br /><br />&nbsp;&nbsp;&nbsp;&nbsp;《左氏春秋》为大经，《周官》、《仪礼》、《毛诗》为中经，《尚书》、《周<br /><br />&nbsp;&nbsp;&nbsp;&nbsp;易》为小经，各置博士一员。《公羊》、《谷梁春秋》共准一中经，通置博士一<br /><br />&nbsp;&nbsp;&nbsp;&nbsp;员。博士兼通《孝经》、《论语》，依章疏讲解。德行纯e、文词雅正、形容庄<br /><br />&nbsp;&nbsp;&nbsp;&nbsp;重可为师表者，委四品以上各举所知，在外给传，七十者安车蒲轮敦遣。国子、<br /><br />&nbsp;&nbsp;&nbsp;&nbsp;太学、四门三馆，各立五经博士，品秩、生徒有差。旧博士、助教、直讲、经直、<br /><br />&nbsp;&nbsp;&nbsp;&nbsp;律馆、算馆助教，请皆罢。<br /><br />&nbsp;&nbsp;&nbsp;&nbsp;教授法。学生谒师，贽用暇一束、酒一壶、衫布一裁，色如师所服。师出<br /><br />&nbsp;&nbsp;&nbsp;&nbsp;中门，延入与坐，割<]斗>酒，三爵止。乃发箧出经，抠衣前请，师为说经大<br /><br />&nbsp;&nbsp;&nbsp;&nbsp;略，然后就室，朝晡请益。师二时堂上训授道义，示以文行忠信、孝悌睦友。旬<br /><br />&nbsp;&nbsp;&nbsp;&nbsp;省、月试、时考、岁贡，x生徒及第多少为博士考课上下。有不率教者，<br /><br />&nbsp;&nbsp;&nbsp;&nbsp;楚之，国子移礼部，为太学生；太学又不变，徙之四门；四门不变，徙本州之学；<br /><br />&nbsp;&nbsp;&nbsp;&nbsp;复不变，繇役如初，终身不齿。虽率教，九年学不成者，亦归之本州。<br /><br />&nbsp;&nbsp;&nbsp;&nbsp;礼部考试法。请罢帖经，于所习经问大义二十而得十八，《论语》、《孝经》<br /><br />&nbsp;&nbsp;&nbsp;&nbsp;十得八，为通；策三道，以本经对，通二为及第。其孝行闻乡里者，举解具言，<br /><br />&nbsp;&nbsp;&nbsp;&nbsp;试日义阙一二，许兼收焉。天下乡贡如之。习业考试，并以明经为名，得第授官，<br /><br />&nbsp;&nbsp;&nbsp;&nbsp;与进士同。<br /><br />&nbsp;&nbsp;&nbsp;&nbsp;有诏尚书省集百官议。皆以习俗久，制度难分明，省禁非外司所宜名，《周<br /><br />&nbsp;&nbsp;&nbsp;&nbsp;官》世职者称氏，国学非世官，不得名辟雍省、太师氏。大抵惮改作，故无施行<br /><br />&nbsp;&nbsp;&nbsp;&nbsp;者。<br /><br />&nbsp;&nbsp;&nbsp;&nbsp;坐史给禀钱不实，贬饶州司马。德宗立，召还，复拜国子司业，稍迁翰林学<br /><br />&nbsp;&nbsp;&nbsp;&nbsp;士、左散骑常侍，充皇太子侍读，又兼晋王元帅参谋，封余姚郡公。田悦、李纳<br /><br />&nbsp;&nbsp;&nbsp;&nbsp;禀命，持节宣慰，称旨。表归上冢，宠赐缯帛，儒生以为荣。迁工部尚书，仍前<br /><br />&nbsp;&nbsp;&nbsp;&nbsp;职。年老，以兵部尚书致仕。卒，年八十八，赠尚书左仆射，谥曰宣。论撰数十<br /><br />&nbsp;&nbsp;&nbsp;&nbsp;篇。子登。<br /><br />&nbsp;&nbsp;&nbsp;&nbsp;登，字冲之，事继母笃孝。大历中，举孝廉高第。贞元初，策贤良，为右拾<br /><br />&nbsp;&nbsp;&nbsp;&nbsp;遗。裴延龄得幸，德宗欲遂以相，右补阙熊执易疏论之，以示登，登动容曰：“<br /><br />&nbsp;&nbsp;&nbsp;&nbsp;愿窜吾名，雷霆之下，君难独处。”故同列有所谏正，辄联署无所回讳。转右补<br /><br />&nbsp;&nbsp;&nbsp;&nbsp;阙、起居舍人，凡十五年，僚类有出其下而进趋，自喜得显官，惟登与右拾遗蒋<br /><br />&nbsp;&nbsp;&nbsp;&nbsp;武退然远权势，终不以淹晚概怀。迁兵部员外郎。<br /><br />&nbsp;&nbsp;&nbsp;&nbsp;顺宗为皇太子，登父子侍读，及即位，以东宫恩超拜给事中，迁工部侍郎，<br /><br />&nbsp;&nbsp;&nbsp;&nbsp;复为皇太子、诸王侍读，献《龙楼箴》以讽。徙左散骑常侍，入谢。宪宗问政所<br /><br />&nbsp;&nbsp;&nbsp;&nbsp;先，登知帝睿而果于断，劝顺纳谏争，内外传为谠言。后判国子祭酒事，进工部<br /><br />&nbsp;&nbsp;&nbsp;&nbsp;尚书，累封长洲县男。卒，年六十七，赠太子少师，谥曰宪。<br /><br />&nbsp;&nbsp;&nbsp;&nbsp;登性温恕，家僮为马所y，笞折马足，登知，不加责。有遗金石不死药者，<br /><br />&nbsp;&nbsp;&nbsp;&nbsp;绐曰已尝，及登服几死，讯之，乃未之尝，人皆为怒，而登不为愠。常慕陆象先<br /><br />&nbsp;&nbsp;&nbsp;&nbsp;为人，世亦许其类云。子融。<br /><br />&nbsp;&nbsp;&nbsp;&nbsp;融，字章之，元和中，及进士第，累迁左拾遗。事文宗为翰林学士，进至户<br /><br />&nbsp;&nbsp;&nbsp;&nbsp;部侍郎。开成初，拜御史中丞。湖南观察使卢周仁以南方屡火，取羡钱亿万进京<br /><br />&nbsp;&nbsp;&nbsp;&nbsp;师。融劾奏：“天下一家，中外之财皆陛下府库。周仁陈小利，假异端，公违诏<br /><br />&nbsp;&nbsp;&nbsp;&nbsp;书，徇私希恩。恐海内效之，因缘渔刻，生人受弊，罪始周仁。请重责，还所进，<br /><br />&nbsp;&nbsp;&nbsp;&nbsp;代贫民租入。”诏不从，置钱河阴院以虞水旱。初，户部员外郎卢元中、左司员<br /><br />&nbsp;&nbsp;&nbsp;&nbsp;外郎判户部案姚康受平籴官秦季元绢六千匹，贷乾没钱八千万，俱贬岭南尉。数<br /><br />&nbsp;&nbsp;&nbsp;&nbsp;年，金部员外郎韩益判度支，子弟受赇三百万，未入者半。帝问融：“益所犯与<br /><br />&nbsp;&nbsp;&nbsp;&nbsp;卢元中、姚康孰甚？”对曰：“元中等枉失库钱，益所坐子弟受贿，事异法轻。”<br /><br />&nbsp;&nbsp;&nbsp;&nbsp;故益止贬梧州参军。融迁京兆尹，李固言为相，恶之，徙秘书监。固言罢，擢权<br /><br />&nbsp;&nbsp;&nbsp;&nbsp;知兵部侍郎。岁间，出为山南西道节度使，徙东川。还，历兵部尚书，累封晋陵<br /><br />&nbsp;&nbsp;&nbsp;&nbsp;郡公。<br /><br />&nbsp;&nbsp;&nbsp;&nbsp;会昌后，儒臣少，朝廷礼典多本融议。辞疾，以太子少傅分司东都。大中七<br /><br />&nbsp;&nbsp;&nbsp;&nbsp;年，卒，赠尚书左仆射。<br /><br />&nbsp;&nbsp;&nbsp;&nbsp;奚陟，字殷卿，其先自谯亳西徙，故为京兆人。少笃志，通群书。大历末，<br /><br />&nbsp;&nbsp;&nbsp;&nbsp;擢进士、文辞清丽科，授弘文馆校书郎。德宗立，谏议大夫崔河图持节使吐蕃，<br /><br />&nbsp;&nbsp;&nbsp;&nbsp;表陟自副，以亲老辞不拜。杨炎辅政，召授左拾遗。居亲丧，毁瘠过礼。朱反，<br /><br />&nbsp;&nbsp;&nbsp;&nbsp;走间道及车驾于兴元，拜起居郎、翰林学士，不就职。贼平，改太子司议郎，历<br /><br />&nbsp;&nbsp;&nbsp;&nbsp;金部、吏部员外。会左右丞缺，转左司郎中。<br /><br />&nbsp;&nbsp;&nbsp;&nbsp;贞元八年，迁中书舍人。于是江南、淮西皆大水，诏陟劳问循慰，所至人人<br /><br />&nbsp;&nbsp;&nbsp;&nbsp;便安。中书吏倚宰相势，常姑息，独陟遇之无假借。先是，右省杂给x职田禀，<br /><br />&nbsp;&nbsp;&nbsp;&nbsp;主事与拾遗等，陟以奉稍为率，由是吏官有差。中书令李晟有纸笔猥料积于省，<br /><br />&nbsp;&nbsp;&nbsp;&nbsp;它日以遗舍人，而杂事舍人常私有之，陟均舍寮无厚薄。虽细务，皆身亲其劳，<br /><br />&nbsp;&nbsp;&nbsp;&nbsp;久益强力，人以为难。<br /><br />&nbsp;&nbsp;&nbsp;&nbsp;迁刑部侍郎。京兆尹李充有美政，裴延龄恶之，诬劾充比陆贽，数遗金帛，<br /><br />&nbsp;&nbsp;&nbsp;&nbsp;当抵罪，又乾没京兆钱六十八万缗，请付比部钩校。时郎中崔元翰怨贽，揣延龄<br /><br />&nbsp;&nbsp;&nbsp;&nbsp;指，逮系s掠甚急，内以险文。陟持平无所上下，具狱上，且言：“京兆钱给县<br /><br />&nbsp;&nbsp;&nbsp;&nbsp;馆传，余以度支符用度略尽。”充既免，元翰不得意，以恚死。<br /><br />&nbsp;&nbsp;&nbsp;&nbsp;陟寻知吏部选事，迁侍郎。铨综平允，时谓与李朝隐略等，不能`发清明如<br /><br />&nbsp;&nbsp;&nbsp;&nbsp;裴行俭、卢从愿也。十五年，病痈，帝遣医疗视，敕曰：“陟，贤臣，为我善治<br /><br />&nbsp;&nbsp;&nbsp;&nbsp;之。”卒，年五十五，赠礼部尚书。<br /><br />&nbsp;&nbsp;&nbsp;&nbsp;陟少自底厉，著名节。常荐权德舆为起居舍人知制诰，杨于陵为郎中，其后<br /><br />&nbsp;&nbsp;&nbsp;&nbsp;皆有名。<br /><br />&nbsp;&nbsp;&nbsp;&nbsp;子敬玄，位左补阙。<br /><br />&nbsp;&nbsp;&nbsp;&nbsp;崔衍，字著，深州安平人。父伦，字叙，居父丧，跣护柩行千里，道路为流<br /><br />&nbsp;&nbsp;&nbsp;&nbsp;涕，庐冢弥年。服除，及进士第，历吏部员外郎。安禄山反，陷于贼，不污伪官，<br /><br />&nbsp;&nbsp;&nbsp;&nbsp;使子弟间表贼事。贼平，下迁晋州长史。李齐物讼其忠，授长安令，封武邑县男。<br /><br />&nbsp;&nbsp;&nbsp;&nbsp;宝应二年，以右庶子使吐蕃，虏背约，留二岁，执伦至泾州，逼为书约城中降，<br /><br />&nbsp;&nbsp;&nbsp;&nbsp;伦不从，更囚逻娑城，阅六岁，终不屈，乃许还。代宗见之，为感动呜咽。即具<br /><br />&nbsp;&nbsp;&nbsp;&nbsp;陈虏情伪、山川险易，指画帝前，人服其详。迁尚书左丞，以疾改太子宾客。卒，<br /><br />&nbsp;&nbsp;&nbsp;&nbsp;年七十一，赠工部尚书，谥曰敬。<br /><br />&nbsp;&nbsp;&nbsp;&nbsp;衍，天宝末擢明经，调富平尉。继母李不慈，伦自吐蕃归，李敝衣以见，问<br /><br />&nbsp;&nbsp;&nbsp;&nbsp;故，曰：“衍不吾给。”伦怒，召衍，将袒而鞭之，衍涕泣无所陈。伦弟殷趋白：<br /><br />&nbsp;&nbsp;&nbsp;&nbsp;“衍所禀举送夫人所，尚何云！”伦悟，繇是谮无入。调清源令，劝民力田，怀<br /><br />&nbsp;&nbsp;&nbsp;&nbsp;附流亡，观察使马燧表其能，徙美原。父卒，事李益谨，岁为李子A偿负不胜计，<br /><br />&nbsp;&nbsp;&nbsp;&nbsp;故官刺史，妻子仅免饥寒。<br /><br />&nbsp;&nbsp;&nbsp;&nbsp;历苏、虢二州。虢居陕、华间，而赋数倍入，衍白太重。裴延龄领度支，方<br /><br />&nbsp;&nbsp;&nbsp;&nbsp;聚敛，私谓衍：“前刺史无发明，公当止。”衍不听，复奏：“州部多岩田，又<br /><br />&nbsp;&nbsp;&nbsp;&nbsp;邮传剧道，属岁无秋，民举流亡，不蠲减租额，人无生理。臣见长吏之患，在因<br /><br />&nbsp;&nbsp;&nbsp;&nbsp;循不以闻。不患陛下不忧恤也，患申请不实，不患朝廷不矜贷也。陛下拔臣大州，<br /><br />&nbsp;&nbsp;&nbsp;&nbsp;宁欲视民困而顾望不言哉？”德宗公其言，为诏度支减赋。迁宣歙池观察使，简<br /><br />&nbsp;&nbsp;&nbsp;&nbsp;静为百姓所怀。幕府奏聘皆有名士，后多显于时。卒，年六十九，赠工部尚书。<br /><br />&nbsp;&nbsp;&nbsp;&nbsp;衍俭约畏法，室无妾媵，禄稍周于亲族，葬埋嫁娶，倚以济者数十家。及卒，不<br /><br />&nbsp;&nbsp;&nbsp;&nbsp;能蒇丧，表诸朝，赐赙帛三百段，米粟称之。<br /><br />&nbsp;&nbsp;&nbsp;&nbsp;先是，天下以进奉结主恩，州藏耗竭，韦皋、刘赞、裴肃为之倡。赞死，衍<br /><br />&nbsp;&nbsp;&nbsp;&nbsp;代之。旧贡金锡凡十八品，皆倍直市于州，民匮，多逃去，衍至，蠲革之。居十<br /><br />&nbsp;&nbsp;&nbsp;&nbsp;年，啬用度，府库充衍。及穆赞代州，以钱四十万缗假民赋，故虽旱，人不流捐，<br /><br />&nbsp;&nbsp;&nbsp;&nbsp;由衍蓄积有素也。路应为观察使，以衍有惠在民，言状。元和元年，诏书褒美，<br /><br />&nbsp;&nbsp;&nbsp;&nbsp;赐一子官云。谥曰懿。<br /><br />&nbsp;&nbsp;&nbsp;&nbsp;卢景亮，字长晦，幽州范阳人。少孤，学无不览。第进士、宏辞，授秘书郎。<br /><br />&nbsp;&nbsp;&nbsp;&nbsp;张延赏节度荆南，表为枝江尉，掌书记。入迁右补阙。朱反，景亮劝德宗曰：<br /><br />&nbsp;&nbsp;&nbsp;&nbsp;“陛下罪己不至，则感人不深。”帝然之。景亮志义然，多激发，与穆质同在<br /><br />&nbsp;&nbsp;&nbsp;&nbsp;谏争地，书数上，鲠毅无所回。宰相李泌劾景亮等尝众会，漏所上语言，引善在<br /><br />&nbsp;&nbsp;&nbsp;&nbsp;己，即有恶归之君。帝怒，贬为朗州司马，质亦斥去，废抑二十年。至宪宗时，<br /><br />&nbsp;&nbsp;&nbsp;&nbsp;由和州别驾召还，再迁中书舍人。<br /><br />&nbsp;&nbsp;&nbsp;&nbsp;景亮善属文，根于忠仁，有经国志。尝谓：“人君足食足兵而又得士，天下<br /><br />&nbsp;&nbsp;&nbsp;&nbsp;可为也。”乃兴轩、顼以来至唐，治道之要，著书上下篇，号《三足记》。<br /><br />&nbsp;&nbsp;&nbsp;&nbsp;又作《答问》，言n运大较及陈西戎利害，切指当世。公卿伏其达古今云。元<br /><br />&nbsp;&nbsp;&nbsp;&nbsp;和初卒，赠礼部侍郎。宪宗时，以直谏知名者，又有王源中。源中，字正蒙。擢<br /><br />&nbsp;&nbsp;&nbsp;&nbsp;进士、宏辞，累迁左补阙。是时，中官领禁兵，数乱法，捕台府吏属系军中。源<br /><br />&nbsp;&nbsp;&nbsp;&nbsp;中上言：“台宪者，纪纲地；府县，责成之所。设吏有罪，宜归有司，无令北军<br /><br />&nbsp;&nbsp;&nbsp;&nbsp;乱南衙，麾下重于仗内。”帝纳之。累转户部郎中、侍郎，擢翰林学士，进承旨<br /><br />&nbsp;&nbsp;&nbsp;&nbsp;学士。<br /><br />&nbsp;&nbsp;&nbsp;&nbsp;源中嗜酒，帝召之，醉不能见。及寤，忧其慢，不悔不得进也。他日，又如<br /><br />&nbsp;&nbsp;&nbsp;&nbsp;之，遂失帝意。以疾自言，出为山南西道节度使，入拜刑部侍郎。未几，领天平<br /><br />&nbsp;&nbsp;&nbsp;&nbsp;节度使。开成三年卒，赠尚书右仆射。<br /><br />&nbsp;&nbsp;&nbsp;&nbsp;源中澹名利，率身治人，约而简，当时咨美。<br /><br />&nbsp;&nbsp;&nbsp;&nbsp;薛苹，河中宝鼎人。七世祖道实，为隋礼部尚书。父顺为奉天尉，与杨国忠<br /><br />&nbsp;&nbsp;&nbsp;&nbsp;有旧，及用事，将引之，辄谢绝。<br /><br />&nbsp;&nbsp;&nbsp;&nbsp;苹以吏最拜长安令，历虢州刺史。宪宗时，奏最，擢湖南观察使，徙浙东，<br /><br />&nbsp;&nbsp;&nbsp;&nbsp;以治行迁浙西，加御史大夫，累封河东郡公。所居守法度，务在安人。治身觳薄，<br /><br />&nbsp;&nbsp;&nbsp;&nbsp;所衣绿袍更十年，至绯衣乃易。居三镇，声乐不闻于家，所得禄，即分散亲属故<br /><br />&nbsp;&nbsp;&nbsp;&nbsp;人，而无余藏。除左散骑常侍，年七十致仕。是时有年过苹不肯去，故论者高苹。<br /><br />&nbsp;&nbsp;&nbsp;&nbsp;居四年，卒，赠工部尚书，谥曰宣。苹于文章中长于诗。<br /><br />&nbsp;&nbsp;&nbsp;&nbsp;兄芳，有器干。莱与莘，其母代宗从母也。以外戚奉朝请，皆赞善大夫。<br /><br />&nbsp;&nbsp;&nbsp;&nbsp;莘子膺，太和初，为右补阙内供奉。其弟齐，佐兴元李绛幕府，绛遇害，齐<br /><br />&nbsp;&nbsp;&nbsp;&nbsp;死于难。膺闻，不及请，驰赴之，哀甚，闻者垂泣。后历工部员外郎。<br /><br />&nbsp;&nbsp;&nbsp;&nbsp;卫次公，字从周，河中河东人。举进士，礼部侍郎潘炎异之，曰：“国器也。”<br /><br />&nbsp;&nbsp;&nbsp;&nbsp;高其第。调渭南尉。严震在兴元，辟佐其府。累迁殿中侍御史。贞元中，擢左<br /><br />&nbsp;&nbsp;&nbsp;&nbsp;补阙、翰林学士。德宗崩，与郑s皆召至金銮殿。时皇太子久疾，禁中或传更议<br /><br />&nbsp;&nbsp;&nbsp;&nbsp;所立，众失色。次公曰：“太子虽久疾，冢嫡也，内外系心久矣。必不得已，宜<br /><br />&nbsp;&nbsp;&nbsp;&nbsp;立广陵王。”s随赞之，议乃定。<br /><br />&nbsp;&nbsp;&nbsp;&nbsp;顺宗立，王叔文等用事，轻弄威柄，次公与s多所持正。知礼部贡举，斥华<br /><br />&nbsp;&nbsp;&nbsp;&nbsp;取实，不为权力侵桡。由中书舍人充史馆修撰，改兵部侍郎。s以宰相罢，坐与<br /><br />&nbsp;&nbsp;&nbsp;&nbsp;善，下除太子宾客。久乃为陕、虢州观察使，蠲横租钱岁三百万。复入为兵部侍<br /><br />&nbsp;&nbsp;&nbsp;&nbsp;郎。故英公李蕖⒋罄砬湫煊泄χ孙，皆以负不得调，次公召见曰：“子之祖，<br /><br />&nbsp;&nbsp;&nbsp;&nbsp;勋在王府，宁限常格乎？”即优补而遣。进尚书左丞。时方讨蔡，数建请罢兵，<br /><br />&nbsp;&nbsp;&nbsp;&nbsp;帝将相之，制稿具而蔡捷书至，乃追止。以检校工部尚书为淮南节度使。久之，<br /><br />&nbsp;&nbsp;&nbsp;&nbsp;召还，道病卒，年六十六，赠太子少傅，谥曰敬。<br /><br />&nbsp;&nbsp;&nbsp;&nbsp;次公本善琴，方未显时，京兆尹李齐运使子与游，请授之法，次公拒绝，因<br /><br />&nbsp;&nbsp;&nbsp;&nbsp;终身不复鼓。其节尚终始完e。<br /><br />&nbsp;&nbsp;&nbsp;&nbsp;子洙，举进士，尚临真公主，检校秘书少监、驸马都尉。文宗曰：“洙起名<br /><br />&nbsp;&nbsp;&nbsp;&nbsp;家，以文进，宜谏官宠之。”乃为左拾遗，历义成节度使。咸通中卒。<br /><br />&nbsp;&nbsp;&nbsp;&nbsp;薛戎，字元夫，河中宝鼎人。客毗陵阳羡山，年四十余不仕。江西观察使李<br /><br />&nbsp;&nbsp;&nbsp;&nbsp;衡辟署幕府，三返乃肯应。故宰相齐映代衡，奏留之。府罢，复归阳羡。福建观<br /><br />&nbsp;&nbsp;&nbsp;&nbsp;察使柳冕辟佐其府。先是，马总佐郑滑府，监军宦人诬劾之，贬泉州别驾。冕欲<br /><br />&nbsp;&nbsp;&nbsp;&nbsp;除总以附幸家，即使戎摄刺史，按置其罪。戎曰：“以是待我耶？我始不愿仕，<br /><br />&nbsp;&nbsp;&nbsp;&nbsp;正谓此尔！”不肯从，还白其状。冕怒，据案引戎入，戎叱引者曰：“见宾客乃<br /><br />&nbsp;&nbsp;&nbsp;&nbsp;尔乎？”由东厢进。冕度未可屈，揖而去，囚之它馆，环兵胁辱之，累月，戎终<br /><br />&nbsp;&nbsp;&nbsp;&nbsp;不为屈。淮南节度使杜佑闻之，书责冕，会冕亦病死，得解，自放江湖间。<br /><br />&nbsp;&nbsp;&nbsp;&nbsp;复为藩府交奏，稍迁河南令。吐突承璀讨镇州，所过吏迎廷畏不及，治道前<br /><br />&nbsp;&nbsp;&nbsp;&nbsp;驱，惟戎境内按故无所治迓。留府卒犯令者，缚置狱，留守怒，遣将略出之，不<br /><br />&nbsp;&nbsp;&nbsp;&nbsp;与。累迁浙东观察使，所部州触酒禁者罪当死，橘未贡先鬻者死，戎弛其禁。卒<br /><br />&nbsp;&nbsp;&nbsp;&nbsp;治下，年七十五，赠左散骑常侍。<br /><br />&nbsp;&nbsp;&nbsp;&nbsp;戎为吏，不尚约束诡名誉，其有善，归之所部。故居官时无灼灼可惊者，已<br /><br />&nbsp;&nbsp;&nbsp;&nbsp;罢则怀之。悉奉禀Q济内外亲，无疏远皆归之。既病，以所有分遗之曰：“吾死<br /><br />&nbsp;&nbsp;&nbsp;&nbsp;矣，可持为归资！”众皆哭而去。<br /><br />&nbsp;&nbsp;&nbsp;&nbsp;弟放，端厚寡言。第进士，擢累兵部郎中。穆宗为太子，拜侍读，及即位，<br /><br />&nbsp;&nbsp;&nbsp;&nbsp;参赞机命。帝谓曰：“小子新立，惧不克荷，先生宜相，以辅不逮。”放叩头曰：<br /><br />&nbsp;&nbsp;&nbsp;&nbsp;“臣庸浅，不足尘大任，自有贤能处之。”帝美其诚，进工部侍郎、集贤学士，<br /><br />&nbsp;&nbsp;&nbsp;&nbsp;宠待尤至。改刑部侍郎。<br /><br />&nbsp;&nbsp;&nbsp;&nbsp;帝尝问：“朕欲学经与史，何先？”放曰：“《六经》者，圣人之言，孔子<br /><br />&nbsp;&nbsp;&nbsp;&nbsp;所发明，天人之极也。《史记》道成败得失，亦足以鉴，然谬于是非，非《六经》<br /><br />&nbsp;&nbsp;&nbsp;&nbsp;比。”帝曰：“吾闻学者白首不能通一经，安得其要乎？”对曰：“《论语》，<br /><br />&nbsp;&nbsp;&nbsp;&nbsp;《六经》之菁华也；《孝经》，人伦之本也。汉时《论语》首立于学官。光武令<br /><br />&nbsp;&nbsp;&nbsp;&nbsp;虎贲士皆习《孝经》，玄宗为注训，盖人知孝慈，则气感和乐也。”帝曰：“圣<br /><br />&nbsp;&nbsp;&nbsp;&nbsp;人以孝为至德要道，信然。”终江西观察使，谥曰简。<br /><br />&nbsp;&nbsp;&nbsp;&nbsp;胡证，字启中，河中河东人。举进士第，浑{美其才，又以乡府奏幕下。<br /><br />&nbsp;&nbsp;&nbsp;&nbsp;繇殿中侍御史为韶州刺史，以母老辞，为太子舍人。更从襄阳于E，署掌书记。<br /><br />&nbsp;&nbsp;&nbsp;&nbsp;入为户部郎中。田弘正以魏博内属，请使自副，诏兼御史中丞，为弘正副使。入<br /><br />&nbsp;&nbsp;&nbsp;&nbsp;迁谏议大夫。<br /><br />&nbsp;&nbsp;&nbsp;&nbsp;元和九年，党项屡扰边，而单于都护府累更武将，职事废，证以儒而勇选拜<br /><br />&nbsp;&nbsp;&nbsp;&nbsp;振武军节度使。道河中，时赵宗儒为帅，以州民入谒，里人荣之。居四年，召任<br /><br />&nbsp;&nbsp;&nbsp;&nbsp;金吾大将军，又充京西、京北巡边使。<br /><br />&nbsp;&nbsp;&nbsp;&nbsp;太和公主降回鹘，以检校工部尚书为和亲使。旧制，行人有私觌礼，县官不<br /><br />&nbsp;&nbsp;&nbsp;&nbsp;能具，召富人子纳赀于使而命之官。证请俭受省费，以绝鬻官之滥。次漠南，虏<br /><br />&nbsp;&nbsp;&nbsp;&nbsp;人欲屈胁之，且言使者必易胡服，又欲主便道疾驱者，证固不从，以唐官仪自将，<br /><br />&nbsp;&nbsp;&nbsp;&nbsp;讫不辱命。还，拜工部侍郎，改京兆尹、左散骑常侍。宝历初，以户部尚书判度<br /><br />&nbsp;&nbsp;&nbsp;&nbsp;支，固辞，拜岭南节度使。卒，年七十一，赠尚书右仆射。<br /><br />&nbsp;&nbsp;&nbsp;&nbsp;广有舶贝奇宝，证厚殖财自奉，养奴数百人，营第行里，弥亘闾陌，车服<br /><br />&nbsp;&nbsp;&nbsp;&nbsp;器用珍侈，遂号京师高訾。素与贾M善。李训败，卫军利其财，声言M匿其<br /><br />&nbsp;&nbsp;&nbsp;&nbsp;家，争入剽劫，执其子弈谧缶，至斩以徇。<br /><br />&nbsp;&nbsp;&nbsp;&nbsp;证旅力绝人。晋公裴度未显时，羸服私饮，为武士所窘。证闻，突入坐客上，<br /><br />&nbsp;&nbsp;&nbsp;&nbsp;引觥三，客皆失色。因取铁灯檠，摘枝叶，^合其跗，横膝上，谓客曰：“<br /><br />&nbsp;&nbsp;&nbsp;&nbsp;我欲为酒令，饮不者，以此击之！”众唯唯。证一饮辄数升，次授客，客流离<br /><br />&nbsp;&nbsp;&nbsp;&nbsp;盘杓不能尽，证欲击之，诸恶少叩头请去，证悉驱出。故时人称其侠。<br /><br />&nbsp;&nbsp;&nbsp;&nbsp;丁公著，字平子，苏州吴人。三岁丧母。甫七岁，见邻媪抱子，哀感不肯食，<br /><br />&nbsp;&nbsp;&nbsp;&nbsp;请于父绪，愿绝粒学老子道，父听之。稍长，父勉敕就学。举明经高第，授集贤<br /><br />&nbsp;&nbsp;&nbsp;&nbsp;校书郎，不满秩辄去，侍养于家。父丧，负土作冢，貌力癯罚见者忧其死孝。<br /><br />&nbsp;&nbsp;&nbsp;&nbsp;观察使薛苹表上至行，诏刺史吊问，赐粟帛，旌阙其闾。淮南节度使李吉甫表授<br /><br />&nbsp;&nbsp;&nbsp;&nbsp;太子文学，兼集贤校理。会入辅政，擢为右补阙，迁直学士，充皇太子、诸王侍<br /><br />&nbsp;&nbsp;&nbsp;&nbsp;读，因著《太子诸王训》十篇。<br /><br />&nbsp;&nbsp;&nbsp;&nbsp;穆宗立，未听政，召居禁中，条询治理，且许以相。公著陈让牢切，乃擢给<br /><br />&nbsp;&nbsp;&nbsp;&nbsp;事中，迁工部侍郎，知吏部选事。公著内知帝欲进用，故辞疾求外，迁授浙西观<br /><br />&nbsp;&nbsp;&nbsp;&nbsp;察使，徙为河南尹，治以清静闻。四迁礼部尚书、翰林侍讲学士。长庆中，浙东<br /><br />&nbsp;&nbsp;&nbsp;&nbsp;灾疠，拜观察使，诏赐米七万斛，使赈饥捐。久之，入为太常卿。太和中，以病<br /><br />&nbsp;&nbsp;&nbsp;&nbsp;丐身还乡里，卒，年六十四，赠尚书右仆射。<br /><br />&nbsp;&nbsp;&nbsp;&nbsp;公著清约守道，每进一官，辄忧见颜间。四十丧妻，终身不畜妾。及卒，天<br /><br />&nbsp;&nbsp;&nbsp;&nbsp;下惜之。<br /><br />&nbsp;&nbsp;&nbsp;&nbsp;崔弘礼，字从周，系出博陵，北齐左仆射怀远六世孙。磊磊有大志，通兵略。<br /><br />&nbsp;&nbsp;&nbsp;&nbsp;过宣武，从刘玄佐猎夷门，玄佐酒酣，顾曰：“崔生独不知此乐邪？”弘礼笑曰：<br /><br />&nbsp;&nbsp;&nbsp;&nbsp;“我固喜武，请为公欢。”玄佐臂鹰与弘礼驰逐，急缓在手，一军惊曰：“安得<br /><br />&nbsp;&nbsp;&nbsp;&nbsp;此奇客？”玄佐大悦，欲留之，固辞，厚为资饷。至京师，所善李观病且死，弘<br /><br />&nbsp;&nbsp;&nbsp;&nbsp;礼殚褚为治丧，葬毕乃去。<br /><br />&nbsp;&nbsp;&nbsp;&nbsp;及进士第，平判异等。灵武李栾表为判官，以亲老不应，更署东都留守吕元<br /><br />&nbsp;&nbsp;&nbsp;&nbsp;膺参谋。时天子讨蔡，李师道谋袭洛，胁沮朝廷以释蔡危。弘礼为箝揣贼情，部<br /><br />&nbsp;&nbsp;&nbsp;&nbsp;分设张，东都卒无患。迁留守判官，擢忻、汾二州刺史。田弘正请朝，表弘礼徙<br /><br />&nbsp;&nbsp;&nbsp;&nbsp;卫州，兼魏博节度副使。伐李师道，弘正多所咨逮。还魏博，又表为相州刺史。<br /><br />&nbsp;&nbsp;&nbsp;&nbsp;长庆初，张弘静镇幽州，诏弘礼往副。未及行，军乱，改绛州刺史。李A反<br /><br />&nbsp;&nbsp;&nbsp;&nbsp;于汴，诏徙河南尹，倚以捍贼。迁河阳节度使，治河内秦渠，溉田千顷，岁收八<br /><br />&nbsp;&nbsp;&nbsp;&nbsp;万斛。徙华州刺史，改天平节度使。<br /><br />&nbsp;&nbsp;&nbsp;&nbsp;李同捷叛，与李听合师讨之。至濮州，大将李万r、刘u拥兵自固，弘礼表<br /><br />&nbsp;&nbsp;&nbsp;&nbsp;万r守沂州，u守黄州，夺其兵，击贼禹城，破之，获铠装数十万。时徐泗节度<br /><br />&nbsp;&nbsp;&nbsp;&nbsp;使王智兴檄兖、海、郓、曹、淄、青当徐道者，出车五千乘，转粟馈军，弘礼度<br /><br />&nbsp;&nbsp;&nbsp;&nbsp;道远，乃自兖开盲山故渠，自黄队抵青丘，师人大济。李v以郑滑兵三千入齐而<br /><br />&nbsp;&nbsp;&nbsp;&nbsp;溃，弘礼悉斩之，为出郓兵二千，v遂大破贼，尸藉十余里，v望郓拜曰：“活<br /><br />&nbsp;&nbsp;&nbsp;&nbsp;我者崔公也！”加检校尚书左仆射，徙东都留守。召还，以病自乞，改刑部尚书，<br /><br />&nbsp;&nbsp;&nbsp;&nbsp;复为留守。卒，年六十五，赠司空。<br /><br />&nbsp;&nbsp;&nbsp;&nbsp;弘礼短于治民，少爱利，晚颇务多积，素议`之。<br /><br />&nbsp;&nbsp;&nbsp;&nbsp;崔玄亮，字晦叔，磁州昭义人。贞元初，擢进士第，累署诸镇幕府。父丧，<br /><br />&nbsp;&nbsp;&nbsp;&nbsp;客高邮，卧苫终制，地下湿，因得痹病，不乐进取。元和初，召为监察御史，累<br /><br />&nbsp;&nbsp;&nbsp;&nbsp;转驾部员外郎。清慎介特，澹如也。稍迁密歙二州刺史。歙人马牛生驹犊，官籍<br /><br />&nbsp;&nbsp;&nbsp;&nbsp;蹄，故吏得为奸，玄亮焚其籍，一不问。民山处，输租者苦之，下令许计斛<br /><br />&nbsp;&nbsp;&nbsp;&nbsp;输钱，民赖其利。历湖、曹二州，辞曹不拜。太和四年，繇太常少卿改谏议大夫，<br /><br />&nbsp;&nbsp;&nbsp;&nbsp;朝廷推为宿望，拜右散骑常侍。每迁官，辄让形于色。<br /><br />&nbsp;&nbsp;&nbsp;&nbsp;郑注构宋申锡，捕逮仓卒，内外震骇。玄亮率谏官叩延英苦诤，反复数百言，<br /><br />&nbsp;&nbsp;&nbsp;&nbsp;文宗未谕，玄亮置笏在陛曰：“孟轲有言：‘众人皆曰杀之，未可也；卿大夫皆<br /><br />&nbsp;&nbsp;&nbsp;&nbsp;曰杀之，未可也；天下皆曰杀之，然后察之，乃于法。’今杀一凡庶，当稽典<br /><br />&nbsp;&nbsp;&nbsp;&nbsp;律，况欲诛宰相乎？臣为陛下惜天下法，不为申锡言也。”俯伏流涕，帝感悟，<br /><br />&nbsp;&nbsp;&nbsp;&nbsp;众亦服其不桡，由此名重朝廷。顷之，移疾归东都，召为虢州刺史。卒，年六十<br /><br />&nbsp;&nbsp;&nbsp;&nbsp;六，赠礼部尚书。<br /><br />&nbsp;&nbsp;&nbsp;&nbsp;玄亮晚好黄老清静术，故所居官未久辄去。遗言：“山东士人利便近，皆葬<br /><br />&nbsp;&nbsp;&nbsp;&nbsp;两都，吾族未尝迁，当归葬滏阳，正首丘之义。”诸子如命。<br /><br />&nbsp;&nbsp;&nbsp;&nbsp;王质，字华卿。五世祖通为隋大儒。质少孤，客寿春，力耕以养母。讲学不<br /><br />&nbsp;&nbsp;&nbsp;&nbsp;倦，诸生从授业者甚众。年逾四十，偃蹇无进取意，姻友苦劝以仕，乃举进士，<br /><br />&nbsp;&nbsp;&nbsp;&nbsp;中甲科。繇秘书省正字累佐帅府，五迁侍御史，繇山南西道节度副使再转谏议大<br /><br />&nbsp;&nbsp;&nbsp;&nbsp;夫。宋申锡之得罪，质与谏官伏阁，文宗开延英召见，泣涕陈谏，帝稍寤，申锡<br /><br />&nbsp;&nbsp;&nbsp;&nbsp;得不死。为宦竖所恶，出虢州刺史。李德裕素器之，擢给事中、河南尹，徙宣歙<br /><br />&nbsp;&nbsp;&nbsp;&nbsp;观察使。卒，年六十八，赠左散骑常侍，谥曰定。<br /><br />&nbsp;&nbsp;&nbsp;&nbsp;质清白畏慎，为政必先究风俗，所至有惠爱。虽与德裕厚善，而中立自将，<br /><br />&nbsp;&nbsp;&nbsp;&nbsp;不为党。奏署幕府者，若河东裴夷直、天水赵皙、陇西李行方、梁国刘，皆一<br /><br />&nbsp;&nbsp;&nbsp;&nbsp;时选云。<br /><br />&nbsp;&nbsp;&nbsp;&nbsp;殷侑，陈州人。幼有志于学，不治赀产。长通经术，以讲道为娱。贞元末，<br /><br />&nbsp;&nbsp;&nbsp;&nbsp;及五经第，其学长于《礼》，擢太常博士。元和八年，回鹘请和亲，朝廷以仰费<br /><br />&nbsp;&nbsp;&nbsp;&nbsp;广剧，欲纾以期。诏侑、宗正少卿李孝诚使回鹘，可汗骄甚，盛陈甲兵，欲臣使<br /><br />&nbsp;&nbsp;&nbsp;&nbsp;者，侑不为屈。已传命，虏责其倨，宣言欲留不遣，众色怖，侑徐曰：“可汗，<br /><br />&nbsp;&nbsp;&nbsp;&nbsp;唐婿，欲坐屈使者拜，乃可汗无礼，非使臣倨也。”虏惮其言，不敢逼。还，迁<br /><br />&nbsp;&nbsp;&nbsp;&nbsp;虞部员外郎。<br /><br />&nbsp;&nbsp;&nbsp;&nbsp;王承宗叛，遣侑招谕，承宗听命。进谏议大夫。侑论朝廷治乱得失，前后凡<br /><br />&nbsp;&nbsp;&nbsp;&nbsp;八十四通，以语切，出为桂管观察使。宝历元年，徙江西。所至以洁廉称。入为<br /><br />&nbsp;&nbsp;&nbsp;&nbsp;卫尉卿。<br /><br />&nbsp;&nbsp;&nbsp;&nbsp;文宗即位，李同捷叛，而王廷凑阴为唇齿，兵久不解，诏五品以上官议尚书<br /><br />&nbsp;&nbsp;&nbsp;&nbsp;省。帝锐欲讨贼，群臣无敢异论者，独侑请舍廷凑而专事同捷，且言：“愿以宗<br /><br />&nbsp;&nbsp;&nbsp;&nbsp;社安危为计，善师攻心为武，含垢安人为远图，网漏吞舟为至诫。”帝不纳，然<br /><br />&nbsp;&nbsp;&nbsp;&nbsp;内嘉尚。<br /><br />&nbsp;&nbsp;&nbsp;&nbsp;同捷平，以侑尝为沧州行军司马，遂拜义昌军节度使。于时痍荒之余，骸骨<br /><br />&nbsp;&nbsp;&nbsp;&nbsp;蔽野，墟里生荆棘，侑单身之官，安足粗淡，与下共劳苦，以仁惠为治。岁中，<br /><br />&nbsp;&nbsp;&nbsp;&nbsp;流户襁属而还，遂为营田，丐耕牛三万，诏度支赐帛四万匹佐其市。初，州兵三<br /><br />&nbsp;&nbsp;&nbsp;&nbsp;万，仰禀度支，侑始至一岁，自以赋入赡其半，二岁则周用，乃奏罢度支所赐。<br /><br />&nbsp;&nbsp;&nbsp;&nbsp;户口滋饶，X储盈腐，上下便安，请立石纪政。以劳加检校吏部尚书。<br /><br />&nbsp;&nbsp;&nbsp;&nbsp;六年，徙天平节度。自李师道乱，朝廷虽析三镇，然务安反侧，赋入尽为军<br /><br />&nbsp;&nbsp;&nbsp;&nbsp;赀，无输王府者。侑以饷军有赢，当上送官，乃裁制经费，岁以钱十五万缗、粟<br /><br />&nbsp;&nbsp;&nbsp;&nbsp;五万石归有司。加检校尚书右仆射。御史大夫温造劾侑违制，擅赋敛民为无名之<br /><br />&nbsp;&nbsp;&nbsp;&nbsp;献，诏以庾承宣代还。会濮州掾崔元武受吏赇，又率属邑奉钱，增私马估售官，<br /><br />&nbsp;&nbsp;&nbsp;&nbsp;叠三罪计绢百二十匹。大理以入私马一重，削三官，刑部覆讯当流，未决。侑奏：<br /><br />&nbsp;&nbsp;&nbsp;&nbsp;“三犯不同，坐所重。律，频赃者累论。元武犯皆枉法，当死。”诏用覆讯，流<br /><br />&nbsp;&nbsp;&nbsp;&nbsp;元武贺州。帝嘉侑守法，进刑部尚书，以造所奏不直，复用为天平节度。<br /><br />&nbsp;&nbsp;&nbsp;&nbsp;开成元年，再召为刑部尚书。时李训、郑注已诛，帝问侑治安术，侑言：“<br /><br />&nbsp;&nbsp;&nbsp;&nbsp;朝廷宜任耆德，毋轻用新进。”帝善之，赐彩三百匹。初，盐铁度支使属官悉得<br /><br />&nbsp;&nbsp;&nbsp;&nbsp;以罪人系在所狱，或私置牢院，而州县不闻知，岁千百数，不时决。侑奏许州县<br /><br />&nbsp;&nbsp;&nbsp;&nbsp;纠列所系，申本道观察使，并具狱上闻。许之，赐黄金十斤，以酬直言。<br /><br />&nbsp;&nbsp;&nbsp;&nbsp;泾原节度使朱叔夜坐侵牟士卒，赃数万，家畜兵器，罢为左武卫大将军。侑<br /><br />&nbsp;&nbsp;&nbsp;&nbsp;薄其罪，天子由是疏之，赐叔夜死，出侑为山南东道节度使。坐减兵不先论启，<br /><br />&nbsp;&nbsp;&nbsp;&nbsp;左迁太子宾客，分司东都。俄领忠武节度。卒，年七十二，赠司空。<br /><br />&nbsp;&nbsp;&nbsp;&nbsp;侑以经术进，临事锐敏，有强直名。晚节内冀台辅，稍务交结，而素望少衰<br /><br />&nbsp;&nbsp;&nbsp;&nbsp;云。孙盈孙。<br /><br />&nbsp;&nbsp;&nbsp;&nbsp;盈孙，广明初，为成都诸曹参军。僖宗至蜀，闻有礼学，擢太常博士。光启<br /><br />&nbsp;&nbsp;&nbsp;&nbsp;三年，帝将还京，而七庙焚残，告享无所。盈孙白宰相：“始乘舆西，有司尽载<br /><br />&nbsp;&nbsp;&nbsp;&nbsp;神主以行，至，悉为盗夺。今天子还宫，宜前具其礼。”宰相建言，复宗庙，<br /><br />&nbsp;&nbsp;&nbsp;&nbsp;功费广，请与礼官议。时佗博士不在，独盈孙从，议曰：“故庙十一室，二十三<br /><br />&nbsp;&nbsp;&nbsp;&nbsp;楹，楹十一梁，垣墉广袤称之。今朝廷多难，宜少变礼。按至德时作神主长安殿，<br /><br />&nbsp;&nbsp;&nbsp;&nbsp;飨告如宗庙，庙成乃y。今正衙外无它殿，伏闻诏旨以少府监寓太庙，请因增完<br /><br />&nbsp;&nbsp;&nbsp;&nbsp;为十一室，其三太后庙，权舍西南夹庑，须庙成议迁。”诏可。自是神主、乐县，<br /><br />&nbsp;&nbsp;&nbsp;&nbsp;皆所创定，旧学礼家当其议。<br /><br />&nbsp;&nbsp;&nbsp;&nbsp;龙纪元年，昭宗郊祠，两中尉及枢密皆以宰相服侍上。盈孙奏言：“先世典<br /><br />&nbsp;&nbsp;&nbsp;&nbsp;令，无内官朝服侍祠。必欲之，当随所摄资品，虽无授据，犹免c逼。”诏可。<br /><br />&nbsp;&nbsp;&nbsp;&nbsp;时丧乱后，制度凋紊，追补容典，皆盈孙折衷焉。终大理卿，赠吏部尚书。<br /><br />&nbsp;&nbsp;&nbsp;&nbsp;王彦威，其先出太原。少孤，家无赀，自力于学。举明经甲科。淹识古今典<br /><br />&nbsp;&nbsp;&nbsp;&nbsp;礼，未得调，求为太常散吏，卿知其经生，补检讨官。彦威采获隋以来下讫唐凡<br /><br />&nbsp;&nbsp;&nbsp;&nbsp;礼沿革，皆条次汇分，号《元和新礼》上之。有诏拜博士。<br /><br />&nbsp;&nbsp;&nbsp;&nbsp;宪宗以正月崩，有司议葬用十二月下宿，彦威建言：“天子之葬七月，《春<br /><br />&nbsp;&nbsp;&nbsp;&nbsp;秋》之义。志崩不志葬，必其时也。举天下葬一人，故过期不葬则讥之。高祖、<br /><br />&nbsp;&nbsp;&nbsp;&nbsp;中宗葬皆六月，太宗四月，高宗九月，睿、代二宗皆五月，德宗十月，顺宗七月，<br /><br />&nbsp;&nbsp;&nbsp;&nbsp;惟玄、肃二宗皆十二月，有为为之，非常典也。且葬毕而虞，虞而卒哭，卒哭而<br /><br />&nbsp;&nbsp;&nbsp;&nbsp;y，皆卜日。今葬卜岁暮，则毕y在明年正月，是改元庆赐皆废矣。”有诏更用<br /><br />&nbsp;&nbsp;&nbsp;&nbsp;五月。<br /><br />&nbsp;&nbsp;&nbsp;&nbsp;淮南李夷简上言：“大行皇帝功高，宜称祖。”穆宗下其议，彦威奏：“古<br /><br />&nbsp;&nbsp;&nbsp;&nbsp;者始封为太祖，由太祖而降，则又祖有功，宗有德。故夏人祖颛顼而宗禹，商人<br /><br />&nbsp;&nbsp;&nbsp;&nbsp;祖契而宗汤，周人祖文王而宗武王。魏晋而下，务欲推美，自始祖外并建列祖之<br /><br />&nbsp;&nbsp;&nbsp;&nbsp;议，叔世乱象，不可以为训。唐本周礼，以景皇帝为太祖，祖神尧而宗太宗，自<br /><br />&nbsp;&nbsp;&nbsp;&nbsp;高宗后咸称宗，以为成法。不然，太宗致升平，玄宗清内难，肃宗收复两都，皆<br /><br />&nbsp;&nbsp;&nbsp;&nbsp;拨乱反正，犹不称祖。今当本三代之制，黜魏晋乱法，大行庙号宜称宗。”制可。<br /><br />&nbsp;&nbsp;&nbsp;&nbsp;又旧事，y庙必告于太极殿，然后奉主入庙，既事则已，而有司y主毕，又还告<br /><br />&nbsp;&nbsp;&nbsp;&nbsp;太极殿。彦威以为不可，执政怒，坐祝辞误，夺二季俸，削一阶。彦威终不回屈。<br /><br />&nbsp;&nbsp;&nbsp;&nbsp;后累擢司封郎中、弘文馆学士、谏议大夫。<br /><br />&nbsp;&nbsp;&nbsp;&nbsp;李师道既平，其十二州赋法未均，诏彦威为勘定两税使，差量纤悉，人不为<br /><br />&nbsp;&nbsp;&nbsp;&nbsp;烦。还，兼史馆修撰。<br /><br />&nbsp;&nbsp;&nbsp;&nbsp;兴平民上官兴杀人亡命，吏囚其父。兴闻，自首请罪。京兆尹杜、御史中<br /><br />&nbsp;&nbsp;&nbsp;&nbsp;丞宇文鼎以自归死免父之囚，可劝风俗，议减死。彦威上言：“杀人者死，百王<br /><br />&nbsp;&nbsp;&nbsp;&nbsp;共守。原而不杀，是教杀人。”有诏贷死，彦威诣宰相据法争论，下迁河南少尹。<br /><br />&nbsp;&nbsp;&nbsp;&nbsp;俄改司农卿。<br /><br />&nbsp;&nbsp;&nbsp;&nbsp;李宗闵执政，雅善之，进拜平卢节度使。开成初，召为户部侍郎，判度支。<br /><br />&nbsp;&nbsp;&nbsp;&nbsp;彦威于儒学固该邃，亦善吏事，但经总财用，出入米盐，非所长也。而性刚讦自<br /><br />&nbsp;&nbsp;&nbsp;&nbsp;恃，尝见文宗，显奏曰：“百口家知有岁计，而军用一切不可谨邪？臣按见财，<br /><br />&nbsp;&nbsp;&nbsp;&nbsp;量入以为出，随色占费，终岁用之，无毫厘差。假令臣一旦迷愚，欲自欺没，亦<br /><br />&nbsp;&nbsp;&nbsp;&nbsp;不可得。”因上《占P图》。又言：“至德迄元和，天下观察者十，节度者二十<br /><br />&nbsp;&nbsp;&nbsp;&nbsp;有九，防御者四，经略者三，大都通邑皆有兵，最凡八十余万。长庆籍户三百五<br /><br />&nbsp;&nbsp;&nbsp;&nbsp;十万，而兵乃九十九万，率三户资一兵。今举天下之入，岁三千五百万，上供者<br /><br />&nbsp;&nbsp;&nbsp;&nbsp;三之一，又三之二则衣赐仰给焉。自留州留使外，余四十万众，皆仰度支。”又<br /><br />&nbsp;&nbsp;&nbsp;&nbsp;为《供军图》上之。彦威虽自谓楗奸冒，著定其费，于利害无益也。<br /><br />&nbsp;&nbsp;&nbsp;&nbsp;始，神策军多以禀缣于度支取直，吏私增贾厚给之，经用益耗。开成初，有<br /><br />&nbsp;&nbsp;&nbsp;&nbsp;诏禁止。时宦者仇士良、鱼弘志方用事，彦威乃奏复与直，悦媚士良等。又效王<br /><br />&nbsp;&nbsp;&nbsp;&nbsp;播贡羡赢以冀速进。会边兵诉所赐不时，缣皆敝恶，摄吏送台狱，而彦威视事自<br /><br />&nbsp;&nbsp;&nbsp;&nbsp;如，及诏停务，始惶恐就第。贬卫尉卿。<br /><br />&nbsp;&nbsp;&nbsp;&nbsp;俄检校礼部尚书，为忠武节度使，毁山房三千余所，盗无所容。徙节宣武，<br /><br />&nbsp;&nbsp;&nbsp;&nbsp;封北海县子。性强敏，善著书，颇行于时。卒，赠尚书右仆射，谥曰靖。<br /><br />&nbsp;&nbsp;&nbsp;&nbsp;赞曰：韩愈称：“郡邑通得祀社稷、孔子。独孔子用王者事，以门人为配，<br /><br />&nbsp;&nbsp;&nbsp;&nbsp;天子以下，北面拜跪荐祭，礼如亲弟子者。句龙、弃以功，孔子则以德，固自有<br /><br />&nbsp;&nbsp;&nbsp;&nbsp;次第。”崇敬乃请东揖，以杀太重。方是时，公卿无韩愈之贤，无有折其非是者。<br /><br />&nbsp;&nbsp;&nbsp;&nbsp;道州刺史薛伯高尝谓：“夫子称颜回为庶几，其从于陈、蔡者，亦各有号，出于<br /><br />&nbsp;&nbsp;&nbsp;&nbsp;一时，后世坐祀十人以为哲，岂夫子志哉？”观七十子之贤，未有加于十人，坐<br /><br />&nbsp;&nbsp;&nbsp;&nbsp;而祀之，始于开元，非特牵于一时之称号。《记》曰：“祭，有其举之，莫敢废<br /><br />&nbsp;&nbsp;&nbsp;&nbsp;也。”如崇敬诚不知礼，尊君以媚世，历朝循而不改矣。伯高之语，柳宗元志之<br /><br />&nbsp;&nbsp;&nbsp;&nbsp;于其书，必有辨其妄者。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,939967);">加入书签</a><a
                        href="939921.html">上一页</a>&larr;<a href="index.html">返回列表</a>&rarr;<a
                            href="940007.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "939921.html"; var next_page = "940007.html"; var index_page = "index.html"; var sortid = "9"; var article_id = "14231"; var chapter_id = "939967"; var articlename = "新唐书"; var chaptername = " 卷一百六十四 列传第八十九"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>