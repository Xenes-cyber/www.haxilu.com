<!DOCTYPE html>
<html>
<head>
<meta charset="gbk" />
<title>新唐书- 卷一百八十四 列传第一百九-在线阅读-哈西文学网</title>
<meta name="keywords" content="欧阳修、宋祁，新唐书， 卷一百八十四 列传第一百九全文， 卷一百八十四 列传第一百九在线阅读 哈西文学网" />
<meta name="description" content="哈西文学网提供欧阳修、宋祁的新唐书  卷一百八十四 列传第一百九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14231/944246.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14231/944246.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新唐书</div>
		<div class="fr"><a id="add-bookcase" href="javascript:void(0)" onClick="addbookcase(14231,0);">加入书架</a>|<a id="book-vote" href="javascript:void(0)" onClick="vote(14231);">投推荐票</a>|<a id="err-report" href="javascript:void(0)" onClick="report('新唐书出错啦!');">错误举报</a>|<a href="https://www.haxi88.com/files/article/info/14/14231.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百八十四 列传第一百九</h1>
            <div class="link xb">
                <a href="944245.html">上一页</a>&larr;<a href="index.html">返回列表</a>&rarr;<a
                    href="944247.html">下一页</a></div>			
            <div id="BookText">&nbsp;&nbsp;&nbsp;&nbsp;◎马杨路卢<br /><br />&nbsp;&nbsp;&nbsp;&nbsp;马植，字存之，凤州刺史勋子也。第进士，又擢制策科，补校书郎。由寿州<br /><br />&nbsp;&nbsp;&nbsp;&nbsp;团练副使三迁饶州刺史。开成初，为安南都护。精吏事，以文雅绚饰其政，清净<br /><br />&nbsp;&nbsp;&nbsp;&nbsp;不烦，洞夷便安。羁縻诸首领皆来纳款，遣子弟诣府，请赋租约束。植奏以武陆<br /><br />&nbsp;&nbsp;&nbsp;&nbsp;县为陆州，即柬首领为刺史。既而州部废池珠复生。以政最，检校左散骑常侍，<br /><br />&nbsp;&nbsp;&nbsp;&nbsp;徙黔中观察使。<br /><br />&nbsp;&nbsp;&nbsp;&nbsp;会昌中，召拜光禄卿，迁大理。植自以誉望在当时诸公右，久补外，还朝不<br /><br />&nbsp;&nbsp;&nbsp;&nbsp;得要官，为宰相李德裕所抑，内怨望。宣宗嗣位，白敏中当国，凡德裕所不善，<br /><br />&nbsp;&nbsp;&nbsp;&nbsp;悉不次用之，故植以刑部侍郎领诸道盐铁转运使，迁户部，俄同中书门下平章事，<br /><br />&nbsp;&nbsp;&nbsp;&nbsp;进中书侍郎。<br /><br />&nbsp;&nbsp;&nbsp;&nbsp;初，左军中尉马元贽最为帝宠信，赐通天犀带。而植素与元贽善，至通昭穆，<br /><br />&nbsp;&nbsp;&nbsp;&nbsp;元贽以赐带遗之。它日对便殿，帝识其带，以诘植，植震恐，具言状，于是罢为<br /><br />&nbsp;&nbsp;&nbsp;&nbsp;天平军节度使。既行，诏捕亲吏下御史狱，尽得交私状，贬常州刺史，以太子宾<br /><br />&nbsp;&nbsp;&nbsp;&nbsp;客分司东都。起为忠武、宣武节度使，卒。<br /><br />&nbsp;&nbsp;&nbsp;&nbsp;初，植兼集贤殿大学士，校理杨收道与三院御史遇，不肯避，朝长冯缄录其<br /><br />&nbsp;&nbsp;&nbsp;&nbsp;驺仆辱之。植怒，奏言：“开元中，丽正殿赐酒，大学士张说以下十八人不知先<br /><br />&nbsp;&nbsp;&nbsp;&nbsp;举者，说以学士德行相先，遂同举酒。今缄辱收，与大学士等。请斥之。”中丞<br /><br />&nbsp;&nbsp;&nbsp;&nbsp;令狐T援故事论救，宣宗释不问。因著令“三馆学士不避行台”，自植始。台制：<br /><br />&nbsp;&nbsp;&nbsp;&nbsp;“三院还台，以一人为朝长云。”<br /><br />&nbsp;&nbsp;&nbsp;&nbsp;杨收，字藏之，自言隋越国公素之裔，世居冯翊。父遗直，德宗时，以上书<br /><br />&nbsp;&nbsp;&nbsp;&nbsp;阙下，仕为濠州录事参军，客死姑苏。<br /><br />&nbsp;&nbsp;&nbsp;&nbsp;收七岁而孤，处丧若成人。母长孙亲授经，十三通大义。善属文，所赋辄就，<br /><br />&nbsp;&nbsp;&nbsp;&nbsp;吴人号神童。里人多造门观赋诗，至压败其藩。收嘲之曰：“尔非羸角者，奚用<br /><br />&nbsp;&nbsp;&nbsp;&nbsp;触吾藩？”切当率类此。及壮，长六尺二寸，广颡深颐，疏眉目，寡言笑，博学<br /><br />&nbsp;&nbsp;&nbsp;&nbsp;强记，至它艺无不通解。贫甚，以母奉浮屠法，自幼不食肉。约曰：“尔得进士<br /><br />&nbsp;&nbsp;&nbsp;&nbsp;第，乃可食。”<br /><br />&nbsp;&nbsp;&nbsp;&nbsp;涔阳耕得古钟，高尺余，收扣之，曰：“此姑洗角也。”既拭，有刻在<br /><br />&nbsp;&nbsp;&nbsp;&nbsp;两栾，果然。尝言：“琴通黄钟、姑洗、无射三均，侧出诸调，由罗茑附灌木然。”<br /><br />&nbsp;&nbsp;&nbsp;&nbsp;时有安缯撸世称善琴，且知音。收问：“五弦外，其二云何？”缭唬<br /><br />&nbsp;&nbsp;&nbsp;&nbsp;“世谓周文、武二王所加者。”收曰：“能为《文王操》乎？”缂匆曰浦游<br /><br />&nbsp;&nbsp;&nbsp;&nbsp;宫而奏之，以少商应大弦，收曰：“止！如子之言，少商，武弦也。且文世安得<br /><br />&nbsp;&nbsp;&nbsp;&nbsp;武声乎？”绱缶，因问乐意，收曰：“乐亡久矣。上古祀天地宗庙，皆不用<br /><br />&nbsp;&nbsp;&nbsp;&nbsp;商。周人歌大吕、舞《云门》以俟天神，歌太蔟、舞《咸池》以俟地o。大吕、<br /><br />&nbsp;&nbsp;&nbsp;&nbsp;黄钟之合，阳声之首。而《云门》，黄帝乐也；《咸池》，尧乐也。不敢用黄钟，<br /><br />&nbsp;&nbsp;&nbsp;&nbsp;而以太蔟次之。然则祭天者，圜钟为宫，黄钟为角，太蔟为徵，姑洗为羽；祭地<br /><br />&nbsp;&nbsp;&nbsp;&nbsp;者，函钟为宫，太蔟为角，姑洗为徵，南吕为羽。讫不用商及二少。盖商声刚而<br /><br />&nbsp;&nbsp;&nbsp;&nbsp;二少声下，所以取其正、裁其繁也。汉祭天则用商，而宗庙不用，谓鬼神畏商之<br /><br />&nbsp;&nbsp;&nbsp;&nbsp;刚。西京诸儒惑圜钟、函钟之说，故其自受命，郊祀、宗庙乐，唯用黄钟一均。<br /><br />&nbsp;&nbsp;&nbsp;&nbsp;章帝时，太常丞鲍业始旋十二宫。夫旋宫以七声为均，均，言韵也，古无韵字，<br /><br />&nbsp;&nbsp;&nbsp;&nbsp;犹言一韵声也。始以某律为宫，某律为商，某律为角，某律为徵，某律为羽，某<br /><br />&nbsp;&nbsp;&nbsp;&nbsp;律少宫，某律少徵，亦曰‘变’，曰‘比’。一均成则五声为之节族，此旋宫也。”<br /><br />&nbsp;&nbsp;&nbsp;&nbsp;乃取律次之以示<br /><br />&nbsp;&nbsp;&nbsp;&nbsp;纭缡逼呤余，以为未始闻，而收未冠也。<br /><br />&nbsp;&nbsp;&nbsp;&nbsp;以兄假未仕，不肯举进士。既假褫褐，乃入京师。明年，擢进士，杜表署<br /><br />&nbsp;&nbsp;&nbsp;&nbsp;淮南推官。领度支，又节度剑南东西川，辄随府三迁。宰相马植表为渭南尉、<br /><br />&nbsp;&nbsp;&nbsp;&nbsp;集贤校理，议补监察御史。收又以假方外迁，谊不可先，固辞。植嗟美为止。复<br /><br />&nbsp;&nbsp;&nbsp;&nbsp;为节度府判官。蜀有可县，直`州西南，地宽平，多水泉，可灌粳稻。或谓<br /><br />&nbsp;&nbsp;&nbsp;&nbsp;计兴屯田，省转馈以饱边士，将从之，收曰：“田可致，兵不可得。且地当蛮<br /><br />&nbsp;&nbsp;&nbsp;&nbsp;冲，本非中国。今辍西南屯士往耕，则姚、`兵少，贼得乘间。若调兵捍贼，则<br /><br />&nbsp;&nbsp;&nbsp;&nbsp;民疲士怨。假令大穰，蛮得长驱，是资贼粮，岂国计耶？”乃止。<br /><br />&nbsp;&nbsp;&nbsp;&nbsp;始，周墀罢宰相，节度东川，表其弟严掌书记。俄而墀卒，辟为观察使判<br /><br />&nbsp;&nbsp;&nbsp;&nbsp;官，兄弟并在幕府。未几，假自浙西判官擢监察御史，而收亦自西川迁，兄弟同<br /><br />&nbsp;&nbsp;&nbsp;&nbsp;台，世荣其友。以详礼学改太常博士，而严亦自扬州召为监察御使。收因建言：<br /><br />&nbsp;&nbsp;&nbsp;&nbsp;“汉制，总群官而听曰省，分务而专治曰寺。太常，分务专治者也，所以藏天子<br /><br />&nbsp;&nbsp;&nbsp;&nbsp;之旗常。今旗常因车饰隶太仆，非是。”未及行，以母丧免。服除，从淮南崔铉<br /><br />&nbsp;&nbsp;&nbsp;&nbsp;府为支使。还，拜侍御史。夏侯孜以宰相领度支，引判度支案。迁长安令。<br /><br />&nbsp;&nbsp;&nbsp;&nbsp;懿宗时，擢累中书舍人、翰林学士承旨，以中书侍郎同中书门下平章事。始，<br /><br />&nbsp;&nbsp;&nbsp;&nbsp;南蛮自大中以来，火邕州，掠交趾，调华人往屯，涉氛瘴死者十七，战无功，蛮<br /><br />&nbsp;&nbsp;&nbsp;&nbsp;势益张。收议豫章募士三万，置镇南军以拒蛮。悉教蹋张，战必注满，蛮不能支。<br /><br />&nbsp;&nbsp;&nbsp;&nbsp;又峙食泛舟饷南海。天子嘉其功，进尚书右仆射，封晋阳县男。<br /><br />&nbsp;&nbsp;&nbsp;&nbsp;既益贵，稍自盛满，为夸侈，门吏童客倚为奸。中尉杨玄价得君，而收与之<br /><br />&nbsp;&nbsp;&nbsp;&nbsp;厚，收之相，玄价实左右之；乃招四方赇饷数千诿收，不能从，玄价以负己，大<br /><br />&nbsp;&nbsp;&nbsp;&nbsp;恚，阴加毁短。知政凡五年，罢为宣歙观察使，不敢当两使禀料，但受刺史俸，<br /><br />&nbsp;&nbsp;&nbsp;&nbsp;留公藏钱七百万。韦保衡又劾收前用严N为江西节度使，受谢百万，及它隐盗。<br /><br />&nbsp;&nbsp;&nbsp;&nbsp;明年，贬端州司马。吏具大舟以须，收不从，曰：“方谪去，可乎？”以二小舸<br /><br />&nbsp;&nbsp;&nbsp;&nbsp;趋官。又明年，流O州，俄诏内养追赐死。收得诏，谢曰：“辅政无状，固宜死。<br /><br />&nbsp;&nbsp;&nbsp;&nbsp;今独一弟严以奉先人之祀，使者能假须臾使秉笔乎？”使者从之。收自作书谢天<br /><br />&nbsp;&nbsp;&nbsp;&nbsp;子，丐弟严死，奉先臣后。以书授使者，即仰鸩死。帝见书恻然，乃宥严，坐收<br /><br />&nbsp;&nbsp;&nbsp;&nbsp;流死者十一人。后三年，诏追雪其辜，复官爵。子钜、l。<br /><br />&nbsp;&nbsp;&nbsp;&nbsp;钜，乾宁初为翰林学士，从入洛，终散骑常侍。l至户部尚书。<br /><br />&nbsp;&nbsp;&nbsp;&nbsp;收兄发，字至之。登进士，又中拔萃，累官左司郎中。宣宗追加顺、宪二宗<br /><br />&nbsp;&nbsp;&nbsp;&nbsp;尊号，有司议改造庙主，署新谥，诏百官议。发与都官郎中卢搏以为改作主，求<br /><br />&nbsp;&nbsp;&nbsp;&nbsp;古无文，执不可。知礼者韪之。改太常少卿，为苏州刺史，治以恭长慈幼为先。<br /><br />&nbsp;&nbsp;&nbsp;&nbsp;徙福建观察使，又以能政闻。朝廷意有治剧才，拜岭南节度使。承前宽弛，发操<br /><br />&nbsp;&nbsp;&nbsp;&nbsp;下刚严，军遂怨，起为乱，囚传舍，贬婺州刺史。<br /><br />&nbsp;&nbsp;&nbsp;&nbsp;假，字仁之，仕终常州刺史。收与昆弟护丧葬偃师，会者千人。<br /><br />&nbsp;&nbsp;&nbsp;&nbsp;严，字凛之，举进士。时王起选士三十人，而杨知至、窦缄、源重、郑朴及<br /><br />&nbsp;&nbsp;&nbsp;&nbsp;严五人皆世胄，起以闻，诏独收严。累迁至工部侍郎、翰林学士。收知政，请补<br /><br />&nbsp;&nbsp;&nbsp;&nbsp;外，拜浙东观察使。收贬，严亦斥为邵州刺史，徙吉王傅。乾符中，以兵部侍郎<br /><br />&nbsp;&nbsp;&nbsp;&nbsp;判度支，卒。子涉、注。<br /><br />&nbsp;&nbsp;&nbsp;&nbsp;涉，昭宗时，仕至吏部侍郎。哀帝时，进同中书门下平章事。为人端重有礼<br /><br />&nbsp;&nbsp;&nbsp;&nbsp;法。方贼臣陵慢，王室残荡，贤人多罹患。涉受命，与家人泣，语其子凝式曰：<br /><br />&nbsp;&nbsp;&nbsp;&nbsp;“世道方极，吾婴网罗不能去，将重不幸，祸且累汝。”然以谦靖，终免于祸。<br /><br />&nbsp;&nbsp;&nbsp;&nbsp;注为翰林学士。涉已相，辞内职，为户部侍郎。<br /><br />&nbsp;&nbsp;&nbsp;&nbsp;路岩，字鲁瞻，魏州冠氏人。父群，字正夫，通经术，善属文。性志纯洁，<br /><br />&nbsp;&nbsp;&nbsp;&nbsp;亲殁，终身不肉食。累官中书舍人、翰林学士承旨，文宗优遇之。居循循谦饬，<br /><br />&nbsp;&nbsp;&nbsp;&nbsp;若不在势位者。所与交，虽褐衣之贱，待以礼，始终一节。<br /><br />&nbsp;&nbsp;&nbsp;&nbsp;岩幼惠敏过人，及进士第，父时故人在方镇者交辟之，久乃答。懿宗咸通初，<br /><br />&nbsp;&nbsp;&nbsp;&nbsp;自屯田员外郎入翰林为学士，以兵部侍郎同中书门下平章事，年三十六。居位八<br /><br />&nbsp;&nbsp;&nbsp;&nbsp;岁，进至尚书左仆射。<br /><br />&nbsp;&nbsp;&nbsp;&nbsp;于是王政秕僻，宰相得用事。岩顾天子荒暗，且以政委己，乃通赂遗，奢肆<br /><br />&nbsp;&nbsp;&nbsp;&nbsp;不法。俄与韦保衡同当国，二人势动天下，时目其党为“牛头阿旁”，言如鬼阴<br /><br />&nbsp;&nbsp;&nbsp;&nbsp;恶可畏也。既权侔则争，故与保衡还相恶。俄罢岩为剑南西川节度使，承蛮盗边<br /><br />&nbsp;&nbsp;&nbsp;&nbsp;后，岩力拊循，置定边军于邛州，扼大度，治故关，取坛丁子弟教击刺，使补屯<br /><br />&nbsp;&nbsp;&nbsp;&nbsp;籍，由是西山八国来朝。以劳迁兼中书令，封魏国公。<br /><br />&nbsp;&nbsp;&nbsp;&nbsp;始，为相时，委事亲吏边咸。会至德令陈蟠叟奏书愿请间言财利，帝召见，<br /><br />&nbsp;&nbsp;&nbsp;&nbsp;则曰：“臣愿破边咸家，可佐军兴。”帝问：“咸何人？”对曰：“宰相岩亲吏<br /><br />&nbsp;&nbsp;&nbsp;&nbsp;也。”帝怒，斥蟠叟，自是人无敢言。咸乃与郭筹者相依倚为奸，岩不甚制，军<br /><br />&nbsp;&nbsp;&nbsp;&nbsp;中惟边将军、郭司马尔，妄给与以结士心。尝阅武都场，咸、筹莅之，其议事以<br /><br />&nbsp;&nbsp;&nbsp;&nbsp;书相示则焚之，军中惊，以有异图，rr，遂闻京师。岩坐是徙荆南节度使，<br /><br />&nbsp;&nbsp;&nbsp;&nbsp;道贬新州刺史，至江陵，免官，流儋州，籍入其家。岩体貌伟丽，美须髯，至江<br /><br />&nbsp;&nbsp;&nbsp;&nbsp;陵两昔皆白。捕诛咸、筹等。岩至新州，诏赐死，剔取喉，上有司。或言岩尝密<br /><br />&nbsp;&nbsp;&nbsp;&nbsp;请“三品以上得罪诛殛，剔取喉验其已死”。俄而自及。<br /><br />&nbsp;&nbsp;&nbsp;&nbsp;保衡者，京兆人，字蕴用。父悫，宣宗时，终武昌军节度使。保衡，咸通中，<br /><br />&nbsp;&nbsp;&nbsp;&nbsp;以右拾遗尚同昌公主，迁起居郎、驸马都尉。主，郭淑妃所生，懿宗所爱，而妃<br /><br />&nbsp;&nbsp;&nbsp;&nbsp;有宠，故恩礼最异，悉宫中珍玩资予之。俄历翰林学士承旨，以兵部侍郎同中书<br /><br />&nbsp;&nbsp;&nbsp;&nbsp;门下平章事，自尚主至是裁再期。又进门下侍郎、尚书右仆射。<br /><br />&nbsp;&nbsp;&nbsp;&nbsp;性浮浅，既恃恩据权，以嫌爱自肆，所悦即擢，不悦挤之。保衡举进士王铎<br /><br />&nbsp;&nbsp;&nbsp;&nbsp;第，于籍、萧遘与同升，以尝薄于己，皆见斥。逐杨收，倾路岩，人益畏之。主<br /><br />&nbsp;&nbsp;&nbsp;&nbsp;薨，而宠遇不衰。僖宗立，进司徒。俄为怨家白发阴罪，贬贺州刺史，再贬澄迈<br /><br />&nbsp;&nbsp;&nbsp;&nbsp;令，遂赐死。<br /><br />&nbsp;&nbsp;&nbsp;&nbsp;弟保V，自兵部侍郎贬宾州司户参军。而刘瞻等坐主薨见贬者，偕复起。<br /><br />&nbsp;&nbsp;&nbsp;&nbsp;卢携，字子升，其先本范阳，世居郑。擢进士第，被辟浙东府。入朝为右拾<br /><br />&nbsp;&nbsp;&nbsp;&nbsp;遗，历台省，累进户部侍郎、翰林学士承旨。乾符五年，进同中书门下平章事。<br /><br />&nbsp;&nbsp;&nbsp;&nbsp;俄拜中书侍郎、刑部尚书、弘文馆大学士。携姿陋而语不正，与郑畋俱李翱甥，<br /><br />&nbsp;&nbsp;&nbsp;&nbsp;同位宰相，然所处议多驳。<br /><br />&nbsp;&nbsp;&nbsp;&nbsp;初，王仙芝起河南，携表宋威、齐克让、曾衮皆善将，为招讨使。及威杀尚<br /><br />&nbsp;&nbsp;&nbsp;&nbsp;君长，贼炽结，益不制，乃以王铎镇荆南，为诸道都统。携不悦。是时，黄巢已<br /><br />&nbsp;&nbsp;&nbsp;&nbsp;破广州，势张甚，表求天平节度使，诏宰相百官议。携素厚高骈，属令立功，乃<br /><br />&nbsp;&nbsp;&nbsp;&nbsp;固不可巢请，又欲激巢使战而败铎，因授率府率。又徇骈与南诏和亲，与畋争，<br /><br />&nbsp;&nbsp;&nbsp;&nbsp;相恨詈，繇是罢为太子宾客，分司东都。俄为兵部尚书。会骈将张U破贼，帝复<br /><br />&nbsp;&nbsp;&nbsp;&nbsp;召携以门下侍郎同平章事。及铎失守，以骈代之，即按关东诸将为铎、畋所任者，<br /><br />&nbsp;&nbsp;&nbsp;&nbsp;悉易置。内倚田令孜，而外寄戎政于骈，与夺惟所爱恶。<br /><br />&nbsp;&nbsp;&nbsp;&nbsp;后病风足蹇，神智瞑塞，事多决于亲吏杨温、李，贿赂显行。及巢破淮南，<br /><br />&nbsp;&nbsp;&nbsp;&nbsp;U战死，忠武兵乱，天下危惧，人皆咎携，始下诏以巢为天平节度使。诏下，贼<br /><br />&nbsp;&nbsp;&nbsp;&nbsp;已破潼关。明日，以太子宾客罢，分司东都，是夜仰药死。巢入京师，棺磔尸于<br /><br />&nbsp;&nbsp;&nbsp;&nbsp;长安市。子晏，天v初为河南尉，柳璨杀之。<br /><br />&nbsp;&nbsp;&nbsp;&nbsp;赞曰：卢携之败王铎，私高骈，贼遂卷咸、镐而西，易若举毛，可谓朝无人<br /><br />&nbsp;&nbsp;&nbsp;&nbsp;焉。唐将亡，携为之鸱枭，宜天之假手于贼而磔其枯h也。</div>
            <div class="link">
                <a id="err-report" href="javascript:void(0)" onClick="report('新唐书出错啦!');">
                    错误举报</a><a id="add-bookcase" href="javascript:void(0)" onClick="addbookcase(14231,944246);">加入书签</a><a
                        href="944245.html">上一页</a>&larr;<a href="index.html">返回列表</a>&rarr;<a
                            href="944247.html">下一页</a><a id="book-vote" href="javascript:void(0)" onClick="vote(14231);">投推荐票</a><a
                                id="err-report" href="javascript:void(0)" onClick="report('新唐书更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944245.html"; var next_page = "944247.html"; var index_page = "index.html"; var sortid = "9"; var article_id = "14231"; var chapter_id = "944246"; var articlename = "新唐书"; var chaptername = " 卷一百八十四 列传第一百九"; var author = "欧阳修、宋祁"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>