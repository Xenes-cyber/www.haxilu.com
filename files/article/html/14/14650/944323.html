<!DOCTYPE html>
<html>
<head>
<meta charset="gbk" />
<title>新五代史- 卷二十四 唐臣传第十二-在线阅读-哈西文学网</title>
<meta name="keywords" content="欧阳修，新五代史， 卷二十四 唐臣传第十二全文， 卷二十四 唐臣传第十二在线阅读 哈西文学网" />
<meta name="description" content="哈西文学网提供欧阳修的新五代史  卷二十四 唐臣传第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944323.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944323.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十四 唐臣传第十二</h1>
            <div class="link xb">
                <a href="944322.html">上一页</a>&larr;<a href="index.html">返回列表</a>&rarr;<a
                    href="944324.html">下一页</a></div>			
            <div id="BookText">&nbsp;&nbsp;&nbsp;&nbsp;○郭崇韬<br /><br />&nbsp;&nbsp;&nbsp;&nbsp;郭崇韬，代州雁门人也，为河东教练使。为人明敏，能应对，以材干见称。<br /><br />&nbsp;&nbsp;&nbsp;&nbsp;庄宗为晋王，孟知祥为中门使，崇韬为副使。中门之职，参管机要，先时，吴珙、<br /><br />&nbsp;&nbsp;&nbsp;&nbsp;张虔厚等皆以中门使相继获罪。知祥惧，求外任，庄宗曰：“公欲避事，当举可<br /><br />&nbsp;&nbsp;&nbsp;&nbsp;代公者。”知祥乃荐崇韬为中门使，甚见亲信。<br /><br />&nbsp;&nbsp;&nbsp;&nbsp;晋兵围张文礼于镇州，久不下，而定州王都引契丹入寇。契丹至新乐，晋人<br /><br />&nbsp;&nbsp;&nbsp;&nbsp;皆恐，欲解围去，庄宗未决，崇韬曰：“契丹之来，非救文礼，为王都以利诱之<br /><br />&nbsp;&nbsp;&nbsp;&nbsp;耳，且晋新破梁军，宜乘已振之势，不可遽自退怯。”庄宗然之，果败契丹。庄<br /><br />&nbsp;&nbsp;&nbsp;&nbsp;宗即位，拜崇韬兵部尚书、枢密使。<br /><br />&nbsp;&nbsp;&nbsp;&nbsp;梁王彦章击破德胜，唐军东保杨刘，彦章围之。庄宗登垒，望见彦章为重堑<br /><br />&nbsp;&nbsp;&nbsp;&nbsp;以绝唐军，意轻之，笑曰：“我知其心矣，其欲持久以弊我也。”即引短兵出战，<br /><br />&nbsp;&nbsp;&nbsp;&nbsp;为彦章伏兵所射，大败而归。庄宗问崇韬：“计安出？”是时，唐已得郓州矣，<br /><br />&nbsp;&nbsp;&nbsp;&nbsp;崇韬因曰：“彦章围我于此，其志在取郓州也。臣愿得兵数千，据河下流，筑垒<br /><br />&nbsp;&nbsp;&nbsp;&nbsp;于必争之地，以应郓州为名，彦章必来争，既分其兵，可以图也。然板筑之功难<br /><br />&nbsp;&nbsp;&nbsp;&nbsp;卒就，陛下日以精兵挑战，使彦章兵不得东，十日垒成矣。”庄宗以为然，乃遣<br /><br />&nbsp;&nbsp;&nbsp;&nbsp;崇韬与毛璋将数千人夜行，所过驱掠居人，毁屋伐木，渡河筑垒于博州东，昼夜<br /><br />&nbsp;&nbsp;&nbsp;&nbsp;督役，六日垒成。彦章果引兵急攻之，时方大暑，彦章兵热死，及攻垒不克，所<br /><br />&nbsp;&nbsp;&nbsp;&nbsp;失太半，还趋杨刘，庄宗迎击，遂败之。<br /><br />&nbsp;&nbsp;&nbsp;&nbsp;康延孝自梁奔唐，先见崇韬，崇韬延之卧内，尽得梁虚实。是时，庄宗军朝<br /><br />&nbsp;&nbsp;&nbsp;&nbsp;城，段凝军临河。唐自失德胜，梁兵日掠澶、相，取黎阳、卫州，而李继韬以泽<br /><br />&nbsp;&nbsp;&nbsp;&nbsp;潞叛入于梁，契丹数犯幽、涿，又闻延孝言梁方召诸镇兵欲大举，唐诸将皆忧惑，<br /><br />&nbsp;&nbsp;&nbsp;&nbsp;以谓成败未可知。庄宗患之，以问诸将，诸将皆曰：“唐得郓州，隔河难守，不<br /><br />&nbsp;&nbsp;&nbsp;&nbsp;若弃郓与梁，而西取卫州、黎阳，以河为界，与梁约罢兵，毋相攻，庶几以为后<br /><br />&nbsp;&nbsp;&nbsp;&nbsp;图。”庄宗不悦，退卧帐中，召崇韬问计，崇韬曰：“陛下兴兵仗义，将士疲战<br /><br />&nbsp;&nbsp;&nbsp;&nbsp;争、生民苦转饷者，十余年矣。况今大号已建，自河以北，人皆引首以望成功而<br /><br />&nbsp;&nbsp;&nbsp;&nbsp;思休息。今得一郓州，不能守而弃之，虽欲指河为界，谁为陛下守之？且唐未失<br /><br />&nbsp;&nbsp;&nbsp;&nbsp;德胜时，四方商贾，征输必集，薪刍粮饷，其积如山。自失南城，保杨刘，道路<br /><br />&nbsp;&nbsp;&nbsp;&nbsp;转徙，耗亡太半。而魏、博五州，秋稼不稔，竭民而敛，不支数月，此岂按兵持<br /><br />&nbsp;&nbsp;&nbsp;&nbsp;久之时乎？臣自康延孝来，尽得梁之虚实，此真天亡之时也。愿陛下分兵守魏，<br /><br />&nbsp;&nbsp;&nbsp;&nbsp;固杨刘，而自郓长驱捣其巢穴，不出半月，天下定矣！”庄宗大喜曰：“此大丈<br /><br />&nbsp;&nbsp;&nbsp;&nbsp;夫之事也！”因问司天，司天言：“岁不利用兵。”崇韬曰：“古者命将，凿凶<br /><br />&nbsp;&nbsp;&nbsp;&nbsp;门而出。况成算已决，区区常谈，岂足信也！”庄宗即日下令军中，归其家属于<br /><br />&nbsp;&nbsp;&nbsp;&nbsp;魏，夜渡杨刘，从郓州入袭汴，八日而灭梁。庄宗推功，赐崇韬铁券，拜侍中、<br /><br />&nbsp;&nbsp;&nbsp;&nbsp;成德军节度使，依前枢密使。庄宗与诸将以兵取天下，而崇韬未尝居战阵，徒以<br /><br />&nbsp;&nbsp;&nbsp;&nbsp;谋议居佐命第一之功，位兼将相，遂以天下为己任，遇事无所回避。而宦官、伶<br /><br />&nbsp;&nbsp;&nbsp;&nbsp;人用事，特不便也。<br /><br />&nbsp;&nbsp;&nbsp;&nbsp;初，崇韬与宦者马绍宏俱为中门使，而绍宏位在上。及庄宗即位，二人当为<br /><br />&nbsp;&nbsp;&nbsp;&nbsp;枢密使，而崇韬不欲绍宏在己上，乃以张居翰为枢密使，绍宏为宣徽使。绍宏失<br /><br />&nbsp;&nbsp;&nbsp;&nbsp;职怨望，崇韬因置内勾使，以绍宏领之。凡天下钱谷出入于租庸者，皆经内勾。<br /><br />&nbsp;&nbsp;&nbsp;&nbsp;既而文簿繁多，州县为弊，遽罢其事，而绍宏尤侧目。崇韬颇惧，语其故人子弟<br /><br />&nbsp;&nbsp;&nbsp;&nbsp;曰：“吾佐天子取天下，今大功已就，而群小交兴，吾欲避之，归守镇阳，庶几<br /><br />&nbsp;&nbsp;&nbsp;&nbsp;免祸，可乎？”故人子弟对曰：“俚语曰：‘骑虎者，势不得下。’今公权位已<br /><br />&nbsp;&nbsp;&nbsp;&nbsp;隆，而下多怨嫉，一失其势，能自安乎？”崇韬曰：“奈何？”对曰：“今中宫<br /><br />&nbsp;&nbsp;&nbsp;&nbsp;未立，而刘氏有宠，宜请立刘氏为皇后，而多建天下利害以便民者，然后退而乞<br /><br />&nbsp;&nbsp;&nbsp;&nbsp;身。天子以公有大功而无过，必不听公去。是外有避权之名，而内有中宫之助，<br /><br />&nbsp;&nbsp;&nbsp;&nbsp;又为天下所悦，虽有谗间，其可动乎？”崇韬以为然，乃上书请立刘氏为皇后。<br /><br />&nbsp;&nbsp;&nbsp;&nbsp;崇韬素廉，自从入洛，始受四方赂遗，故人子弟或以为言，崇韬曰：“吾位<br /><br />&nbsp;&nbsp;&nbsp;&nbsp;兼将相，禄赐巨万，岂少此邪？今藩镇诸侯，多梁旧将，皆主上斩射钩之人也。<br /><br />&nbsp;&nbsp;&nbsp;&nbsp;今一切拒之，岂无反侧？且藏于私家，何异公帑？”明年，天子有事南郊，乃悉<br /><br />&nbsp;&nbsp;&nbsp;&nbsp;献其所藏，以佐赏给。<br /><br />&nbsp;&nbsp;&nbsp;&nbsp;庄宗已郊，遂立刘氏为皇后。崇韬累表自陈，请依唐旧制，还枢密使于内臣，<br /><br />&nbsp;&nbsp;&nbsp;&nbsp;而并辞镇阳，优诏不允。崇韬又曰：“臣从陛下军朝城，定计破梁，陛下抚臣背<br /><br />&nbsp;&nbsp;&nbsp;&nbsp;而约曰：‘事了，与卿一镇。’今天下一家，俊贤并进，臣惫矣，愿乞身如约。”<br /><br />&nbsp;&nbsp;&nbsp;&nbsp;庄宗召崇韬谓曰：“朝城之约，许卿一镇，不许卿去。欲舍朕，安之乎？”崇韬<br /><br />&nbsp;&nbsp;&nbsp;&nbsp;因建天下利害二十五事，施行之。<br /><br />&nbsp;&nbsp;&nbsp;&nbsp;李嗣源为成德军节度使，徙崇韬忠武。崇韬因自陈权位已极，言甚恳至。庄<br /><br />&nbsp;&nbsp;&nbsp;&nbsp;宗曰：“岂可朕居天下之尊，使卿无尺寸之地？”崇韬辞不已，遂罢其命，仍为<br /><br />&nbsp;&nbsp;&nbsp;&nbsp;侍中、枢密使。<br /><br />&nbsp;&nbsp;&nbsp;&nbsp;同光三年夏，霖雨不止，大水害民田，民多流死。庄宗患宫中暑湿不可居，<br /><br />&nbsp;&nbsp;&nbsp;&nbsp;思得高楼避暑。宦官进曰：“臣见长安全盛时，大明、兴庆宫楼阁百数。今大内<br /><br />&nbsp;&nbsp;&nbsp;&nbsp;不及故时卿相家。”庄宗曰：“吾富有天下，岂不能作一楼？”乃遣宫苑使王允<br /><br />&nbsp;&nbsp;&nbsp;&nbsp;平营之。宦官曰：“郭崇韬眉头不伸，常为租庸惜财用，陛下虽欲有作，其可得<br /><br />&nbsp;&nbsp;&nbsp;&nbsp;乎？”庄宗乃使人问崇韬曰：“昔吾与梁对垒于河上，虽祁寒盛暑，被甲跨马，<br /><br />&nbsp;&nbsp;&nbsp;&nbsp;不以为劳。今居深宫，荫广厦，不胜其热，何也？”崇韬对曰：“陛下昔以天下<br /><br />&nbsp;&nbsp;&nbsp;&nbsp;为心，今以一身为意，艰难逸豫，为虑不同，其势自然也。愿陛下无忘创业之难，<br /><br />&nbsp;&nbsp;&nbsp;&nbsp;常如河上，则可使繁暑坐变清凉。”庄宗默然。终遣允平起楼，崇韬果切谏。宦<br /><br />&nbsp;&nbsp;&nbsp;&nbsp;官曰：“崇韬之第，无异皇居，安知陛下之热！”由是谗间愈入。<br /><br />&nbsp;&nbsp;&nbsp;&nbsp;河南县令罗贯，为人强直，颇为崇韬所知。贯正身奉法，不受权豪请托，宦<br /><br />&nbsp;&nbsp;&nbsp;&nbsp;官、伶人有所求请，书积几案，一不以报，皆以示崇韬。崇韬数以为言，宦官、<br /><br />&nbsp;&nbsp;&nbsp;&nbsp;伶人由此切齿。河南自故唐时张全义为尹，县令多出其门，全义厮养畜之。及贯<br /><br />&nbsp;&nbsp;&nbsp;&nbsp;为之，奉全义不屈，县民恃全义为不法者，皆按诛之。全义大怒，尝使人告刘皇<br /><br />&nbsp;&nbsp;&nbsp;&nbsp;后，从容为白贯事，而左右日夜共攻其短。庄宗未有以发。皇太后崩，葬坤陵，<br /><br />&nbsp;&nbsp;&nbsp;&nbsp;陵在寿安，庄宗幸陵作所，而道路泥涂，桥坏。庄宗止舆问：“谁主者？”宦官<br /><br />&nbsp;&nbsp;&nbsp;&nbsp;曰：“属河南。”因亟召贯，贯至，对曰：“臣初不奉诏，请诘主者。”庄宗曰：<br /><br />&nbsp;&nbsp;&nbsp;&nbsp;“尔之所部，复问何人！”即下贯狱，狱吏榜掠，体无完肤。明日，传诏杀之。<br /><br />&nbsp;&nbsp;&nbsp;&nbsp;崇韬谏曰：“贯罪无佗，桥道不修，法不当死。”庄宗怒曰：“太后灵驾将发，<br /><br />&nbsp;&nbsp;&nbsp;&nbsp;天子车舆往来，桥道不修，卿言无罪，是朋党也！”崇韬曰：“贯虽有罪，当具<br /><br />&nbsp;&nbsp;&nbsp;&nbsp;狱行法于有司。陛下以万乘之尊，怒一县令，使天下之人，言陛下用法不公，臣<br /><br />&nbsp;&nbsp;&nbsp;&nbsp;等之过也。”庄宗曰：“贯，公所爱，任公裁决！”因起入宫，崇韬随之，论不<br /><br />&nbsp;&nbsp;&nbsp;&nbsp;已。庄宗自阖殿门，崇韬不得入。贯卒见杀。<br /><br />&nbsp;&nbsp;&nbsp;&nbsp;明年征蜀，议择大将。时明宗为总管，当行。而崇韬以谗见危，思立大功为<br /><br />&nbsp;&nbsp;&nbsp;&nbsp;自安之计，乃曰：“契丹为患北边，非总管不可御。魏王继岌，国之储副，而大<br /><br />&nbsp;&nbsp;&nbsp;&nbsp;功未立，且亲王为元帅，唐故事也。”庄宗曰：“继岌，小子，岂任大事？必为<br /><br />&nbsp;&nbsp;&nbsp;&nbsp;我择其副。”崇韬未及言，庄宗曰：“吾得之矣，无以易卿也。”乃以继岌为西<br /><br />&nbsp;&nbsp;&nbsp;&nbsp;南面行营都统，崇韬为招讨使，军政皆决崇韬。<br /><br />&nbsp;&nbsp;&nbsp;&nbsp;唐军入蜀，所过迎降。王衍弟宗弼，阴送款于崇韬，求为西川兵马留后，崇<br /><br />&nbsp;&nbsp;&nbsp;&nbsp;韬以节度使许之。军至成都，宗弼迁衍于西宫，悉取衍嫔妓、珍宝奉崇韬及其子<br /><br />&nbsp;&nbsp;&nbsp;&nbsp;廷诲。又与蜀人列状见魏王，请崇韬留镇蜀。继岌颇疑崇韬，崇韬无以自明，因<br /><br />&nbsp;&nbsp;&nbsp;&nbsp;以事斩宗弼及其弟宗渥、宗勋，没其家财。蜀人大恐。<br /><br />&nbsp;&nbsp;&nbsp;&nbsp;崇韬素嫉宦官，尝谓继岌曰：“王有破蜀功，师旋，必为太子，俟主上千秋<br /><br />&nbsp;&nbsp;&nbsp;&nbsp;万岁后，当尽去宦官，至于扇马，亦不可骑。”继岌监军李从袭等见崇韬专任军<br /><br />&nbsp;&nbsp;&nbsp;&nbsp;事，心已不平，及闻此言，遂皆切齿，思有以图之。庄宗闻破蜀，遣宦官向延嗣<br /><br />&nbsp;&nbsp;&nbsp;&nbsp;劳军，崇韬不郊迎，延嗣大怒，因与从袭等共构之。延嗣还，上蜀簿，得兵三十<br /><br />&nbsp;&nbsp;&nbsp;&nbsp;万，马九千五百匹，兵器七百万，粮二百五十三万石，钱一百九十二万缗，金银<br /><br />&nbsp;&nbsp;&nbsp;&nbsp;二十二万两，珠玉犀象二万，文锦绫罗五十万匹。庄宗曰：“人言蜀天下之富国<br /><br />&nbsp;&nbsp;&nbsp;&nbsp;也，所得止于此邪？”延嗣因言蜀之宝货皆入崇韬，且诬其有异志，将危魏王。<br /><br />&nbsp;&nbsp;&nbsp;&nbsp;庄宗怒，遣宦官马彦至蜀，视崇韬去就。彦以告刘皇后，刘皇后教彦矫诏<br /><br />&nbsp;&nbsp;&nbsp;&nbsp;魏王杀之。<br /><br />&nbsp;&nbsp;&nbsp;&nbsp;崇韬有子五人，其二从死于蜀，余皆见杀。其破蜀所得，皆籍没。明宗即位，<br /><br />&nbsp;&nbsp;&nbsp;&nbsp;诏许归葬，以其太原故宅赐其二孙。<br /><br />&nbsp;&nbsp;&nbsp;&nbsp;当崇韬用事，自宰相豆卢革、韦悦等皆倾附之，崇韬父讳弘，革等即因佗事，<br /><br />&nbsp;&nbsp;&nbsp;&nbsp;奏改弘文馆为崇文馆。以其姓郭，因以为子仪之后，崇韬遂以为然。其伐蜀也，<br /><br />&nbsp;&nbsp;&nbsp;&nbsp;过子仪墓，下马号恸而去，闻者颇以为笑。然崇韬尽忠国家，有大略。其已破蜀，<br /><br />&nbsp;&nbsp;&nbsp;&nbsp;因遣使者以唐威德风谕南诏诸蛮，欲因以绥来之，可谓有志矣！<br /><br />&nbsp;&nbsp;&nbsp;&nbsp;○安重诲<br /><br />&nbsp;&nbsp;&nbsp;&nbsp;安重诲，应州人也。其父福迁，事晋为将，以骁勇知名。梁攻朱宣于郓州，<br /><br />&nbsp;&nbsp;&nbsp;&nbsp;晋兵救宣，宣败，福迁战死。重诲少事明宗，为人明敏谨恪。明宗镇安国，以为<br /><br />&nbsp;&nbsp;&nbsp;&nbsp;中门使，及兵变于魏，所与谋议大计，皆重诲与霍彦威决之。明宗即位，以为左<br /><br />&nbsp;&nbsp;&nbsp;&nbsp;领军卫大将军、枢密使，兼领山南东道节度使。固辞不拜，改兵部尚书，使如故。<br /><br />&nbsp;&nbsp;&nbsp;&nbsp;在位六年，累加侍中兼中书令。<br /><br />&nbsp;&nbsp;&nbsp;&nbsp;重诲自为中门使，已见亲信，而以佐命功臣，处机密之任，事无大小，皆以<br /><br />&nbsp;&nbsp;&nbsp;&nbsp;参决，其势倾动天下。虽其尽忠劳心，时有补益，而恃功矜宠，威福自出，旁无<br /><br />&nbsp;&nbsp;&nbsp;&nbsp;贤人君子之助，其独见之虑，祸衅所生，至于臣主俱伤，几灭其族，斯其可哀者<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;重诲尝出，过御史台门，殿直马延误冲其前导，重诲怒，即台门斩延而后奏。<br /><br />&nbsp;&nbsp;&nbsp;&nbsp;是时，随驾厅子军士桑弘迁，殴伤相州录事参军；亲从兵马使安虔，走马冲宰相<br /><br />&nbsp;&nbsp;&nbsp;&nbsp;前导。弘迁罪死，虔决杖而已。重诲以斩延，乃请降敕处分，明宗不得已从之，<br /><br />&nbsp;&nbsp;&nbsp;&nbsp;由是御史、谏官无敢言者。<br /><br />&nbsp;&nbsp;&nbsp;&nbsp;宰相任圜判三司，以其职事与重诲争，不能得，圜怒，辞疾，退居于磁州。<br /><br />&nbsp;&nbsp;&nbsp;&nbsp;朱守殷以汴州反，重诲遣人矫诏驰至其家，杀圜而后白，诬圜与守殷通谋，明宗<br /><br />&nbsp;&nbsp;&nbsp;&nbsp;皆不能诘也。而重诲恐天下议己因取三司积欠二百余万，请放之，冀以悦人而塞<br /><br />&nbsp;&nbsp;&nbsp;&nbsp;责，明宗不得已，为下诏蠲除之。其威福自出，多此类也。<br /><br />&nbsp;&nbsp;&nbsp;&nbsp;是时，四方奏事，皆先白重诲然后闻。河南县献嘉禾，一茎五穗，重诲视之<br /><br />&nbsp;&nbsp;&nbsp;&nbsp;曰：“伪也。”笞其人而遣之。夏州李仁福进白鹰，重诲却之，明日，白曰：<br /><br />&nbsp;&nbsp;&nbsp;&nbsp;“陛下诏天下毋得献鹰鹞，而仁福违诏献鹰，臣已却之矣。”重诲出，明宗阴遣<br /><br />&nbsp;&nbsp;&nbsp;&nbsp;人取之以入。佗日，按鹰于西郊，戒左右：“无使重诲知也！”宿州进白兔，重<br /><br />&nbsp;&nbsp;&nbsp;&nbsp;诲曰：“兔阴且狡，虽白何为！”遂却而不白。<br /><br />&nbsp;&nbsp;&nbsp;&nbsp;明宗为人虽宽厚，然其性夷狄，果于杀人。马牧军使田令方所牧马，瘠而多<br /><br />&nbsp;&nbsp;&nbsp;&nbsp;毙，坐劾当死，重诲谏曰：“使天下闻以马故，杀一军使，是谓贵畜而贱人。”<br /><br />&nbsp;&nbsp;&nbsp;&nbsp;令方因得减死。明宗遣回鹘侯三驰传至其国。侯三至醴泉县，县素僻，无驿马，<br /><br />&nbsp;&nbsp;&nbsp;&nbsp;其令刘知章出猎，不时给马，侯三遽以闻。明宗大怒，械知章至京师，将杀之，<br /><br />&nbsp;&nbsp;&nbsp;&nbsp;重诲从容为言，知章乃得不死。其尽忠补益，亦此类也。<br /><br />&nbsp;&nbsp;&nbsp;&nbsp;重诲既以天下为己任，遂欲内为社稷之计，而外制诸侯之强。然其轻信韩玫<br /><br />&nbsp;&nbsp;&nbsp;&nbsp;之谮，而绝钱H之臣；徒陷彦温于死，而不能去潞王之患；李严一出而知祥贰，<br /><br />&nbsp;&nbsp;&nbsp;&nbsp;仁矩未至而董璋叛；四方骚动，师旅并兴，如投膏止火，适足速之。此所谓独见<br /><br />&nbsp;&nbsp;&nbsp;&nbsp;之虑，祸衅所生也。<br /><br />&nbsp;&nbsp;&nbsp;&nbsp;钱H据有两浙，号兼吴越而王，自梁及庄宗，常异其礼，以羁縻臣属之而已。<br /><br />&nbsp;&nbsp;&nbsp;&nbsp;明宗即位，H遣使朝京师，寓书重诲，其礼慢。重诲怒，未有以发，乃遣其嬖吏<br /><br />&nbsp;&nbsp;&nbsp;&nbsp;韩玫、副供奉官乌昭遇复使于H。而玫恃重诲势，数凌辱昭遇，因醉使酒，以马<br /><br />&nbsp;&nbsp;&nbsp;&nbsp;击之。H欲奏其事，昭遇以为辱国，固止之。及玫还，返谮于重诲曰：“昭遇<br /><br />&nbsp;&nbsp;&nbsp;&nbsp;见H，舞蹈称臣，而以朝廷事私告H。”昭遇坐死御史狱，乃下制削夺H官爵，<br /><br />&nbsp;&nbsp;&nbsp;&nbsp;以太师致仕，于是钱氏遂绝于唐矣。<br /><br />&nbsp;&nbsp;&nbsp;&nbsp;潞王从珂为河中节度使，重诲以谓从珂非李氏子，后必为国家患，乃欲阴图<br /><br />&nbsp;&nbsp;&nbsp;&nbsp;之。从珂阅马黄龙庄，其牙内指挥使杨彦温闭城以叛。从珂遣人谓彦温曰：“我<br /><br />&nbsp;&nbsp;&nbsp;&nbsp;遇汝厚，何苦而反邪？”报曰：“彦温非叛也，得枢密院宣，请公趋归朝廷耳！”<br /><br />&nbsp;&nbsp;&nbsp;&nbsp;从珂走虞乡，驰骑上变。明宗疑其事不明，欲究其所以，乃遣殿直都知范氲以金<br /><br />&nbsp;&nbsp;&nbsp;&nbsp;带袭衣、金鞍勒马赐彦温，拜彦温绛州刺史，以诱致之。重诲固请用兵，明宗不<br /><br />&nbsp;&nbsp;&nbsp;&nbsp;得已，乃遣侍卫指挥使药彦稠、西京留守索自通率兵讨之，而诫曰：“为我生致<br /><br />&nbsp;&nbsp;&nbsp;&nbsp;彦温，吾将自讯其事。”彦稠等攻破河中，希重诲旨，斩彦温以灭口。重诲率群<br /><br />&nbsp;&nbsp;&nbsp;&nbsp;臣称贺，明宗大怒曰：“朕家事不了，卿等不合致贺！”从珂罢镇，居清化里第。<br /><br />&nbsp;&nbsp;&nbsp;&nbsp;重诲数讽宰相，言从珂失守，宜得罪，冯道因白请行法。明宗怒曰：“吾儿为奸<br /><br />&nbsp;&nbsp;&nbsp;&nbsp;人所中，事未辨明，公等出此言，是不欲容吾儿人间邪？”赵凤因言：“《春秋》<br /><br />&nbsp;&nbsp;&nbsp;&nbsp;责帅之义，所以励为臣者。”明宗曰：“皆非公等意也！”道等惶恐而退。居数<br /><br />&nbsp;&nbsp;&nbsp;&nbsp;日，道等又以为请，明宗顾左右而言他。明日，重诲乃自论列，明宗曰：“公欲<br /><br />&nbsp;&nbsp;&nbsp;&nbsp;如何处置，我即从公！”重诲曰：“此父子之际，非臣所宜言，惟陛下裁之。”<br /><br />&nbsp;&nbsp;&nbsp;&nbsp;明宗曰：“吾为小校时，衣食不能自足，此儿为我担石灰，拾马粪，以相养活，<br /><br />&nbsp;&nbsp;&nbsp;&nbsp;今贵为天子，独不能庇之邪！使其杜门私第，亦何与公事！”重诲由是不复敢言。<br /><br />&nbsp;&nbsp;&nbsp;&nbsp;孟知祥镇西川，董璋镇东川，二人皆有异志，重诲每事裁抑，务欲制其奸心，<br /><br />&nbsp;&nbsp;&nbsp;&nbsp;凡两川守将更代，多用己所亲信，必以精兵从之，渐令分戍诸州，以虞缓急。二<br /><br />&nbsp;&nbsp;&nbsp;&nbsp;人觉之，以为图己，益不自安。既而遣李严为西川监军，知祥大怒，斩严；又分<br /><br />&nbsp;&nbsp;&nbsp;&nbsp;阆州为保宁军，以李仁矩为节度使以制璋，且削其地，璋以兵攻杀仁矩。二人遂<br /><br />&nbsp;&nbsp;&nbsp;&nbsp;皆反。唐兵戍蜀者，积三万人，其后知祥杀璋，兼据两川，而唐之精兵皆陷蜀。<br /><br />&nbsp;&nbsp;&nbsp;&nbsp;初，明宗幸汴州，重诲建议，欲因以伐吴，而明宗难之。其后户部尚书李钅<br /><br />&nbsp;&nbsp;&nbsp;&nbsp;得吴谍者言：“徐知诰欲举吴国以称藩，愿得安公一言以为信。”l即引谍<br /><br />&nbsp;&nbsp;&nbsp;&nbsp;者见重诲，重诲大喜以为然，乃以玉带与谍者，使遗知诰为信，其直千缗。初不<br /><br />&nbsp;&nbsp;&nbsp;&nbsp;以其事闻，其后逾年，知诰之问不至，始奏贬l行军司马。已而捧圣都军使李<br /><br />&nbsp;&nbsp;&nbsp;&nbsp;行德、十将张俭告变，言：“枢密承旨李虔徽语其客边彦温云：‘重诲私募士卒，<br /><br />&nbsp;&nbsp;&nbsp;&nbsp;缮治甲器，欲自伐吴。又与谍者交私。’”明宗以问重诲，重诲惶恐，请究其事。<br /><br />&nbsp;&nbsp;&nbsp;&nbsp;明宗初颇疑之，大臣左右皆为之辨，既而少解，始告重诲以彦温之言，因廷诘彦<br /><br />&nbsp;&nbsp;&nbsp;&nbsp;温，具伏其诈，于是君臣相顾泣下。彦温、行德、俭皆坐族诛。重诲因求解职，<br /><br />&nbsp;&nbsp;&nbsp;&nbsp;明宗慰之曰：“事已辨，慎无措之胸中。”重诲论请不已，明宗怒曰：“放卿去，<br /><br />&nbsp;&nbsp;&nbsp;&nbsp;朕不患无人！”顾武德使孟汉琼至中书，趣冯道等议代重诲者。冯道曰：“诸公<br /><br />&nbsp;&nbsp;&nbsp;&nbsp;苟惜安公，使得罢去，是纾其祸也。”赵凤以为大臣不可轻动。遂以范延光为枢<br /><br />&nbsp;&nbsp;&nbsp;&nbsp;密使，而重诲居职如故。<br /><br />&nbsp;&nbsp;&nbsp;&nbsp;董璋等反，遣石敬瑭讨之，而川路险阻，粮运甚艰，每费一石，而致一斗。<br /><br />&nbsp;&nbsp;&nbsp;&nbsp;自关以西，民苦输送，往往亡聚山林为盗贼。明宗谓重诲曰：“事势如此，吾当<br /><br />&nbsp;&nbsp;&nbsp;&nbsp;自行。”重诲曰：“此臣之责也。”乃请行。关西之人闻重诲来，皆已恐动，而<br /><br />&nbsp;&nbsp;&nbsp;&nbsp;重诲日驰数百里，远近惊骇。督趣粮运，日夜不绝，毙踣道路者，不可胜数。重<br /><br />&nbsp;&nbsp;&nbsp;&nbsp;诲过凤翔，节度使朱弘昭延之寝室，使其妻子奉事左右甚谨。重诲酒酣，为弘昭<br /><br />&nbsp;&nbsp;&nbsp;&nbsp;言：“昨被谗构，几不自全，赖人主明圣，得保家族。”因感叹泣下。重诲去，<br /><br />&nbsp;&nbsp;&nbsp;&nbsp;弘昭驰骑上言：“重诲怨望，不可令至行营，恐其生事。”而宣徽使孟汉琼自行<br /><br />&nbsp;&nbsp;&nbsp;&nbsp;营使还，亦言西人震骇之状，因述重诲过恶。重诲行至三泉，被召还。过凤翔，<br /><br />&nbsp;&nbsp;&nbsp;&nbsp;弘昭拒而不纳，重诲惧，驰趋京师。未至，拜河中节度使。<br /><br />&nbsp;&nbsp;&nbsp;&nbsp;重诲已罢，希旨者争求其过。宦者安希伦，坐与重诲交私，常与重诲阴伺宫<br /><br />&nbsp;&nbsp;&nbsp;&nbsp;中动息，事发弃市。重诲益惧，因上章告老。以太子太师致仕；而以李从璋为河<br /><br />&nbsp;&nbsp;&nbsp;&nbsp;中节度使，遣药彦稠率兵如河中虞变。重诲子崇绪、崇赞，宿卫京师，闻制下，<br /><br />&nbsp;&nbsp;&nbsp;&nbsp;即日奔其父。重诲见之，惊曰：“渠安得来！”已而曰：“此非渠意，为人所使<br /><br />&nbsp;&nbsp;&nbsp;&nbsp;耳。吾以一死报国，余复何言！”乃械送二子于京师，行至陕州，下狱。明宗又<br /><br />&nbsp;&nbsp;&nbsp;&nbsp;遣翟光业至河中，视重诲去就，戒曰：“有异志，则与从璋图之。”又遣宦者使<br /><br />&nbsp;&nbsp;&nbsp;&nbsp;于重诲。使者见重诲，号泣不已，重诲问其故，使者曰：“人言公有异志，朝廷<br /><br />&nbsp;&nbsp;&nbsp;&nbsp;遣药彦稠率师至矣！”重诲曰：“吾死未塞责，遽劳朝廷兴师，以重明主之忧。”<br /><br />&nbsp;&nbsp;&nbsp;&nbsp;光业至，从璋率兵围重诲第，入拜于庭。重诲降而答拜，从璋以牖髌涫祝重<br /><br />&nbsp;&nbsp;&nbsp;&nbsp;诲妻走抱之而呼曰：“令公死未晚，何遽如此！”又击其首，夫妻皆死，流血盈<br /><br />&nbsp;&nbsp;&nbsp;&nbsp;庭。从璋检责其家赀，不及数千缗而已。明宗下诏，以其绝钱H，致孟知祥、董<br /><br />&nbsp;&nbsp;&nbsp;&nbsp;璋反，及议伐吴，以为罪。并杀其二子，其余子孙皆免。<br /><br />&nbsp;&nbsp;&nbsp;&nbsp;重诲得罪，知其必死，叹曰：“我固当死，但恨不与国家除去潞王！”此其<br /><br />&nbsp;&nbsp;&nbsp;&nbsp;恨也。<br /><br />&nbsp;&nbsp;&nbsp;&nbsp;呜呼，官失其职久矣！予读梁宣底，见敬翔、李振为崇政院使，凡承上之旨，<br /><br />&nbsp;&nbsp;&nbsp;&nbsp;宣之宰相而奉行之。宰相有非其见时而事当上决者，与其被旨而有所复请者，则<br /><br />&nbsp;&nbsp;&nbsp;&nbsp;具记事而入，因崇政使闻，得旨则复宣而出之。梁之崇政使，乃唐枢密之职，盖<br /><br />&nbsp;&nbsp;&nbsp;&nbsp;出纳之任也，唐常以宦者为之，至梁戒其祸，始更用士人，其备顾问、参谋议于<br /><br />&nbsp;&nbsp;&nbsp;&nbsp;中则有之，未始专行事于外也。至崇韬、重诲为之，始复唐枢密之名，然权侔于<br /><br />&nbsp;&nbsp;&nbsp;&nbsp;宰相矣。从世因之，遂分为二，文事任宰相，武事任枢密。枢密之任既重，而宰<br /><br />&nbsp;&nbsp;&nbsp;&nbsp;相自此失其职也。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944323);">加入书签</a><a
                        href="944322.html">上一页</a>&larr;<a href="index.html">返回列表</a>&rarr;<a
                            href="944324.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944322.html"; var next_page = "944324.html"; var index_page = "index.html"; var sortid = "9"; var article_id = "14650"; var chapter_id = "944323"; var articlename = "新五代史"; var chaptername = " 卷二十四 唐臣传第十二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>