<!DOCTYPE html>
<html>
<head>
<meta charset="gbk" />
<title>新五代史- 卷十四 唐家人传第二-在线阅读-哈西文学网</title>
<meta name="keywords" content="欧阳修，新五代史， 卷十四 唐家人传第二全文， 卷十四 唐家人传第二在线阅读 哈西文学网" />
<meta name="description" content="哈西文学网提供欧阳修的新五代史  卷十四 唐家人传第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944312.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944312.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十四 唐家人传第二</h1>
            <div class="link xb">
                <a href="944311.html">上一页</a>&larr;<a href="index.html">返回列表</a>&rarr;<a
                    href="944313.html">下一页</a></div>			
            <div id="BookText">&nbsp;&nbsp;&nbsp;&nbsp;○太祖刘太妃贞简皇后曹氏<br /><br />&nbsp;&nbsp;&nbsp;&nbsp;太祖正室刘氏，代北人也；其次妃曹氏，太原人也。太祖封晋王，刘氏封秦<br /><br />&nbsp;&nbsp;&nbsp;&nbsp;国夫人。自太祖起兵代北，刘氏常从征伐。为人明敏多智略，颇习兵机，常教其<br /><br />&nbsp;&nbsp;&nbsp;&nbsp;侍妾骑射，以佐太祖。太祖东追黄巢，还军过梁，馆于封禅寺。梁王邀太祖入城，<br /><br />&nbsp;&nbsp;&nbsp;&nbsp;置酒上源驿，夜半以兵攻之。太祖左右有先脱归者，以难告夫人，夫人神色不动，<br /><br />&nbsp;&nbsp;&nbsp;&nbsp;立斩告者，阴召大将谋保军以还。迟明，太祖还，与夫人相向恸哭，因欲举兵击<br /><br />&nbsp;&nbsp;&nbsp;&nbsp;梁。夫人曰：“公本为国讨贼，今梁事未暴，而遽反兵相攻，天下闻之，莫分曲<br /><br />&nbsp;&nbsp;&nbsp;&nbsp;直。不若敛军还镇，自诉于朝。”太祖从之。<br /><br />&nbsp;&nbsp;&nbsp;&nbsp;其后，太祖击刘仁恭，败归。梁遣氏叔琮、康怀英等连岁攻晋，围太原，晋<br /><br />&nbsp;&nbsp;&nbsp;&nbsp;兵屡败，太祖忧窘，不知所为。大将李存信等劝太祖亡入北边，收兵以图再举，<br /><br />&nbsp;&nbsp;&nbsp;&nbsp;太祖然之。入以语夫人，夫人问谁为此谋者，曰：“存信也。”夫人骂曰：“存<br /><br />&nbsp;&nbsp;&nbsp;&nbsp;信，代北牧羊儿耳，安足与计成败邪！且公尝笑王行瑜弃州走，卒为人擒，今<br /><br />&nbsp;&nbsp;&nbsp;&nbsp;乃自为此乎？昔公亡在达靼，几不能自脱，赖天下多故，乃得南归。今屡败之兵，<br /><br />&nbsp;&nbsp;&nbsp;&nbsp;散亡无几，一失其守，谁肯从公？北边其可至乎？”太祖大悟而止。已而亡兵稍<br /><br />&nbsp;&nbsp;&nbsp;&nbsp;稍复集。<br /><br />&nbsp;&nbsp;&nbsp;&nbsp;夫人无子，性贤，不妒忌，常为太祖言：“曹氏相，当生贵子，宜善待之。”<br /><br />&nbsp;&nbsp;&nbsp;&nbsp;而曹氏亦自谦退，因相得甚欢。<br /><br />&nbsp;&nbsp;&nbsp;&nbsp;曹氏封晋国夫人，后生子，是谓庄宗，太祖奇之，曹氏由是专宠。太祖性暴，<br /><br />&nbsp;&nbsp;&nbsp;&nbsp;怒多杀人，左右无敢言者，惟曹氏从容谏譬，往往见听。及庄宗立，事曹氏尤谨，<br /><br />&nbsp;&nbsp;&nbsp;&nbsp;其救赵破燕取魏博，与梁战河上十余岁，岁尝驰省其母至三四，人皆称其孝。庄<br /><br />&nbsp;&nbsp;&nbsp;&nbsp;宗即位，册尊曹氏为皇太后，而以嫡母刘氏为皇太妃。太妃往谢太后，太后有惭<br /><br />&nbsp;&nbsp;&nbsp;&nbsp;色。太妃曰：“愿吾儿享国无穷，使吾获没于地以从先君，幸矣，复何言哉！”<br /><br />&nbsp;&nbsp;&nbsp;&nbsp;庄宗灭梁入汴，使人迎太后归洛，居长寿宫，而太妃独留晋阳。同光三年五<br /><br />&nbsp;&nbsp;&nbsp;&nbsp;月，太妃薨。七月，太后薨，谥曰贞简，葬于坤陵。而太妃无谥，葬魏县。太妃<br /><br />&nbsp;&nbsp;&nbsp;&nbsp;与太后甚相爱，其送太后于洛也，涕泣而别，归而相思慕，遂至不起。太后闻之，<br /><br />&nbsp;&nbsp;&nbsp;&nbsp;欲驰至晋阳视疾，及其卒也，又欲自往葬之，庄宗泣谏，群臣交章请留，乃止。<br /><br />&nbsp;&nbsp;&nbsp;&nbsp;而太后自太妃卒，悲哀不饮食，逾月亦崩。<br /><br />&nbsp;&nbsp;&nbsp;&nbsp;○庄宗敬皇后刘氏<br /><br />&nbsp;&nbsp;&nbsp;&nbsp;庄宗神闵敬皇后刘氏，魏州成安人也。庄宗正室曰卫国夫人韩氏，其次燕国<br /><br />&nbsp;&nbsp;&nbsp;&nbsp;夫人伊氏，其次后也，初封魏国夫人。后父刘叟，黄须，善医卜，自号刘山人。<br /><br />&nbsp;&nbsp;&nbsp;&nbsp;后生五六岁，晋王攻魏，掠成安，裨将袁建丰得后，纳之晋宫，贞简太后教以吹<br /><br />&nbsp;&nbsp;&nbsp;&nbsp;笙歌舞。既笄，甚有色，庄宗见而悦之。庄宗已为晋王，太后幸其宫，置酒为寿，<br /><br />&nbsp;&nbsp;&nbsp;&nbsp;自起歌舞，太后欢甚，命刘氏吹笙佐酒，酒罢去，留刘氏以赐庄宗。先时，庄宗<br /><br />&nbsp;&nbsp;&nbsp;&nbsp;攻梁军于夹城，得符道昭妻侯氏，宠专诸宫，宫中谓之“夹寨夫人”。庄宗出兵<br /><br />&nbsp;&nbsp;&nbsp;&nbsp;四方，常以侯氏从军。其后，刘氏生子继岌，庄宗以为类己，爱之，由是刘氏宠<br /><br />&nbsp;&nbsp;&nbsp;&nbsp;益专，自下魏博、战河上十余年，独以刘氏从。刘氏多智，善迎意承旨，其他嫔<br /><br />&nbsp;&nbsp;&nbsp;&nbsp;御莫得进见。<br /><br />&nbsp;&nbsp;&nbsp;&nbsp;其父闻刘氏已贵，诣魏宫上谒。庄宗召袁建丰问之，建丰曰：“臣始得刘氏<br /><br />&nbsp;&nbsp;&nbsp;&nbsp;于成安北坞，时有黄须丈人护之。”乃出刘叟示建丰，建丰曰：“是也。”然刘<br /><br />&nbsp;&nbsp;&nbsp;&nbsp;氏方与诸夫人争宠，以门望相高，因大怒曰：“妾去乡时，略可记忆，妾父不幸<br /><br />&nbsp;&nbsp;&nbsp;&nbsp;死于乱兵，妾时环尸恸哭而去。此田舍翁安得至此！”因命笞刘叟于宫门。<br /><br />&nbsp;&nbsp;&nbsp;&nbsp;庄宗已即皇帝位，欲立刘氏为皇后，而韩夫人正室也，伊夫人位次在刘氏上，<br /><br />&nbsp;&nbsp;&nbsp;&nbsp;以故难其事而未发。宰相豆卢革、枢密使郭崇韬希旨，上章言刘氏当立，庄宗大<br /><br />&nbsp;&nbsp;&nbsp;&nbsp;悦。同光二年四月已卯，皇帝御文明殿，遣使册刘氏为皇后。皇后受册，乘重翟<br /><br />&nbsp;&nbsp;&nbsp;&nbsp;车，卤簿、鼓吹，见于太庙。韩夫人等皆不平之，乃封韩氏为淑妃，伊氏为德妃。<br /><br />&nbsp;&nbsp;&nbsp;&nbsp;庄宗自灭梁，志意骄怠，宦官、伶人乱政，后特用事于中。自以出于贱微，<br /><br />&nbsp;&nbsp;&nbsp;&nbsp;逾次得立，以为佛力。又好聚敛，分遣人为商贾，至于市肆之间，薪刍果茹，皆<br /><br />&nbsp;&nbsp;&nbsp;&nbsp;称中宫所卖。四方贡献，必分为二，一以上天子，一以入中宫，宫中货贿山积。<br /><br />&nbsp;&nbsp;&nbsp;&nbsp;惟写佛书，馈赂僧尼，而庄宗由此亦佞佛。有胡僧自于阗来，庄宗率皇后及诸子<br /><br />&nbsp;&nbsp;&nbsp;&nbsp;迎拜之。僧游五台山，遣中使供顿，所至倾动城邑。又有僧诚惠，自言能降龙。<br /><br />&nbsp;&nbsp;&nbsp;&nbsp;尝过镇州，王F不为之礼，诚惠怒曰：“吾有毒龙五百，当遣一龙揭片石，常山<br /><br />&nbsp;&nbsp;&nbsp;&nbsp;之人，皆鱼鳖也。”会明年滹沱河大水，坏镇州关城，人皆以为神。庄宗及后率<br /><br />&nbsp;&nbsp;&nbsp;&nbsp;诸子、诸妃拜之，诚惠端坐不起，由是士无贵贱皆拜之，独郭崇韬不拜也。<br /><br />&nbsp;&nbsp;&nbsp;&nbsp;是时，皇太后及皇后交通藩镇，太后称“诰令”，皇后称“教命”，两宫使<br /><br />&nbsp;&nbsp;&nbsp;&nbsp;者旁午于道。许州节度使温韬以后佞佛，因请以私第为佛寺，为后荐福。庄宗数<br /><br />&nbsp;&nbsp;&nbsp;&nbsp;幸郭崇韬、元行钦等私第，常与后俱。其后幸张全义第，酒酣，命后拜全义为养<br /><br />&nbsp;&nbsp;&nbsp;&nbsp;父。全义日遣姬妾出入中宫，问遗不绝。<br /><br />&nbsp;&nbsp;&nbsp;&nbsp;庄宗有爱姬，甚有色而生子，后心患之。庄宗燕居宫中，元行钦侍侧，庄宗<br /><br />&nbsp;&nbsp;&nbsp;&nbsp;问曰：“尔新丧妇，其复娶乎？吾助尔聘。”后指爱姬请曰：“帝怜行钦，何不<br /><br />&nbsp;&nbsp;&nbsp;&nbsp;赐之？”庄宗不得已，阳诺之。后趣行钦拜谢，行钦再拜，起顾爱姬，肩舆已出<br /><br />&nbsp;&nbsp;&nbsp;&nbsp;宫矣。庄宗不乐，称疾不食者累日。<br /><br />&nbsp;&nbsp;&nbsp;&nbsp;同光三年秋大水，两河之民，流徙道路，京师赋调不充，六军之士，往往殍<br /><br />&nbsp;&nbsp;&nbsp;&nbsp;踣，乃预借明年夏、秋租税，百姓愁苦，号泣于路，庄宗方与后荒于畋游。十二<br /><br />&nbsp;&nbsp;&nbsp;&nbsp;月己卯腊，畋于白沙，后率皇子、后宫毕从，历伊阙，宿龛涧，癸未乃还。是时<br /><br />&nbsp;&nbsp;&nbsp;&nbsp;大雪，军士寒冻，金枪卫兵万骑，所至责民供给，坏什器，彻庐舍而焚之，县吏<br /><br />&nbsp;&nbsp;&nbsp;&nbsp;畏惧，亡窜山谷。<br /><br />&nbsp;&nbsp;&nbsp;&nbsp;明年三月，客星犯天库，有星流于天。占星者言：“御前当有急兵，宜<br /><br />&nbsp;&nbsp;&nbsp;&nbsp;散积聚以禳之。”宰相请出库物以给军，庄宗许之，后不肯，曰：“吾夫妇得天<br /><br />&nbsp;&nbsp;&nbsp;&nbsp;下，虽因武功，盖亦有天命。命既在天，人如我何！”宰相论于延英，后于屏间<br /><br />&nbsp;&nbsp;&nbsp;&nbsp;耳属之，因取妆奁及皇幼子满喜置帝前曰：“诸侯所贡，给赐已尽，宫中所有惟<br /><br />&nbsp;&nbsp;&nbsp;&nbsp;此耳，请鬻以给军！”宰相惶恐而退。及赵在礼作乱，出兵讨魏，始出物以赍军，<br /><br />&nbsp;&nbsp;&nbsp;&nbsp;军士负而诟曰：“吾妻子已饥死，得此何为！”<br /><br />&nbsp;&nbsp;&nbsp;&nbsp;庄宗东幸汴州，从驾兵二万五千，及至万胜，不得进而还，军士离散，所亡<br /><br />&nbsp;&nbsp;&nbsp;&nbsp;太半。至罂子谷，道路隘狭，庄宗见从官执兵仗者，皆以好言劳之曰：“适报魏<br /><br />&nbsp;&nbsp;&nbsp;&nbsp;王平蜀，得蜀金银五十万，当悉给尔等。”对曰：“陛下与之太晚，得者亦不感<br /><br />&nbsp;&nbsp;&nbsp;&nbsp;恩。”庄宗泣下，因顾内库使张容哥索袍带以赐之，容哥对曰：“尽矣。”军士<br /><br />&nbsp;&nbsp;&nbsp;&nbsp;叱容哥曰：“致吾君至此，皆由尔辈！”因抽刀逐之，左右救之而免。容哥曰：<br /><br />&nbsp;&nbsp;&nbsp;&nbsp;“皇后惜物，不以给军，而归罪于我。事若不测，吾身万段矣！”乃投水而死。<br /><br />&nbsp;&nbsp;&nbsp;&nbsp;郭从谦反，庄宗中流矢，伤甚，卧绛霄殿廓下，渴欲得饮，后令宦官进飧酪，<br /><br />&nbsp;&nbsp;&nbsp;&nbsp;不自省视。庄宗崩，后与李存渥等焚嘉庆殿，拥百骑出师子门。后于马上以囊盛<br /><br />&nbsp;&nbsp;&nbsp;&nbsp;金器宝带，欲于太原造寺为尼。在道与存渥奸，及至太原，乃削发为尼。明宗入<br /><br />&nbsp;&nbsp;&nbsp;&nbsp;立，遣人赐后死。晋天福五年，追谥曰神闵敬皇后。<br /><br />&nbsp;&nbsp;&nbsp;&nbsp;自唐末丧乱，后妃之制不备，至庄宗时，后宫之数尤多，有昭容、昭仪、昭<br /><br />&nbsp;&nbsp;&nbsp;&nbsp;媛、出使、御正、侍真、懿才、咸一、瑶芳、懿德、宣一等，其余名号，不可胜<br /><br />&nbsp;&nbsp;&nbsp;&nbsp;纪。庄宗遇弑，后宫散走，朱守殷入宫，选得三十余人。虢国夫人夏氏以尝幸于<br /><br />&nbsp;&nbsp;&nbsp;&nbsp;庄宗，守殷不敢留。明宗立，悉放庄宗时宫人还其家，独夏氏无所归，乃以河阳<br /><br />&nbsp;&nbsp;&nbsp;&nbsp;节度使夏鲁奇同姓也，因以归之，后嫁契丹突欲李赞华。赞华性酷毒，喜杀人，<br /><br />&nbsp;&nbsp;&nbsp;&nbsp;婢妾微过，常加l灼。夏氏惧，求离婚，及削发为尼以卒。而韩淑妃、伊德妃皆<br /><br />&nbsp;&nbsp;&nbsp;&nbsp;居太原，晋高祖反时，为契丹所虏。<br /><br />&nbsp;&nbsp;&nbsp;&nbsp;○太祖四弟<br /><br />&nbsp;&nbsp;&nbsp;&nbsp;唐自朱邪得姓而为李氏，得国而为晋，得天下而为唐。其始出于夷狄，而终<br /><br />&nbsp;&nbsp;&nbsp;&nbsp;以乱亡，故其世次不可详见。其可见者，曰太祖四弟、八子、五孙，三世而绝。<br /><br />&nbsp;&nbsp;&nbsp;&nbsp;太祖四弟，曰克让、克修、克恭、克宁，皆不知其父母名号。<br /><br />&nbsp;&nbsp;&nbsp;&nbsp;克让，少善骑射，为振武军校，从讨王仙芝，以功拜金吾卫将军，留京师。<br /><br />&nbsp;&nbsp;&nbsp;&nbsp;李氏自宪宗时以部族归唐，唐处之河西，尝遣一子宿卫京师，赐第于亲仁坊。其<br /><br />&nbsp;&nbsp;&nbsp;&nbsp;后太祖起兵云中，杀唐守将段文楚。唐发兵讨太祖，遣王处存以兵围亲仁坊，捕<br /><br />&nbsp;&nbsp;&nbsp;&nbsp;宿卫子克让。克让与其仆何相温、石的历等十余骑，弯弧跃马，突围而出。处存<br /><br />&nbsp;&nbsp;&nbsp;&nbsp;以千余人追至渭桥，克让等射杀百余人，追兵乃止，克让奔于雁门。明年，太祖<br /><br />&nbsp;&nbsp;&nbsp;&nbsp;复归唐，克让还宿卫京师。黄巢犯长安，克让守潼关，为贼所败，奔于南山，匿<br /><br />&nbsp;&nbsp;&nbsp;&nbsp;佛寺，为寺僧所杀。<br /><br />&nbsp;&nbsp;&nbsp;&nbsp;克修字崇远，从讨庞勋，以功拜朔州刺史。太祖镇雁门，以为奉诚军使。从<br /><br />&nbsp;&nbsp;&nbsp;&nbsp;入关，讨黄巢，为先锋，迁左营军使。潞州孟方立迁于邢州，晋取潞州，表克修<br /><br />&nbsp;&nbsp;&nbsp;&nbsp;昭义军节度使。数出山东击方立，又与李罕之攻寇怀、孟之间。其后，太祖自将<br /><br />&nbsp;&nbsp;&nbsp;&nbsp;击方立，还军过潞，克修性俭啬，供馈甚薄，太祖大怒，诟而击笞之。克修惭愤，<br /><br />&nbsp;&nbsp;&nbsp;&nbsp;发疾卒。二子：嗣弼、嗣肱。嗣弼为涿州刺史，天v十九年，契丹攻破涿州，嗣<br /><br />&nbsp;&nbsp;&nbsp;&nbsp;弼殁于虏。嗣肱少有胆略，从周德威数立战功，为马步军都虞候。李存审败梁军<br /><br />&nbsp;&nbsp;&nbsp;&nbsp;于胡壁，嗣肱获梁将一人。梁太祖围县，嗣肱从存审救，梁军解去，嗣肱功<br /><br />&nbsp;&nbsp;&nbsp;&nbsp;为多，超拜蔚州刺史、雁门以北都知兵马使。累迁泽、代二州刺史。新州王郁叛<br /><br />&nbsp;&nbsp;&nbsp;&nbsp;晋，亡入契丹，山后诸州皆叛，嗣肱取妫、儒、武三州，拜新州刺史、山北都团<br /><br />&nbsp;&nbsp;&nbsp;&nbsp;练使。同光元年春，卒于官。<br /><br />&nbsp;&nbsp;&nbsp;&nbsp;克恭，初为决胜军使。克修卒，以克恭代为昭义军节度使。克修为人简俭，<br /><br />&nbsp;&nbsp;&nbsp;&nbsp;潞人素安其政，且哀其见笞以死。克恭横暴不法，又不习军事，由是潞人皆怨。<br /><br />&nbsp;&nbsp;&nbsp;&nbsp;克恭选后院劲兵五百人，献于太祖，行至铜L，其将冯霸以其徒叛。太祖遣李元<br /><br />&nbsp;&nbsp;&nbsp;&nbsp;审讨之，战于沁水，元审大败被伤，奔入潞州。牙将安居受亦叛，杀克恭及元审，<br /><br />&nbsp;&nbsp;&nbsp;&nbsp;使人召霸，霸不受命，居受惧而出奔，行至长子，为野人所杀，传首于霸。霸乃<br /><br />&nbsp;&nbsp;&nbsp;&nbsp;入潞州，自称留后，以附于梁。<br /><br />&nbsp;&nbsp;&nbsp;&nbsp;克宁，为人仁孝，居诸兄弟中最贤，事太祖小心不懈。太祖与赫连铎、李可<br /><br />&nbsp;&nbsp;&nbsp;&nbsp;举战云、蔚间，后奔达靼，入破黄巢，克宁未尝不从行。太祖镇太原，以为内外<br /><br />&nbsp;&nbsp;&nbsp;&nbsp;制置蕃汉都知兵马使，检校太保、振武军节度使，军中之事，无大小皆决克宁。<br /><br />&nbsp;&nbsp;&nbsp;&nbsp;太祖病，召庄宗侍侧，属张承业与克宁曰：“以亚子属公等。”太祖崩，庄<br /><br />&nbsp;&nbsp;&nbsp;&nbsp;宗告于克宁曰：“儿年孤稚，未通庶政，虽有先王之命，恐不足以当大事。叔父<br /><br />&nbsp;&nbsp;&nbsp;&nbsp;勋德俱高，先王尝任以政矣，敢以军府烦季父，以待儿之有立。”克宁曰：“吾<br /><br />&nbsp;&nbsp;&nbsp;&nbsp;兄之命，以儿属我，谁敢易之！”因下而北面再拜称贺，庄宗乃即晋王位。<br /><br />&nbsp;&nbsp;&nbsp;&nbsp;初，太祖起于云、朔之间，所得骁勇之士，多养以为子，而与英豪战争，卒<br /><br />&nbsp;&nbsp;&nbsp;&nbsp;就霸业，诸养子之功为多，故尤宠爱之，衣服礼秩如嫡。诸养子麾下皆有精兵，<br /><br />&nbsp;&nbsp;&nbsp;&nbsp;恃功自恣，自先王时常见优假。及新王立，年少，或托疾不朝，或见而不拜。养<br /><br />&nbsp;&nbsp;&nbsp;&nbsp;子存颢、存实告克宁曰：“兄亡弟及，古之道也。以叔拜侄，理岂安乎？人生富<br /><br />&nbsp;&nbsp;&nbsp;&nbsp;贵，当自取之。”克宁曰：“吾家三世，父慈子孝，先王土宇，苟有所归，吾复<br /><br />&nbsp;&nbsp;&nbsp;&nbsp;何求也！”<br /><br />&nbsp;&nbsp;&nbsp;&nbsp;克宁妻孟氏素刚悍，存颢等各遣其妻入说孟氏，孟氏数以迫克宁。克宁仁而<br /><br />&nbsp;&nbsp;&nbsp;&nbsp;无断，惑于群言，遂至于祸。都虞候李存质得罪于克宁，克宁杀之，而与张承业，<br /><br />&nbsp;&nbsp;&nbsp;&nbsp;李存璋有隙，又求兼领大同军节度使。于是幸臣史敬熔见太后，告克宁与存颢谋<br /><br />&nbsp;&nbsp;&nbsp;&nbsp;执王及太后以降梁。庄宗召承业、存璋告之曰：“季父所为如此，奈何？然骨肉<br /><br />&nbsp;&nbsp;&nbsp;&nbsp;不可自相鱼肉，吾当避贤路以纾祸于吾家。”承业等请诛克宁。乃伏兵于府，置<br /><br />&nbsp;&nbsp;&nbsp;&nbsp;酒大会，克宁既至，执而杀之。<br /><br />&nbsp;&nbsp;&nbsp;&nbsp;○太祖七子<br /><br />&nbsp;&nbsp;&nbsp;&nbsp;太祖子八人：庄宗长子也，次曰存美、存霸、存礼、存渥、存V、存确、存<br /><br />&nbsp;&nbsp;&nbsp;&nbsp;纪。同光三年十二月辛亥，诏封存美等七人为王。盖存霸、存渥、存纪与庄宗同<br /><br />&nbsp;&nbsp;&nbsp;&nbsp;母也，存美、存V、存确、存礼不知其母名氏号位。存美封邕王，存霸永王，存<br /><br />&nbsp;&nbsp;&nbsp;&nbsp;礼薛王，存渥申王，存V睦王，存确通王，存纪雅王。<br /><br />&nbsp;&nbsp;&nbsp;&nbsp;存V历建雄、保大二军节度使。娶郭崇韬女。是时，魏州妖人杨千郎用事，<br /><br />&nbsp;&nbsp;&nbsp;&nbsp;自言有墨子术，能役使鬼神，化丹砂、水银。庄宗颇神之，拜千郎检校尚书郎，<br /><br />&nbsp;&nbsp;&nbsp;&nbsp;赐紫，其妻出入宫禁，承恩宠，而士或因之以求官爵，存V及存渥等往往朋淫于<br /><br />&nbsp;&nbsp;&nbsp;&nbsp;其家。及崇韬被族，庄宗遣宦官阴察外议以为如何，而宦官因欲尽诛崇韬亲党以<br /><br />&nbsp;&nbsp;&nbsp;&nbsp;绝后患，乃诬言：“存V过千郎，酒酣，攘臂号泣，为妇翁称冤，言甚怨望。”<br /><br />&nbsp;&nbsp;&nbsp;&nbsp;庄宗大怒，以兵围其第而诛之，并诛千郎。<br /><br />&nbsp;&nbsp;&nbsp;&nbsp;存霸历昭义、天平、河中三军节度使，存渥义成、天平二军节度使，皆居京<br /><br />&nbsp;&nbsp;&nbsp;&nbsp;师，食其俸禄而已。赵在礼作乱，乃遣存霸于河中。李嗣源兵反，向京师，庄宗<br /><br />&nbsp;&nbsp;&nbsp;&nbsp;再幸汜水，徙存霸北京留守，存渥河中节度使，宣麻未讫，郭从谦反，攻兴教门，<br /><br />&nbsp;&nbsp;&nbsp;&nbsp;存渥从庄宗拒贼。庄宗中流矢崩，存渥与刘皇后同奔于太原，行至风谷，为部下<br /><br />&nbsp;&nbsp;&nbsp;&nbsp;所杀。存霸闻京师乱，亦自河中奔太原，比至，麾下皆散走，惟使下康从弁不去。<br /><br />&nbsp;&nbsp;&nbsp;&nbsp;存霸乃剪发、衣僧衣，谒符彦超曰：“愿为山僧，冀公庇护。”彦超欲留之，为<br /><br />&nbsp;&nbsp;&nbsp;&nbsp;军众所杀。<br /><br />&nbsp;&nbsp;&nbsp;&nbsp;存纪、存确闻郭从谦反，奔于南山，匿民家。明宗诏河南府及诸道：“诸王<br /><br />&nbsp;&nbsp;&nbsp;&nbsp;出奔，所至送赴阙；如不幸物故者，收瘗以闻。”存纪等所匿民家以告安重诲，<br /><br />&nbsp;&nbsp;&nbsp;&nbsp;重诲谓霍彦威曰：“二王逃难，主上寻求，恐其所失。今上既监国典丧，此礼如<br /><br />&nbsp;&nbsp;&nbsp;&nbsp;何？”彦威曰：“上性仁慈，不可闻奏。宜密为之所，以安人情。”乃即民家杀<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;存美素病风，居太原，与存礼皆不知其所终。<br /><br />&nbsp;&nbsp;&nbsp;&nbsp;○庄宗五子<br /><br />&nbsp;&nbsp;&nbsp;&nbsp;庄宗五子、长曰继岌，其次继潼、继嵩、继蟾、继i。继岌母曰刘皇后，其<br /><br />&nbsp;&nbsp;&nbsp;&nbsp;四皆不著其母名号。<br /><br />&nbsp;&nbsp;&nbsp;&nbsp;庄宗即位，继岌为北都留守，判六军诸卫事。迁检校太尉、同中书门下平章<br /><br />&nbsp;&nbsp;&nbsp;&nbsp;事。豆卢革为相，建言：唐故事，皇子皆为宫使。因以邺宫为兴圣宫，以继岌为<br /><br />&nbsp;&nbsp;&nbsp;&nbsp;使。同光三年，封魏王。是岁伐蜀，以继岌为西南面行营都统，郭崇韬为都招讨<br /><br />&nbsp;&nbsp;&nbsp;&nbsp;使，工部尚书任圜、翰林学士李愚皆参军事。九月戊申，将兵六万自凤翔入大散<br /><br />&nbsp;&nbsp;&nbsp;&nbsp;关，军无十日之粮，而所至州镇皆迎降，遂食其粟。至兴州，蜀将程奉琏以五百<br /><br />&nbsp;&nbsp;&nbsp;&nbsp;骑降，因以其兵修阁道，以过唐军。王衍将兵万人屯利州，分其半逆战于三泉，<br /><br />&nbsp;&nbsp;&nbsp;&nbsp;为先锋康延孝所败，衍惧，断吉柏江浮桥，奔归成都。唐军自文州间道以入。十<br /><br />&nbsp;&nbsp;&nbsp;&nbsp;月己酉，继岌至绵州，衍上笺请降。丙辰，入成都。王衍乘竹舆至升仙桥，素衣、<br /><br />&nbsp;&nbsp;&nbsp;&nbsp;牵羊，草索系首，肉袒、衔璧、舆榇，群臣衰，徒跣以降。继岌下而取璧，崇<br /><br />&nbsp;&nbsp;&nbsp;&nbsp;韬解缚，焚榇。自出师至降衍，凡七十五日，兵不血刃，自古用兵之易，未有如<br /><br />&nbsp;&nbsp;&nbsp;&nbsp;此。然继岌虽为都统，而军政号令一出崇韬。<br /><br />&nbsp;&nbsp;&nbsp;&nbsp;初，庄宗遣宦者供奉官李从袭监中军，高品李廷安、吕知柔为典谒。从袭等<br /><br />&nbsp;&nbsp;&nbsp;&nbsp;素恶崇韬，又见崇韬专任军事，益不平之。及破蜀，蜀之贵臣大将，自王宗弼已<br /><br />&nbsp;&nbsp;&nbsp;&nbsp;下，皆争以蜀宝货，妓乐奉崇韬父子，而魏王所得，匹马、束帛、唾壶、麈柄而<br /><br />&nbsp;&nbsp;&nbsp;&nbsp;已；崇韬日决军事，将吏宾客趋走盈庭，而都统府惟大将晨谒，牙门阗然。由是<br /><br />&nbsp;&nbsp;&nbsp;&nbsp;从袭等不胜其愤。已而宗弼率蜀人见继岌，请留崇韬镇蜀，从袭等因言崇韬有异<br /><br />&nbsp;&nbsp;&nbsp;&nbsp;志，劝继岌为备。继岌谓崇韬曰：“陛下倚侍中如衡、华，尊之庙堂之上，期以<br /><br />&nbsp;&nbsp;&nbsp;&nbsp;一天下而制四夷，必不弃元老于蛮夷之地。此事非予敢知也。”<br /><br />&nbsp;&nbsp;&nbsp;&nbsp;庄宗闻崇韬欲留蜀，亦不悦，遣宦者向延嗣趣继岌班师。延嗣至成都，崇韬<br /><br />&nbsp;&nbsp;&nbsp;&nbsp;不出迎，及见，礼益慢，延嗣怒，从袭等因告延嗣崇韬有异志，恐危魏王。延嗣<br /><br />&nbsp;&nbsp;&nbsp;&nbsp;还，具言之。刘皇后涕泣请保全继岌，庄宗遣宦官马彦往视崇韬去就。是时，<br /><br />&nbsp;&nbsp;&nbsp;&nbsp;两川新定，孟知祥未至，所在盗贼聚山林，崇韬方遣任圜等分出招集，恐后生变，<br /><br />&nbsp;&nbsp;&nbsp;&nbsp;故师未即还。而彦将行，见刘皇后曰：“臣见延嗣言蜀中事势已不可，祸机之<br /><br />&nbsp;&nbsp;&nbsp;&nbsp;作，间不容发，安能三千里往复廪命乎！”刘皇后以彦语告庄宗，庄宗曰：<br /><br />&nbsp;&nbsp;&nbsp;&nbsp;“传言未审，岂可便令果决？”皇后不得请，因自为教与继岌，使杀崇韬。明年<br /><br />&nbsp;&nbsp;&nbsp;&nbsp;正月，崇韬留任圜守蜀，以待知祥之至，崇韬期班师有日。彦至蜀，出皇后教<br /><br />&nbsp;&nbsp;&nbsp;&nbsp;示继岌，继岌曰：“今大军将发，未有衅端，岂可作此负心事！”从袭等泣曰：<br /><br />&nbsp;&nbsp;&nbsp;&nbsp;“今有密敕，王苟不行，使崇韬知之，则吾属无类矣！”继岌曰：“上无诏书，<br /><br />&nbsp;&nbsp;&nbsp;&nbsp;徒以皇后手教，安能杀招讨使？”从袭等力争，继岌不得已而从之。诘旦，从袭<br /><br />&nbsp;&nbsp;&nbsp;&nbsp;以都统命召崇韬，继岌登楼以避之。崇韬入，升阶，继岌从者李环挝碎其首。<br /><br />&nbsp;&nbsp;&nbsp;&nbsp;继岌遂班师。二月，军至泥溪，先锋康延孝叛，据汉州，继岌遣任圜讨平之。<br /><br />&nbsp;&nbsp;&nbsp;&nbsp;四月辛卯，至兴平，闻明宗反，兵入京师，继岌欲退保凤翔。至武功，李从袭劝<br /><br />&nbsp;&nbsp;&nbsp;&nbsp;继岌驰趋京师，以救内难。行至渭河，西都留守张\断浮桥，继岌不得度，乃循<br /><br />&nbsp;&nbsp;&nbsp;&nbsp;河而东，至渭南，左右皆溃。从袭谓继岌曰：“大事已去，福不可再，王宜自图。”<br /><br />&nbsp;&nbsp;&nbsp;&nbsp;继岌徘徊泣下，谓李环曰：“吾道尽途穷，子当杀我。”环迟疑久之，谓继岌乳<br /><br />&nbsp;&nbsp;&nbsp;&nbsp;母曰：“吾不忍见王，王若无路求生，当踣面以俟。”继岌面榻而卧，环缢杀之。<br /><br />&nbsp;&nbsp;&nbsp;&nbsp;任圜从后至，葬继岌华州之西南。继岌少病阉，无子。明宗已即位，圜率征蜀之<br /><br />&nbsp;&nbsp;&nbsp;&nbsp;师二万至京师，明宗抚慰久之，问圜继岌何在，圜具言继岌死状。<br /><br />&nbsp;&nbsp;&nbsp;&nbsp;同光三年，诏以皇子继嵩、继潼、继蟾、继i皆为光禄大夫，检校司徒。盖<br /><br />&nbsp;&nbsp;&nbsp;&nbsp;其皆幼，故不封。当庄宗遇弑时，太祖子孙在者十有一人，明宗入立，其四人见<br /><br />&nbsp;&nbsp;&nbsp;&nbsp;杀，其余皆不知所终，太祖之后遂绝。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944312);">加入书签</a><a
                        href="944311.html">上一页</a>&larr;<a href="index.html">返回列表</a>&rarr;<a
                            href="944313.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944311.html"; var next_page = "944313.html"; var index_page = "index.html"; var sortid = "9"; var article_id = "14650"; var chapter_id = "944312"; var articlename = "新五代史"; var chaptername = " 卷十四 唐家人传第二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>