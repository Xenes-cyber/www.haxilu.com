<!DOCTYPE html>
<html>
<head>
<meta charset="gbk" />
<title>新五代史- 卷四十八 杂传第三十六-在线阅读-哈西文学网</title>
<meta name="keywords" content="欧阳修，新五代史， 卷四十八 杂传第三十六全文， 卷四十八 杂传第三十六在线阅读 哈西文学网" />
<meta name="description" content="哈西文学网提供欧阳修的新五代史  卷四十八 杂传第三十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944347.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944347.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十八 杂传第三十六</h1>
            <div class="link xb">
                <a href="944346.html">上一页</a>&larr;<a href="index.html">返回列表</a>&rarr;<a
                    href="944348.html">下一页</a></div>			
            <div id="BookText">&nbsp;&nbsp;&nbsp;&nbsp;○卢文进<br /><br />&nbsp;&nbsp;&nbsp;&nbsp;卢文进，字大用，范阳人也。为刘守光骑将。唐庄宗攻范阳，文进以先降拜<br /><br />&nbsp;&nbsp;&nbsp;&nbsp;寿州刺史，庄宗以属其弟存矩。存矩为新州团练使，统山后八军。庄宗与刘寻阝<br /><br />&nbsp;&nbsp;&nbsp;&nbsp;相拒于莘，召存矩会兵击寻阝。存矩募山后劲兵数千人，课民出马，民以十牛易<br /><br />&nbsp;&nbsp;&nbsp;&nbsp;一马，山后之人皆怨，而兵又不乐南行，行至祁沟关，聚而谋为乱。文进有女幼<br /><br />&nbsp;&nbsp;&nbsp;&nbsp;而美，存矩求之为侧室，文进以其大将不敢拒，虽与，心常歉之也，因与乱军杀<br /><br />&nbsp;&nbsp;&nbsp;&nbsp;存矩反。攻新州，不克，攻武州，又不克，遂奔于契丹，契丹使守平州。<br /><br />&nbsp;&nbsp;&nbsp;&nbsp;明宗即位，文进自平州率众数万归唐，明宗得之，喜甚，以为义成军节度使。<br /><br />&nbsp;&nbsp;&nbsp;&nbsp;居岁馀，徙镇威胜，加同平章事，入为上将军，出镇昭义，徙安远。晋高祖立，<br /><br />&nbsp;&nbsp;&nbsp;&nbsp;与契丹约为父子，文进惧不自安。天福元年冬，杀其行军司马冯知兆、副使杜重<br /><br />&nbsp;&nbsp;&nbsp;&nbsp;贵，送款于李c，c遣兵迎之。文进居数镇，颇有善政，兵民爱之。其将行也，<br /><br />&nbsp;&nbsp;&nbsp;&nbsp;从数骑，自至营中别其将士，告以避契丹之意，将士皆再拜为诀，乃南奔。c以<br /><br />&nbsp;&nbsp;&nbsp;&nbsp;文进为天雄统军、宣润节度使。<br /><br />&nbsp;&nbsp;&nbsp;&nbsp;文进身长七尺，状貌伟然。自其奔契丹也，数引契丹攻掠幽、蓟之间，虏其<br /><br />&nbsp;&nbsp;&nbsp;&nbsp;人民，教契丹以中国织工作无不备，契丹由此益强。同光中，契丹数以奚骑出<br /><br />&nbsp;&nbsp;&nbsp;&nbsp;入塞上，攻掠燕、赵，人无宁岁。唐兵屯涿州，岁时馈运，自瓦桥关至幽州，严<br /><br />&nbsp;&nbsp;&nbsp;&nbsp;兵斥候，常苦钞夺，为唐患者十馀年，皆文进为之也。及其南奔，始屈身晦迹，<br /><br />&nbsp;&nbsp;&nbsp;&nbsp;务为恭谨，礼接文士，谦谦若不足，其所谈论，近代朝廷仪制、台阁故事而已，<br /><br />&nbsp;&nbsp;&nbsp;&nbsp;未尝言兵。后以左卫上将军卒于金陵。<br /><br />&nbsp;&nbsp;&nbsp;&nbsp;○李金全<br /><br />&nbsp;&nbsp;&nbsp;&nbsp;李金全，其先出于吐浑。金全少为唐明宗厮养，以骁勇善骑射，常从明宗战<br /><br />&nbsp;&nbsp;&nbsp;&nbsp;伐，以功为刺史。天成中，为彰义军节度使，在镇务为贪暴。罢归，献马数十匹，<br /><br />&nbsp;&nbsp;&nbsp;&nbsp;居数日，又以献，明宗谓曰：“卿患马多邪，何进献之数也？且卿在泾州治状如<br /><br />&nbsp;&nbsp;&nbsp;&nbsp;何，无乃以马为事乎？”金全惭不能对。徙镇横海。久之，罢为右卫上将军。<br /><br />&nbsp;&nbsp;&nbsp;&nbsp;晋高祖时，安州屯防指挥使王晖杀节度使周瑰，高祖遣金全将骑兵千人以往，<br /><br />&nbsp;&nbsp;&nbsp;&nbsp;下诏书招晖曰：“晖降，以为唐州刺史。”又以信箭谕安州，不戮一人，且戒金<br /><br />&nbsp;&nbsp;&nbsp;&nbsp;全曰：“无失吾信。”金全未至，襄州安从进意晖必走江南，以精兵遮其要路。<br /><br />&nbsp;&nbsp;&nbsp;&nbsp;晖闻金全来，果南走，为从进兵所杀。金全后至，得晖馀党数百人，皆送京师。<br /><br />&nbsp;&nbsp;&nbsp;&nbsp;晖之乱也，大掠城中三日，金全利其所掠赀，因擒其将武克和等十馀人杀之，克<br /><br />&nbsp;&nbsp;&nbsp;&nbsp;和呼曰：“王晖首乱，犹赐之信誓，以为刺史；我等何罪，反见杀邪？若朝廷之<br /><br />&nbsp;&nbsp;&nbsp;&nbsp;命，何以示信？苟将军违诏而杀降，亦将不免也！”高祖不能诘。即以金全为安<br /><br />&nbsp;&nbsp;&nbsp;&nbsp;远军节度使。<br /><br />&nbsp;&nbsp;&nbsp;&nbsp;金全左都押衙明汉荣用事，所为不法，高祖患之，不欲因汉荣以累功臣，为<br /><br />&nbsp;&nbsp;&nbsp;&nbsp;选廉吏贾仁沼代之，且召汉荣。汉荣教金全留己而不遣，金全客庞令图谏曰：<br /><br />&nbsp;&nbsp;&nbsp;&nbsp;“仁沼昔事王晏球，晏球攻王都于中山，都遣善射者登城射晏球，中兜牟，仁沼<br /><br />&nbsp;&nbsp;&nbsp;&nbsp;从后引弓，射善射者，一发而毙，晏球求其人，欲厚赏之，仁沼退而不言，此天<br /><br />&nbsp;&nbsp;&nbsp;&nbsp;下之忠臣也。都败，晏球遣仁沼献捷于京师，凡所赐与甚厚，悉以分故人、亲戚<br /><br />&nbsp;&nbsp;&nbsp;&nbsp;之贫者，此天下之廉士也。为人如此，岂有为人谋而不善者乎？宜纳仁沼而遣汉<br /><br />&nbsp;&nbsp;&nbsp;&nbsp;荣。”汉荣闻之，夜使人杀令图而G仁沼，仁沼舌坏而死。<br /><br />&nbsp;&nbsp;&nbsp;&nbsp;天福五年夏，高祖以马全节代金全。而仁沼二子欲诣京师诉其父冤，汉荣大<br /><br />&nbsp;&nbsp;&nbsp;&nbsp;惧，绐金全曰：“前日天子召汉荣，公违诏而不遣。仁沼之死，其二子将诉于朝。<br /><br />&nbsp;&nbsp;&nbsp;&nbsp;今以全节代公，是召公对狱也。”金全信之，遂叛，送款于李c。高祖发兵三万<br /><br />&nbsp;&nbsp;&nbsp;&nbsp;授全节讨之。c遣其将李承裕入安州，金全遂南奔，行至泌川，引颈北望，涕泣<br /><br />&nbsp;&nbsp;&nbsp;&nbsp;而去。c以金全为天威统军。汉隐帝时，李守贞反河中，乞兵于c，金全为c润<br /><br />&nbsp;&nbsp;&nbsp;&nbsp;州节度使，与查文徽等出沐阳。c之诸将皆锐于攻取，金全独以谓远不相及，不<br /><br />&nbsp;&nbsp;&nbsp;&nbsp;可行，乃止。其后亦不复用，不知其所终。<br /><br />&nbsp;&nbsp;&nbsp;&nbsp;○杨思权<br /><br />&nbsp;&nbsp;&nbsp;&nbsp;杨思权，州新平人也。事梁为控鹤右第一军使。唐庄宗灭梁，以为夹马都<br /><br />&nbsp;&nbsp;&nbsp;&nbsp;指挥使。明宗时，秦王从荣为河东节度使，以冯S为副，思权为北京步军都指挥<br /><br />&nbsp;&nbsp;&nbsp;&nbsp;使以佐佑之。从荣素骄，所为多不法。是时，宋王从厚为河南尹。从厚年少，谦<br /><br />&nbsp;&nbsp;&nbsp;&nbsp;恭好礼。明宗阴遣人从容语从厚之善，以讽勉之。从荣不悦，告思权曰：“天下<br /><br />&nbsp;&nbsp;&nbsp;&nbsp;共贤河南而非我，我将废矣，奈何？”思权曰：“公有甲士，而思权在，何患也！”<br /><br />&nbsp;&nbsp;&nbsp;&nbsp;乃劝从荣招募死士、增利器械以为备。冯S患之，以其事闻。明宗召思权还京师，<br /><br />&nbsp;&nbsp;&nbsp;&nbsp;以从荣故，亦不之责也。后为右羽林都指挥使，将兵戍兴元。潞王从珂反凤翔，<br /><br />&nbsp;&nbsp;&nbsp;&nbsp;兴元张虔钊会诸镇兵讨贼。诸镇兵围凤翔，思权攻城西，严卫指挥使尹晖攻城东，<br /><br />&nbsp;&nbsp;&nbsp;&nbsp;破其两关城。从珂登城呼外兵，告以己非反者，其语甚哀，外兵闻者皆悲之，而<br /><br />&nbsp;&nbsp;&nbsp;&nbsp;虔钊督战甚急，军士反兵逐虔钊，思权因呼其众曰：“潞王真吾主也！”即拥军<br /><br />&nbsp;&nbsp;&nbsp;&nbsp;士入城降。晖闻思权已降，亦麾其军使解甲，由是诸镇之兵皆溃。思权与晖入见<br /><br />&nbsp;&nbsp;&nbsp;&nbsp;从珂，思权前曰：“臣以赤心奉殿下，殿下事成，愿不以防御、团练使处臣。”<br /><br />&nbsp;&nbsp;&nbsp;&nbsp;乃出一纸于怀中曰：“愿志臣姓名以为验。”从珂即书曰：“可宁节度使。”<br /><br />&nbsp;&nbsp;&nbsp;&nbsp;废帝入立，拜思权静难军节度使。后为右龙武统军、左卫上将军。天福八年，卒<br /><br />&nbsp;&nbsp;&nbsp;&nbsp;于京师，赠太傅。<br /><br />&nbsp;&nbsp;&nbsp;&nbsp;○尹晖<br /><br />&nbsp;&nbsp;&nbsp;&nbsp;尹晖者，魏州大名人也。从废帝入洛阳，而晋高祖来朝，与晖遇于道。晖时<br /><br />&nbsp;&nbsp;&nbsp;&nbsp;犹为严卫指挥使，恃先降功，不为高祖屈，马上横鞭揖之，高祖怒，白废帝晖不<br /><br />&nbsp;&nbsp;&nbsp;&nbsp;可与名藩。乃以为应州节度使。晋高祖入立，罢为右卫大将军。范延光反，以书<br /><br />&nbsp;&nbsp;&nbsp;&nbsp;招晖，晖惧，出奔淮南，为人所杀，有子勋。<br /><br />&nbsp;&nbsp;&nbsp;&nbsp;○王弘贽<br /><br />&nbsp;&nbsp;&nbsp;&nbsp;王弘贽，不知其世家何人也。唐明宗时，为合阶二州刺史、右千牛卫将军、<br /><br />&nbsp;&nbsp;&nbsp;&nbsp;卫州刺史。潞王从珂反于凤翔，拥兵东至陕。愍帝惧，夜以百馀骑出奔，至卫州<br /><br />&nbsp;&nbsp;&nbsp;&nbsp;东七八里，遇晋高祖将朝于京师，驺呵前导者不避，愍帝遣左右叱之，对曰：<br /><br />&nbsp;&nbsp;&nbsp;&nbsp;“成德军节度使石敬瑭也。”愍帝即下马恸哭，谓敬瑭曰：“潞王反，康义诚等<br /><br />&nbsp;&nbsp;&nbsp;&nbsp;皆叛我，我无所依，长公主教我逆尔于路。”高祖曰：“卫州刺史王弘贽，宿将<br /><br />&nbsp;&nbsp;&nbsp;&nbsp;也，且多知时事，请就图之。”即驰骑前见弘贽曰：“主上危迫，吾戚属也，何<br /><br />&nbsp;&nbsp;&nbsp;&nbsp;以图全？”弘贽曰：“天子避狄，自古有之，然将相大臣从乎？”曰：“无也。”<br /><br />&nbsp;&nbsp;&nbsp;&nbsp;“国宝、乘舆、法物从乎？”曰：“无也。”弘贽叹曰：“所谓大木将颠，非一<br /><br />&nbsp;&nbsp;&nbsp;&nbsp;绳所维。今万乘之主，以百骑出奔，而将相大臣无一人从者，则人心去就可知也。<br /><br />&nbsp;&nbsp;&nbsp;&nbsp;虽欲兴复，其可得乎！”即从高祖上谒于驿舍。高祖且以弘贽语白愍帝。弓箭库<br /><br />&nbsp;&nbsp;&nbsp;&nbsp;使沙守荣、奔弘进前谓高祖曰：“主上，明宗爱子，公，爱婿也，公于此时不能<br /><br />&nbsp;&nbsp;&nbsp;&nbsp;报国，而反问大臣、国宝所在，公亦助贼反邪？”乃抽佩刀刺高祖，高祖亲将陈<br /><br />&nbsp;&nbsp;&nbsp;&nbsp;晖捍之，守荣与晖战死，弘进亦自刎。高祖因尽杀帝从兵，独留帝于驿而去。弘<br /><br />&nbsp;&nbsp;&nbsp;&nbsp;贽奉帝居于州廨。弘贽有子峦，为殿直，废帝入立，遣峦持鸩与弘贽。初，愍帝<br /><br />&nbsp;&nbsp;&nbsp;&nbsp;在卫州，弘贽令市中酒家献酒，愍帝见之，大惊，遽殒于地，久而苏，弘贽曰：<br /><br />&nbsp;&nbsp;&nbsp;&nbsp;“此酒家也，愿献酒以慰无l。”愍帝受之，由是日献一觞。及峦持鸩至，因使<br /><br />&nbsp;&nbsp;&nbsp;&nbsp;酒家献之，愍帝饮而不疑，遂崩。弘贽后事晋为凤翔行军司马，以光禄卿致仕，<br /><br />&nbsp;&nbsp;&nbsp;&nbsp;卒，赠太傅。<br /><br />&nbsp;&nbsp;&nbsp;&nbsp;○刘审交<br /><br />&nbsp;&nbsp;&nbsp;&nbsp;刘审交，字求益，幽州文安人也。少略知书，通于吏事，为唐兴令，补范阳<br /><br />&nbsp;&nbsp;&nbsp;&nbsp;牙校。刘守光c号，以审交为兵部尚书，守光败，归于太原，唐庄宗以为从事。<br /><br />&nbsp;&nbsp;&nbsp;&nbsp;其后赵德钧镇范阳，北面转运使马绍宏辟审交判官。王晏球讨王都，以为转运供<br /><br />&nbsp;&nbsp;&nbsp;&nbsp;军使。定州平，拜辽州刺史。复为北面转运使，改慈州刺史，以母老去官。母丧，<br /><br />&nbsp;&nbsp;&nbsp;&nbsp;哀毁过礼，不调累年。晋高祖即位，杨光远讨范延光于魏州，审交复为供军使。<br /><br />&nbsp;&nbsp;&nbsp;&nbsp;是时，晋高祖分户部、度支、盐铁为三使，岁馀，三司益烦弊，乃复合为一，拜<br /><br />&nbsp;&nbsp;&nbsp;&nbsp;审交三司使。议者请检天下民田，宜得益租，审交曰：“租有定额，而天下比年<br /><br />&nbsp;&nbsp;&nbsp;&nbsp;无闲田，民之苦乐，不可等也。”遂止不检，而民赖以不扰。迁右卫上将军、陈<br /><br />&nbsp;&nbsp;&nbsp;&nbsp;州防御使。出视民田，见民耕器薄陋，乃取河北耕器为范，为民更铸。安从进平，<br /><br />&nbsp;&nbsp;&nbsp;&nbsp;徙审交襄州，又徙青州，皆有善政。罢还。契丹犯京师，留萧翰而去，翰复以审<br /><br />&nbsp;&nbsp;&nbsp;&nbsp;交为三司使。已而翰召许王从益守京师。汉高祖起义太原，从益召高行周以拒高<br /><br />&nbsp;&nbsp;&nbsp;&nbsp;祖，行周不至。从益母王淑妃与群臣谋迎高祖，或以谓燕兵在京师者犹数千，可<br /><br />&nbsp;&nbsp;&nbsp;&nbsp;以城守而待行周，淑妃不从，议未决。审交进曰：“余燕人也，今为燕守城，当<br /><br />&nbsp;&nbsp;&nbsp;&nbsp;为燕谋，然事势不可为也。太妃语是。”从益乃罢不设备，遣人西迎高祖。高祖<br /><br />&nbsp;&nbsp;&nbsp;&nbsp;至，罢审交不用。隐帝时，为汝州防御使，有能名。乾v三年卒，年七十四。州<br /><br />&nbsp;&nbsp;&nbsp;&nbsp;人聚哭柩前，上疏乞留葬近郊，使民得岁时祠祭。诏特赠太尉，起祠立碑。<br /><br />&nbsp;&nbsp;&nbsp;&nbsp;○王周<br /><br />&nbsp;&nbsp;&nbsp;&nbsp;王周，魏州人也。少以勇力从军，事唐庄宗、明宗，为裨校，以力战有功拜<br /><br />&nbsp;&nbsp;&nbsp;&nbsp;刺史。晋天福中，从杨光远讨范延光于魏州，又从杜重威讨安重荣于镇州，皆有<br /><br />&nbsp;&nbsp;&nbsp;&nbsp;功。历贝州、泾州节度使。泾州张彦泽为政苛虐，民多流亡，周乃更为宽恕，问<br /><br />&nbsp;&nbsp;&nbsp;&nbsp;民疾苦，去其苛弊二十馀事，民皆复归。历迁武胜、保义、义武、成德四镇，皆<br /><br />&nbsp;&nbsp;&nbsp;&nbsp;有善政。定州桥坏，覆民租车，周曰：“桥梁不修，刺史过也。”乃偿民粟，为<br /><br />&nbsp;&nbsp;&nbsp;&nbsp;治其桥。杜重威降契丹，契丹兵过镇州，临城呼周使出降，周泣曰：“受晋厚恩，<br /><br />&nbsp;&nbsp;&nbsp;&nbsp;不能死战而以城降，何面目面行见人主与士大夫乎！”乃剧饮，求刀欲自引决，<br /><br />&nbsp;&nbsp;&nbsp;&nbsp;家人止之，迫以出降。契丹以周为武胜军节度使。汉高祖入立，徙镇武宁。卒于<br /><br />&nbsp;&nbsp;&nbsp;&nbsp;镇，赠中书令。<br /><br />&nbsp;&nbsp;&nbsp;&nbsp;○高行周（行附）<br /><br />&nbsp;&nbsp;&nbsp;&nbsp;高行周，字尚质，妫州人也。世为怀戎戍将。父思继。思继兄弟皆以武勇雄<br /><br />&nbsp;&nbsp;&nbsp;&nbsp;于北边，为幽州节度使李匡威戍将。匡威为其弟匡俦所篡，晋王将讨其乱，谋曰：<br /><br />&nbsp;&nbsp;&nbsp;&nbsp;“高思继兄弟在孔领关，有兵三千，此后患也，不如遣人招之。思继为吾用，则<br /><br />&nbsp;&nbsp;&nbsp;&nbsp;事无不成。”克用遣人招思继兄弟。燕俗重气义，思继等闻晋兵为匡威报仇，乃<br /><br />&nbsp;&nbsp;&nbsp;&nbsp;欣然从之，为晋兵前锋。匡俦闻思继兄弟皆叛，乃弃城走。克用以刘仁恭守幽州，<br /><br />&nbsp;&nbsp;&nbsp;&nbsp;以其兄某为先锋都指挥使，思继为中军都指挥使，弟某为后军都指挥使，高氏兄<br /><br />&nbsp;&nbsp;&nbsp;&nbsp;弟分掌燕兵。克用临决谓仁恭曰：“思继兄弟，势倾一方，为燕患者，必高氏也，<br /><br />&nbsp;&nbsp;&nbsp;&nbsp;宜善为防。”克用留晋兵千人为仁恭卫。而晋兵多犯法，思继等数诛杀之。克用<br /><br />&nbsp;&nbsp;&nbsp;&nbsp;以责仁恭，仁恭以高氏为诉，由是晋尽诛思继兄弟。<br /><br />&nbsp;&nbsp;&nbsp;&nbsp;仁恭以其兄某之子行为牙将，而思继子行周年十馀岁，亦收之帐下，稍长，<br /><br />&nbsp;&nbsp;&nbsp;&nbsp;补以军职。仁恭被囚，守光立，以行为武州刺史。其后守光背晋，晋兵攻之。<br /><br />&nbsp;&nbsp;&nbsp;&nbsp;守光将元行钦牧马山后，闻守光且见围，即率所牧马赴援，而麾下兵叛于道，推<br /><br />&nbsp;&nbsp;&nbsp;&nbsp;行钦为幽州留后，行钦曰：“吾所惮者行也。”乃遣人之怀戎，得行子系之。<br /><br />&nbsp;&nbsp;&nbsp;&nbsp;兵过武州，招行曰：“守光可取而代也。当从我行，不然，且杀公子。”行<br /><br />&nbsp;&nbsp;&nbsp;&nbsp;谢曰：“与君俱刘公将，而忍叛之？吾当为刘氏也，尚何顾吾子耶！”行钦即以<br /><br />&nbsp;&nbsp;&nbsp;&nbsp;兵围行。月馀，行城中食尽，召其州人告曰：“吾非不为父老守也，今刘公<br /><br />&nbsp;&nbsp;&nbsp;&nbsp;救兵不至，奈何？可杀吾以降晋。”父老皆泣，愿以死守。是时，行周适从行<br /><br />&nbsp;&nbsp;&nbsp;&nbsp;在武州，即夜缒行周驰入晋见庄宗，庄宗因遣明宗救武州。比至，行钦已解去，<br /><br />&nbsp;&nbsp;&nbsp;&nbsp;行乃降晋。庄宗时，历朔忻岚三州刺史、大同军节度使。明宗入立，徙镇威胜、<br /><br />&nbsp;&nbsp;&nbsp;&nbsp;安远。<br /><br />&nbsp;&nbsp;&nbsp;&nbsp;行性贪鄙，所为多不法，副使范延策，为人刚直，数规谏之，行不听，<br /><br />&nbsp;&nbsp;&nbsp;&nbsp;衔之。已而戍兵有谋叛者，行先觉之，因潜徙库兵于佗所。戍兵叛，趋库劫兵<br /><br />&nbsp;&nbsp;&nbsp;&nbsp;无所得，乃溃去，行追而杀之。因诬奏延策同反，并其子皆见杀，天下冤之。<br /><br />&nbsp;&nbsp;&nbsp;&nbsp;行卒于镇，赠太尉。<br /><br />&nbsp;&nbsp;&nbsp;&nbsp;当行之降晋也，行周隶明宗帐下，初为裨将，赵德钧识之，谓明宗曰：<br /><br />&nbsp;&nbsp;&nbsp;&nbsp;“此子貌厚而小心，佗日必大贵，宜善待之。”梁、晋军河上，庄宗遣明宗东袭<br /><br />&nbsp;&nbsp;&nbsp;&nbsp;郓州，行周将前军，夜遇雨，军中皆欲止不进，行周曰：“此天赞我也！郓人恃<br /><br />&nbsp;&nbsp;&nbsp;&nbsp;雨，不备吾来，宜出其不意。”即夜驰涉济，入其城，郓人方觉，遂取之。庄宗<br /><br />&nbsp;&nbsp;&nbsp;&nbsp;灭梁，以功领端州刺史，迁绛州。明宗时，从平朱守殷，克王都，迁颍州团练使、<br /><br />&nbsp;&nbsp;&nbsp;&nbsp;振武军节度使。历镇彰武、昭义。晋高祖时，为西京留守，徙镇天雄。安从进叛，<br /><br />&nbsp;&nbsp;&nbsp;&nbsp;以行周为襄州行营都部署，讨平之，徙镇归德。出帝时，代景延广为侍卫亲军都<br /><br />&nbsp;&nbsp;&nbsp;&nbsp;指挥使。是时，李彦韬、冯玉等用事，乃求归镇。契丹灭晋，留萧翰守汴，翰又<br /><br />&nbsp;&nbsp;&nbsp;&nbsp;弃去，召唐故许王从益入汴。而汉高祖起太原，从益遣人召行周，将以拒汉，行<br /><br />&nbsp;&nbsp;&nbsp;&nbsp;周叹曰：“衰世难辅，况儿戏乎！”乃不从。汉高祖入京师，加行周守中书令，<br /><br />&nbsp;&nbsp;&nbsp;&nbsp;徙镇天平军，封临清王。周太祖入立，封齐王。卒，赠尚书令，追封秦王。有子<br /><br />&nbsp;&nbsp;&nbsp;&nbsp;怀德。<br /><br />&nbsp;&nbsp;&nbsp;&nbsp;○白再荣<br /><br />&nbsp;&nbsp;&nbsp;&nbsp;白再荣，不知其世家何人也。少为军卒。唐、晋之间，为护圣指挥使。契丹<br /><br />&nbsp;&nbsp;&nbsp;&nbsp;犯京师，再荣从契丹北归，至镇州，契丹留麻E守镇州而去，晋人从者多留焉。<br /><br />&nbsp;&nbsp;&nbsp;&nbsp;居未几，李筠、何福进等谋逐麻E，使人召再荣，再荣迟疑不欲往，军士迫之，<br /><br />&nbsp;&nbsp;&nbsp;&nbsp;乃往，共攻之。麻E走，诸将以再荣名次最高，乃推为留后。再荣出于行伍，贪<br /><br />&nbsp;&nbsp;&nbsp;&nbsp;而无谋。是时，李崧、和凝等皆随契丹留镇州，再荣以兵环其居，迫而求物，又<br /><br />&nbsp;&nbsp;&nbsp;&nbsp;欲害崧取其赀。李Y谓曰：“公等亲被契丹之苦，忧死不暇，然逐麻E者，乃众<br /><br />&nbsp;&nbsp;&nbsp;&nbsp;人所为，非独公力也。今才得生路，而遽杀宰相，此契丹尚或不为，然它日至京<br /><br />&nbsp;&nbsp;&nbsp;&nbsp;师，天子问宰相何在，何以对之？”再荣默然，乃止。而悉拘尝事麻E者取其财，<br /><br />&nbsp;&nbsp;&nbsp;&nbsp;镇人谓之“白麻E”。汉高祖即位，拜再荣为留后，迁义成军节度使。罢还京师。<br /><br />&nbsp;&nbsp;&nbsp;&nbsp;周太祖以兵入京师，军士攻再荣于第，悉取其财。已而前启曰：“士卒尝事公隶<br /><br />&nbsp;&nbsp;&nbsp;&nbsp;麾下，一旦无礼如此，亦复何面见公乎！”乃斩之，携其首而去，家人以帛赎而<br /><br />&nbsp;&nbsp;&nbsp;&nbsp;葬之。<br /><br />&nbsp;&nbsp;&nbsp;&nbsp;○安叔千<br /><br />&nbsp;&nbsp;&nbsp;&nbsp;安叔千，字胤宗，沙陀三部落人也。少善骑射，事唐庄宗，以为奉安指挥使。<br /><br />&nbsp;&nbsp;&nbsp;&nbsp;明宗时与讨王都，拜秦州刺史。从击契丹，为先锋都指挥使，以功拜昭武军节度<br /><br />&nbsp;&nbsp;&nbsp;&nbsp;使。历静难、横海、安国、建雄四镇。叔千状貌堂堂，而不通文字，所为鄙陋，<br /><br />&nbsp;&nbsp;&nbsp;&nbsp;人谓之“没字碑。”晋出帝时，为左金吾卫上将军。契丹犯京师，晋百官迎见耶<br /><br />&nbsp;&nbsp;&nbsp;&nbsp;律德光于赤冈，叔千出班夷言，德光劳曰：“是安没字否？汝在邢州，已通诚款，<br /><br />&nbsp;&nbsp;&nbsp;&nbsp;吾今至此，当与汝一吃饭处。”叔千再拜。乃以为镇国军节度使。汉高祖入立，<br /><br />&nbsp;&nbsp;&nbsp;&nbsp;罢归京师，自以常私附契丹，颇怀愧惧。以太子太师致仕。周太祖兵入京师，军<br /><br />&nbsp;&nbsp;&nbsp;&nbsp;士大掠，叔千家赀已尽，而军士意其有所藏者，掠不已。伤重，归于洛阳，卒，<br /><br />&nbsp;&nbsp;&nbsp;&nbsp;年七十二。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944347);">加入书签</a><a
                        href="944346.html">上一页</a>&larr;<a href="index.html">返回列表</a>&rarr;<a
                            href="944348.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944346.html"; var next_page = "944348.html"; var index_page = "index.html"; var sortid = "9"; var article_id = "14650"; var chapter_id = "944347"; var articlename = "新五代史"; var chaptername = " 卷四十八 杂传第三十六"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>