<!DOCTYPE html>
<html>
<head>
<meta charset="gbk" />
<title>新五代史- 卷六 唐本纪第六-在线阅读-哈西文学网</title>
<meta name="keywords" content="欧阳修，新五代史， 卷六 唐本纪第六全文， 卷六 唐本纪第六在线阅读 哈西文学网" />
<meta name="description" content="哈西文学网提供欧阳修的新五代史  卷六 唐本纪第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944304.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944304.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六 唐本纪第六</h1>
            <div class="link xb">
                <a href="944303.html">上一页</a>&larr;<a href="index.html">返回列表</a>&rarr;<a
                    href="944305.html">下一页</a></div>			
            <div id="BookText">&nbsp;&nbsp;&nbsp;&nbsp;明宗圣德和武钦孝皇帝，世本夷狄，无姓氏。父霓，为雁门部将，生子邈佶<br /><br />&nbsp;&nbsp;&nbsp;&nbsp;烈，以骑射事太祖，为人质厚寡言，执事恭谨，太祖养以为子，赐名嗣源。<br /><br />&nbsp;&nbsp;&nbsp;&nbsp;梁攻兖、郓，朱宣、朱瑾来乞师，太祖遣李存信将兵三万救之。存信留莘县<br /><br />&nbsp;&nbsp;&nbsp;&nbsp;不进，使嗣源别以兵三干先击梁兵，梁兵解去。存信留莘县久之，为罗弘信所袭，<br /><br />&nbsp;&nbsp;&nbsp;&nbsp;存信败走，嗣源独殿而还，太祖以嗣源所将骑五百号“横冲都”。光化三年，李<br /><br />&nbsp;&nbsp;&nbsp;&nbsp;嗣昭攻梁邢、常出青山，遇葛从周兵，嗣昭大败走，梁兵追之。嗣源从间道后<br /><br />&nbsp;&nbsp;&nbsp;&nbsp;至，谓嗣昭曰：“为公一战。”乃解鞍砺镞，凭高为阵，左右指画，梁追兵望之<br /><br />&nbsp;&nbsp;&nbsp;&nbsp;莫测。嗣源急呼曰：“吾取葛公，士卒可无动！”乃驰骑犯之，出入奋击。嗣昭<br /><br />&nbsp;&nbsp;&nbsp;&nbsp;继进，梁兵解去。嗣源身中四矢，太祖解衣赐药以劳之，由是李横冲名重四方。<br /><br />&nbsp;&nbsp;&nbsp;&nbsp;梁、晋相拒于柏乡，梁龙骧军以赤、白马为两阵，旗帜铠仗皆如马色，晋兵<br /><br />&nbsp;&nbsp;&nbsp;&nbsp;望之皆惧。庄宗举钟以饮嗣源曰：“卿望梁家赤、白马惧乎？虽吾亦怯也。”嗣<br /><br />&nbsp;&nbsp;&nbsp;&nbsp;源笑曰：“有其表尔，翌日归吾厩也。”庄宗大喜曰：“卿当以气吞之。”因引<br /><br />&nbsp;&nbsp;&nbsp;&nbsp;钟饮酹，奋氤燮铮犯其白马，挟二裨将而还。梁兵败，以功拜代州刺史。<br /><br />&nbsp;&nbsp;&nbsp;&nbsp;庄宗攻刘守光，嗣源及李嗣昭将兵三万别出飞狐，定山后，取武、妫、儒三<br /><br />&nbsp;&nbsp;&nbsp;&nbsp;州。庄宗已平魏州，因徇下磁、相，拜相州刺史、昭德军节度使。久之，徙镇安<br /><br />&nbsp;&nbsp;&nbsp;&nbsp;国。契丹攻幽州，庄宗遣嗣源与阎宝等击走之。<br /><br />&nbsp;&nbsp;&nbsp;&nbsp;同光元年，徙镇横海。是时，梁、唐相拒于河上，李继韬以潞州叛降梁，庄<br /><br />&nbsp;&nbsp;&nbsp;&nbsp;宗有忧色，召嗣源帐中，谓曰：“继韬以上党降梁，而梁方急攻泽州，吾出不意<br /><br />&nbsp;&nbsp;&nbsp;&nbsp;袭郓州，以断梁右臂，可乎？”嗣源对曰：“夹河之兵久矣，苟非出奇，则大计<br /><br />&nbsp;&nbsp;&nbsp;&nbsp;不决，臣请独当之。”乃以步骑五千涉济，至郓州，郓人无备，遂袭破之，即拜<br /><br />&nbsp;&nbsp;&nbsp;&nbsp;天平军节度使、蕃汉马步军副都总管。<br /><br />&nbsp;&nbsp;&nbsp;&nbsp;梁军攻破德胜南栅，庄宗退保杨刘。王彦章急攻郓州，庄宗悉军救之，嗣源<br /><br />&nbsp;&nbsp;&nbsp;&nbsp;为前锋，击梁军。追至中都，擒彦章及梁监军张汉杰。彦章虽败，而段凝悉将梁<br /><br />&nbsp;&nbsp;&nbsp;&nbsp;兵屯河上，庄宗未知所向，诸将多言乘胜以取青、齐，嗣源曰：“彦章之败，凝<br /><br />&nbsp;&nbsp;&nbsp;&nbsp;犹未知，使其闻之，迟疑定计，亦须三日。纵使料吾所向，亟发救兵，必渡黎阳，<br /><br />&nbsp;&nbsp;&nbsp;&nbsp;数万之众，舟楫非一日具也。此去汴州，不数百里，前无险阻，方阵而行，信宿<br /><br />&nbsp;&nbsp;&nbsp;&nbsp;可至，汴州已破，段凝岂足顾哉！”而郭崇韬亦劝庄宗入汴，庄宗以为然，遣嗣<br /><br />&nbsp;&nbsp;&nbsp;&nbsp;源以千骑先至汴州，攻封丘门，王瓒开门降。庄宗后至，见嗣源大喜，手揽其衣，<br /><br />&nbsp;&nbsp;&nbsp;&nbsp;以头触之曰：“天下与尔共之。”拜中书令。<br /><br />&nbsp;&nbsp;&nbsp;&nbsp;二年，庄宗祀天南郊，赐以铁券。五月，破杨立于潞州。六月，徙镇宣武，<br /><br />&nbsp;&nbsp;&nbsp;&nbsp;兼蕃汉内外马步军总管。冬，契丹侵渔阳，嗣源败之于涿州。<br /><br />&nbsp;&nbsp;&nbsp;&nbsp;三年，徙镇成德。庄宗幸邺，请朝行在，不许。贞简太后疾，请入省，又不<br /><br />&nbsp;&nbsp;&nbsp;&nbsp;许。太后崩，请赴山陵，许之，而契丹侵边，乃止。十二月，遂朝于洛阳。<br /><br />&nbsp;&nbsp;&nbsp;&nbsp;天成元年，郭崇韬、朱友谦皆以谗死，嗣源以名位高，亦见疑忌。赵在礼反<br /><br />&nbsp;&nbsp;&nbsp;&nbsp;于魏，大臣皆请遣嗣源讨贼，庄宗不许。群臣屡请，庄宗不得已，遣之。三月壬<br /><br />&nbsp;&nbsp;&nbsp;&nbsp;子，嗣源至魏，屯御河南，在礼登楼谢罪。甲寅，军变，嗣源入于魏，与在礼合，<br /><br />&nbsp;&nbsp;&nbsp;&nbsp;夕出，止魏县。丁巳，以其兵南，遣石敬瑭将三百骑为先锋。嗣源行过钜鹿，掠<br /><br />&nbsp;&nbsp;&nbsp;&nbsp;小坊马二千匹以益军。壬申，入汴州。<br /><br />&nbsp;&nbsp;&nbsp;&nbsp;四月丁亥，庄宗崩。己丑，入洛阳。甲午，监国，朝群臣于兴圣宫。乙未，<br /><br />&nbsp;&nbsp;&nbsp;&nbsp;中门使安重诲为枢密使。杀元行钦及租庸使孔谦。壬寅，左骁卫大将军孔循为枢<br /><br />&nbsp;&nbsp;&nbsp;&nbsp;密使。丙午，始奠于西宫，皇帝即位于柩前，易斩\以衮冕。壬子，魏王继岌薨。<br /><br />&nbsp;&nbsp;&nbsp;&nbsp;甲寅，大赦，改元。渤海国王大N撰使大陈林来。是月，张居翰罢。<br /><br />&nbsp;&nbsp;&nbsp;&nbsp;五月丙辰朔，太子宾客郑珏、工部尚书任圜为中书侍郎：同中书门下平章事。<br /><br />&nbsp;&nbsp;&nbsp;&nbsp;戊辰，赵在礼为义成军节度使。六月丁酉，汴州控鹤军乱，指挥使张谏杀其权知<br /><br />&nbsp;&nbsp;&nbsp;&nbsp;州事高逖。己亥，谏伏诛。秋七月庚申，安重诲杀殿直马延于御史台门。契丹使<br /><br />&nbsp;&nbsp;&nbsp;&nbsp;梅老述骨来，渤海使大昭佐来。己卯，贬豆卢革为辰州刺史，韦说叙州刺史。甲<br /><br />&nbsp;&nbsp;&nbsp;&nbsp;申，流革于陵州，说于合州。八月乙酉朔，陕州硖石县民高存妻一产三男子。丁<br /><br />&nbsp;&nbsp;&nbsp;&nbsp;酉，以象笏三十二赐百官之无笏者。阅稼于冷泉宫。己亥，契丹寇边。丁未，平<br /><br />&nbsp;&nbsp;&nbsp;&nbsp;卢军节度使霍彦威杀其登州刺史王公俨。甲寅，医官张志忠为太原少尹。九月己<br /><br />&nbsp;&nbsp;&nbsp;&nbsp;未，幸至德宫及袁建丰第。冬十月丁亥，云南山后两林百蛮都鬼主、右武卫大将<br /><br />&nbsp;&nbsp;&nbsp;&nbsp;军李卑晚使大鬼主傅能何华来。辛丑，契丹使没骨馁来告阿保机哀，废朝三日。<br /><br />&nbsp;&nbsp;&nbsp;&nbsp;旱，辛亥雨。<br /><br />&nbsp;&nbsp;&nbsp;&nbsp;二年春正月癸丑朔，更名。癸亥，端明殿学士兵部侍郎冯道、太常卿崔协<br /><br />&nbsp;&nbsp;&nbsp;&nbsp;为中书侍郎：同中书门下平章事。二月壬午朔，新罗使张芬来。西川节度使孟知<br /><br />&nbsp;&nbsp;&nbsp;&nbsp;祥杀其兵马都监李严。丙申，赦京师囚。郭从谦为景州刺史，既而杀之。戊戌，<br /><br />&nbsp;&nbsp;&nbsp;&nbsp;山南东道节度使刘训为南面招讨使，以伐荆南。三月壬子朔，幸会节园，群臣买<br /><br />&nbsp;&nbsp;&nbsp;&nbsp;宴。卢台军乱，杀其将写震。新罗使林彦来。夏四月庚寅，卢台军将龙y等伏<br /><br />&nbsp;&nbsp;&nbsp;&nbsp;诛。夏四月庚寅，卢台军将龙y等伏诛。六月丙戌，任圜罢。庚子，幸白司马<br /><br />&nbsp;&nbsp;&nbsp;&nbsp;坡，祭突厥神。秋七月甲子，随州刺史西方邺取夔、忠、万州。癸酉，杀豆卢革、<br /><br />&nbsp;&nbsp;&nbsp;&nbsp;韦说。八月乙酉，使宋朝化及昆明使者来。九月庚午，党项使如连山来。壬<br /><br />&nbsp;&nbsp;&nbsp;&nbsp;申，契丹使梅老来。冬十月乙酉，如汴州。宣武军节度使朱守殷反，马步军都指<br /><br />&nbsp;&nbsp;&nbsp;&nbsp;挥使马彦超死之。己丑，守殷自杀。乙未，杀太子少保致仕任圜。辛丑，德音释<br /><br />&nbsp;&nbsp;&nbsp;&nbsp;轻系囚。是月，传箭于霍彦威。十一月乙亥，契丹使梅老来。十二月己丑，回鹘<br /><br />&nbsp;&nbsp;&nbsp;&nbsp;西界吐蕃遣使者来。甲辰，畋于东郊。丙午，追尊祖考为皇帝，妣为皇后；高祖<br /><br />&nbsp;&nbsp;&nbsp;&nbsp;聿谥曰孝恭，庙号惠祖，祖妣刘氏谥曰孝恭昭；曾祖敖谥曰孝质，庙号毅祖，祖<br /><br />&nbsp;&nbsp;&nbsp;&nbsp;妣张氏谥曰孝质顺；祖琰谥曰孝靖，庙号烈祖，祖妣何氏谥曰孝靖穆；考谥曰孝<br /><br />&nbsp;&nbsp;&nbsp;&nbsp;成，庙号德祖，妣刘氏谥曰孝成懿。立庙于应州。<br /><br />&nbsp;&nbsp;&nbsp;&nbsp;三年春正月丁巳，契丹陷平州。二月辛巳，吐浑都督李绍虏来。乙未，孔循<br /><br />&nbsp;&nbsp;&nbsp;&nbsp;罢。戊戌，回鹘使李阿山来。三月丁未朔，御札求直言。己未，郑珏罢。癸亥，<br /><br />&nbsp;&nbsp;&nbsp;&nbsp;成德军节度使王建立为尚书右仆射、同中书门下平章事。西方邺克归州。戊辰，<br /><br />&nbsp;&nbsp;&nbsp;&nbsp;宣徽南院使范延光为枢密使。夏四月戊寅，延光罢。乙酉，达靼遣使者来。义武<br /><br />&nbsp;&nbsp;&nbsp;&nbsp;军节度使王都反。壬寅，归德军节度使王晏球为北面行营招讨使。五月，契丹秃<br /><br />&nbsp;&nbsp;&nbsp;&nbsp;馁入于定州。辛酉，右卫上将军赵敬怡为枢密使。封回鹘可汁王仁裕为顺化可汗。<br /><br />&nbsp;&nbsp;&nbsp;&nbsp;秋七月己未，杀齐州防御使曹廷隐。八月，卢龙军节度使赵德钧执契丹首领惕隐<br /><br />&nbsp;&nbsp;&nbsp;&nbsp;赫邈。庆州防御使窦廷琬反。冬十月，静难军节度使李敬周讨之。丁巳，突厥使<br /><br />&nbsp;&nbsp;&nbsp;&nbsp;张慕晋来。十一月壬午，吐浑使念九来。甲午，王建立罢。十二月，李敬周克庆<br /><br />&nbsp;&nbsp;&nbsp;&nbsp;州，窦廷琬伏诛。幸亥，幸康义诚第。<br /><br />&nbsp;&nbsp;&nbsp;&nbsp;四年春正月壬辰，回鹘使掣拨都督来。二月癸卯，王晏球克定州。辛酉，晏<br /><br />&nbsp;&nbsp;&nbsp;&nbsp;球献馘俘。赵敬怡薨。丁卯，崔协薨。庚午，至自汴州。三月丙戌，杀侄从璨。<br /><br />&nbsp;&nbsp;&nbsp;&nbsp;夏四月，契丹寇云州。癸丑，契丹使撩括梅里来求秃馁，杀之。甲寅，端明殿学<br /><br />&nbsp;&nbsp;&nbsp;&nbsp;士、尚书兵部侍郎赵凤为门下侍郎兼工部尚书、同中书门下平章事。五月己巳，<br /><br />&nbsp;&nbsp;&nbsp;&nbsp;朝群臣贺朔。乙酉，追谥少帝曰昭宣光烈孝皇帝。契丹寇云州。秋七月壬申，杀<br /><br />&nbsp;&nbsp;&nbsp;&nbsp;右金吾卫上将军毛璋。八月乙巳，黑水使骨至来。丁未，吐浑首领念公山来。乙<br /><br />&nbsp;&nbsp;&nbsp;&nbsp;卯，党项折遇明来。己未，高丽王建使张彬来。九月癸巳，杀供奉官乌昭遇。冬<br /><br />&nbsp;&nbsp;&nbsp;&nbsp;十二月辛丑，杀西平县令李商。<br /><br />&nbsp;&nbsp;&nbsp;&nbsp;长兴元年春正月丁卯，阅马于苑。辛卯，宣徽南院使朱弘昭为大内留守。二<br /><br />&nbsp;&nbsp;&nbsp;&nbsp;月，戊戌，黑水兀儿遣使者来。乙巳，天雄军节度使石敬瑭为御营使。癸丑，朝<br /><br />&nbsp;&nbsp;&nbsp;&nbsp;献于太微宫。甲寅，享于太庙。乙卯，有事于南郊，大赦，改元。三月庚寅，立<br /><br />&nbsp;&nbsp;&nbsp;&nbsp;淑妃曹氏为皇后。夏四月戊戌，安重诲使河中衙内指挥使杨彦温逐其节度使从珂。<br /><br />&nbsp;&nbsp;&nbsp;&nbsp;壬寅，西京留守索自通、侍卫步军指挥使药彦稠讨之。辛亥，自通执彦温杀之。<br /><br />&nbsp;&nbsp;&nbsp;&nbsp;戊午，群臣上尊号曰圣明神武文德恭孝皇帝。辛酉，吐蕃首领于拨葛来。五月丁<br /><br />&nbsp;&nbsp;&nbsp;&nbsp;丑，回鹘使孽栗祖来。庚辰，回鹘使安黑连来。秋七月壬午，访庄宗子孙瘗所。<br /><br />&nbsp;&nbsp;&nbsp;&nbsp;八月乙未，忠武军节度使张延朗为三司使。壬寅，杀捧圣都军使李行德、大将张<br /><br />&nbsp;&nbsp;&nbsp;&nbsp;俭，灭其族。吐浑来附。封子从荣为秦王。戊申，海州将王传极杀其刺史陈宣，<br /><br />&nbsp;&nbsp;&nbsp;&nbsp;叛于吴来降。乙卯，吐浑康合毕来。丙辰，封子从厚为宋王。九月壬戌，吐蕃使<br /><br />&nbsp;&nbsp;&nbsp;&nbsp;王满儒来。东川节度使董璋反。甲申，成德军节度使范延光为枢密使。丁亥，石<br /><br />&nbsp;&nbsp;&nbsp;&nbsp;敬瑭为东川行营都招讨使。冬十月丁酉，始藏冰。甲辰，骁卫上将军致仕张筠进<br /><br />&nbsp;&nbsp;&nbsp;&nbsp;助军粟。乙巳，董璋陷阆州，杀节度使李仁矩，指挥使姚洪死之。孟知祥反。十<br /><br />&nbsp;&nbsp;&nbsp;&nbsp;一月庚申朔，秦王从荣受册，谒于太庙。丙戌，契丹东丹王突欲来奔。十二月丁<br /><br />&nbsp;&nbsp;&nbsp;&nbsp;未，二王后、秘书丞、@国公杨仁矩卒，废朝一日。丁巳，回鹘顺化可汗王仁<br /><br />&nbsp;&nbsp;&nbsp;&nbsp;裕使翟末斯来。安重诲讨董璋。沙州曹义金遣使者来。<br /><br />&nbsp;&nbsp;&nbsp;&nbsp;二年春正月戊辰，党项使折七移来。庚辰，达靼使列六薛娘居来。二月丁酉，<br /><br />&nbsp;&nbsp;&nbsp;&nbsp;幸安元信第。戊戌，突厥使杜阿熟、吐浑使康万琳来。辛丑，安重诲罢。三月，<br /><br />&nbsp;&nbsp;&nbsp;&nbsp;赵凤罢。丁亥，太常卿李愚为中书侍郎、同中书门下平章事。夏四月甲辰，宣徽<br /><br />&nbsp;&nbsp;&nbsp;&nbsp;北院使赵延寿为枢密使。甲寅，董璋陷遂州，武信军节度使夏鲁奇死之。乙卯，<br /><br />&nbsp;&nbsp;&nbsp;&nbsp;以旱赦流罪以下囚。闰五月丁酉，杀太子太师致仕安重诲及其妻张氏、子崇赞崇<br /><br />&nbsp;&nbsp;&nbsp;&nbsp;绪。秋八月己未，契丹使邪姑儿来。九月丁亥，放五坊鹰隼。冬十一月戊申，吐<br /><br />&nbsp;&nbsp;&nbsp;&nbsp;蕃遣使者来。辛丑，旌表棣州民邢钊门闾。十二月甲寅朔，除铁禁，初税农具钱。<br /><br />&nbsp;&nbsp;&nbsp;&nbsp;己未，西凉府遣使者来。己巳，回鹘使安永思来。辛未，渤海使文成角来。党项<br /><br />&nbsp;&nbsp;&nbsp;&nbsp;寇方渠。<br /><br />&nbsp;&nbsp;&nbsp;&nbsp;三年春正月庚子，契丹使拽骨来。己酉，渤海、回鹘皆遣使者来。二月己卯，<br /><br />&nbsp;&nbsp;&nbsp;&nbsp;静难军节度使药彦稠及党项战于牛儿谷，败之。三月甲申，契丹遣使者来。夏四<br /><br />&nbsp;&nbsp;&nbsp;&nbsp;月庚申，新罗遣使者来。五月己丑，二王后詹事司直杨延绍袭封@国公。丙午，<br /><br />&nbsp;&nbsp;&nbsp;&nbsp;孟知祥攻董璋，陷绵州。六月甲寅，封王建为高丽国王、大义军使孟知祥杀董璋，<br /><br />&nbsp;&nbsp;&nbsp;&nbsp;陷东川。达靼首领颉哥以其族来附。秋八月己卯，吐蕃遣使者来。冬十月庚申，<br /><br />&nbsp;&nbsp;&nbsp;&nbsp;幸石敬瑭第。<br /><br />&nbsp;&nbsp;&nbsp;&nbsp;四年春正月庚寅，端明殿学士、兵部侍郎刘d为中书侍郎、同中书门下平<br /><br />&nbsp;&nbsp;&nbsp;&nbsp;章事。二月戊午，孟知祥使朱昀础Ｈ月甲辰，追册晋国夫人夏氏为皇后。夏五<br /><br />&nbsp;&nbsp;&nbsp;&nbsp;月戊寅，封子从珂为潞王，从益许王，侄从温兖王，从璋洋王，从敏泾王。丙戌，<br /><br />&nbsp;&nbsp;&nbsp;&nbsp;契丹使述骨卿来。秋七月乙未，回鹘都督李末来，献白鹘，命放之。八月戊申，<br /><br />&nbsp;&nbsp;&nbsp;&nbsp;大赦。九月戊戌，赵延寿罢。山南东道节度使朱弘昭为枢密使。冬十月庚申，范<br /><br />&nbsp;&nbsp;&nbsp;&nbsp;延光罢。三司使冯S为枢密使。壬申，幸士和亭，得疾。十一月壬辰，秦王从荣<br /><br />&nbsp;&nbsp;&nbsp;&nbsp;以兵入兴圣宫，不克，伏诛。乙未，侍卫亲军都指挥使康义诚杀三司使孙岳。戊<br /><br />&nbsp;&nbsp;&nbsp;&nbsp;戌，皇帝崩于雍和殿。<br /><br />&nbsp;&nbsp;&nbsp;&nbsp;呜呼，自古治世少而乱世多！三代之王有天下者，皆数百年，其可道者，数<br /><br />&nbsp;&nbsp;&nbsp;&nbsp;君而已，况于后世邪！况于五代邪！予闻长老为予言：“明宗虽出夷狄，而为人<br /><br />&nbsp;&nbsp;&nbsp;&nbsp;纯质，宽仁爱人。”于五代之君，有足称也。尝夜焚香，仰天而祝曰：“臣本蕃<br /><br />&nbsp;&nbsp;&nbsp;&nbsp;人，岂足治天下！世乱久矣，愿天早生圣人。”自初即位，减罢宫人、伶官；废<br /><br />&nbsp;&nbsp;&nbsp;&nbsp;内藏库，四方所上物，悉归之有司。广寿殿火灾，有司理之，请加丹o，喟然叹<br /><br />&nbsp;&nbsp;&nbsp;&nbsp;曰：“天以火戒我，岂宜增以侈邪！”岁尝旱，已而雪，暴出庭中，诏武德司宫<br /><br />&nbsp;&nbsp;&nbsp;&nbsp;中无得扫雪，曰：“此天所以赐我也。”数问宰相冯道等民间疾苦，闻道等言谷<br /><br />&nbsp;&nbsp;&nbsp;&nbsp;帛贱，民无疾疫，则欣然曰：“吾何以堪之，当与公等作好事，以报上天。”吏<br /><br />&nbsp;&nbsp;&nbsp;&nbsp;有犯赃，辄置之死，曰：“此民之蠹也！”以诏书褒廉吏孙岳等，以风示天下。<br /><br />&nbsp;&nbsp;&nbsp;&nbsp;其爱人恤物，盖亦有意于治矣。其即位时，春秋已高，不迩声色，不乐游畋。在<br /><br />&nbsp;&nbsp;&nbsp;&nbsp;位七年，于五代之君，最为长世，兵革粗息，年屡丰登，生民实赖以休息。然夷<br /><br />&nbsp;&nbsp;&nbsp;&nbsp;狄性果，仁而不明，屡以非辜诛杀臣下。至于从荣父子之间，不能虑患为防，而<br /><br />&nbsp;&nbsp;&nbsp;&nbsp;变起仓卒，卒陷之以大恶，帝亦由此饮恨而终。当是时，大理少卿康澄上疏言时<br /><br />&nbsp;&nbsp;&nbsp;&nbsp;事，其言曰：“为国家者有不足惧者五，深可畏者六：三辰失行不足惧，天象变<br /><br />&nbsp;&nbsp;&nbsp;&nbsp;见不足惧，小人讹言不足惧，山崩川竭不足惧，水旱虫蝗不足惧也；贤士藏匿深<br /><br />&nbsp;&nbsp;&nbsp;&nbsp;可畏，四民迁业深可畏，上下相徇深可畏，廉耻道消深可畏，毁誉乱真深可畏，<br /><br />&nbsp;&nbsp;&nbsp;&nbsp;直言不闻深可畏也。”识者皆多澄言切中时病。若从荣之变，任圜、安重诲等之<br /><br />&nbsp;&nbsp;&nbsp;&nbsp;死，可谓上下相徇，而毁誉乱真之敝矣。然澄之言，岂止一时之病，凡为国者，<br /><br />&nbsp;&nbsp;&nbsp;&nbsp;可不戒哉！</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944304);">加入书签</a><a
                        href="944303.html">上一页</a>&larr;<a href="index.html">返回列表</a>&rarr;<a
                            href="944305.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944303.html"; var next_page = "944305.html"; var index_page = "index.html"; var sortid = "9"; var article_id = "14650"; var chapter_id = "944304"; var articlename = "新五代史"; var chaptername = " 卷六 唐本纪第六"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>