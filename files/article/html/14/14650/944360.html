<!DOCTYPE html>
<html>
<head>
<meta charset="gbk" />
<title>新五代史- 卷六十一 吴世家第一-在线阅读-哈西文学网</title>
<meta name="keywords" content="欧阳修，新五代史， 卷六十一 吴世家第一全文， 卷六十一 吴世家第一在线阅读 哈西文学网" />
<meta name="description" content="哈西文学网提供欧阳修的新五代史  卷六十一 吴世家第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944360.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944360.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十一 吴世家第一</h1>
            <div class="link xb">
                <a href="944359.html">上一页</a>&larr;<a href="index.html">返回列表</a>&rarr;<a
                    href="944361.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼！自唐失其政，天下乘时，黥髡盗贩，衮冕峨巍。吴暨南唐，奸豪窃攘。<br /><br />&nbsp;&nbsp;&nbsp;&nbsp;蜀险而富，汉险而贫，贫能自强，富者先亡。闽陋荆蹙，楚开蛮服。剥剽弗堪，<br /><br />&nbsp;&nbsp;&nbsp;&nbsp;吴越其尤。牢牲视人，岭遭刘。百年之间，并起争雄，山川亦绝，风气不通。<br /><br />&nbsp;&nbsp;&nbsp;&nbsp;语曰：清风兴，群阴伏；日月出，爝火息。故真人作而天下同。作《十国世家》。<br /><br />&nbsp;&nbsp;&nbsp;&nbsp;杨行密，字化源，庐州合淝人也。为人长大有力，能手举百斤。唐乾符中，<br /><br />&nbsp;&nbsp;&nbsp;&nbsp;江、淮群盗起，行密以为盗见获，刺史郑て嫫渥疵玻释缚纵之。后应募为州兵，<br /><br />&nbsp;&nbsp;&nbsp;&nbsp;戍朔方，迁队长。岁满戍还，而军吏恶之，复使出戍。行密将行，过军吏舍，军<br /><br />&nbsp;&nbsp;&nbsp;&nbsp;吏阳为好言，问行密行何所欲。行密奋然曰：“惟少公头尔！”即斩其首，携之<br /><br />&nbsp;&nbsp;&nbsp;&nbsp;而出，因起兵为乱，自号八营都知兵马使。刺史郎幼复弃城走，行密遂据庐州。<br /><br />&nbsp;&nbsp;&nbsp;&nbsp;中和三年，唐即拜行密庐州刺史。淮南节度使高骈为毕师铎所攻，骈表行密<br /><br />&nbsp;&nbsp;&nbsp;&nbsp;行军司马，行密率兵数千赴之。行至天长，师铎已囚骈，召宣州秦彦入扬州，行<br /><br />&nbsp;&nbsp;&nbsp;&nbsp;密不得入，屯于蜀冈。师铎兵众数万击行密，行密阳败，弃营走，师铎兵饥，乘<br /><br />&nbsp;&nbsp;&nbsp;&nbsp;胜争入营收军实，行密反兵击之，师铎大败，单骑走入城，遂杀高骈。行密闻骈<br /><br />&nbsp;&nbsp;&nbsp;&nbsp;死，缟军向城哭三日，攻其西门，彦及师铎奔于东塘，行密遂入扬州。<br /><br />&nbsp;&nbsp;&nbsp;&nbsp;新五代史・世家是时，城中仓廪空虚，饥民相杀而食，其夫妇、父子自相牵，<br /><br />&nbsp;&nbsp;&nbsp;&nbsp;就屠卖之，屠者l剔如羊豕。行密不能守，欲走。而蔡州秦宗权遣其弟宗衡掠地<br /><br />&nbsp;&nbsp;&nbsp;&nbsp;淮南，彦及师铎还自东塘，与宗衡合，行密闭城不敢出。已而宗衡为偏将孙儒所<br /><br />&nbsp;&nbsp;&nbsp;&nbsp;杀，儒攻高邮破之，行密益惧。其客袁袭曰：“吾以新集之众守空城，而诸将多<br /><br />&nbsp;&nbsp;&nbsp;&nbsp;骈旧人，非有厚恩素信力制而心服之也。今儒兵方盛，所攻必克，此诸将持两端、<br /><br />&nbsp;&nbsp;&nbsp;&nbsp;因强弱、择向背之时也。海陵镇使高霸，骈之旧将，必不为吾用。”行密乃以军<br /><br />&nbsp;&nbsp;&nbsp;&nbsp;令召霸，霸率其兵入广陵，行密欲使霸守天长，袭曰：“吾以疑霸而召之，其可<br /><br />&nbsp;&nbsp;&nbsp;&nbsp;复用乎？且吾能胜儒，无所用霸，不幸不胜，天长岂吾有哉！不如杀之，以并其<br /><br />&nbsp;&nbsp;&nbsp;&nbsp;众。”行密因犒军擒霸族之，得其兵数千。已而孙儒杀秦彦、毕师铎，并其兵以<br /><br />&nbsp;&nbsp;&nbsp;&nbsp;攻行密。行密欲走海陵，袭曰：“海陵难守，而庐州吾旧治也，城廪完实，可为<br /><br />&nbsp;&nbsp;&nbsp;&nbsp;后图。”行密乃走庐州。久之，未知所向，问袭曰：“吾欲卷甲倍道，西取洪州<br /><br />&nbsp;&nbsp;&nbsp;&nbsp;可乎？”袭曰：“钟传新得江西，势未可图，而秦彦之入广陵也，召池州刺史赵<br /><br />&nbsp;&nbsp;&nbsp;&nbsp;B委以宣州。今彦且死，B失所恃，而守宣州非其本志，且其为人非公敌，此可<br /><br />&nbsp;&nbsp;&nbsp;&nbsp;取也。”行密乃引兵攻B，战于曷山，大败之。进围宣州，B弃城走，追及杀之，<br /><br />&nbsp;&nbsp;&nbsp;&nbsp;行密遂入宣州。<br /><br />&nbsp;&nbsp;&nbsp;&nbsp;龙纪元年，唐拜行密宣州观察使。行密遣田f、安仁义、李神福等攻浙西，<br /><br />&nbsp;&nbsp;&nbsp;&nbsp;取苏、常、润州。二年，取滁、和州。景福元年，取楚州。孙儒自逐行密，入广<br /><br />&nbsp;&nbsp;&nbsp;&nbsp;陵，久之，亦不能守，乃焚其城。杀民老疾以饷军，驱其众渡江，号五十万，以<br /><br />&nbsp;&nbsp;&nbsp;&nbsp;攻行密。诸将田f、刘威等遇之辄败，行密欲走铜官。其客戴友规曰：“儒来气<br /><br />&nbsp;&nbsp;&nbsp;&nbsp;锐而兵多，盖其锋不可当而可以挫，其众不可敌而可久以敝之。若避而走，是就<br /><br />&nbsp;&nbsp;&nbsp;&nbsp;擒也。”刘威亦曰：“背城坚栅，可以不战疲之。”行密以为然。久之，儒兵饥，<br /><br />&nbsp;&nbsp;&nbsp;&nbsp;又大疫，行密悉兵击之，儒败，被擒，将死，仰顾见威曰：“闻公为此策以败我，<br /><br />&nbsp;&nbsp;&nbsp;&nbsp;使我有将如公者，其可败邪！”行密收儒余兵数千，以皂衣蒙甲，号“黑云都”，<br /><br />&nbsp;&nbsp;&nbsp;&nbsp;常以为亲军。<br /><br />&nbsp;&nbsp;&nbsp;&nbsp;是岁，复入扬州，唐拜行密淮南节度使。乾宁二年，加检校太傅、同中书门<br /><br />&nbsp;&nbsp;&nbsp;&nbsp;下平章事。行密以田f守宣州，安仁义守润州。升州刺史冯弘铎来附。分遣f等<br /><br />&nbsp;&nbsp;&nbsp;&nbsp;攻掠，自淮以南、江以东诸州皆下之。进攻苏州，擒其刺史成及。四年，兖州朱<br /><br />&nbsp;&nbsp;&nbsp;&nbsp;瑾奔于行密。初，瑾为梁所攻，求救于晋，晋遣李承嗣将劲骑数千助瑾，瑾败，<br /><br />&nbsp;&nbsp;&nbsp;&nbsp;因与俱奔行密。行密兵皆江、淮人，淮人轻弱，得瑾劲骑，而兵益振。是岁，梁<br /><br />&nbsp;&nbsp;&nbsp;&nbsp;太祖遣葛从周、庞师古攻行密寿州，行密击败梁兵清口，杀师古，而从周收兵走，<br /><br />&nbsp;&nbsp;&nbsp;&nbsp;追至k河，又大败之。五年，钱H攻苏州，及周本战于白方湖，本败，苏州复<br /><br />&nbsp;&nbsp;&nbsp;&nbsp;入于越。天复元年，遣李神福攻越，战临安，大败之，擒其将顾全武以归。二年，<br /><br />&nbsp;&nbsp;&nbsp;&nbsp;冯弘铎叛，袭宣州，及田f战于曷山，弘铎败，将入于海。行密自至东塘邀之，<br /><br />&nbsp;&nbsp;&nbsp;&nbsp;使人谓弘铎曰：“胜败，用兵常事也，一战之衄，何苦自弃于海岛？吾府虽小，<br /><br />&nbsp;&nbsp;&nbsp;&nbsp;犹足容君。”弘铎感泣，行密从十余骑，驰入其军，以弘铎为节度副使，以李神<br /><br />&nbsp;&nbsp;&nbsp;&nbsp;福代弘铎为升州刺史。<br /><br />&nbsp;&nbsp;&nbsp;&nbsp;是岁，唐昭宗在岐，遣江淮宣谕使李俨拜行密东面诸道行营都统、检校太师、<br /><br />&nbsp;&nbsp;&nbsp;&nbsp;中书令，封吴王。三年，以李神福为鄂岳招讨使以攻杜洪，荆南成I救洪，神福<br /><br />&nbsp;&nbsp;&nbsp;&nbsp;败之于君山。梁兵攻青州，王师范来求救，遣王茂章救之，大败梁兵，杀朱友宁。<br /><br />&nbsp;&nbsp;&nbsp;&nbsp;友宁，梁太祖子也，太祖大怒，自将以击茂章，兵号二十万，复为茂章所败。田<br /><br />&nbsp;&nbsp;&nbsp;&nbsp;f叛，袭升州，执李神福妻子归于宣州。行密召神福以讨f，f遣其将王坛逆之，<br /><br />&nbsp;&nbsp;&nbsp;&nbsp;又遣神福书，以其妻子招之。神福曰：“吾以一卒从吴王起事，今为大将，忍背<br /><br />&nbsp;&nbsp;&nbsp;&nbsp;德而顾妻子乎？”立斩其使以自绝，军士闻之，皆感奋。行至吉阳矶，f执神福<br /><br />&nbsp;&nbsp;&nbsp;&nbsp;子承鼎以招之，神福叱左右射之，遂败坛兵于吉阳。行密别遣台骰黝f，f败死。<br /><br />&nbsp;&nbsp;&nbsp;&nbsp;初，f及安仁义、朱延寿等皆从行密起微贱，及江、淮甫定，思渐休息，而<br /><br />&nbsp;&nbsp;&nbsp;&nbsp;三人者皆猛悍难制，颇欲除之，未有以发。天复二年，钱H为其将许再思等叛而<br /><br />&nbsp;&nbsp;&nbsp;&nbsp;围之，再思召f攻H杭州，垂克，而行密纳H赂，命f解兵，f恨之。f尝计事<br /><br />&nbsp;&nbsp;&nbsp;&nbsp;广陵，行密诸将多就f求赂，而狱吏亦有所求。f怒曰：“吏欲我下狱也！”归<br /><br />&nbsp;&nbsp;&nbsp;&nbsp;而遂谋反。仁义闻之亦反，焚东塘以袭常州。常州刺史李遇出战，望见仁义，大<br /><br />&nbsp;&nbsp;&nbsp;&nbsp;骂之。仁义止其军曰：“李遇乃敢辱我如此，其必有伏兵。”遂引军却，而伏兵<br /><br />&nbsp;&nbsp;&nbsp;&nbsp;果发，追至夹冈，仁义植帜解甲而食，遇兵不敢追，仁义复入润州。行密遣王茂<br /><br />&nbsp;&nbsp;&nbsp;&nbsp;章、李德诚、米志诚等围之。吴之军中推朱瑾善槊，志诚善射，皆为第一。而仁<br /><br />&nbsp;&nbsp;&nbsp;&nbsp;义尝以射自负，曰：“志城之弓十，不当瑾槊之一；瑾槊之十，不当仁义弓之一。”<br /><br />&nbsp;&nbsp;&nbsp;&nbsp;每与茂章等战，必命中而后发，以此吴军畏之，不敢进。行密亦欲招降之，仁义<br /><br />&nbsp;&nbsp;&nbsp;&nbsp;犹豫未决。茂章乘其怠，穴地道而入，执仁义，斩于广陵。<br /><br />&nbsp;&nbsp;&nbsp;&nbsp;延寿者，行密夫人朱氏之弟也。f及仁义之将叛也，行密疑之，乃阳为目疾，<br /><br />&nbsp;&nbsp;&nbsp;&nbsp;每接延寿使者，必错乱其所见以示之。尝行，故触柱而仆，朱夫人扶之，良久乃<br /><br />&nbsp;&nbsp;&nbsp;&nbsp;苏。泣曰：“吾业成而丧其目，是天废我也！吾儿子皆不足以任事，得延寿付之，<br /><br />&nbsp;&nbsp;&nbsp;&nbsp;吾无恨矣。”夫人喜，急召延寿。延寿至，行密迎之寝门，刺杀之，出朱夫人以<br /><br />&nbsp;&nbsp;&nbsp;&nbsp;嫁之。<br /><br />&nbsp;&nbsp;&nbsp;&nbsp;天v二年，遣刘存攻鄂州，焚其城，城中兵突围而出，诸将请急击之，存曰：<br /><br />&nbsp;&nbsp;&nbsp;&nbsp;“击之复入，则城愈固，听其去，城可取也。”是日城破，执杜洪，斩于广陵。<br /><br />&nbsp;&nbsp;&nbsp;&nbsp;九月，梁兵攻破襄州，赵匡凝奔于行密。十一月，行密卒，年五十四，谥曰武忠。<br /><br />&nbsp;&nbsp;&nbsp;&nbsp;子渥立。溥c号，追尊行密为太祖武皇帝，陵曰兴陵。<br /><br />&nbsp;&nbsp;&nbsp;&nbsp;渥字承天，行密长子也。行密病，出渥为宣州观察使。右衙指挥使徐温私谓<br /><br />&nbsp;&nbsp;&nbsp;&nbsp;渥曰：“今王有疾而出嫡嗣，必有奸臣之谋，若它日召子，非温使者慎无应命。”<br /><br />&nbsp;&nbsp;&nbsp;&nbsp;渥涕泣谢温而去。行密病甚，命判官周隐作符召渥，隐虑渥幼弱不任事，劝行密<br /><br />&nbsp;&nbsp;&nbsp;&nbsp;用旧将有威望者代主军政，乃荐大将刘威，行密未许。温与严可求入问疾，行密<br /><br />&nbsp;&nbsp;&nbsp;&nbsp;以隐议告之，温等大惊，遽诣隐所计事。隐未出，而温见隐作召符犹在案上，急<br /><br />&nbsp;&nbsp;&nbsp;&nbsp;取遣之。渥见温使，乃行。行密卒，渥嗣立，召周隐骂曰：“汝欲卖吾国者，复<br /><br />&nbsp;&nbsp;&nbsp;&nbsp;何面目见杨氏乎？”遂杀之。以王茂章为宣州观察使。渥之入也，多辇宣州库物<br /><br />&nbsp;&nbsp;&nbsp;&nbsp;以归广陵，茂章惜而不与，渥怒，命李简以兵五千围之，茂章奔于钱塘。<br /><br />&nbsp;&nbsp;&nbsp;&nbsp;天v三年二月，刘存取岳州。四月，江西钟传卒，其子匡时代立，传养子延<br /><br />&nbsp;&nbsp;&nbsp;&nbsp;规怨不得立，以兵攻匡时。渥遣秦裴率兵攻之。九月，克洪州，执匡时及司马陈<br /><br />&nbsp;&nbsp;&nbsp;&nbsp;象以归，斩象于市，赦匡时。以秦裴为江西制置使。<br /><br />&nbsp;&nbsp;&nbsp;&nbsp;梁太祖代唐，改元开平，渥仍称天v。鄂州刘存、岳州陈知新以舟师伐楚，<br /><br />&nbsp;&nbsp;&nbsp;&nbsp;败于浏阳，楚人执存及知新以归。楚王马殷素闻其名，皆欲活之，存等大骂殷曰：<br /><br />&nbsp;&nbsp;&nbsp;&nbsp;“昔岁宣城脱吾刃下，今日之败，乃天亡我，我肯事汝以求活耶？我岂负杨氏者！”<br /><br />&nbsp;&nbsp;&nbsp;&nbsp;殷知不可屈，乃杀之，岳州复入于楚。<br /><br />&nbsp;&nbsp;&nbsp;&nbsp;初，渥之入广陵也，留帐下兵三千于宣州，以其腹心陈[、范遇将之。既入<br /><br />&nbsp;&nbsp;&nbsp;&nbsp;立，恶徐温典牙兵，召[等为东院马军以自卫。而温与左衙都指挥使张颢皆行密<br /><br />&nbsp;&nbsp;&nbsp;&nbsp;时旧将，又有立渥之功，共恶[等侵其权。四年正月，渥视事，[等侍侧，温、<br /><br />&nbsp;&nbsp;&nbsp;&nbsp;颢拥牙兵入，拽[等下，斩之，渥不能止，由是失政，而心愤未能发，温等益不<br /><br />&nbsp;&nbsp;&nbsp;&nbsp;自安。五年五月，温、颢共遣盗入寝中杀渥，渥说群盗能反杀温等者皆为刺史。<br /><br />&nbsp;&nbsp;&nbsp;&nbsp;群盗皆诺，惟纪祥不从，执渥缢杀之，时年二十三，谥曰景。弟隆演立。溥c号，<br /><br />&nbsp;&nbsp;&nbsp;&nbsp;追尊渥为烈宗景皇帝，陵曰绍陵。<br /><br />&nbsp;&nbsp;&nbsp;&nbsp;隆演字鸿源，行密第二子也。初名瀛，又名渭。初，温、颢之弑渥也，约分<br /><br />&nbsp;&nbsp;&nbsp;&nbsp;其地以臣于梁，及渥死，颢欲背约自立。温患之，问其客严可求，可求曰：“颢<br /><br />&nbsp;&nbsp;&nbsp;&nbsp;虽刚愎，而暗于成事，此易为也。”明日，颢列剑戟府中，召诸将议事，自大将<br /><br />&nbsp;&nbsp;&nbsp;&nbsp;朱瑾而下，皆去卫从然后入。颢问诸将，谁当立者，诸将莫敢对。颢三问，可求<br /><br />&nbsp;&nbsp;&nbsp;&nbsp;前密启曰：“方今四境多虞，非公主之不可，然恐为之太速。且今外有刘威、陶<br /><br />&nbsp;&nbsp;&nbsp;&nbsp;雅、李简、李遇，皆先王一等人也，公虽自立，未知此辈能降心以事公否。不若<br /><br />&nbsp;&nbsp;&nbsp;&nbsp;辅立幼主，渐以岁时，待其归心，然后可也。”颢不能对。可求因趋出，书一教<br /><br />&nbsp;&nbsp;&nbsp;&nbsp;内袖中，率诸将入贺，诸将莫知所为。及出教宣之，乃渥母史氏教，言杨氏创业<br /><br />&nbsp;&nbsp;&nbsp;&nbsp;艰难，而嗣王不幸，隆演以次当立，告诸将以无负杨氏而善事之。辞旨激切，闻<br /><br />&nbsp;&nbsp;&nbsp;&nbsp;者感动。颢气色皆沮，卒无能为，隆演乃得立。<br /><br />&nbsp;&nbsp;&nbsp;&nbsp;颢由此与温有隙，讽隆演出温润州。可求谓温曰：“今舍衙兵而出外郡，祸<br /><br />&nbsp;&nbsp;&nbsp;&nbsp;行至矣。”温患之，可求因说颢曰：“公与徐温同受顾托，议者谓公夺其衙兵，<br /><br />&nbsp;&nbsp;&nbsp;&nbsp;是将杀之于外，信乎？”颢曰：“事已行矣，安可止乎？”可求曰：“甚易也。”<br /><br />&nbsp;&nbsp;&nbsp;&nbsp;明日，从V页与诸将造温，可求阳责温曰：“古人不忘一饭之恩，况公杨氏三世<br /><br />&nbsp;&nbsp;&nbsp;&nbsp;之将，今幼嗣新立，多事之时，乃求居外以苟安乎？”温亦阳谢曰：“公等见留，<br /><br />&nbsp;&nbsp;&nbsp;&nbsp;不愿去也。”由是不行。行军副使李承嗣与张颢善，觉可求有附温意，讽颢使客<br /><br />&nbsp;&nbsp;&nbsp;&nbsp;夜刺杀之，客刺可求不能中。明日，可求诣温，谋先杀颢，阴遣钟章选壮士三十<br /><br />&nbsp;&nbsp;&nbsp;&nbsp;人，就衙堂斩颢，因以弑渥之罪归之。温由是专政，隆演备位而已。<br /><br />&nbsp;&nbsp;&nbsp;&nbsp;六月，抚州危全讽叛，攻洪州，袁州彭彦章、吉州彭钎、信州危仔倡皆起兵<br /><br />&nbsp;&nbsp;&nbsp;&nbsp;叛。隆演召严可求问谁可用者。可求荐周本，时本方攻苏州败归，惭不肯出，可<br /><br />&nbsp;&nbsp;&nbsp;&nbsp;求强起之。本曰：“苏州之败，非怯也，乃上将权轻，而下多专命尔。若必见任，<br /><br />&nbsp;&nbsp;&nbsp;&nbsp;愿无用偏裨。”乃请兵七千。战于象牙潭，败之，执全讽、彦章，而\奔于楚，<br /><br />&nbsp;&nbsp;&nbsp;&nbsp;仔倡奔于钱塘。全讽至广陵，诸将议曰：“昔先王攻赵B，全讽屡饷给吴军。”<br /><br />&nbsp;&nbsp;&nbsp;&nbsp;乃释不杀。初，全讽欲举兵也，钱H送王茂章于梁，道过全讽，谓曰：“闻公欲<br /><br />&nbsp;&nbsp;&nbsp;&nbsp;大举，愿见公兵，以知济否。”全讽阵兵，与茂章登城望之，茂章曰：“我素事<br /><br />&nbsp;&nbsp;&nbsp;&nbsp;吴，吴兵三等，如公此众，可当其下将尔，非得益兵十万不可。”而全讽卒以此<br /><br />&nbsp;&nbsp;&nbsp;&nbsp;败。<br /><br />&nbsp;&nbsp;&nbsp;&nbsp;八年，徐温领升州刺史，治舟师于金陵。宣州李遇自行密时为大将，勋位已<br /><br />&nbsp;&nbsp;&nbsp;&nbsp;高，愤温用事，尝曰：“徐温何人？吾犹未识，而骤至于此。”温闻之，怒，遣<br /><br />&nbsp;&nbsp;&nbsp;&nbsp;柴再用以兵送王坛代遇，且召之。遇疑不受命，再用围之，隆演使客将何荛谕遇<br /><br />&nbsp;&nbsp;&nbsp;&nbsp;使自归。荛因说曰：“公若欲反，可杀荛以示众，若本无心，何不随荛以出？”<br /><br />&nbsp;&nbsp;&nbsp;&nbsp;遇自以无反心，乃随荛出，温讽再用伺其出，杀之，并族其家。<br /><br />&nbsp;&nbsp;&nbsp;&nbsp;九年，温率将吏进隆演位太师、中书令、吴王。温为行军司马、镇海军节度<br /><br />&nbsp;&nbsp;&nbsp;&nbsp;使、同中书门下平章事。陈章攻楚取岳州，执其刺史苑玫。十年，越人攻常州，<br /><br />&nbsp;&nbsp;&nbsp;&nbsp;徐温败之于无锡。梁遣王茂章攻寿春，温败之霍丘。十二年，封徐温齐国公、两<br /><br />&nbsp;&nbsp;&nbsp;&nbsp;浙都招讨使，始镇润州。留其子知训为行军副使，秉政，而大事温遥决之。冬，<br /><br />&nbsp;&nbsp;&nbsp;&nbsp;浚杨林江，水中出火，可以燃。<br /><br />&nbsp;&nbsp;&nbsp;&nbsp;十三年，宿卫将李球、马谦挟隆演登楼，取库兵以诛知训，阵于门桥。知训<br /><br />&nbsp;&nbsp;&nbsp;&nbsp;与战，频却，朱瑾适自外来，以一骑前视其阵，曰：“此不足为也。”因反顾一<br /><br />&nbsp;&nbsp;&nbsp;&nbsp;麾，外兵争进，遂斩球、谦，而乱兵皆溃。十四年，徐温徙治金陵。十五年，遣<br /><br />&nbsp;&nbsp;&nbsp;&nbsp;王祺会洪、袁、信三州兵攻虔、韶，久之不克。祺病，以刘信代之。四月，副都<br /><br />&nbsp;&nbsp;&nbsp;&nbsp;统朱瑾杀徐知训，瑾自杀。润州徐知诰闻乱，率兵入，杀唐宣谕使李俨以止乱，<br /><br />&nbsp;&nbsp;&nbsp;&nbsp;遂秉政。<br /><br />&nbsp;&nbsp;&nbsp;&nbsp;徐氏之专政也，隆演幼懦，不能自持，而知训尤凌侮之。尝饮酒楼上，命优<br /><br />&nbsp;&nbsp;&nbsp;&nbsp;人高贵卿侍酒，知训为参军，隆演鹑衣髻为苍鹘。知训尝使酒骂坐，语侵隆演，<br /><br />&nbsp;&nbsp;&nbsp;&nbsp;隆演愧耻涕泣，而知训愈辱之。左右扶隆演起去，知训杀吏一人，乃止。吴人皆<br /><br />&nbsp;&nbsp;&nbsp;&nbsp;仄目。知训又与朱瑾有隙，瑾已杀知训，携其首驰府中示隆演曰：“今日为吴除<br /><br />&nbsp;&nbsp;&nbsp;&nbsp;患矣。”隆演曰：“此事非吾敢知。”遽起入内。瑾忿然，以首击柱，提剑而出，<br /><br />&nbsp;&nbsp;&nbsp;&nbsp;府门已阖，逾垣，折其足，遂自刎死。米志诚闻瑾杀知训，被甲率其家兵至天兴<br /><br />&nbsp;&nbsp;&nbsp;&nbsp;门问瑾所在，闻瑾死，乃还。徐温疑志诚助瑾，遣使杀之。严可求惧事不克，使<br /><br />&nbsp;&nbsp;&nbsp;&nbsp;人伪从湖南境上来告军捷，召诸将入贺，擒志诚斩之。刘信克虔州，执谭全播以<br /><br />&nbsp;&nbsp;&nbsp;&nbsp;归。<br /><br />&nbsp;&nbsp;&nbsp;&nbsp;十六年，春二月，温率将吏请隆演即天子位，不许。夏四月，温奉玉册、宝<br /><br />&nbsp;&nbsp;&nbsp;&nbsp;绶尊隆演即吴王位。建宗庙、社稷，设百官如天子之制，改天v十六年为武义元<br /><br />&nbsp;&nbsp;&nbsp;&nbsp;年，大赦境内，追尊行密孝武王，庙号太祖，渥景王，庙号烈祖。拜温大丞相、<br /><br />&nbsp;&nbsp;&nbsp;&nbsp;都督中外诸军事，封东海郡王，以徐知诰为左仆射、参知政事，严可求为门下侍<br /><br />&nbsp;&nbsp;&nbsp;&nbsp;郎，骆知祥为中书侍郎，殷文圭、沈颜为翰林学士，卢择为吏部尚书，李宗、陈<br /><br />&nbsp;&nbsp;&nbsp;&nbsp;章为左、右雄武统军，柴再用、钱镖为左、右龙武统军，王令谋为内枢密使，江<br /><br />&nbsp;&nbsp;&nbsp;&nbsp;西刘信征南大将军，鄂州李简镇西大将军，抚州李德诚平南大将军，庐州张崇安<br /><br />&nbsp;&nbsp;&nbsp;&nbsp;西大将军，海州王绾镇东大将军，文武以次进位。封宗室皆郡公。<br /><br />&nbsp;&nbsp;&nbsp;&nbsp;温之徙镇金陵也，以其养子知诰守润州。严可求尝谓温曰：“二郎君非徐氏<br /><br />&nbsp;&nbsp;&nbsp;&nbsp;子，而推贤下士，人望颇归，若不去之，恐为后患。”温不能用其言。及知诰秉<br /><br />&nbsp;&nbsp;&nbsp;&nbsp;政，其语泄，知诰出可求于楚州，可求惧，诣金陵见温谋曰：“唐亡于今十二年，<br /><br />&nbsp;&nbsp;&nbsp;&nbsp;而吴犹不敢改天v，可谓不负唐矣。然吴所以征伐四方，而建基业者，常以兴复<br /><br />&nbsp;&nbsp;&nbsp;&nbsp;为辞。今闻河上之战，梁兵屡绌，若李氏复兴，其能屈节乎？宜于此时先建国以<br /><br />&nbsp;&nbsp;&nbsp;&nbsp;自立。”温深然之，因留可求不遣，方谋迫隆演c号。<br /><br />&nbsp;&nbsp;&nbsp;&nbsp;二年五月，隆演卒。隆演少年嗣位，权在徐氏，及建国称制，非其意，常怏<br /><br />&nbsp;&nbsp;&nbsp;&nbsp;怏，酣饮，稀复进食，遂至疾卒，年二十四，谥曰宣。弟溥立，c号，追尊为高<br /><br />&nbsp;&nbsp;&nbsp;&nbsp;祖宣皇帝，陵曰肃陵。<br /><br />&nbsp;&nbsp;&nbsp;&nbsp;溥，行密第四子也，隆演建国，封丹阳郡公。隆演卒，弟庐江公鞔蔚绷，<br /><br />&nbsp;&nbsp;&nbsp;&nbsp;而徐氏秉政，不欲长君，乃立溥。七月，改升州大都督府为金陵府，拜徐温金陵<br /><br />&nbsp;&nbsp;&nbsp;&nbsp;尹。明年二月，改元顺义，赦境内。冬十一月，祀天于南郊。御天兴楼，大赦。<br /><br />&nbsp;&nbsp;&nbsp;&nbsp;拜徐温太师，严可求右仆射。<br /><br />&nbsp;&nbsp;&nbsp;&nbsp;三年，唐庄宗灭梁。遣司农卿卢苹使于唐，严可求密条数事授苹以行。苹见<br /><br />&nbsp;&nbsp;&nbsp;&nbsp;洛阳，庄宗问之，苹次第以对，皆如所授。<br /><br />&nbsp;&nbsp;&nbsp;&nbsp;四年，溥至白沙阅舟师，徐温来见，以白沙为迎銮镇。<br /><br />&nbsp;&nbsp;&nbsp;&nbsp;五年，唐遣谏议大夫薛昭文使福州，假道江西，刘信出劳之，谓曰：“亚次<br /><br />&nbsp;&nbsp;&nbsp;&nbsp;闻有信否？”昭文曰：“天子新有河南，未熟公名也。”信曰：“汉有韩信，吴<br /><br />&nbsp;&nbsp;&nbsp;&nbsp;有刘信，君还，其语亚次，当来较射于淮上也。”乃酌大卮，望牙旗q首百步，<br /><br />&nbsp;&nbsp;&nbsp;&nbsp;谓昭文曰：“一发而中，愿以此卮为寿，否则亦以自罚。”言讫，而箭已穿矣。<br /><br />&nbsp;&nbsp;&nbsp;&nbsp;六年，追爵大丞相徐温四代祖考，立庙于金陵。左仆射徐知诰为侍中，右仆<br /><br />&nbsp;&nbsp;&nbsp;&nbsp;射严可求同平章事。是岁，庄宗崩，五月丁卯，诏为同光主辍朝七日。<br /><br />&nbsp;&nbsp;&nbsp;&nbsp;七年，大丞相徐温率吴文、武上表劝溥即皇帝位，溥未许而温病卒。十一月<br /><br />&nbsp;&nbsp;&nbsp;&nbsp;庚戌，溥御文明殿即皇帝位，改元曰乾贞，大赦境内，追尊行密武皇帝，渥景皇<br /><br />&nbsp;&nbsp;&nbsp;&nbsp;帝，隆演宣皇帝。以徐知诰为太尉兼侍中，拜温子知询辅国大将军、金陵尹，治<br /><br />&nbsp;&nbsp;&nbsp;&nbsp;温旧镇。诸子皆封王。<br /><br />&nbsp;&nbsp;&nbsp;&nbsp;二年正月，封东海为广德王，江渎广源王，淮渎长源王，马当上水府宁江王，<br /><br />&nbsp;&nbsp;&nbsp;&nbsp;采石中水府定江王，金山下水府镇江王。六月，荆南高季兴来附，封季兴秦王。<br /><br />&nbsp;&nbsp;&nbsp;&nbsp;九月，季兴败楚师于白田，获其将吏三十四人来献。<br /><br />&nbsp;&nbsp;&nbsp;&nbsp;三年十一月，金陵尹徐知询来朝，知诰诬其有反状，留之不遣，以为左统军，<br /><br />&nbsp;&nbsp;&nbsp;&nbsp;斩其客将周廷望。以徐知谔为金陵尹。溥加尊号睿圣文明孝皇帝，大赦境内，改<br /><br />&nbsp;&nbsp;&nbsp;&nbsp;元大和，以徐知诰为中书令。<br /><br />&nbsp;&nbsp;&nbsp;&nbsp;二年，册其子江都王琏为太子。三年，以徐知诰为金陵尹，以其子景通为司<br /><br />&nbsp;&nbsp;&nbsp;&nbsp;徒，及左仆射王令谋、右仆射宋齐丘皆平章事。四年，封知诰东海王。五年，建<br /><br />&nbsp;&nbsp;&nbsp;&nbsp;都于金陵。六年闰正月，金陵火，罢建都，废临川王魑历阳公，知诰遣亲信王<br /><br />&nbsp;&nbsp;&nbsp;&nbsp;宏以兵守之。拜令谋司徒，宋齐丘司空。知诰召景通还金陵，为镇海军节度副使，<br /><br />&nbsp;&nbsp;&nbsp;&nbsp;以其子景迁为太保、平章事，与令谋等执政。<br /><br />&nbsp;&nbsp;&nbsp;&nbsp;七年九月，溥加尊号曰睿圣文明光孝应天弘道广德皇帝，大赦，改元天祚。<br /><br />&nbsp;&nbsp;&nbsp;&nbsp;知诰进位太师、天下兵马大元帅，封齐王。二年，景迁病，以次子景遂为门下侍<br /><br />&nbsp;&nbsp;&nbsp;&nbsp;郎、参政事。三年，知诰建齐国，立宗庙、社稷，置左、右丞相已下，以金陵为<br /><br />&nbsp;&nbsp;&nbsp;&nbsp;西都，广陵为东都。冬十月，溥遣江夏王U奉册禅位于齐王。十二月，溥卒于丹<br /><br />&nbsp;&nbsp;&nbsp;&nbsp;阳，年三十八，谥曰睿。<br /><br />&nbsp;&nbsp;&nbsp;&nbsp;升元六年，李c迁其子孙于海陵，号永宁宫，严兵守之，绝不通人。久而男<br /><br />&nbsp;&nbsp;&nbsp;&nbsp;女自为匹偶，吴人多哀怜之。显德三年，世宗征淮南，下诏抚安杨氏子孙，而李<br /><br />&nbsp;&nbsp;&nbsp;&nbsp;景闻之，遣人尽杀其族。周先锋都部署刘重进得其玉砚、马脑碗、翡翠瓶以献，<br /><br />&nbsp;&nbsp;&nbsp;&nbsp;杨氏遂绝。<br /><br />&nbsp;&nbsp;&nbsp;&nbsp;徐温，字敦美，海州朐山人也，少以贩盐为盗，行密起合淝，隶帐下。行密<br /><br />&nbsp;&nbsp;&nbsp;&nbsp;所与起事刘威、陶雅之徒，号三十六英雄，独温未尝有战功。及行密欲杀朱延寿<br /><br />&nbsp;&nbsp;&nbsp;&nbsp;等，温用其客严可求谋，教行密阳为目疾，事成，以功迁右衙指挥使，始预谋议。<br /><br />&nbsp;&nbsp;&nbsp;&nbsp;及行密病，平生旧将，皆以战守在外，而温居帐下，遂预立渥之功。及弑渥，<br /><br />&nbsp;&nbsp;&nbsp;&nbsp;又与张颢有隙，使钟章杀之。章许诺，选壮士三十人，椎牛享之，刺血为盟。温<br /><br />&nbsp;&nbsp;&nbsp;&nbsp;犹疑章不果，夜半使人探其意，阳谓曰：“温有老母，惧事不成，不如且止。”<br /><br />&nbsp;&nbsp;&nbsp;&nbsp;章曰：“言已出口，宁可已乎？”温乃安。明日，钟章杀颢，温因尽杀纪祥等，<br /><br />&nbsp;&nbsp;&nbsp;&nbsp;归弑渥之罪于颢，以其事入白渥母史氏。史悸而泣曰：“吾儿年幼，祸乱若此，<br /><br />&nbsp;&nbsp;&nbsp;&nbsp;得保百口以归合淝，公之惠也。”<br /><br />&nbsp;&nbsp;&nbsp;&nbsp;隆演立，温遂专政，迁升州刺史，治舟师于金陵。大将李遇怒温用事，出<br /><br />&nbsp;&nbsp;&nbsp;&nbsp;言，温使柴再用族遇于宣州。行密旧将，人人皆自疑，温因伪下之，恭谨如见行<br /><br />&nbsp;&nbsp;&nbsp;&nbsp;密，诸将乃安。八年，温迁行军司马、润州刺史、镇海军节度使、同平章事。十<br /><br />&nbsp;&nbsp;&nbsp;&nbsp;年，遣招讨使李涛攻越，战于临安，裨将曹筠奔于越，涛败被执。温间遣人语筠<br /><br />&nbsp;&nbsp;&nbsp;&nbsp;曰：“吾用汝为将，汝军有求，吾不能给，是吾过也。”赦筠妻子不诛，厚遇之。<br /><br />&nbsp;&nbsp;&nbsp;&nbsp;秋，越人攻毗陵，温战于无锡，筠感温前言，临战奔归，遂败越兵。十二年，封<br /><br />&nbsp;&nbsp;&nbsp;&nbsp;温齐国公，兼两浙招讨使，始就镇润州，以升、润、宣、常、池、黄六州为齐国。<br /><br />&nbsp;&nbsp;&nbsp;&nbsp;温城升州，建大都督府。十四年，徙治之，以其子知训辅隆演于广陵，而大事温<br /><br />&nbsp;&nbsp;&nbsp;&nbsp;遥决之。知训为朱瑾所杀，温养子知诰自润州先入，遂得政。<br /><br />&nbsp;&nbsp;&nbsp;&nbsp;温虽奸诈多疑，而善用将吏。江西刘信围虔州，久不克，使人说谭全播出降，<br /><br />&nbsp;&nbsp;&nbsp;&nbsp;遣使报温，温怒曰：“信以十倍之众，攻一城不下，而反用说客降之，何以威敌<br /><br />&nbsp;&nbsp;&nbsp;&nbsp;国？”笞其使者而遣之，曰：“吾以笞信也。”因命济师，遂破全播。人有诬信<br /><br />&nbsp;&nbsp;&nbsp;&nbsp;逗留阴纵全播，言信将反者，信闻之，因自献捷至金陵见温，温与信博，信敛骰<br /><br />&nbsp;&nbsp;&nbsp;&nbsp;子厉声祝曰：“刘信欲背吴，愿为恶彩，苟无二心，当成浑花。”温遽止之，一<br /><br />&nbsp;&nbsp;&nbsp;&nbsp;掷，六子皆赤，温惭，自以卮酒饮信，然终疑之。及唐师伐王衍，温急召信至广<br /><br />&nbsp;&nbsp;&nbsp;&nbsp;陵，以为左统军，托以内备，遂夺其地。<br /><br />&nbsp;&nbsp;&nbsp;&nbsp;温客尤见信者，惟骆知祥、严可求，可求善筹画，知祥长于财利，温尝以军<br /><br />&nbsp;&nbsp;&nbsp;&nbsp;旅问可求，国用问知祥，吴人谓之“严、骆。”温亦自喜为智诈，尤得吴人之心。<br /><br />&nbsp;&nbsp;&nbsp;&nbsp;初随行密破赵B，诸将皆争取金帛，温独据余铮作粥以食饿者。十六年，温请<br /><br />&nbsp;&nbsp;&nbsp;&nbsp;隆演即皇帝位，不许，又请即吴王位，乃许，遂建国改元，拜温大丞相、都督中<br /><br />&nbsp;&nbsp;&nbsp;&nbsp;外诸军事，封东海郡王。隆演卒，温越次立其弟溥。顺义七年，温又请溥即皇帝<br /><br />&nbsp;&nbsp;&nbsp;&nbsp;位，溥未许而温病卒，年六十六，追封齐王，谥曰武。李cc号，号温为义祖。<br /><br />&nbsp;&nbsp;&nbsp;&nbsp;呜呼，盗亦有道，信哉！行密之书，称行密为人，宽仁雅信，能得士心。其<br /><br />&nbsp;&nbsp;&nbsp;&nbsp;将蔡俦叛于庐州，悉毁行密坟墓，及俦败，而诸将皆请毁其墓以报之。行密叹曰：<br /><br />&nbsp;&nbsp;&nbsp;&nbsp;“俦以此为恶，吾岂复为邪？”尝使从者张洪负剑而侍，洪拔剑击行密，不中，<br /><br />&nbsp;&nbsp;&nbsp;&nbsp;洪死，复用洪所善陈绍负剑，不疑。又尝骂其将刘信，信忿，奔孙儒，行密戒左<br /><br />&nbsp;&nbsp;&nbsp;&nbsp;右勿追，曰：“信负我者邪？其醉而去，醒必复来。”明日，果来。行密起于盗<br /><br />&nbsp;&nbsp;&nbsp;&nbsp;贼，其下皆骁武雄暴，而乐为之用者，以此也。故二世四主垂五十年。及渥已下，<br /><br />&nbsp;&nbsp;&nbsp;&nbsp;政在徐温。于此之时，天下大乱，中国之祸，篡弑相寻，而徐氏父子，区区诈力，<br /><br />&nbsp;&nbsp;&nbsp;&nbsp;裴回三主，不敢轻取之，何也？岂其恩威亦有在人者欤！<br /><br />&nbsp;&nbsp;&nbsp;&nbsp;（据《吴录》、《运历图》、《九国志》，皆云行密以唐景福元年再入扬州，<br /><br />&nbsp;&nbsp;&nbsp;&nbsp;至晋天福二年，为李c所篡，实四十六年。而《旧唐书》、《旧五代史》皆云大<br /><br />&nbsp;&nbsp;&nbsp;&nbsp;顺二年入扬州，至被篡，四十七年。《吴录》徐铉等撰，《运历图》龚颖撰，二<br /><br />&nbsp;&nbsp;&nbsp;&nbsp;人皆江南故臣，所记宜得实。而唐末丧乱，中朝文字多差失，故今以铉、颖所记<br /><br />&nbsp;&nbsp;&nbsp;&nbsp;为定。）</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944360);">加入书签</a><a
                        href="944359.html">上一页</a>&larr;<a href="index.html">返回列表</a>&rarr;<a
                            href="944361.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944359.html"; var next_page = "944361.html"; var index_page = "index.html"; var sortid = "9"; var article_id = "14650"; var chapter_id = "944360"; var articlename = "新五代史"; var chaptername = " 卷六十一 吴世家第一"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>