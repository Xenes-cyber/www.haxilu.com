<!DOCTYPE html>
<html>
<head>
<meta charset="gbk" />
<title>新五代史- 卷五十九 司天考第二-在线阅读-哈西文学网</title>
<meta name="keywords" content="欧阳修，新五代史， 卷五十九 司天考第二全文， 卷五十九 司天考第二在线阅读 哈西文学网" />
<meta name="description" content="哈西文学网提供欧阳修的新五代史  卷五十九 司天考第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944358.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944358.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十九 司天考第二</h1>
            <div class="link xb">
                <a href="944357.html">上一页</a>&larr;<a href="index.html">返回列表</a>&rarr;<a
                    href="944359.html">下一页</a></div>			
            <div id="BookText">&nbsp;&nbsp;&nbsp;&nbsp;昔孔子作《春秋》而天人备。予述本纪，书人而不书天，予何敢异于圣人哉！<br /><br />&nbsp;&nbsp;&nbsp;&nbsp;其文虽异，其意一也。<br /><br />&nbsp;&nbsp;&nbsp;&nbsp;自尧、舜、三代以来，莫不称天以举事，孔子删《诗》、《书》不去也。盖<br /><br />&nbsp;&nbsp;&nbsp;&nbsp;圣人不绝天于人，亦不以天参人。绝天于人则天道废，以天参人则人事惑，故常<br /><br />&nbsp;&nbsp;&nbsp;&nbsp;存而不究也。《春秋》虽书日食、星变之类，孔子未尝道其所以然者，故其弟子<br /><br />&nbsp;&nbsp;&nbsp;&nbsp;之徒，莫得有所述于后世也。然则天果与于人乎？果不与乎？曰：天，吾不知，<br /><br />&nbsp;&nbsp;&nbsp;&nbsp;质诸圣人之言可也。《易》曰：“天道亏盈而益谦，地道变盈而流谦，鬼神害盈<br /><br />&nbsp;&nbsp;&nbsp;&nbsp;而福谦，人道恶盈而好谦。”此圣人极论天人之际，最详而明者也。其于天地鬼<br /><br />&nbsp;&nbsp;&nbsp;&nbsp;神，以不可知为言，其可知者人而已。夫日中则昃，盛衰必复。天，吾不知，吾<br /><br />&nbsp;&nbsp;&nbsp;&nbsp;见其亏益于物者矣。草木之成者，变而衰落之；物之下者，进而流行之。地，吾<br /><br />&nbsp;&nbsp;&nbsp;&nbsp;不知，吾见其变流于物者矣。人之贪满者多祸，其守约者多福。鬼神，吾不知，<br /><br />&nbsp;&nbsp;&nbsp;&nbsp;吾见人之祸福者矣。天地鬼神，不可知其心，则因其著于物者以测之。故据其迹<br /><br />&nbsp;&nbsp;&nbsp;&nbsp;之可见者以为言，曰亏益，曰变流，曰害福。若人则可知者，故直言其情曰好恶。<br /><br />&nbsp;&nbsp;&nbsp;&nbsp;其知与不知，异辞也，参而会之，与人无以异也。其果与于人乎，不与于人乎，<br /><br />&nbsp;&nbsp;&nbsp;&nbsp;则所不知也。以其不可知，故常尊而远之；以其与人无所异也，则修吾人事而已。<br /><br />&nbsp;&nbsp;&nbsp;&nbsp;人事者，天意也。《书》曰：“天视自我民视，天听自我民听。”未有人心悦于<br /><br />&nbsp;&nbsp;&nbsp;&nbsp;下而天意怒于上者，未有人理逆于下而天道顺于上者。然则王者君天下，子生民，<br /><br />&nbsp;&nbsp;&nbsp;&nbsp;布德行政，以顺人心，是之谓奉天。至于三辰五星常动而不息，不能无盈缩差忒<br /><br />&nbsp;&nbsp;&nbsp;&nbsp;之变，而占之有中有不中，不可以为常者，有司之事也。本纪所述人君行事详矣，<br /><br />&nbsp;&nbsp;&nbsp;&nbsp;其兴亡治乱可以见。至于三辰五星逆顺变见，有司之所占者，故以其官志之，以<br /><br />&nbsp;&nbsp;&nbsp;&nbsp;备司天之所考。<br /><br />&nbsp;&nbsp;&nbsp;&nbsp;呜呼，圣人既没，而异端起。自秦、汉以来，学者惑于灾异矣，天文五行之<br /><br />&nbsp;&nbsp;&nbsp;&nbsp;说，不胜其繁也。予之所述，不得不异乎《春秋》也，考者可以知焉。<br /><br />&nbsp;&nbsp;&nbsp;&nbsp;开平二年夏四月辛丑，荧惑犯上将。甲寅，地震。四年十二月庚午，月有食<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;乾化元年春正月丙戌朔，日有食之。五月，客星犯帝坐。二年正月丙申，荧<br /><br />&nbsp;&nbsp;&nbsp;&nbsp;惑犯房第二星。戊申，月犯心大星。四月甲寅，月掩心大星。壬申，彗出于张；<br /><br />&nbsp;&nbsp;&nbsp;&nbsp;甲戌，彗出灵台。<br /><br />&nbsp;&nbsp;&nbsp;&nbsp;同光元年十月辛未朔，日有食之。二年六月甲申，众星交流；丙戌，众星交<br /><br />&nbsp;&nbsp;&nbsp;&nbsp;流。八月戊子，荧惑犯星。十一月丁巳，地震。三年三月丙申，荧惑犯上相。戊<br /><br />&nbsp;&nbsp;&nbsp;&nbsp;申，月有食之。四月癸亥朔，日有食之。甲子，荧惑犯左执法。六月甲子，太白<br /><br />&nbsp;&nbsp;&nbsp;&nbsp;昼见。丙寅，岁犯右执法。己巳，太白昼见。庚寅，众星流，自二更尽三更而止。<br /><br />&nbsp;&nbsp;&nbsp;&nbsp;辛卯，众小星流于西南。九月甲辰，月有食之。丁未，天狗堕，有声如雷，野雉<br /><br />&nbsp;&nbsp;&nbsp;&nbsp;皆g。丙辰，太白、岁相犯。十一月甲寅，地震。<br /><br />&nbsp;&nbsp;&nbsp;&nbsp;天成元年三月，恶星入天库，流星犯天。四月庚戌，金犯积尸。六月乙<br /><br />&nbsp;&nbsp;&nbsp;&nbsp;未，众小星交流。七月己未，月犯太白。庚申，太白昼见。乙丑，月入南斗魁。<br /><br />&nbsp;&nbsp;&nbsp;&nbsp;八月乙酉朔，日有食之。癸卯，太白犯心大星。乙巳，月犯五诸侯。辛亥，荧惑<br /><br />&nbsp;&nbsp;&nbsp;&nbsp;犯上将。九月丁巳，月犯心大星。己巳，月犯昴。庚午，荧惑犯右执法；己卯，<br /><br />&nbsp;&nbsp;&nbsp;&nbsp;荧惑犯左执法。十月戊子，荧惑犯上相。己丑至于庚子，日月赤而无光。丙午，<br /><br />&nbsp;&nbsp;&nbsp;&nbsp;月掩左执法。十一月丁丑，月晕匝火、木。戊寅，月犯金、木、土。十二月戊戌，<br /><br />&nbsp;&nbsp;&nbsp;&nbsp;荧惑犯氐。乙巳，月掩庶子。二年正月甲戌，荧惑、岁相犯。二月辛卯，荧惑犯<br /><br />&nbsp;&nbsp;&nbsp;&nbsp;键闭。三月戊午，月掩鬼。庚申，众小星流于西北。己巳，荧惑犯上相。乙亥，<br /><br />&nbsp;&nbsp;&nbsp;&nbsp;月入羽林。四月丁亥，月犯右执法；癸卯，月入羽林。六月辛丑，荧惑犯房。八<br /><br />&nbsp;&nbsp;&nbsp;&nbsp;月己卯朔，日有食之。庚子，月犯五诸侯。九月壬子，岁犯房。庚申，月入羽林；<br /><br />&nbsp;&nbsp;&nbsp;&nbsp;壬申，月犯上将。十月壬午，月犯五诸侯。癸未，地震。十一月乙卯，月入羽林。<br /><br />&nbsp;&nbsp;&nbsp;&nbsp;辛未，地震；壬申，地震。十二月癸未，地震。三年春正月壬申，金、火合于奎。<br /><br />&nbsp;&nbsp;&nbsp;&nbsp;二月丁丑朔，日有食之。四月丁酉，月犯五诸侯；五月丁巳，月掩房距星；六月<br /><br />&nbsp;&nbsp;&nbsp;&nbsp;乙酉，月掩心庶子；癸巳，月入羽林。自正月至于是月，宗人、宗正摇不止。七<br /><br />&nbsp;&nbsp;&nbsp;&nbsp;月乙卯，月入南斗魁。闰八月癸卯朔，荧惑犯上将。戊申，月犯南斗。乙卯，荧<br /><br />&nbsp;&nbsp;&nbsp;&nbsp;惑犯右执法。庚戌，太白犯右执法。九月庚辰，土、木合于箕。辛巳，金、火合<br /><br />&nbsp;&nbsp;&nbsp;&nbsp;于轸。十月庚午，彗出西南。十一月戊子，月掩轩辕大星。乙未，太白犯镇，月<br /><br />&nbsp;&nbsp;&nbsp;&nbsp;掩房。十二月壬寅朔，荧惑犯房，金、木相犯于斗。乙卯，月有食之。四年正月<br /><br />&nbsp;&nbsp;&nbsp;&nbsp;癸巳，月入南斗魁。二月辛酉，月及火、土合于斗。三月壬辰，岁犯牛。六月癸<br /><br />&nbsp;&nbsp;&nbsp;&nbsp;丑，月有食之，既。七月丁丑，月入南斗。九月丙子，荧惑入哭星。十二庚戌，<br /><br />&nbsp;&nbsp;&nbsp;&nbsp;月有食之，既。<br /><br />&nbsp;&nbsp;&nbsp;&nbsp;长兴元年六月癸巳朔，日有食之。乙卯，太白犯天。八月己亥，月犯南斗。<br /><br />&nbsp;&nbsp;&nbsp;&nbsp;乙卯，月犯积尸。九月辛酉朔，众小星交流而殒。十一月壬戌，荧惑犯氐。十二<br /><br />&nbsp;&nbsp;&nbsp;&nbsp;月丙辰，荧惑犯天江。二年正月乙亥，太白犯羽林。庚辰，月犯心距星；二月丁<br /><br />&nbsp;&nbsp;&nbsp;&nbsp;未，月犯房。四月甲寅，荧惑犯羽林。五月癸亥，太白昼见。闰五月乙巳，岁昼<br /><br />&nbsp;&nbsp;&nbsp;&nbsp;见。六月壬午，地震。八月丁巳，辰犯端门。九月丙戌，众星交流；丁亥，众星<br /><br />&nbsp;&nbsp;&nbsp;&nbsp;交流而殒。戊子，太白昼见。丁未，雷。十一月甲申朔，日有食之。丙戌，太白<br /><br />&nbsp;&nbsp;&nbsp;&nbsp;犯键。三年四月庚辰，荧惑犯积尸。九月庚寅，太白犯哭星。十月壬申，太白昼<br /><br />&nbsp;&nbsp;&nbsp;&nbsp;见。十一月己亥，太白犯壁垒。四年五月癸卯，太白昼见。六月庚午，众星交流。<br /><br />&nbsp;&nbsp;&nbsp;&nbsp;七月乙亥朔，众星交流。九月辛巳，太白犯右执法。乙未，雷。<br /><br />&nbsp;&nbsp;&nbsp;&nbsp;应顺元年二月丁酉，众星流于西北。四月戊寅，白虹贯日。是月改元。<br /><br />&nbsp;&nbsp;&nbsp;&nbsp;清泰元年五月己未，太白昼见。六月甲戌，太白犯右执法。九月辛丑，众星<br /><br />&nbsp;&nbsp;&nbsp;&nbsp;交流。壬寅，雨雹于京师。冬十一月丁未，彗出虚、危，扫天垒及哭星。<br /><br />&nbsp;&nbsp;&nbsp;&nbsp;天福元年三月壬子，荧惑犯积尸。二年正月乙卯，日有食之。七月丙寅，月<br /><br />&nbsp;&nbsp;&nbsp;&nbsp;有食之。十二月己卯朔，日有白虹二。三年三月壬子，日有白虹二。五月壬子，<br /><br />&nbsp;&nbsp;&nbsp;&nbsp;月犯上将。四年四月辛巳，太白犯东井北辕；甲午，太白犯五诸侯；五月丁未，<br /><br />&nbsp;&nbsp;&nbsp;&nbsp;太白犯舆鬼中星。七月庚子朔，日有食之。九月癸未，月掩毕。五年十一月丁丑，<br /><br />&nbsp;&nbsp;&nbsp;&nbsp;月有食之。六年八月辛卯，太白犯轩辕。九月己卯，荧惑犯上将。壬子，彗出于<br /><br />&nbsp;&nbsp;&nbsp;&nbsp;西，扫天市垣。八年四月戊申朔，日有食之。八月丙子，荧惑犯右掖。十月庚戌，<br /><br />&nbsp;&nbsp;&nbsp;&nbsp;彗出东方。丙辰，荧惑犯进贤。十一月庚子，月犯房。<br /><br />&nbsp;&nbsp;&nbsp;&nbsp;开运元年二月辛亥，日有白虹二。壬戌，太白犯昴。己巳，荧惑犯天钥。三<br /><br />&nbsp;&nbsp;&nbsp;&nbsp;月戊子，月有食之。四月丁巳，太白犯五诸侯。七月庚辰，月犯荧惑；壬午，月<br /><br />&nbsp;&nbsp;&nbsp;&nbsp;入南斗。甲申，太白犯东井。八月甲辰，荧惑入南斗。九月庚午朔，日有食之。<br /><br />&nbsp;&nbsp;&nbsp;&nbsp;丙子，月入南斗；乙酉，月食昴。丙戌，月有食之。庚寅，月犯五诸侯；十月癸<br /><br />&nbsp;&nbsp;&nbsp;&nbsp;卯，月入南斗；十一月辛巳，月犯昴。十二月癸丑，太白犯辰。二年七月乙未朔，<br /><br />&nbsp;&nbsp;&nbsp;&nbsp;月犯角；壬寅，月犯心前大星。庚戌，岁犯井钺。八月甲子朔，日有食之。甲戌，<br /><br />&nbsp;&nbsp;&nbsp;&nbsp;岁犯东井。九月己酉，月犯昴。甲寅，太白犯南斗魁。十一月甲午朔，太白犯哭<br /><br />&nbsp;&nbsp;&nbsp;&nbsp;星。癸丑，月掩角距星；戊午，月犯心后星。三年二月壬戌朔，日有食之。<br /><br />&nbsp;&nbsp;&nbsp;&nbsp;天福十二年四月丙子，太白昼见。十月己丑，太白犯亢距星。十一月壬子，<br /><br />&nbsp;&nbsp;&nbsp;&nbsp;雨木冰。辛酉，雨木冰。壬戌，月犯昴。癸酉，雨木冰。乙亥，月掩心大星；乙<br /><br />&nbsp;&nbsp;&nbsp;&nbsp;卯，月犯南斗。十二月乙未，月有食之。<br /><br />&nbsp;&nbsp;&nbsp;&nbsp;乾v元年四月甲午，月犯南斗。六月戊寅朔，日有食之。乙未，月入南斗。<br /><br />&nbsp;&nbsp;&nbsp;&nbsp;七月甲寅，月掩心庶子星。八月乙酉，镇犯太微西垣。戊戌，岁犯右执法。九月<br /><br />&nbsp;&nbsp;&nbsp;&nbsp;丁卯，月掩鬼。十月丁丑，岁犯左执法。二年四月壬午，太白昼见。六月癸酉朔，<br /><br />&nbsp;&nbsp;&nbsp;&nbsp;日有食之。壬午，月犯心；丙戌，月犯天关；八月乙亥，月犯房次将。九月壬寅，<br /><br />&nbsp;&nbsp;&nbsp;&nbsp;太白犯右执法。庚戌，太白犯镇。辛酉，镇犯右执法。丁卯，太白犯岁。镇自元<br /><br />&nbsp;&nbsp;&nbsp;&nbsp;年八月己丑入太微垣，犯上将、执法、内屏、谒者，勾己往来，至是岁十一月辛<br /><br />&nbsp;&nbsp;&nbsp;&nbsp;亥而出。甲寅，月犯昴。三年二月甲戌，月犯昴。六月乙卯，镇犯左掖。七月甲<br /><br />&nbsp;&nbsp;&nbsp;&nbsp;申，荧惑犯司怪。八月癸卯，太白犯房；庚戌，太白犯心大星。十月辛酉，月犯<br /><br />&nbsp;&nbsp;&nbsp;&nbsp;心大星，太白犯木。十一月甲子朔，日有食之。<br /><br />&nbsp;&nbsp;&nbsp;&nbsp;广顺元年二月丁巳，岁犯咸池。己未，荧惑犯五诸侯。三月甲子，岁守心。<br /><br />&nbsp;&nbsp;&nbsp;&nbsp;己卯，荧惑犯鬼；壬午，荧惑犯天尸。四月甲午，岁犯钩钤。二年二月庚寅，太<br /><br />&nbsp;&nbsp;&nbsp;&nbsp;白经天。四月丙戌朔，日有食之。七月乙丑，荧惑犯井钺；八月乙未，荧惑犯天<br /><br />&nbsp;&nbsp;&nbsp;&nbsp;。九月辛酉，荧惑犯鬼。庚辰，太白掩右执法。十月壬辰，太白犯进贤。三年<br /><br />&nbsp;&nbsp;&nbsp;&nbsp;四月乙丑，荧惑犯灵台；五月辛巳，荧惑犯上将；丙申，荧惑犯右执法。七月乙<br /><br />&nbsp;&nbsp;&nbsp;&nbsp;酉，月犯房。十二月戊申，雨木冰。<br /><br />&nbsp;&nbsp;&nbsp;&nbsp;显德元年正月庚寅，有大星坠，有声如雷，牛马皆逸，京城以为晓鼓，皆伐<br /><br />&nbsp;&nbsp;&nbsp;&nbsp;鼓以应之。三年正月壬戌，有星孛于参。十二月庚午，白虹贯日。癸酉，月有食<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;五代乱世，文字不完，而史官所记亦有详略，其日、月、五星之变，大者如<br /><br />&nbsp;&nbsp;&nbsp;&nbsp;此。至于气之象，出没销散不常，尤难占据。而五代之际，日有冠珥、环晕、<br /><br />&nbsp;&nbsp;&nbsp;&nbsp;缨纽、负抱、戴履、背气，十日之中常七八，其繁不可以胜书，而背气尤多。天<br /><br />&nbsp;&nbsp;&nbsp;&nbsp;福八年正月丙戌，黄雾四塞。九年正月乙未，大雾中二白虹相偶。四月庚戌，大<br /><br />&nbsp;&nbsp;&nbsp;&nbsp;雾中有苍白二虹。广顺元年十一月甲子，白虹竟天。此其尤异者也。至于吴火出<br /><br />&nbsp;&nbsp;&nbsp;&nbsp;杨林江水中、闽天雨豆之类，皆非中国耳目所及者，不可得而悉书矣。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944358);">加入书签</a><a
                        href="944357.html">上一页</a>&larr;<a href="index.html">返回列表</a>&rarr;<a
                            href="944359.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944357.html"; var next_page = "944359.html"; var index_page = "index.html"; var sortid = "9"; var article_id = "14650"; var chapter_id = "944358"; var articlename = "新五代史"; var chaptername = " 卷五十九 司天考第二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>