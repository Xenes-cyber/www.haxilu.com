<!DOCTYPE html>
<html>
<head>
<meta charset="gbk" />
<title>新五代史- 卷十三 梁家人传第一-在线阅读-哈西文学网</title>
<meta name="keywords" content="欧阳修，新五代史， 卷十三 梁家人传第一全文， 卷十三 梁家人传第一在线阅读 哈西文学网" />
<meta name="description" content="哈西文学网提供欧阳修的新五代史  卷十三 梁家人传第一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944311.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944311.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十三 梁家人传第一</h1>
            <div class="link xb">
                <a href="944310.html">上一页</a>&larr;<a href="index.html">返回列表</a>&rarr;<a
                    href="944312.html">下一页</a></div>			
            <div id="BookText">&nbsp;&nbsp;&nbsp;&nbsp;新五代史・传呜呼，梁之恶极矣！自其起盗贼，至于亡唐，其遗毒流于天下。<br /><br />&nbsp;&nbsp;&nbsp;&nbsp;天下豪杰，四面并起，孰不欲戡刃于胸，然卒不能少挫其锋以得志。梁之无敌于<br /><br />&nbsp;&nbsp;&nbsp;&nbsp;天下，可谓虎狼之强矣。及其败也，因于一二女子之娱，至于洞胸流肠，l若羊<br /><br />&nbsp;&nbsp;&nbsp;&nbsp;豕，祸生父子之间，乃知女色之能败人矣。自古女祸，大者亡天下，其次亡家，<br /><br />&nbsp;&nbsp;&nbsp;&nbsp;其次亡身，身苟免矣，犹及其子孙，虽迟速不回，未有无祸者也。然原其本末，<br /><br />&nbsp;&nbsp;&nbsp;&nbsp;未始不起于忽微。《易・坤》之初六曰：“履霜，坚冰至。”《家人》之初九曰：<br /><br />&nbsp;&nbsp;&nbsp;&nbsp;“闲有家，悔亡。”其言至矣，可不戒哉！梁之家事，《诗》所谓“不可道”者。<br /><br />&nbsp;&nbsp;&nbsp;&nbsp;至于唐、晋以后，亲疏嫡庶乱矣！作《家人传》。<br /><br />&nbsp;&nbsp;&nbsp;&nbsp;◎文惠皇后王氏<br /><br />&nbsp;&nbsp;&nbsp;&nbsp;梁太祖母曰文惠皇后王氏，单州单父人也。其生三子：长曰广王全昱，次曰<br /><br />&nbsp;&nbsp;&nbsp;&nbsp;朗王存，其次太祖。后少寡，携其三子佣食萧县人刘崇家。太祖壮而无赖，县中<br /><br />&nbsp;&nbsp;&nbsp;&nbsp;皆厌苦之。崇患太祖慵堕不作业，数加笞责，独崇母怜之，时时自为栉沐，戒家<br /><br />&nbsp;&nbsp;&nbsp;&nbsp;人曰：“朱三非常人也，宜善遇之！”黄巢起，太祖与存俱亡为盗，从黄巢攻广<br /><br />&nbsp;&nbsp;&nbsp;&nbsp;州，存战死。居数岁，太祖背巢降唐，反以破巢，遂镇宣武。乃遣人以车马之萧<br /><br />&nbsp;&nbsp;&nbsp;&nbsp;县，迎后于崇家。使者至门，后惶恐走避，谓刘氏曰：“朱三落魄无行，作贼死<br /><br />&nbsp;&nbsp;&nbsp;&nbsp;矣，何以至此邪！”使者具道太祖所以然，后乃惊喜泣下，与崇母俱载以归，封<br /><br />&nbsp;&nbsp;&nbsp;&nbsp;晋国太夫人。<br /><br />&nbsp;&nbsp;&nbsp;&nbsp;太祖置酒太夫人前，举觞为寿，欢甚。太祖启曰：“朱五经平生读书，不登<br /><br />&nbsp;&nbsp;&nbsp;&nbsp;一第，有子为节度使，无忝于先人也。”后恻然良久曰：“汝能至此，可谓英特，<br /><br />&nbsp;&nbsp;&nbsp;&nbsp;然行义未必得如先人也！”太祖莫知其故，后曰：“朱二与汝俱从黄巢，独死蛮<br /><br />&nbsp;&nbsp;&nbsp;&nbsp;岭，其孤皆在午沟，汝今富贵，独不念之乎？”太祖泣涕谢罪，乃悉召存诸子以<br /><br />&nbsp;&nbsp;&nbsp;&nbsp;归。太祖刚暴多杀戮，后每诫之，多赖以全活。<br /><br />&nbsp;&nbsp;&nbsp;&nbsp;大顺二年秋，后疾，卜者曰：“宜还故乡。”乃归。卒于午沟。太祖即位，<br /><br />&nbsp;&nbsp;&nbsp;&nbsp;立四庙，追尊皇考为穆皇帝，后曰文惠皇后。<br /><br />&nbsp;&nbsp;&nbsp;&nbsp;◎元贞皇后张氏<br /><br />&nbsp;&nbsp;&nbsp;&nbsp;太祖元贞皇后张氏，单州砀山县渠亭里富家子也。太祖少以妇聘之，生末帝。<br /><br />&nbsp;&nbsp;&nbsp;&nbsp;太祖贵，封魏国夫人。后贤明精悍，动有礼法，虽太祖刚暴，亦尝畏之。太祖每<br /><br />&nbsp;&nbsp;&nbsp;&nbsp;以外事访之，后言多中。太祖时时暴怒杀戮，后尝救护，人赖以获全。太祖尝出<br /><br />&nbsp;&nbsp;&nbsp;&nbsp;兵，行至中途，后意以为不然，驰一介召之，如期而至。<br /><br />&nbsp;&nbsp;&nbsp;&nbsp;郴王友裕攻徐州，破朱瑾于石佛山，瑾走，友裕不追，太祖大怒，夺其兵。<br /><br />&nbsp;&nbsp;&nbsp;&nbsp;友裕惶恐，与数骑亡山中，久之，自匿于广王。后阴使人教友裕脱身自归，友裕<br /><br />&nbsp;&nbsp;&nbsp;&nbsp;晨驰入见太祖，拜伏庭中，泣涕请死，太祖怒甚，使左右鄢觯将斩之。后闻之，<br /><br />&nbsp;&nbsp;&nbsp;&nbsp;不及履，走庭中持友裕泣曰：“汝束身归罪，岂不欲明非反乎？”太祖意解，乃<br /><br />&nbsp;&nbsp;&nbsp;&nbsp;免。<br /><br />&nbsp;&nbsp;&nbsp;&nbsp;太祖已破朱瑾，纳其妻以归，后迎太祖于封丘，太祖告之。后遽见瑾妻，瑾<br /><br />&nbsp;&nbsp;&nbsp;&nbsp;妻再拜，后亦拜，凄然泣下曰：“兖郓与司空同姓之国，昆仲之间，以小故兴干<br /><br />&nbsp;&nbsp;&nbsp;&nbsp;戈，而使吾姒至此；若不幸汴州失守，妾亦如此矣！”言已又泣。太祖为之感动，<br /><br />&nbsp;&nbsp;&nbsp;&nbsp;乃送瑾妻为尼，后尝给其衣食。司空，太祖时检校官也。<br /><br />&nbsp;&nbsp;&nbsp;&nbsp;天v元年，后以疾卒。太祖即位，追册为贤妃。初葬开封县润色乡，末帝立，<br /><br />&nbsp;&nbsp;&nbsp;&nbsp;追谥曰元贞皇太后，y于宣陵。后已死，太祖始为荒淫，卒以及祸云。<br /><br />&nbsp;&nbsp;&nbsp;&nbsp;◎陈昭仪<br /><br />&nbsp;&nbsp;&nbsp;&nbsp;昭仪陈氏，宋州人也，少以色进。太祖已贵，嫔妾数百，而昭仪专宠。太祖<br /><br />&nbsp;&nbsp;&nbsp;&nbsp;尝疾，昭仪与尼数十人昼夜为佛法，未尝少懈，太祖以为爱己，尤宠之。开平三<br /><br />&nbsp;&nbsp;&nbsp;&nbsp;年，度为尼，居宋州佛寺。<br /><br />&nbsp;&nbsp;&nbsp;&nbsp;◎李昭容<br /><br />&nbsp;&nbsp;&nbsp;&nbsp;昭容李氏，亦以色进。尤谨愿，未尝去左右。太祖病，昼寝方寐，忽栋折，<br /><br />&nbsp;&nbsp;&nbsp;&nbsp;独李氏侍侧，遽牵太祖衣，太祖惊走，栋折寝上，太祖德之，拜昭容。皆不知其<br /><br />&nbsp;&nbsp;&nbsp;&nbsp;所终。<br /><br />&nbsp;&nbsp;&nbsp;&nbsp;◎末帝德妃张氏<br /><br />&nbsp;&nbsp;&nbsp;&nbsp;末帝德妃张氏，其父归霸，事太祖为梁功臣。帝为王时，以妇聘之。帝即位，<br /><br />&nbsp;&nbsp;&nbsp;&nbsp;将册妃为后，妃请待帝郊天，而帝卒不得郊。贞明五年，妃病甚，帝遽册为德妃，<br /><br />&nbsp;&nbsp;&nbsp;&nbsp;其夕薨，年二十四。<br /><br />&nbsp;&nbsp;&nbsp;&nbsp;◎次妃郭氏<br /><br />&nbsp;&nbsp;&nbsp;&nbsp;次妃郭氏，父归厚，事梁为登州刺史。妃少以色进。梁亡，唐庄宗入汴，梁<br /><br />&nbsp;&nbsp;&nbsp;&nbsp;故妃妾，皆号泣迎拜。贺王友雍妃石氏有色，庄宗召之，石氏慢骂，庄宗杀之。<br /><br />&nbsp;&nbsp;&nbsp;&nbsp;次以召妃，妃惧而听命。已而度为尼，赐名誓正，居于洛阳。<br /><br />&nbsp;&nbsp;&nbsp;&nbsp;初，庄宗之入汴也，末帝登建国楼，谓控鹤指挥使皇甫麟曰：“吾，晋世仇<br /><br />&nbsp;&nbsp;&nbsp;&nbsp;也，不可俟彼刀锯，卿可尽我命，无使我落仇人之手！麟与帝相持恸哭。是夕，<br /><br />&nbsp;&nbsp;&nbsp;&nbsp;进刃于帝，麟亦自刭。庄宗入汴，命河南张全义葬其尸，藏其首于太社。晋天福<br /><br />&nbsp;&nbsp;&nbsp;&nbsp;三年，诏太社先藏罪人首级，许亲属收葬，乃出末帝首，遣右卫将军安崇阮与妃<br /><br />&nbsp;&nbsp;&nbsp;&nbsp;同葬之。妃卒洛阳。<br /><br />&nbsp;&nbsp;&nbsp;&nbsp;◎太祖兄子<br /><br />&nbsp;&nbsp;&nbsp;&nbsp;太祖二兄：曰全昱，曰存。八子：长曰友裕，次曰友、友璋、友贞、友雍、<br /><br />&nbsp;&nbsp;&nbsp;&nbsp;友徽、友孜，其一养子曰友文。开平元年五月乙酉，封友文为博王、友郢王、<br /><br />&nbsp;&nbsp;&nbsp;&nbsp;友璋福王、友贞均王、友雍贺王、友徽建王。友裕前即位卒，追封郴王，而康王<br /><br />&nbsp;&nbsp;&nbsp;&nbsp;友孜，末帝即位封。友璋初为寿州团练使、押左右番殿直、监丰德库，友时，<br /><br />&nbsp;&nbsp;&nbsp;&nbsp;为郓州留后，末帝时，为忠武军节度使，徙镇武宁，及友雍、友徽皆不知其所终。<br /><br />&nbsp;&nbsp;&nbsp;&nbsp;◎兄广王全昱（全昱子友谅友能友诲）<br /><br />&nbsp;&nbsp;&nbsp;&nbsp;广王全昱，太祖即位封。太祖与仲兄存俱亡为盗，全昱独与其母犹寄食刘崇<br /><br />&nbsp;&nbsp;&nbsp;&nbsp;家。太祖已贵，乃与其母俱归宣武，领岭南西道节度使。以太师致仕。<br /><br />&nbsp;&nbsp;&nbsp;&nbsp;太祖将受禅，有司备礼前殿，全昱视之，顾太祖曰：“朱三，尔作得否？”<br /><br />&nbsp;&nbsp;&nbsp;&nbsp;太祖宴居宫中，与王饮博，全昱酒酣，取骰子击盆而迸之，呼太祖曰：“朱三，<br /><br />&nbsp;&nbsp;&nbsp;&nbsp;尔砀山一百姓，遭逢天子用汝为四镇节度使，于汝何负？而灭他唐家三百年社稷，<br /><br />&nbsp;&nbsp;&nbsp;&nbsp;吾将见汝赤其族矣，安用博为！”太祖不悦，罢会。全昱亦不乐在京师，常居砀<br /><br />&nbsp;&nbsp;&nbsp;&nbsp;山故里。三子皆封王：友谅衡王，友能惠王，友诲邵王。<br /><br />&nbsp;&nbsp;&nbsp;&nbsp;乾化元年，升宋州为宣武军，以友谅为节度使。友谅进瑞麦一茎三穗，太祖<br /><br />&nbsp;&nbsp;&nbsp;&nbsp;怒曰：“今年宋州大水，何用此为！”乃罢友谅，居京师。太祖卧病，全昱来视<br /><br />&nbsp;&nbsp;&nbsp;&nbsp;疾，与太祖相持恸哭；太祖为释友谅，使与东归。贞明二年，全昱以疾薨。徙衡<br /><br />&nbsp;&nbsp;&nbsp;&nbsp;王友谅嗣封广王。<br /><br />&nbsp;&nbsp;&nbsp;&nbsp;友能为宋、滑二州留后、陈州刺史，所至为不法，奸人多依倚之。而陈俗好<br /><br />&nbsp;&nbsp;&nbsp;&nbsp;淫祠左道，其学佛者，自立一法，号曰“上乘”，昼夜伏聚，男女杂乱。妖人母<br /><br />&nbsp;&nbsp;&nbsp;&nbsp;乙、董乙聚众称天子，建置官属，友能初纵之，乙等攻劫州县，末帝发兵击灭之。<br /><br />&nbsp;&nbsp;&nbsp;&nbsp;自康王友孜谋反伏诛，末帝始疏斥宗室，宗室皆反仄。贞明四年，友能以陈州兵<br /><br />&nbsp;&nbsp;&nbsp;&nbsp;反，犯京师，至陈留，兵败，还走陈州，后数月降，末帝赦之，降为房陵侯。<br /><br />&nbsp;&nbsp;&nbsp;&nbsp;友诲为陕州节度使，欲以州兵为乱，末帝召还京师，与友谅、友能皆被幽囚。<br /><br />&nbsp;&nbsp;&nbsp;&nbsp;梁亡，庄宗入汴，皆见杀。<br /><br />&nbsp;&nbsp;&nbsp;&nbsp;○兄朗王存（存子友宁友伦）<br /><br />&nbsp;&nbsp;&nbsp;&nbsp;朗王存，初与太祖俱从黄巢攻广州，存战死。存子友宁、友伦。<br /><br />&nbsp;&nbsp;&nbsp;&nbsp;友宁字安仁，幼聪敏，喜愠不形于色。太祖以为军校，善用弓剑。迁衙内制<br /><br />&nbsp;&nbsp;&nbsp;&nbsp;胜都指挥使、龚州刺史。太祖围凤翔，遣友宁东备宣武。王师范袭梁，围齐州，<br /><br />&nbsp;&nbsp;&nbsp;&nbsp;友宁引兵击之，夺马千匹，斩首数千级。太祖奉昭宗还京师，拜友宁建武军节度<br /><br />&nbsp;&nbsp;&nbsp;&nbsp;使，赐号“迎銮毅勇功臣”。太祖复遣攻师范，围博昌，屠之，清河为之不流。<br /><br />&nbsp;&nbsp;&nbsp;&nbsp;战于石楼，兵败，友宁堕马见杀。<br /><br />&nbsp;&nbsp;&nbsp;&nbsp;友伦幼亦明敏，通《论语》、小学，晓音律。存已死，太祖以友伦为元从马<br /><br />&nbsp;&nbsp;&nbsp;&nbsp;军指挥使，表右威武将军。燕人攻魏内黄，友伦以前锋夜渡河，夺马千匹。李罕<br /><br />&nbsp;&nbsp;&nbsp;&nbsp;之以潞州降梁，晋人攻潞，友伦以兵入潞州，取罕之以归。累迁检校司空，领藤<br /><br />&nbsp;&nbsp;&nbsp;&nbsp;州刺史。太祖围凤翔，晋人袭梁，友伦以兵三万至{樊石}山，晋人乃却，友伦西<br /><br />&nbsp;&nbsp;&nbsp;&nbsp;会太祖于凤翔。昭宗还长安，拜友伦宁远军节度使。太祖东归，留友伦宿卫，伺<br /><br />&nbsp;&nbsp;&nbsp;&nbsp;察昭宗所为。友伦击鞠坠马死，太祖大怒，以兵七万至河中。昭宗涕泣，不知所<br /><br />&nbsp;&nbsp;&nbsp;&nbsp;为，将奔太原，不果。宰相崔胤遣人止太祖，太祖以为友伦胤等杀之，奏请诛胤<br /><br />&nbsp;&nbsp;&nbsp;&nbsp;等，昭宗未从，乃遣友谅至京师，以兵围开化坊，杀胤及京兆尹郑元规、皇城使<br /><br />&nbsp;&nbsp;&nbsp;&nbsp;王建勋、飞龙使陈班、阁门使王建袭、客省使王建V、前左仆射张浚。<br /><br />&nbsp;&nbsp;&nbsp;&nbsp;太祖即位，已封宗室，中书上议，故皇兄存，皇侄建武军节度使友宁、宁远<br /><br />&nbsp;&nbsp;&nbsp;&nbsp;军节度使友伦，皆当封。于是追封存朗王、友宁安王、友伦密王。<br /><br />&nbsp;&nbsp;&nbsp;&nbsp;○子郴王友裕<br /><br />&nbsp;&nbsp;&nbsp;&nbsp;郴王友裕，字端夫，幼善骑射，从太祖征伐，能以宽厚得士卒心。太祖与晋<br /><br />&nbsp;&nbsp;&nbsp;&nbsp;围黄邺于西华，邺卒荷槊登城骂敌，晋王使胡骑连射不能中。太祖顾友裕，一发<br /><br />&nbsp;&nbsp;&nbsp;&nbsp;中之，军中皆大欢呼，晋王喜，遣友裕良弓百矢。太祖镇宣武，以为衙内都指挥<br /><br />&nbsp;&nbsp;&nbsp;&nbsp;使。景福元年，太祖攻郓，友裕以先锋次斗门，郓兵夜击之，友裕败走。太祖从<br /><br />&nbsp;&nbsp;&nbsp;&nbsp;后来，不知友裕之败也，前军遇敌多死。太祖至村落间，始与友裕相得。是时，<br /><br />&nbsp;&nbsp;&nbsp;&nbsp;朱宣在濮州，太祖乃遣友裕先以二百骑前，太祖后至，与友裕相失。太祖卒与敌<br /><br />&nbsp;&nbsp;&nbsp;&nbsp;遇，败而走。敌兵追之甚急，前至大沟，几不免，赖沟中有积薪，马乃得过，梁<br /><br />&nbsp;&nbsp;&nbsp;&nbsp;将李[等死者十余人。<br /><br />&nbsp;&nbsp;&nbsp;&nbsp;冬，友裕取濮州，遂围时溥于徐州。朱瑾以兵二万救溥，友裕败瑾于石佛山，<br /><br />&nbsp;&nbsp;&nbsp;&nbsp;瑾走。都虞候朱友恭谗之太祖，以为瑾可追而友裕不追。太祖大怒，夺其兵属庞<br /><br />&nbsp;&nbsp;&nbsp;&nbsp;师古，以友裕属吏，使者误致书于友裕，友裕惶恐，不知所为，赖张皇后教之，<br /><br />&nbsp;&nbsp;&nbsp;&nbsp;得免。权知许州。许州近蔡，苦于大寇，居民残破，友裕招抚流散，增户三万余。<br /><br />&nbsp;&nbsp;&nbsp;&nbsp;迁诸军都指挥使，与平兖、郓，还领许州。崔洪奔淮南，友裕引兵定蔡州，<br /><br />&nbsp;&nbsp;&nbsp;&nbsp;市不易肆。太祖兼镇护国军，以友裕为留后。迁忠武军节度使。太祖攻凤翔，未<br /><br />&nbsp;&nbsp;&nbsp;&nbsp;下，去攻州。友裕破灵台、良原，下陇州，杨崇本以州降。后崇本复叛，太<br /><br />&nbsp;&nbsp;&nbsp;&nbsp;祖遣友裕攻之，屯于永寿。友裕以疾卒。<br /><br />&nbsp;&nbsp;&nbsp;&nbsp;○子博王友文<br /><br />&nbsp;&nbsp;&nbsp;&nbsp;博王友文，字德明，本姓康名勤。幼美风姿，好学，善谈论，颇能为诗，太<br /><br />&nbsp;&nbsp;&nbsp;&nbsp;祖养以为子。太祖领四镇，以友文为度支盐铁制置使。太祖用兵四方，友文征赋<br /><br />&nbsp;&nbsp;&nbsp;&nbsp;聚敛以供军实。太祖即位，以故所领宣武、宣义、天平、护国四镇征赋，置建昌<br /><br />&nbsp;&nbsp;&nbsp;&nbsp;宫总之，以友文为使，封博王。太祖幸西都，友文留守东京。<br /><br />&nbsp;&nbsp;&nbsp;&nbsp;○子庶人友<br /><br />&nbsp;&nbsp;&nbsp;&nbsp;庶人友者，太祖初镇宣武，略地宋、亳间，与逆旅妇人野合而生也。长而<br /><br />&nbsp;&nbsp;&nbsp;&nbsp;辩黠多智。博王友文多材艺，太祖爱之，而年又长，太祖即位，嫡嗣未立，心尝<br /><br />&nbsp;&nbsp;&nbsp;&nbsp;独属友文。太祖自张皇后崩，无继室，诸子在镇，皆邀其妇入侍。友文妻王氏有<br /><br />&nbsp;&nbsp;&nbsp;&nbsp;色，尤宠之。太祖病久，王氏与友妻张氏，常专房侍疾。太祖病少间，谓王氏<br /><br />&nbsp;&nbsp;&nbsp;&nbsp;曰：“吾知终不起，汝之东都，召友文来，吾与之决。”盖心欲以后事属之。乃<br /><br />&nbsp;&nbsp;&nbsp;&nbsp;谓敬翔曰：“友可与一郡，趣使之任。”乃以友为莱州刺史。<br /><br />&nbsp;&nbsp;&nbsp;&nbsp;太祖素刚暴，既病，而喜怒难测，是时左降者，必有后命，友大惧。其妻<br /><br />&nbsp;&nbsp;&nbsp;&nbsp;张氏曰：“官家以传国宝与王氏，使如东都召友文，君今受祸矣！”夫妇相对而<br /><br />&nbsp;&nbsp;&nbsp;&nbsp;泣。左右劝友曰：“事急计生，何不早自为图？”友乃易衣服，微行入左龙<br /><br />&nbsp;&nbsp;&nbsp;&nbsp;虎军，见统军韩图剖拢鸵匝辣五百随友，杂控鹤卫士而入。夜三鼓，斩关<br /><br />&nbsp;&nbsp;&nbsp;&nbsp;入万春门，至寝中，侍疾者皆走。太祖惶骇起呼曰：“我疑此贼久矣，恨不早杀<br /><br />&nbsp;&nbsp;&nbsp;&nbsp;之，逆贼忍杀父乎！”友亲吏冯廷谔以剑犯太祖，太祖旋柱而走，剑击柱者三，<br /><br />&nbsp;&nbsp;&nbsp;&nbsp;太祖惫，仆于床，廷谔以剑中之，洞其腹，肠胃皆流。友以P褥裹之寝中，秘<br /><br />&nbsp;&nbsp;&nbsp;&nbsp;丧四日。乃出府库，大赍群臣及诸军。遣受旨丁昭浦矫诏驰至东都，杀友文。又<br /><br />&nbsp;&nbsp;&nbsp;&nbsp;下诏曰：“朕艰难创业，逾三十年。托于人上，忽焉六载，中外协力，期于小康。<br /><br />&nbsp;&nbsp;&nbsp;&nbsp;岂意友文阴畜异图，将行大逆。昨二日夜，甲士突入大内，赖友忠孝，领兵剿<br /><br />&nbsp;&nbsp;&nbsp;&nbsp;戮，保全朕躬。然而疾恙震惊，弥所危殆。友克平凶逆，厥功靡伦，宜委权主<br /><br />&nbsp;&nbsp;&nbsp;&nbsp;军国。”然后发丧。乾化二年六月既望，友于柩前即皇帝位，拜韩椭椅渚节<br /><br />&nbsp;&nbsp;&nbsp;&nbsp;度使，以末帝为汴州留后，河中朱友谦为中书令。友谦不受命。而怀州龙骧军三<br /><br />&nbsp;&nbsp;&nbsp;&nbsp;千，劫其将刘重霸，据怀州，自言讨贼。三年正月，友祀天于洛阳南郊，改元<br /><br />&nbsp;&nbsp;&nbsp;&nbsp;曰凤历。<br /><br />&nbsp;&nbsp;&nbsp;&nbsp;太祖外孙袁象先与驸马都尉赵岩等，谋与末帝讨贼。二月，象先以禁兵入宫，<br /><br />&nbsp;&nbsp;&nbsp;&nbsp;友与妻张氏趋北垣楼下，将逾城以走，不果，使冯廷谔进刃其妻及己，廷谔亦<br /><br />&nbsp;&nbsp;&nbsp;&nbsp;自杀。末帝即位，复友文官爵，废友为庶人。<br /><br />&nbsp;&nbsp;&nbsp;&nbsp;○子康王友孜<br /><br />&nbsp;&nbsp;&nbsp;&nbsp;康王友孜，目重瞳子，尝窃自负，以为当为天子。贞明元年，末帝德妃薨，<br /><br />&nbsp;&nbsp;&nbsp;&nbsp;将葬，友孜使刺客夜入寝中。末帝方寐，梦人害己，既寤，闻榻上宝剑枪然有声，<br /><br />&nbsp;&nbsp;&nbsp;&nbsp;跃起，抽剑曰：“将有变邪！”乃索寝中，得刺客，手杀之，遂诛友孜。明日，<br /><br />&nbsp;&nbsp;&nbsp;&nbsp;谓赵岩、张汉杰曰：“几与卿辈不相见。”由此遂疏弱宗室，而信任赵、张，以<br /><br />&nbsp;&nbsp;&nbsp;&nbsp;至于败亡。<br /><br />&nbsp;&nbsp;&nbsp;&nbsp;呜呼，《春秋》之法，是非与夺之际，难矣哉！或问：“梁太祖以臣弑君，<br /><br />&nbsp;&nbsp;&nbsp;&nbsp;友以子弑父，一也。与弑即位，逾年改元，《春秋》之法，皆以君书，而友<br /><br />&nbsp;&nbsp;&nbsp;&nbsp;不得列于本纪，何也？且父子之恶均，而夺其子，是与其父也，岂《春秋》之旨<br /><br />&nbsp;&nbsp;&nbsp;&nbsp;哉？”予应之曰：“梁事著矣！其父之恶，不待与夺其子而后彰，然末帝之志，<br /><br />&nbsp;&nbsp;&nbsp;&nbsp;不可以不伸也。《春秋》之法，君弑而贼不讨者，国之臣子任其责。予于友之<br /><br />&nbsp;&nbsp;&nbsp;&nbsp;事，所以伸讨贼者之志也。”</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944311);">加入书签</a><a
                        href="944310.html">上一页</a>&larr;<a href="index.html">返回列表</a>&rarr;<a
                            href="944312.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944310.html"; var next_page = "944312.html"; var index_page = "index.html"; var sortid = "9"; var article_id = "14650"; var chapter_id = "944311"; var articlename = "新五代史"; var chaptername = " 卷十三 梁家人传第一"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>