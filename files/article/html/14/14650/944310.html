<!DOCTYPE html>
<html>
<head>
<meta charset="gbk" />
<title>新五代史- 卷十二 周本纪第十二-在线阅读-哈西文学网</title>
<meta name="keywords" content="欧阳修，新五代史， 卷十二 周本纪第十二全文， 卷十二 周本纪第十二在线阅读 哈西文学网" />
<meta name="description" content="哈西文学网提供欧阳修的新五代史  卷十二 周本纪第十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944310.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944310.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十二 周本纪第十二</h1>
            <div class="link xb">
                <a href="944309.html">上一页</a>&larr;<a href="index.html">返回列表</a>&rarr;<a
                    href="944311.html">下一页</a></div>			
            <div id="BookText">&nbsp;&nbsp;&nbsp;&nbsp;世宗睿武孝文皇帝，本姓柴氏，邢州龙冈人也。柴氏女适太祖，是为圣穆皇<br /><br />&nbsp;&nbsp;&nbsp;&nbsp;后。后兄守礼子荣，幼从姑长太祖家，以谨厚见爱，太祖遂以为子。太祖后稍贵，<br /><br />&nbsp;&nbsp;&nbsp;&nbsp;荣亦壮，而器貌英奇，善骑射，略通书史黄老，性沈重寡言。太祖为汉枢密使，<br /><br />&nbsp;&nbsp;&nbsp;&nbsp;荣为左监门卫大将军。太祖镇天雄，荣领贵州刺史、天雄军牙内都指挥使。<br /><br />&nbsp;&nbsp;&nbsp;&nbsp;乾v三年冬，周兵起魏，犯京师，留荣守魏。太祖入立，拜澶州刺史、镇宁<br /><br />&nbsp;&nbsp;&nbsp;&nbsp;军节度使，检校太傅、同中书门下平章事。荣素为枢密使王峻所忌，广顺三年正<br /><br />&nbsp;&nbsp;&nbsp;&nbsp;月来朝，不得留。既而峻有罪诛，三月，拜荣开封尹，封晋王。是冬，卜以来年<br /><br />&nbsp;&nbsp;&nbsp;&nbsp;正月朔旦有事于南郊，而太祖遇疾，不能视朝者久之。<br /><br />&nbsp;&nbsp;&nbsp;&nbsp;显德元年正月丙子，郊，仅而成礼，即以王判内外兵马事。壬辰，太祖崩，<br /><br />&nbsp;&nbsp;&nbsp;&nbsp;秘不发丧。丙申，发丧，皇帝即位于柩前。右监门卫大将军魏仁浦为枢密副使。<br /><br />&nbsp;&nbsp;&nbsp;&nbsp;二月庚戌，回鹘遣使者来。丁卯，冯道为大行皇帝山陵使，太常卿田敏为礼仪使，<br /><br />&nbsp;&nbsp;&nbsp;&nbsp;兵部尚书张昭为卤簿使，御史中丞张煦为仪仗使，开封少尹权判府事王敏为桥道<br /><br />&nbsp;&nbsp;&nbsp;&nbsp;顿递使。汉人来讨，攻自潞州。三月辛巳，大赦。癸未，郑仁诲留守东京。乙酉，<br /><br />&nbsp;&nbsp;&nbsp;&nbsp;如潞州以攻汉。壬辰，次泽州，阅兵于北郊。癸巳，及刘F战于高原，败之，追<br /><br />&nbsp;&nbsp;&nbsp;&nbsp;及于高平，又败之。丁酉，幸潞州。己亥，侍卫马军都指挥使樊爱能、步军都指<br /><br />&nbsp;&nbsp;&nbsp;&nbsp;挥使何徽伏诛。壬寅，天雄军节度使符彦卿为河东行营都部署。夏四月乙卯，葬<br /><br />&nbsp;&nbsp;&nbsp;&nbsp;神圣文武恭肃孝皇帝于嵩陵。汾州防御使董希颜叛于汉来附。丙辰，辽州刺史张<br /><br />&nbsp;&nbsp;&nbsp;&nbsp;汉超叛于汉来附。辛酉，取岚、宪州。壬戌，立卫国夫人符氏为皇后。取石、泌<br /><br />&nbsp;&nbsp;&nbsp;&nbsp;州。乙丑，冯道薨。庚午，赦潞州流罪以下囚。如太原。忻州监军李蜕逼浯淌<br /><br />&nbsp;&nbsp;&nbsp;&nbsp;赵皋，叛于汉来附。五月丙子，代州守将郑处谦叛于汉来附，契丹救汉。丁酉，<br /><br />&nbsp;&nbsp;&nbsp;&nbsp;回鹘使因难敌略来。符彦卿及契丹战于忻口，败绩，先锋都指挥使史彦超死之。<br /><br />&nbsp;&nbsp;&nbsp;&nbsp;六月乙巳，班师。乙丑，次新郑，前拜嵩陵。庚午，至自太原。秋七月庚辰，阅<br /><br />&nbsp;&nbsp;&nbsp;&nbsp;稼于南御庄。癸巳，枢密院直学士、工部侍郎景范为中书侍郎、同中书门下平章<br /><br />&nbsp;&nbsp;&nbsp;&nbsp;事，魏仁浦为枢密使。冬十月甲辰，杀左羽林大将军孟汉卿。<br /><br />&nbsp;&nbsp;&nbsp;&nbsp;二年春二月，御札求直言。夏五月辛未，宣徽南院使向训、凤翔节度使王景<br /><br />&nbsp;&nbsp;&nbsp;&nbsp;伐蜀。甲戌，大毁佛寺，禁民亲无侍养而为僧尼及私自度者。秋九月丙寅朔，颁<br /><br />&nbsp;&nbsp;&nbsp;&nbsp;铜禁。闰月癸丑，向训克秦州。冬十月辛未，取成州。戊寅，高丽使王子太相融<br /><br />&nbsp;&nbsp;&nbsp;&nbsp;来。取阶州。十一月乙未朔，李谷为淮南道行营都部署以伐唐。戊申，王景克凤<br /><br />&nbsp;&nbsp;&nbsp;&nbsp;州。十二月丙戌，郑仁诲薨。<br /><br />&nbsp;&nbsp;&nbsp;&nbsp;三年春正月，增筑京城。庚子，向训留守东京。壬寅，南征。辛亥，侍卫亲<br /><br />&nbsp;&nbsp;&nbsp;&nbsp;军都指挥使李重进及唐人战于正阳，败之。甲寅，重进为淮南道行营都招讨使。<br /><br />&nbsp;&nbsp;&nbsp;&nbsp;二月丙寅，幸下蔡浮桥。壬申，克滁州。甲戌，李景来求成，不答。壬午，景使<br /><br />&nbsp;&nbsp;&nbsp;&nbsp;其臣钟谟来奉表。丙戌，取扬州。辛卯，取泰州。三月庚子，内外马步军都军头<br /><br />&nbsp;&nbsp;&nbsp;&nbsp;袁彦为竹龙都部署。是月，取光、舒、常州。夏四月，常、泰州复入于唐。五月<br /><br />&nbsp;&nbsp;&nbsp;&nbsp;乙卯，至自淮南，赦京师囚。六月壬申，德音赦淮南囚。秋七月，皇后崩。扬、<br /><br />&nbsp;&nbsp;&nbsp;&nbsp;光、舒、滁州复入于唐。八月乙丑，课民种禾及韭。九月丙午，端明殿学士、左<br /><br />&nbsp;&nbsp;&nbsp;&nbsp;散骑常侍王朴为尚书户部侍郎、枢密副使。冬十月辛酉，葬宣懿皇后于懿陵。十<br /><br />&nbsp;&nbsp;&nbsp;&nbsp;一月庚寅，废诸祠不在祀典者。乙巳，杀李景之臣孙晟。<br /><br />&nbsp;&nbsp;&nbsp;&nbsp;四年春正月己丑朔，赦非死罪囚。二月甲戌，王朴留守东京。乙亥，南征。<br /><br />&nbsp;&nbsp;&nbsp;&nbsp;三月丁未，克寿州。夏四月己巳，至自寿州。己卯，放降卒八百归于蜀。癸未，<br /><br />&nbsp;&nbsp;&nbsp;&nbsp;追册彭城郡夫人刘氏为皇后。五月丙申，杀密州防御使侯希进。秋八月乙亥，李<br /><br />&nbsp;&nbsp;&nbsp;&nbsp;Y罢，王朴为枢密使。癸未，蜀人来归我濮州刺史胡立。冬十月己巳，王朴留守<br /><br />&nbsp;&nbsp;&nbsp;&nbsp;东京，三司使张美为大内都点检。壬申，南征。十二月乙卯，泗州守将范再遇叛<br /><br />&nbsp;&nbsp;&nbsp;&nbsp;于唐，以其州来降。庚申，濠州团练使郭廷谓以其州来降。丁丑，取泰州。<br /><br />&nbsp;&nbsp;&nbsp;&nbsp;五年春正月丁亥，取海州。壬辰，取静海军。丁未，克楚州，守将张彦卿、<br /><br />&nbsp;&nbsp;&nbsp;&nbsp;郑昭业死之。二月甲寅，取雄州。丁卯，如扬州。癸酉，如瓜洲。三月壬午朔，<br /><br />&nbsp;&nbsp;&nbsp;&nbsp;如泰州。丁亥，复如扬州。辛卯，幸迎銮。己亥，克淮南十有四州，以江为界。<br /><br />&nbsp;&nbsp;&nbsp;&nbsp;三月辛亥，李景来买宴。四月庚申，y五室神主于新庙。壬申，至自淮南，回鹘、<br /><br />&nbsp;&nbsp;&nbsp;&nbsp;达靼遣使者来。六月辛未，放降卒四千六百于唐。秋七月乙酉，水部员外郎韩彦<br /><br />&nbsp;&nbsp;&nbsp;&nbsp;卿市铜于高丽。丁亥，颁《均田图》。九月，占城国王释利因德缦使莆诃散来。<br /><br />&nbsp;&nbsp;&nbsp;&nbsp;冬十月丁酉，括民租。十一月庚戌，作《通礼》、《正乐》。十二月丙戌，罢州<br /><br />&nbsp;&nbsp;&nbsp;&nbsp;县课户、俸户。<br /><br />&nbsp;&nbsp;&nbsp;&nbsp;六年春正月，高丽王昭遣使者来。辛酉，女真使阿辨来。三月己酉，甘州回<br /><br />&nbsp;&nbsp;&nbsp;&nbsp;鹘来献玉，却之。庚申，王朴薨。丙寅，宣徽南院使吴延祚留守东京。癸酉，停<br /><br />&nbsp;&nbsp;&nbsp;&nbsp;给铜鱼。甲戌，北征。是月，吴延祚为左骁卫上将军、枢密使。夏四月壬辰，取<br /><br />&nbsp;&nbsp;&nbsp;&nbsp;乾宁军。辛丑，取益津关，以为霸州。癸卯，取瓦桥关，以为雄州。五月乙巳朔，<br /><br />&nbsp;&nbsp;&nbsp;&nbsp;取瀛州。甲戌，至自雄州。六月癸未，立皇后符氏，封子宗训为梁王、宗谊燕国<br /><br />&nbsp;&nbsp;&nbsp;&nbsp;公。戊子，占城使莆诃散来。己丑，范质、王溥参知枢密院事，魏仁浦同中书门<br /><br />&nbsp;&nbsp;&nbsp;&nbsp;下平章事。癸巳，皇帝崩于滋德殿。<br /><br />&nbsp;&nbsp;&nbsp;&nbsp;恭皇帝，世宗第四子宗训也。世宗即位，大臣请封皇子为王，世宗谦抑久之。<br /><br />&nbsp;&nbsp;&nbsp;&nbsp;及北取三关，遇疾还京师，始封宗训梁王，时年七岁。<br /><br />&nbsp;&nbsp;&nbsp;&nbsp;显德六年六月癸巳，世宗崩。甲午，皇帝即位于柩前。癸卯，范质为大行皇<br /><br />&nbsp;&nbsp;&nbsp;&nbsp;帝山陵使，翰林学士窦俨为礼仪使，兵部尚书张昭为卤簿使，御史中丞边归谠为<br /><br />&nbsp;&nbsp;&nbsp;&nbsp;仪仗使，宣徽南院使，判开封府事昝居润为桥道顿递使。秋七月丁未，户部尚书<br /><br />&nbsp;&nbsp;&nbsp;&nbsp;李涛为山陵副使，度支郎中卢亿为判官。八月庚寅，封弟熙让为曹王，熙谨纪王，<br /><br />&nbsp;&nbsp;&nbsp;&nbsp;熙诲蕲王。壬寅，高丽遣使者来。九月丙寅，左骁卫大将军戴交使于高丽。冬十<br /><br />&nbsp;&nbsp;&nbsp;&nbsp;一月壬寅，葬睿武孝文皇帝于庆陵。高丽遣使者来。<br /><br />&nbsp;&nbsp;&nbsp;&nbsp;七年春正月甲辰，逊于位。宋兴。<br /><br />&nbsp;&nbsp;&nbsp;&nbsp;呜呼，五代本纪备矣，君臣之际，可胜道哉！梁之友反，唐戕克宁而杀存<br /><br />&nbsp;&nbsp;&nbsp;&nbsp;V、从璨，则父子骨肉之恩，几何其不绝矣。太妃薨而辍朝，立刘氏、冯氏为皇<br /><br />&nbsp;&nbsp;&nbsp;&nbsp;后，则夫妇之伦几何其不乖而不至于禽兽矣。寒食野祭而焚纸钱，居丧改元而用<br /><br />&nbsp;&nbsp;&nbsp;&nbsp;乐，杀马延及任圜，则礼乐刑政几何其不坏矣。至于赛雷山、传箭而扑马，则中<br /><br />&nbsp;&nbsp;&nbsp;&nbsp;国几何其不夷狄矣。可谓乱世也欤！而世宗区区五六年间，取秦陇，平淮右，复<br /><br />&nbsp;&nbsp;&nbsp;&nbsp;三关，威武之声震慑夷夏，而方内延儒学文章之士，考制度、修《通礼》、定《<br /><br />&nbsp;&nbsp;&nbsp;&nbsp;正乐》、议《刑统》，其制作之法皆可施于后世。其为人明达英果，论议伟然。<br /><br />&nbsp;&nbsp;&nbsp;&nbsp;即位之明年，废天下佛寺三千三百三十六。是时中国乏钱，乃诏悉毁天下铜佛像<br /><br />&nbsp;&nbsp;&nbsp;&nbsp;以铸钱，尝曰：“吾闻佛说以身世为妄，而以利人为急，使其真身尚在，苟利于<br /><br />&nbsp;&nbsp;&nbsp;&nbsp;世，犹欲割截，况此铜像，岂其所惜哉？”由是群臣皆不敢言。尝夜读书，见唐<br /><br />&nbsp;&nbsp;&nbsp;&nbsp;元稹《均田图》，慨然叹曰：“此致治之本也，王者之政自此始！”乃诏颁其图<br /><br />&nbsp;&nbsp;&nbsp;&nbsp;法，使吏民先习知之，期以一岁，大均天下之田，其规为志意岂小哉！其伐南唐，<br /><br />&nbsp;&nbsp;&nbsp;&nbsp;问宰相李Y以计策；后克淮南，出Y疏，使学士陶Y为赞，而盛以锦囊，尝置之<br /><br />&nbsp;&nbsp;&nbsp;&nbsp;坐侧。其英武之材可谓雄杰，及其虚心听纳，用人不疑，岂非所谓贤主哉！其北<br /><br />&nbsp;&nbsp;&nbsp;&nbsp;取三关，兵不血刃，而史家犹讥其轻社稷之重，而侥幸一胜于仓卒，殊不知其料<br /><br />&nbsp;&nbsp;&nbsp;&nbsp;强弱、较彼我而乘述律之殆，得不可失之机，此非明于决胜者，孰能至哉？诚非<br /><br />&nbsp;&nbsp;&nbsp;&nbsp;史氏之所及也！</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944310);">加入书签</a><a
                        href="944309.html">上一页</a>&larr;<a href="index.html">返回列表</a>&rarr;<a
                            href="944311.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944309.html"; var next_page = "944311.html"; var index_page = "index.html"; var sortid = "9"; var article_id = "14650"; var chapter_id = "944310"; var articlename = "新五代史"; var chaptername = " 卷十二 周本纪第十二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>