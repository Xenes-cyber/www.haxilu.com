<!DOCTYPE html>
<html>
<head>
<meta charset="gbk" />
<title>新五代史- 卷四十三 杂传第三十一-在线阅读-哈西文学网</title>
<meta name="keywords" content="欧阳修，新五代史， 卷四十三 杂传第三十一全文， 卷四十三 杂传第三十一在线阅读 哈西文学网" />
<meta name="description" content="哈西文学网提供欧阳修的新五代史  卷四十三 杂传第三十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944342.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944342.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十三 杂传第三十一</h1>
            <div class="link xb">
                <a href="944341.html">上一页</a>&larr;<a href="index.html">返回列表</a>&rarr;<a
                    href="944343.html">下一页</a></div>			
            <div id="BookText">&nbsp;&nbsp;&nbsp;&nbsp;○氏叔琮<br /><br />&nbsp;&nbsp;&nbsp;&nbsp;氏叔琮，开封尉氏人也。为梁骑兵伍长，梁兵击黄巢陈、许间，叔琮战数有<br /><br />&nbsp;&nbsp;&nbsp;&nbsp;功，太祖壮之，使将后院马军，从攻徐、兖，表宿州刺史。使攻襄阳，战数败，<br /><br />&nbsp;&nbsp;&nbsp;&nbsp;降为阳翟镇遏使。久之，迁曹州刺史。太祖下河中，取晋、绛，晋王遣使致书太<br /><br />&nbsp;&nbsp;&nbsp;&nbsp;祖求成，太祖以晋书词，乃遣叔琮与贺德伦等攻之。叔琮自太行入，取泽、潞，<br /><br />&nbsp;&nbsp;&nbsp;&nbsp;出石会，营于洞涡，久之粮尽，乃旋。表晋州刺史。晋人复取绛州，攻临汾，叔<br /><br />&nbsp;&nbsp;&nbsp;&nbsp;琮选壮士二人深目而胡须者，牧马襄陵道旁，晋人以为晋兵，杂行道中，伺其怠，<br /><br />&nbsp;&nbsp;&nbsp;&nbsp;擒晋二人而归。晋人大惊，以为有伏兵，乃退屯于蒲县。太祖遣友宁兵万人会叔<br /><br />&nbsp;&nbsp;&nbsp;&nbsp;琮御晋，友宁欲休兵以待，叔琮曰：“敌闻救至必走，走则何功邪？”乃夜击之，<br /><br />&nbsp;&nbsp;&nbsp;&nbsp;晋人大败，逐之至于太原。太祖大喜曰：“破太原非氏老不可。”已而兵大疫，<br /><br />&nbsp;&nbsp;&nbsp;&nbsp;叔琮班师，令曰：“病不能行者焚之。”病者惧，皆言无恙，乃以精卒为殿而还<br /><br />&nbsp;&nbsp;&nbsp;&nbsp;至石会，留数骑，以大将旗帜立于高冈，晋兵疑其有伏，乃不敢追。久之，徙保<br /><br />&nbsp;&nbsp;&nbsp;&nbsp;大军节度使。昭宗迁洛，拜右龙武统军。太祖遣叔琮与李彦威等弑昭宗，已而杀<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;○李彦威<br /><br />&nbsp;&nbsp;&nbsp;&nbsp;李彦威，寿州人也。少事梁太祖，为人颖悟，善揣人意，太祖怜之，养以为<br /><br />&nbsp;&nbsp;&nbsp;&nbsp;子，冒姓朱氏，名友恭。历汝、颍二州刺史。昭宗迁洛，拜右龙武统军。初，刘<br /><br />&nbsp;&nbsp;&nbsp;&nbsp;季述废昭宗，立皇太子裕为天子。昭宗反正，以为太子幼，为贼所立，赦之，复<br /><br />&nbsp;&nbsp;&nbsp;&nbsp;其始封为德王。昭宗自岐还，太祖见裕眉目疏秀，恶之，谓宰相崔胤曰：“德王<br /><br />&nbsp;&nbsp;&nbsp;&nbsp;尝为季述所立，安得犹在乎？公白天子杀之。”胤奏之，昭宗不许，佗日以问太<br /><br />&nbsp;&nbsp;&nbsp;&nbsp;祖，太祖曰：“臣安敢及之，胤欲卖臣尔。”昭宗迁洛，谓蒋玄晖曰：“德王，<br /><br />&nbsp;&nbsp;&nbsp;&nbsp;朕爱子也，全忠何为欲杀之？”因泣下，啮指流血。玄晖具以白太祖，太祖益恶<br /><br />&nbsp;&nbsp;&nbsp;&nbsp;之。是时，昭宗改元天v，迁于东都，为梁所迫，而晋人、蜀人以为天v之号非<br /><br />&nbsp;&nbsp;&nbsp;&nbsp;唐所建，不复称之，但称天复。王建亦传檄天下，举兵诛梁。太祖大惧，恐昭宗<br /><br />&nbsp;&nbsp;&nbsp;&nbsp;奔佗镇，以兵七万如河中，阴遣敬翔至洛，告彦威与氏叔琮等，使行弑逆。八月<br /><br />&nbsp;&nbsp;&nbsp;&nbsp;壬辰，彦威、叔琮以龙武兵宿禁中，夜二鼓，以兵百人叩宫门奏事，夫人裴正一<br /><br />&nbsp;&nbsp;&nbsp;&nbsp;开门问曰：“奏事安得以兵入？”龙武牙官史太杀之，趋椒兰殿，问昭宗所在，<br /><br />&nbsp;&nbsp;&nbsp;&nbsp;昭宗方醉，起走，太持剑逐之，昭宗单衣旋柱而走，太剑及之，昭宗崩。讣至河<br /><br />&nbsp;&nbsp;&nbsp;&nbsp;中，太祖阳为惊骇，投地号哭，骂曰：“奴辈负我，俾我被恶名于后世邪！”太<br /><br />&nbsp;&nbsp;&nbsp;&nbsp;祖至洛，流彦威、叔琮岭南，使张廷范杀之。彦威临刑大呼曰：“卖我以灭口，<br /><br />&nbsp;&nbsp;&nbsp;&nbsp;其如神理何？”顾廷范曰：“勉之，公行自及。”遂见杀。已而还其姓名。<br /><br />&nbsp;&nbsp;&nbsp;&nbsp;庄宗时，得故唐内人景姹，言当彦威等弑昭宗时，诸王宗属数百人皆遇害，<br /><br />&nbsp;&nbsp;&nbsp;&nbsp;而同为一坑，瘗于龙兴寺北，请合为一冢而改葬之。诏以故濮王为首，葬以一品<br /><br />&nbsp;&nbsp;&nbsp;&nbsp;礼云。<br /><br />&nbsp;&nbsp;&nbsp;&nbsp;○李振<br /><br />&nbsp;&nbsp;&nbsp;&nbsp;李振，字兴绪，其祖抱真，唐潞州节度使。振为唐金吾卫将军，拜台州刺史。<br /><br />&nbsp;&nbsp;&nbsp;&nbsp;盗起浙东，不果行，乃西归。过梁，以策干太祖，太祖留之。太祖兼领郓州，表<br /><br />&nbsp;&nbsp;&nbsp;&nbsp;振节度副使。<br /><br />&nbsp;&nbsp;&nbsp;&nbsp;振奏事长安，舍梁邸。宦官刘季述谋废昭宗，遣其侄希正因梁邸吏程岩见振<br /><br />&nbsp;&nbsp;&nbsp;&nbsp;曰：“今主上严急，诛杀不辜，中尉惧及祸，将行废立，请与诸邸吏协力以定中<br /><br />&nbsp;&nbsp;&nbsp;&nbsp;外，如何？”振骇然曰：“百岁奴事三岁主，而敢尔邪！今梁王百万之师，方仗<br /><br />&nbsp;&nbsp;&nbsp;&nbsp;大义尊天子，君等无为此不祥也！”振还，季述卒与岩等废昭宗，幽之东宫，号<br /><br />&nbsp;&nbsp;&nbsp;&nbsp;太上皇，立皇太子裕为天子。是时，太祖用兵在邢、臣洌季述诈为太上皇诰告<br /><br />&nbsp;&nbsp;&nbsp;&nbsp;太祖，太祖犹豫，未知所为，振曰：“夫竖刁、伊戾之乱，所以为霸者资也。今<br /><br />&nbsp;&nbsp;&nbsp;&nbsp;阉宦作乱，天子危辱，此正仗义立功之时。”太祖大悟，乃囚季述使者，遣振诣<br /><br />&nbsp;&nbsp;&nbsp;&nbsp;京师见崔胤，谋出昭宗。昭宗返正，太祖大喜，执振手曰：“卿谋得之矣！”<br /><br />&nbsp;&nbsp;&nbsp;&nbsp;王师范以青州降梁，遣振往代师范，师范疑惧，不知所为，振曰：“独不闻<br /><br />&nbsp;&nbsp;&nbsp;&nbsp;汉张绣乎？绣与曹公为敌，然不归袁绍而归曹公者，知其志大，不以私雠杀人也。<br /><br />&nbsp;&nbsp;&nbsp;&nbsp;今梁王方欲成大事，岂以故怨害忠臣乎？”师范洗然自释，乃西归梁。<br /><br />&nbsp;&nbsp;&nbsp;&nbsp;昭宗迁洛，振往来京师，朝臣皆侧目，振视之若无人。有所小怒，必加谴谪。<br /><br />&nbsp;&nbsp;&nbsp;&nbsp;故振一至京师，朝廷必有贬降。时人目振为鸱枭。太祖之弑昭宗也，遣振至京师<br /><br />&nbsp;&nbsp;&nbsp;&nbsp;与朱友恭、氏叔琮谋之。昭宗崩，太祖问振所以待友恭等宜如何？振曰：“昔晋<br /><br />&nbsp;&nbsp;&nbsp;&nbsp;司马氏杀魏君而诛成济，不然，何以塞天下口？”太祖乃归罪友恭等而杀之。<br /><br />&nbsp;&nbsp;&nbsp;&nbsp;振尝举进士咸通、乾符中，连不中，尤愤唐公卿，及裴枢等七人赐死白马驿，<br /><br />&nbsp;&nbsp;&nbsp;&nbsp;振谓太祖曰：“此辈尝自言清流，可投之河，使为浊流也。”太祖笑而从之。<br /><br />&nbsp;&nbsp;&nbsp;&nbsp;太祖即位，累迁户部尚书。友时，以振代敬翔为崇政院使。庄宗灭梁入汴，<br /><br />&nbsp;&nbsp;&nbsp;&nbsp;振谒见郭崇韬，崇韬曰：“人言李振一代奇才，吾今见之，乃常人尔！”已而伏<br /><br />&nbsp;&nbsp;&nbsp;&nbsp;诛。<br /><br />&nbsp;&nbsp;&nbsp;&nbsp;○裴迪<br /><br />&nbsp;&nbsp;&nbsp;&nbsp;裴迪，字升之，河东闻喜人也。为人明敏，善治财赋，精于簿书。唐司空裴<br /><br />&nbsp;&nbsp;&nbsp;&nbsp;璩判度支，辟为出使巡官。都统王铎镇滑州，奏迪汴、宋、郓等州供军院使。铎<br /><br />&nbsp;&nbsp;&nbsp;&nbsp;为租庸使，辟租庸招纳使。梁太祖镇宣武，辟节度判官。太祖用兵四方，常留迪<br /><br />&nbsp;&nbsp;&nbsp;&nbsp;以调兵赋。太祖乃榜门，以兵事自处，而以货财狱讼一切任迪。太祖西攻岐，王<br /><br />&nbsp;&nbsp;&nbsp;&nbsp;师范谋袭汴，遣健卒苗公立持书至汴，阴伺虚实。迪召公立问东事，公立色动，<br /><br />&nbsp;&nbsp;&nbsp;&nbsp;乃屏人密诘之，具得其事。迪不暇启，遣朱友宁以兵巡兖、郓，以故师范虽窃发<br /><br />&nbsp;&nbsp;&nbsp;&nbsp;而事卒不成。太祖自岐还，将吏皆赐“迎銮叶赞功臣”，将吏入见，太祖目迪曰：<br /><br />&nbsp;&nbsp;&nbsp;&nbsp;“叶赞之功，惟裴公有之，佗人不足当也。”迪入唐，累迁太常卿。太祖即位，<br /><br />&nbsp;&nbsp;&nbsp;&nbsp;召拜右仆射，居一岁告老，以司空致仕，卒于家。<br /><br />&nbsp;&nbsp;&nbsp;&nbsp;○韦震<br /><br />&nbsp;&nbsp;&nbsp;&nbsp;韦震，字东卿，雍州万年人也。初名肇。为人强敏，有口辩。事梁太祖为都<br /><br />&nbsp;&nbsp;&nbsp;&nbsp;统判官。申丛执秦宗权，欲送于太祖，又欲自献于京师，又欲挟宗权夺其兵。太<br /><br />&nbsp;&nbsp;&nbsp;&nbsp;祖遣震入蔡州视之，丛遣骑兵三百迎震，欲杀之，震以计得免。还白太祖曰：<br /><br />&nbsp;&nbsp;&nbsp;&nbsp;“丛不足虑，为其谋者牙将裴涉，妄庸人也。”丛后果为郭[所杀。[以宗权归<br /><br />&nbsp;&nbsp;&nbsp;&nbsp;于太祖，太祖欲大其事，请献俘于唐，唐以时溥破黄巢，献馘而已，宗权不足俘，<br /><br />&nbsp;&nbsp;&nbsp;&nbsp;左拾遗徐彦枢亦疏请所在斩决。太祖遣震奏事京师，往复论列，卒俘宗权。太祖<br /><br />&nbsp;&nbsp;&nbsp;&nbsp;德之，表为节度副使。昭宗幸石门，太祖遣震由虢略间道奉表行在，昭宗赐其名<br /><br />&nbsp;&nbsp;&nbsp;&nbsp;震。太祖已破兖、郓，遂攻吴，大败于清口。太祖惧诸镇乘间图己，乃讽杜洪、<br /><br />&nbsp;&nbsp;&nbsp;&nbsp;钟传、王师范、钱H等荐己为元帅，且求兼领郓州。昭宗初不许，震强辩，敢大<br /><br />&nbsp;&nbsp;&nbsp;&nbsp;言，语数不逊，昭宗卒许梁以郓州，太祖遂兼四镇，表震郓州留后。昭宗迁洛，<br /><br />&nbsp;&nbsp;&nbsp;&nbsp;震入为河南尹、六军诸卫副使，以病喑，守太子太保致仕。太祖受禅，改太子太<br /><br />&nbsp;&nbsp;&nbsp;&nbsp;傅。末帝即位，加太师，卒。<br /><br />&nbsp;&nbsp;&nbsp;&nbsp;○孔循<br /><br />&nbsp;&nbsp;&nbsp;&nbsp;孔循，不知其家世何人也。少孤，流落于汴州，富人李让阑得之，养以为子。<br /><br />&nbsp;&nbsp;&nbsp;&nbsp;梁太祖镇宣武，以李让为养子，循乃冒姓朱氏。稍长，给事太祖帐下，太祖诸儿<br /><br />&nbsp;&nbsp;&nbsp;&nbsp;乳母有爱之者，养循为子，乳母之夫姓赵，循又冒姓为赵氏，名殷衡。昭宗东迁<br /><br />&nbsp;&nbsp;&nbsp;&nbsp;洛阳，太祖尽去天子左右，悉以梁人代之，以王殷为宣徽使，循为副使。<br /><br />&nbsp;&nbsp;&nbsp;&nbsp;循与蒋玄晖、张廷范等共与弑昭宗之谋，其后循与玄晖有隙，哀帝即位，将<br /><br />&nbsp;&nbsp;&nbsp;&nbsp;有事于南郊，循因与王殷谗于太祖曰：“玄晖私侍何太后，与廷范等奉天子郊天，<br /><br />&nbsp;&nbsp;&nbsp;&nbsp;冀延唐祚。”太祖大怒。是时，梁兵攻寿春，大败而归，哀帝遣裴迪劳军，太祖<br /><br />&nbsp;&nbsp;&nbsp;&nbsp;见迪，怒甚，迪还，哀帝不敢郊。封太祖魏王，备九锡，太祖拒而不受。玄晖与<br /><br />&nbsp;&nbsp;&nbsp;&nbsp;宰相柳璨相次驰至梁自解，璨曰：“自古王者之兴，必有封国，而唐所以不即逊<br /><br />&nbsp;&nbsp;&nbsp;&nbsp;位者，当先建国备九锡，然后禅也。”太祖曰：“我不由九锡作天子可乎？”璨<br /><br />&nbsp;&nbsp;&nbsp;&nbsp;惧，驰去。太祖遣循与王殷弑何皇后，因杀璨及玄晖、廷范等，以循为枢密副使。<br /><br />&nbsp;&nbsp;&nbsp;&nbsp;唐亡，事梁为汝州防御使、左卫大将军、租庸使，始改姓孔，名循。庄宗时，<br /><br />&nbsp;&nbsp;&nbsp;&nbsp;权知汴州。明宗自魏兵反而南，庄宗东出汜水，循持两端，遣迎明宗于北门，迎<br /><br />&nbsp;&nbsp;&nbsp;&nbsp;庄宗于西门，供帐牲饩，其礼如一，而戒其人曰：“先至者入之。”明宗先至，<br /><br />&nbsp;&nbsp;&nbsp;&nbsp;遂纳之。<br /><br />&nbsp;&nbsp;&nbsp;&nbsp;明宗即位，以为枢密使。明宗幸汴州，循留守东都，民有犯曲者，循族杀其<br /><br />&nbsp;&nbsp;&nbsp;&nbsp;家，明宗知其冤，因诏天下除曲禁，许民得造曲。循为人柔佞而险猾，安重诲尤<br /><br />&nbsp;&nbsp;&nbsp;&nbsp;亲信之，凡循所言，无不听用。明宗尝欲以皇子娶重诲女，重诲以问循，循曰：<br /><br />&nbsp;&nbsp;&nbsp;&nbsp;“公为机密之臣，不宜与皇子婚。”重诲信之，乃止。而循阴使人白明宗，求以<br /><br />&nbsp;&nbsp;&nbsp;&nbsp;女妻皇子，明宗即以宋王从厚娶循女。重诲始恶其为人，出循为忠武军节度使，<br /><br />&nbsp;&nbsp;&nbsp;&nbsp;徙镇横海，卒于镇，年四十八，赠太尉。<br /><br />&nbsp;&nbsp;&nbsp;&nbsp;○孙德昭<br /><br />&nbsp;&nbsp;&nbsp;&nbsp;孙德昭，盐州五原人也。其父惟最，有材略。黄巢陷长安，惟最率其乡里子<br /><br />&nbsp;&nbsp;&nbsp;&nbsp;弟，得义兵千人，南攻巢于咸阳，兴平州将壮其所为，益以州兵二千。与破贼功，<br /><br />&nbsp;&nbsp;&nbsp;&nbsp;拜右金吾卫大将军。朱玫乱京师，僖宗幸兴元，惟最率兵击贼。累迁~州节度使，<br /><br />&nbsp;&nbsp;&nbsp;&nbsp;留京师宿卫。~州将吏诣阙请惟最之镇，京师民数万与神策军复遮留不得行，改<br /><br />&nbsp;&nbsp;&nbsp;&nbsp;荆南节度使，在京制置，分判神策军，号“扈驾都”。是时，京师数乱，民皆赖<br /><br />&nbsp;&nbsp;&nbsp;&nbsp;以为保。<br /><br />&nbsp;&nbsp;&nbsp;&nbsp;德昭以父任为神策军指挥使。光化三年，刘季述废昭宗，幽之东宫，宰相崔<br /><br />&nbsp;&nbsp;&nbsp;&nbsp;胤谋反正，阴使人求义士可共成事者，德昭乃与孙承诲、董从实应胤，胤裂衣襟<br /><br />&nbsp;&nbsp;&nbsp;&nbsp;为书以盟。天复元年正月朔，未旦，季述将朝，德昭伏甲士道旁，邀其舆斩之，<br /><br />&nbsp;&nbsp;&nbsp;&nbsp;承诲等分索馀党皆尽。昭宗闻外喧哗，大恐。德昭驰至，扣门曰：“季述诛矣，<br /><br />&nbsp;&nbsp;&nbsp;&nbsp;皇帝当反正！”何皇后呼曰：“汝可进逆首！”德昭掷其首入。已而承诲等悉取<br /><br />&nbsp;&nbsp;&nbsp;&nbsp;馀党首以献，昭宗信之。德昭破锁出昭宗，御丹凤楼反正，以功拜静海军节度使，<br /><br />&nbsp;&nbsp;&nbsp;&nbsp;赐姓李，号“扶倾济难忠烈功臣”，与承诲等皆拜节度使、同中书门下平章事，<br /><br />&nbsp;&nbsp;&nbsp;&nbsp;图形凌烟阁，俱留京师，号“三使相”，恩宠无比。<br /><br />&nbsp;&nbsp;&nbsp;&nbsp;是时，崔胤方欲诛唐宦官，外交梁以为恃，而宦官亦倚李茂贞为捍蔽，梁、<br /><br />&nbsp;&nbsp;&nbsp;&nbsp;岐交争。冬十月，宦者韩全诲劫昭宗幸凤翔，承诲、从实皆从，而德昭独与梁，<br /><br />&nbsp;&nbsp;&nbsp;&nbsp;乃率兵卫胤及百官保东街，趣梁兵以西，梁太祖颇德其附己，以龙凤剑、斗鸡纱<br /><br />&nbsp;&nbsp;&nbsp;&nbsp;遗之。太祖至华州，德昭以军礼迎谒道旁。太祖至京师，表同州留后，将行，京<br /><br />&nbsp;&nbsp;&nbsp;&nbsp;师民复请留，遂为两街制置使。梁兵围凤翔，德昭以其兵八千属太祖，太祖益德<br /><br />&nbsp;&nbsp;&nbsp;&nbsp;之，使先之洛阳，赐甲第一区。昭宗东迁，拜左威卫上将军，以疾免。太祖即位，<br /><br />&nbsp;&nbsp;&nbsp;&nbsp;以乌银带、袍、笏、名马赐之。疾少间，以为左卫大将军。末帝立，拜左金吾大<br /><br />&nbsp;&nbsp;&nbsp;&nbsp;将军以卒。承诲、从实至凤翔，与宦者俱见杀。<br /><br />&nbsp;&nbsp;&nbsp;&nbsp;○王敬荛<br /><br />&nbsp;&nbsp;&nbsp;&nbsp;王敬荛，颍州汝阴人也。事州为牙将。唐末，王仙芝等攻劫汝、颍间，刺史<br /><br />&nbsp;&nbsp;&nbsp;&nbsp;不能拒，敬荛遂代之，即拜刺史。敬荛为人状貌魁杰，而沈勇有力，善用铁枪，<br /><br />&nbsp;&nbsp;&nbsp;&nbsp;重三十斤。颍州与淮西为邻境，数为秦宗权所攻，力战拒之，宗权悉陷河南诸州，<br /><br />&nbsp;&nbsp;&nbsp;&nbsp;独敬荛不可下，由是颍旁诸州民，皆依敬荛避贼。是时，所在残破，独颍州户二<br /><br />&nbsp;&nbsp;&nbsp;&nbsp;万。梁太祖攻淮南，道过颍州，敬荛供馈梁兵甚厚，太祖大喜，表敬荛沿淮指挥<br /><br />&nbsp;&nbsp;&nbsp;&nbsp;使。其后梁兵攻吴，庞师古死清口，败兵亡归，过颍，大雪，士卒饥冻，敬荛乃<br /><br />&nbsp;&nbsp;&nbsp;&nbsp;沿淮积薪为作糜粥J之，亡卒多赖以全活，太祖表敬荛武宁军留后，遂拜节度使。<br /><br />&nbsp;&nbsp;&nbsp;&nbsp;天v三年，为左卫上将军。太祖即位，敬荛以疾致仕，后卒于家。<br /><br />&nbsp;&nbsp;&nbsp;&nbsp;○蒋殷<br /><br />&nbsp;&nbsp;&nbsp;&nbsp;蒋殷，幼为王重盈养子，冒姓王氏。梁太祖取河中，以王氏旧恩录其子孙，<br /><br />&nbsp;&nbsp;&nbsp;&nbsp;表殷牙将，太祖尤爱之。唐迁洛阳，殷为宣徽北院使。太祖已下襄阳，转攻淮南，<br /><br />&nbsp;&nbsp;&nbsp;&nbsp;还屯正阳，哀帝遣殷劳军。是时，哀帝方卜郊，殷与枢密使蒋玄晖等有隙，因谮<br /><br />&nbsp;&nbsp;&nbsp;&nbsp;之太祖，言玄晖等教天子卜郊祈天，且待诸侯助祭者以谋兴复，太祖大怒，哀帝<br /><br />&nbsp;&nbsp;&nbsp;&nbsp;为改卜郊。是时，太祖将有篡弑之谋，何太后尝泣涕叩头为玄晖等言：“梁王禅<br /><br />&nbsp;&nbsp;&nbsp;&nbsp;位后，愿全唐家子母。”殷乃诬玄晖尝私侍太后，太祖斩玄晖及张廷范、柳璨等，<br /><br />&nbsp;&nbsp;&nbsp;&nbsp;遣殷弑太后于积善宫。哀帝下诏惭愧，自言以母后故无以奉天，乃卒不郊。庶人<br /><br />&nbsp;&nbsp;&nbsp;&nbsp;友与殷善，友弑太祖自立，拜殷武宁军节度使。末帝即位，以福王友璋代殷，<br /><br />&nbsp;&nbsp;&nbsp;&nbsp;殷不受代。王瓒亦王氏子，惧为殷所累，乃言殷非王氏子，本姓蒋。末帝诏削官<br /><br />&nbsp;&nbsp;&nbsp;&nbsp;爵，还其姓，遣牛存节讨之，殷举族自燔死。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944342);">加入书签</a><a
                        href="944341.html">上一页</a>&larr;<a href="index.html">返回列表</a>&rarr;<a
                            href="944343.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944341.html"; var next_page = "944343.html"; var index_page = "index.html"; var sortid = "9"; var article_id = "14650"; var chapter_id = "944342"; var articlename = "新五代史"; var chaptername = " 卷四十三 杂传第三十一"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>