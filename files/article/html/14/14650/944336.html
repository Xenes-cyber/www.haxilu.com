<!DOCTYPE html>
<html>
<head>
<meta charset="gbk" />
<title>新五代史- 卷三十七 伶官传第二十五-在线阅读-哈西文学网</title>
<meta name="keywords" content="欧阳修，新五代史， 卷三十七 伶官传第二十五全文， 卷三十七 伶官传第二十五在线阅读 哈西文学网" />
<meta name="description" content="哈西文学网提供欧阳修的新五代史  卷三十七 伶官传第二十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944336.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944336.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十七 伶官传第二十五</h1>
            <div class="link xb">
                <a href="944335.html">上一页</a>&larr;<a href="index.html">返回列表</a>&rarr;<a
                    href="944337.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼，盛衰之理，虽曰天命，岂非人事哉！原庄宗之所以得天下，与其所以<br /><br />&nbsp;&nbsp;&nbsp;&nbsp;失之者，可以知之矣。世言晋王之将终也，以三矢赐庄宗而告之曰：“梁，吾仇<br /><br />&nbsp;&nbsp;&nbsp;&nbsp;也，燕王吾所立，契丹与吾约为兄弟，而皆背晋以归梁。此三者，吾遗恨也。与<br /><br />&nbsp;&nbsp;&nbsp;&nbsp;尔三矢，尔其无忘乃父之志！”庄宗受而藏之于庙。其后用兵，则遣从事以一少<br /><br />&nbsp;&nbsp;&nbsp;&nbsp;牢告庙，请其矢，盛以锦囊，负而前驱，及凯旋而纳之。方其系燕父子以组，函<br /><br />&nbsp;&nbsp;&nbsp;&nbsp;梁君臣之首，入于太庙，还矢先王而告以成功，其意气之盛，可谓壮哉！及仇雠<br /><br />&nbsp;&nbsp;&nbsp;&nbsp;已灭，天下已定，一夫夜呼，乱者四应，苍皇东出，未及见贼而士卒离散，君臣<br /><br />&nbsp;&nbsp;&nbsp;&nbsp;相顾，不知所归，至于誓天断发，泣下沾襟，何其衰也！岂得之难而失之易欤？<br /><br />&nbsp;&nbsp;&nbsp;&nbsp;抑本其成败之迹而皆自于人欤？《书》曰：“满招损，谦得益。”忧劳可以兴国，<br /><br />&nbsp;&nbsp;&nbsp;&nbsp;逸豫可以亡身，自然之理也。故方其盛也，举天下之豪杰莫能与之争；及其衰也，<br /><br />&nbsp;&nbsp;&nbsp;&nbsp;数十伶人困之，而身死国灭，为天下笑。夫祸患常积于忽微，而智勇多困于所溺，<br /><br />&nbsp;&nbsp;&nbsp;&nbsp;岂独伶人也哉！作《伶官传》。<br /><br />&nbsp;&nbsp;&nbsp;&nbsp;庄宗既好俳优，又知音，能度曲，至今汾、晋之俗，往往能歌其声，谓之<br /><br />&nbsp;&nbsp;&nbsp;&nbsp;“御制”者皆是也。其小字亚子，当时人或谓之亚次。又别为优名以自目，曰李<br /><br />&nbsp;&nbsp;&nbsp;&nbsp;天下。自其为王，至于为天子，常身与俳优杂戏于庭，伶人由此用事，遂至于亡。<br /><br />&nbsp;&nbsp;&nbsp;&nbsp;皇后刘氏素微，其父刘叟，卖药善卜，号刘山人。刘氏性悍，方与诸姬争宠，<br /><br />&nbsp;&nbsp;&nbsp;&nbsp;常自耻其世家，而特讳其事。庄宗乃为刘叟衣服，自负蓍囊药笈，使其子继岌提<br /><br />&nbsp;&nbsp;&nbsp;&nbsp;破帽而随之，造其卧内，曰：“刘山人来省女。”刘氏大怒，笞继岌而逐之。宫<br /><br />&nbsp;&nbsp;&nbsp;&nbsp;中以为笑乐。<br /><br />&nbsp;&nbsp;&nbsp;&nbsp;其战于胡柳也，嬖伶周匝为梁人所得。其后灭梁入汴，周匝谒于马前，庄宗<br /><br />&nbsp;&nbsp;&nbsp;&nbsp;得之喜甚，赐以金帛，劳其良苦。周匝对曰：“身陷仇人，而得不死以生者，教<br /><br />&nbsp;&nbsp;&nbsp;&nbsp;坊使陈俊、内园栽接使储德源之力也。愿乞二州以报此两人。”庄宗皆许以为刺<br /><br />&nbsp;&nbsp;&nbsp;&nbsp;史。郭崇韬谏曰：“陛下所与共取天下者，皆英豪忠勇之士。今大功始就，封赏<br /><br />&nbsp;&nbsp;&nbsp;&nbsp;未及于一人，而先以伶人为刺史，恐失天下心。不可！”因格其命。逾年，而伶<br /><br />&nbsp;&nbsp;&nbsp;&nbsp;人屡以为言，庄宗谓崇韬曰：“吾已许周匝矣，使吾惭见此三人。公言虽正，然<br /><br />&nbsp;&nbsp;&nbsp;&nbsp;当为我屈意行之。”卒以俊为景州刺史、德源为宪州刺史。<br /><br />&nbsp;&nbsp;&nbsp;&nbsp;庄宗好畋猎，猎于中牟，践民田。中牟县令当马切谏，为民请，庄宗怒，叱<br /><br />&nbsp;&nbsp;&nbsp;&nbsp;县令去，将杀之。伶人敬新磨知其不可，乃率诸伶走追县令，擒至马前责之曰：<br /><br />&nbsp;&nbsp;&nbsp;&nbsp;“汝为县令，独不知吾天子好猎邪？奈何纵民稼穑以供税赋！何不饥汝县民而空<br /><br />&nbsp;&nbsp;&nbsp;&nbsp;此地，以备吾天子之驰骋？汝罪当死！”因前请亟行刑，诸伶共唱和之。庄宗大<br /><br />&nbsp;&nbsp;&nbsp;&nbsp;笑，县令乃得免去。庄宗尝与群优戏于庭，四顾而呼曰：“李天下，李天下何在？”<br /><br />&nbsp;&nbsp;&nbsp;&nbsp;新磨遽前以手批其颊。庄宗失色，左右皆恐，群伶亦大惊骇，共持新磨诘曰：<br /><br />&nbsp;&nbsp;&nbsp;&nbsp;“汝奈何批天子颊？”新磨对曰：“李天下者，一人而已，复谁呼邪！”于是左<br /><br />&nbsp;&nbsp;&nbsp;&nbsp;右皆笑，庄宗大喜，赐与新磨甚厚。新磨尝奏事殿中，殿中多恶犬，新磨去，一<br /><br />&nbsp;&nbsp;&nbsp;&nbsp;犬起逐之，新磨倚柱而呼曰：“陛下毋纵儿女啮人！”庄宗家世夷狄，夷狄之人<br /><br />&nbsp;&nbsp;&nbsp;&nbsp;讳狗，故新磨以此讥之。庄宗大怒，弯弓注矢将射之，新磨急呼曰：“陛下无杀<br /><br />&nbsp;&nbsp;&nbsp;&nbsp;臣！臣与陛下为一体，杀之不祥！”庄宗大惊，问其故，对曰：“陛下开国，改<br /><br />&nbsp;&nbsp;&nbsp;&nbsp;元同光，天下皆谓陛下同光帝。且同，铜也，若杀敬新磨，则同无光矣。”庄宗<br /><br />&nbsp;&nbsp;&nbsp;&nbsp;大笑，乃释之。<br /><br />&nbsp;&nbsp;&nbsp;&nbsp;然时诸伶，独新磨尤善俳，其语最著，而不闻其佗过恶。其败政乱国者，有<br /><br />&nbsp;&nbsp;&nbsp;&nbsp;景进、史彦琼、郭门高三人为最。<br /><br />&nbsp;&nbsp;&nbsp;&nbsp;是时，诸伶人出入宫掖，侮弄缙绅，群臣愤嫉，莫敢出气，或反相附托，以<br /><br />&nbsp;&nbsp;&nbsp;&nbsp;希恩，四方藩镇，货赂交行，而景进最居中用事。庄宗遣进等出访民间，事<br /><br />&nbsp;&nbsp;&nbsp;&nbsp;无大小皆以闻。每进奏事殿中，左右皆屏退，军机国政皆与参决，三司使孔谦兄<br /><br />&nbsp;&nbsp;&nbsp;&nbsp;事之，呼为“八哥”。庄宗初入洛，居唐故宫室，而嫔御未备。阉宦希旨，多言<br /><br />&nbsp;&nbsp;&nbsp;&nbsp;宫中夜见鬼物，相惊恐，庄宗问所以禳之者，因曰：“故唐时，后宫万人，今空<br /><br />&nbsp;&nbsp;&nbsp;&nbsp;宫多怪，当实以人乃息。”庄宗欣然。其后幸邺，乃遣进等采邺美女千人，以充<br /><br />&nbsp;&nbsp;&nbsp;&nbsp;后宫。而进等缘以为奸，军士妻女因而逃逸者数千人。庄宗还洛，进载邺女千人<br /><br />&nbsp;&nbsp;&nbsp;&nbsp;以从，道路相属，男女无别。魏王继岌已破蜀，刘皇后听宦者谗言，遣继岌贼杀<br /><br />&nbsp;&nbsp;&nbsp;&nbsp;郭崇韬。崇韬素嫉伶人，常裁抑之，伶人由此皆乐其死。皇弟存V，崇韬之婿也，<br /><br />&nbsp;&nbsp;&nbsp;&nbsp;进谗于庄宗曰：“存V且反，为妇翁报仇。”乃囚而杀之。朱友谦，以梁河中降<br /><br />&nbsp;&nbsp;&nbsp;&nbsp;晋者，及庄宗入洛，伶人皆求赂于友谦，友谦不能给而辞焉。进乃谗友谦曰：<br /><br />&nbsp;&nbsp;&nbsp;&nbsp;“崇韬且诛，友谦不自安，必反，宜并诛之。”于是及其将五六人皆族灭之，天<br /><br />&nbsp;&nbsp;&nbsp;&nbsp;下不胜其冤。进，官至银青光禄大夫、检校左散骑常侍兼御史大夫，上柱国。<br /><br />&nbsp;&nbsp;&nbsp;&nbsp;史彦琼者，为武德使，居邺都，而魏博六州之政皆决彦琼，自留守王正言而<br /><br />&nbsp;&nbsp;&nbsp;&nbsp;下，皆俯首承事之。是时，郭崇韬以无罪见杀于蜀，天下未知其死也，第见京师<br /><br />&nbsp;&nbsp;&nbsp;&nbsp;杀其诸子，因相传曰：“崇韬杀魏王继岌而自王于蜀矣，以故族其家。”邺人闻<br /><br />&nbsp;&nbsp;&nbsp;&nbsp;之，方疑惑。已而朱友谦又见杀。友谦子廷徽为澶州刺史，有诏彦琼使杀之，彦<br /><br />&nbsp;&nbsp;&nbsp;&nbsp;琼秘其事，夜半驰出城。邺人见彦琼无故夜驰出，因惊传曰：“刘皇后怒崇韬之<br /><br />&nbsp;&nbsp;&nbsp;&nbsp;杀继岌也，已弑帝而自立，急召彦琼计事。”邺都大恐。贝州人有来邺者，传引<br /><br />&nbsp;&nbsp;&nbsp;&nbsp;语以归。戍卒皇甫晖闻之，由此劫赵在礼作乱。在礼已至馆陶，邺都巡检使孙铎，<br /><br />&nbsp;&nbsp;&nbsp;&nbsp;见彦琼求兵御贼，彦琼不肯与，曰：“贼未至，至而给兵岂晚邪？”已而贼至，<br /><br />&nbsp;&nbsp;&nbsp;&nbsp;彦琼以兵登北门，闻贼呼声，大恐，弃其兵而走，单骑归于京师。在礼由是得入<br /><br />&nbsp;&nbsp;&nbsp;&nbsp;于邺以成其叛乱者，由彦琼启而纵之也。<br /><br />&nbsp;&nbsp;&nbsp;&nbsp;郭门高者，名从谦，门高其优名也。虽以优进，而尝有军功，故以为从马直<br /><br />&nbsp;&nbsp;&nbsp;&nbsp;指挥使。从马直，盖亲军也。从谦以姓郭，拜崇韬为叔父，而皇弟存V又以从谦<br /><br />&nbsp;&nbsp;&nbsp;&nbsp;为养子。崇韬死，存V见囚，从谦置酒军中，愤然流涕，称此二人之冤。是时，<br /><br />&nbsp;&nbsp;&nbsp;&nbsp;从马直军士王温宿卫禁中，夜谋乱，事觉被诛。庄宗戏从谦曰：“汝党存V、崇<br /><br />&nbsp;&nbsp;&nbsp;&nbsp;韬负我，又教王温反。复欲何为乎？”从谦恐，退而激其军士曰：“罄尔之赀，<br /><br />&nbsp;&nbsp;&nbsp;&nbsp;食肉而饮酒，无为后日计也。”军士问其故，从谦因曰：“上以王温故，俟破邺，<br /><br />&nbsp;&nbsp;&nbsp;&nbsp;尽坑尔曹。”军士信之，皆欲为乱。李嗣源兵反，向京师，庄宗东幸汴州，而嗣<br /><br />&nbsp;&nbsp;&nbsp;&nbsp;源先入。庄宗至万胜，不得进而还，军士离散，尚有二万馀人。居数日，庄宗复<br /><br />&nbsp;&nbsp;&nbsp;&nbsp;东幸汜水，谋扼关以为拒。四月丁亥朔，朝群臣于中兴殿，宰相对三刻罢。从驾<br /><br />&nbsp;&nbsp;&nbsp;&nbsp;黄甲马军阵于宣仁门、步军阵于五凤门以俟。庄宗入食内殿，从谦自营中露刃注<br /><br />&nbsp;&nbsp;&nbsp;&nbsp;矢，驰攻兴教门，与黄甲军相射。庄宗闻乱，率诸王卫士击乱兵出门。乱兵纵火<br /><br />&nbsp;&nbsp;&nbsp;&nbsp;焚门，缘城而入，庄宗击杀数十百人。乱兵从楼上射帝，帝伤重，踣于绛霄殿廊<br /><br />&nbsp;&nbsp;&nbsp;&nbsp;下，自皇后、诸王左右皆奔走。至午时，帝崩，五坊人善友聚乐器而焚之。嗣源<br /><br />&nbsp;&nbsp;&nbsp;&nbsp;入洛，得其骨，葬新安之雍陵。以从谦为景州刺史，已而杀之。<br /><br />&nbsp;&nbsp;&nbsp;&nbsp;《传》曰：“君以此始，必以此终。”庄宗好伶，而弑于门高，焚以乐器。<br /><br />&nbsp;&nbsp;&nbsp;&nbsp;可不信哉！可不戒哉！</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944336);">加入书签</a><a
                        href="944335.html">上一页</a>&larr;<a href="index.html">返回列表</a>&rarr;<a
                            href="944337.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944335.html"; var next_page = "944337.html"; var index_page = "index.html"; var sortid = "9"; var article_id = "14650"; var chapter_id = "944336"; var articlename = "新五代史"; var chaptername = " 卷三十七 伶官传第二十五"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>