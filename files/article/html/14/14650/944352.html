<!DOCTYPE html>
<html>
<head>
<meta charset="gbk" />
<title>新五代史- 卷五十三 杂传第四十一-在线阅读-哈西文学网</title>
<meta name="keywords" content="欧阳修，新五代史， 卷五十三 杂传第四十一全文， 卷五十三 杂传第四十一在线阅读 哈西文学网" />
<meta name="description" content="哈西文学网提供欧阳修的新五代史  卷五十三 杂传第四十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944352.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944352.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十三 杂传第四十一</h1>
            <div class="link xb">
                <a href="944351.html">上一页</a>&larr;<a href="index.html">返回列表</a>&rarr;<a
                    href="944353.html">下一页</a></div>			
            <div id="BookText">&nbsp;&nbsp;&nbsp;&nbsp;○王景崇<br /><br />&nbsp;&nbsp;&nbsp;&nbsp;王景崇，邢州人也。为人明敏巧辩，善事人。唐明宗镇邢州，以为牙将，其<br /><br />&nbsp;&nbsp;&nbsp;&nbsp;后尝从明宗，隶麾下。明宗即位，拜通事舍人，历引进阁门使，驰诏方镇、监军<br /><br />&nbsp;&nbsp;&nbsp;&nbsp;征伐，必用景崇。后事晋，累拜左金吾卫大将军，常怏怏人主不能用其材。晋亡，<br /><br />&nbsp;&nbsp;&nbsp;&nbsp;萧翰据京师，景崇厚赂其将高牟翰以求用。已而翰北归，许王从益居京师，用景<br /><br />&nbsp;&nbsp;&nbsp;&nbsp;崇为宣徽使、监左藏库。汉高祖起太原，景崇取库金奔迎高祖。高祖至京师，拜<br /><br />&nbsp;&nbsp;&nbsp;&nbsp;景崇右卫大将军，未之奇也。高祖攻邺，景崇不得从，乃求留守起居表，诣行在<br /><br />&nbsp;&nbsp;&nbsp;&nbsp;见高祖，愿留军中效用，为高祖画攻战之策，甚有辩，高祖乃奇其材。<br /><br />&nbsp;&nbsp;&nbsp;&nbsp;是时，汉方新造，凤翔侯益、永兴赵赞皆尝受命契丹，高祖立，益等内顾自<br /><br />&nbsp;&nbsp;&nbsp;&nbsp;疑，乃阴召蜀人为助，高祖患之。及已破邺，益等惧，皆请入朝。会回鹘入贡，<br /><br />&nbsp;&nbsp;&nbsp;&nbsp;言为党项所隔不得通，愿得汉兵为援，高祖遣景崇以兵迎回鹘。景崇将行，高祖<br /><br />&nbsp;&nbsp;&nbsp;&nbsp;已疾，召入卧内戒之曰：“益等已来，善矣，若犹迟疑，则以便宜图之。”景崇<br /><br />&nbsp;&nbsp;&nbsp;&nbsp;行至陕，赵赞已东入朝，而蜀兵方寇南山，景崇击破蜀兵，追至大散关而还。高<br /><br />&nbsp;&nbsp;&nbsp;&nbsp;祖乃诏景崇兼凤翔巡检使。<br /><br />&nbsp;&nbsp;&nbsp;&nbsp;景崇至凤翔，侯益未有行意，而高祖崩，或劝景崇可速诛益，景崇念独受命<br /><br />&nbsp;&nbsp;&nbsp;&nbsp;先帝而少主莫知，犹豫未决。益从事程渥，与景崇同乡里，有旧，往说景崇曰：<br /><br />&nbsp;&nbsp;&nbsp;&nbsp;“吾与子为故人，吾位不过宾佐，而子已贵矣，奈何欲以阴狡害人而取之乎？侯<br /><br />&nbsp;&nbsp;&nbsp;&nbsp;公父子爪牙数百，子毋妄发，祸行及矣！非吾，谁为子言之。”于是景崇颇不欲<br /><br />&nbsp;&nbsp;&nbsp;&nbsp;杀益，益乃亡去，景崇大悔失不杀之。<br /><br />&nbsp;&nbsp;&nbsp;&nbsp;益至京师，隐帝新立，史弘肇、杨等用事，益乃厚赂等，阴以事中景崇。<br /><br />&nbsp;&nbsp;&nbsp;&nbsp;已而益拜开封尹，景崇心不自安，讽凤翔将吏求己领府事。朝廷患之，拜景崇<br /><br />&nbsp;&nbsp;&nbsp;&nbsp;州留后，以赵晖为凤翔节度使。景崇乃叛，尽杀侯益家属，与赵思绾共推李守贞<br /><br />&nbsp;&nbsp;&nbsp;&nbsp;为秦王，隐帝即以赵晖讨之。景崇西招蜀人为助，蜀兵至宝鸡，为晖将药元福、<br /><br />&nbsp;&nbsp;&nbsp;&nbsp;李彦从所败。晖攻凤翔，堑而围之，数以精兵挑战，景崇不出。晖乃令千人潜之<br /><br />&nbsp;&nbsp;&nbsp;&nbsp;城南一舍，伪为蜀兵旗帜，循南山而下，声言蜀救兵至矣，须臾尘起，景崇以为<br /><br />&nbsp;&nbsp;&nbsp;&nbsp;然，乃令数千人溃围而出以为应。晖设伏以待之，景崇兵大败，由是不敢复出。<br /><br />&nbsp;&nbsp;&nbsp;&nbsp;明年，守贞、思绾相次皆败，景崇客周璨谓景崇曰：“公能守此者，以有河<br /><br />&nbsp;&nbsp;&nbsp;&nbsp;中、京兆也。今皆败矣，何所恃乎？不如降也。”景崇曰：“诚累君等，然事急<br /><br />&nbsp;&nbsp;&nbsp;&nbsp;矣，吾欲为万有一得之计可乎？吾闻赵晖精兵皆在城北，今使公孙辇等烧城东门<br /><br />&nbsp;&nbsp;&nbsp;&nbsp;伪降，吾以牙兵击其城北兵，脱使不成而死，犹胜于束手屯。”璨等皆然之。迟<br /><br />&nbsp;&nbsp;&nbsp;&nbsp;明，辇烧东门将降，而府中火起，景崇自焚矣，辇乃降晖。<br /><br />&nbsp;&nbsp;&nbsp;&nbsp;○赵思绾<br /><br />&nbsp;&nbsp;&nbsp;&nbsp;赵思绾，魏州人也。为河中节度使赵赞牙将。汉高祖即位，徙赞镇永兴，赞<br /><br />&nbsp;&nbsp;&nbsp;&nbsp;入朝京师，留思绾兵数百人于永兴。高祖遣王景崇至永兴，与齐藏珍以兵迎回鹘，<br /><br />&nbsp;&nbsp;&nbsp;&nbsp;阴以西事属之。景崇至永兴，赞虽入朝，而其所召蜀兵已据子午谷，景崇用思绾<br /><br />&nbsp;&nbsp;&nbsp;&nbsp;兵击走之。遂与思绾俱西，然以非己兵，惧思绾等有二心，意欲黥其面以自随，<br /><br />&nbsp;&nbsp;&nbsp;&nbsp;而难言之，乃稍微风其旨。思绾厉声请先黥以率众，齐藏珍恶之，窃劝景崇杀思<br /><br />&nbsp;&nbsp;&nbsp;&nbsp;绾，景崇不听，与俱西。<br /><br />&nbsp;&nbsp;&nbsp;&nbsp;高祖遣使者召思绾等，是时侯益来朝，思绾以兵从益东归。思绾谓其下常彦<br /><br />&nbsp;&nbsp;&nbsp;&nbsp;卿曰：“赵公已入人手，吾属至，并死矣，奈何？”彦卿曰：“事至而变，勿预<br /><br />&nbsp;&nbsp;&nbsp;&nbsp;言也。”益行至永兴，永兴副使安友规出迎益，饮于郊亭，思绾前曰：“兵馆城<br /><br />&nbsp;&nbsp;&nbsp;&nbsp;东，然将士家属皆居城中，愿纵兵入城挈其家属。”益信之以为然。思绾与部下<br /><br />&nbsp;&nbsp;&nbsp;&nbsp;入城，有州校坐于城门，思绾殴之，夺其佩刀斩之，并斩门者十馀人，遂闭门劫<br /><br />&nbsp;&nbsp;&nbsp;&nbsp;库兵以叛。<br /><br />&nbsp;&nbsp;&nbsp;&nbsp;高祖遣郭从义、王峻讨之，经年莫能下，而王景崇亦叛，与思绾俱送款于李<br /><br />&nbsp;&nbsp;&nbsp;&nbsp;守贞，守贞以思绾为晋昌军节度使。隐帝遣郭威西督诸将兵，先围守贞于河中。<br /><br />&nbsp;&nbsp;&nbsp;&nbsp;居数月，思绾城中食尽，杀人而食，每犒宴，杀人数百，庖宰一如羊豕。思绾取<br /><br />&nbsp;&nbsp;&nbsp;&nbsp;其胆以酒吞之，语其下曰：“食胆至千，则勇无敌矣！”思绾计穷，募人为地道，<br /><br />&nbsp;&nbsp;&nbsp;&nbsp;将走蜀，其判官陈让能谓思绾曰：“公比于国无嫌，但惧死而为此尔！今国家用<br /><br />&nbsp;&nbsp;&nbsp;&nbsp;兵三方，劳敝不已，诚能翻然效顺，率先自归，以功补过，庶几有生；若坐守穷<br /><br />&nbsp;&nbsp;&nbsp;&nbsp;城，待死而已。”思绾然之，乃遣教练使刘诣从义乞降，而遣其将刘筠奉表朝<br /><br />&nbsp;&nbsp;&nbsp;&nbsp;廷。拜思绾镇国军留后，趣使就镇，思绾迟留不行。蜀阴遣人招思绾，思绾将奔<br /><br />&nbsp;&nbsp;&nbsp;&nbsp;蜀，而从义亦疑之，乃遣人白郭威，威命从义图之。从义因入城召思绾，趣之上<br /><br />&nbsp;&nbsp;&nbsp;&nbsp;道，至则擒之。思绾问曰：“何以用刑？”告者曰：“立钉也。”思绾厉声曰：<br /><br />&nbsp;&nbsp;&nbsp;&nbsp;“为吾告郭公，吾死未足塞责，然钉磔之丑，壮夫所耻，幸少假之。”从义许之，<br /><br />&nbsp;&nbsp;&nbsp;&nbsp;父子俱斩于市。<br /><br />&nbsp;&nbsp;&nbsp;&nbsp;○慕容彦超<br /><br />&nbsp;&nbsp;&nbsp;&nbsp;慕容彦超，吐谷浑部人，汉高祖同产弟也。尝冒姓阎氏，彦超黑色胡髯，号<br /><br />&nbsp;&nbsp;&nbsp;&nbsp;阎昆仓。少事唐明宗为军校，累迁刺史。唐、晋之间，历磁、单、濮、棣四州，<br /><br />&nbsp;&nbsp;&nbsp;&nbsp;坐濮州造L受赇，法当死，汉高祖自太原上章论救，得减死，流于房州。契丹灭<br /><br />&nbsp;&nbsp;&nbsp;&nbsp;晋，汉高祖起太原，彦超自流所逃归汉，拜镇宁军节度使。杜重威反于魏，高祖<br /><br />&nbsp;&nbsp;&nbsp;&nbsp;以天平军节度使高行周为都部署以讨之，以彦超为副。彦超与行周谋议多不协，<br /><br />&nbsp;&nbsp;&nbsp;&nbsp;行周用兵持重，兵至城下，久之不进。彦超欲速进战，而行周不许。行周有女嫁<br /><br />&nbsp;&nbsp;&nbsp;&nbsp;重威子，彦超扬言行周以女故，惜贼城而不攻，行周大怒。高祖闻二人不相得，<br /><br />&nbsp;&nbsp;&nbsp;&nbsp;惧有佗变，由是遽亲征。彦超数以事凌辱行周，行周不能忍，见宰相涕泣，以屎<br /><br />&nbsp;&nbsp;&nbsp;&nbsp;塞口以自诉。高祖知曲在彦超，遣人慰劳行周，召彦超责之，又遣诣行周谢过，<br /><br />&nbsp;&nbsp;&nbsp;&nbsp;行周意稍解。<br /><br />&nbsp;&nbsp;&nbsp;&nbsp;是时，汉兵顿魏城下已久，重威守益坚，诸将皆知未可图，方伺其隙，而彦<br /><br />&nbsp;&nbsp;&nbsp;&nbsp;超独言可速攻，高祖以为然，因自督士卒急攻，死伤者万馀人，由是不敢复言攻。<br /><br />&nbsp;&nbsp;&nbsp;&nbsp;后重威出降，高祖以行周为天雄军节度使，行周辞不敢受，高祖遣苏逢吉谕之曰：<br /><br />&nbsp;&nbsp;&nbsp;&nbsp;“吾当为尔徙彦超。”行周乃受，而彦超徙镇泰宁。<br /><br />&nbsp;&nbsp;&nbsp;&nbsp;隐帝已杀史弘肇等，又遣人之魏杀周太祖及王峻等，惧事不果，召诸将入卫<br /><br />&nbsp;&nbsp;&nbsp;&nbsp;京师。使者至兖，彦超方食，释匕箸而就道。周兵犯京师，开封尹侯益谓隐帝曰：<br /><br />&nbsp;&nbsp;&nbsp;&nbsp;“北兵之来，其家属皆在京师，宜闭门以挫其锐，遣其妻子登陴以招北兵，可使<br /><br />&nbsp;&nbsp;&nbsp;&nbsp;解甲。”彦超诮益曰：“益老矣！此懦夫之计也。”隐帝乃遣彦超副益，将兵于<br /><br />&nbsp;&nbsp;&nbsp;&nbsp;北郊。周兵至，益夜叛降于周。彦超力战于七里，隐帝出劳军，太后使人告彦超<br /><br />&nbsp;&nbsp;&nbsp;&nbsp;善卫帝，彦超大言报曰：“北兵何能为？当于阵上喝坐使归营。”又谓隐帝曰：<br /><br />&nbsp;&nbsp;&nbsp;&nbsp;“官家宫中无事，明日可出观臣战。”明日隐帝复出劳军，彦超战败奔兖州，隐<br /><br />&nbsp;&nbsp;&nbsp;&nbsp;帝遇弑于北郊。<br /><br />&nbsp;&nbsp;&nbsp;&nbsp;周太祖入立，彦超不自安，数有所献，太祖报以玉带，又赐诏书安慰之，呼<br /><br />&nbsp;&nbsp;&nbsp;&nbsp;彦超为弟而不名，又遣翰林学士鲁崇谅往慰谕之，彦超心益疑惧。已而刘F自立<br /><br />&nbsp;&nbsp;&nbsp;&nbsp;于太原，出兵攻晋、绛，太祖遣王峻用兵西方，彦超乘间亦谋反，遣押衙郑麟至<br /><br />&nbsp;&nbsp;&nbsp;&nbsp;京师求入朝，太祖知其诈，手诏许之。彦超复称管内多盗而止，又为高行周所与<br /><br />&nbsp;&nbsp;&nbsp;&nbsp;书以进，其辞皆指斥周过失，若欲共反者。太祖验其印文伪，以书示行周。彦超<br /><br />&nbsp;&nbsp;&nbsp;&nbsp;又遣人南结李c，c为出兵攻沐阳，为周兵所败，而刘F攻晋、绛不克，解去。<br /><br />&nbsp;&nbsp;&nbsp;&nbsp;太祖乃遣侍卫步军指挥使曹英、客省使向训讨之，彦超闭城自守。<br /><br />&nbsp;&nbsp;&nbsp;&nbsp;初，彦超之反也，判官崔周度谏曰：“鲁，诗书之国也，自伯禽以来未有能<br /><br />&nbsp;&nbsp;&nbsp;&nbsp;霸者，然以礼义守之而长世者多矣。今公英武，一代之豪杰也，若量力相时而动，<br /><br />&nbsp;&nbsp;&nbsp;&nbsp;可以保富贵终身。李河中、安襄阳、镇阳杜令公，近岁之龟鉴也。”彦超大怒，<br /><br />&nbsp;&nbsp;&nbsp;&nbsp;未有以害之。已而见围，因大括城中民赀以犒军，前陕州司马阎弘鲁惧其鞭扑，<br /><br />&nbsp;&nbsp;&nbsp;&nbsp;乃悉家赀以献。彦超以为未尽，又欲并罪周度，乃令周度监括弘鲁家。周度谓弘<br /><br />&nbsp;&nbsp;&nbsp;&nbsp;鲁曰：“公命之死生，系财之多少，愿无隐也。”弘鲁遣家僮与周度属刂掘搜索<br /><br />&nbsp;&nbsp;&nbsp;&nbsp;无所得。彦超又遣郑麟持刃迫之，弘鲁惶恐拜其妻妾，妻妾皆言无所隐。周度入<br /><br />&nbsp;&nbsp;&nbsp;&nbsp;白彦超，彦超不信，下弘鲁及周度于狱。弘鲁乳母于泥中得金缠臂献彦超，欲赎<br /><br />&nbsp;&nbsp;&nbsp;&nbsp;出弘鲁，彦超大怒，遣军校笞弘鲁夫妇肉烂而死，遂斩周度于市。<br /><br />&nbsp;&nbsp;&nbsp;&nbsp;是岁，镇星犯角、亢，占曰：“角、亢，郑分，兖州当焉。”彦超即率军府<br /><br />&nbsp;&nbsp;&nbsp;&nbsp;将吏步出西门三十里致祭，迎于开元寺，塑像以事之，日常一至，又使民家立黄<br /><br />&nbsp;&nbsp;&nbsp;&nbsp;幡以禳之。<br /><br />&nbsp;&nbsp;&nbsp;&nbsp;彦超为人多智诈而好聚敛，在镇尝置库质钱，有奸民为伪银以质者，主吏久<br /><br />&nbsp;&nbsp;&nbsp;&nbsp;之乃觉。彦超阴教主吏夜穴库垣，尽徙其金帛于佗所而以盗告。彦超即榜于市，<br /><br />&nbsp;&nbsp;&nbsp;&nbsp;使民自占所质以偿之，民皆争以所质物自言，已而得质伪银者，置之深室，使教<br /><br />&nbsp;&nbsp;&nbsp;&nbsp;十馀人日夜为之，皆铁为质而包双银，号“铁胎银”。其被围也，勉其城守者曰：<br /><br />&nbsp;&nbsp;&nbsp;&nbsp;“吾有银数千铤，当悉以赐汝。”军士私相谓曰：“此铁胎尔，复何用哉！”皆<br /><br />&nbsp;&nbsp;&nbsp;&nbsp;不为之用。明年五月，太祖亲征，城破，彦超夫妻皆投井死，其子继勋率其徒五<br /><br />&nbsp;&nbsp;&nbsp;&nbsp;百人出奔被擒，遂灭其族。兖州平，太祖诏赠阎弘鲁左骁卫大将军、崔周度秘书<br /><br />&nbsp;&nbsp;&nbsp;&nbsp;监。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944352);">加入书签</a><a
                        href="944351.html">上一页</a>&larr;<a href="index.html">返回列表</a>&rarr;<a
                            href="944353.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944351.html"; var next_page = "944353.html"; var index_page = "index.html"; var sortid = "9"; var article_id = "14650"; var chapter_id = "944352"; var articlename = "新五代史"; var chaptername = " 卷五十三 杂传第四十一"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>