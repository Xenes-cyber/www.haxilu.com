<!DOCTYPE html>
<html>
<head>
<meta charset="gbk" />
<title>新五代史- 卷三十三 死事传第二十一-在线阅读-哈西文学网</title>
<meta name="keywords" content="欧阳修，新五代史， 卷三十三 死事传第二十一全文， 卷三十三 死事传第二十一在线阅读 哈西文学网" />
<meta name="description" content="哈西文学网提供欧阳修的新五代史  卷三十三 死事传第二十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944332.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944332.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十三 死事传第二十一</h1>
            <div class="link xb">
                <a href="944331.html">上一页</a>&larr;<a href="index.html">返回列表</a>&rarr;<a
                    href="944333.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼甚哉！自开平讫于显德，终始五十三年，而天下五代。士之不幸而生其<br /><br />&nbsp;&nbsp;&nbsp;&nbsp;时，欲全其节而不二者，固鲜矣。于此之时，责士以死与必去，则天下为无士矣。<br /><br />&nbsp;&nbsp;&nbsp;&nbsp;然其习俗，遂以苟生不去为当然。至于儒者，以仁义忠信为学，享人之禄，任人<br /><br />&nbsp;&nbsp;&nbsp;&nbsp;之国者，不顾其存亡，皆恬然以苟生为得，非徒不知愧，而反以其得为荣者，可<br /><br />&nbsp;&nbsp;&nbsp;&nbsp;胜数哉！故吾于死事之臣，有所取焉。君子之于人也，乐成其美而不求其备，况<br /><br />&nbsp;&nbsp;&nbsp;&nbsp;死者人之所难乎？吾于五代，得全节之士三人而已。其初无卓然之节，而终以死<br /><br />&nbsp;&nbsp;&nbsp;&nbsp;人之事者，得十有五人焉，而战没者不得与也。然吾取王清、史彦超者，其有旨<br /><br />&nbsp;&nbsp;&nbsp;&nbsp;哉！其有旨哉！作《死事传》。<br /><br />&nbsp;&nbsp;&nbsp;&nbsp;○张源德<br /><br />&nbsp;&nbsp;&nbsp;&nbsp;张源德者，不知其世家，或曰本晋人也。少事晋，无所称。从李罕之以潞州<br /><br />&nbsp;&nbsp;&nbsp;&nbsp;叛晋降梁，罕之遣源德见梁太祖。太祖时，源德自金吾卫将军为蔡州刺史。梁贞<br /><br />&nbsp;&nbsp;&nbsp;&nbsp;明三年，魏博节度使杨师厚卒，末帝分魏、相等六州为两镇，惧魏军不从，乃遣<br /><br />&nbsp;&nbsp;&nbsp;&nbsp;刘寻阝将兵万人，屯于魏以虞变。魏军果叛，迫其节度使贺德伦以魏、博二州降<br /><br />&nbsp;&nbsp;&nbsp;&nbsp;晋。当是时，源德为寻阝守贝州。晋王入魏，诸将欲先击贝州，晋王曰：“贝城<br /><br />&nbsp;&nbsp;&nbsp;&nbsp;小而坚，攻之难卒下。且源德虽恃刘寻阝之兵，然与沧州相首尾，今德州居其中<br /><br />&nbsp;&nbsp;&nbsp;&nbsp;而无备，不如先取之，则沧、贝之势分而易图也。”乃先袭破德州，然后以兵五<br /><br />&nbsp;&nbsp;&nbsp;&nbsp;千攻源德，源德坚守不下，晋军堑而围之。<br /><br />&nbsp;&nbsp;&nbsp;&nbsp;已而刘寻阝大败于故元城，南走黎阳，晋军攻破持荩而卫州刺史来昭、邢<br /><br />&nbsp;&nbsp;&nbsp;&nbsp;州节度使阎宝皆以城降晋，磁州刺史靳昭、相州张筠、沧州戴思远皆弃城走。当<br /><br />&nbsp;&nbsp;&nbsp;&nbsp;此时，晋已先下全燕，而镇、定皆附于晋，自河以北、山以东，四面千里，六镇<br /><br />&nbsp;&nbsp;&nbsp;&nbsp;数十州之地皆归晋，独贝一州，围之逾年不可下。源德守既坚，而贝人闻晋已尽<br /><br />&nbsp;&nbsp;&nbsp;&nbsp;有河北，城中食且尽，乃劝源德出降，源德不从，遂见杀。<br /><br />&nbsp;&nbsp;&nbsp;&nbsp;源德已死，贝人谋曰：“晋围吾久，吾穷而后降，惧皆不免也。”乃告于晋<br /><br />&nbsp;&nbsp;&nbsp;&nbsp;曰：“吾欲被甲执兵而降，得赦而后释之，如何？”晋军许诺，贝人三千出降，<br /><br />&nbsp;&nbsp;&nbsp;&nbsp;已释甲，晋兵四面围而尽杀之。<br /><br />&nbsp;&nbsp;&nbsp;&nbsp;○夏鲁奇<br /><br />&nbsp;&nbsp;&nbsp;&nbsp;夏鲁奇，字邦杰，青州人也。唐庄宗时，赐姓名曰李绍奇，其后庄宗赐姓名<br /><br />&nbsp;&nbsp;&nbsp;&nbsp;者，皆复其故。鲁奇初事梁为宣武军校，后奔于晋，为卫护指挥使。从周德威攻<br /><br />&nbsp;&nbsp;&nbsp;&nbsp;刘守光于幽州，守光将单廷、元行钦以骁勇自负，鲁奇每与二将斗，辄不能解，<br /><br />&nbsp;&nbsp;&nbsp;&nbsp;两军皆释兵而观之。晋已下魏博，梁将刘寻阝军于洹水，庄宗以百骑觇敌，遇寻<br /><br />&nbsp;&nbsp;&nbsp;&nbsp;阝伏兵，围之数重，几不得脱，鲁奇力战，手杀百馀人，身被二十馀创，与庄宗<br /><br />&nbsp;&nbsp;&nbsp;&nbsp;决围而出。庄宗益奇之，以为磁州刺史。从战中都，擒王彦章，庄宗壮之，赐绢<br /><br />&nbsp;&nbsp;&nbsp;&nbsp;千疋，拜郑州防御使。迁河阳节度使，为政有惠爱。徙镇忠武，河阳之人遮留不<br /><br />&nbsp;&nbsp;&nbsp;&nbsp;得行，父老诣京师乞留，明宗遣中使往谕之，鲁奇乃得去。唐师伐荆南，以鲁奇<br /><br />&nbsp;&nbsp;&nbsp;&nbsp;为招讨副使，无功而还。徙镇武信，东川董璋反，攻遂州，鲁奇闭城拒之，旬月<br /><br />&nbsp;&nbsp;&nbsp;&nbsp;救兵不至，城中食尽，鲁奇自刎死，年四十九。<br /><br />&nbsp;&nbsp;&nbsp;&nbsp;○姚洪<br /><br />&nbsp;&nbsp;&nbsp;&nbsp;姚洪，本梁之小校也。自董璋为梁将，洪尝事璋，后事唐为指挥使。长兴中，<br /><br />&nbsp;&nbsp;&nbsp;&nbsp;遣洪将千人戍阆州。董璋反，遣人以书招洪，洪得璋书，辄投厕中。后璋兵攻破<br /><br />&nbsp;&nbsp;&nbsp;&nbsp;阆州，执洪，璋曰：“尔为健儿，我遇汝厚，奈何负我邪？”洪骂曰：“老贼！<br /><br />&nbsp;&nbsp;&nbsp;&nbsp;尔昔为李七郎奴，扫马粪，得一脔残炙，感恩不已。今天子用尔为节度使，何苦<br /><br />&nbsp;&nbsp;&nbsp;&nbsp;反邪？吾能为国家死，不能从人奴以生！”璋怒，然镬于前，令壮士十人l其肉<br /><br />&nbsp;&nbsp;&nbsp;&nbsp;而食，洪至死大骂。明宗闻之泣下，录其二子，而厚恤其家。<br /><br />&nbsp;&nbsp;&nbsp;&nbsp;○王思同<br /><br />&nbsp;&nbsp;&nbsp;&nbsp;王思同，幽州人也。其父敬柔，娶刘仁恭女，生思同。思同事仁恭为银胡<革录><br /><br />&nbsp;&nbsp;&nbsp;&nbsp;指挥使，仁恭为其子守光所囚，思同奔晋，以为飞胜指挥使。梁、晋相距于莘，<br /><br />&nbsp;&nbsp;&nbsp;&nbsp;遣思同筑垒杨刘，以功迁神武十军都指挥使，累迁郑州防御使。思同为人敢勇，<br /><br />&nbsp;&nbsp;&nbsp;&nbsp;善骑射，好学，颇喜为诗，轻财重义，多礼文士，然未尝有战功。<br /><br />&nbsp;&nbsp;&nbsp;&nbsp;明宗时，以久次为匡国军节度使，徙镇雄武。是时，吐蕃数为寇，而秦州无<br /><br />&nbsp;&nbsp;&nbsp;&nbsp;亭障，思同列四十馀栅以御之。居五年，来朝，明宗问以边事，思同指画山川，<br /><br />&nbsp;&nbsp;&nbsp;&nbsp;陈其利害。思同去，明宗顾左右曰：“人言思同不管事，能若是邪？”于是始知<br /><br />&nbsp;&nbsp;&nbsp;&nbsp;其材，以为右武卫上将军、京兆尹、西京留守。石敬瑭讨董璋，思同为先锋指挥<br /><br />&nbsp;&nbsp;&nbsp;&nbsp;使，兵入剑门，而后军不继，思同与璋战，不胜而却。敬瑭兵罢，思同徙镇山南<br /><br />&nbsp;&nbsp;&nbsp;&nbsp;西道，已而复为京兆尹、西京留守。<br /><br />&nbsp;&nbsp;&nbsp;&nbsp;应顺元年二月，潞王从珂反凤翔，驰檄四邻，言奸臣幸先帝疾病，贼杀秦王<br /><br />&nbsp;&nbsp;&nbsp;&nbsp;而立幼嗣，侵弱宗室，动摇藩方，陈己所以兴兵讨乱之状。因遣伶奴安十十以五<br /><br />&nbsp;&nbsp;&nbsp;&nbsp;弦谒思同，欲因其欢以通意。是时，诸镇皆怀向背，所得潞王书檄，虽以上闻，<br /><br />&nbsp;&nbsp;&nbsp;&nbsp;而不绝其使。独思同执十十及从珂所使推官郝诩等送京师。愍帝嘉其忠，即以思<br /><br />&nbsp;&nbsp;&nbsp;&nbsp;同为西面行营马步军都部署。三月，会诸镇兵围凤翔，破东西关城。从珂兵弱而<br /><br />&nbsp;&nbsp;&nbsp;&nbsp;守甚坚，外兵伤死者众，从珂登城呼外兵而泣曰：“吾从先帝二十年，大小数百<br /><br />&nbsp;&nbsp;&nbsp;&nbsp;战，甲不解体，金疮满身，士卒固尝从我矣。今先帝新弃天下，而朝廷信用奸人，<br /><br />&nbsp;&nbsp;&nbsp;&nbsp;离间骨肉，我实何罪而见伐乎？”因恸哭。士卒闻者，皆悲怜之。兴元张虔钊攻<br /><br />&nbsp;&nbsp;&nbsp;&nbsp;城西，督战甚急，士卒苦之，反兵攻虔钊，虔钊走。羽林指挥使杨思权呼曰：<br /><br />&nbsp;&nbsp;&nbsp;&nbsp;“潞王，吾主也！”乃引军自西门入降从珂。而思同朱知，犹督战。严卫指挥使<br /><br />&nbsp;&nbsp;&nbsp;&nbsp;尹晖麾其众曰：“城西军入城受赏矣！何用战邪？”士卒解甲弃仗，声闻数里，<br /><br />&nbsp;&nbsp;&nbsp;&nbsp;遂皆入城降。诸镇之兵皆溃。思同挺身走，至长安，西京副留守刘遂雍闭门不纳，<br /><br />&nbsp;&nbsp;&nbsp;&nbsp;乃走潼关。从珂引兵东，至昭应，前锋追执思同。从珂责曰：“罪可逃乎？”思<br /><br />&nbsp;&nbsp;&nbsp;&nbsp;同曰：“非不知从王而得生，恐终死不能见先帝于地下。”从珂愧其言，乃杀之。<br /><br />&nbsp;&nbsp;&nbsp;&nbsp;汉高祖即位，赠侍中。<br /><br />&nbsp;&nbsp;&nbsp;&nbsp;○张敬达<br /><br />&nbsp;&nbsp;&nbsp;&nbsp;张敬达，字志通，代州人也，小字生铁。少以骑射事唐庄宗为厅直军使。明<br /><br />&nbsp;&nbsp;&nbsp;&nbsp;宗时，为河东马步军都指挥使，领钦州刺史，累迁彰国、大同军节度使，徙镇武<br /><br />&nbsp;&nbsp;&nbsp;&nbsp;信、晋昌。清泰二年，契丹数犯边，废帝以河东节度使石敬瑭兼大同、彰国、振<br /><br />&nbsp;&nbsp;&nbsp;&nbsp;武、威塞等军蕃汉马步军都总管，屯于忻州，屯兵聚噪遮敬瑭呼“万岁”，敬瑭<br /><br />&nbsp;&nbsp;&nbsp;&nbsp;斩三十馀人以止之。废帝疑敬瑭有异志，乃以敬达为北面副总管，以分其兵。明<br /><br />&nbsp;&nbsp;&nbsp;&nbsp;年夏，徙敬瑭镇天平，遂以敬达为大同、彰国、振武、威塞等军蕃汉马步军都部<br /><br />&nbsp;&nbsp;&nbsp;&nbsp;署，敬瑭因此遂反。即以敬达为太原四面招讨使。六月，兵围太原，敬达为长城<br /><br />&nbsp;&nbsp;&nbsp;&nbsp;连栅，云梯飞炮以攻之，所为城栅将成，辄有大风雨水暴至以坏之。<br /><br />&nbsp;&nbsp;&nbsp;&nbsp;敬瑭求救于契丹。九月，契丹耶律德光自雁门入，旌旗相属五十馀里。德光<br /><br />&nbsp;&nbsp;&nbsp;&nbsp;先遣人告敬瑭曰：“吾欲今日破敌可乎？”敬瑭报曰：“大兵远来，而贼势方盛，<br /><br />&nbsp;&nbsp;&nbsp;&nbsp;要在成功，不必速也。”使者未复命，而兵已交。敬达阵于西山，契丹以羸骑三<br /><br />&nbsp;&nbsp;&nbsp;&nbsp;千，革鞭木<革登>，人马皆不甲胄，以趋唐军。唐军争驰之，契丹兵走。追至汾曲，<br /><br />&nbsp;&nbsp;&nbsp;&nbsp;伏发，断唐军为二，其在北者皆死，死者万馀人。敬达收军栅晋安，契丹围之。<br /><br />&nbsp;&nbsp;&nbsp;&nbsp;废帝遣赵延寿、范延光等救之。延寿屯团柏谷，延光屯辽州，相去皆百馀里。契<br /><br />&nbsp;&nbsp;&nbsp;&nbsp;丹兵围敬达者，自晋安寨南，长百馀里，阔五十里，敬达军中望之，但见穹庐连<br /><br />&nbsp;&nbsp;&nbsp;&nbsp;属如冈阜，四面亘以毛索，挂铃为警，纵犬往来。敬达军中有夜出者，辄为契丹<br /><br />&nbsp;&nbsp;&nbsp;&nbsp;所得，由是闭壁不敢复出。延寿等皆有二心，无救敬达意。敬达犹有兵五万人、<br /><br />&nbsp;&nbsp;&nbsp;&nbsp;马万匹，久之食尽，削木筛粪以饲其马，马死者食之，已而马尽。副招讨使杨光<br /><br />&nbsp;&nbsp;&nbsp;&nbsp;远劝敬达降晋，敬达自以不忍背唐，而救兵且至，光远促之不已，敬达曰：“诸<br /><br />&nbsp;&nbsp;&nbsp;&nbsp;公何相迫邪！何不杀我而降？”光远即斩敬达降。契丹耶律德光闻敬达死，哀其<br /><br />&nbsp;&nbsp;&nbsp;&nbsp;忠，遣人收葬之。<br /><br />&nbsp;&nbsp;&nbsp;&nbsp;○翟进宗（张万迪附）<br /><br />&nbsp;&nbsp;&nbsp;&nbsp;翟进宗、张万迪者，皆不知其何人也。初皆事唐，后事晋，进宗为淄州刺史，<br /><br />&nbsp;&nbsp;&nbsp;&nbsp;万迪为登州刺史。杨光远反，以骑兵数百胁取二刺史至青州，万迪听命，而进宗<br /><br />&nbsp;&nbsp;&nbsp;&nbsp;独不屈，光远遂杀进宗。出帝赠进宗左武卫上将军。及光远平，曲赦青州，虽光<br /><br />&nbsp;&nbsp;&nbsp;&nbsp;远子孙皆见慰释，而独不赦万迪，暴其罪而斩之。诏求进宗尸，加礼归葬，葬事<br /><br />&nbsp;&nbsp;&nbsp;&nbsp;官给，以其子仁钦为东头供奉官。<br /><br />&nbsp;&nbsp;&nbsp;&nbsp;○沈斌<br /><br />&nbsp;&nbsp;&nbsp;&nbsp;沈斌，字安时，徐州下邳人也。少为军卒，事梁为拱辰都指挥使。后事唐，<br /><br />&nbsp;&nbsp;&nbsp;&nbsp;从魏王继岌破蜀，平康延孝，以功为虢州刺史，历随、赵等八州刺史。晋开运元<br /><br />&nbsp;&nbsp;&nbsp;&nbsp;年，为祁州刺史。契丹犯塞至于榆林，过祁州，斌以谓契丹深入晋地而归兵羸乏<br /><br />&nbsp;&nbsp;&nbsp;&nbsp;可击，即以州兵邀之。契丹以精骑划门，斌兵多死，城中无备，虏将赵延寿留兵<br /><br />&nbsp;&nbsp;&nbsp;&nbsp;急攻之，延寿招斌降，斌从城上骂延寿曰：“公父子误计，陷于腥膻，忍以犬羊<br /><br />&nbsp;&nbsp;&nbsp;&nbsp;之众，残贼父母之邦，斌能为国死尔，不能效公所为也！”已而城陷，斌自尽，<br /><br />&nbsp;&nbsp;&nbsp;&nbsp;其家属皆没于虏。<br /><br />&nbsp;&nbsp;&nbsp;&nbsp;○王清<br /><br />&nbsp;&nbsp;&nbsp;&nbsp;王清，字去瑕，持萸周人也。初事唐为宁卫指挥使。后事晋为奉国都虞候。<br /><br />&nbsp;&nbsp;&nbsp;&nbsp;安从进叛襄州，从高行周攻之，逾年不能下，清谓行周曰：“从进闭孤城以自守，<br /><br />&nbsp;&nbsp;&nbsp;&nbsp;其势岂得久邪？”因请先登，遂攻破之。开运二年冬，从杜重威战阳城，清以力<br /><br />&nbsp;&nbsp;&nbsp;&nbsp;战功为步军之最，加检校司徒。是冬，重威军中渡桥南，虏军其北以相拒，而虏<br /><br />&nbsp;&nbsp;&nbsp;&nbsp;以精骑并西山出晋军后，南击栾城，断晋饷道。清谓重威曰：“晋军危矣！今去<br /><br />&nbsp;&nbsp;&nbsp;&nbsp;镇州五里，而守死于此，营孤食尽，将若之何？请以步兵二千为先锋，夺桥开路，<br /><br />&nbsp;&nbsp;&nbsp;&nbsp;公率诸军继进以入镇州，可以守也。”重威许之，遣与宋彦筠俱前，清与虏战，<br /><br />&nbsp;&nbsp;&nbsp;&nbsp;败之，夺其桥。是时，重威已有二志，犹豫不肯进，彦筠亦退走，清曰：“吾独<br /><br />&nbsp;&nbsp;&nbsp;&nbsp;死于此矣！”因力战而死。年五十三。汉高祖立，赠清太傅。<br /><br />&nbsp;&nbsp;&nbsp;&nbsp;○史彦超<br /><br />&nbsp;&nbsp;&nbsp;&nbsp;史彦超，云州人也。为人勇悍骁捷。周太祖起魏时，彦超为汉龙捷都指挥使，<br /><br />&nbsp;&nbsp;&nbsp;&nbsp;以兵从。太祖入立，迁虎捷都指挥使，戍于晋州。刘F攻晋州，州无主帅，知州<br /><br />&nbsp;&nbsp;&nbsp;&nbsp;王万敢不能拒，彦超以戍兵坚守月馀，太祖遣王峻救之，F兵解去。以功迁龙捷<br /><br />&nbsp;&nbsp;&nbsp;&nbsp;右厢都指挥使，领郑州防御使。周、汉战高平，彦超为前锋，先登陷阵，以功拜<br /><br />&nbsp;&nbsp;&nbsp;&nbsp;感德军节度使。周兵围汉太原，契丹救汉，出忻、代。世宗遣符彦卿拒之，以彦<br /><br />&nbsp;&nbsp;&nbsp;&nbsp;超为先锋，战忻口，彦超勇愤俱发，左右驰击，解而复合者数四，遂殁于阵。<br /><br />&nbsp;&nbsp;&nbsp;&nbsp;是时，世宗败汉高平，乘胜而进，围城之役，诸将议不一，故久无成功。世<br /><br />&nbsp;&nbsp;&nbsp;&nbsp;宗欲解去而未决，闻彦超战死，遽班师，仓卒之际，亡失甚众。世宗既惜彦超而<br /><br />&nbsp;&nbsp;&nbsp;&nbsp;愤无成功，忧忿不食者数日。赠彦超太师，优恤其家焉。<br /><br />&nbsp;&nbsp;&nbsp;&nbsp;○孙晟<br /><br />&nbsp;&nbsp;&nbsp;&nbsp;孙晟，初名凤，又名忌，密州人也。好学，有文辞，尤长于诗。少为道士，<br /><br />&nbsp;&nbsp;&nbsp;&nbsp;居庐山简寂宫。常画唐诗人贾岛像置于屋壁，晨夕事之。简寂宫道士恶晟，以为<br /><br />&nbsp;&nbsp;&nbsp;&nbsp;妖，以杖驱出之。乃儒服北之赵、魏，谒唐庄宗于镇州，庄宗以晟为著作佐郎。<br /><br />&nbsp;&nbsp;&nbsp;&nbsp;天成中，朱守殷镇汴州，辟为判官。守殷反，伏诛，晟乃弃其妻子，亡命陈、宋<br /><br />&nbsp;&nbsp;&nbsp;&nbsp;之间。安重诲恶晟，以谓教守殷反者晟也，画其像购之，不可得，遂族其家。<br /><br />&nbsp;&nbsp;&nbsp;&nbsp;晟奔于吴。是时，李c方篡杨氏，多招四方之士，得晟，喜其文辞，使为教<br /><br />&nbsp;&nbsp;&nbsp;&nbsp;令，由是知名。晟为人口吃，遇人不能道寒暄，已而坐定，谈辩锋生，听者忘倦。<br /><br />&nbsp;&nbsp;&nbsp;&nbsp;c尤爱之，引与计议，多合意，以为右仆射，与冯延巳并为c相。晟轻延巳为人，<br /><br />&nbsp;&nbsp;&nbsp;&nbsp;常曰：“金碗玉杯而盛狗屎可乎？”晟事c父子二十馀年，官至司空，家益富骄，<br /><br />&nbsp;&nbsp;&nbsp;&nbsp;每食不设几案，使众妓各执一器，环立而侍，号“肉台盘”，时人多效之。<br /><br />&nbsp;&nbsp;&nbsp;&nbsp;周世宗征淮，李景惧，始遣泗州牙将王知朗至徐州，奉书以求和，世宗不答。<br /><br />&nbsp;&nbsp;&nbsp;&nbsp;又遣翰林学士钟谟、文理院学士李德明奉表称臣，不答。乃遣礼部尚书王崇质副<br /><br />&nbsp;&nbsp;&nbsp;&nbsp;晟奉表，谟与晟等皆言景愿割寿、濠、泗、楚、光、海六州之地，岁贡百万以佐<br /><br />&nbsp;&nbsp;&nbsp;&nbsp;军。而世宗已取滁、扬、濠、泗诸州，欲尽取淮南乃止，因留使者不遣，而攻寿<br /><br />&nbsp;&nbsp;&nbsp;&nbsp;州益急。谟等见世宗英武非景敌，而师甚盛，寿春且危，乃曰：“愿陛下宽臣五<br /><br />&nbsp;&nbsp;&nbsp;&nbsp;日之诛，容臣还取景表，尽献淮北诸州。”世宗许之，遣供奉官安弘道押德明、<br /><br />&nbsp;&nbsp;&nbsp;&nbsp;崇质南还，而谟与晟皆见留。德明等既还，景悔，不肯割地。世宗亦以暑雨班师，<br /><br />&nbsp;&nbsp;&nbsp;&nbsp;留李重进、张永德等分攻庐、寿，周兵所得扬、泰诸州，皆不能守，景兵复振。<br /><br />&nbsp;&nbsp;&nbsp;&nbsp;重进与永德两军相疑，有隙，永德上书言重进反，世宗不听。景知二将之相疑也，<br /><br />&nbsp;&nbsp;&nbsp;&nbsp;乃以蜡丸书遗重进，劝其反。<br /><br />&nbsp;&nbsp;&nbsp;&nbsp;初，晟之奉使也，语崇质曰：“吾行必不免，然吾终不负永陵一y土也。”<br /><br />&nbsp;&nbsp;&nbsp;&nbsp;永陵者，c墓也。及崇质还，而晟与钟谟俱至京师，馆于都亭驿，待之甚厚，每<br /><br />&nbsp;&nbsp;&nbsp;&nbsp;朝会入阁，使班东省官后，召见必饮以醇酒。已而周兵数败，尽失所得诸州，世<br /><br />&nbsp;&nbsp;&nbsp;&nbsp;宗忧之，召晟问江南事，晟不对，世宗怒，未有以发。会重进以景蜡丸书来上，<br /><br />&nbsp;&nbsp;&nbsp;&nbsp;多斥周过恶以为言，由是发怒曰：“晟来使我，言景畏吾神武，愿得北面称臣，<br /><br />&nbsp;&nbsp;&nbsp;&nbsp;保无二心，安得此指斥之言乎？”亟召待卫军虞候韩通收晟下狱，及其从者二百<br /><br />&nbsp;&nbsp;&nbsp;&nbsp;馀人皆杀之。晟临死，世宗犹遣近臣问之，晟终不对，神色怡然，正其衣冠南望<br /><br />&nbsp;&nbsp;&nbsp;&nbsp;而拜曰：“臣惟以死报国尔！”乃就刑。晟既死，钟谟亦贬耀州司马。其后，世<br /><br />&nbsp;&nbsp;&nbsp;&nbsp;宗怒解，怜晟忠，悔杀之，召拜钟谟卫尉少卿。景已割江北，遂遣谟还，而景闻<br /><br />&nbsp;&nbsp;&nbsp;&nbsp;晟死，亦赠鲁国公。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944332);">加入书签</a><a
                        href="944331.html">上一页</a>&larr;<a href="index.html">返回列表</a>&rarr;<a
                            href="944333.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944331.html"; var next_page = "944333.html"; var index_page = "index.html"; var sortid = "9"; var article_id = "14650"; var chapter_id = "944332"; var articlename = "新五代史"; var chaptername = " 卷三十三 死事传第二十一"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>