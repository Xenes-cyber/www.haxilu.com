<!DOCTYPE html>
<html>
<head>
<meta charset="gbk" />
<title>新五代史- 卷三十八 宦者传第二十六-在线阅读-哈西文学网</title>
<meta name="keywords" content="欧阳修，新五代史， 卷三十八 宦者传第二十六全文， 卷三十八 宦者传第二十六在线阅读 哈西文学网" />
<meta name="description" content="哈西文学网提供欧阳修的新五代史  卷三十八 宦者传第二十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944337.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944337.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十八 宦者传第二十六</h1>
            <div class="link xb">
                <a href="944336.html">上一页</a>&larr;<a href="index.html">返回列表</a>&rarr;<a
                    href="944338.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼，自古宦、女之祸深矣！明者未形而知惧，暗者患及而犹安焉，至于乱<br /><br />&nbsp;&nbsp;&nbsp;&nbsp;亡而不可悔也。虽然，不可以不戒。作《宦者传》。<br /><br />&nbsp;&nbsp;&nbsp;&nbsp;○张承业<br /><br />&nbsp;&nbsp;&nbsp;&nbsp;张承业，字继元，唐僖宗时宦者也。本姓康，幼阉，为内常侍张泰养子。晋<br /><br />&nbsp;&nbsp;&nbsp;&nbsp;王兵击王行瑜，承业数往来兵间，晋王喜其为人。及昭宗为李茂贞所迫，将出奔<br /><br />&nbsp;&nbsp;&nbsp;&nbsp;太原，乃先遣承业使晋以道意，因以为河东监军。其后崔胤诛宦官，宦官在外者，<br /><br />&nbsp;&nbsp;&nbsp;&nbsp;悉诏所在杀之。晋王怜承业，不忍杀，匿之斛律寺。昭宗崩，乃出承业，复为监<br /><br />&nbsp;&nbsp;&nbsp;&nbsp;军。<br /><br />&nbsp;&nbsp;&nbsp;&nbsp;晋王病且革，以庄宗属承业曰：“以亚子累公等。”庄宗常兄事承业，岁时<br /><br />&nbsp;&nbsp;&nbsp;&nbsp;升堂拜母，甚亲重之。庄宗在魏，与梁战河上十馀年，军国之事，皆委承业，承<br /><br />&nbsp;&nbsp;&nbsp;&nbsp;业亦尽心不懈。凡所以畜积金粟，收市兵马，劝课农桑，而成庄宗之业者，承业<br /><br />&nbsp;&nbsp;&nbsp;&nbsp;之功为多。自贞简太后、韩德妃、伊淑妃及诸公子在晋阳者，承业一切以法绳之，<br /><br />&nbsp;&nbsp;&nbsp;&nbsp;权贵皆敛手畏承业。<br /><br />&nbsp;&nbsp;&nbsp;&nbsp;庄宗岁时自魏归省亲，须钱蒲博、赏赐伶人，而承业主藏，钱不可得。庄宗<br /><br />&nbsp;&nbsp;&nbsp;&nbsp;乃置酒库中，酒酣，使子继岌为承业起舞，舞罢，承业出宝带、币、马为赠，庄<br /><br />&nbsp;&nbsp;&nbsp;&nbsp;宗指钱积呼继岌小字以语承业曰：“和哥乏钱，可与钱一积，何用带、马为也？”<br /><br />&nbsp;&nbsp;&nbsp;&nbsp;承业谢曰：“国家钱，非臣所得私也。”庄宗以语侵之，承业怒曰：“臣，老敕<br /><br />&nbsp;&nbsp;&nbsp;&nbsp;使，非为子孙计，惜此库钱，佐王成霸业尔！若欲用之，何必问臣？财尽兵散，<br /><br />&nbsp;&nbsp;&nbsp;&nbsp;岂独臣受祸也？”庄宗顾元行钦曰：“取剑来！”承业起，持庄宗衣而泣，曰：<br /><br />&nbsp;&nbsp;&nbsp;&nbsp;“臣受先王顾托之命，誓雪家国之雠。今日为王惜库物而死，死不愧于先王矣！”<br /><br />&nbsp;&nbsp;&nbsp;&nbsp;阎宝从旁解承业手令去，承业奋拳殴宝踣，骂曰：“阎宝，朱温之贼，蒙晋厚恩，<br /><br />&nbsp;&nbsp;&nbsp;&nbsp;不能有一言之忠，而反谄谀自容邪！”太后闻之，使召庄宗。庄宗性至孝，闻太<br /><br />&nbsp;&nbsp;&nbsp;&nbsp;后召，甚惧，乃酌两卮谢承业曰：“吾杯酒之失，且得罪太后。愿公饮此，为吾<br /><br />&nbsp;&nbsp;&nbsp;&nbsp;分过。”承业不肯饮。庄宗入内，太后使人谢承业曰：“小儿忤公，已笞之矣。”<br /><br />&nbsp;&nbsp;&nbsp;&nbsp;明日，太后与庄宗俱过承业第，慰劳之。<br /><br />&nbsp;&nbsp;&nbsp;&nbsp;卢质嗜酒傲忽，自庄宗及诸公子多见侮慢，庄宗深嫉之。承业乘间请曰：<br /><br />&nbsp;&nbsp;&nbsp;&nbsp;“卢质嗜酒无礼，臣请为王杀之。”庄宗曰：“吾方招纳贤才以就功业，公何言<br /><br />&nbsp;&nbsp;&nbsp;&nbsp;之过也！”承业起贺曰：“王能如此，天下不足平也！”质因此获免。<br /><br />&nbsp;&nbsp;&nbsp;&nbsp;天v十八年，庄宗已诺诸将即皇帝位。承业方卧病，闻之，自太原肩舆至魏，<br /><br />&nbsp;&nbsp;&nbsp;&nbsp;谏曰：“大王父子与梁血战三十年，本欲雪家国之雠，而复唐之社稷。今元凶未<br /><br />&nbsp;&nbsp;&nbsp;&nbsp;灭，而遽以尊名自居，非王父子之初心，且失天下望，不可。”庄宗谢曰：“此<br /><br />&nbsp;&nbsp;&nbsp;&nbsp;诸将之所欲也。”承业曰：“不然，梁，唐、晋之仇贼，而天下所共恶也。今王<br /><br />&nbsp;&nbsp;&nbsp;&nbsp;诚能为天下去大恶，复列圣之深雠，然后求唐后而立之。使唐之子孙在，孰敢当<br /><br />&nbsp;&nbsp;&nbsp;&nbsp;之？使唐无子孙，天下之士，谁可与王争者？臣，唐家一老奴耳，诚愿见大王之<br /><br />&nbsp;&nbsp;&nbsp;&nbsp;成功，然后退身田里，使百官送出洛东门，而令路人指而叹曰‘此本朝敕使，先<br /><br />&nbsp;&nbsp;&nbsp;&nbsp;王时监军也’，岂不臣主俱荣哉？”庄宗不听。承业知不可谏，乃仰天大哭曰：<br /><br />&nbsp;&nbsp;&nbsp;&nbsp;“吾王自取之！误我奴矣。”肩舆归太原，不食而卒，年七十七。同光元年，赠<br /><br />&nbsp;&nbsp;&nbsp;&nbsp;左武卫上将军，谥曰正宪。<br /><br />&nbsp;&nbsp;&nbsp;&nbsp;○张居翰<br /><br />&nbsp;&nbsp;&nbsp;&nbsp;张居翰，字德卿，故唐掖廷令张从玫之养子。昭宗时，为范阳军监军，与节<br /><br />&nbsp;&nbsp;&nbsp;&nbsp;度使刘仁恭相善。天复中，大诛宦者，仁恭匿居翰大安山之北G以免。其后，梁<br /><br />&nbsp;&nbsp;&nbsp;&nbsp;兵攻仁恭，仁恭遣居翰从晋王攻梁潞州以牵其兵，晋遂取潞州，以居翰为昭义监<br /><br />&nbsp;&nbsp;&nbsp;&nbsp;军。庄宗即位，与郭崇韬并为枢密使。庄宗灭梁而骄，宦官因以用事，郭崇韬又<br /><br />&nbsp;&nbsp;&nbsp;&nbsp;专任政，居翰默默，苟免而已。魏王破蜀，王衍朝京师，行至秦川，而明宗军变<br /><br />&nbsp;&nbsp;&nbsp;&nbsp;于魏。庄宗东征，虑衍有变，遣人驰诏魏王杀之。诏书已印画，而居翰发视之，<br /><br />&nbsp;&nbsp;&nbsp;&nbsp;诏书言“诛衍一行”，居翰以谓杀降不祥，乃以诏傅柱，揩去“行”字，改为一<br /><br />&nbsp;&nbsp;&nbsp;&nbsp;“家”。时蜀降人与衍俱东者千馀人，皆获免。庄宗遇弑，居翰见明宗于至德宫，<br /><br />&nbsp;&nbsp;&nbsp;&nbsp;求归田里。天成三年，卒于长安，年七十一。<br /><br />&nbsp;&nbsp;&nbsp;&nbsp;五代文章陋矣，而史官之职废于丧乱，传记小说多失其传，故其事迹，终始<br /><br />&nbsp;&nbsp;&nbsp;&nbsp;不完，而杂以讹缪。至于英豪奋起，战争胜败，国家兴废之际，岂无谋臣之略，<br /><br />&nbsp;&nbsp;&nbsp;&nbsp;辩士之谈？而文字不足以发之，遂使泯然无传于后世。然独张承业事卓卓在人耳<br /><br />&nbsp;&nbsp;&nbsp;&nbsp;目，至今故老犹能道之。其论议可谓杰然欤！殆非宦者之言也。<br /><br />&nbsp;&nbsp;&nbsp;&nbsp;自古宦者乱人之国，其源深于女祸。女，色而已；宦者之害，非一端也。盖<br /><br />&nbsp;&nbsp;&nbsp;&nbsp;其用事也近而习，其为心也专而忍。能以小善中人之意，小信固人之心，使人主<br /><br />&nbsp;&nbsp;&nbsp;&nbsp;必信而亲之。待其已信，然后惧以祸福而把持之。虽有忠臣硕士列于朝廷，而人<br /><br />&nbsp;&nbsp;&nbsp;&nbsp;主以为去己疏远，不若起居饮食、前后左右之亲为可恃也。故前后左右者日益亲，<br /><br />&nbsp;&nbsp;&nbsp;&nbsp;则忠臣硕士日益疏，而人主之势日益孤。势孤，则惧祸之心日益切，而把持者日<br /><br />&nbsp;&nbsp;&nbsp;&nbsp;益牢。安危出其喜怒，祸患伏于帷闼，则向之所谓可恃者，乃所以为患也。患已<br /><br />&nbsp;&nbsp;&nbsp;&nbsp;深而觉之，欲与疏远之臣图左右之亲近，缓之则养祸而益深，急之则挟人主以为<br /><br />&nbsp;&nbsp;&nbsp;&nbsp;质，虽有圣智不能与谋，谋之而不可为，为之而不可成，至其甚，则俱伤而两败。<br /><br />&nbsp;&nbsp;&nbsp;&nbsp;故其大者亡国，其次亡身，而使奸豪得借以为资而起，至抉其种类，尽杀以快天<br /><br />&nbsp;&nbsp;&nbsp;&nbsp;下之心而后已。此前史所载宦者之祸常如此者，非一世也。夫为人主者，非欲养<br /><br />&nbsp;&nbsp;&nbsp;&nbsp;祸于内而疏忠臣硕士于外，盖其渐积而势使之然也。夫女色之惑，不幸而不悟，<br /><br />&nbsp;&nbsp;&nbsp;&nbsp;则祸斯及矣，使其一悟，鄱去之可也。宦者之为祸，虽欲悔悟，而势有不得而<br /><br />&nbsp;&nbsp;&nbsp;&nbsp;去也，唐昭宗之事是已。故曰深于女祸者，谓此也。可不戒哉！昭宗信狎宦者，<br /><br />&nbsp;&nbsp;&nbsp;&nbsp;由是有东宫之幽。既出而与崔胤图之，胤为宰相，顾力不足为，乃召兵于梁。梁<br /><br />&nbsp;&nbsp;&nbsp;&nbsp;兵且至，而宦者挟天子走之岐。梁兵围之三年，昭宗既出，而唐亡矣。<br /><br />&nbsp;&nbsp;&nbsp;&nbsp;初，昭宗之出也，梁王悉诛唐宦者第五可范等七百馀人，其在外者，悉诏天<br /><br />&nbsp;&nbsp;&nbsp;&nbsp;下捕杀之，而宦者多为诸镇所藏匿而不杀。是时，方镇c拟，悉以宦官给事，而<br /><br />&nbsp;&nbsp;&nbsp;&nbsp;吴越最多。及庄宗立，诏天下访求故唐时宦者悉送京师，得数百人，宦者遂复用<br /><br />&nbsp;&nbsp;&nbsp;&nbsp;事，以至于亡。此何异求已覆之车，躬驾而履其辙也？可为悲夫！<br /><br />&nbsp;&nbsp;&nbsp;&nbsp;庄宗未灭梁时，承业已死。其后居翰虽为枢密使，而不用事。有宣徽使马绍<br /><br />&nbsp;&nbsp;&nbsp;&nbsp;宏者，尝赐姓李，颇见信用。然诬杀大臣，黩货赂，专威福，以取怨于天下者，<br /><br />&nbsp;&nbsp;&nbsp;&nbsp;左右狎浚黄门内养之徒也。是时，明宗自镇州入觐，奉朝请于京师。庄宗颇<br /><br />&nbsp;&nbsp;&nbsp;&nbsp;疑其有异志，阴遣绍宏伺其动静，绍宏反以情告明宗。明宗自魏而反，天下皆知<br /><br />&nbsp;&nbsp;&nbsp;&nbsp;祸起于魏，孰知其启明宗之二心者，自绍宏始也！郭崇韬已破蜀，庄宗信宦者言<br /><br />&nbsp;&nbsp;&nbsp;&nbsp;而疑之。然崇韬之死，庄宗不知，皆宦者为之也。当此之时，举唐之精兵皆在蜀，<br /><br />&nbsp;&nbsp;&nbsp;&nbsp;使崇韬不死，明宗入洛，岂无西顾之患？其能晏然取唐而代之邪？及明宗入立，<br /><br />&nbsp;&nbsp;&nbsp;&nbsp;又诏天下悉捕宦者而杀之。宦者亡窜山谷，多削发为浮图。其亡至太原者七十馀<br /><br />&nbsp;&nbsp;&nbsp;&nbsp;人，悉捕而杀之都亭驿，流血盈庭。<br /><br />&nbsp;&nbsp;&nbsp;&nbsp;明宗晚而多病，王淑妃专内以干政，宦者孟汉琼因以用事。秦王入视明宗疾<br /><br />&nbsp;&nbsp;&nbsp;&nbsp;已革，既出而闻哭声，以谓帝崩矣，乃谋以兵入宫者，惧不得立也。大臣朱弘昭<br /><br />&nbsp;&nbsp;&nbsp;&nbsp;等方图其事，议未决，汉琼遽入见明宗，言秦王反，即以兵诛之，陷秦王大恶，<br /><br />&nbsp;&nbsp;&nbsp;&nbsp;而明宗以此饮恨而终。后愍帝奔于卫州，汉琼西迎废帝于路，废帝恶而杀之。<br /><br />&nbsp;&nbsp;&nbsp;&nbsp;呜呼！人情处安乐，自非圣哲，不能久而无骄怠。宦、女之祸非一日，必伺<br /><br />&nbsp;&nbsp;&nbsp;&nbsp;人之骄怠而浸入之。明宗非佚君，而犹若此者，盖其在位差久也。其馀多武人崛<br /><br />&nbsp;&nbsp;&nbsp;&nbsp;起，及其嗣续，世数短而年不永，故宦者莫暇施为。其为大害者，略可见矣。独<br /><br />&nbsp;&nbsp;&nbsp;&nbsp;承业之论，伟然可爱，而居翰更一字以活千人。君子之于人也，苟有善焉，无所<br /><br />&nbsp;&nbsp;&nbsp;&nbsp;不取，吾于斯二人者，有所取焉。取其善而戒其恶，所谓“爱而知其恶，憎而知<br /><br />&nbsp;&nbsp;&nbsp;&nbsp;其善”也。故并述其祸败之所以然者著于篇。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944337);">加入书签</a><a
                        href="944336.html">上一页</a>&larr;<a href="index.html">返回列表</a>&rarr;<a
                            href="944338.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944336.html"; var next_page = "944338.html"; var index_page = "index.html"; var sortid = "9"; var article_id = "14650"; var chapter_id = "944337"; var articlename = "新五代史"; var chaptername = " 卷三十八 宦者传第二十六"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>