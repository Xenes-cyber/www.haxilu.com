<!DOCTYPE html>
<html>
<head>
<meta charset="gbk" />
<title>新五代史- 卷六十二 南唐世家第二-在线阅读-哈西文学网</title>
<meta name="keywords" content="欧阳修，新五代史， 卷六十二 南唐世家第二全文， 卷六十二 南唐世家第二在线阅读 哈西文学网" />
<meta name="description" content="哈西文学网提供欧阳修的新五代史  卷六十二 南唐世家第二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944361.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944361.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十二 南唐世家第二</h1>
            <div class="link xb">
                <a href="944360.html">上一页</a>&larr;<a href="index.html">返回列表</a>&rarr;<a
                    href="944362.html">下一页</a></div>			
            <div id="BookText">&nbsp;&nbsp;&nbsp;&nbsp;李c，字正伦，徐州人也。世本微贱，父荣，遇唐末之乱，不知其所终。c<br /><br />&nbsp;&nbsp;&nbsp;&nbsp;少孤，流寓濠、泗间，杨行密攻濠州，得之，奇其状貌，养以为子。而杨氏诸子<br /><br />&nbsp;&nbsp;&nbsp;&nbsp;不能容，行密以乞徐温，乃冒姓徐氏，名知诰。及壮，身长七尺，广颡隆准。为<br /><br />&nbsp;&nbsp;&nbsp;&nbsp;人温厚有谋。为吴楼船军使，以舟兵屯金陵。柴再用攻宣州，用其兵杀李遇，c<br /><br />&nbsp;&nbsp;&nbsp;&nbsp;以功拜升州刺史。时江淮初定，州、县吏多武夫，务赋敛为战守，c独好学，接<br /><br />&nbsp;&nbsp;&nbsp;&nbsp;礼儒者，能自励为勤俭，以宽仁为政，民稍誉之。徐温镇润州，以升、池等六州<br /><br />&nbsp;&nbsp;&nbsp;&nbsp;为属，温闻c理升州有善政，往视之，见其府库充实，城壁修整，乃徙治之，而<br /><br />&nbsp;&nbsp;&nbsp;&nbsp;迁c润州刺史。c初不欲往，屡求宣州，温不与。既而徐知训为朱瑾所杀，温居<br /><br />&nbsp;&nbsp;&nbsp;&nbsp;金陵，未及闻。c居润州，近广陵，得先闻，即日以州兵渡江定乱，遂得政。<br /><br />&nbsp;&nbsp;&nbsp;&nbsp;c事徐温甚孝谨，温尝骂其诸子不如c，诸子颇不能容，而知训尤甚，尝召<br /><br />&nbsp;&nbsp;&nbsp;&nbsp;c饮酒，伏剑士欲害之，行酒吏刁彦能觉之，酒至c，以手爪掐之，c悟起走，<br /><br />&nbsp;&nbsp;&nbsp;&nbsp;乃免。后c自润州入觐，知训与饮于山光寺，又欲害之，徐知谏以其谋告c，c<br /><br />&nbsp;&nbsp;&nbsp;&nbsp;起遁去。知训以剑授刁彦能，使追杀之，及于中途而还，绐以不及，由是得免。<br /><br />&nbsp;&nbsp;&nbsp;&nbsp;后c贵，以彦能为抚州节度使。<br /><br />&nbsp;&nbsp;&nbsp;&nbsp;知训之用事也，尝凌弱杨氏而骄侮诸将，遂以见杀。及c秉政，欲收人心，<br /><br />&nbsp;&nbsp;&nbsp;&nbsp;乃宽刑法、推恩信，起延宾亭以待四方之士，引宋齐丘、骆知祥、王令谋等为谋<br /><br />&nbsp;&nbsp;&nbsp;&nbsp;客，士有羁旅于吴者，皆齿用之。尝阴使人察视民间有婚丧匮乏者，往往Q给之。<br /><br />&nbsp;&nbsp;&nbsp;&nbsp;盛暑未尝张盖、操扇，左右进盖，必却之，曰：“士众尚多暴露，我何用此？”<br /><br />&nbsp;&nbsp;&nbsp;&nbsp;以故温虽遥秉大政，而吴人颇已归c。<br /><br />&nbsp;&nbsp;&nbsp;&nbsp;武义元年，拜左仆射，参知政事。温行军司马徐d数劝温以己子代c，温遣<br /><br />&nbsp;&nbsp;&nbsp;&nbsp;子知询入广陵，谋代c秉政。会温病卒，知询奔还金陵，d反为c谋，诬知询以<br /><br />&nbsp;&nbsp;&nbsp;&nbsp;罪，斩其客将周廷望，以知询为右统军。杨溥c号，拜c太尉、中书令。大和三<br /><br />&nbsp;&nbsp;&nbsp;&nbsp;年，出镇金陵，如温之制，留其子景通为司徒同平章事，以王令谋、宋齐丘为左、<br /><br />&nbsp;&nbsp;&nbsp;&nbsp;右仆射同平章事。四年，封c东海郡王。<br /><br />&nbsp;&nbsp;&nbsp;&nbsp;c照鉴见白须，顾其吏周宗叹曰：“功业已就，而吾老矣，奈何？”宗知其<br /><br />&nbsp;&nbsp;&nbsp;&nbsp;意，驰诣广陵见宋齐丘，谋禅代。齐丘以为未可，请斩宗以谢吴人，c黜宗为池<br /><br />&nbsp;&nbsp;&nbsp;&nbsp;州刺史。<br /><br />&nbsp;&nbsp;&nbsp;&nbsp;吴临江王髡撸怨徐氏舍己而立溥，心尝不平，及c将谋篡国，先废魑历<br /><br />&nbsp;&nbsp;&nbsp;&nbsp;阳公，使吏以兵守之。魃笔卣撸奔庐州节度使周本。本，吴旧将也，闻髦粒<br /><br />&nbsp;&nbsp;&nbsp;&nbsp;欲纳之，为其子祚所止。本曰：“此吾故主家郎君也，何忍拒之！”遽自出迎，<br /><br />&nbsp;&nbsp;&nbsp;&nbsp;祚闭门遮本不得出，缚魉徒鹆辏见杀。<br /><br />&nbsp;&nbsp;&nbsp;&nbsp;五年，c封齐王。已而闽、越诸国皆遣使劝进，c谓人望已归。天祚三年，<br /><br />&nbsp;&nbsp;&nbsp;&nbsp;建齐国，置宗庙社稷，以宋齐丘、徐d为左、右丞相。十月，溥遣摄太尉杨U传<br /><br />&nbsp;&nbsp;&nbsp;&nbsp;位于c，国号齐，改元升元。c以册尊溥曰：“受禅老臣知诰，谨上册皇帝为高<br /><br />&nbsp;&nbsp;&nbsp;&nbsp;尚思玄弘古让皇帝。”追尊徐温为忠武皇帝，封子景为吴王，封徐氏子知证江王，<br /><br />&nbsp;&nbsp;&nbsp;&nbsp;知谔饶王。周本与诸将至金陵劝进，归而叹曰：“吾不诛篡国者以报杨氏，今老<br /><br />&nbsp;&nbsp;&nbsp;&nbsp;矣，岂能事二姓乎！”愤惋而死。<br /><br />&nbsp;&nbsp;&nbsp;&nbsp;二年四月，迁杨溥于润州丹阳宫。以王舆为浙西节度使、马思让为丹阳宫使，<br /><br />&nbsp;&nbsp;&nbsp;&nbsp;以严兵守之。<br /><br />&nbsp;&nbsp;&nbsp;&nbsp;徐氏诸子请c复姓，c谦抑不敢忘徐氏恩，下其议百官，百官皆请，然后复<br /><br />&nbsp;&nbsp;&nbsp;&nbsp;姓李氏，改名曰c。自言唐宪宗子建王恪生超，超生志，为徐州判司；志生荣。<br /><br />&nbsp;&nbsp;&nbsp;&nbsp;乃自以为建王四世孙，改国号曰唐。立唐高祖、太宗庙，追尊四代祖恪为孝静皇<br /><br />&nbsp;&nbsp;&nbsp;&nbsp;帝，庙号定宗；曾祖超为孝平皇帝，庙号成宗；祖志孝安皇帝，庙号惠宗；考荣<br /><br />&nbsp;&nbsp;&nbsp;&nbsp;孝德皇帝，庙号庆宗。奉徐温为义父，徐氏子孙皆封王、公，女封郡、县主。以<br /><br />&nbsp;&nbsp;&nbsp;&nbsp;门下侍郎张居咏、中书侍郎李建勋、右仆射张延翰同平章事。十一月，以步骑八<br /><br />&nbsp;&nbsp;&nbsp;&nbsp;万讲武于铜桥。<br /><br />&nbsp;&nbsp;&nbsp;&nbsp;杨溥卒于丹阳宫。溥子琏为吴太子时，c以女妻之，及c篡国，封其女永兴<br /><br />&nbsp;&nbsp;&nbsp;&nbsp;公主。女闻人呼公主，则呜咽流涕而辞，宫中皆怜之。溥卒，以琏为康化军节度<br /><br />&nbsp;&nbsp;&nbsp;&nbsp;使，已而以疾卒。<br /><br />&nbsp;&nbsp;&nbsp;&nbsp;三年四月，c郊祀昊天上帝于圆丘，礼毕，群臣请上尊号。c曰：“尊号非<br /><br />&nbsp;&nbsp;&nbsp;&nbsp;古也。”不许。州、县言民孝悌五代同居者七家，皆表门闾，复其徭役；其尤盛<br /><br />&nbsp;&nbsp;&nbsp;&nbsp;者江州陈氏，宗族七百口，每食设广席，长幼以次坐而共食，有畜犬百余，共一<br /><br />&nbsp;&nbsp;&nbsp;&nbsp;牢食，一犬不至，诸犬为之不食。<br /><br />&nbsp;&nbsp;&nbsp;&nbsp;四年六月，晋安州节度使李金全叛，送款于c，c遣鄂州屯营使李承裕迎之。<br /><br />&nbsp;&nbsp;&nbsp;&nbsp;承裕与晋将马全节、安审晖战安陆南，三战皆败，承裕与裨将段处恭皆死，都监<br /><br />&nbsp;&nbsp;&nbsp;&nbsp;杜光邺及其兵五百人被执，送于京师，高祖厚赐之，遣还。c致书高祖，复送光<br /><br />&nbsp;&nbsp;&nbsp;&nbsp;邺等，请以败军行法，高祖又遣之，c以甲士临淮拒之，乃止。<br /><br />&nbsp;&nbsp;&nbsp;&nbsp;六年，吴越国火，焚其宫室、府库，甲兵皆尽，群臣请乘其弊攻之，c不许，<br /><br />&nbsp;&nbsp;&nbsp;&nbsp;遣使吊问，厚Q其乏。钱氏自吴时素为敌国，c见天下乱久，常厌用兵，及将篡<br /><br />&nbsp;&nbsp;&nbsp;&nbsp;国，先与钱氏约和，归其所执将士，钱氏亦归吴败将，遂通好不绝。<br /><br />&nbsp;&nbsp;&nbsp;&nbsp;c客冯延巳好论兵大言，尝诮c曰：“田舍翁安能成大事！”而c志在守吴<br /><br />&nbsp;&nbsp;&nbsp;&nbsp;旧地而已，无复经营之略也，然吴人亦赖以休息。<br /><br />&nbsp;&nbsp;&nbsp;&nbsp;七年，c卒，年五十六，谥曰光文肃武孝高皇帝，庙号烈祖，陵曰永陵。子<br /><br />&nbsp;&nbsp;&nbsp;&nbsp;景立。<br /><br />&nbsp;&nbsp;&nbsp;&nbsp;景，初名景通，c长子也。既立，又改名Z。徐温死，c专政，以为兵部尚<br /><br />&nbsp;&nbsp;&nbsp;&nbsp;书、参知政事。明年，c镇金陵，留景为司徒、同平章事，与宋齐丘、王令谋居<br /><br />&nbsp;&nbsp;&nbsp;&nbsp;广陵，辅杨溥。c将篡国，召景归金陵为副都统。c立，封齐王。c卒，嗣位，<br /><br />&nbsp;&nbsp;&nbsp;&nbsp;改元保大。尊母宋氏为皇太后，妃钟氏为皇后。封弟寿王景遂为燕王，宣城王景<br /><br />&nbsp;&nbsp;&nbsp;&nbsp;达鄂王，景P前未王，为保宁王。秋，改封景遂齐王、诸道兵马元帅、太尉、中<br /><br />&nbsp;&nbsp;&nbsp;&nbsp;书令，景达为燕王、副元帅，盟于c柩前，约兄弟世世继立。封其子冀南昌王、<br /><br />&nbsp;&nbsp;&nbsp;&nbsp;江都尹。<br /><br />&nbsp;&nbsp;&nbsp;&nbsp;冬十月，破虔州妖贼张遇贤。遇贤，循州罗县小吏也。初，有神降罗县民家，<br /><br />&nbsp;&nbsp;&nbsp;&nbsp;与人言祸福辄中。遇贤祷之，神曰：“遇贤是罗汉，可留事我。”是时，南海刘<br /><br />&nbsp;&nbsp;&nbsp;&nbsp;死，子玢初立，岭南盗贼起，群盗千余人未有所统，问神当为主者，神言遇贤，<br /><br />&nbsp;&nbsp;&nbsp;&nbsp;遂共推为帅。遇贤自号中天八国王，改元永乐，置官属，群贼盗皆绛衣，攻剽岭<br /><br />&nbsp;&nbsp;&nbsp;&nbsp;外，问神所向，神曰：“当过岭取虔州。”遂袭南康，节度贾浩不能御。遇贤据<br /><br />&nbsp;&nbsp;&nbsp;&nbsp;白云洞，造宫室，有众十余万，连陷诸县。景遣洪州营屯虞候严思、通事舍人边<br /><br />&nbsp;&nbsp;&nbsp;&nbsp;镐率兵攻之。遇贤问神，神不复语，群盗皆惧，遂执遇贤以降。<br /><br />&nbsp;&nbsp;&nbsp;&nbsp;景以冯延巳、常梦锡为翰林学士，冯延鲁为中书舍人，陈觉为枢密使，魏岑、<br /><br />&nbsp;&nbsp;&nbsp;&nbsp;查文徽为副使。梦锡直宣政殿，专掌密命，而延巳等皆以邪佞用事，吴人谓之<br /><br />&nbsp;&nbsp;&nbsp;&nbsp;“五鬼”。梦锡屡言五人者不可用，景不纳。十二月，景下令中外庶政委齐王景<br /><br />&nbsp;&nbsp;&nbsp;&nbsp;遂参决，惟陈觉、查文徽得奏事，群臣非召见者不得入。给事中萧俨上疏切谏，<br /><br />&nbsp;&nbsp;&nbsp;&nbsp;不报。侍卫军都虞候贾崇诣阁求见景，曰：“臣事先朝三十年，见先帝所以成功<br /><br />&nbsp;&nbsp;&nbsp;&nbsp;业者，皆用众贤之谋，故延接疏远，未尝壅隔，然下情犹有不达者。今陛下新即<br /><br />&nbsp;&nbsp;&nbsp;&nbsp;位，所信用者何人？奈何顿与臣下隔绝！臣老即死，恐无复一见颜色。”因泣下<br /><br />&nbsp;&nbsp;&nbsp;&nbsp;呜咽，景为之动容，引与坐，赐食而慰之，遂寝所下令。<br /><br />&nbsp;&nbsp;&nbsp;&nbsp;初，宋齐丘为c谋篡杨氏最有力，及事成，乃阳入九华山，c屡招之，乃出。<br /><br />&nbsp;&nbsp;&nbsp;&nbsp;cc号，未几，齐丘以病罢相，出为洪州节度使。景立，复召为相，而陈觉、魏<br /><br />&nbsp;&nbsp;&nbsp;&nbsp;岑等皆为齐丘所引用。而岑与觉有隙，谮觉于景，左迁少府监。齐丘亦罢相为浙<br /><br />&nbsp;&nbsp;&nbsp;&nbsp;西节度使。齐丘不得意，愿复归九华山，赐号九华先生，封青阳公，食青阳一县。<br /><br />&nbsp;&nbsp;&nbsp;&nbsp;二年二月，闽人连重遇、朱文进弑其君王延羲，文进自立。是时，延羲弟延<br /><br />&nbsp;&nbsp;&nbsp;&nbsp;政亦自立于建州，国号殷。王氏兄弟连兵累年，闽大乱，景因其乱遣查文徽及待<br /><br />&nbsp;&nbsp;&nbsp;&nbsp;诏臧循发兵攻建州。延政闻唐且攻之，遣人绐福州曰：“唐兵助我讨贼矣。”福<br /><br />&nbsp;&nbsp;&nbsp;&nbsp;州信之，共杀文进等以降，延政遣其从子继昌守福州。文徽军屯建阳，福州将李<br /><br />&nbsp;&nbsp;&nbsp;&nbsp;仁达杀王继昌自称留后，泉州将留从效亦杀其刺史黄绍颇，皆送款于文徽。<br /><br />&nbsp;&nbsp;&nbsp;&nbsp;四年八月，文徽乘胜克建、汀、泉、漳四州，景分延平、剑浦、富沙三县，<br /><br />&nbsp;&nbsp;&nbsp;&nbsp;置剑州，迁王延政之族于金陵。以延政为饶州节度使、李仁达为福州节度使、留<br /><br />&nbsp;&nbsp;&nbsp;&nbsp;从效为清源军节度使。景遂欲罢兵，而查文徽、陈觉等皆言：“仁达等余孽犹在，<br /><br />&nbsp;&nbsp;&nbsp;&nbsp;不若乘胜尽取之。”陈觉自言可不用尺兵致仁达等。景以觉为宣谕使，召仁达朝<br /><br />&nbsp;&nbsp;&nbsp;&nbsp;金陵，仁达不从。觉惭，还至建州，矫命发汀、建、信、抚州兵攻仁达。时魏岑<br /><br />&nbsp;&nbsp;&nbsp;&nbsp;安抚漳、泉，闻觉起兵，亦擅发兵会觉。景大怒，冯延巳等为言：“兵业行，不<br /><br />&nbsp;&nbsp;&nbsp;&nbsp;可止。”乃以王崇文为招讨使、王建封为副使，益兵以会之，以延鲁、魏岑、陈<br /><br />&nbsp;&nbsp;&nbsp;&nbsp;觉皆为监军使。仁达送款于吴越，吴越以兵三万应仁达。觉等争功，进退不相应，<br /><br />&nbsp;&nbsp;&nbsp;&nbsp;延鲁与吴越兵先战，大败而走，诸军皆溃归。景怒，遣使者锁觉、延鲁至金陵。<br /><br />&nbsp;&nbsp;&nbsp;&nbsp;而冯延巳方为宰相，宋齐丘复自九华召为太傅，为稍解之，乃流觉蕲州、延鲁舒<br /><br />&nbsp;&nbsp;&nbsp;&nbsp;州。韩熙载上书切谏，请诛觉等，齐丘恶之，贬熙载和州司马。是岁，契丹陷京<br /><br />&nbsp;&nbsp;&nbsp;&nbsp;师，中国无主，而景方以觉等疲兵东南，不暇北顾。御史中丞江文蔚劾奏宰相冯<br /><br />&nbsp;&nbsp;&nbsp;&nbsp;延巳、谏议大夫魏岑乱政，与觉等同罪而不见贬黜，言甚切直。景大怒，自答其<br /><br />&nbsp;&nbsp;&nbsp;&nbsp;疏，贬文蔚江州司士参军，亦罢延巳为少傅、岑为太子洗马。<br /><br />&nbsp;&nbsp;&nbsp;&nbsp;五年，以景遂为太弟；景达为元帅，封齐王；南昌王冀为副元帅，封燕王。<br /><br />&nbsp;&nbsp;&nbsp;&nbsp;契丹遣使来聘，以兵部尚书贾潭报聘。<br /><br />&nbsp;&nbsp;&nbsp;&nbsp;六年，汉李守贞反河中，遣其客将朱元来求援，景以润州节度使李金全为北<br /><br />&nbsp;&nbsp;&nbsp;&nbsp;面行营招抚使，兵攻沭阳，闻守贞已败，乃还。是时，汉隐帝少，中国衰弱，淮<br /><br />&nbsp;&nbsp;&nbsp;&nbsp;北群盗多送款于景，景遣皇甫晖出海、泗诸州招纳之。<br /><br />&nbsp;&nbsp;&nbsp;&nbsp;八年，福州诈言“吴越戍兵乱，杀李仁达而遁”，遣人请建州节度使查文徽，<br /><br />&nbsp;&nbsp;&nbsp;&nbsp;文徽与剑州刺史陈诲下舟闽江趋应之。福州以兵出迎。诲曰：“闽人多诈难信，<br /><br />&nbsp;&nbsp;&nbsp;&nbsp;宜驻江岸徐图之。”文徽曰：“久则生变，乘其未定，亟取之。”留诲屯江口，<br /><br />&nbsp;&nbsp;&nbsp;&nbsp;进至西门，伏兵发，文徽被擒。诲与越人战，大败之，获其将马先进。景送先进<br /><br />&nbsp;&nbsp;&nbsp;&nbsp;还越，越亦归景文徽。是岁，楚王马希广为其弟希萼所弑，希萼自立。<br /><br />&nbsp;&nbsp;&nbsp;&nbsp;九年秋，楚人囚希萼于衡山，立其弟希崇，附于景，楚国大乱。景遣信州刺<br /><br />&nbsp;&nbsp;&nbsp;&nbsp;史边镐攻楚，破潭州，尽迁马氏之族于金陵。景以希萼为洪州节度使，希崇舒州<br /><br />&nbsp;&nbsp;&nbsp;&nbsp;节度使，以边镐为湖南节度使。<br /><br />&nbsp;&nbsp;&nbsp;&nbsp;十年，分洪州高安、清江、万载、上高四县，置筠州。以冯延巳、孙忌为左、<br /><br />&nbsp;&nbsp;&nbsp;&nbsp;右仆射同平章事。广州刘晟乘楚之乱，取桂管，景遣将军张峦出兵争之，不克。<br /><br />&nbsp;&nbsp;&nbsp;&nbsp;楚地新定，其府库空虚，宰相冯延巳以克楚为功，不欲取费于国，乃重敛其民以<br /><br />&nbsp;&nbsp;&nbsp;&nbsp;给军，楚人皆怨而叛，其将刘言攻边镐，镐不能守，遁归。<br /><br />&nbsp;&nbsp;&nbsp;&nbsp;十一年，金陵大火逾月。<br /><br />&nbsp;&nbsp;&nbsp;&nbsp;十二年，大饥，民多疫死。<br /><br />&nbsp;&nbsp;&nbsp;&nbsp;十三年十一月，周师南征，诏曰：“蠢尔淮甸，敢拒大邦，盗据一方，c称<br /><br />&nbsp;&nbsp;&nbsp;&nbsp;伪号。晋、汉之代，寰海未宁，而乃招纳叛亡，朋助凶逆。金全之据安陆，守贞<br /><br />&nbsp;&nbsp;&nbsp;&nbsp;之叛河中，大起师徒，来为应援。迫夺闽、越，涂炭湘、潭，至于应接慕容，凭<br /><br />&nbsp;&nbsp;&nbsp;&nbsp;陵徐部，沭阳之役，曲直可知。勾诱契丹，入为边患，结连并垒，实我世仇。罪<br /><br />&nbsp;&nbsp;&nbsp;&nbsp;恶难名，人神共愤。”乃拜李Y为行营都部署，攻自寿州始。是时，宋齐丘为洪<br /><br />&nbsp;&nbsp;&nbsp;&nbsp;州节度使，景召齐丘还金陵，以刘彦贞为神武统军，刘仁赡为清淮军节度使，以<br /><br />&nbsp;&nbsp;&nbsp;&nbsp;距周师。李Y曰：“吾无水战之具，而使淮兵断正阳浮桥，则我背腹受敌。”乃<br /><br />&nbsp;&nbsp;&nbsp;&nbsp;焚其刍粮，退屯正阳。是时世宗亲征，行至圉镇，闻谷退军，曰：“吾军却，唐<br /><br />&nbsp;&nbsp;&nbsp;&nbsp;兵必追之。”遣李重进急趋正阳，曰：“唐兵且至，宜急击之。”刘彦贞等闻谷<br /><br />&nbsp;&nbsp;&nbsp;&nbsp;退军，果以为怯，急追之。比及正阳，而重进先至，军未及食而战，彦贞等遂败。<br /><br />&nbsp;&nbsp;&nbsp;&nbsp;彦贞之兵施利刃于拒马，维以铁索；又刻木为兽，号“捷马牌”；以皮囊布铁蒺<br /><br />&nbsp;&nbsp;&nbsp;&nbsp;藜于地。周兵见而知其怯，一鼓败之。世宗营于淝水之阳，徙浮桥于下蔡。景遣<br /><br />&nbsp;&nbsp;&nbsp;&nbsp;林仁肇等争之不得，而周师取滁州。景惧，遣泗州牙将王知朗至徐州，称唐皇帝<br /><br />&nbsp;&nbsp;&nbsp;&nbsp;奉书，愿效贡赋，陈兄事之礼，世宗不答。景东都副留守冯延鲁、光州刺史张绍、<br /><br />&nbsp;&nbsp;&nbsp;&nbsp;舒州刺史周祚、泰州刺史方讷皆弃城走；延鲁削发为僧，为周兵所获。蕲州裨将<br /><br />&nbsp;&nbsp;&nbsp;&nbsp;李福杀其刺史王承隽降周。景益惧，始改名Z以避周庙讳，遣其翰林学士钟谟、<br /><br />&nbsp;&nbsp;&nbsp;&nbsp;文理院学士李德明奉表称臣，献犒军牛五百头、酒二千石、金银罗绮数千，请割<br /><br />&nbsp;&nbsp;&nbsp;&nbsp;寿、濠、泗、楚、光、海六州，以求罢兵。世宗不报，分兵袭下扬、泰。景遣人<br /><br />&nbsp;&nbsp;&nbsp;&nbsp;怀蜡丸书走契丹求救，为边将所执。光州刺史张承翰降周。<br /><br />&nbsp;&nbsp;&nbsp;&nbsp;十四年三月，景又遣司空孙晟、礼部尚书王崇质奉表，辞益卑服，世宗犹不<br /><br />&nbsp;&nbsp;&nbsp;&nbsp;答，前遣钟谟等并晟、崇质皆留行在。而谟等请归取景表，尽献江北地，世宗许<br /><br />&nbsp;&nbsp;&nbsp;&nbsp;之，遣崇质、德明等还，始赐景书曰：“自有唐失御，天步方艰，六纪于兹，瓜<br /><br />&nbsp;&nbsp;&nbsp;&nbsp;分鼎峙。自为声教，各擅蒸黎，交结四夷，凭凌上国。华风不竞，否运所钟，凡<br /><br />&nbsp;&nbsp;&nbsp;&nbsp;百有心，敦不兴愤？朕擅一百州之富庶，握三十万之甲兵，农战交修，士卒乐用，<br /><br />&nbsp;&nbsp;&nbsp;&nbsp;苟不能恢复内地，申画边疆，便议班旋，真同戏剧。至于削去尊称，愿输臣节，<br /><br />&nbsp;&nbsp;&nbsp;&nbsp;孙权事魏，萧奉周，古也虽然，今则不取。但存帝号，何爽岁寒？倘坚事大之<br /><br />&nbsp;&nbsp;&nbsp;&nbsp;心，必不迫人于险。”德明等还，盛称世宗英武，景不悦。宋齐丘、陈觉等皆以<br /><br />&nbsp;&nbsp;&nbsp;&nbsp;割地无益，而德明卖国以图利。景怒，斩德明。遣元帅齐王景达与陈觉、边镐、<br /><br />&nbsp;&nbsp;&nbsp;&nbsp;许文缜率兵趣寿春，景达将朱元等复得舒、蕲、泰三州。夏，大雨，周师在扬、<br /><br />&nbsp;&nbsp;&nbsp;&nbsp;滁、和者皆却，诸将请要其险隘击之。宋齐丘曰：“击之怨深，不如纵之以为德。”<br /><br />&nbsp;&nbsp;&nbsp;&nbsp;诫诸将闭壁，无得要战，故周师皆集于寿州。世宗屯于涡口，欲再幸扬州，宰相<br /><br />&nbsp;&nbsp;&nbsp;&nbsp;范质以师老泣谏，乃班师，以李重进攻庐、寿，向训守扬州。训请弃扬州，并力<br /><br />&nbsp;&nbsp;&nbsp;&nbsp;以攻寿春，乃封府库付主者，遣景旧将按巡城中，秋毫不犯而去，淮人大悦，皆<br /><br />&nbsp;&nbsp;&nbsp;&nbsp;负糗粮，以送周师。<br /><br />&nbsp;&nbsp;&nbsp;&nbsp;十五年，景达遣朱元等屯紫金山，筑甬道以饷寿州。二月，世宗复南征，徙<br /><br />&nbsp;&nbsp;&nbsp;&nbsp;下蔡浮桥于涡口，为镇淮军，筑二城以夹淮。周师连破紫金诸寨。景达虽为元帅，<br /><br />&nbsp;&nbsp;&nbsp;&nbsp;兵事皆决于陈觉。觉与朱元素有隙，以元李守贞客，反覆难信，景遣大将杨守忠<br /><br />&nbsp;&nbsp;&nbsp;&nbsp;代元，且召之。元愤怒，叛降于周，诸军皆溃，许文缜、边镐皆被执，景达以舟<br /><br />&nbsp;&nbsp;&nbsp;&nbsp;兵奔还金陵。刘仁赡病且死，其副使孙羽等以寿州降于周。世宗班师。景遣人焚<br /><br />&nbsp;&nbsp;&nbsp;&nbsp;扬州，驱其士庶而去。冬十月，世宗复南征，遂围濠州，刺史郭廷谓告于周曰：<br /><br />&nbsp;&nbsp;&nbsp;&nbsp;“臣不能守一州以抗王师，然愿请命于唐而后降。”世宗为之缓攻，廷谓遣人请<br /><br />&nbsp;&nbsp;&nbsp;&nbsp;命于景，景许其降，乃降。又取泗州。周师步骑数万，水陆齐进，军士作《檀来》<br /><br />&nbsp;&nbsp;&nbsp;&nbsp;之歌，声闻数十里。十二月，屯于楚州之北门。<br /><br />&nbsp;&nbsp;&nbsp;&nbsp;交泰元年正月，大赦改元。周师攻楚州，守将张彦卿、郑昭业城守甚坚，攻<br /><br />&nbsp;&nbsp;&nbsp;&nbsp;四十日不可破。世宗亲督兵以洞屋穴城而焚之，城坏，彦卿、昭业战死，周兵怒<br /><br />&nbsp;&nbsp;&nbsp;&nbsp;甚，杀戮殆尽。周师复取海、泰、扬州。世宗幸迎銮以临大江，景知不能支，而<br /><br />&nbsp;&nbsp;&nbsp;&nbsp;耻自屈身去其名号，乃遣陈觉奉表，请传国与其世子而听命。<br /><br />&nbsp;&nbsp;&nbsp;&nbsp;初，周师南征，无水战之具，已而屡败景兵，获水战卒，乃造战舰数百艘，<br /><br />&nbsp;&nbsp;&nbsp;&nbsp;使降卒教之水战，命王环将以下淮。景之水军多败，长淮之舟，皆为周师所得。<br /><br />&nbsp;&nbsp;&nbsp;&nbsp;又造齐云船数百艘，世宗至楚州北神堰，齐云舟大，不能过，乃开老鹳河以通之，<br /><br />&nbsp;&nbsp;&nbsp;&nbsp;遂至大江。景初自恃水战，以周兵非敌，且未能至江。及觉奉使，见舟师列于江<br /><br />&nbsp;&nbsp;&nbsp;&nbsp;次甚盛，以为自天而下，乃请曰：“臣愿还国取景表，尽献江北诸州，如约。”<br /><br />&nbsp;&nbsp;&nbsp;&nbsp;世宗许之，始赐景书曰“皇帝恭问江南国主”，劳其良苦而已。是时，扬、泰、<br /><br />&nbsp;&nbsp;&nbsp;&nbsp;滁、和、寿、濠、泗、楚、光、海等州，已为周得，景遂献庐、舒、蕲、黄，画<br /><br />&nbsp;&nbsp;&nbsp;&nbsp;江以为界。五月，景下令去帝号，称国主，奉周正朔，时显德五年也。<br /><br />&nbsp;&nbsp;&nbsp;&nbsp;初，孙晟使于周，留不遣，而世宗问晟江南虚实，不对，世宗怒，杀晟。周<br /><br />&nbsp;&nbsp;&nbsp;&nbsp;已罢兵，景乃赠刘仁赡太师，追封晟鲁国公。世宗遣钟谟、冯延鲁归国。景复遣<br /><br />&nbsp;&nbsp;&nbsp;&nbsp;谟等朝京师，手自书表，称天地父母之恩不可报，又请降诏书同藩镇，遣谟面陈<br /><br />&nbsp;&nbsp;&nbsp;&nbsp;愿传位世子。世宗遣谟等还国，优诏以劳安之。景以谟为礼部侍郎、延鲁户部侍<br /><br />&nbsp;&nbsp;&nbsp;&nbsp;郎。<br /><br />&nbsp;&nbsp;&nbsp;&nbsp;景为太子时；延鲁等皆出入东宫，礼部尚书常梦锡自c世屡言不可使延鲁等<br /><br />&nbsp;&nbsp;&nbsp;&nbsp;近太子，及景立，延鲁用事，梦锡每排斥之。景既割地称臣，有语及朝廷为大朝<br /><br />&nbsp;&nbsp;&nbsp;&nbsp;者，梦锡大笑曰：“君等尝欲致君如尧、舜，今日自为小朝邪？”钟谟素善李德<br /><br />&nbsp;&nbsp;&nbsp;&nbsp;明，既归，而闻德明由宋齐丘等见杀，欲报其冤，未能发。陈觉，齐丘党也，与<br /><br />&nbsp;&nbsp;&nbsp;&nbsp;严续素有隙。觉尝奉使周，还言世宗以江南不即听命者，严续之谋，劝景诛续以<br /><br />&nbsp;&nbsp;&nbsp;&nbsp;谢罪。景疑之，谟因请使于周，验其事。景已割地称臣，乃遣谟入朝谢罪，言不<br /><br />&nbsp;&nbsp;&nbsp;&nbsp;即割地者，非续谋，愿赦之。世宗大惊，曰：“续能为谋，是忠其主也，朕岂杀<br /><br />&nbsp;&nbsp;&nbsp;&nbsp;忠臣乎？”谟还，言觉奸诈，景怒，流觉饶州，杀之，宋齐丘坐觉党与，放还青<br /><br />&nbsp;&nbsp;&nbsp;&nbsp;阳，赐死。以太弟景遂为洪州节度使，燕王冀为太子。<br /><br />&nbsp;&nbsp;&nbsp;&nbsp;景困于用兵，钟谟请铸大钱以一当十，文曰“永通泉货”。谟尝得罪，而大<br /><br />&nbsp;&nbsp;&nbsp;&nbsp;钱废。韩熙载又铸铁钱，以一当二。<br /><br />&nbsp;&nbsp;&nbsp;&nbsp;九月，太子冀卒，次子从嘉封吴王，居东宫。钟谟言从嘉轻肆，请立纪国公<br /><br />&nbsp;&nbsp;&nbsp;&nbsp;从善，景怒，贬谟国子司业，立从嘉为太子。世宗使人谓景曰：“吾与江南，大<br /><br />&nbsp;&nbsp;&nbsp;&nbsp;义已定，然虑后世不能容汝，可及吾世修城隍、治要害为子孙计。”景因营缉诸<br /><br />&nbsp;&nbsp;&nbsp;&nbsp;城，谋迁其都于洪州，群臣皆不欲迁，惟枢密使唐镐赞之，乃升洪州为南昌，建<br /><br />&nbsp;&nbsp;&nbsp;&nbsp;南都。建隆二年，留太子从嘉监国，景迁于南都。而洪州迫隘，宫府营廨，皆不<br /><br />&nbsp;&nbsp;&nbsp;&nbsp;能容，群臣日夕思归，景悔怒不已。唐镐惭惧，发疾卒。<br /><br />&nbsp;&nbsp;&nbsp;&nbsp;六月，景卒，年六十四。从嘉嗣立，以丧归金陵，遣使入朝，愿复景帝号，<br /><br />&nbsp;&nbsp;&nbsp;&nbsp;太祖皇帝许之，乃谥曰明道崇德文宣孝皇帝，庙号元宗，陵曰顺陵。<br /><br />&nbsp;&nbsp;&nbsp;&nbsp;煜字重光，初名从嘉，景第六子也。煜为人仁孝，善属文，工书画，而丰额<br /><br />&nbsp;&nbsp;&nbsp;&nbsp;骈齿，一目重瞳子。自太子冀已上，五子皆早亡，煜以次封吴王。建隆二年，景<br /><br />&nbsp;&nbsp;&nbsp;&nbsp;迁南都，立煜为太子，留监国。景卒，煜嗣立于金陵。母钟氏，父名泰章。煜尊<br /><br />&nbsp;&nbsp;&nbsp;&nbsp;母曰圣尊后；立妃周氏为国后；封弟从善韩王，从益郑王，从谦宜春王，从度昭<br /><br />&nbsp;&nbsp;&nbsp;&nbsp;平郡公，从信文阳郡公。大赦境内。遣中书侍郎冯延鲁修贡于朝廷，令诸司四品<br /><br />&nbsp;&nbsp;&nbsp;&nbsp;已下无职事者，日二员待制于内殿。<br /><br />&nbsp;&nbsp;&nbsp;&nbsp;三年，泉州留从效卒。景之称臣于周也，从效亦奉表贡献于京师，世宗以景<br /><br />&nbsp;&nbsp;&nbsp;&nbsp;故，不纳。从效闻景迁洪州，惧以为袭己，遣其子绍基纳贡于金陵，而从效病卒，<br /><br />&nbsp;&nbsp;&nbsp;&nbsp;泉人因并送其族于金陵，推立副使张汉思。汉思老不任事，州人陈洪进逐之，自<br /><br />&nbsp;&nbsp;&nbsp;&nbsp;称留后，煜即以洪进为节度使。乾德二年，始用铁钱，民间多藏匿旧钱，旧钱益<br /><br />&nbsp;&nbsp;&nbsp;&nbsp;少，商贾多以十铁钱易一铜钱出境，官不可禁，煜因下令以一当十。拜韩熙载中<br /><br />&nbsp;&nbsp;&nbsp;&nbsp;书侍郎、勤政殿学士。封长子仲遇清源公，次子仲仪宣城公。<br /><br />&nbsp;&nbsp;&nbsp;&nbsp;五年，命两省侍郎、给事中、中书舍人、集贤勤政殿学士，分夕于光政殿宿<br /><br />&nbsp;&nbsp;&nbsp;&nbsp;直，煜引与谈论。煜尝以熙载尽忠，能直言，欲用为相，而熙载后房妓妾数十人，<br /><br />&nbsp;&nbsp;&nbsp;&nbsp;多出外舍私侍宾客，煜以此难之，左授熙载右庶子，分司南都。熙载尽斥诸妓，<br /><br />&nbsp;&nbsp;&nbsp;&nbsp;单车上道，煜喜留之，复其位。已而诸妓稍稍复还，煜曰：“吾无如之何矣！”<br /><br />&nbsp;&nbsp;&nbsp;&nbsp;是岁，熙载卒，煜叹曰：“吾终不得熙载为相也。”欲以平章事赠之，问前世有<br /><br />&nbsp;&nbsp;&nbsp;&nbsp;此比否，群臣对曰：“昔刘穆之赠开府仪同三司。”遂赠熙载平章事。熙载，北<br /><br />&nbsp;&nbsp;&nbsp;&nbsp;海将家子也，初与李Y相善。明宗时，熙载南奔吴，Y送至正阳，酒酣临诀，熙<br /><br />&nbsp;&nbsp;&nbsp;&nbsp;载谓Y曰：“江左用吾为相，当长驱以定中原。”Y曰：“中国用吾为相，取江<br /><br />&nbsp;&nbsp;&nbsp;&nbsp;南如探囊中物尔。”及周师之征淮也，命Y为将，以取淮南，而熙载不能有所为<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;开宝四年，煜遣其弟韩王从善朝京师，遂留不遣。煜手疏求从善还国，太祖<br /><br />&nbsp;&nbsp;&nbsp;&nbsp;皇帝不许。煜尝怏怏以国蹙为忧，日与臣下酣宴，愁思悲歌不已。<br /><br />&nbsp;&nbsp;&nbsp;&nbsp;五年，煜下令贬损制度。下书称教，改中书、门下省为左、右内史府，尚书<br /><br />&nbsp;&nbsp;&nbsp;&nbsp;省为司会府，御史台为司宪府，翰林为文馆，枢密院为光政院，诸王皆为国公，<br /><br />&nbsp;&nbsp;&nbsp;&nbsp;以尊朝廷。煜性骄侈，好声色，又喜浮图，为高谈，不恤政事。<br /><br />&nbsp;&nbsp;&nbsp;&nbsp;六年，内史舍人潘佑上书极谏，煜收下狱，佑自缢死。<br /><br />&nbsp;&nbsp;&nbsp;&nbsp;七年，太祖皇帝遣使诏煜赴阙，煜称疾不行，王师南征，煜遣徐铉、周惟简<br /><br />&nbsp;&nbsp;&nbsp;&nbsp;等奉表朝廷求缓师，不答。八年十二月，王师克金陵。九年，煜俘至京师，太祖<br /><br />&nbsp;&nbsp;&nbsp;&nbsp;赦之，封煜违命侯，拜左千牛卫将军。其后事具国史。<br /><br />&nbsp;&nbsp;&nbsp;&nbsp;予世家江南，其故老多能言李氏时事，云太祖皇帝之出师南征也，煜遣其臣<br /><br />&nbsp;&nbsp;&nbsp;&nbsp;徐铉朝于京师。铉居江南，以名臣自负，其来也，欲以口舌驰说存其国，其日夜<br /><br />&nbsp;&nbsp;&nbsp;&nbsp;计谋思虑言语应对之际详矣。及其将见也，大臣亦先入请，言铉博学有材辩，宜<br /><br />&nbsp;&nbsp;&nbsp;&nbsp;有以待之。太祖笑曰：“第去，非尔所知也。”明日，铉朝于廷，仰而言曰：<br /><br />&nbsp;&nbsp;&nbsp;&nbsp;“李煜无罪，陛下师出无名。”太祖徐召之升，使毕其说。铉曰：“煜以小事大，<br /><br />&nbsp;&nbsp;&nbsp;&nbsp;如子事父，未有过失，奈何见伐？”其说累数百言。太祖曰：“尔谓父子者为两<br /><br />&nbsp;&nbsp;&nbsp;&nbsp;家可乎？”铉无以对而退。呜呼，大哉，何其言之简也！盖王者之兴，天下必归<br /><br />&nbsp;&nbsp;&nbsp;&nbsp;于一统。其可来者来之，不可者伐之；c伪假窃，期于扫荡一平而后已。予读周<br /><br />&nbsp;&nbsp;&nbsp;&nbsp;世宗《征淮南诏》，怪其区区h摭前事，务较曲直以为辞，何其小也！然世宗<br /><br />&nbsp;&nbsp;&nbsp;&nbsp;之英武有足喜者，岂为其辞者之过欤？<br /><br />&nbsp;&nbsp;&nbsp;&nbsp;（据汤悦所撰《江南录》云：“景以保大十五年正月，改元交泰，是岁尽献<br /><br />&nbsp;&nbsp;&nbsp;&nbsp;淮南十四州，画江为界。”保大十五年，乃周显德四年也。案《五代旧史》及<br /><br />&nbsp;&nbsp;&nbsp;&nbsp;《世宗实录》，显德四年十月壬申，世宗方复南征，五年正月丙午，始克楚州。<br /><br />&nbsp;&nbsp;&nbsp;&nbsp;二月己亥，景始尽献淮南诸州，画江为界，当是保大十六年也。悦等南唐故臣，<br /><br />&nbsp;&nbsp;&nbsp;&nbsp;记其目见之事，何其差缪？而《九国志》、《纪年通谱》之类，但以悦书为正，<br /><br />&nbsp;&nbsp;&nbsp;&nbsp;不复参校，遂皆差一年。至于景灭闽国，是保大四年，《江南录》书于三年，亦<br /><br />&nbsp;&nbsp;&nbsp;&nbsp;差一年，已具《闽世家》注。或疑景立逾年而改元，则灭闽国当为三年，周取淮<br /><br />&nbsp;&nbsp;&nbsp;&nbsp;南当为十五年不差，但《江南录》误于景立之年改元保大，所以常差一年也。今<br /><br />&nbsp;&nbsp;&nbsp;&nbsp;知不然者，以诸书参校，闽人杀王延羲，当晋开运元年，周师始伐南唐当显德二<br /><br />&nbsp;&nbsp;&nbsp;&nbsp;年。据景以初立之年即改元，则开运元年为保大二年，显德二年为保大十三年。<br /><br />&nbsp;&nbsp;&nbsp;&nbsp;今《江南录》书延羲被杀于二年，周师始伐于十三年，则是景立之年改元，不误，<br /><br />&nbsp;&nbsp;&nbsp;&nbsp;而悦等书灭王氏、割淮南自各差一年尔。c自晋天福二年建国，至皇朝开宝八年<br /><br />&nbsp;&nbsp;&nbsp;&nbsp;国灭，凡三十九年。）</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944361);">加入书签</a><a
                        href="944360.html">上一页</a>&larr;<a href="index.html">返回列表</a>&rarr;<a
                            href="944362.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944360.html"; var next_page = "944362.html"; var index_page = "index.html"; var sortid = "9"; var article_id = "14650"; var chapter_id = "944361"; var articlename = "新五代史"; var chaptername = " 卷六十二 南唐世家第二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>