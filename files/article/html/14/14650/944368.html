<!DOCTYPE html>
<html>
<head>
<meta charset="gbk" />
<title>新五代史- 卷六十九 南平世家第九-在线阅读-哈西文学网</title>
<meta name="keywords" content="欧阳修，新五代史， 卷六十九 南平世家第九全文， 卷六十九 南平世家第九在线阅读 哈西文学网" />
<meta name="description" content="哈西文学网提供欧阳修的新五代史  卷六十九 南平世家第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944368.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944368.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十九 南平世家第九</h1>
            <div class="link xb">
                <a href="944367.html">上一页</a>&larr;<a href="index.html">返回列表</a>&rarr;<a
                    href="944369.html">下一页</a></div>			
            <div id="BookText">&nbsp;&nbsp;&nbsp;&nbsp;高季兴，字贻孙，陕州硖石人也。本名季昌，避后唐献祖庙讳，更名季兴。<br /><br />&nbsp;&nbsp;&nbsp;&nbsp;季兴少为汴州富人李让家僮。梁太祖初镇宣武，让以入赀得幸，养为子，易其姓<br /><br />&nbsp;&nbsp;&nbsp;&nbsp;名曰朱友让。季兴以友让故得进见，太祖奇其材，命友让以子畜之，因冒姓朱氏，<br /><br />&nbsp;&nbsp;&nbsp;&nbsp;补制胜军使，迁毅勇指挥使。<br /><br />&nbsp;&nbsp;&nbsp;&nbsp;天复二年，梁兵攻凤翔，李茂贞坚壁不出，太祖议欲收军还河中，季兴独进<br /><br />&nbsp;&nbsp;&nbsp;&nbsp;曰：“天下豪杰窥此举者一岁矣，今岐人已惫，破在旦夕，而大王之所虑者，闭<br /><br />&nbsp;&nbsp;&nbsp;&nbsp;壁以老我师，此可以诱致之也。”太祖壮其言，命季兴募勇敢士，得骑士马景，<br /><br />&nbsp;&nbsp;&nbsp;&nbsp;季兴授以计，引见太祖。景曰：“此行无还理，愿录其后嗣。”太祖恻然止之，<br /><br />&nbsp;&nbsp;&nbsp;&nbsp;景固请，乃行。景以数骑驰叩城门告曰：“梁兵将东，前锋去矣。”岐人以为然，<br /><br />&nbsp;&nbsp;&nbsp;&nbsp;开门出追梁军，梁兵随景后以进，杀其九千余人，景死之。茂贞后与梁和，昭宗<br /><br />&nbsp;&nbsp;&nbsp;&nbsp;出，赠景官，谥曰忠壮。季兴由是知名。明年，拜宋州刺史。从破青州，徙颍州<br /><br />&nbsp;&nbsp;&nbsp;&nbsp;防御使，复姓高氏。<br /><br />&nbsp;&nbsp;&nbsp;&nbsp;当唐之末，襄州赵匡凝袭破雷彦恭于荆南，以其弟匡明为留后。梁兵攻破襄<br /><br />&nbsp;&nbsp;&nbsp;&nbsp;州，匡凝奔于吴，匡明奔于蜀，乃以季兴为荆南节度观察留后。开平元年，拜季<br /><br />&nbsp;&nbsp;&nbsp;&nbsp;兴节度使。二年，加同中书门下平章事。荆南节度十州，当唐之末，为诸道所侵，<br /><br />&nbsp;&nbsp;&nbsp;&nbsp;季兴始至，江陵一城而已，兵火之后，井邑凋零。季兴招缉绥抚，人士归之，乃<br /><br />&nbsp;&nbsp;&nbsp;&nbsp;以倪可福、鲍唐为将帅，梁震、司空熏、王保义等为宾客。<br /><br />&nbsp;&nbsp;&nbsp;&nbsp;太祖崩，季兴见梁日以衰弱，乃谋阻兵自固，治城隍，设楼橹。以兵攻归、<br /><br />&nbsp;&nbsp;&nbsp;&nbsp;峡，为蜀将王宗寿所败。又发兵声言助梁击晋，以侵襄州，为孔退败，乃绝贡<br /><br />&nbsp;&nbsp;&nbsp;&nbsp;赋累年。梁末帝优容之，封季兴渤海王，赐以衮冕剑佩。贞明三年，始复修贡。<br /><br />&nbsp;&nbsp;&nbsp;&nbsp;梁亡，唐庄宗入洛，下诏慰谕季兴，司空薰等皆劝季兴入朝京师，梁震以为<br /><br />&nbsp;&nbsp;&nbsp;&nbsp;不可，曰：“梁、唐世为仇敌，夹河血战垂二十年，今主上新灭梁，而大王梁室<br /><br />&nbsp;&nbsp;&nbsp;&nbsp;故臣，握强兵，居重镇，以身入朝，行为虏尔。”季兴不听，留其二子，以骑士<br /><br />&nbsp;&nbsp;&nbsp;&nbsp;三百为卫，朝于洛阳。庄宗果欲留之，郭崇韬谏曰：“唐新灭梁得天下，方以大<br /><br />&nbsp;&nbsp;&nbsp;&nbsp;信示人，今四方诸侯相继入贡，不过遣子弟将吏，而季兴以身述职，为诸侯率，<br /><br />&nbsp;&nbsp;&nbsp;&nbsp;宜加恩礼，以讽动来者。而反縻之，示天下以不广，且绝四方内向之意，不可。”<br /><br />&nbsp;&nbsp;&nbsp;&nbsp;庄宗乃止，厚礼而遣之。庄宗尝问季兴曰：“吾已灭梁，欲征吴、蜀，何者为先？”<br /><br />&nbsp;&nbsp;&nbsp;&nbsp;季兴曰：“宜先蜀，臣请以本道兵先进。”庄宗大悦，以手拊其背，季兴因命工<br /><br />&nbsp;&nbsp;&nbsp;&nbsp;绣其手迹于衣，归以为荣耀。季兴已去，庄宗心悔遣之，密诏襄州刘训图之。季<br /><br />&nbsp;&nbsp;&nbsp;&nbsp;兴行至襄州，心动，夜斩关而出。已去，而诏书夜至。季兴归而谓梁震曰：“不<br /><br />&nbsp;&nbsp;&nbsp;&nbsp;听子言，几不免。”因曰：“吾行有二失；来朝一失，放还一失。且主上百战以<br /><br />&nbsp;&nbsp;&nbsp;&nbsp;取河南，对功臣夸手抄《春秋》；又曰：‘我于手指上得天下。’其自矜伐如此。<br /><br />&nbsp;&nbsp;&nbsp;&nbsp;而荒于游畋，政事多废，吾可无虑矣。”同光三年，封南平王。魏王继岌已破蜀，<br /><br />&nbsp;&nbsp;&nbsp;&nbsp;得蜀金帛四十余万，自峡而下，而庄宗之难作。季兴闻京师有变，乃悉邀留蜀物，<br /><br />&nbsp;&nbsp;&nbsp;&nbsp;而杀其使者韩珙等十余人。<br /><br />&nbsp;&nbsp;&nbsp;&nbsp;初，唐兵伐蜀，季兴请以本道兵自取夔、忠、万、归、峡等州，乃以季兴为<br /><br />&nbsp;&nbsp;&nbsp;&nbsp;峡路东南面招讨使，而季兴未尝出兵。魏王已破蜀，而明宗入立，季兴因请夔、<br /><br />&nbsp;&nbsp;&nbsp;&nbsp;忠等州为属郡，唐大臣以为季兴请自取之，而兵出无功，不与。季兴屡请，虽不<br /><br />&nbsp;&nbsp;&nbsp;&nbsp;得已而与之，而唐犹自除刺史，季兴拒而不纳。明宗乃以襄州刘训为招讨使，攻<br /><br />&nbsp;&nbsp;&nbsp;&nbsp;之，不克，而唐别将西方邺克其夔、忠、万三州，季兴遂以荆、归、峡三州臣于<br /><br />&nbsp;&nbsp;&nbsp;&nbsp;吴，吴册季兴秦王。天成三年冬卒，年七十一，谥曰武信。季兴子九人，长子从<br /><br />&nbsp;&nbsp;&nbsp;&nbsp;诲立。<br /><br />&nbsp;&nbsp;&nbsp;&nbsp;从诲字遵圣。季兴时，入梁为供奉官，累迁鞍辔库使，赐告归宁，季兴遂留<br /><br />&nbsp;&nbsp;&nbsp;&nbsp;为马步军都指挥使、行军司马。季兴卒，吴以从诲为荆南节度使。从诲以父自绝<br /><br />&nbsp;&nbsp;&nbsp;&nbsp;于唐，惧复见讨，乃遣使者聘于楚，楚王马殷为之请命于唐，而从诲亦遣押衙刘<br /><br />&nbsp;&nbsp;&nbsp;&nbsp;知谦奉表自归，进赎罪银三千两，明宗纳之。长兴元年正月，拜从诲节度使，追<br /><br />&nbsp;&nbsp;&nbsp;&nbsp;封季兴楚王，谥曰武信。三年，封从诲渤海王。应顺元年，封南平王。<br /><br />&nbsp;&nbsp;&nbsp;&nbsp;从诲为人明敏，多权诈。晋高祖遣翰林学士陶Y为从诲生辰国信使，从诲宴<br /><br />&nbsp;&nbsp;&nbsp;&nbsp;Y望沙楼，大陈战舰于楼下，谓Y曰：“吴、蜀不宾久矣，愿修武备，习水战，<br /><br />&nbsp;&nbsp;&nbsp;&nbsp;以待师期。”Y还，具道其语，晋高祖大喜，复遣使赐以甲马百匹。襄州安从进<br /><br />&nbsp;&nbsp;&nbsp;&nbsp;反，结从诲为援，从诲外为拒绝，阴与之通。晋师致讨，从诲遣将李端以舟师为<br /><br />&nbsp;&nbsp;&nbsp;&nbsp;应，从进诛，从诲求郢州为属郡，高祖不许。<br /><br />&nbsp;&nbsp;&nbsp;&nbsp;契丹灭晋，汉高祖起太原，从诲遣人间道奉表劝进，且言汉得天下，愿乞郢<br /><br />&nbsp;&nbsp;&nbsp;&nbsp;州为属，汉高祖阳诺之。高祖入汴，从诲遣使朝贡，因求郢州，高祖不与。从诲<br /><br />&nbsp;&nbsp;&nbsp;&nbsp;怒，发兵攻郢州，为刺史尹实所败。汉遣国子祭酒田敏使于楚，假道荆南，从诲<br /><br />&nbsp;&nbsp;&nbsp;&nbsp;问敏中国虚实，以为契丹之后，兵食皆殚，意欲以诮敏，敏为言：“杜重威悉以<br /><br />&nbsp;&nbsp;&nbsp;&nbsp;晋戈甲降虏，虏置之镇州，未尝以北，而晋兵皆汉有也。”从诲不悦。敏以印本<br /><br />&nbsp;&nbsp;&nbsp;&nbsp;《五经》遗从诲，从诲谢曰：“予之所识，不过《孝经》十八章尔。”敏曰：<br /><br />&nbsp;&nbsp;&nbsp;&nbsp;“至德要道，于此足矣。”敏因诵《诸侯章》曰：“在上不骄，高而不危，制节<br /><br />&nbsp;&nbsp;&nbsp;&nbsp;谨度，满而不溢。”从诲以为讥己，即以大卮罚敏。<br /><br />&nbsp;&nbsp;&nbsp;&nbsp;荆南地狭兵弱，介于吴、楚，为小国。自吴称帝，而南汉、闽、楚皆奉梁正<br /><br />&nbsp;&nbsp;&nbsp;&nbsp;朔，岁时贡奉，皆假道荆南。季兴、从诲常邀留其使者，掠取其物，而诸道以书<br /><br />&nbsp;&nbsp;&nbsp;&nbsp;责诮，或发兵加讨，即复还之而无愧。其后南汉与闽、蜀皆称帝，从诲所向称臣，<br /><br />&nbsp;&nbsp;&nbsp;&nbsp;盖利其赐予。俚俗语谓夺攘苟得无愧耻者为赖子，犹言无赖也，故诸国皆目为<br /><br />&nbsp;&nbsp;&nbsp;&nbsp;“高赖子”。<br /><br />&nbsp;&nbsp;&nbsp;&nbsp;从诲自求郢州不得，遂自绝于汉。逾年，复通朝贡。乾v元年十月卒，年五<br /><br />&nbsp;&nbsp;&nbsp;&nbsp;十八，赠尚书令，谥曰文献。子保融立。从诲十五子，长曰保勋，次保正，保融<br /><br />&nbsp;&nbsp;&nbsp;&nbsp;第三子也，不知其得立之因。<br /><br />&nbsp;&nbsp;&nbsp;&nbsp;保融字德长。从诲时，为节度副使，兼峡州刺史。从诲卒，拜节度使。广顺<br /><br />&nbsp;&nbsp;&nbsp;&nbsp;元年，封渤海郡王。显德元年，进封南平王。世宗征淮，保融遣指挥使魏U率兵<br /><br />&nbsp;&nbsp;&nbsp;&nbsp;三千，出夏口以为应。又遣客将刘扶奉笺南唐，劝其内附。李景称臣，世宗得保<br /><br />&nbsp;&nbsp;&nbsp;&nbsp;融所与笺，大喜，赐以绢百匹。荆南自后唐以来，常数岁一贡京师，而中间两绝。<br /><br />&nbsp;&nbsp;&nbsp;&nbsp;及世宗时，无岁不贡矣。保融以谓器械金帛，皆土地常产，不足以效诚节，乃遣<br /><br />&nbsp;&nbsp;&nbsp;&nbsp;其弟保绅来朝，世宗益嘉之。<br /><br />&nbsp;&nbsp;&nbsp;&nbsp;初，季兴之镇，梁以兵五千为牙兵，衣食皆给于梁。至明宗时，岁给以盐万<br /><br />&nbsp;&nbsp;&nbsp;&nbsp;三千石，后不复给。及世宗平淮，故命泰州给之。<br /><br />&nbsp;&nbsp;&nbsp;&nbsp;保融性迂缓，无材能，而事无大小，皆委其弟保勖。其从叔从义谋为乱，为<br /><br />&nbsp;&nbsp;&nbsp;&nbsp;其徒高知训所告，徙之松滋而杀之。宋兴，保融惧，一岁之间三入贡。建隆元年，<br /><br />&nbsp;&nbsp;&nbsp;&nbsp;以疾卒，年四十一，赠太尉，谥曰贞懿。弟保勖立。<br /><br />&nbsp;&nbsp;&nbsp;&nbsp;保勖字省躬，从诲第十子也。保融卒，拜节度使。三年，保勖疾，谓其将梁<br /><br />&nbsp;&nbsp;&nbsp;&nbsp;延嗣曰：“我疾遂不起，兄弟孰可付之后事者？”延嗣曰：“公不念贞懿王乎？<br /><br />&nbsp;&nbsp;&nbsp;&nbsp;先王寝疾，以军府付公，今先王子继冲长矣。”保勖曰：“子言是也。”即以继<br /><br />&nbsp;&nbsp;&nbsp;&nbsp;冲判内外兵马。十一月，保勖卒，年三十九，赠侍中。保融之子继冲立。<br /><br />&nbsp;&nbsp;&nbsp;&nbsp;继冲字成和。保勖卒，拜节度使。湖南周行逢卒，子保权立，其将张文表作<br /><br />&nbsp;&nbsp;&nbsp;&nbsp;乱，建隆四年，太祖命慕容延钊等讨之。延钊假道荆南，约以兵过城外。继冲大<br /><br />&nbsp;&nbsp;&nbsp;&nbsp;将李景威曰：“兵尚权谲，城外之约，不可信也。宜严兵以待之。”判官孙光宪<br /><br />&nbsp;&nbsp;&nbsp;&nbsp;叱之曰：“汝峡江一民尔，安识成败！且中国自周世宗时，已有混一天下之志，<br /><br />&nbsp;&nbsp;&nbsp;&nbsp;况圣宋受命，真主出邪！王师岂易当也！”因劝继冲去斥候，封府库以待，继冲<br /><br />&nbsp;&nbsp;&nbsp;&nbsp;以为然。景威出而叹曰：“吾言不用，大事去矣，何用生为！”因扼吭而死。延<br /><br />&nbsp;&nbsp;&nbsp;&nbsp;钊军至，继冲出逆于郊，而前锋遽入其城。继冲亟归，见旌旗甲马，布列衢巷，<br /><br />&nbsp;&nbsp;&nbsp;&nbsp;大惧，即诣延钊纳牌印，太祖优诏复命继冲为节度使。<br /><br />&nbsp;&nbsp;&nbsp;&nbsp;乾德元年，有事于南郊，继冲上书愿陪祠。九月，具文告三庙，率其将吏宗<br /><br />&nbsp;&nbsp;&nbsp;&nbsp;族五百余人朝于京师，拜武宁军节度使以卒。光宪拜黄州刺史，其后事具国史。<br /><br />&nbsp;&nbsp;&nbsp;&nbsp;（季兴兴灭年世甚明，诸书皆同，盖自梁开平元年镇荆南，至皇朝乾德元年<br /><br />&nbsp;&nbsp;&nbsp;&nbsp;国除，凡五十七年。）</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944368);">加入书签</a><a
                        href="944367.html">上一页</a>&larr;<a href="index.html">返回列表</a>&rarr;<a
                            href="944369.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944367.html"; var next_page = "944369.html"; var index_page = "index.html"; var sortid = "9"; var article_id = "14650"; var chapter_id = "944368"; var articlename = "新五代史"; var chaptername = " 卷六十九 南平世家第九"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>