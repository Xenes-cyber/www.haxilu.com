<!DOCTYPE html>
<html>
<head>
<meta charset="gbk" />
<title>新五代史- 卷三十 汉臣传第十八-在线阅读-哈西文学网</title>
<meta name="keywords" content="欧阳修，新五代史， 卷三十 汉臣传第十八全文， 卷三十 汉臣传第十八在线阅读 哈西文学网" />
<meta name="description" content="哈西文学网提供欧阳修的新五代史  卷三十 汉臣传第十八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944329.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944329.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十 汉臣传第十八</h1>
            <div class="link xb">
                <a href="944328.html">上一页</a>&larr;<a href="index.html">返回列表</a>&rarr;<a
                    href="944330.html">下一页</a></div>			
            <div id="BookText">&nbsp;&nbsp;&nbsp;&nbsp;○苏逢吉<br /><br />&nbsp;&nbsp;&nbsp;&nbsp;苏逢吉，京兆长安人也。汉高祖镇河东，父悦为高祖从事，逢吉常代悦作奏<br /><br />&nbsp;&nbsp;&nbsp;&nbsp;记，悦乃言之高祖。高祖召见逢吉，精神爽秀，怜之，乃以为节度判官。高祖性<br /><br />&nbsp;&nbsp;&nbsp;&nbsp;素刚严，宾佐稀得请见，逢吉独入，终日侍立高祖书阁中。两使文簿盈积，莫敢<br /><br />&nbsp;&nbsp;&nbsp;&nbsp;通，逢吉辄取内之怀中，伺高祖色可犯时以进之，高祖多以为可，以故甚爱之。<br /><br />&nbsp;&nbsp;&nbsp;&nbsp;然逢吉为人贪诈无行，喜为杀戮。高祖尝以生日遣逢吉疏理狱囚以祈福，谓之<br /><br />&nbsp;&nbsp;&nbsp;&nbsp;“静狱。”逢吉入狱中阅囚，无轻重曲直悉杀之，以报曰：“狱静矣。”<br /><br />&nbsp;&nbsp;&nbsp;&nbsp;高祖建号，拜逢吉中书侍郎、同中书门下平章事。是时，制度草创，朝廷大<br /><br />&nbsp;&nbsp;&nbsp;&nbsp;事皆出逢吉，逢吉以为己任。然素不学问，随事裁决，出其意见，是故汉世尤无<br /><br />&nbsp;&nbsp;&nbsp;&nbsp;法度，而不施德政，民莫有所称焉。高祖既定京师，逢吉与苏禹同在中书，除<br /><br />&nbsp;&nbsp;&nbsp;&nbsp;吏多违旧制。逢吉尤纳货赂，市权鬻官，谤者喧哗。然高祖方倚信二人，故莫敢<br /><br />&nbsp;&nbsp;&nbsp;&nbsp;有告者。凤翔李永吉初朝京师，逢吉以永吉故秦王从餮献樱家世王侯，当有奇<br /><br />&nbsp;&nbsp;&nbsp;&nbsp;货，使人告永吉，许以一州，而求其先王玉带，永吉以无为解，逢吉乃使人市一<br /><br />&nbsp;&nbsp;&nbsp;&nbsp;玉带，直数千缗，责永吉偿之；前客省使王筠自晋末使楚，至是还，逢吉意筠得<br /><br />&nbsp;&nbsp;&nbsp;&nbsp;楚王重赂，遣人求之，许以一州，筠怏怏，以其橐装之半献之。而皆不得州。<br /><br />&nbsp;&nbsp;&nbsp;&nbsp;晋相李崧从契丹以北，高祖入京师，以崧第赐逢吉，而崧别有田宅在西京，<br /><br />&nbsp;&nbsp;&nbsp;&nbsp;逢吉遂皆取之。崧自北还，因以宅券献逢吉，逢吉不悦，而崧子弟数出怨言。其<br /><br />&nbsp;&nbsp;&nbsp;&nbsp;后，逢吉乃诱人告崧与弟屿、义等，下狱，崧款自诬伏：“与家僮二十人，谋因<br /><br />&nbsp;&nbsp;&nbsp;&nbsp;高祖山陵为乱。”狱上中书，逢吉改“二十人”为“五十人”，遂族崧家。<br /><br />&nbsp;&nbsp;&nbsp;&nbsp;是时，天下多盗，逢吉自草诏书下州县，凡盗所居本家及邻保皆族诛。或谓<br /><br />&nbsp;&nbsp;&nbsp;&nbsp;逢吉曰：“为盗族诛，已非王法，况邻保乎！”逢吉[以为是，不得已，但去族<br /><br />&nbsp;&nbsp;&nbsp;&nbsp;诛而已。于是郓州捕贼使者张令柔尽杀平阴县十七村民数百人。卫州刺史叶仁鲁<br /><br />&nbsp;&nbsp;&nbsp;&nbsp;闻部有盗，自帅兵捕之。时村民十数共逐盗，入于山中，盗皆散走。仁鲁从后至，<br /><br />&nbsp;&nbsp;&nbsp;&nbsp;见民捕盗者，以为贼，悉擒之，断其脚筋，暴之山麓，宛转号呼，累日而死。闻<br /><br />&nbsp;&nbsp;&nbsp;&nbsp;者不胜其冤，而逢吉以仁鲁为能，由是天下因盗杀人滋滥。<br /><br />&nbsp;&nbsp;&nbsp;&nbsp;逢吉已贵，益为豪侈，谓中书堂食为不可食，乃命家厨进羞，日极珍善。继<br /><br />&nbsp;&nbsp;&nbsp;&nbsp;母死，不服丧。妻武氏卒，讽百官及州镇皆输绫绢为丧服。武氏未期，除其诸子<br /><br />&nbsp;&nbsp;&nbsp;&nbsp;为官。有庶兄自外来，未白逢吉而见其诸子，逢吉怒，托以佗事告于高祖，杖杀<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;逢吉尝从高祖征邺，数使酒辱周太祖于军中，太祖恨之。其后隐帝立，逢吉<br /><br />&nbsp;&nbsp;&nbsp;&nbsp;素善李涛，讽涛请罢太祖与杨枢密。李太后怒涛离间大臣，罢涛相，以杨兼<br /><br />&nbsp;&nbsp;&nbsp;&nbsp;平章事，事悉关决。逢吉、禹由是备位而已。乾v二年，加拜司空。<br /><br />&nbsp;&nbsp;&nbsp;&nbsp;周太祖镇邺，不落枢密使，逢吉以谓枢密之任，方镇带之非便，与史弘肇争，<br /><br />&nbsp;&nbsp;&nbsp;&nbsp;于是卒如弘肇议。弘肇怨逢吉异己，已而会饮王章第，使酒坐中，弘肇怒甚。逢<br /><br />&nbsp;&nbsp;&nbsp;&nbsp;吉谋求出镇以避之，既而中辍，人问其故，逢吉曰：“苟舍此而去，史公一处分，<br /><br />&nbsp;&nbsp;&nbsp;&nbsp;吾齑粉矣！”<br /><br />&nbsp;&nbsp;&nbsp;&nbsp;是时，隐帝少年，小人在侧。弘肇等威制人主，帝与左右李业、郭允明等皆<br /><br />&nbsp;&nbsp;&nbsp;&nbsp;患之。逢吉每见业等，以言激之，业等卒杀弘肇，即以逢吉权知枢密院。方命草<br /><br />&nbsp;&nbsp;&nbsp;&nbsp;麻，闻周太祖起兵，乃止。逢吉夜宿金祥殿东阁，谓司天夏官正王处讷曰：“昨<br /><br />&nbsp;&nbsp;&nbsp;&nbsp;夕未暝，已见李崧在侧，生人接死者，无吉事也。”周太祖至北郊，官军败于刘<br /><br />&nbsp;&nbsp;&nbsp;&nbsp;子陂。逢吉宿七里，夜与同舍酣饮，索刀将自杀，为左右所止。明日与隐帝走赵<br /><br />&nbsp;&nbsp;&nbsp;&nbsp;村，自杀于民舍。周太祖定京师，枭其首，适当李崧被刑之所。广顺初，赐其子<br /><br />&nbsp;&nbsp;&nbsp;&nbsp;西京庄并宅一区。<br /><br />&nbsp;&nbsp;&nbsp;&nbsp;○史弘肇<br /><br />&nbsp;&nbsp;&nbsp;&nbsp;史弘肇，字化元，郑州荥泽人也。为人骁勇，走及奔马。梁末，调民七户出<br /><br />&nbsp;&nbsp;&nbsp;&nbsp;一兵，弘肇为兵，隶开道指挥，选为禁兵。汉高祖典禁兵，弘肇为军校。其后，<br /><br />&nbsp;&nbsp;&nbsp;&nbsp;汉高祖镇太原，使将武节左右指挥，领雷州刺史。高祖建号于太原，代州王晖拒<br /><br />&nbsp;&nbsp;&nbsp;&nbsp;命，弘肇攻破之，以功拜忠武军节度使、侍卫步军都指挥使。<br /><br />&nbsp;&nbsp;&nbsp;&nbsp;是时契丹北归，留耿崇美攻王守恩于潞州。高祖遣弘肇前行击之，崇美败走，<br /><br />&nbsp;&nbsp;&nbsp;&nbsp;守恩以城归汉。而河阳武行德、泽州翟令奇等，皆迎弘肇自归。弘肇入河阳，高<br /><br />&nbsp;&nbsp;&nbsp;&nbsp;祖从后至，遂入京师。<br /><br />&nbsp;&nbsp;&nbsp;&nbsp;弘肇为将，严毅寡言，麾下尝少忤意，立肷敝，军中为股，以故高<br /><br />&nbsp;&nbsp;&nbsp;&nbsp;祖起义之初，弘肇行兵所至，秋亳无犯，两京帖然。迁侍卫亲军马步军都指挥使，<br /><br />&nbsp;&nbsp;&nbsp;&nbsp;领归德军节度使、同中书门下平章事。高祖疾大渐，与杨、苏逢吉等同授顾命。<br /><br />&nbsp;&nbsp;&nbsp;&nbsp;隐帝时，河中李守贞、凤翔王景崇、永兴赵思绾等皆反，关西用兵，人情恐<br /><br />&nbsp;&nbsp;&nbsp;&nbsp;惧，京师之民，流言以相惊恐。弘肇出兵警察，务行杀戮，罪无大小皆死。是时<br /><br />&nbsp;&nbsp;&nbsp;&nbsp;太白昼见，民有仰观者，辄腰斩于市。市有醉者忤一军卒，诬其讹言，坐弃市。<br /><br />&nbsp;&nbsp;&nbsp;&nbsp;凡民抵罪，吏以白弘肇，但以三指示之，吏即腰斩之。又为断舌、决口、俳睢<br /><br />&nbsp;&nbsp;&nbsp;&nbsp;折足之刑。李崧坐奴告变族诛，弘肇取其幼女以为婢。于是前资故将失职之家，<br /><br />&nbsp;&nbsp;&nbsp;&nbsp;姑息僮奴，而厮养之辈，往往胁制其主。侍卫孔目官解晖狡酷，因缘为奸，民抵<br /><br />&nbsp;&nbsp;&nbsp;&nbsp;罪者，莫敢告诉。燕人何福进有玉枕，直钱十四万，遣僮卖之淮南以鬻茶。僮隐<br /><br />&nbsp;&nbsp;&nbsp;&nbsp;其钱，福进笞责之，僮乃诬告福进得赵延寿玉枕，以遗吴人。弘肇捕治，福进弃<br /><br />&nbsp;&nbsp;&nbsp;&nbsp;市，帐下分取其妻子，而籍其家财。弘肇不喜宾客，尝言：“文人难耐，呼我为<br /><br />&nbsp;&nbsp;&nbsp;&nbsp;卒。”<br /><br />&nbsp;&nbsp;&nbsp;&nbsp;弘肇领归德，其副使等月率私钱千缗为献。颍州L场官L温与军将何拯争官<br /><br />&nbsp;&nbsp;&nbsp;&nbsp;务，讼之三司，三司直温。拯诉之弘肇，弘肇以谓颍己属州，而温不先白己，乃<br /><br />&nbsp;&nbsp;&nbsp;&nbsp;追温杀之，连坐者数十人。<br /><br />&nbsp;&nbsp;&nbsp;&nbsp;周太祖平李守贞，推功群臣，弘肇拜中书令。隐帝自关西罢兵，渐近小人，<br /><br />&nbsp;&nbsp;&nbsp;&nbsp;与后赞、李业等嬉游无度，而太后亲族颇行干托，弘肇与杨稍裁抑之。太后有<br /><br />&nbsp;&nbsp;&nbsp;&nbsp;故人子求补军职，弘肇辄斩之。帝始听乐，赐教坊使等玉带、锦袍，往谢弘肇，<br /><br />&nbsp;&nbsp;&nbsp;&nbsp;弘肇怒曰：“健儿为国征行者未有偏赐，尔曹何功，敢当此乎！”悉取所赐还官。<br /><br />&nbsp;&nbsp;&nbsp;&nbsp;周太祖出镇魏州，弘肇议带枢密行，苏逢吉、杨以为不可，弘肇恨之。明<br /><br />&nbsp;&nbsp;&nbsp;&nbsp;日，会饮窦贞固第，弘肇厉声举爵属太祖曰：“昨日廷论，何为异同？今日与公<br /><br />&nbsp;&nbsp;&nbsp;&nbsp;饮此。”逢吉与亦举大爵曰：“此国家事也，何必介意乎！”遂俱饮。弘<br /><br />&nbsp;&nbsp;&nbsp;&nbsp;肇曰：“安朝廷，定祸乱，直须长枪大剑，若‘毛锥子’安足用哉？”三司使王<br /><br />&nbsp;&nbsp;&nbsp;&nbsp;章曰：“无‘毛锥子’，军赋何从集乎？”“毛锥子”，盖言笔也。弘肇默然。<br /><br />&nbsp;&nbsp;&nbsp;&nbsp;他日，会饮章第，酒酣，为手势令，弘肇不能为，客省使阎晋卿坐次弘肇，屡教<br /><br />&nbsp;&nbsp;&nbsp;&nbsp;之。苏逢吉戏曰：“坐有姓阎人，何忧罚爵！”弘肇妻阎氏，酒家倡，以为讥己，<br /><br />&nbsp;&nbsp;&nbsp;&nbsp;大怒，以丑语诟逢吉，逢吉不校。弘肇欲殴之，逢吉先出。弘肇起索剑欲追之，<br /><br />&nbsp;&nbsp;&nbsp;&nbsp;杨泣曰：“苏公，汉宰相，公若杀之，致天子何地乎？”弘肇驰马去，送至<br /><br />&nbsp;&nbsp;&nbsp;&nbsp;第而还。由是将相如水火。隐帝遣王峻置酒公子亭和解之。<br /><br />&nbsp;&nbsp;&nbsp;&nbsp;是时，李业、郭允明、后赞、聂文进等用事，不喜执政。而隐帝春秋渐长，<br /><br />&nbsp;&nbsp;&nbsp;&nbsp;为大臣所制，数有忿言，业等乘间谮之，以谓弘肇威震人主，不除必为乱。隐帝<br /><br />&nbsp;&nbsp;&nbsp;&nbsp;颇欲除之。夜闻作坊锻甲声，以为兵至，达旦不寐。由是与业等密谋禁中。乾v<br /><br />&nbsp;&nbsp;&nbsp;&nbsp;三年冬十月十三日，弘肇与杨、王章等入朝，坐广政殿东庑，甲士数十人自内<br /><br />&nbsp;&nbsp;&nbsp;&nbsp;出，擒弘肇、、章斩之，并族其三家。<br /><br />&nbsp;&nbsp;&nbsp;&nbsp;弘肇已死，帝坐崇元殿召君臣，告以弘肇等谋反，君臣莫能对。又召诸军校<br /><br />&nbsp;&nbsp;&nbsp;&nbsp;见于万岁殿，帝曰：“弘肇等专权，使汝曹常忧横死，今日吾得为汝主矣！”军<br /><br />&nbsp;&nbsp;&nbsp;&nbsp;校皆拜。周太祖即位，追封弘肇郑王，以礼归葬。<br /><br />&nbsp;&nbsp;&nbsp;&nbsp;○杨<br /><br />&nbsp;&nbsp;&nbsp;&nbsp;杨，魏州冠氏人也。少为州掌籍吏，租庸使孔谦领度支，补勾押官，历<br /><br />&nbsp;&nbsp;&nbsp;&nbsp;孟、华、郓三州粮料院使。事汉高祖为右都押衙，高祖即位，拜枢密使。出于<br /><br />&nbsp;&nbsp;&nbsp;&nbsp;小吏，不喜文士，与苏逢吉等内相排忌。逢吉讽李涛上疏罢与周太祖枢密使，<br /><br />&nbsp;&nbsp;&nbsp;&nbsp;泣诉李太后前，太后怒，罢涛相，加中书侍郎兼吏部尚书、同平章事。是时，<br /><br />&nbsp;&nbsp;&nbsp;&nbsp;逢吉、禹颇以私贿除吏，多缪。为相，事无大小，必先示，以为可，乃<br /><br />&nbsp;&nbsp;&nbsp;&nbsp;入白，而深革逢吉所为，凡门荫出身，诸司补吏者，一切罢之。虽长于吏事，<br /><br />&nbsp;&nbsp;&nbsp;&nbsp;而不知大体，以谓为国家者，帑廪实、甲兵完而已，礼乐文物皆虚器也。以故秉<br /><br />&nbsp;&nbsp;&nbsp;&nbsp;大政而务苛细，凡前资官不得居外，而天下行旅，皆给过所然后得行。旬日之间，<br /><br />&nbsp;&nbsp;&nbsp;&nbsp;人情大扰，度不可行而止。<br /><br />&nbsp;&nbsp;&nbsp;&nbsp;常与王章论事帝前，帝曰：“事行之后，勿使有言也！”遽曰：“陛下<br /><br />&nbsp;&nbsp;&nbsp;&nbsp;但禁声，有臣在。”闻者为之战。李太后弟业求为宣徽使，帝与太后私以问<br /><br />&nbsp;&nbsp;&nbsp;&nbsp;，止以为不可。帝欲立所爱耿夫人为后，又以为不可；夫人死，将以后礼<br /><br />&nbsp;&nbsp;&nbsp;&nbsp;葬之，又以为不可。由是隐帝大怒，而左右乘间构之，与史弘肇等同日见杀。<br /><br />&nbsp;&nbsp;&nbsp;&nbsp;为人颇俭静，四方之赂虽不却，然往往以献于帝。居家谢绝宾客，晚节稍<br /><br />&nbsp;&nbsp;&nbsp;&nbsp;通缙绅，延客门下。知史传有用，乃课吏传写。未几，及于祸。周太祖即位，追<br /><br />&nbsp;&nbsp;&nbsp;&nbsp;封弘农王。<br /><br />&nbsp;&nbsp;&nbsp;&nbsp;○王章<br /><br />&nbsp;&nbsp;&nbsp;&nbsp;王章，魏州南乐人也。为州孔目官，张令昭逐节度使刘延皓，章事令昭。令<br /><br />&nbsp;&nbsp;&nbsp;&nbsp;昭败，章妇翁白文珂与副招讨李周善，乃以章托周。周匿章褚中，以橐驼负之洛<br /><br />&nbsp;&nbsp;&nbsp;&nbsp;阳，藏周第。唐灭，章乃出，为河阳粮料使。汉高祖典禁兵，补章孔目官，从之<br /><br />&nbsp;&nbsp;&nbsp;&nbsp;太原。高祖即位，拜三司使、检校太尉。高祖崩，隐帝即位，加太尉、同中书门<br /><br />&nbsp;&nbsp;&nbsp;&nbsp;下平章事。是时，汉方新造，承契丹之后，京师空乏，而关西三叛作，周太祖用<br /><br />&nbsp;&nbsp;&nbsp;&nbsp;兵西方，章供馈军旅，未尝乏绝。然征利剥下，民甚苦之。往时民租一石输二升<br /><br />&nbsp;&nbsp;&nbsp;&nbsp;为“雀鼠耗”，章乃增一石输二斗为“省耗”；缗钱出入，皆以八十为陌，章减<br /><br />&nbsp;&nbsp;&nbsp;&nbsp;其出者陌三；州县民诉田者，必全州县覆之，以括其隐田。天下由此重困。然尤<br /><br />&nbsp;&nbsp;&nbsp;&nbsp;不喜文士，尝语人曰：“此辈与一把算子，未知颠倒，何益于国邪！”百官俸廪，<br /><br />&nbsp;&nbsp;&nbsp;&nbsp;皆取供军之余不堪者，命有司高估其价，估定又增，谓之“抬估”，章犹意不能<br /><br />&nbsp;&nbsp;&nbsp;&nbsp;满，往往复增之。民有犯盐、矾、酒曲者，无多少皆抵死，吏缘为奸，民莫堪命。<br /><br />&nbsp;&nbsp;&nbsp;&nbsp;已而与史弘肇等同日见杀。<br /><br />&nbsp;&nbsp;&nbsp;&nbsp;○刘铢<br /><br />&nbsp;&nbsp;&nbsp;&nbsp;刘铢，陕州人也。少为梁邵王牙将，与汉高祖有旧，高祖镇太原，以为左都<br /><br />&nbsp;&nbsp;&nbsp;&nbsp;押衙。铢为人惨酷好杀戮，高祖以为勇断类己，特信用之。高祖即位，拜永兴军<br /><br />&nbsp;&nbsp;&nbsp;&nbsp;节度使，徙镇平卢，加检校太师、同平章事，又加侍中。<br /><br />&nbsp;&nbsp;&nbsp;&nbsp;是时，江淮不通，吴越钱H使者常泛海以至中国。而滨海诸州皆置博易务，<br /><br />&nbsp;&nbsp;&nbsp;&nbsp;与民贸易。民负失期者，务吏擅自摄治，置刑狱，不关州县。而前为吏者，纳其<br /><br />&nbsp;&nbsp;&nbsp;&nbsp;厚赂，纵之不问。民颇为苦，铢乃一切禁之。然铢用法，亦自为刻深。民有过者，<br /><br />&nbsp;&nbsp;&nbsp;&nbsp;问其年几何，对曰若干，即随其数杖之，谓之“随年杖”。每杖一人，必两杖俱<br /><br />&nbsp;&nbsp;&nbsp;&nbsp;下，谓之“合欢杖”。又请增民租，亩出钱三十以为公用，民不堪之。隐帝患铢<br /><br />&nbsp;&nbsp;&nbsp;&nbsp;刚暴，召之，惧不至。是时，沂州郭淮攻南唐还，以兵驻青州，隐帝乃遣符彦卿<br /><br />&nbsp;&nbsp;&nbsp;&nbsp;往代铢。铢顾禁兵在，莫敢有异意，乃受代还京师。<br /><br />&nbsp;&nbsp;&nbsp;&nbsp;铢尝切齿于史弘肇、杨等，已而弘肇等死，铢谓李业等曰：“诸君可谓偻<br /><br />&nbsp;&nbsp;&nbsp;&nbsp;儿矣。”权知开封府，周太祖兵犯京师，铢悉诛太祖与王峻等家属。太祖入<br /><br />&nbsp;&nbsp;&nbsp;&nbsp;京师，铢妻裸露以席自蔽，与铢俱见执。铢谓其妻曰：“我则死矣，汝应与人为<br /><br />&nbsp;&nbsp;&nbsp;&nbsp;婢。”太祖使人责铢曰：“与公共事先帝，独无故人之情乎？吾家屠灭，虽有君<br /><br />&nbsp;&nbsp;&nbsp;&nbsp;命，加之酷毒，一何忍也。今公亦有妻子，独念之乎？”铢曰：“为汉诛叛臣尔，<br /><br />&nbsp;&nbsp;&nbsp;&nbsp;岂知其佗。”是时，太祖方欲归人心，乃与群臣议曰：“刘侍中坠马伤甚，而军<br /><br />&nbsp;&nbsp;&nbsp;&nbsp;士逼辱，迨有微生，吾欲奏太后，贷其家属，何如？”群臣皆以为善。乃止杀铢，<br /><br />&nbsp;&nbsp;&nbsp;&nbsp;与李业等枭首于市，赦其妻子。太祖即位，赐陕州庄宅各一区。<br /><br />&nbsp;&nbsp;&nbsp;&nbsp;○李业<br /><br />&nbsp;&nbsp;&nbsp;&nbsp;李业，高祖皇后之弟也。后昆弟七人，业最幼，故尤怜之。高祖时，以为武<br /><br />&nbsp;&nbsp;&nbsp;&nbsp;德使。隐帝即位，业以皇太后故，益用事，无顾惮。时天下旱、蝗，黄河决溢，<br /><br />&nbsp;&nbsp;&nbsp;&nbsp;京师大风拔木，坏城门，宫中数见怪物投瓦石、撼门扉。隐帝召司天赵延V问禳<br /><br />&nbsp;&nbsp;&nbsp;&nbsp;除之法，延V对曰：“臣职天象日时，察其变动，以考顺逆吉凶而已，禳除之事，<br /><br />&nbsp;&nbsp;&nbsp;&nbsp;非臣所知也。然臣所闻，殆山魈也。”皇太后乃召尼诵佛书以禳之，一尼如厕，<br /><br />&nbsp;&nbsp;&nbsp;&nbsp;既还，悲泣不知人者数日，及醒讯之，莫知其然。而帝方与业及聂文进、后赞、<br /><br />&nbsp;&nbsp;&nbsp;&nbsp;郭允明等狎昵，多为C语相诮戏，放纸鸢于宫中。太后数以灾异戒帝，不听。时<br /><br />&nbsp;&nbsp;&nbsp;&nbsp;宣徽使阙，业欲得之，太后亦遣人讽大臣。大臣杨、史弘肇等皆以为不可。业<br /><br />&nbsp;&nbsp;&nbsp;&nbsp;由此怨望，谋杀等。等已死。又遣供奉官孟业以诏书杀郭威于魏州。威举兵<br /><br />&nbsp;&nbsp;&nbsp;&nbsp;反，隐帝遣左神武统军袁、侍卫马军都指挥使阎晋卿等率兵拒威于澶渊。兵未<br /><br />&nbsp;&nbsp;&nbsp;&nbsp;出，威已至滑州，帝大惧，谓大臣曰：“昨太草草耳。”业请出府库以赉军，宰<br /><br />&nbsp;&nbsp;&nbsp;&nbsp;相苏禹以为未可，业拜禹于帝前曰：“相公且为官家勿惜府库。”乃诏赐京<br /><br />&nbsp;&nbsp;&nbsp;&nbsp;师兵及魏兵从威南者钱人十千，督其子弟作书，以告北兵之来者。及汉兵败于北<br /><br />&nbsp;&nbsp;&nbsp;&nbsp;郊，业取内库金宝，怀之以奔其兄保义军节度使洪信，洪信拒而不纳。业走至绛<br /><br />&nbsp;&nbsp;&nbsp;&nbsp;州，为人所杀。<br /><br />&nbsp;&nbsp;&nbsp;&nbsp;○聂文进<br /><br />&nbsp;&nbsp;&nbsp;&nbsp;聂文进，并州人也。少为军卒，善书算，给事汉高祖帐中。高祖镇太原，以<br /><br />&nbsp;&nbsp;&nbsp;&nbsp;为押司官。高祖即位，历拜领军屯卫将军、枢密院承旨。周太祖为枢密使，颇亲<br /><br />&nbsp;&nbsp;&nbsp;&nbsp;信之，文进稍横恣。迁右领军大将军，入谢，召诸将军设食朝堂，仪鸾、翰林、<br /><br />&nbsp;&nbsp;&nbsp;&nbsp;御厨供帐饮食，文进自如，有司不敢劾。周太祖镇邺，文进等用事居中，及谋杀<br /><br />&nbsp;&nbsp;&nbsp;&nbsp;杨等，文进夜作诏书，制置中外。等已死，文进点阅兵籍，指麾杀戮，以为<br /><br />&nbsp;&nbsp;&nbsp;&nbsp;己任。周太祖在邺闻等遇害，初以为文进不与，及发诏书，皆文进手迹，乃大<br /><br />&nbsp;&nbsp;&nbsp;&nbsp;诟之。<br /><br />&nbsp;&nbsp;&nbsp;&nbsp;周兵至京师，隐帝败于北郊，太后惧，使谓文进善卫帝，对曰：“臣在此，<br /><br />&nbsp;&nbsp;&nbsp;&nbsp;百郭威何害！”慕容彦超败走，帝宿于七里，文进夜与其徒饮酒，歌呼自若。明<br /><br />&nbsp;&nbsp;&nbsp;&nbsp;旦，隐帝遇弑，文进亦自杀。<br /><br />&nbsp;&nbsp;&nbsp;&nbsp;○后赞<br /><br />&nbsp;&nbsp;&nbsp;&nbsp;后赞，兖州瑕丘人。其母，倡也。赞幼善讴，事张延朗。延朗死，赞更事汉<br /><br />&nbsp;&nbsp;&nbsp;&nbsp;高祖，高祖爱之，以为牙将。高祖即位，拜飞龙使，隐帝尤爱幸之。杨等执政，<br /><br />&nbsp;&nbsp;&nbsp;&nbsp;赞久不得迁，乃共谋杀等。等死，隐帝悔之，赞与允明等番休侍帝，不欲左<br /><br />&nbsp;&nbsp;&nbsp;&nbsp;右言已短。隐帝兵败北郊，赞奔兖州，慕容彦超执送京师，枭首于市。<br /><br />&nbsp;&nbsp;&nbsp;&nbsp;○郭允明<br /><br />&nbsp;&nbsp;&nbsp;&nbsp;郭允明，少为汉高祖厮养，高祖爱之，以为翰林茶酒使。隐帝尤狎爱之，允<br /><br />&nbsp;&nbsp;&nbsp;&nbsp;明益骄横无顾避，大臣不能禁。允明使荆南高保融，车服导从如节度使，保融待<br /><br />&nbsp;&nbsp;&nbsp;&nbsp;之甚厚。允明乃阴使人步测其城池高下，若为攻取之计者以动之。荆人皆恐，保<br /><br />&nbsp;&nbsp;&nbsp;&nbsp;融厚赂以遗之。迁飞龙使。已而李业与允明谋杀杨等，是日无云而昏，雾雨如<br /><br />&nbsp;&nbsp;&nbsp;&nbsp;泣，日中，载等十余尸暴之市中。允明手杀等诸子于朝堂西庑，王章婿张贻<br /><br />&nbsp;&nbsp;&nbsp;&nbsp;肃血流逆注。隐帝败于北郊，还至封丘门，不得入，帝走赵村，允明从后追之，<br /><br />&nbsp;&nbsp;&nbsp;&nbsp;弑帝于民舍，乃自杀。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944329);">加入书签</a><a
                        href="944328.html">上一页</a>&larr;<a href="index.html">返回列表</a>&rarr;<a
                            href="944330.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944328.html"; var next_page = "944330.html"; var index_page = "index.html"; var sortid = "9"; var article_id = "14650"; var chapter_id = "944329"; var articlename = "新五代史"; var chaptername = " 卷三十 汉臣传第十八"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>