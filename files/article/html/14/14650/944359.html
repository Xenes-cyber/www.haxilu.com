<!DOCTYPE html>
<html>
<head>
<meta charset="gbk" />
<title>新五代史- 卷六十 职方考第三-在线阅读-哈西文学网</title>
<meta name="keywords" content="欧阳修，新五代史， 卷六十 职方考第三全文， 卷六十 职方考第三在线阅读 哈西文学网" />
<meta name="description" content="哈西文学网提供欧阳修的新五代史  卷六十 职方考第三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944359.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944359.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十 职方考第三</h1>
            <div class="link xb">
                <a href="944358.html">上一页</a>&larr;<a href="index.html">返回列表</a>&rarr;<a
                    href="944360.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼，自三代以上，莫不分土而治也。后世鉴古矫失，始郡县天下。而自秦、<br /><br />&nbsp;&nbsp;&nbsp;&nbsp;汉以来，为国孰与三代长短？及其亡也，未始不分，至或无地以自存焉。盖得其<br /><br />&nbsp;&nbsp;&nbsp;&nbsp;要，则虽万国而治，失其所守，则虽一天下不能以容，岂非一本于道德哉！唐之<br /><br />&nbsp;&nbsp;&nbsp;&nbsp;盛时，虽名天下为十道，而其势未分。既其衰也，置军节度，号为方镇，镇之大<br /><br />&nbsp;&nbsp;&nbsp;&nbsp;者连州十余，小者犹兼三四，故其兵骄则逐帅，帅强则叛上，土地为其世有，干<br /><br />&nbsp;&nbsp;&nbsp;&nbsp;戈起而相侵，天下之势，自兹而分。然唐自中世多故矣，其兴衰救难，常倚镇兵<br /><br />&nbsp;&nbsp;&nbsp;&nbsp;扶持，而侵凌乱亡，亦终以此。岂其利害之理然欤？自僖、昭以来，日益割裂。<br /><br />&nbsp;&nbsp;&nbsp;&nbsp;梁初，天下别为十一国，南有吴、浙、荆、湖、闽、汉，西有岐、蜀，北有燕、<br /><br />&nbsp;&nbsp;&nbsp;&nbsp;晋，而朱氏所有七十八州以为梁。庄宗初起并、代，取幽、沧，有州三十五，其<br /><br />&nbsp;&nbsp;&nbsp;&nbsp;后又取梁魏、博等十有六州，合五十一州以灭梁。岐王称臣，又得其州七。同光<br /><br />&nbsp;&nbsp;&nbsp;&nbsp;破蜀，已而复失，惟得秦、凤、阶、成四州，而营、平二州陷于契丹，其增置之<br /><br />&nbsp;&nbsp;&nbsp;&nbsp;州一，合一百二十三州以为唐。石氏入立，献十有六州于契丹，而得蜀金州，又<br /><br />&nbsp;&nbsp;&nbsp;&nbsp;增置之州一，合百九州以为晋。刘氏之初，秦、凤、阶、成复入于蜀，隐帝时增<br /><br />&nbsp;&nbsp;&nbsp;&nbsp;置之州一，合一百六州以为汉。郭氏代汉，十州入于刘F，世宗取秦、凤、阶、<br /><br />&nbsp;&nbsp;&nbsp;&nbsp;成、瀛、莫及淮南十四州，又增置之州五而废者三，合一百一十八州以为周。宋<br /><br />&nbsp;&nbsp;&nbsp;&nbsp;兴因之。此中国之大略也。其余外属者，强弱相并，不常其得失。至于周末，闽<br /><br />&nbsp;&nbsp;&nbsp;&nbsp;已先亡，而在者七国。自江以南二十一州为南唐，自剑以南及山南西道四十六州<br /><br />&nbsp;&nbsp;&nbsp;&nbsp;为蜀，自湖南北十州为楚，自浙东西十三州为吴越，自岭南北四十七州为南汉，<br /><br />&nbsp;&nbsp;&nbsp;&nbsp;自太原以北十州为东汉，而荆、归、峡三州为南平。合中国所有，二百六十八州，<br /><br />&nbsp;&nbsp;&nbsp;&nbsp;而军不在焉。唐之封疆远矣，前史备载，而羁縻寄治虚名之州在其间。五代乱世，<br /><br />&nbsp;&nbsp;&nbsp;&nbsp;文字不完，而时有废省，又或陷于夷狄，不可考究其详。其可见者，具之如谱。<br /><br />&nbsp;&nbsp;&nbsp;&nbsp;（以下表略）<br /><br />&nbsp;&nbsp;&nbsp;&nbsp;汴州，唐故曰宣武军。梁以汴州为开封府，建为东都。后唐灭梁，复为宣武<br /><br />&nbsp;&nbsp;&nbsp;&nbsp;军。晋天福三年升为东京。汉、周因之。<br /><br />&nbsp;&nbsp;&nbsp;&nbsp;洛阳，梁、唐、晋、汉、周常以为都。唐故为东都。梁为西都。后唐为洛京。<br /><br />&nbsp;&nbsp;&nbsp;&nbsp;晋为西京，汉、周因之。<br /><br />&nbsp;&nbsp;&nbsp;&nbsp;雍州，唐故上都，昭宗迁洛，废为佑国军。梁初改京兆府曰大安，佑国军曰<br /><br />&nbsp;&nbsp;&nbsp;&nbsp;永平。唐灭梁，复为西京。晋废为晋昌军。汉改曰永兴，周因之。<br /><br />&nbsp;&nbsp;&nbsp;&nbsp;曹州，故属宣武军节度。晋开运二年置威信军。汉初，军废。周广顺二年复<br /><br />&nbsp;&nbsp;&nbsp;&nbsp;置彰信军。<br /><br />&nbsp;&nbsp;&nbsp;&nbsp;宋州，故属宣武军节度。梁初徙置宣武军。唐灭梁，改曰归德。<br /><br />&nbsp;&nbsp;&nbsp;&nbsp;陈州，故属忠武军节度。晋开运二年置镇安军。汉初，军废。周广顺二年复<br /><br />&nbsp;&nbsp;&nbsp;&nbsp;之。<br /><br />&nbsp;&nbsp;&nbsp;&nbsp;许州，唐故曰忠武。梁改曰匡国。唐灭梁，复曰忠武。<br /><br />&nbsp;&nbsp;&nbsp;&nbsp;滑州，唐故曰义成。以避梁王父讳改曰宣义。唐灭梁，复其故。<br /><br />&nbsp;&nbsp;&nbsp;&nbsp;襄州，唐故曰山南东道。唐、梁之际改曰忠义军。后以延州为忠义，襄州复<br /><br />&nbsp;&nbsp;&nbsp;&nbsp;曰山南东道。<br /><br />&nbsp;&nbsp;&nbsp;&nbsp;邓州，故属山南东道节度。梁破赵匡凝，分邓州置宣化军。唐改曰威胜。周<br /><br />&nbsp;&nbsp;&nbsp;&nbsp;改曰武胜。<br /><br />&nbsp;&nbsp;&nbsp;&nbsp;安州，梁置宣威军。唐改曰安远，晋罢，汉复曰安远，周又罢。<br /><br />&nbsp;&nbsp;&nbsp;&nbsp;晋州，故属护国军节度。梁开平四年置定昌军，贞明三年改曰建宁。唐改曰<br /><br />&nbsp;&nbsp;&nbsp;&nbsp;建雄。<br /><br />&nbsp;&nbsp;&nbsp;&nbsp;金州，故属山南东道节度。唐末置戎昭军，已而废之，遂入于蜀。至晋高祖<br /><br />&nbsp;&nbsp;&nbsp;&nbsp;时，又置怀德军，寻罢。<br /><br />&nbsp;&nbsp;&nbsp;&nbsp;陕州，唐故曰保义，梁改曰镇国，后唐复曰保义。<br /><br />&nbsp;&nbsp;&nbsp;&nbsp;华州，唐故曰镇国，梁改曰感化，后唐复曰镇国。<br /><br />&nbsp;&nbsp;&nbsp;&nbsp;同州，唐故曰匡国，梁改曰忠武，后唐复曰匡国。<br /><br />&nbsp;&nbsp;&nbsp;&nbsp;耀州，本华原县，唐末属李茂贞，建为耀州，置义胜军。梁末帝时，茂贞养<br /><br />&nbsp;&nbsp;&nbsp;&nbsp;子温韬以州降梁，梁改耀州为崇州，义胜曰静胜。后唐复为耀州，改曰顺义。<br /><br />&nbsp;&nbsp;&nbsp;&nbsp;延州，故属保大军节度。梁置忠义军，唐改曰彰武。<br /><br />&nbsp;&nbsp;&nbsp;&nbsp;魏州，唐故曰大名府，置天雄军，五代皆因之。后唐建邺都，晋、汉因之，<br /><br />&nbsp;&nbsp;&nbsp;&nbsp;至周罢。大名府，后唐曰兴唐，晋曰广晋，汉、周复曰大名。<br /><br />&nbsp;&nbsp;&nbsp;&nbsp;澶州，故属天雄军节度。晋天福九年置镇宁军。<br /><br />&nbsp;&nbsp;&nbsp;&nbsp;相州，故属天雄军节度。梁末帝分置昭德军，而天雄军乱，遂入于晋。庄宗<br /><br />&nbsp;&nbsp;&nbsp;&nbsp;灭梁，复属天雄。晋高祖置彰德军。<br /><br />&nbsp;&nbsp;&nbsp;&nbsp;邢州，故属昭义军节度。昭义所统泽、潞、邢、场⒋盼逯荨Ｌ颇┟戏搅⑽<br /><br />&nbsp;&nbsp;&nbsp;&nbsp;昭义军节度使，徙其军额于邢州，而泽、潞二州入于晋。方立但有邢、场⒋湃<br /><br />&nbsp;&nbsp;&nbsp;&nbsp;州。故当唐末有两昭义军。梁、晋之争，或入于梁，或入于晋。梁以邢、场⒋<br /><br />&nbsp;&nbsp;&nbsp;&nbsp;三州为保义军。庄宗灭梁，改曰安国。<br /><br />&nbsp;&nbsp;&nbsp;&nbsp;镇州，故曰成德军。梁初以成音犯庙讳，改曰武顺。唐复曰成德，晋又改曰<br /><br />&nbsp;&nbsp;&nbsp;&nbsp;顺德，汉复曰成德。<br /><br />&nbsp;&nbsp;&nbsp;&nbsp;应州，故属大同军节度。唐明宗即位，以其应州人也，乃置彰国军。<br /><br />&nbsp;&nbsp;&nbsp;&nbsp;新州，唐同光元年置威塞军。<br /><br />&nbsp;&nbsp;&nbsp;&nbsp;府州，晋置永安军，汉罢之，周复。<br /><br />&nbsp;&nbsp;&nbsp;&nbsp;并州，后唐建北都，其军仍曰河东。<br /><br />&nbsp;&nbsp;&nbsp;&nbsp;潞州，唐故曰昭义。梁末帝时属梁，改曰匡义，岁余，唐灭梁，改曰安义。<br /><br />&nbsp;&nbsp;&nbsp;&nbsp;晋复曰昭义。<br /><br />&nbsp;&nbsp;&nbsp;&nbsp;庐州，周世宗克淮南，置保信军。<br /><br />&nbsp;&nbsp;&nbsp;&nbsp;寿州，唐故曰忠正，南唐改曰清淮。周世宗平淮南，复曰忠正。<br /><br />&nbsp;&nbsp;&nbsp;&nbsp;五代之际，外属之州，扬州曰淮南，宣州曰宁国，鄂州曰武昌，洪州曰镇南，<br /><br />&nbsp;&nbsp;&nbsp;&nbsp;福州曰武威，杭州曰镇海，越州曰镇东，江陵府曰荆南，益州、梓州曰剑南东、<br /><br />&nbsp;&nbsp;&nbsp;&nbsp;西川，遂州曰武信，兴元府曰山南西道，洋州曰武定，黔州曰黔南，潭州曰武安，<br /><br />&nbsp;&nbsp;&nbsp;&nbsp;桂州曰静江，容州曰宁远，邕州曰建武，广州曰清海，皆唐故号，更五代无所易，<br /><br />&nbsp;&nbsp;&nbsp;&nbsp;而今因之者也。其余c伪改置之名，不可悉考，而不足道，其因著于今者，略注<br /><br />&nbsp;&nbsp;&nbsp;&nbsp;于谱。<br /><br />&nbsp;&nbsp;&nbsp;&nbsp;济州，周广顺二年置，割郓州之钜野、郓城，兖州之任城，单州之金乡为属<br /><br />&nbsp;&nbsp;&nbsp;&nbsp;县而治钜野。<br /><br />&nbsp;&nbsp;&nbsp;&nbsp;单州，唐末以宋州之砀山，梁太祖乡里也，为置辉州，已而徙治单父。后唐<br /><br />&nbsp;&nbsp;&nbsp;&nbsp;灭梁，改辉州为单州。其属县置徙，传记不同，今领单父、砀山、成武、鱼台四<br /><br />&nbsp;&nbsp;&nbsp;&nbsp;县。<br /><br />&nbsp;&nbsp;&nbsp;&nbsp;耀州，李茂贞置，治华原县。梁初改曰崇州，唐同光元年复为耀州。<br /><br />&nbsp;&nbsp;&nbsp;&nbsp;解州，汉乾v元年九月置，割河中之闻喜、安邑、解县为属而治解。<br /><br />&nbsp;&nbsp;&nbsp;&nbsp;威州，晋天福四年置，割灵州之方渠，宁州之木波、马岭三镇为属而治方渠。<br /><br />&nbsp;&nbsp;&nbsp;&nbsp;周广顺二年改曰环州，显德四年废为通远军。<br /><br />&nbsp;&nbsp;&nbsp;&nbsp;（五代置军六，皆寄治于县，隶于州，故不别出。监者，物务之名尔，故不<br /><br />&nbsp;&nbsp;&nbsp;&nbsp;载于地理。皇朝军监始自置属县，与州府并列矣。）<br /><br />&nbsp;&nbsp;&nbsp;&nbsp;乾州，李茂贞置，治奉天县。<br /><br />&nbsp;&nbsp;&nbsp;&nbsp;磁州，梁改曰惠州，唐复曰磁州。<br /><br />&nbsp;&nbsp;&nbsp;&nbsp;景州，唐故治弓高。周显德三年废为定远军，割其属安陵县属德州，废弓高<br /><br />&nbsp;&nbsp;&nbsp;&nbsp;县入东光县，为定远军治所。<br /><br />&nbsp;&nbsp;&nbsp;&nbsp;滨州，周显德三年置，以其滨海为名。初，五代之际，置榷盐务于海傍，后<br /><br />&nbsp;&nbsp;&nbsp;&nbsp;为赡国军，周因置州，割棣州之渤海、蒲台为属县而治渤海。<br /><br />&nbsp;&nbsp;&nbsp;&nbsp;雄州，周显德六年克瓦桥关置，治归义；割易州之容城为属，寻废。<br /><br />&nbsp;&nbsp;&nbsp;&nbsp;霸州，周显德六年克益津关置，治永清，割莫州之文安，瀛州之大城为属。<br /><br />&nbsp;&nbsp;&nbsp;&nbsp;通州，本海陵之东境，南唐置静海制置院，周世宗克淮南，升为静海军，后<br /><br />&nbsp;&nbsp;&nbsp;&nbsp;置通州，分其地置静海、海门二县为属而治静海。<br /><br />&nbsp;&nbsp;&nbsp;&nbsp;筠州，南唐李景置，割洪州之高安、上高、万载、清江四县为属而治高安。<br /><br />&nbsp;&nbsp;&nbsp;&nbsp;剑州，南唐李景置，割建州之延平、剑浦、富沙三县为属而治延平。<br /><br />&nbsp;&nbsp;&nbsp;&nbsp;全州，楚王马希范置，以潭州之湘川县为清湘县，又割灌阳县为属而治清湘。<br /><br />&nbsp;&nbsp;&nbsp;&nbsp;秀州，吴越王钱元置，割杭州之嘉兴县为属而治之。<br /><br />&nbsp;&nbsp;&nbsp;&nbsp;雄州，南汉刘割韶州之保昌置，治保昌。<br /><br />&nbsp;&nbsp;&nbsp;&nbsp;英州，南汉刘割广州之浈阳置，治浈阳。<br /><br />&nbsp;&nbsp;&nbsp;&nbsp;开封府故统六县。梁开平元年，割滑州之酸枣、长垣，郑州之中牟、阳武，<br /><br />&nbsp;&nbsp;&nbsp;&nbsp;宋州之襄邑，曹州之考城更曰戴邑，许州之扶沟、鄢陵，陈州之太康隶焉。唐<br /><br />&nbsp;&nbsp;&nbsp;&nbsp;分酸枣、中牟、襄邑、鄢陵、太康五县还其故，晋升汴州为东京，复割五县隶<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;雍丘，晋改曰杞，汉复其故。<br /><br />&nbsp;&nbsp;&nbsp;&nbsp;长垣，唐改曰匡城。<br /><br />&nbsp;&nbsp;&nbsp;&nbsp;黎阳，故属滑州，晋割隶卫州。<br /><br />&nbsp;&nbsp;&nbsp;&nbsp;叶、襄城，故属许州，唐割隶汝州。<br /><br />&nbsp;&nbsp;&nbsp;&nbsp;楚丘，故属单州，梁割隶宋州。<br /><br />&nbsp;&nbsp;&nbsp;&nbsp;密州胶西，故曰辅唐，梁改曰安丘，唐复其故，晋改曰胶西。<br /><br />&nbsp;&nbsp;&nbsp;&nbsp;渭南，故属京兆，周改隶华州。<br /><br />&nbsp;&nbsp;&nbsp;&nbsp;同官，故属京兆府，梁割隶同州，唐割隶耀州。<br /><br />&nbsp;&nbsp;&nbsp;&nbsp;美原，故属同州，李茂贞置鼎州而治之。梁改为裕州，属顺义军节度。后不<br /><br />&nbsp;&nbsp;&nbsp;&nbsp;见其废时，唐同光三年，割隶耀州。<br /><br />&nbsp;&nbsp;&nbsp;&nbsp;平凉，故属泾州。唐末渭州陷吐蕃，权于平凉置渭州而县废。后唐清泰三年，<br /><br />&nbsp;&nbsp;&nbsp;&nbsp;以故平凉之安国、耀武两镇置平凉县，属泾州。<br /><br />&nbsp;&nbsp;&nbsp;&nbsp;临泾，故属泾州。唐末原州陷吐蕃，权于临泾置原州而泾州兼治其民。后唐<br /><br />&nbsp;&nbsp;&nbsp;&nbsp;清泰三年割隶原州。<br /><br />&nbsp;&nbsp;&nbsp;&nbsp;~州咸宁，周废。<br /><br />&nbsp;&nbsp;&nbsp;&nbsp;稷山，故属河中，唐割隶绛州。<br /><br />&nbsp;&nbsp;&nbsp;&nbsp;慈州仵城、吕香，周废。<br /><br />&nbsp;&nbsp;&nbsp;&nbsp;大名府大名，故曰贵乡。后唐改曰广晋，汉改曰大名。<br /><br />&nbsp;&nbsp;&nbsp;&nbsp;沧州长芦、乾符，周废入清池；无棣，周置保顺军。<br /><br />&nbsp;&nbsp;&nbsp;&nbsp;安陵，故属景州，周割隶德州。<br /><br />&nbsp;&nbsp;&nbsp;&nbsp;澶州顿丘，晋置德清军。<br /><br />&nbsp;&nbsp;&nbsp;&nbsp;博州武水，周废入聊城。<br /><br />&nbsp;&nbsp;&nbsp;&nbsp;博野，故属深州，周割隶定州。<br /><br />&nbsp;&nbsp;&nbsp;&nbsp;武康，故属湖州，梁割隶杭州。<br /><br />&nbsp;&nbsp;&nbsp;&nbsp;福州闽清，梁乾化元年，王审知于梅溪场置。<br /><br />&nbsp;&nbsp;&nbsp;&nbsp;苏州吴江，梁开平三年，钱H置。<br /><br />&nbsp;&nbsp;&nbsp;&nbsp;明州望海，梁开平三年，钱H置。<br /><br />&nbsp;&nbsp;&nbsp;&nbsp;处州长松，故曰松阳，梁改曰长松。<br /><br />&nbsp;&nbsp;&nbsp;&nbsp;潭州龙喜，汉乾v三年，马希范置。<br /><br />&nbsp;&nbsp;&nbsp;&nbsp;天长、六合，故属扬州。南唐以天长为军，六合为雄州，周复故。<br /><br />&nbsp;&nbsp;&nbsp;&nbsp;汉阳，故属鄂州，周置汉阳军。<br /><br />&nbsp;&nbsp;&nbsp;&nbsp;氵义川，故属沔州，周割隶安州。<br /><br />&nbsp;&nbsp;&nbsp;&nbsp;襄州乐乡，周废入宜城。<br /><br />&nbsp;&nbsp;&nbsp;&nbsp;邓州临湍，汉改曰临濑；菊潭、向城，周废。<br /><br />&nbsp;&nbsp;&nbsp;&nbsp;复州竟陵，晋改曰景陵。<br /><br />&nbsp;&nbsp;&nbsp;&nbsp;监利，故属复州，梁割隶江陵。<br /><br />&nbsp;&nbsp;&nbsp;&nbsp;唐州慈丘，周废。<br /><br />&nbsp;&nbsp;&nbsp;&nbsp;商州乾元，汉改曰乾v，割隶京兆。<br /><br />&nbsp;&nbsp;&nbsp;&nbsp;洛南，故属华州，周割隶商州。<br /><br />&nbsp;&nbsp;&nbsp;&nbsp;随州唐城，梁改曰汉东，后唐复旧，晋又改汉东，汉复旧。<br /><br />&nbsp;&nbsp;&nbsp;&nbsp;雄胜军，本凤州固镇，周置军。<br /><br />&nbsp;&nbsp;&nbsp;&nbsp;秦州天水、陇城，唐末废，后唐复置。<br /><br />&nbsp;&nbsp;&nbsp;&nbsp;成州栗亭，后唐置。<br /><br />&nbsp;&nbsp;&nbsp;&nbsp;自唐有方镇，而史官不录于地理之书，以谓方镇兵戎之事，非职方所掌故也。<br /><br />&nbsp;&nbsp;&nbsp;&nbsp;然而后世因习，以军目地，而没其州名。又今置军者，徒以虚名升建为州府之重，<br /><br />&nbsp;&nbsp;&nbsp;&nbsp;此不可以不书也。州、县，凡唐故而废于五代，若五代所置而见于今者，及县之<br /><br />&nbsp;&nbsp;&nbsp;&nbsp;割隶今因之者，皆宜列以备职方之考。其余尝置而复废，尝改割而复旧者，皆不<br /><br />&nbsp;&nbsp;&nbsp;&nbsp;足书。山川物俗，职方之掌也，五代短世，无所迁变，故亦不复录，而录其方镇<br /><br />&nbsp;&nbsp;&nbsp;&nbsp;军名，以与前史互见之云。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944359);">加入书签</a><a
                        href="944358.html">上一页</a>&larr;<a href="index.html">返回列表</a>&rarr;<a
                            href="944360.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944358.html"; var next_page = "944360.html"; var index_page = "index.html"; var sortid = "9"; var article_id = "14650"; var chapter_id = "944359"; var articlename = "新五代史"; var chaptername = " 卷六十 职方考第三"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>