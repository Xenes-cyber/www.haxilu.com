<!DOCTYPE html>
<html>
<head>
<meta charset="gbk" />
<title>新五代史- 卷五十一 杂传第三十九-在线阅读-哈西文学网</title>
<meta name="keywords" content="欧阳修，新五代史， 卷五十一 杂传第三十九全文， 卷五十一 杂传第三十九在线阅读 哈西文学网" />
<meta name="description" content="哈西文学网提供欧阳修的新五代史  卷五十一 杂传第三十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944350.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944350.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十一 杂传第三十九</h1>
            <div class="link xb">
                <a href="944349.html">上一页</a>&larr;<a href="index.html">返回列表</a>&rarr;<a
                    href="944351.html">下一页</a></div>			
            <div id="BookText">&nbsp;&nbsp;&nbsp;&nbsp;○朱守殷<br /><br />&nbsp;&nbsp;&nbsp;&nbsp;朱守殷，少事唐庄宗为奴，名曰会儿。庄宗读书，会儿常侍左右。庄宗即位，<br /><br />&nbsp;&nbsp;&nbsp;&nbsp;以其厮养为长直军，以守殷为军使，故未尝经战阵之用。然好言人阴私长短以自<br /><br />&nbsp;&nbsp;&nbsp;&nbsp;结，庄宗以为忠，迁蕃汉马步军都虞候，使守德胜。王彦章攻德胜，守殷无备，<br /><br />&nbsp;&nbsp;&nbsp;&nbsp;遂破南城，庄宗骂曰：“驽才，果误予事！”明宗请以守殷行军法，庄宗不听。<br /><br />&nbsp;&nbsp;&nbsp;&nbsp;同光二年，领镇武军节度使。是时，庄宗初入洛，守殷巡检校京师，恃恩骄恣，<br /><br />&nbsp;&nbsp;&nbsp;&nbsp;凌侮勋旧，与伶人景进相为表里。魏王继岌已杀郭崇韬，进诬朱友谦与崇韬谋反，<br /><br />&nbsp;&nbsp;&nbsp;&nbsp;庄宗遣守殷围其第而杀之。是时，明宗自镇州来朝，居于私第。庄宗方惑群小，<br /><br />&nbsp;&nbsp;&nbsp;&nbsp;疑忌大臣，遣守殷伺察明宗动静。守殷阴使人告明宗曰：“位高人臣者身危，功<br /><br />&nbsp;&nbsp;&nbsp;&nbsp;盖天下者不赏，公可谓位高而功著矣。宜自图归藩，无与祸会也！”明宗曰：<br /><br />&nbsp;&nbsp;&nbsp;&nbsp;“吾洛阳一匹夫尔，何能为也！”既而明宗卒反于魏。庄宗东讨，守殷将骑军阵<br /><br />&nbsp;&nbsp;&nbsp;&nbsp;宣仁门外以俟驾。郭从谦作乱，犯兴教门以入，庄宗亟召守殷等军，守殷按军不<br /><br />&nbsp;&nbsp;&nbsp;&nbsp;动。庄宗独与诸王宦官百馀人射贼，守殷等终不至，方移兵憩北邙山下，闻庄宗<br /><br />&nbsp;&nbsp;&nbsp;&nbsp;已崩，即驰入宫中，选载嫔御、宝货以归，纵军士劫掠，遣人趣明宗入洛。<br /><br />&nbsp;&nbsp;&nbsp;&nbsp;明宗即位，拜守殷同中书门下平章事、河南尹、判六军诸卫事。明年，迁宣<br /><br />&nbsp;&nbsp;&nbsp;&nbsp;武军节度使。九月，明宗诏幸汴州，议者喧然，或以为征吴，或以为东诸侯有屈<br /><br />&nbsp;&nbsp;&nbsp;&nbsp;强者，将制置之。守殷尤不自安，乃杀都指挥使马彦超，闭城反。明宗行至京水，<br /><br />&nbsp;&nbsp;&nbsp;&nbsp;闻守殷反，遣范延光驰兵傅其城。汴人开门纳延光，守殷自杀其族，乃引颈命左<br /><br />&nbsp;&nbsp;&nbsp;&nbsp;右斩之。明宗至汴州，命鞭其尸，枭首于市七日，传徇洛阳。<br /><br />&nbsp;&nbsp;&nbsp;&nbsp;守殷之将反也，召都指挥使马彦超与计事，彦超不从，守殷杀之。明宗怜彦<br /><br />&nbsp;&nbsp;&nbsp;&nbsp;超之死，以其子承祚为持莩な贰<br /><br />&nbsp;&nbsp;&nbsp;&nbsp;○董璋<br /><br />&nbsp;&nbsp;&nbsp;&nbsp;董璋，不知其世家何人也。少与高季兴、孔循俱为汴州富人李让家僮。梁太<br /><br />&nbsp;&nbsp;&nbsp;&nbsp;祖镇宣武，养让为子，是为朱友让。其僮奴以友让故，皆得事梁太祖，璋以军功<br /><br />&nbsp;&nbsp;&nbsp;&nbsp;为指挥使。晋李继韬以潞州叛降梁，末帝遣璋攻下泽州，即以璋为刺史。<br /><br />&nbsp;&nbsp;&nbsp;&nbsp;梁亡，璋事唐为宁节度使，与郭崇韬相善。崇韬伐蜀，以璋为行营右厢马<br /><br />&nbsp;&nbsp;&nbsp;&nbsp;步军都虞候，军事大小，皆与参决。蜀平，以为剑南东川节度使，孟知祥镇西川。<br /><br />&nbsp;&nbsp;&nbsp;&nbsp;其后，二人有异志。安重诲居中用事，议者多言知祥必不为唐用，而能制知祥者<br /><br />&nbsp;&nbsp;&nbsp;&nbsp;璋也，往往称璋忠义，重诲以为然，颇优宠之，以故璋益横。<br /><br />&nbsp;&nbsp;&nbsp;&nbsp;天成四年，明宗祀天南郊，诏两川贡助南郊物五十万，使李仁矩赍安重诲书<br /><br />&nbsp;&nbsp;&nbsp;&nbsp;往谕璋，璋诉不肯出，只出十万而已。又因事欲杀仁矩，仁矩涕泣而免，归言璋<br /><br />&nbsp;&nbsp;&nbsp;&nbsp;必反。其后使者至东川，璋益倨慢，使者还，多言璋欲反状。重诲患之，乃稍择<br /><br />&nbsp;&nbsp;&nbsp;&nbsp;将吏为两川刺史，以精兵为其牙卫，分布其诸州。又分阆州置保宁军，以仁矩为<br /><br />&nbsp;&nbsp;&nbsp;&nbsp;节度使，遣姚洪将兵千人从仁矩戍阆州。璋及知祥觉唐疑己，且削其地，遂连谋<br /><br />&nbsp;&nbsp;&nbsp;&nbsp;以反。璋因为其子娶知祥女以相结。又遣其将李彦钊扼剑门关为七砦，于关北增<br /><br />&nbsp;&nbsp;&nbsp;&nbsp;置关，号永定。凡唐戍兵东归者，皆遮留之，获其逃者，覆以铁笼，火炙之，或<br /><br />&nbsp;&nbsp;&nbsp;&nbsp;l肉钉面，割心而啖。长兴元年九月，知祥攻陷遂州，璋攻陷阆州执李仁矩、姚<br /><br />&nbsp;&nbsp;&nbsp;&nbsp;洪，皆杀之。<br /><br />&nbsp;&nbsp;&nbsp;&nbsp;初，璋等反，唐独诛璋家属，知祥妻子皆在成都，其疏属留京师者皆不诛。<br /><br />&nbsp;&nbsp;&nbsp;&nbsp;石敬瑭讨璋等，兵久无功，而自关以西馈运不给，远近劳敝，明宗患之。安重诲<br /><br />&nbsp;&nbsp;&nbsp;&nbsp;自往督军，敬瑭不纳，重诲遂得罪死，敬瑭亦还。明宗乃遣西川进奏官苏愿、东<br /><br />&nbsp;&nbsp;&nbsp;&nbsp;川军将刘澄西归，谕璋等使改过。知祥遣人告璋，欲与俱谢过自归，璋曰：“唐<br /><br />&nbsp;&nbsp;&nbsp;&nbsp;不杀孟公家族，于西川恩厚矣。我子孙何在？何谢之有！”璋由此疑知祥卖己。<br /><br />&nbsp;&nbsp;&nbsp;&nbsp;三年四月，以兵万人攻知祥，战于弥牟，璋大败，还走梓州。初，唐陵州刺史王<br /><br />&nbsp;&nbsp;&nbsp;&nbsp;晖代还过璋，璋邀留之。至是，晖执璋杀之，传其首于知祥。<br /><br />&nbsp;&nbsp;&nbsp;&nbsp;○范延光<br /><br />&nbsp;&nbsp;&nbsp;&nbsp;范延光，字子瑰，相州临漳人也。唐明宗为节度使，置延光麾下，而未之奇<br /><br />&nbsp;&nbsp;&nbsp;&nbsp;也。明宗破郓州，梁兵方扼杨刘，其先锋将康延孝阴送款于明宗。明宗求可以通<br /><br />&nbsp;&nbsp;&nbsp;&nbsp;延孝款于庄宗者，延光辄自请行，乃怀延孝蜡丸书，西见庄宗致之，且曰：“今<br /><br />&nbsp;&nbsp;&nbsp;&nbsp;延孝虽有降意，而梁兵扼杨刘者甚盛，未可图也，不如筑垒马家口以通汶阳。”<br /><br />&nbsp;&nbsp;&nbsp;&nbsp;庄宗以为然。垒成，梁遣王彦章急攻新垒。明宗使延光间行求兵，夜至河上，为<br /><br />&nbsp;&nbsp;&nbsp;&nbsp;梁兵所得，送京师，下延光狱，s掠数百，胁以白刃，延光终不肯言晋事。系之<br /><br />&nbsp;&nbsp;&nbsp;&nbsp;数月，稍为狱吏所获。庄宗入汴，狱吏去其桎梏，拜而出之。庄宗见延光，喜，<br /><br />&nbsp;&nbsp;&nbsp;&nbsp;拜检校工部尚书。<br /><br />&nbsp;&nbsp;&nbsp;&nbsp;明宗时，为宣徽南院使。明宗行幸汴州，至荥阳，朱守殷反，延光曰：“守<br /><br />&nbsp;&nbsp;&nbsp;&nbsp;殷反迹始见，若缓之使得为计，则城坚而难近。故乘人之未备者，莫若急攻，臣<br /><br />&nbsp;&nbsp;&nbsp;&nbsp;请骑兵五百，驰至城下，以神速骇之。”乃以骑兵五百，自暮疾驰至半夜，行二<br /><br />&nbsp;&nbsp;&nbsp;&nbsp;百里，战于城下。迟明，明宗亦驰至，汴兵望见天子乘舆，乃开门，而延光先入，<br /><br />&nbsp;&nbsp;&nbsp;&nbsp;犹巷战，杀伤甚众，守殷死，汴州平。<br /><br />&nbsp;&nbsp;&nbsp;&nbsp;明年，迁枢密使，出为成德军节度使。安重诲死，复召延光与赵延寿并为枢<br /><br />&nbsp;&nbsp;&nbsp;&nbsp;密使。明宗问延光马数几何，对曰“骑军三万五千。”明宗抚髀叹曰：“吾兵间<br /><br />&nbsp;&nbsp;&nbsp;&nbsp;四十年，自太祖在太原时，马数不过七千，庄宗取河北，与梁家战河上，马才万<br /><br />&nbsp;&nbsp;&nbsp;&nbsp;匹。今有马三万五千而不能一天下，吾老矣，马多奈何！”延光因曰：“臣尝计，<br /><br />&nbsp;&nbsp;&nbsp;&nbsp;一马之费，可养步卒五人，三万五千匹马，十五万兵之食也。”明宗曰：“肥战<br /><br />&nbsp;&nbsp;&nbsp;&nbsp;马而瘠吾人，此吾所愧也！”<br /><br />&nbsp;&nbsp;&nbsp;&nbsp;夏州李仁福卒，其子彝超自立而邀旄节。明宗遣安从进代之，彝超不受代。<br /><br />&nbsp;&nbsp;&nbsp;&nbsp;以兵攻之，久不克。隰州刺史刘遂凝驰驿入见献策，言绥、银二州之人，皆有内<br /><br />&nbsp;&nbsp;&nbsp;&nbsp;向之意，请除二刺史以招降之。延光曰：“王师问罪，本在彝超，夏州已破，绥、<br /><br />&nbsp;&nbsp;&nbsp;&nbsp;银岂足顾哉！若不破夏州，虽得绥、银，不能守也。”遂凝又请自驰入说彝超使<br /><br />&nbsp;&nbsp;&nbsp;&nbsp;出降，延光曰：“一遂凝，万一失之不足惜，所惜者朝廷大体也。”是时，王淑<br /><br />&nbsp;&nbsp;&nbsp;&nbsp;妃用事，遂凝兄弟与淑妃有旧，方倚以蒙恩宠，所言无不听，而大臣以妃故，多<br /><br />&nbsp;&nbsp;&nbsp;&nbsp;不敢争，独延光从容沮止之。明宗有疾，不能视朝，京师之人，汹汹异议，藏窜<br /><br />&nbsp;&nbsp;&nbsp;&nbsp;山谷，或寄匿于军营，有司不能禁。或劝延光以严法制之，延光曰：“制动当以<br /><br />&nbsp;&nbsp;&nbsp;&nbsp;静，宜少待之。”已而明宗疾少间，京师乃定。<br /><br />&nbsp;&nbsp;&nbsp;&nbsp;是时，秦王握兵骄甚，宋王弱而且在外，议者多属意于潞王。延光惧祸之及<br /><br />&nbsp;&nbsp;&nbsp;&nbsp;也，乃求罢去。延寿阴察延光有避祸意，亦遽求罢。明宗再三留之，二人辞益恳<br /><br />&nbsp;&nbsp;&nbsp;&nbsp;至，继之以泣。明宗不得已，乃皆罢之，延光复镇成德，而用朱弘昭、冯S为枢<br /><br />&nbsp;&nbsp;&nbsp;&nbsp;密使。已而秦王举兵见诛，明宗崩，潞王反，杀愍帝，唐室大乱，弘昭、S皆及<br /><br />&nbsp;&nbsp;&nbsp;&nbsp;祸以死。末帝复诏延光为枢密使，拜宣武军节度使。天雄军乱，逐节度使刘延皓，<br /><br />&nbsp;&nbsp;&nbsp;&nbsp;遣延光讨平之，即以为天雄军节度使。<br /><br />&nbsp;&nbsp;&nbsp;&nbsp;延光常梦大蛇自脐入其腹，半入而掣去之，以问门下术士张生，张生赞曰：<br /><br />&nbsp;&nbsp;&nbsp;&nbsp;“蛇，龙类也，入腹内，王者之兆也。”张生自延光微时，言其必贵，延光素神<br /><br />&nbsp;&nbsp;&nbsp;&nbsp;之，常置门下。言多辄中，遂以其言为然，由是颇畜异志。当晋高祖起太原，末<br /><br />&nbsp;&nbsp;&nbsp;&nbsp;帝遣延光以兵二万屯辽州，与赵延寿掎角。既而延寿先降，延光独不降。高祖即<br /><br />&nbsp;&nbsp;&nbsp;&nbsp;位，延光贺表又颇后诸侯至，又其女为末帝子重美妃，以此遂怀反侧。高祖封延<br /><br />&nbsp;&nbsp;&nbsp;&nbsp;光临清王以慰其心。<br /><br />&nbsp;&nbsp;&nbsp;&nbsp;有平山人秘琼者，为成德军节度使董温其衙内指挥使，后温其为契丹所虏，<br /><br />&nbsp;&nbsp;&nbsp;&nbsp;琼乃悉杀温其家族，瘗之一穴，而取其家赀巨万计，晋高祖入立，以琼为齐州防<br /><br />&nbsp;&nbsp;&nbsp;&nbsp;御使，橐其赀装，道出于魏。延光阴遣人以书招之，琼不纳，延光怒，选兵伏境<br /><br />&nbsp;&nbsp;&nbsp;&nbsp;上，伺琼过，杀之于夏津，悉取其赀，以戍逻者误杀闻。由是高祖疑其必为乱，<br /><br />&nbsp;&nbsp;&nbsp;&nbsp;乃幸汴州。天福二年六月，延光遂反，遣其牙将孙锐、澶州刺史冯晖，以兵二万<br /><br />&nbsp;&nbsp;&nbsp;&nbsp;距黎阳，掠滑、卫。高祖以杨光远为招讨使，引兵自滑州渡胡梁攻之。锐轻脱无<br /><br />&nbsp;&nbsp;&nbsp;&nbsp;谋，兵行以娼女十余自随，张盖操扇，酣歌饮食自若。军士苦大热，皆不为用。<br /><br />&nbsp;&nbsp;&nbsp;&nbsp;光远得谍者，询得其谋，诱锐等渡河，半济而击之，兵多溺死，锐、晖退走入魏，<br /><br />&nbsp;&nbsp;&nbsp;&nbsp;闭壁不复出。<br /><br />&nbsp;&nbsp;&nbsp;&nbsp;初，延光反意未决，而得暴疾不能兴，锐乃阴召晖入城。迫延光反，延光惶<br /><br />&nbsp;&nbsp;&nbsp;&nbsp;惑，遂从之。高祖闻延光用锐等以反，笑曰：“吾虽不武，然尝从明宗取天下，<br /><br />&nbsp;&nbsp;&nbsp;&nbsp;攻坚破强多矣。如延光已非我敌，况锐等儿戏邪？行取孺子尔！”乃决意讨之。<br /><br />&nbsp;&nbsp;&nbsp;&nbsp;延光初无必反意，及锐等败，延光遣牙将王知新赍表自归，高祖不见，以知<br /><br />&nbsp;&nbsp;&nbsp;&nbsp;新属武德司。延光又附杨光远表请降，不报，延光遂坚守。晋以箭书二百射城中，<br /><br />&nbsp;&nbsp;&nbsp;&nbsp;悉赦魏人，募能斩延光者。然魏城坚难下，攻之逾年不克，师老粮匮。宗正丞石<br /><br />&nbsp;&nbsp;&nbsp;&nbsp;帛上书极谏，请赦延光，愿以单车入说而降之。高祖亦悔悟。三年九月，使谒者<br /><br />&nbsp;&nbsp;&nbsp;&nbsp;入魏赦延光，延光乃降，册封东平郡王、天平军节度使，赐铁券。居数月来朝，<br /><br />&nbsp;&nbsp;&nbsp;&nbsp;因惭请老，以太子太师致仕。<br /><br />&nbsp;&nbsp;&nbsp;&nbsp;初，高祖赦降延光，语使者谓之曰：“许卿不死矣，若降而杀之，何以享国？”<br /><br />&nbsp;&nbsp;&nbsp;&nbsp;延光谋于副使李式，式曰：“主上敦信明义，许之不死，则不死矣。”乃降。乃<br /><br />&nbsp;&nbsp;&nbsp;&nbsp;致仕居京师，岁时宴见，高祖待之与群臣无间，然心不欲使在京师。岁馀，使宣<br /><br />&nbsp;&nbsp;&nbsp;&nbsp;徽使刘处让载酒夜过延光，谓曰：“上遣处让来时，适有契丹使至，北朝皇帝问<br /><br />&nbsp;&nbsp;&nbsp;&nbsp;晋魏博反臣何在，恐晋不能制，当锁以来，免为中国后患。”延光闻之泣下，莫<br /><br />&nbsp;&nbsp;&nbsp;&nbsp;知所为。处让曰：“当且之洛阳，以避契丹使者。”延光曰：“杨光远留守河南，<br /><br />&nbsp;&nbsp;&nbsp;&nbsp;吾之仇也。吾有田宅在河阳，可以往乎？”处让曰：“可也。”乃挈其帑归河阳。<br /><br />&nbsp;&nbsp;&nbsp;&nbsp;其行辎重盈路，光远利其赀，果图之。因奏曰：“延光反覆奸臣，若不图之，非<br /><br />&nbsp;&nbsp;&nbsp;&nbsp;北走胡则南走吴越，请拘之洛阳。”高祖犹豫未决。光远兼镇河阳，其子承勋知<br /><br />&nbsp;&nbsp;&nbsp;&nbsp;州事，乃遣承勋以兵胁之使自裁。延光曰：“天子赐我铁券，许之不死，何得及<br /><br />&nbsp;&nbsp;&nbsp;&nbsp;此？”乃以壮士驱之上马，行至浮桥，推堕水溺死，以延光自投水死闻，因尽取<br /><br />&nbsp;&nbsp;&nbsp;&nbsp;其赀。高祖以适会其意，不问，为之辍朝，赠太傅。水运军使曹千获其流尸于缪<br /><br />&nbsp;&nbsp;&nbsp;&nbsp;家滩，诏许归葬相州。已葬，墓辄崩，破其棺椁，头颅皆碎。初，秘琼杀董温其<br /><br />&nbsp;&nbsp;&nbsp;&nbsp;取其赀，延光又杀琼而取之，而终以赀为光远所杀，而光远亦不能免也。<br /><br />&nbsp;&nbsp;&nbsp;&nbsp;当延光反时，有李彦者，为河阳行军司马，张从宾反河阳，彦附之，从<br /><br />&nbsp;&nbsp;&nbsp;&nbsp;宾败，彦奔于魏，延光以为步军都监，使之守城。招讨使杨光远知彦邢州人<br /><br />&nbsp;&nbsp;&nbsp;&nbsp;也，其母尚在，乃遣人之邢州，取其母至城下，示彦以招之，彦望见，自射<br /><br />&nbsp;&nbsp;&nbsp;&nbsp;杀之。及延光出降，晋高祖拜彦房州刺史，大臣言彦杀母当诛，高祖以谓赦<br /><br />&nbsp;&nbsp;&nbsp;&nbsp;令已行，不可失信。后以坐赃诛。<br /><br />&nbsp;&nbsp;&nbsp;&nbsp;呜呼，甚哉，人性之慎于习也！故圣人于仁义深矣，其为教也，勤而不怠，<br /><br />&nbsp;&nbsp;&nbsp;&nbsp;缓而不迫，欲民渐习而自趋之，至于久而安以成俗也。然民之无知，习见善则安<br /><br />&nbsp;&nbsp;&nbsp;&nbsp;于为善，习见恶则安于为恶。五代之乱，其来远矣。自唐之衰，干戈饥馑，父不<br /><br />&nbsp;&nbsp;&nbsp;&nbsp;得育其子，子不得养其亲。其始也，骨肉不能相保，盖出于不幸，因之礼义日以<br /><br />&nbsp;&nbsp;&nbsp;&nbsp;废，恩爱日以薄，其习久而遂以大坏，至于父子之间，自相贼害。五代之际，其<br /><br />&nbsp;&nbsp;&nbsp;&nbsp;祸害不可胜道也。夫人情莫不共知爱其亲，莫不共知恶于不孝，然彦弯弓射其<br /><br />&nbsp;&nbsp;&nbsp;&nbsp;母，高祖从而赦之，非徒彦不自知为大恶，而高祖亦安焉不以为怪也，岂非积<br /><br />&nbsp;&nbsp;&nbsp;&nbsp;习之久而至于是欤！《语》曰：“性相近，习相远。”至其极也，使人心不若禽<br /><br />&nbsp;&nbsp;&nbsp;&nbsp;兽，可不哀哉！若彦之恶，而恬然不以为怪，则晋出帝之绝其父，宜其举世不<br /><br />&nbsp;&nbsp;&nbsp;&nbsp;知为非也。<br /><br />&nbsp;&nbsp;&nbsp;&nbsp;○娄继英<br /><br />&nbsp;&nbsp;&nbsp;&nbsp;娄继英，不知何许人也。历梁、唐，为绛、冀二州刺史、北面水陆转运使、<br /><br />&nbsp;&nbsp;&nbsp;&nbsp;耀州团练使。晋高祖时，为左监门卫上将军。继英子妇，温延沼女也，自明宗时<br /><br />&nbsp;&nbsp;&nbsp;&nbsp;诛其父韬，延沼兄弟废居于许，心常怨望。及范延光反，继英有弟为魏州子城都<br /><br />&nbsp;&nbsp;&nbsp;&nbsp;虞候，延光遣人以蜡书招继英，继英乃遣延沼入魏见延光，延光大喜，与之信箭，<br /><br />&nbsp;&nbsp;&nbsp;&nbsp;使阴图许。延沼与其弟延浚、延衮募不逞之徒千人，期以攻许。而许州节度使苌<br /><br />&nbsp;&nbsp;&nbsp;&nbsp;从简以延光之反，疑有应者，为备甚严。延沼未及发，延光蜡书事泄于京师，继<br /><br />&nbsp;&nbsp;&nbsp;&nbsp;英惶恐不自安，乃出奔许。高祖下诏招慰之，使复位，继英惧不敢出。温氏兄弟<br /><br />&nbsp;&nbsp;&nbsp;&nbsp;谋杀继英以自归，延沼以其女故不忍。张从宾反于洛阳，延沼兄弟乃与继英俱投<br /><br />&nbsp;&nbsp;&nbsp;&nbsp;从宾于汜水。继英知温氏之初欲杀己也，反谮延沼兄弟于从宾，从宾杀之。从宾<br /><br />&nbsp;&nbsp;&nbsp;&nbsp;败，继英为杜重威所杀。<br /><br />&nbsp;&nbsp;&nbsp;&nbsp;○安重荣<br /><br />&nbsp;&nbsp;&nbsp;&nbsp;安重荣，小字铁胡，朔州人也。祖从义，利州刺史。父全，胜州刺史、振武<br /><br />&nbsp;&nbsp;&nbsp;&nbsp;马步军都指挥使。重荣有力，善骑射，为振武巡边指挥使。晋高祖起太原，使张<br /><br />&nbsp;&nbsp;&nbsp;&nbsp;颖阴招重荣，其母与兄皆以为不可，重荣业已许颖，母、兄谋共杀颖以止之，重<br /><br />&nbsp;&nbsp;&nbsp;&nbsp;荣曰：“未可，吾当为母卜之。”乃立一箭，百步而射之，曰：“石公为天子则<br /><br />&nbsp;&nbsp;&nbsp;&nbsp;中。”一发辄中；又立一箭而射之，曰：“吾为节度使则中。”一发又中，其母、<br /><br />&nbsp;&nbsp;&nbsp;&nbsp;兄乃许，重荣以巡边千骑叛入太原。高祖即位，拜重荣成德军节度使。<br /><br />&nbsp;&nbsp;&nbsp;&nbsp;重荣虽武夫，而晓吏事，其下不能欺。有夫妇讼其子不孝者，重荣拔剑授其<br /><br />&nbsp;&nbsp;&nbsp;&nbsp;父，使自杀之，其父泣曰：“不忍也！”其母从傍诟骂，夺其剑而逐之，问之，<br /><br />&nbsp;&nbsp;&nbsp;&nbsp;乃继母也，重荣叱其母出，后射杀之。<br /><br />&nbsp;&nbsp;&nbsp;&nbsp;重荣起于军卒，暴至富贵，而见唐废帝、晋高祖皆自藩侯得国，尝谓人曰：<br /><br />&nbsp;&nbsp;&nbsp;&nbsp;“天子宁有种邪？兵强马壮者为之尔！”虽怀异志，而未有以发也。是时，高祖<br /><br />&nbsp;&nbsp;&nbsp;&nbsp;与契丹约为父子，契丹骄甚，高祖奉之愈谨，重荣愤然，以谓“诎中国以尊夷狄，<br /><br />&nbsp;&nbsp;&nbsp;&nbsp;困已敝之民，而充无厌之欲，此晋万世耻也！”数以此非诮高祖。契丹使者往来<br /><br />&nbsp;&nbsp;&nbsp;&nbsp;过镇州，重荣箕踞慢骂，不为之礼，或执杀之。是时，吐浑白氏役属契丹，苦其<br /><br />&nbsp;&nbsp;&nbsp;&nbsp;暴虐，重荣诱之入塞。契丹数遣使责高祖，并求使者，高祖对使者鞠躬俯首，受<br /><br />&nbsp;&nbsp;&nbsp;&nbsp;责愈谨，多为好辞以自解，而姑息重荣不能诘。乃遣供奉官张澄以兵二千搜索并、<br /><br />&nbsp;&nbsp;&nbsp;&nbsp;镇、忻、代山谷中吐浑，悉驱出塞。吐浑去而复来，重荣卒纳之，因招集亡命，<br /><br />&nbsp;&nbsp;&nbsp;&nbsp;课民种稗，食马万匹，所为益骄。因怒杀指挥使贾章，诬之以反。章女尚幼，欲<br /><br />&nbsp;&nbsp;&nbsp;&nbsp;舍之，女曰：“吾家三十口皆死于兵，存者特吾与父尔，今父死，吾何忍独生，<br /><br />&nbsp;&nbsp;&nbsp;&nbsp;愿就死！”遂杀之。镇人于是高贾女之烈，而知重荣之必败也。重荣既c侈，以<br /><br />&nbsp;&nbsp;&nbsp;&nbsp;为金鱼袋不足贵，刻玉为鱼佩之。娶二妻，高祖因之并加封爵。<br /><br />&nbsp;&nbsp;&nbsp;&nbsp;天福六年夏，契丹使者拽剌过镇，重荣侵辱之，拽剌言不逊，重荣怒，执拽<br /><br />&nbsp;&nbsp;&nbsp;&nbsp;剌，以轻骑掠幽州南境之民，处之博野。上表曰：“臣昨据熟吐浑白承福、赫连<br /><br />&nbsp;&nbsp;&nbsp;&nbsp;功德等领本族三万馀帐自应州来奔，又据生吐浑、浑、契、两突厥三部南北将<br /><br />&nbsp;&nbsp;&nbsp;&nbsp;沙陀、安庆、九府等各领其族、牛羊、车帐、甲马七八路来奔，具言契丹残害，<br /><br />&nbsp;&nbsp;&nbsp;&nbsp;掠取生口羊马，自今年二月已后，号令诸蕃，点阅强壮，办具军装，期以上秋南<br /><br />&nbsp;&nbsp;&nbsp;&nbsp;向。诸蕃部诚恐上天不v，败灭家族，愿先自归，其诸部胜兵众可十万。又据沿<br /><br />&nbsp;&nbsp;&nbsp;&nbsp;河党项、山前后逸越利诸族首领皆遣人送契丹所授告身、敕牒、旗帜来归款，皆<br /><br />&nbsp;&nbsp;&nbsp;&nbsp;号泣告劳，愿治兵甲以报怨。又据朔州节度副使赵崇杀节度使刘山，以城来归。<br /><br />&nbsp;&nbsp;&nbsp;&nbsp;窃以诸蕃不招呼而自至，朔州不攻伐而自归，虽系人情，尽由天意。又念陷蕃诸<br /><br />&nbsp;&nbsp;&nbsp;&nbsp;将等，本自勋劳，久居富贵，没身虏塞，酷虐不胜，企足朝廷，思归可谅，苟闻<br /><br />&nbsp;&nbsp;&nbsp;&nbsp;传檄，必尽倒戈。”其表数千言。又为书以遗朝廷大臣、四方藩镇，皆以契丹可<br /><br />&nbsp;&nbsp;&nbsp;&nbsp;取为言。高祖患之，为之幸邺，报重荣曰：“前世与虏和亲，皆所以为天下计，<br /><br />&nbsp;&nbsp;&nbsp;&nbsp;今吾以天下臣之，尔以一镇抗之，大小不等，无自辱焉！”重荣谓晋无如我何，<br /><br />&nbsp;&nbsp;&nbsp;&nbsp;反意乃决。重荣虽以契丹为言，反阴遣人与幽州节度使刘相结。契丹亦利晋多<br /><br />&nbsp;&nbsp;&nbsp;&nbsp;事，幸重荣之乱，期两敝之，欲因以窥中国，故不加怒于重荣。<br /><br />&nbsp;&nbsp;&nbsp;&nbsp;重荣将反也，其母又以为不可，重荣曰：“为母卜之。”指其堂下幡竿龙口<br /><br />&nbsp;&nbsp;&nbsp;&nbsp;仰射之，曰：“吾有天下则中之。”一发而中，其母乃许。饶阳令刘岩献水鸟五<br /><br />&nbsp;&nbsp;&nbsp;&nbsp;色，重荣曰：“此凤也。”畜之后潭。又使人为大铁鞭以献，诳其民曰：“鞭有<br /><br />&nbsp;&nbsp;&nbsp;&nbsp;神，指人，人辄死。”号“铁鞭郎君”，出则以为前驱。镇之城门抱关铁胡人，<br /><br />&nbsp;&nbsp;&nbsp;&nbsp;无故头自落，铁胡，重荣小字，虽甚恶之，然不悟也。其冬，安从进反襄阳，重<br /><br />&nbsp;&nbsp;&nbsp;&nbsp;荣闻之，乃亦举兵。是岁，镇州大旱、蝗，重荣聚饥民数万，驱以向邺，声言入<br /><br />&nbsp;&nbsp;&nbsp;&nbsp;觐。行至宗城破家堤，高祖遣杜重威朔之，兵已交，其将赵彦之与重荣有隙，临<br /><br />&nbsp;&nbsp;&nbsp;&nbsp;阵卷旗以奔晋军，其铠甲鞍辔皆装以银，晋国不知其来降，争杀而分之。重荣闻<br /><br />&nbsp;&nbsp;&nbsp;&nbsp;彦之降晋，大惧，退入于辎重中，其兵二万皆溃去。是冬大寒，溃兵饥冻及见杀<br /><br />&nbsp;&nbsp;&nbsp;&nbsp;无孑遗，重荣独与十馀骑奔还，以牛马革为甲，驱州人守城以待。重威兵至城下，<br /><br />&nbsp;&nbsp;&nbsp;&nbsp;重荣裨将自城西水碾门引官军以入，杀守城二万馀人。重荣以吐浑数百骑守牙城，<br /><br />&nbsp;&nbsp;&nbsp;&nbsp;重威使人擒之，斩首以献，高祖御楼受馘，命漆其首送于契丹。改成德军为顺德，<br /><br />&nbsp;&nbsp;&nbsp;&nbsp;镇州曰恒州，常山曰恒山云。<br /><br />&nbsp;&nbsp;&nbsp;&nbsp;○安从进<br /><br />&nbsp;&nbsp;&nbsp;&nbsp;安从进，振武索葛部人也。祖、父皆事唐为骑将。从进初从庄宗于兵间，为<br /><br />&nbsp;&nbsp;&nbsp;&nbsp;护驾马军都指挥使，领贵州刺史。明宗时，为保义、彰武军节度使，未尝将兵征<br /><br />&nbsp;&nbsp;&nbsp;&nbsp;伐。李彝超自立于夏州，从进尝一以兵往，卒亦无功。愍帝即位，徙领顺化，为<br /><br />&nbsp;&nbsp;&nbsp;&nbsp;侍卫马军都指挥使。潞王反凤翔，从进巡检京城，杀枢密使冯S，送款于从珂。<br /><br />&nbsp;&nbsp;&nbsp;&nbsp;愍帝出奔，从珂将至京师，从进率百官班迎于郊。清泰中，徙镇山南东道。晋高<br /><br />&nbsp;&nbsp;&nbsp;&nbsp;祖即位，加同中书门下平章事。<br /><br />&nbsp;&nbsp;&nbsp;&nbsp;高祖取天下不顺，常以此惭，藩镇多务，过为姑息，而藩镇之臣，或不自安，<br /><br />&nbsp;&nbsp;&nbsp;&nbsp;或心慕高祖所为，谓举可成事，故在位七年，而反者六起，从进最后反，然皆不<br /><br />&nbsp;&nbsp;&nbsp;&nbsp;免也。自范延光反邺，从进已畜异志，恃江为险，招集亡命，益置军兵。南方贡<br /><br />&nbsp;&nbsp;&nbsp;&nbsp;输道出襄阳者，多擅留之，邀遮商旅，皆黥以充军。与安重荣阴相结托，期为表<br /><br />&nbsp;&nbsp;&nbsp;&nbsp;裹。高祖患之，谋徙从进，使人谓曰：“东平王建立来朝，愿还乡里，已徙上党。<br /><br />&nbsp;&nbsp;&nbsp;&nbsp;朕虚青州以待卿，卿诚乐行，朕即降制。”从进报曰：“移青州在汉江南，臣即<br /><br />&nbsp;&nbsp;&nbsp;&nbsp;赴任。”高祖亦优容之。其子弘超为宫苑副使，居京师，从进请赐告归，遂不遣。<br /><br />&nbsp;&nbsp;&nbsp;&nbsp;王令谦、潘知麟者，皆从进牙将也，常从从进最久，知其必败，切谏之。从进遣<br /><br />&nbsp;&nbsp;&nbsp;&nbsp;子弘超与令谦游南山，酒酣，令人推堕崖死。<br /><br />&nbsp;&nbsp;&nbsp;&nbsp;天福六年，安重荣执杀契丹使者，反迹见，高祖为之幸邺，郑王重贵留守京<br /><br />&nbsp;&nbsp;&nbsp;&nbsp;师。宰相和凝曰：“陛下且北，从进必反，何以制之？”高祖曰：“卿意奈何？”<br /><br />&nbsp;&nbsp;&nbsp;&nbsp;凝曰：“臣闻兵法，先人者夺人，愿为空名宣敕十数通授郑王，有急则命将以往。”<br /><br />&nbsp;&nbsp;&nbsp;&nbsp;从进闻高祖北，遂杀知麟以反。郑王以空名敕授李建崇、郭金海等讨之，从进引<br /><br />&nbsp;&nbsp;&nbsp;&nbsp;兵攻邓州，不克，进至湖阳，遇建崇等，大骇，以为神速，复为野火所烧，遂大<br /><br />&nbsp;&nbsp;&nbsp;&nbsp;败。从进以数十骑奔还襄阳。高祖遣高行周围之，逾年粮尽，从进自焚死。执其<br /><br />&nbsp;&nbsp;&nbsp;&nbsp;子弘受及其将佐四十三人送京师，高祖御楼受俘，徇于市而斩之。降襄阳为防御，<br /><br />&nbsp;&nbsp;&nbsp;&nbsp;赠令谦忠州刺史，知麟顺州刺史。<br /><br />&nbsp;&nbsp;&nbsp;&nbsp;○杨光远<br /><br />&nbsp;&nbsp;&nbsp;&nbsp;杨光远，字德明，其父曰阿噔啜，盖沙陀部人也。光远初名阿檀，为唐庄宗<br /><br />&nbsp;&nbsp;&nbsp;&nbsp;骑将，从周德威战契丹于新州，折其一臂，遂废不用。久之，以为幽州马步军都<br /><br />&nbsp;&nbsp;&nbsp;&nbsp;指挥使，戍瓦桥关。光远为人病秃折臂，不通文字，然有辨智，长于吏事。明宗<br /><br />&nbsp;&nbsp;&nbsp;&nbsp;时，为妫、瀛、冀、易四州刺史，以治称。<br /><br />&nbsp;&nbsp;&nbsp;&nbsp;初，唐兵破王都于中山，得契丹大将R剌等十馀人。已而契丹与中国通和，<br /><br />&nbsp;&nbsp;&nbsp;&nbsp;遣使者求R剌等，明宗与大臣议，皆欲归之，独光远不可，曰：“R剌皆北狄善<br /><br />&nbsp;&nbsp;&nbsp;&nbsp;战者，彼失之如去手足；且居此久，熟知中国事，归之岂吾利也！”明宗曰：<br /><br />&nbsp;&nbsp;&nbsp;&nbsp;“蕃人重盟誓，已与吾好，岂相负也？”光远曰：“臣恐后悔不及尔！”明宗嘉<br /><br />&nbsp;&nbsp;&nbsp;&nbsp;其说，卒不遣R剌等。光远自易州刺史拜振武军节度使。清泰二年，徙镇中山，<br /><br />&nbsp;&nbsp;&nbsp;&nbsp;兼北面行营都虞候，御契丹于云、应之间。<br /><br />&nbsp;&nbsp;&nbsp;&nbsp;晋高祖起太原，末帝以光远佐张敬达为太原四面招讨副使，为契丹所败，退<br /><br />&nbsp;&nbsp;&nbsp;&nbsp;守晋安寨。契丹围之数月，人马食尽，杀马而食，马尽，乃杀敬达出降。耶律德<br /><br />&nbsp;&nbsp;&nbsp;&nbsp;光见之，靳曰：“尔辈大是恶汉儿。”光远与诸将初不知其诮己，犹为谦言以对，<br /><br />&nbsp;&nbsp;&nbsp;&nbsp;德光曰：“不用盐酪，食一万匹战马，岂非恶汉儿邪！”光远等大惭伏，德光问<br /><br />&nbsp;&nbsp;&nbsp;&nbsp;曰：“惧否？”皆曰：“甚惧。”曰：“何惧？”曰：“惧皇帝将入蕃。”德光<br /><br />&nbsp;&nbsp;&nbsp;&nbsp;曰：“吾国无土地官爵以居汝，汝等勉事晋。”晋高祖以光远为宣武军节度使、<br /><br />&nbsp;&nbsp;&nbsp;&nbsp;侍卫马步军都指挥使。光远进见，佯为悒悒之色，常如有所恨者，高祖疑其有所<br /><br />&nbsp;&nbsp;&nbsp;&nbsp;不足，使人问之，对曰：“臣于富贵无不足也，惟不及张生铁死得其所，此常为<br /><br />&nbsp;&nbsp;&nbsp;&nbsp;愧尔！”由是高祖以为忠，颇亲信之。<br /><br />&nbsp;&nbsp;&nbsp;&nbsp;范延光反，以为魏府都招讨使，久之不能下，高祖卒用佗计降延光。而光远<br /><br />&nbsp;&nbsp;&nbsp;&nbsp;自以握重兵在外，谓高祖畏己，始为恣横。高祖每优容之，为选其子承祚尚长安<br /><br />&nbsp;&nbsp;&nbsp;&nbsp;公主，其次子承信等皆超拜官爵，恩宠无比。枢密使桑维翰恶之，数以为言。光<br /><br />&nbsp;&nbsp;&nbsp;&nbsp;远自魏来朝，屡指维翰擅权难制。高祖不得已，罢出维翰于相州，亦徙光远西京<br /><br />&nbsp;&nbsp;&nbsp;&nbsp;留守，兼镇河阳，夺其兵职。光远始大怨望，阴以宝货奉契丹，诉己为晋疏斥。<br /><br />&nbsp;&nbsp;&nbsp;&nbsp;所养部曲千人，挠法犯禁河、洛之间，甚于寇盗。天福五年，徙镇平卢，封东平<br /><br />&nbsp;&nbsp;&nbsp;&nbsp;王。光远请其子以行，乃拜承祚单州刺史，承勋莱州防御使，父子俱东，车骑连<br /><br />&nbsp;&nbsp;&nbsp;&nbsp;属数十里。出帝即位，拜太师，封寿王。<br /><br />&nbsp;&nbsp;&nbsp;&nbsp;是时，晋马少，括天下马以佐军，景延广请取光远前所借官马三百匹，光远<br /><br />&nbsp;&nbsp;&nbsp;&nbsp;怒曰：“此马先帝赐我，安得复取，是疑我反也！”遂谋为乱。而承祚自单州逃<br /><br />&nbsp;&nbsp;&nbsp;&nbsp;归，出帝即以承祚为淄州刺史，遣使者赐以玉带、御马以慰安之，光远益骄，乃<br /><br />&nbsp;&nbsp;&nbsp;&nbsp;反。召契丹入寇，陷贝州。博州刺史周儒亦叛降契丹。<br /><br />&nbsp;&nbsp;&nbsp;&nbsp;是时，出帝与耶律德光相距澶、魏之间，郓州观察判官窦仪计事军中，谋曰：<br /><br />&nbsp;&nbsp;&nbsp;&nbsp;“今不以重兵大将守博州渡，使儒得引契丹东过河与光远合，则河南危矣！”出<br /><br />&nbsp;&nbsp;&nbsp;&nbsp;帝乃遣李守贞、皇甫遇以兵万人沿河而下。儒果引契丹自马家渡济河，方筑垒，<br /><br />&nbsp;&nbsp;&nbsp;&nbsp;守贞等急击之，契丹大败，遂与光远隔绝。德光闻河上兵大败，与晋决战戚城，<br /><br />&nbsp;&nbsp;&nbsp;&nbsp;亦败。<br /><br />&nbsp;&nbsp;&nbsp;&nbsp;契丹已北，出帝复遣守贞、符彦卿东讨，光远婴城固守，自夏至冬，城中人<br /><br />&nbsp;&nbsp;&nbsp;&nbsp;相食几尽。光远北望契丹，稽首以呼德光曰：“皇帝误光远耶！”其子承勋等劝<br /><br />&nbsp;&nbsp;&nbsp;&nbsp;光远出降，光远曰：“我在代北时，尝以纸钱祭天池，投之辄没，人言我当作天<br /><br />&nbsp;&nbsp;&nbsp;&nbsp;子，宜且待时，毋轻议也。”承勋知不可，乃杀节度判官丘涛、亲将杜延寿、杨<br /><br />&nbsp;&nbsp;&nbsp;&nbsp;瞻、白延祚等，劫光远幽之，遣人奉表待罪。承信、承祚皆诣阙自归，而光远亦<br /><br />&nbsp;&nbsp;&nbsp;&nbsp;上章请死。出帝以其二子为侍卫将军，赐光远昭书，许以不死，群臣皆以为不可，<br /><br />&nbsp;&nbsp;&nbsp;&nbsp;乃敕李守贞便宜处置。守贞遣客省副使何延祚杀之于其家。延祚至其第，光远方<br /><br />&nbsp;&nbsp;&nbsp;&nbsp;阅马于厩，延祚使一都将入谓之曰：“天使在门，欲归报天子，未有以藉手。”<br /><br />&nbsp;&nbsp;&nbsp;&nbsp;光远曰：“何谓也？”曰：“愿得大王头尔！”光远骂曰：“我有何罪？昔我以<br /><br />&nbsp;&nbsp;&nbsp;&nbsp;晋安寨降契丹，使尔家世世为天子，我亦望以富贵终身，而反负心若此！”遂见<br /><br />&nbsp;&nbsp;&nbsp;&nbsp;杀，以病卒闻。<br /><br />&nbsp;&nbsp;&nbsp;&nbsp;承勋事晋为郑州防御使，德光灭晋，使人召承勋至京师，责其劫父，脔而食<br /><br />&nbsp;&nbsp;&nbsp;&nbsp;之，乃以承信为平卢节度使。汉高祖赠光远尚书令，封齐王，命中书舍人张正撰<br /><br />&nbsp;&nbsp;&nbsp;&nbsp;光远碑铭文赐承信，使刻石于青州。碑石既立，天大雷电，击折之。<br /><br />&nbsp;&nbsp;&nbsp;&nbsp;阿噔啜初非姓氏，其后改名{而姓杨氏。光远初名檀，清泰二年，有司言明<br /><br />&nbsp;&nbsp;&nbsp;&nbsp;宗庙讳犯偏傍者皆易之，乃赐名光远云。光远既病秃，而妻又跛其足也，人为之<br /><br />&nbsp;&nbsp;&nbsp;&nbsp;语曰：“自古岂有秃疮天子、跛脚皇后邪？”相传以为笑。然而召夷狄为天下首<br /><br />&nbsp;&nbsp;&nbsp;&nbsp;祸，卒灭晋氏，疮痍中国者三十馀年，皆光远为之也。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944350);">加入书签</a><a
                        href="944349.html">上一页</a>&larr;<a href="index.html">返回列表</a>&rarr;<a
                            href="944351.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944349.html"; var next_page = "944351.html"; var index_page = "index.html"; var sortid = "9"; var article_id = "14650"; var chapter_id = "944350"; var articlename = "新五代史"; var chaptername = " 卷五十一 杂传第三十九"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>