<!DOCTYPE html>
<html>
<head>
<meta charset="gbk" />
<title>新五代史- 卷二十八 唐臣传第十六-在线阅读-哈西文学网</title>
<meta name="keywords" content="欧阳修，新五代史， 卷二十八 唐臣传第十六全文， 卷二十八 唐臣传第十六在线阅读 哈西文学网" />
<meta name="description" content="哈西文学网提供欧阳修的新五代史  卷二十八 唐臣传第十六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944327.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944327.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十八 唐臣传第十六</h1>
            <div class="link xb">
                <a href="944326.html">上一页</a>&larr;<a href="index.html">返回列表</a>&rarr;<a
                    href="944328.html">下一页</a></div>			
            <div id="BookText">&nbsp;&nbsp;&nbsp;&nbsp;○豆卢革<br /><br />&nbsp;&nbsp;&nbsp;&nbsp;豆卢革，父瓒，唐舒州刺史。豆卢为世名族，唐末天下乱，革避地之中山，<br /><br />&nbsp;&nbsp;&nbsp;&nbsp;唐亡，为王处直掌书记。庄宗在魏，议建唐国，而故唐公卿之族遭乱丧亡且尽，<br /><br />&nbsp;&nbsp;&nbsp;&nbsp;以革名家子，召为行台左丞相。庄宗即位，拜同中书门下平章事。革虽唐名族，<br /><br />&nbsp;&nbsp;&nbsp;&nbsp;而素不学问，除拜官吏，多失其序，常为尚书郎萧希甫驳正，革颇患之。庄宗已<br /><br />&nbsp;&nbsp;&nbsp;&nbsp;灭梁，革乃荐韦说为相。说，唐末为殿中侍御史，坐事贬南海，后事梁为礼部侍<br /><br />&nbsp;&nbsp;&nbsp;&nbsp;郎。革以说能知前朝事，故引以佐己，而说亦无学术，徒以流品自高。<br /><br />&nbsp;&nbsp;&nbsp;&nbsp;是时，庄宗内畏刘皇后，外惑宦官、伶人，郭崇韬虽尽忠于国，而亦无学术，<br /><br />&nbsp;&nbsp;&nbsp;&nbsp;革、说俯仰默默无所为，唯诺崇韬而已。唐、梁之际，仕宦遭乱奔亡，而吏部铨<br /><br />&nbsp;&nbsp;&nbsp;&nbsp;文书不完，因缘以为奸利，至有私鬻告敕，乱易昭穆，而季父、母舅反拜侄、甥<br /><br />&nbsp;&nbsp;&nbsp;&nbsp;者，崇韬请论以法。是时唐新灭梁，朝廷纪纲未立，议者以为宜革以渐，而崇韬<br /><br />&nbsp;&nbsp;&nbsp;&nbsp;疾恶太甚，果于必行，说、革心知其未可，而不能有所建言。是岁冬，选人吴延<br /><br />&nbsp;&nbsp;&nbsp;&nbsp;皓改亡叔告身行事，事发，延皓及选吏尹玫皆坐死，尚书左丞判吏部铨崔沂等皆<br /><br />&nbsp;&nbsp;&nbsp;&nbsp;贬，说、革诣阁门待罪。由是一以新法从事，往往以伪滥驳放而毙踣羁旅、号哭<br /><br />&nbsp;&nbsp;&nbsp;&nbsp;道路者，不可胜数。及崇韬死，说乃教门人上书言其事，而议者亦以罪之。<br /><br />&nbsp;&nbsp;&nbsp;&nbsp;是岁，大水，四方地连震，流民殍死者数万人，军士妻子皆采稆以食。庄宗<br /><br />&nbsp;&nbsp;&nbsp;&nbsp;日以责三司使孔谦，谦不知所为。枢密小吏段徊曰：“臣尝见前朝故事，国有大<br /><br />&nbsp;&nbsp;&nbsp;&nbsp;故，则天子以朱书御札问宰相。水旱，宰相职也。”庄宗乃命学士草诏，手自书<br /><br />&nbsp;&nbsp;&nbsp;&nbsp;之，以问革、说。革、说不能对，第曰：“陛下威德著于四海，今西兵破蜀，所<br /><br />&nbsp;&nbsp;&nbsp;&nbsp;得珍宝亿万，可以给军。水旱，天之常道，不足忧也。”革自为相，遭天下多故，<br /><br />&nbsp;&nbsp;&nbsp;&nbsp;而方服丹砂炼气以求长生，尝呕血数日，几死。二人各以其子为拾遗，父子同省，<br /><br />&nbsp;&nbsp;&nbsp;&nbsp;人以为非，遽改佗官，而革以说子为弘文馆学士，说以革子为集贤院学士。<br /><br />&nbsp;&nbsp;&nbsp;&nbsp;庄宗崩，革为山陵使，庄宗已y庙，革以故事当出镇，乃还私第，数日未得<br /><br />&nbsp;&nbsp;&nbsp;&nbsp;命，而故人宾客趣使入朝。枢密使安重诲诟之于朝曰：“山陵使名尚在，不俟改<br /><br />&nbsp;&nbsp;&nbsp;&nbsp;命，遽履新朝，以我武人可欺邪！”谏官希旨，上疏诬革纵田客杀人，说坐与邻<br /><br />&nbsp;&nbsp;&nbsp;&nbsp;人争井，遂俱罢。革贬辰州刺史，说溆州刺史，所在驰驿发遣。宰相郑珏、任圜<br /><br />&nbsp;&nbsp;&nbsp;&nbsp;三上章，请毋行后命，不报。革复坐请俸私自入，说卖官与选人，责授革费州司<br /><br />&nbsp;&nbsp;&nbsp;&nbsp;户参军，说夷州司户参军，皆员外置同正员。已而窜革陵州，说合州，皆长流百<br /><br />&nbsp;&nbsp;&nbsp;&nbsp;姓。<br /><br />&nbsp;&nbsp;&nbsp;&nbsp;初，说尝以罪窜之南海，遇赦，还寓江陵，与高季兴相知，及为相，常以书<br /><br />&nbsp;&nbsp;&nbsp;&nbsp;币相问遗。唐兵伐蜀，季兴请以兵入三峡，庄宗许之，使季兴自取夔、忠、万、<br /><br />&nbsp;&nbsp;&nbsp;&nbsp;归、峡等州为属郡。及破蜀，季兴无功，而唐用佗将取五州。明宗初即位，季兴<br /><br />&nbsp;&nbsp;&nbsp;&nbsp;数请五州，以谓先帝所许，朝廷不得已而与之。及革、说再贬，因以其事归罪二<br /><br />&nbsp;&nbsp;&nbsp;&nbsp;人。天成二年夏，诏陵、合州刺史监赐自尽。<br /><br />&nbsp;&nbsp;&nbsp;&nbsp;革子升，说子涛，皆官至尚书郎，坐其父废。至晋天福初，涛为尚书膳部员<br /><br />&nbsp;&nbsp;&nbsp;&nbsp;外郎，卒。<br /><br />&nbsp;&nbsp;&nbsp;&nbsp;○卢程<br /><br />&nbsp;&nbsp;&nbsp;&nbsp;卢程，不知其世家何人也。唐昭宗时，程举进士，为盐铁出使巡官。唐亡，<br /><br />&nbsp;&nbsp;&nbsp;&nbsp;避乱燕、赵，变服为道士，游诸侯间。豆卢革为王处直判官，卢汝弼为河东节度<br /><br />&nbsp;&nbsp;&nbsp;&nbsp;副使，二人皆故唐时名族，与程门地相等，因共荐之以为河东节度推官。庄宗尝<br /><br />&nbsp;&nbsp;&nbsp;&nbsp;召程草文书，程辞不能。其后战胡柳，掌书记王诚殁于阵，庄宗还军太原，置酒<br /><br />&nbsp;&nbsp;&nbsp;&nbsp;谓监军张承业曰：“吾以卮酒辟一书记于坐。”因举卮属巡官冯道。程位在道上，<br /><br />&nbsp;&nbsp;&nbsp;&nbsp;以尝辞不能，故不用，而迁程支使。程大恨曰：“用人不以门阀而先田舍儿邪！”<br /><br />&nbsp;&nbsp;&nbsp;&nbsp;庄宗已即位，议择宰相，而卢汝弼、苏循已死，次节度判官卢质当拜，而质<br /><br />&nbsp;&nbsp;&nbsp;&nbsp;不乐行事，乃言豆卢革与程皆故唐时名族，可以为相，庄宗以程为中书侍郎、同<br /><br />&nbsp;&nbsp;&nbsp;&nbsp;平章事。是时，朝廷新造，百度未备，程、革拜命之日，肩舆导从，喧呼道中。<br /><br />&nbsp;&nbsp;&nbsp;&nbsp;庄宗闻其声以问左右，对曰：“宰相檐子入门。”庄宗登楼视之，笑曰：“所谓<br /><br />&nbsp;&nbsp;&nbsp;&nbsp;似是而非者也。”<br /><br />&nbsp;&nbsp;&nbsp;&nbsp;程奉皇太后册，自魏至太原，上下山险，所至州县，驱役丁夫，官吏迎拜，<br /><br />&nbsp;&nbsp;&nbsp;&nbsp;程坐肩舆自若，少忤其意，必加笞辱。人有假驴夫于程者，程帖兴唐府给之，府<br /><br />&nbsp;&nbsp;&nbsp;&nbsp;吏启无例，程怒笞吏背。少尹任圜，庄宗姊婿也，诣程诉其不可。程戴华阳巾，<br /><br />&nbsp;&nbsp;&nbsp;&nbsp;衣鹤氅，据几决事，视圜骂曰：“尔何虫豸，恃妇家力也！宰相取给州县，何为<br /><br />&nbsp;&nbsp;&nbsp;&nbsp;不可！”圜不对而去，夜驰至博州见庄宗。庄宗大怒，谓郭崇韬曰：“朕误相此<br /><br />&nbsp;&nbsp;&nbsp;&nbsp;痴物，敢辱予九卿！”趣令自尽，崇韬亦欲杀之，赖卢质力解之，乃罢为右庶子。<br /><br />&nbsp;&nbsp;&nbsp;&nbsp;庄宗入洛，程于路坠马，中风卒，赠礼部尚书。<br /><br />&nbsp;&nbsp;&nbsp;&nbsp;○任圜<br /><br />&nbsp;&nbsp;&nbsp;&nbsp;任圜，京兆三原人也。为人明敏，善谈辩，见者爱其容止，及闻其论议纵横，<br /><br />&nbsp;&nbsp;&nbsp;&nbsp;益皆悚动。李嗣昭节度昭义，辟圜观察支使。梁兵筑夹城围潞州，逾年而晋王薨，<br /><br />&nbsp;&nbsp;&nbsp;&nbsp;晋兵救潞者皆解去。嗣昭危甚，问圜去就之计，圜劝嗣昭坚守以待，不可有二心。<br /><br />&nbsp;&nbsp;&nbsp;&nbsp;已而庄宗攻破梁夹城，闻圜为嗣昭画守计，甚嘉之，由是益知名。其后嗣昭与庄<br /><br />&nbsp;&nbsp;&nbsp;&nbsp;宗有隙，圜数奉使往来，辨释谗构，嗣昭卒免于祸，圜之力也。嗣昭从庄宗战胡<br /><br />&nbsp;&nbsp;&nbsp;&nbsp;柳，击败梁兵，圜颇有功，庄宗劳之曰：“儒士亦破体邪？仁者之勇，何其壮也！”<br /><br />&nbsp;&nbsp;&nbsp;&nbsp;张文礼弑王F，庄宗遣嗣昭讨之。嗣昭战殁，圜代将其军，号令严肃。既而<br /><br />&nbsp;&nbsp;&nbsp;&nbsp;文礼子处球等闭城坚守，不可下，圜数以祸福谕镇人，镇人信之。圜尝拥兵至城<br /><br />&nbsp;&nbsp;&nbsp;&nbsp;下，处球登城呼圜曰：“城中兵食俱尽，而久抗王师，若泥首自归，惧无以塞责，<br /><br />&nbsp;&nbsp;&nbsp;&nbsp;幸公见哀，指其生路。”圜告之曰：“以子先人，固难容贷，然罚不及嗣，子可<br /><br />&nbsp;&nbsp;&nbsp;&nbsp;从轻。其如拒守经年，伤吾大将，一朝困竭，方布款诚，以此计之，子亦难免。<br /><br />&nbsp;&nbsp;&nbsp;&nbsp;然坐而待毙，曷若伏而俟命？”处球流涕曰：“公言是也！”乃遣子送状乞降，<br /><br />&nbsp;&nbsp;&nbsp;&nbsp;人皆称圜其言不欺。既而佗将攻破镇州，处球虽见杀，而镇之吏民以尝乞降，故<br /><br />&nbsp;&nbsp;&nbsp;&nbsp;得保其家族者甚众。<br /><br />&nbsp;&nbsp;&nbsp;&nbsp;其后以镇州为北京，拜圜工部尚书，兼真定尹、北京副留守知留守事，为政<br /><br />&nbsp;&nbsp;&nbsp;&nbsp;有惠爱。明年，郭崇韬兼领成德军节度使，改圜行军司马，仍知真定府事。圜与<br /><br />&nbsp;&nbsp;&nbsp;&nbsp;崇韬素相善，又为其司马，崇韬因以镇州事托之，而圜多所违异。初，圜推官张<br /><br />&nbsp;&nbsp;&nbsp;&nbsp;彭为人倾险贪黩，圜不能察，信任之，多为其所卖。及崇韬领镇，彭为圜谋隐其<br /><br />&nbsp;&nbsp;&nbsp;&nbsp;公廨钱。庄宗遣宦者选故赵王时宫人百余，有许氏者尤有色，彭赂守者匿之。后<br /><br />&nbsp;&nbsp;&nbsp;&nbsp;事觉，召彭诣京师，将罪之，彭惧，悉以前所隐公钱簿书献崇韬，崇韬深德彭，<br /><br />&nbsp;&nbsp;&nbsp;&nbsp;不杀，由是与圜有隙。同光三年，圜罢司马，守工部尚书。<br /><br />&nbsp;&nbsp;&nbsp;&nbsp;魏王继岌暨崇韬伐蜀，惧圜攻己于后，乃辟圜参魏王军事。蜀灭，表圜黔南<br /><br />&nbsp;&nbsp;&nbsp;&nbsp;节度使，圜恳辞不就。继岌杀崇韬，以圜代将其军而旋。康延孝反，继岌遣圜将<br /><br />&nbsp;&nbsp;&nbsp;&nbsp;三千人，会董璋、孟知祥等兵，击败延孝于汉州，而魏王先至渭南，自杀，圜悉<br /><br />&nbsp;&nbsp;&nbsp;&nbsp;将其军以东。明宗嘉其功，拜圜同中书门下平章事，兼判三司。是时，明宗新诛<br /><br />&nbsp;&nbsp;&nbsp;&nbsp;孔谦，圜选辟才俊，抑绝侥幸，公私给足，天下便之。<br /><br />&nbsp;&nbsp;&nbsp;&nbsp;是秋，韦说、豆卢革罢相，圜与安重诲、郑珏、孔循议择当为相者，圜意属<br /><br />&nbsp;&nbsp;&nbsp;&nbsp;李琪，而珏、循雅不欲琪为相，谓重诲曰：“李琪非无文艺，但不廉耳！宰相，<br /><br />&nbsp;&nbsp;&nbsp;&nbsp;端方有器度者足以为之，太常卿崔协可也。”重诲以为然。佗日，明宗问谁可相<br /><br />&nbsp;&nbsp;&nbsp;&nbsp;者，重诲即以协对。圜前争曰：“重诲未谙朝廷人物，为人所卖。天下皆知崔协<br /><br />&nbsp;&nbsp;&nbsp;&nbsp;不识文字，而虚有仪表，号为‘没字碑’。臣以陛下误加采擢，无功幸进，此不<br /><br />&nbsp;&nbsp;&nbsp;&nbsp;知书，以臣一人取笑足矣，相位有几，岂容更益笑端？”明宗曰：“宰相重位，<br /><br />&nbsp;&nbsp;&nbsp;&nbsp;卿等更自详审。然吾在藩时，识易州刺史韦肃，世言肃名家子，且待我甚厚，置<br /><br />&nbsp;&nbsp;&nbsp;&nbsp;之此位可乎？肃或未可，则冯书记先朝判官，称为长者，可以相矣！”冯书记者，<br /><br />&nbsp;&nbsp;&nbsp;&nbsp;道也。议未决，重诲等退休于中兴殿廓下，孔循不揖，拂衣而去，行且骂曰：<br /><br />&nbsp;&nbsp;&nbsp;&nbsp;“天下事一则任圜，二则任圜，圜乃何人！”圜谓重诲曰：“李琪才艺，可兼时<br /><br />&nbsp;&nbsp;&nbsp;&nbsp;辈百人，而谗夫巧沮，忌害其能，若舍琪而相协，如弃苏合之丸而取蜣之转<br /><br />&nbsp;&nbsp;&nbsp;&nbsp;也！”重诲笑而止。然重诲终以循言为信，居月余，协与冯道皆拜相。协在相位<br /><br />&nbsp;&nbsp;&nbsp;&nbsp;数年，人多嗤其所为，然圜与重诲交恶自协始。<br /><br />&nbsp;&nbsp;&nbsp;&nbsp;故事，使臣出四方，皆自户部给券，重诲奏请自内出，圜以故事争之，不能<br /><br />&nbsp;&nbsp;&nbsp;&nbsp;得，遂与重诲辨于帝前，圜声色俱厉。明宗罢朝，后宫嫔御迎前问曰：“与重诲<br /><br />&nbsp;&nbsp;&nbsp;&nbsp;论者谁？”明宗曰：“宰相也。”宫人奏曰：“妾在长安，见宰相奏事，未尝如<br /><br />&nbsp;&nbsp;&nbsp;&nbsp;此，盖轻大家耳！”明宗由是不悦，而使臣给券卒自内出，圜益愤沮。重诲尝过<br /><br />&nbsp;&nbsp;&nbsp;&nbsp;圜，圜出妓，善歌而有色，重诲欲之，圜不与，由是二人益相恶。而圜遽求罢职，<br /><br />&nbsp;&nbsp;&nbsp;&nbsp;乃罢为太子少保。圜不自安，因请致仕，退居于磁州。<br /><br />&nbsp;&nbsp;&nbsp;&nbsp;朱守殷反于汴州，重诲诬圜与守殷连谋，遣人矫制杀之。圜受命怡然，聚族<br /><br />&nbsp;&nbsp;&nbsp;&nbsp;酣饮而死。明宗知而不问，为下诏，坐圜与守殷通书而言涉怨望。愍帝即位，赠<br /><br />&nbsp;&nbsp;&nbsp;&nbsp;圜太傅。<br /><br />&nbsp;&nbsp;&nbsp;&nbsp;○赵凤<br /><br />&nbsp;&nbsp;&nbsp;&nbsp;赵凤，幽州人也，少以儒学知名。燕王刘守光时，悉黥燕人以为兵，凤惧，<br /><br />&nbsp;&nbsp;&nbsp;&nbsp;因髡为僧，依燕王弟守奇自匿。守奇奔梁，梁以守奇为博州刺史，凤为其判官。<br /><br />&nbsp;&nbsp;&nbsp;&nbsp;守奇卒，凤去为郓州节度判官。晋取郓州，庄宗闻凤名，得之喜，以为扈銮学士。<br /><br />&nbsp;&nbsp;&nbsp;&nbsp;庄宗即位，拜凤中书舍人、翰林学士。<br /><br />&nbsp;&nbsp;&nbsp;&nbsp;庄宗及刘皇后幸河南尹张全义第，酒酣，命皇后拜全义为父。明日，遣宦者<br /><br />&nbsp;&nbsp;&nbsp;&nbsp;命学士作笺上全义，以父事之，凤上书极言其不可。全义养子郝继孙犯法死，宦<br /><br />&nbsp;&nbsp;&nbsp;&nbsp;官、伶人冀其赀财，固请籍没，凤又上书言：“继孙为全义养子，不宜有别籍之<br /><br />&nbsp;&nbsp;&nbsp;&nbsp;财，而于法不至籍没，刑人利财，不可以示天下。”是时，皇后及群小用事，凤<br /><br />&nbsp;&nbsp;&nbsp;&nbsp;言皆不见纳。<br /><br />&nbsp;&nbsp;&nbsp;&nbsp;明宗武君，不通文字，四方章奏，常使安重诲读之。重诲亦不知书，奏读多<br /><br />&nbsp;&nbsp;&nbsp;&nbsp;不称旨。孔循教重诲求儒者置之左右，而两人皆不知唐故事，于是置端明殿学士，<br /><br />&nbsp;&nbsp;&nbsp;&nbsp;以冯道及凤为之。<br /><br />&nbsp;&nbsp;&nbsp;&nbsp;凤好直言而性刚强，素与任圜善，自圜为相，颇荐进之。初，端明殿学士班<br /><br />&nbsp;&nbsp;&nbsp;&nbsp;在翰林学士下，而结衔又在官下。明年，凤迁礼部侍郎，因讽圜升学士于官上，<br /><br />&nbsp;&nbsp;&nbsp;&nbsp;又诏班在翰林学士上。圜为重诲所杀，而诬以谋反。是时，重诲方用事，虽明宗<br /><br />&nbsp;&nbsp;&nbsp;&nbsp;不能诘也，凤独号哭呼重诲曰：“任圜天下义士，岂肯谋反！而公杀之，何以示<br /><br />&nbsp;&nbsp;&nbsp;&nbsp;天下？”重诲惭不能对。<br /><br />&nbsp;&nbsp;&nbsp;&nbsp;术士周玄豹以相法言人事多中，庄宗尤信重之，以为北京巡官。明宗为内衙<br /><br />&nbsp;&nbsp;&nbsp;&nbsp;指挥使，重诲欲试玄豹，乃使佗人与明宗易服，而坐明宗于下坐，召玄豹相之，<br /><br />&nbsp;&nbsp;&nbsp;&nbsp;玄豹曰：“内衙，贵将也，此不足当之。”乃指明宗于下坐曰：“此是也！”因<br /><br />&nbsp;&nbsp;&nbsp;&nbsp;为明宗言其后贵不可言。明宗即位，思玄豹以为神，将召至京师，凤谏曰：“好<br /><br />&nbsp;&nbsp;&nbsp;&nbsp;恶，上所慎也。今陛下神其术而召之，则倾国之人，皆将奔走吉凶之说，转相惑<br /><br />&nbsp;&nbsp;&nbsp;&nbsp;乱，为患不细。”明宗遂不复召。<br /><br />&nbsp;&nbsp;&nbsp;&nbsp;朱守殷反，明宗幸汴州，守殷已诛，又诏幸邺。是时，从驾诸军方自河南徙<br /><br />&nbsp;&nbsp;&nbsp;&nbsp;家至汴，不欲北行，军中为之汹汹。而定州王都以为天子幸汴州诛守殷，又幸邺<br /><br />&nbsp;&nbsp;&nbsp;&nbsp;以图己，因疑不自安。宰相率百官诣阁，请罢幸邺，明宗不听，人情大恐，群臣<br /><br />&nbsp;&nbsp;&nbsp;&nbsp;不复敢言。凤手疏责安重诲，言甚切直，重诲以白，遂罢幸。<br /><br />&nbsp;&nbsp;&nbsp;&nbsp;有僧游西域，得佛牙以献，明宗以示大臣。凤言：“世传佛牙水火不能伤，<br /><br />&nbsp;&nbsp;&nbsp;&nbsp;请验其真伪。”因以斧斫之，应手而碎。是时，宫中施物已及数千，因凤碎之乃<br /><br />&nbsp;&nbsp;&nbsp;&nbsp;止。<br /><br />&nbsp;&nbsp;&nbsp;&nbsp;天成四年夏，拜门下侍郎、同中书门下平章事。秘书少监于峤者，自庄宗时<br /><br />&nbsp;&nbsp;&nbsp;&nbsp;与凤俱为翰林学士，而峤亦讦直敢言，与凤素善。及凤已贵，而峤久不迁，自以<br /><br />&nbsp;&nbsp;&nbsp;&nbsp;材名在凤上而不用，因与萧希甫数非斥时政，尤诋訾凤，凤心衔之，未有以发。<br /><br />&nbsp;&nbsp;&nbsp;&nbsp;而峤与邻家争水窦，为安重诲所怒，凤即左迁峤秘书少监。峤因被酒往见凤，凤<br /><br />&nbsp;&nbsp;&nbsp;&nbsp;知其必不逊，乃辞以沐发，峤诟直吏，又溺于从者直卢而去。省吏白凤，峤溺于<br /><br />&nbsp;&nbsp;&nbsp;&nbsp;客次，且诟凤。凤以其事闻，明宗下诏夺峤官，长流武州百姓，又流振武，天下<br /><br />&nbsp;&nbsp;&nbsp;&nbsp;冤之。<br /><br />&nbsp;&nbsp;&nbsp;&nbsp;其后安重诲为边彦温等告变，明宗诏彦温等廷诘，具伏其诈，即斩之。后数<br /><br />&nbsp;&nbsp;&nbsp;&nbsp;日，凤奏事中兴殿，启曰：“臣闻奸人有诬重诲者。”明宗曰：“此闲事，朕已<br /><br />&nbsp;&nbsp;&nbsp;&nbsp;处置之，卿可无问也。”凤曰：“臣所闻者，系国家利害，陛下不可以为闲。”<br /><br />&nbsp;&nbsp;&nbsp;&nbsp;因指殿屋曰：“此殿所以尊严宏壮者，栋梁柱石之所扶持也，若折其一栋，去其<br /><br />&nbsp;&nbsp;&nbsp;&nbsp;一柱，则倾危矣。大臣，国之栋梁柱石也，且重诲起微贱，历艰危，致陛下为中<br /><br />&nbsp;&nbsp;&nbsp;&nbsp;兴主，安可使奸人动摇！”明宗改容谢之曰：“卿言是也。”遂族彦温等三家。<br /><br />&nbsp;&nbsp;&nbsp;&nbsp;其后重诲得罪，群臣无敢言者，独凤数言重诲尽忠。明宗以凤为朋党，罢为<br /><br />&nbsp;&nbsp;&nbsp;&nbsp;安国军节度使。凤在镇所得俸禄，悉以分将校宾客。废帝入立，召为太子太保。<br /><br />&nbsp;&nbsp;&nbsp;&nbsp;病足居于家，疾笃，自筮，投蓍而叹曰：“吾家世无五十者，又皆穷贱，吾今寿<br /><br />&nbsp;&nbsp;&nbsp;&nbsp;过其数而富贵，复何求哉！”清泰二年卒于家。<br /><br />&nbsp;&nbsp;&nbsp;&nbsp;○李袭吉<br /><br />&nbsp;&nbsp;&nbsp;&nbsp;李袭吉，父图，洛阳人，或曰唐相林甫之后也。乾符中，袭吉举进士，为河<br /><br />&nbsp;&nbsp;&nbsp;&nbsp;中节度使李都n盐判官。后去之晋，晋王以为榆次令，遂为掌书记。袭吉博学，<br /><br />&nbsp;&nbsp;&nbsp;&nbsp;多知唐故事。迁节度副使，官至谏议大夫。晋王与梁有隙，交兵累年，后晋王数<br /><br />&nbsp;&nbsp;&nbsp;&nbsp;困，欲与梁通和，使袭吉为书谕梁，辞甚辨丽。梁太祖使人读之，至于“毒手尊<br /><br />&nbsp;&nbsp;&nbsp;&nbsp;拳，交相于暮夜，金戈铁马，蹂践于明时”，叹曰：“李公僻处一隅，有士如此，<br /><br />&nbsp;&nbsp;&nbsp;&nbsp;使吾得之，傅虎以翼也！”顾其从事敬翔曰：“善为我答之。”及翔所答，书辞<br /><br />&nbsp;&nbsp;&nbsp;&nbsp;不工，而袭吉之书，多传于世。袭吉为人恬淡，以文辞自娱，天v三年卒。以卢<br /><br />&nbsp;&nbsp;&nbsp;&nbsp;汝弼代为副使。<br /><br />&nbsp;&nbsp;&nbsp;&nbsp;汝弼工书画，而文辞不及袭吉。其父简求为河东节度使，为唐名家，故汝弼<br /><br />&nbsp;&nbsp;&nbsp;&nbsp;亦多知唐故事。晋王薨，庄宗嗣为晋王，承制封拜官爵皆出汝弼。十八年，卒。<br /><br />&nbsp;&nbsp;&nbsp;&nbsp;庄宗即位，赠袭吉礼部尚书、汝弼兵部尚书。<br /><br />&nbsp;&nbsp;&nbsp;&nbsp;○张宪<br /><br />&nbsp;&nbsp;&nbsp;&nbsp;张宪，字允中，晋阳人也。为人沈静寡欲，少好学，能鼓琴饮酒。庄宗素知<br /><br />&nbsp;&nbsp;&nbsp;&nbsp;其文辞，以为天雄军节度使掌书记。庄宗即位，拜工部侍郎、租庸使，迁刑部侍<br /><br />&nbsp;&nbsp;&nbsp;&nbsp;郎、判吏部铨、东都副留守。宪精于吏事，甚有能政。<br /><br />&nbsp;&nbsp;&nbsp;&nbsp;庄宗幸东都，定州王都来朝，庄宗命宪治鞠场，与都击鞠。初，庄宗建号于<br /><br />&nbsp;&nbsp;&nbsp;&nbsp;东都，以鞠场为即位坛，于是宪言：“即位坛，王者所以兴也。汉z南、魏繁<br /><br />&nbsp;&nbsp;&nbsp;&nbsp;阳坛，至今皆在，不可毁。”乃别治宫西为鞠场，场未成，庄宗怒，命两虞候亟<br /><br />&nbsp;&nbsp;&nbsp;&nbsp;毁坛以为场。宪退而叹曰：“此不祥之兆也！”<br /><br />&nbsp;&nbsp;&nbsp;&nbsp;初，明宗北伐契丹，取魏铠仗以给军，有细铠五百，宪遂给之而不以闻。庄<br /><br />&nbsp;&nbsp;&nbsp;&nbsp;宗至魏，大怒，责宪驰自取之，左右谏之乃止。又问宪库钱几何。宪上库簿有钱<br /><br />&nbsp;&nbsp;&nbsp;&nbsp;三万缗，庄宗益怒，谓其嬖伶史彦琼曰：“我与群臣饮博，须钱十余万，而宪以<br /><br />&nbsp;&nbsp;&nbsp;&nbsp;故纸给我。我未渡河时，库钱常百万缗，今复何在？”彦琼为宪解之乃已。<br /><br />&nbsp;&nbsp;&nbsp;&nbsp;郭崇韬伐蜀，荐宪可任为相，而宦官、伶人不欲宪在朝廷，枢密承旨段徊曰：<br /><br />&nbsp;&nbsp;&nbsp;&nbsp;“宰相在天子面前，事有非是，尚可改作，一方之任，苟非其人，则为患不细。<br /><br />&nbsp;&nbsp;&nbsp;&nbsp;宪材诚可用，不如任以一方。”乃以为太原尹、北京留守。<br /><br />&nbsp;&nbsp;&nbsp;&nbsp;赵在礼作乱，宪家在魏州，在礼善待其家，遣人以书招宪，宪斩其使，不发<br /><br />&nbsp;&nbsp;&nbsp;&nbsp;其书而上之。庄宗遇弑，明宗入京师，太原犹未知，而永王存霸奔于太原。左右<br /><br />&nbsp;&nbsp;&nbsp;&nbsp;告宪曰：“今魏兵南向，主上存亡未可知，存霸之来无诏书，而所乘马断其F，<br /><br />&nbsp;&nbsp;&nbsp;&nbsp;岂非战败者乎！宜拘之以俟命。”宪曰：“吾本书生，无尺寸之功，而人主遇我<br /><br />&nbsp;&nbsp;&nbsp;&nbsp;甚厚，岂有怀二心以幸变，第可与之俱死尔！”宪从事张昭远教宪奉表明宗以劝<br /><br />&nbsp;&nbsp;&nbsp;&nbsp;进，宪涕泣拒之。已而存霸削发，见北京巡检符彦超，愿为僧以求生，彦超麾下<br /><br />&nbsp;&nbsp;&nbsp;&nbsp;兵大噪，杀存霸。宪出奔沂州，亦见杀。<br /><br />&nbsp;&nbsp;&nbsp;&nbsp;呜呼！予于死节之士，得三人而失三人焉。巩廷美、杨温之死，予既已哀之。<br /><br />&nbsp;&nbsp;&nbsp;&nbsp;至于张宪之事，尤为之痛惜也。予于旧史考宪事实，而永王存霸、符彦超与宪传<br /><br />&nbsp;&nbsp;&nbsp;&nbsp;所书始末皆不同，莫得而考正。盖方其变故仓卒之时。传者失之尔。然要其大节，<br /><br />&nbsp;&nbsp;&nbsp;&nbsp;亦可以见也，宪之志诚可谓忠矣。当其不顾其家，绝在礼而斩其使，涕泣以拒昭<br /><br />&nbsp;&nbsp;&nbsp;&nbsp;远之说，其志甚明。至其欲与存霸俱死，及存霸被杀，反弃太原而出奔，然犹不<br /><br />&nbsp;&nbsp;&nbsp;&nbsp;知其心果欲何为也。而旧史书宪坐弃城而赐死，予亦以为不然。予之于宪固欲成<br /><br />&nbsp;&nbsp;&nbsp;&nbsp;其美志，而要在宪失其官守而其死不明，故不得列于死节也。<br /><br />&nbsp;&nbsp;&nbsp;&nbsp;○萧希甫<br /><br />&nbsp;&nbsp;&nbsp;&nbsp;萧希甫，宋州人也。为人有机辩，多矫激，少举进士，为梁开封尹袁象先掌<br /><br />&nbsp;&nbsp;&nbsp;&nbsp;书记。象先为青州节度使，以希甫为巡官。希甫不乐，乃弃其母妻，变姓名，亡<br /><br />&nbsp;&nbsp;&nbsp;&nbsp;之镇州，自称青州掌书记，谒赵王王F。F以希甫为参军，尤不乐，居岁余，又<br /><br />&nbsp;&nbsp;&nbsp;&nbsp;亡之易州，削发为僧，居百丈山。庄宗将建国于魏，置百官，求天下隐逸之士，<br /><br />&nbsp;&nbsp;&nbsp;&nbsp;幽州李绍宏荐希甫为魏州推官。<br /><br />&nbsp;&nbsp;&nbsp;&nbsp;庄宗即帝位，欲以知制诰，有诏定内宴仪，问希甫：“枢密使得坐否？”希<br /><br />&nbsp;&nbsp;&nbsp;&nbsp;甫以为不可。枢密使张居翰闻之怒，谓希甫曰：“老夫历事三朝天子，见内宴数<br /><br />&nbsp;&nbsp;&nbsp;&nbsp;百，子本田舍儿，安知宫禁事？”希甫不能对。由是宦官用事者皆切齿。宰相豆<br /><br />&nbsp;&nbsp;&nbsp;&nbsp;卢革等希宦官旨，共排斥之，以为驾部郎中，希甫失志，尤怏怏。<br /><br />&nbsp;&nbsp;&nbsp;&nbsp;庄宗灭梁，遣希甫宣慰青齐，希甫始知其母已死，而妻袁氏亦改嫁矣。希甫<br /><br />&nbsp;&nbsp;&nbsp;&nbsp;乃发哀服丧，居于魏州，人有引汉李陵书以讥之曰：“老母终堂，生妻去室。”<br /><br />&nbsp;&nbsp;&nbsp;&nbsp;时皆传以为笑。<br /><br />&nbsp;&nbsp;&nbsp;&nbsp;明宗即位，召为谏议大夫。是时，复置匦函，以希甫为使，希甫建言：“自<br /><br />&nbsp;&nbsp;&nbsp;&nbsp;兵乱相乘，王纲大坏，侵欺凌夺，有力者胜。凡略人之妻女，占人之田宅，奸脏<br /><br />&nbsp;&nbsp;&nbsp;&nbsp;之吏，刑狱之冤者，何可胜纪？而匦函一出，投诉必多，至于功臣贵戚，有不得<br /><br />&nbsp;&nbsp;&nbsp;&nbsp;绳之以法者。”乃自天成元年四月二十八日昧爽已前，大辟已上，皆赦除之，然<br /><br />&nbsp;&nbsp;&nbsp;&nbsp;后出匦函以示众。初，明宗欲以希甫为谏议大夫，豆卢革、韦说颇沮难之。其后<br /><br />&nbsp;&nbsp;&nbsp;&nbsp;革、说为安重诲所恶，希甫希旨，诬奏：“革纵田客杀人，而说与邻人争井，井<br /><br />&nbsp;&nbsp;&nbsp;&nbsp;有宝货。”有司推劾，井中惟破釜而已，革、说终皆贬死。明宗赐希甫帛百匹、<br /><br />&nbsp;&nbsp;&nbsp;&nbsp;粟麦三百石，拜左散骑常侍。<br /><br />&nbsp;&nbsp;&nbsp;&nbsp;希甫性褊而躁进，尝遣人夜叩宫门上变，言河堰牙官李筠告本军谋反，诘旦，<br /><br />&nbsp;&nbsp;&nbsp;&nbsp;追问无状，斩筠，军士诣安重诲求希甫啖之。是时，明宗将有事于南郊，前斋一<br /><br />&nbsp;&nbsp;&nbsp;&nbsp;日，群臣习仪于殿廷，宰相冯道、赵凤，河南尹秦王从荣，枢密使安重诲候班于<br /><br />&nbsp;&nbsp;&nbsp;&nbsp;月华门外。希甫与两省班先入，道等坐廓下不起，既出，希甫召堂头直省朝堂驱<br /><br />&nbsp;&nbsp;&nbsp;&nbsp;使官，责问宰相、枢密见两省官何得不起，因大诟詈。是夜，托疾还第。月余，<br /><br />&nbsp;&nbsp;&nbsp;&nbsp;坐告李筠事动摇军众，贬岚州司户参军，卒于贬所。<br /><br />&nbsp;&nbsp;&nbsp;&nbsp;○刘赞<br /><br />&nbsp;&nbsp;&nbsp;&nbsp;刘赞，魏州人也。父n为县令，赞始就学，衣以青布衫襦，每食则n自<br /><br />&nbsp;&nbsp;&nbsp;&nbsp;肉食，而别以蔬食食赞于床下，谓之曰：“肉食，君之禄也，尔欲之，则勤学问<br /><br />&nbsp;&nbsp;&nbsp;&nbsp;以干禄；吾肉非尔之食也。”由是赞益力学，举进士，为罗绍威判官，去为租庸<br /><br />&nbsp;&nbsp;&nbsp;&nbsp;使赵岩巡官，又为孔谦盐铁判官。明宗时，累迁中书舍人、御史中丞、刑部侍郎。<br /><br />&nbsp;&nbsp;&nbsp;&nbsp;守官以法，权豪不可干以私。<br /><br />&nbsp;&nbsp;&nbsp;&nbsp;是时，秦王从荣握兵而骄，多过失，言事者请置师傅以辅道之。大臣畏王，<br /><br />&nbsp;&nbsp;&nbsp;&nbsp;不敢决其事，因请王得自择，秦王即请赞，乃拜赞秘书监，为秦王傅。赞泣曰：<br /><br />&nbsp;&nbsp;&nbsp;&nbsp;“祸将至矣！”秦王所请王府元帅官属十余人，类多浮薄倾险之徒，日献谀谄以<br /><br />&nbsp;&nbsp;&nbsp;&nbsp;骄王，独赞从容讽谏，率以正道。秦王尝命宾客作文于坐中，赞自以师傅，耻与<br /><br />&nbsp;&nbsp;&nbsp;&nbsp;群小比伍，虽操笔勉强，有不悦之色。秦王恶之，后戒左右赞来不得通，赞亦不<br /><br />&nbsp;&nbsp;&nbsp;&nbsp;往，月一至府而已，退则杜门不交人事。<br /><br />&nbsp;&nbsp;&nbsp;&nbsp;已而秦王果败死，唐大臣议王属官当坐者，冯道曰：“元帅判官任赞与秦王<br /><br />&nbsp;&nbsp;&nbsp;&nbsp;非素好，而在职不逾月，詹事王居敏及刘赞皆以正直为王所恶，河南府判官司徒<br /><br />&nbsp;&nbsp;&nbsp;&nbsp;诩病告家居久，皆宜不与其谋。而谘议参军高辇与王最厚，辇法当死，其余可次<br /><br />&nbsp;&nbsp;&nbsp;&nbsp;第原减。”朱弘昭曰：“诸公不知其意尔，使秦王得入光政门，当待赞等如何？<br /><br />&nbsp;&nbsp;&nbsp;&nbsp;吾徒复有家族邪！且法有首从，今秦王夫妇男女皆死，而赞等止其一身幸矣！”<br /><br />&nbsp;&nbsp;&nbsp;&nbsp;道等难之。而冯S亦争不可，赞等乃免死。于是论高辇死，而任赞等十七人皆长<br /><br />&nbsp;&nbsp;&nbsp;&nbsp;流。<br /><br />&nbsp;&nbsp;&nbsp;&nbsp;初，赞闻秦王败，即白衣驾驴以俟，人有告赞夺官而已，赞曰：“岂有天子<br /><br />&nbsp;&nbsp;&nbsp;&nbsp;冢嗣见杀，而宾僚夺官者乎，不死幸矣！”已而赞长流岚州百姓。清泰二年，诏<br /><br />&nbsp;&nbsp;&nbsp;&nbsp;归田里，行至石会关，病卒。<br /><br />&nbsp;&nbsp;&nbsp;&nbsp;○何瓒<br /><br />&nbsp;&nbsp;&nbsp;&nbsp;何瓒，闽人也，唐末举进士及第。庄宗为太原节度使，辟为判官。庄宗每出<br /><br />&nbsp;&nbsp;&nbsp;&nbsp;征伐，留张承业守太原，承业卒，瓒代知留守事。瓒为人明敏，通于吏事，外若<br /><br />&nbsp;&nbsp;&nbsp;&nbsp;疏简而内颇周密。庄宗建大号于邺都，拜瓒谏议大夫，瓒虑庄宗事不成，求留守<br /><br />&nbsp;&nbsp;&nbsp;&nbsp;北京。瓒与明宗有旧，明宗即位，召还，见于内殿，劳问久之，已而以瓒为西川<br /><br />&nbsp;&nbsp;&nbsp;&nbsp;节度副使。是时，孟知祥已有二志，方以副使赵季良为心腹，闻瓒代之，亟奏留<br /><br />&nbsp;&nbsp;&nbsp;&nbsp;季良，遂改瓒行军司马。瓒耻于自辞，不得已而往，明宗赐予甚厚。初，知祥在<br /><br />&nbsp;&nbsp;&nbsp;&nbsp;北京为马步军都虞候，而瓒留守太原，知祥以军礼事瓒，瓒常绳以法，知祥初不<br /><br />&nbsp;&nbsp;&nbsp;&nbsp;乐，及瓒为司马，犹勉待之甚厚。知祥反，罢瓒司马，置之私第，瓒饮恨而卒。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944327);">加入书签</a><a
                        href="944326.html">上一页</a>&larr;<a href="index.html">返回列表</a>&rarr;<a
                            href="944328.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944326.html"; var next_page = "944328.html"; var index_page = "index.html"; var sortid = "9"; var article_id = "14650"; var chapter_id = "944327"; var articlename = "新五代史"; var chaptername = " 卷二十八 唐臣传第十六"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>