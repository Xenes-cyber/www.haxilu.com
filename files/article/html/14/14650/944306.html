<!DOCTYPE html>
<html>
<head>
<meta charset="gbk" />
<title>新五代史- 卷八 晋本纪第八-在线阅读-哈西文学网</title>
<meta name="keywords" content="欧阳修，新五代史， 卷八 晋本纪第八全文， 卷八 晋本纪第八在线阅读 哈西文学网" />
<meta name="description" content="哈西文学网提供欧阳修的新五代史  卷八 晋本纪第八全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944306.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944306.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八 晋本纪第八</h1>
            <div class="link xb">
                <a href="944305.html">上一页</a>&larr;<a href="index.html">返回列表</a>&rarr;<a
                    href="944307.html">下一页</a></div>			
            <div id="BookText">&nbsp;&nbsp;&nbsp;&nbsp;高祖圣文章武明德孝皇帝，其父臬捩鸡，本出于西夷，自朱邪归唐，从朱邪<br /><br />&nbsp;&nbsp;&nbsp;&nbsp;入居阴山。其后，晋王李克用起于云、朔之间，臬捩鸡以善骑射，常从晋王征伐<br /><br />&nbsp;&nbsp;&nbsp;&nbsp;有功，官至持荽淌贰ｔ捩鸡生敬瑭，其姓石氏，不知其得姓之始也。<br /><br />&nbsp;&nbsp;&nbsp;&nbsp;敬瑭为人沈厚寡言，明宗爱之，妻以女，是为永宁公主，由是常隶明宗帐下，<br /><br />&nbsp;&nbsp;&nbsp;&nbsp;号左射军。庄宗已得魏，梁将刘锛惫デ迤剑庄宗驰救之。兵未及阵，为锼掩，<br /><br />&nbsp;&nbsp;&nbsp;&nbsp;敬瑭以十余骑横槊驰击，取之以旋。庄宗拊其背而壮之，手以酥，酥，夷狄<br /><br />&nbsp;&nbsp;&nbsp;&nbsp;所重，由是名动军中。十五年，庄宗战于胡柳，前锋周德威战死，敬瑭以左射军<br /><br />&nbsp;&nbsp;&nbsp;&nbsp;从明宗复击败梁兵。明宗战胡卢套、杨村，为梁兵所败，敬瑭常脱明宗于危。<br /><br />&nbsp;&nbsp;&nbsp;&nbsp;赵在礼之乱，明宗讨之，至魏而兵变，明宗初欲自归于天子，明己所以不反<br /><br />&nbsp;&nbsp;&nbsp;&nbsp;者。敬瑭献计曰：“岂有军变于外，上将独无事者乎？且犹豫者兵家大忌，不如<br /><br />&nbsp;&nbsp;&nbsp;&nbsp;速行。愿得骑兵三百先攻汴州，夷门天下之要害也，得之可以成事。”明宗然之，<br /><br />&nbsp;&nbsp;&nbsp;&nbsp;与之骁骑三百，渡黎阳为前锋，明宗遂入汴。庄宗自洛后至，不得入，而兵皆溃<br /><br />&nbsp;&nbsp;&nbsp;&nbsp;去。庄宗西还，明宗以敬瑭为前锋趣汜水，且收其散卒。庄宗遇弑，明宗入立，<br /><br />&nbsp;&nbsp;&nbsp;&nbsp;拜敬瑭保义军节度使，赐号“竭忠建策兴复功臣”，兼六军诸卫副使。在陕为政<br /><br />&nbsp;&nbsp;&nbsp;&nbsp;以廉闻。是时，诸侯多不奉法，邓州陶^、亳州李邺皆以赃污论死，明宗下诏书<br /><br />&nbsp;&nbsp;&nbsp;&nbsp;褒廉吏普州安崇阮、持菡磐蚪、耀州孙岳等以讽天下，而以敬瑭为首。<br /><br />&nbsp;&nbsp;&nbsp;&nbsp;天成二年十月，从幸汴州，为御营使，拜宣武军节度使、侍卫亲军马步军都<br /><br />&nbsp;&nbsp;&nbsp;&nbsp;指挥使，六军副使如故，改赐“耀忠匡定保节功臣。”三年四月，徙镇天雄，拜<br /><br />&nbsp;&nbsp;&nbsp;&nbsp;同中书门下平章事、兴唐尹。五月，拜驸马都尉。董璋反东川，为行营都招讨使，<br /><br />&nbsp;&nbsp;&nbsp;&nbsp;不克而还。复兼六军诸卫副使。徙镇河阳三城，未行，而契丹、吐浑、突厥皆入<br /><br />&nbsp;&nbsp;&nbsp;&nbsp;寇，是时，秦王从荣统六军，敬瑭疑其必及祸，不欲为其副，乃自请行。及制出，<br /><br />&nbsp;&nbsp;&nbsp;&nbsp;不落副使，辄复辞行。明宗数责大臣问谁可行者，范延光、赵延寿等卒以敬瑭为<br /><br />&nbsp;&nbsp;&nbsp;&nbsp;请，乃拜河东节度使、大同彰国振武威塞等军蕃汉马步军总管，落六军副使，乃<br /><br />&nbsp;&nbsp;&nbsp;&nbsp;行。<br /><br />&nbsp;&nbsp;&nbsp;&nbsp;明年，明宗崩，愍帝即位，加中书令。三月，徙镇成德。清泰元年五月，复<br /><br />&nbsp;&nbsp;&nbsp;&nbsp;镇太原，来朝京师。潞王从珂反于凤翔，愍帝出奔，遇敬瑭于道。敬瑭杀帝从者<br /><br />&nbsp;&nbsp;&nbsp;&nbsp;百余人，幽帝于卫州而去。废帝即位，疑敬瑭必反。<br /><br />&nbsp;&nbsp;&nbsp;&nbsp;天福元年五月，徙镇天平，敬瑭果不受命，谓其属曰：“先帝授吾太原使老<br /><br />&nbsp;&nbsp;&nbsp;&nbsp;焉，今无故而迁，是疑吾反也。且太原地险而粟多，吾当内檄诸镇，外求援于契<br /><br />&nbsp;&nbsp;&nbsp;&nbsp;丹，可乎？”桑维翰、刘知远等共以为然。乃上表论废帝不当立，请立许王从益<br /><br />&nbsp;&nbsp;&nbsp;&nbsp;为明宗嗣。废帝下诏削夺敬瑭官爵，命张敬达等讨之，敬瑭求援于契丹。九月，<br /><br />&nbsp;&nbsp;&nbsp;&nbsp;契丹耶律德光入自雁门，与唐兵战，敬达大败。敬瑭夜出北门见耶律德光，约为<br /><br />&nbsp;&nbsp;&nbsp;&nbsp;父子。<br /><br />&nbsp;&nbsp;&nbsp;&nbsp;十一月丁酉，皇帝即位，国号晋。以幽、涿、蓟、檀、顺、瀛、莫、蔚、朔、<br /><br />&nbsp;&nbsp;&nbsp;&nbsp;云、应、新、妫、儒、武、寰州入于契丹。己亥，大赦，改元。掌书记桑维翰为<br /><br />&nbsp;&nbsp;&nbsp;&nbsp;翰林学士、尚书礼部侍郎，知枢密使事。闰月丙寅，翰林学士承旨、尚书户部侍<br /><br />&nbsp;&nbsp;&nbsp;&nbsp;郎赵莹为门下侍郎，桑维翰为中书侍郎：同中书门下平章事，兼枢密使。甲戌，<br /><br />&nbsp;&nbsp;&nbsp;&nbsp;赵德钧及其子延寿叛于唐来降，契丹锁之以归。己卯，次河阳，节度使苌从简叛<br /><br />&nbsp;&nbsp;&nbsp;&nbsp;于唐来降。辛巳，至自太原。卢文纪、姚罢。甲申，大赦，杀张延朗、刘延朗，<br /><br />&nbsp;&nbsp;&nbsp;&nbsp;赦房薄Ｊ二月乙酉，如河阳。追降王从珂为庶人。丁亥，司空冯道兼门下侍郎、<br /><br />&nbsp;&nbsp;&nbsp;&nbsp;同中书门下平章事。己丑，曹州指挥使石重立杀其刺史郑玩。辛卯，御札求直言。<br /><br />&nbsp;&nbsp;&nbsp;&nbsp;癸巳，镇州牙内都虞候秘琼逐其节度副使李彦琦。同州裨将门铎杀其将杨汉宾。<br /><br />&nbsp;&nbsp;&nbsp;&nbsp;庚子，天平军节度使王建立杀其副使李彦S。旱。<br /><br />&nbsp;&nbsp;&nbsp;&nbsp;二年春正月癸亥，安远军节度使卢文进叛降于吴。丁卯，天雄军节度使范延<br /><br />&nbsp;&nbsp;&nbsp;&nbsp;光杀齐州防御使秘琼。戊寅，兵部侍郎李崧为中书侍郎、同中书门下平章事，枢<br /><br />&nbsp;&nbsp;&nbsp;&nbsp;密使。封唐宗室子为公，及隋@公为二王后，以周介公备三恪。二月丁西，契<br /><br />&nbsp;&nbsp;&nbsp;&nbsp;丹使太子解里来。三月庚辰，如汴州。夏四月丁亥，赦囚，蠲民租赋。赵莹使于<br /><br />&nbsp;&nbsp;&nbsp;&nbsp;契丹。辛卯，宣武军节度使杨光远进助国钱。契丹使宫苑使李可兴来。五月壬戌，<br /><br />&nbsp;&nbsp;&nbsp;&nbsp;御札求直言。丁丑，追尊祖考为皇帝，妣为皇后：高祖Z谥曰孝安，庙号靖祖，<br /><br />&nbsp;&nbsp;&nbsp;&nbsp;祖妣秦氏谥曰孝安元；曾祖彬谥曰孝简，庙号肃祖，祖妣安氏谥曰孝简恭；祖昱<br /><br />&nbsp;&nbsp;&nbsp;&nbsp;谥曰孝平，庙号睿祖，祖妣来氏谥曰孝平献；考绍雍谥曰孝元，庙号献祖，妣何<br /><br />&nbsp;&nbsp;&nbsp;&nbsp;氏谥曰孝元懿。六月癸未，契丹使夷离毕来。天雄军节度使范延光反。丁酉，传<br /><br />&nbsp;&nbsp;&nbsp;&nbsp;箭于义成军节度使符彦饶。丁未，杨光远为魏府四面行营都部署。东都巡检张从<br /><br />&nbsp;&nbsp;&nbsp;&nbsp;宾反，留守判官李遐死之，奉国都指挥使侯益、护圣都指挥使杜重威讨之。从宾<br /><br />&nbsp;&nbsp;&nbsp;&nbsp;寇河阳，杀皇子重V；寇河南，杀皇子重信。秋七月，从宾陷汜水关，杀巡检使<br /><br />&nbsp;&nbsp;&nbsp;&nbsp;宋廷浩。壬子，右卫大将军尹晖叛奔于吴，不克，伏诛。右监门卫大将军娄继英<br /><br />&nbsp;&nbsp;&nbsp;&nbsp;叛降于张从宾。义成军乱，杀戍将侍卫马步军都指挥使白奉进。甲寅，戍将奉国<br /><br />&nbsp;&nbsp;&nbsp;&nbsp;指挥使马万执符彦饶归于京师，命杀之于赤冈。乙卯，杨光远为魏府行营都招讨<br /><br />&nbsp;&nbsp;&nbsp;&nbsp;使。辛酉，杜重威克汜水关。壬申，杨光远克博州。丙子，安州屯防指挥使王晖<br /><br />&nbsp;&nbsp;&nbsp;&nbsp;杀其节度使周瑰，右卫上将军李金全讨之。八月丙申，静难军节度使安叔千进添<br /><br />&nbsp;&nbsp;&nbsp;&nbsp;都马。乙巳，赦非死罪囚及张从宾、符彦饶、王晖余党。九月，杨光远进粟。冬<br /><br />&nbsp;&nbsp;&nbsp;&nbsp;十月辛巳，禁造甲兵。<br /><br />&nbsp;&nbsp;&nbsp;&nbsp;三年春二月戊戌，诸镇皆进物以助国。三月壬戌，回鹘可汗王仁美使翟全福<br /><br />&nbsp;&nbsp;&nbsp;&nbsp;来。丁丑，禁私造铜器。秋七月辛酉，以皇业钱作受命宝。八月戊寅，冯道及左<br /><br />&nbsp;&nbsp;&nbsp;&nbsp;仆射刘d为契丹册礼使。壬午，澶州刺史冯晖降。丙戌，许御署官选。己丑，<br /><br />&nbsp;&nbsp;&nbsp;&nbsp;蠲水旱民税。辛丑，归伶官于契丹。九月己酉，赦范延光。己未，归静鞭官刘守<br /><br />&nbsp;&nbsp;&nbsp;&nbsp;威，金吾勘契官王殷、司天鸡叫学生殷晖于契丹。于阗使马继荣来，回鹘使李万<br /><br />&nbsp;&nbsp;&nbsp;&nbsp;金来。己巳，赦魏州，蠲民税。是月，宣徽南院使刘处让为枢密使。冬十月戊寅，<br /><br />&nbsp;&nbsp;&nbsp;&nbsp;契丹使中书令韩频来奉册曰英武明义皇帝。庚辰，升汴州为东京，以洛阳为西京，<br /><br />&nbsp;&nbsp;&nbsp;&nbsp;雍州为晋昌军。戊子，右金吾卫大将军马从斌使于契丹。己未，契丹使梅里来。<br /><br />&nbsp;&nbsp;&nbsp;&nbsp;戊戌，大赦。庚子，封李圣天为大宝于阗国王。十一月辛亥，升广晋府为邺都。<br /><br />&nbsp;&nbsp;&nbsp;&nbsp;壬戌，除铸钱令。十二月丙子，封子重贵为郑王。<br /><br />&nbsp;&nbsp;&nbsp;&nbsp;四年春正月，盗发唐愍皇帝墓。辛亥，澶州防御使张从恩为枢密副使。旌表<br /><br />&nbsp;&nbsp;&nbsp;&nbsp;深州民李自伦门闾。三月乙巳，回鹘使其都督拽里敦来。丙辰，颁《调元历》。<br /><br />&nbsp;&nbsp;&nbsp;&nbsp;灵州戍将王彦忠以怀远城反。己未，彦忠降，供奉官齐延祚杀之。夏四月辛巳，<br /><br />&nbsp;&nbsp;&nbsp;&nbsp;封回鹘可汗王仁美为奉化可汗。甲申，废枢密使。秋七月丙辰，复禁铸钱。闰月<br /><br />&nbsp;&nbsp;&nbsp;&nbsp;壬申，桑维翰罢。八月己亥朔，河决博平。西戎寇泾州，彰义军节度使张彦泽败<br /><br />&nbsp;&nbsp;&nbsp;&nbsp;之，执其首领野离罗虾独。九月丁丑，契丹使粘木孤来。癸未，封李从益为郇国<br /><br />&nbsp;&nbsp;&nbsp;&nbsp;公以奉唐后。丙戌，高丽王建使其广评侍郎邢顺来。冬十一月乙亥，立唐高祖、<br /><br />&nbsp;&nbsp;&nbsp;&nbsp;太宗、庄宗、明宗、愍帝庙于西京。戊子，契丹使遥折来，吐蕃罢延族来附。<br /><br />&nbsp;&nbsp;&nbsp;&nbsp;五年春正月丁卯朔，德音除民公私债。己丑，回鹘使石海金来。夏四月甲子，<br /><br />&nbsp;&nbsp;&nbsp;&nbsp;契丹兴化王来。五月丙戌，安远军节度使李金全叛附于唐。六月癸卯，李c遣其<br /><br />&nbsp;&nbsp;&nbsp;&nbsp;将李承裕入于安州，金全奔于唐，安远军节度使马全节及承裕战，败之。丁巳，<br /><br />&nbsp;&nbsp;&nbsp;&nbsp;克安州，承裕奔于云梦，全节执而杀之。秋八月丁酉，阅稼于西郊。己未，西京<br /><br />&nbsp;&nbsp;&nbsp;&nbsp;留守杨光远杀太子太师范延光。九月丁卯，翰林学士承旨、户部侍郎和凝为中书<br /><br />&nbsp;&nbsp;&nbsp;&nbsp;侍郎、同中书门下平章事。辛巳，阅稼于沙台。冬十月丁未，契丹使舍利来。十<br /><br />&nbsp;&nbsp;&nbsp;&nbsp;一月丙子，冬至，始用二舞。<br /><br />&nbsp;&nbsp;&nbsp;&nbsp;六年春正月戊寅，封唐叔虞为兴安王，台骀为昌宁公。二月戊申，停买宴钱。<br /><br />&nbsp;&nbsp;&nbsp;&nbsp;三月，除民二年至四年以前税。夏四月己未，契丹使述括来。五月，吐浑首领白<br /><br />&nbsp;&nbsp;&nbsp;&nbsp;承福来。秋七月壬午，突厥使薛同海来。八月壬辰，如邺都，开封尹郑王重贵留<br /><br />&nbsp;&nbsp;&nbsp;&nbsp;守东京，宣徽南院使张从恩东京内外兵马都监。壬寅，大赦。甲寅，光禄卿张澄<br /><br />&nbsp;&nbsp;&nbsp;&nbsp;使于契丹。九月乙亥，前安国军节度使杨彦询使于契丹。丁丑，吐浑使白可久来。<br /><br />&nbsp;&nbsp;&nbsp;&nbsp;河决中都，入于沓河。冬十月，河决滑、濮、郓、澶州。山南东道节度使安从进<br /><br />&nbsp;&nbsp;&nbsp;&nbsp;反。十一月丁丑，西京留守高行周为南面军前都部署以讨之。十二月丙戌朔，郑<br /><br />&nbsp;&nbsp;&nbsp;&nbsp;王重贵为广晋尹，徙封齐王。先锋都指挥使郭金海及安从进战于唐州，败之。成<br /><br />&nbsp;&nbsp;&nbsp;&nbsp;德军节度使安重荣反。天平节度使杜重威为镇州行营招讨使。丙申，契丹遣使者<br /><br />&nbsp;&nbsp;&nbsp;&nbsp;来。戊戌，杜重威及安重荣战于宗城，败之。<br /><br />&nbsp;&nbsp;&nbsp;&nbsp;七年春正月丁巳，克镇州，安重荣伏诛，赦广晋。庚午，契丹使达剌来。三<br /><br />&nbsp;&nbsp;&nbsp;&nbsp;月，归德军节度使安彦威塞决河于滑州。闰月，天兴蝗食麦。夏五月乙巳，尊皇<br /><br />&nbsp;&nbsp;&nbsp;&nbsp;太妃刘氏为太后。六月丙辰，吐浑使念丑汉来。乙丑，皇帝崩于保昌殿。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944306);">加入书签</a><a
                        href="944305.html">上一页</a>&larr;<a href="index.html">返回列表</a>&rarr;<a
                            href="944307.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944305.html"; var next_page = "944307.html"; var index_page = "index.html"; var sortid = "9"; var article_id = "14650"; var chapter_id = "944306"; var articlename = "新五代史"; var chaptername = " 卷八 晋本纪第八"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>