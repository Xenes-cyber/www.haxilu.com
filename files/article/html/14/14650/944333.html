<!DOCTYPE html>
<html>
<head>
<meta charset="gbk" />
<title>新五代史- 卷三十四 一行传第二十二-在线阅读-哈西文学网</title>
<meta name="keywords" content="欧阳修，新五代史， 卷三十四 一行传第二十二全文， 卷三十四 一行传第二十二在线阅读 哈西文学网" />
<meta name="description" content="哈西文学网提供欧阳修的新五代史  卷三十四 一行传第二十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944333.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944333.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十四 一行传第二十二</h1>
            <div class="link xb">
                <a href="944332.html">上一页</a>&larr;<a href="index.html">返回列表</a>&rarr;<a
                    href="944334.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼，五代之乱极矣，《传》所谓“天地闭，贤人隐”之时欤！当此之时，<br /><br />&nbsp;&nbsp;&nbsp;&nbsp;臣弑其君，子弑其父，而|绅之士安其禄而立其朝，充然无复廉耻之色者皆是也。<br /><br />&nbsp;&nbsp;&nbsp;&nbsp;吾以谓自古忠臣义士多出于乱世，而怪当时可道者何少也，岂果无其人哉？虽曰<br /><br />&nbsp;&nbsp;&nbsp;&nbsp;干戈兴，学校废，而礼义衰，风俗隳坏，至于如此，然自古天下未尝无人也，吾<br /><br />&nbsp;&nbsp;&nbsp;&nbsp;意必有洁身自负之士，嫉世远去而不可见者。自古材贤有韫于中而不见于外，或<br /><br />&nbsp;&nbsp;&nbsp;&nbsp;穷居陋巷，委身草莽，虽颜子之行，不遇仲尼而名不彰，况世变多故，而君子道<br /><br />&nbsp;&nbsp;&nbsp;&nbsp;消之时乎！吾又以谓必有负材能，修节义，而沉沦于下，泯没而无闻者。求之传<br /><br />&nbsp;&nbsp;&nbsp;&nbsp;记，而乱世崩离，文字残缺，不可复得，然仅得者四五人而已。<br /><br />&nbsp;&nbsp;&nbsp;&nbsp;处乎山林而群麋鹿，虽不足以为中道，然与其食人之禄，俯首而包羞，孰若<br /><br />&nbsp;&nbsp;&nbsp;&nbsp;无愧于心，放身而自得，吾得二人焉，曰郑遨、张荐明。势利不屈其心，去就不<br /><br />&nbsp;&nbsp;&nbsp;&nbsp;违其义，吾得一人焉，曰石昂。苟利于君，以忠获罪，而何必自明，有至死而不<br /><br />&nbsp;&nbsp;&nbsp;&nbsp;言者，此古之义士也，吾得一人焉，曰程福S。五代之乱，君不君，臣不臣，父<br /><br />&nbsp;&nbsp;&nbsp;&nbsp;不父，子不子，至于兄弟、夫妇人伦之际，无不大坏，而天理几乎其灭矣。于此<br /><br />&nbsp;&nbsp;&nbsp;&nbsp;之时，能以孝悌自修于一乡，而风行于天下者，犹或有之，然其事迹不著，而无<br /><br />&nbsp;&nbsp;&nbsp;&nbsp;可纪次，独其名氏或因见于书者，吾亦不敢没，而其略可录者，吾得一人焉，曰<br /><br />&nbsp;&nbsp;&nbsp;&nbsp;李自伦。作《一行传》。<br /><br />&nbsp;&nbsp;&nbsp;&nbsp;○郑遨（张荐明附）<br /><br />&nbsp;&nbsp;&nbsp;&nbsp;郑遨，字云叟，滑州白马人也。唐明宗祖庙讳遨，故世行其字。遨少好学，<br /><br />&nbsp;&nbsp;&nbsp;&nbsp;敏于文辞。唐昭宗时，举进士不中，见天下已乱，有拂衣远去之意，欲携其妻、<br /><br />&nbsp;&nbsp;&nbsp;&nbsp;子与俱隐，其妻不从，遨及入少室山为道士。其妻数以书劝遨还家，辄投之于火，<br /><br />&nbsp;&nbsp;&nbsp;&nbsp;后闻其妻、子卒，一恸而止。遨与李振故善，振后事梁贵显，欲以禄遨，遨不顾，<br /><br />&nbsp;&nbsp;&nbsp;&nbsp;后振得罪南窜，遨徒步千里往省之，由是闻者益高其行。其后，遨闻华山有五粒<br /><br />&nbsp;&nbsp;&nbsp;&nbsp;松，脂沦入地，千岁化为药，能去三尸，因徙居华阴，欲求之。与道士李道殷、<br /><br />&nbsp;&nbsp;&nbsp;&nbsp;罗隐之友善，世目以为三高士。遨种田，隐之卖药以自给，道殷有钓鱼术，钩而<br /><br />&nbsp;&nbsp;&nbsp;&nbsp;不饵，又能化石为金，遨尝验其信然，而不之求也。节度使刘遂凝数以宝货遗之，<br /><br />&nbsp;&nbsp;&nbsp;&nbsp;遨一不受。唐明宗时以左拾遗、晋高祖时以谏议大夫召之，皆不起，即赐号为逍<br /><br />&nbsp;&nbsp;&nbsp;&nbsp;遥先生。天福四年卒，年七十四。<br /><br />&nbsp;&nbsp;&nbsp;&nbsp;遨之节高矣，遭乱世不污于荣利，至弃妻、子不顾而去，岂非与世自绝而笃<br /><br />&nbsp;&nbsp;&nbsp;&nbsp;爱其身者欤？然遨好饮酒弈棋，时时为诗章落人间，人间多写以缣素，相赠遗以<br /><br />&nbsp;&nbsp;&nbsp;&nbsp;为宝，至或图写其形，玩于屋壁，其迹虽远而其名愈彰，与乎石门、荷恢徒异<br /><br />&nbsp;&nbsp;&nbsp;&nbsp;矣。<br /><br />&nbsp;&nbsp;&nbsp;&nbsp;与遨同时张荐明者，燕人也。少以儒学游河朔，后去为道士，通老子、庄周<br /><br />&nbsp;&nbsp;&nbsp;&nbsp;之说。高祖召见，问“道家可以治国乎？”对曰：“道也者，妙万物而为言，得<br /><br />&nbsp;&nbsp;&nbsp;&nbsp;其极者，尸居衽席之间可以治天地也。”高祖大其言，延入内殿讲《道德经》，<br /><br />&nbsp;&nbsp;&nbsp;&nbsp;拜以为师。荐明闻宫中奉时鼓，曰：“陛下闻鼓乎？其声一而已。五音十二律，<br /><br />&nbsp;&nbsp;&nbsp;&nbsp;鼓无一焉，然和之者鼓也。夫一，万事之本也，能守一者可以治天下。”高祖善<br /><br />&nbsp;&nbsp;&nbsp;&nbsp;之，赐号通玄先生，后不知其所终。<br /><br />&nbsp;&nbsp;&nbsp;&nbsp;○石昂<br /><br />&nbsp;&nbsp;&nbsp;&nbsp;石昂，青州临淄人也。家有书数千卷，喜延四方之士，士无远近，多就昂学<br /><br />&nbsp;&nbsp;&nbsp;&nbsp;问，食其门下者或累岁，昂未尝有怠色。而昂不求仕进。节度使符习高基行，召<br /><br />&nbsp;&nbsp;&nbsp;&nbsp;以为临淄令。习入朝京师，监军杨彦朗知留后事，昂以公事至府上谒，赞者以彦<br /><br />&nbsp;&nbsp;&nbsp;&nbsp;朗讳“石”，更其姓曰“右”。昂趋于庭，仰责彦朗曰：“内侍奈何以私害公！<br /><br />&nbsp;&nbsp;&nbsp;&nbsp;昂姓‘石’，非‘右’也。”彦朗大怒，拂衣起去，昂即趋出。解官还于家，语<br /><br />&nbsp;&nbsp;&nbsp;&nbsp;其子曰：“吾本不欲仕乱世，果为刑人所辱，子孙其以我为戒！”<br /><br />&nbsp;&nbsp;&nbsp;&nbsp;昂父亦好学，平生不喜拂说，父死，昂于柩前诵《尚书》，曰：“此吾先人<br /><br />&nbsp;&nbsp;&nbsp;&nbsp;之所欲闻也。”禁其家不可以佛事污吾先人。<br /><br />&nbsp;&nbsp;&nbsp;&nbsp;晋高祖时，诏天下求孝悌之士，户部尚书王权、宗正卿石光赞、国子祭酒田<br /><br />&nbsp;&nbsp;&nbsp;&nbsp;敏、兵部侍郎王延等相与诣东上阁门，上昂行义可以应诏。诏昂至京师，召见便<br /><br />&nbsp;&nbsp;&nbsp;&nbsp;殿，以为宗正丞。迁少卿。出帝即位，晋政日坏，昂数上疏极谏，不听，乃称疾<br /><br />&nbsp;&nbsp;&nbsp;&nbsp;东归，以寿终于家。昂既去，而晋室大乱。<br /><br />&nbsp;&nbsp;&nbsp;&nbsp;○程福S<br /><br />&nbsp;&nbsp;&nbsp;&nbsp;程福S者，不知其世家。为人沉厚寡言而有勇。少为军卒，以战功累迁持<br /><br />&nbsp;&nbsp;&nbsp;&nbsp;团练使。晋出帝时，为奉国右厢都指挥使。开运中，契丹入寇，出帝北征，奉国<br /><br />&nbsp;&nbsp;&nbsp;&nbsp;军士乘间夜纵火焚营，欲因以为乱，福S身自救火被伤，火灭而乱者不得发。福<br /><br />&nbsp;&nbsp;&nbsp;&nbsp;S以为契丹且大至，而天子在军，京师虚空，不宜以小故动摇人听，因匿其事不<br /><br />&nbsp;&nbsp;&nbsp;&nbsp;以闻。军将李殷位次福S下，利其去而代之，因诬福S与乱者同谋，不然何以不<br /><br />&nbsp;&nbsp;&nbsp;&nbsp;奏。出帝下福S狱，人皆以为冤，福S终不自辨以见杀。<br /><br />&nbsp;&nbsp;&nbsp;&nbsp;○李自伦<br /><br />&nbsp;&nbsp;&nbsp;&nbsp;李自伦者，深州人也。天福四年正月，尚书户部奏：“深州司功参军李自伦<br /><br />&nbsp;&nbsp;&nbsp;&nbsp;六世同居，奉敕准格。按格，孝义旌表，必先加按验，孝者复其终身，义门仍加<br /><br />&nbsp;&nbsp;&nbsp;&nbsp;旌表。得本州审到乡老程言等称，自伦高祖训，训生粲，粲生则，则生忠，忠生<br /><br />&nbsp;&nbsp;&nbsp;&nbsp;自伦，自伦生光厚，六世同居不妄。”敕以所居飞凫乡为孝义乡，匡圣里为仁和<br /><br />&nbsp;&nbsp;&nbsp;&nbsp;里，准式旌表门闾。九月丙子，户部复奏：“前登州义门王仲昭六世同居，其旌<br /><br />&nbsp;&nbsp;&nbsp;&nbsp;表有听事、步栏，前列屏，树乌头正门，阀阅一丈二尺，乌头二柱端冒以瓦桶，<br /><br />&nbsp;&nbsp;&nbsp;&nbsp;筑双阙一丈，在乌头之南三丈七尺，夹树槐柳，十有五步，请如之。”敕曰：<br /><br />&nbsp;&nbsp;&nbsp;&nbsp;“此故事也，令式无之。其量地之宜，高其外门，门安绰楔，左右建台，高一丈<br /><br />&nbsp;&nbsp;&nbsp;&nbsp;二尺，广狭方正称焉，圬以白而赤其四角，使不孝不义者见之，可以悛心而易行<br /><br />&nbsp;&nbsp;&nbsp;&nbsp;焉。”</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944333);">加入书签</a><a
                        href="944332.html">上一页</a>&larr;<a href="index.html">返回列表</a>&rarr;<a
                            href="944334.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944332.html"; var next_page = "944334.html"; var index_page = "index.html"; var sortid = "9"; var article_id = "14650"; var chapter_id = "944333"; var articlename = "新五代史"; var chaptername = " 卷三十四 一行传第二十二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>