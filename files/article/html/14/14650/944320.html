<!DOCTYPE html>
<html>
<head>
<meta charset="gbk" />
<title>新五代史- 卷二十一 梁臣传第九-在线阅读-哈西文学网</title>
<meta name="keywords" content="欧阳修，新五代史， 卷二十一 梁臣传第九全文， 卷二十一 梁臣传第九在线阅读 哈西文学网" />
<meta name="description" content="哈西文学网提供欧阳修的新五代史  卷二十一 梁臣传第九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944320.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944320.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十一 梁臣传第九</h1>
            <div class="link xb">
                <a href="944319.html">上一页</a>&larr;<a href="index.html">返回列表</a>&rarr;<a
                    href="944321.html">下一页</a></div>			
            <div id="BookText">&nbsp;&nbsp;&nbsp;&nbsp;呜呼！孟子谓“春秋无义战”，予亦以谓五代无全臣。无者，非无一人，盖<br /><br />&nbsp;&nbsp;&nbsp;&nbsp;仅有之耳，余得死节之士三人焉。其仕不及于二代者，各以其国系之，作梁、唐、<br /><br />&nbsp;&nbsp;&nbsp;&nbsp;晋、汉、周臣传。其余仕非一代，不可以国系之者，作《杂传》。夫入于杂，诚<br /><br />&nbsp;&nbsp;&nbsp;&nbsp;君子之所羞，而一代之臣，未必皆可贵也，览者详其善恶焉。<br /><br />&nbsp;&nbsp;&nbsp;&nbsp;○敬翔<br /><br />&nbsp;&nbsp;&nbsp;&nbsp;敬翔，字子振，同州冯翊人也，自言唐平阳王晖之后。少好学，工书檄。乾<br /><br />&nbsp;&nbsp;&nbsp;&nbsp;符中举进士不中，乃客大梁。翔同里人王发为汴州观察支使，遂往依焉。久之，<br /><br />&nbsp;&nbsp;&nbsp;&nbsp;发无所荐引，翔客益窘，为人作笺刺，传之军中。太祖素不知书，翔所作皆俚俗<br /><br />&nbsp;&nbsp;&nbsp;&nbsp;语，太祖爱之，谓发曰：“闻君有故人，可与俱来。”翔见太祖，太祖问曰：<br /><br />&nbsp;&nbsp;&nbsp;&nbsp;“闻子读《春秋》，《春秋》所记何等事？”翔曰：“诸侯争战之事耳。”太祖<br /><br />&nbsp;&nbsp;&nbsp;&nbsp;曰：“其用兵之法可以为吾用乎？”翔曰：“兵者，应变出奇以取胜，《春秋》<br /><br />&nbsp;&nbsp;&nbsp;&nbsp;古法，不可用于今。”太祖大喜，补以军职，非其所好，乃以为馆驿巡官。太祖<br /><br />&nbsp;&nbsp;&nbsp;&nbsp;与蔡人战汴郊，翔时时为太祖谋画，多中，太祖欣然，以谓得翔之晚，动静辄以<br /><br />&nbsp;&nbsp;&nbsp;&nbsp;问之。太祖奉昭宗自岐还长安，昭宗召翔与李振升延喜楼劳之，拜翔太府卿。<br /><br />&nbsp;&nbsp;&nbsp;&nbsp;初，太祖常侍殿上，昭宗意卫兵有能擒之者，乃佯为鞋结解，以顾太祖，太<br /><br />&nbsp;&nbsp;&nbsp;&nbsp;祖跪而结之，而左右无敢动者，太祖流汗浃背，由此稀复进见。昭宗迁洛阳，宴<br /><br />&nbsp;&nbsp;&nbsp;&nbsp;崇勋殿，酒半起，使人召太祖入内殿，将有所托。太祖益惧，辞以疾。昭宗曰：<br /><br />&nbsp;&nbsp;&nbsp;&nbsp;“卿不欲来，可使敬翔来。”太祖遽麾翔出，翔亦佯醉去。<br /><br />&nbsp;&nbsp;&nbsp;&nbsp;太祖已破赵匡凝，取荆、襄，遂攻淮南。翔切谏，以谓新胜之兵，宜持重以<br /><br />&nbsp;&nbsp;&nbsp;&nbsp;养威。太祖不听。兵出光州，遭大雨，几不得进，进攻寿州，不克，而多所亡失，<br /><br />&nbsp;&nbsp;&nbsp;&nbsp;太祖始大悔恨。归而忿躁，杀唐大臣几尽，然益以翔为可信任。梁之篡弑，翔之<br /><br />&nbsp;&nbsp;&nbsp;&nbsp;谋为多。太祖即位，以唐枢密院故用宦者，乃改为崇政院，以翔为使。迁兵部尚<br /><br />&nbsp;&nbsp;&nbsp;&nbsp;书、金銮殿大学士。<br /><br />&nbsp;&nbsp;&nbsp;&nbsp;翔为人深沉有大略，从太祖用兵三十余年，细大之务必关之。翔亦尽心勤劳，<br /><br />&nbsp;&nbsp;&nbsp;&nbsp;昼夜不寐，自言惟马上乃得休息。而太祖刚暴难近，有所不可，翔亦未尝显言，<br /><br />&nbsp;&nbsp;&nbsp;&nbsp;微开其端，太祖意悟，多为之改易。<br /><br />&nbsp;&nbsp;&nbsp;&nbsp;太祖破徐州，得时溥宠姬刘氏，爱幸之，刘氏故尚让妻也，乃以妻翔。翔已<br /><br />&nbsp;&nbsp;&nbsp;&nbsp;贵，刘氏犹侍太祖，出入卧内如平时，翔颇患之。刘氏诮翔曰：“尔以我尝失身<br /><br />&nbsp;&nbsp;&nbsp;&nbsp;于贼乎？尚让，黄家宰相；时溥，国之忠臣。以卿门地，犹为辱我，请从此决矣！”<br /><br />&nbsp;&nbsp;&nbsp;&nbsp;翔以太祖故，谢而止之。刘氏车服骄侈，别置典谒，交结藩镇，权贵往往附之，<br /><br />&nbsp;&nbsp;&nbsp;&nbsp;宠信言事不下于翔。当时贵家，往往效之。<br /><br />&nbsp;&nbsp;&nbsp;&nbsp;太祖崩，友立，以翔先帝谋臣，惧其图己，不欲翔居内职，乃以李振代翔<br /><br />&nbsp;&nbsp;&nbsp;&nbsp;为崇政使，拜翔中书侍郎、同中书门下平章事。翔以友畏己，多称疾，未尝省<br /><br />&nbsp;&nbsp;&nbsp;&nbsp;事。<br /><br />&nbsp;&nbsp;&nbsp;&nbsp;末帝即位，赵岩等用事，颇离间旧臣，翔愈郁郁不得志。其后，梁尽失河北，<br /><br />&nbsp;&nbsp;&nbsp;&nbsp;与晋相拒杨刘，翔曰：“故时河朔半在，以先帝之武，御貔虎之臣，犹不得志于<br /><br />&nbsp;&nbsp;&nbsp;&nbsp;晋。今晋日益强，梁日益削，陛下处深宫之中，所与计事者，非其近习，则皆亲<br /><br />&nbsp;&nbsp;&nbsp;&nbsp;戚之私，而望成事乎？臣闻晋攻杨刘，李亚子负薪渡水，为士卒先。陛下委蛇守<br /><br />&nbsp;&nbsp;&nbsp;&nbsp;文，以儒雅自喜，而遣贺瑰为将，岂足当彼之余锋乎？臣虽惫矣，受国恩深，若<br /><br />&nbsp;&nbsp;&nbsp;&nbsp;其乏材，愿得自效。”岩等以翔为怨言，遂不用。<br /><br />&nbsp;&nbsp;&nbsp;&nbsp;其后，王彦章败于中都，末帝惧，召段凝于河上。是时，梁精兵悉在凝军，<br /><br />&nbsp;&nbsp;&nbsp;&nbsp;凝有异志，顾望不来。末帝遽呼翔曰：“朕居常忽卿言，今急矣，勿以为怼，卿<br /><br />&nbsp;&nbsp;&nbsp;&nbsp;其教我当安归？”翔曰：“臣从先帝三十余年，今虽为相，实朱氏老奴尔，事陛<br /><br />&nbsp;&nbsp;&nbsp;&nbsp;下如郎君，以臣之心，敢有所隐？陛下初用段凝，臣已争之，今凝不来，敌势已<br /><br />&nbsp;&nbsp;&nbsp;&nbsp;近，欲为陛下谋，则小人间之，必不见听。请先死，不忍见宗庙之亡！”君臣相<br /><br />&nbsp;&nbsp;&nbsp;&nbsp;向恸哭。<br /><br />&nbsp;&nbsp;&nbsp;&nbsp;翔与李振俱为太祖所信任，庄宗入汴，诏赦梁群臣，李振喜谓翔曰：“有诏<br /><br />&nbsp;&nbsp;&nbsp;&nbsp;洗涤，将朝新君。”邀翔欲俱入见。翔夜止高头车坊，将旦，左右报曰：“崇政<br /><br />&nbsp;&nbsp;&nbsp;&nbsp;李公入朝矣！”翔叹曰：“李振谬为丈夫矣！复何面目入梁建国门乎？”乃自经<br /><br />&nbsp;&nbsp;&nbsp;&nbsp;而卒。<br /><br />&nbsp;&nbsp;&nbsp;&nbsp;○朱珍（李唐宾附）<br /><br />&nbsp;&nbsp;&nbsp;&nbsp;朱珍，徐州丰人也。少与庞师古等俱从梁太祖为盗。珍为将，善治军选士，<br /><br />&nbsp;&nbsp;&nbsp;&nbsp;太祖初镇宣武，珍为太祖创立军制，选将练兵甚有法。太祖得诸将所募兵及佗降<br /><br />&nbsp;&nbsp;&nbsp;&nbsp;兵，皆以属珍，珍选将五十余人，皆可用。梁败黄巢、破秦宗权、东并兖郓，未<br /><br />&nbsp;&nbsp;&nbsp;&nbsp;尝不在战中，而常勇出诸将。太祖与晋王东逐黄巢，还过汴，馆之上源驿，太祖<br /><br />&nbsp;&nbsp;&nbsp;&nbsp;使珍夜以兵攻之，晋王亡去，珍悉杀其麾下兵。义成军乱，逐安师儒，师儒奔梁。<br /><br />&nbsp;&nbsp;&nbsp;&nbsp;太祖遣珍以兵趋滑州，道遇大雪，珍趣兵疾驰，一夕至城下，遂乘其城。义成军<br /><br />&nbsp;&nbsp;&nbsp;&nbsp;以为方雪，不意梁兵来，不为备，遂下之。<br /><br />&nbsp;&nbsp;&nbsp;&nbsp;秦宗权遣卢瑭、张y等攻梁，是时梁兵尚少，数为宗权所困。太祖乃拜珍<br /><br />&nbsp;&nbsp;&nbsp;&nbsp;淄州刺史，募兵于淄青。珍偏将张仁遇白珍曰：“军中有犯令者，请先斩而后白。”<br /><br />&nbsp;&nbsp;&nbsp;&nbsp;珍曰：“偏将欲专杀邪？”立斩仁遇以徇军，军中皆感悦。珍得所募兵万余以归，<br /><br />&nbsp;&nbsp;&nbsp;&nbsp;太祖大喜曰：“贼在吾郊，若践吾麦，奈何！今珍至，吾事济矣！且贼方息兵养<br /><br />&nbsp;&nbsp;&nbsp;&nbsp;勇，度吾兵少，而未知珍来，谓吾不过坚守而已，宜出其不意以击之。”乃出兵<br /><br />&nbsp;&nbsp;&nbsp;&nbsp;击败y等，宗权由此败亡，而梁军威大振，以得珍兵故也。<br /><br />&nbsp;&nbsp;&nbsp;&nbsp;珍从太祖攻朱宣，取曹州，执其刺史丘弘礼。又取濮州，刺史朱裕奔于郓州。<br /><br />&nbsp;&nbsp;&nbsp;&nbsp;太祖乃还汴，留珍攻郓州。珍去郓二十里，遣精兵挑之，郓人不出。朱裕诈为降<br /><br />&nbsp;&nbsp;&nbsp;&nbsp;书，阴使人召珍，约开门为内应。珍信之，夜率其兵叩郓城门，朱裕登陴，开门<br /><br />&nbsp;&nbsp;&nbsp;&nbsp;内珍军，珍军已入瓮城而垂门发，郓人从城上磔石以投之，珍军皆死瓮城中，珍<br /><br />&nbsp;&nbsp;&nbsp;&nbsp;仅以身免，太祖不之责也。<br /><br />&nbsp;&nbsp;&nbsp;&nbsp;魏博军乱，囚乐彦贞。太祖遣珍救魏，珍破黎阳、临河、李固，分遣聂金、<br /><br />&nbsp;&nbsp;&nbsp;&nbsp;范居实等略澶州，杀魏豹子军二千于临黄。珍威振河朔。魏人杀彦贞，珍乃还。<br /><br />&nbsp;&nbsp;&nbsp;&nbsp;梁攻徐州，遣珍先攻下丰县，又败时溥于吴康，与李唐宾等屯萧县。<br /><br />&nbsp;&nbsp;&nbsp;&nbsp;唐宾者，陕人也。初为尚让偏将，与太祖战尉氏门，为太祖所败，唐宾乃降<br /><br />&nbsp;&nbsp;&nbsp;&nbsp;梁。梁兵攻掠四方，唐宾常与珍俱，与珍威名略等，而骁勇过之，珍战每小却，<br /><br />&nbsp;&nbsp;&nbsp;&nbsp;唐宾佐之乃大胜。珍尝私迎其家置军中，太祖疑珍有异志，遣唐宾伺察之。珍与<br /><br />&nbsp;&nbsp;&nbsp;&nbsp;唐宾不协，唐宾不能忍，夜走还宣武，珍单骑追之，交诉太祖前。太祖两惜其材，<br /><br />&nbsp;&nbsp;&nbsp;&nbsp;为和解之。<br /><br />&nbsp;&nbsp;&nbsp;&nbsp;珍屯萧县，闻太祖将至，戒军中治馆厩以待。唐宾部将严郊治厩失期，军吏<br /><br />&nbsp;&nbsp;&nbsp;&nbsp;督之，郊诉于唐宾，唐宾以让珍，珍怒，拔剑而起，唐宾拂衣就珍，珍即斩之，<br /><br />&nbsp;&nbsp;&nbsp;&nbsp;遣使者告唐宾反。使者晨至梁，敬翔恐太祖暴怒不可测，乃匿使者，至夜而见之，<br /><br />&nbsp;&nbsp;&nbsp;&nbsp;谓虽有所发，必须明旦，冀得少缓其事而图之。既夕，乃引珍使者入见，太祖大<br /><br />&nbsp;&nbsp;&nbsp;&nbsp;惊，然已夜矣，不能有所发，翔因从容为太祖画。明日，佯收唐宾妻子下狱。因<br /><br />&nbsp;&nbsp;&nbsp;&nbsp;如珍军，去萧一舍，珍迎谒，太祖命武士执之。诸将霍存等十余人叩头救珍，太<br /><br />&nbsp;&nbsp;&nbsp;&nbsp;祖大怒，举胡床掷之曰：“方珍杀唐宾时，独不救之邪！”存等退，珍遂缢死。<br /><br />&nbsp;&nbsp;&nbsp;&nbsp;○庞师古<br /><br />&nbsp;&nbsp;&nbsp;&nbsp;庞师古，曹州南华人也，初名从。梁太祖镇宣武，初得马五百匹为骑兵，乃<br /><br />&nbsp;&nbsp;&nbsp;&nbsp;以师古将之，从破黄巢、秦宗权，皆有功。太祖攻时溥未下，留兵属师古守之，<br /><br />&nbsp;&nbsp;&nbsp;&nbsp;师古取其宿迁，进屯吕梁。溥以兵二万出战，师古败之，斩首二千级。孙儒逐杨<br /><br />&nbsp;&nbsp;&nbsp;&nbsp;行密，取扬州，淮南大乱，太祖遣师古渡淮攻儒，为儒所败。是时，朱珍、李唐<br /><br />&nbsp;&nbsp;&nbsp;&nbsp;宾已死，师古与霍存分将其兵。郴王友裕攻徐州，朱瑾以兵救时溥，友裕败溥于<br /><br />&nbsp;&nbsp;&nbsp;&nbsp;石佛山，瑾收余兵去。太祖以友裕可追而不追，夺其兵以属师古。师古攻破徐州，<br /><br />&nbsp;&nbsp;&nbsp;&nbsp;斩溥，太祖表师古徐州留后。梁兵攻郓州，临济水，师古彻木为桥，夜以中军先<br /><br />&nbsp;&nbsp;&nbsp;&nbsp;济。朱宣走中都，见杀。<br /><br />&nbsp;&nbsp;&nbsp;&nbsp;太祖已下兖、郓，乃遣师古与葛从周攻杨行密于淮南，师古出清口，从周出<br /><br />&nbsp;&nbsp;&nbsp;&nbsp;安丰。师古自其微时事太祖，为人谨甚，未尝离左右，及为将出兵，必受方略以<br /><br />&nbsp;&nbsp;&nbsp;&nbsp;行，军中非太祖命，不妄动。师古营清口，地势卑，或请就高为栅，师古以非太<br /><br />&nbsp;&nbsp;&nbsp;&nbsp;祖命不听。淮人决水浸之，请者告曰：“淮人决河，上流水至矣！”师古以为摇<br /><br />&nbsp;&nbsp;&nbsp;&nbsp;动士卒，立斩之。已而水至，兵不能战，遂见杀。<br /><br />&nbsp;&nbsp;&nbsp;&nbsp;呜呼，兵之胜败，岂易言哉！梁兵强于天下，而吴人号为轻弱，然师古再举<br /><br />&nbsp;&nbsp;&nbsp;&nbsp;击吴，辄再败以死。其后太祖自将出光山，攻寿春，然亦败也。盖自高骈死，唐<br /><br />&nbsp;&nbsp;&nbsp;&nbsp;以梁兼统淮南，遂与孙、杨争，凡三十年间，三举而三败。以至强遭至弱而如此，<br /><br />&nbsp;&nbsp;&nbsp;&nbsp;此其不可以理得也。兵法固有以寡而败众、以弱而胜强者，顾吴岂足以知之哉！<br /><br />&nbsp;&nbsp;&nbsp;&nbsp;岂非适与其机会邪？故曰：“兵者凶器，战者危事也。”可不慎哉！<br /><br />&nbsp;&nbsp;&nbsp;&nbsp;○葛从周<br /><br />&nbsp;&nbsp;&nbsp;&nbsp;葛从周，字通美，濮州甄城人也。少从黄巢，败降梁。从太祖攻蔡州，太祖<br /><br />&nbsp;&nbsp;&nbsp;&nbsp;坠马，从周扶太祖复骑，与敌步斗伤面，身被数疮，偏将张延寿从旁击之，从周<br /><br />&nbsp;&nbsp;&nbsp;&nbsp;得与太祖俱去。太祖尽黜诸将，独用从周、延寿为大将。<br /><br />&nbsp;&nbsp;&nbsp;&nbsp;秦宗权掠地颍、亳，及梁兵战于焦夷，从周获其将王涓一人。从朱珍收兵淄<br /><br />&nbsp;&nbsp;&nbsp;&nbsp;青，遇东兵辄战，珍得兵归，从周功为多。张全义袭李罕之于河阳，罕之奔晋，<br /><br />&nbsp;&nbsp;&nbsp;&nbsp;召晋兵以攻全义，全义乞兵于梁，太祖遣从周、丁会等救之，败晋兵于W河。<br /><br />&nbsp;&nbsp;&nbsp;&nbsp;潞州冯霸杀晋守将李克恭以降梁，太祖遣从周入潞州，晋兵攻之，从周不能守，<br /><br />&nbsp;&nbsp;&nbsp;&nbsp;走河阳。太祖攻魏，从周与丁会先下黎阳、临河，会太祖于内黄，败魏兵于永定<br /><br />&nbsp;&nbsp;&nbsp;&nbsp;桥。从丁会攻宿州，以水浸其城，遂破之。太祖攻朱瑾于兖州，未下，留从周围<br /><br />&nbsp;&nbsp;&nbsp;&nbsp;之，瑾闭壁不出，从周诈言救兵至，阳避之高吴，夜半潜还城下，瑾以谓从周已<br /><br />&nbsp;&nbsp;&nbsp;&nbsp;去，乃出兵收外壕，从周掩击之，杀千余人。<br /><br />&nbsp;&nbsp;&nbsp;&nbsp;晋攻魏，魏人求救，太祖遣侯言救魏，言筑垒于洹水。太祖怒言不出战，遣<br /><br />&nbsp;&nbsp;&nbsp;&nbsp;从周代言。从周至军，益闭垒不出，而凿三暗门以待，晋兵攻之，从周以精兵自<br /><br />&nbsp;&nbsp;&nbsp;&nbsp;暗门出击，败晋王兵。晋王怒，自将击从周，从周虽大败，而梁兵擒其子落落，<br /><br />&nbsp;&nbsp;&nbsp;&nbsp;送于魏，斩之。遂徙攻郓州，擒朱宣于中都，又攻兖州，走朱瑾。太祖表从周兖<br /><br />&nbsp;&nbsp;&nbsp;&nbsp;州留后，以兖、郓兵攻淮南，出安丰，会庞师古于清口。从周行至濠州，闻师古<br /><br />&nbsp;&nbsp;&nbsp;&nbsp;死，遽还，至k河将渡而淮兵追之，从周亦大败。是时，晋兵出山东攻相、卫，<br /><br />&nbsp;&nbsp;&nbsp;&nbsp;太祖遣从周略地山东，下持荩斩其刺史邢善益；又下邢州，走其刺史马师素；<br /><br />&nbsp;&nbsp;&nbsp;&nbsp;又下磁州，杀其刺史袁奉滔。五日而下三州。太祖乃表从周兼邢州留后。<br /><br />&nbsp;&nbsp;&nbsp;&nbsp;刘仁恭攻魏，已屠贝州，罗绍威求救于梁，从周会太祖救魏，入于魏州。燕<br /><br />&nbsp;&nbsp;&nbsp;&nbsp;兵攻馆陶门，从周以五百骑出战，曰：“大敌在前，何可返顾！”使闭门而后战。<br /><br />&nbsp;&nbsp;&nbsp;&nbsp;破其八栅，燕兵走，追至于临清，拥之御河，溺死者甚众。太祖以从周为宣义行<br /><br />&nbsp;&nbsp;&nbsp;&nbsp;军司马。<br /><br />&nbsp;&nbsp;&nbsp;&nbsp;太祖遣从周攻刘守文于沧州，以蒋晖监其军。守文求救于其父仁恭，仁恭以<br /><br />&nbsp;&nbsp;&nbsp;&nbsp;燕兵救之，晖语诸将曰：“吾王以我监诸将，今燕兵来，不可迎战，宜纵其入城，<br /><br />&nbsp;&nbsp;&nbsp;&nbsp;聚食仓廪，使两困而后取之。”诸将颇以为然。从周怒曰：“兵在上将，岂监军<br /><br />&nbsp;&nbsp;&nbsp;&nbsp;所得言！且晖之言乃常谈尔，胜败之机在吾心，晖岂足以知之！”乃勒兵逆仁恭<br /><br />&nbsp;&nbsp;&nbsp;&nbsp;于乾宁，战于老鸦堤，仁恭大败，斩首三万余级，获其将马慎交等百余人，马三<br /><br />&nbsp;&nbsp;&nbsp;&nbsp;千匹。是时，守文亦求救于晋，晋为攻邢、骋郧Ｖ，从周遽还，败晋兵于青山。<br /><br />&nbsp;&nbsp;&nbsp;&nbsp;遂从太祖攻镇州，下临城，王熔乞盟，太祖表从周泰宁军节度使。<br /><br />&nbsp;&nbsp;&nbsp;&nbsp;从氏叔琮攻晋太原，不克。梁兵西攻凤翔，青州王师范遣其将刘锵兖州，<br /><br />&nbsp;&nbsp;&nbsp;&nbsp;从周家属为锼得，厚遇之而不杀。太祖还自凤翔，乃遣从周攻铮从周卒招降<br /><br />&nbsp;&nbsp;&nbsp;&nbsp;铩Ｌ祖即位，拜左金吾卫上将军，以疾致仕，拜右卫上将军，居于偃师。末帝<br /><br />&nbsp;&nbsp;&nbsp;&nbsp;即位，拜昭义军节度使、陈留郡王，食其俸于家。卒，赠太尉。<br /><br />&nbsp;&nbsp;&nbsp;&nbsp;○霍存<br /><br />&nbsp;&nbsp;&nbsp;&nbsp;霍存，持萸周人也。少从黄巢，巢败，存乃降梁。存为将骁勇，善骑射。<br /><br />&nbsp;&nbsp;&nbsp;&nbsp;秦宗权攻汴，存以三千人夜破张y栅，又以骑兵破秦贤，杀三千人，败y于<br /><br />&nbsp;&nbsp;&nbsp;&nbsp;赤冈。从朱珍掠淄青、庞师古攻时溥，皆有功。朱珍与李唐宾俱死，乃以庞师古<br /><br />&nbsp;&nbsp;&nbsp;&nbsp;代珍、存代唐宾以攻溥，破砀山，存获其将石君和等五十人。梁攻宿州，葛从周<br /><br />&nbsp;&nbsp;&nbsp;&nbsp;引水浸之，丁会与存战城下，遂下之。从攻潞州，与晋人遇，战马牢川，存入则<br /><br />&nbsp;&nbsp;&nbsp;&nbsp;当其前，出则为其殿，晋人却，遂东攻魏，取淇门，杀三千人。梁得曹州，太祖<br /><br />&nbsp;&nbsp;&nbsp;&nbsp;以存为刺史，兼诸军都指挥使。梁攻郓州，朱瑾来救，梁诸将或劝太祖纵瑾入郓，<br /><br />&nbsp;&nbsp;&nbsp;&nbsp;耗其食，坚围勿战，以此可俱弊。太祖曰：“瑾来必与时溥俱，不若遣存邀之。”<br /><br />&nbsp;&nbsp;&nbsp;&nbsp;存伏兵萧县，已而瑾果与溥俱出迷离，存发伏击之，遂败瑾等于石佛山，存中流<br /><br />&nbsp;&nbsp;&nbsp;&nbsp;矢卒。太祖已即位，阅骑兵于繁台，顾诸将曰：“使霍存在，岂劳吾亲阅邪！诸<br /><br />&nbsp;&nbsp;&nbsp;&nbsp;君宁复思之乎？”佗日语又如此。<br /><br />&nbsp;&nbsp;&nbsp;&nbsp;○张存敬<br /><br />&nbsp;&nbsp;&nbsp;&nbsp;张存敬，谯郡人也。为人刚直有胆勇，少事梁太祖为将，善因危窘出奇计。<br /><br />&nbsp;&nbsp;&nbsp;&nbsp;李罕之与晋人攻张全义于河阳，太祖遣存敬与丁会等救之，罕之解围去。太祖以<br /><br />&nbsp;&nbsp;&nbsp;&nbsp;存敬为诸军都虞候。太祖攻徐、兖，以存敬为行营都指挥使。从葛从周攻沧州，<br /><br />&nbsp;&nbsp;&nbsp;&nbsp;败刘仁恭于老鸦堤。还攻王熔于镇州，入其城中，取其马牛万计。迁宋州刺史。<br /><br />&nbsp;&nbsp;&nbsp;&nbsp;复从诸将攻幽州，存敬取其瀛、莫、祁、景四州。梁攻定州，与王处直战怀德驿，<br /><br />&nbsp;&nbsp;&nbsp;&nbsp;大败之，枕尸十余里。梁已下镇、定，乃遣存敬攻王珂于河中，存敬出含山，下<br /><br />&nbsp;&nbsp;&nbsp;&nbsp;晋、绛二州，珂降于梁。太祖表存敬护国军留后，复徙宋州刺史，未至，卒于河<br /><br />&nbsp;&nbsp;&nbsp;&nbsp;中，赠太傅。<br /><br />&nbsp;&nbsp;&nbsp;&nbsp;存敬子仁颖、仁愿。仁愿有孝行，存敬卒，事其兄仁颖，出必告，反必面，<br /><br />&nbsp;&nbsp;&nbsp;&nbsp;如事父之礼。仁愿晓法令，事梁、唐、晋，常为大理卿，卒，赠秘书监。<br /><br />&nbsp;&nbsp;&nbsp;&nbsp;○符道昭<br /><br />&nbsp;&nbsp;&nbsp;&nbsp;符道昭，蔡州人也。为秦宗权骑将，宗权败，道昭流落无所依，后依凤翔李<br /><br />&nbsp;&nbsp;&nbsp;&nbsp;茂贞，茂贞爱之，养以为子，名继远。梁攻茂贞，道昭与梁兵战，屡败，乃归梁，<br /><br />&nbsp;&nbsp;&nbsp;&nbsp;太祖表道昭秦州节度使，以乱不果行。太祖为元帅，初开府，而李周彝以~州降，<br /><br />&nbsp;&nbsp;&nbsp;&nbsp;以为左司马，择右司马难其人，及得道昭，乃授之。罗绍威将诛其牙兵，恶魏兵<br /><br />&nbsp;&nbsp;&nbsp;&nbsp;强，未敢发，求梁为助。太祖乃悉发魏兵使攻燕，而遣马嗣勋助绍威诛牙兵。牙<br /><br />&nbsp;&nbsp;&nbsp;&nbsp;兵已诛，魏兵在外者闻之皆乱，魏将左行迁据历亭、史仁遇据高唐以叛，道昭等<br /><br />&nbsp;&nbsp;&nbsp;&nbsp;从太祖悉破之。道昭为将，勇于犯敌而少成算，每战先发，多败，而周彝等继之<br /><br />&nbsp;&nbsp;&nbsp;&nbsp;乃胜。开平元年与康怀英等攻潞州，筑夹城为蚰蜒堑以围之，逾年不能下，晋兵<br /><br />&nbsp;&nbsp;&nbsp;&nbsp;攻破夹城，道昭战死。<br /><br />&nbsp;&nbsp;&nbsp;&nbsp;○刘捍<br /><br />&nbsp;&nbsp;&nbsp;&nbsp;刘捍，开封人也。为人明敏有威仪，善摈赞。太祖初镇宣武，以为客将，使<br /><br />&nbsp;&nbsp;&nbsp;&nbsp;从朱珍募兵淄青。太祖北攻镇州，与王F和，遣捍见F，F军未知梁意，方严兵，<br /><br />&nbsp;&nbsp;&nbsp;&nbsp;捍驰一骑入城中，谕F以太祖意，F乃听命。梁兵攻定州，降王处直，捍复以一<br /><br />&nbsp;&nbsp;&nbsp;&nbsp;骑入慰城中。太祖围凤翔，遣捍入见李茂贞计事。唐昭宗召见，问梁军中事，称<br /><br />&nbsp;&nbsp;&nbsp;&nbsp;旨，赐以锦袍，拜登州刺史，赐号“迎銮毅勇功臣。”梁兵攻淮南，遣捍先之淮<br /><br />&nbsp;&nbsp;&nbsp;&nbsp;口，筑马头下浮桥以渡梁兵。太祖出光山攻寿州，又使捍作浮桥于淮北，以渡归<br /><br />&nbsp;&nbsp;&nbsp;&nbsp;师。拜宋州刺史。太祖即位，迁左天武指挥使、元从亲军都虞候、左龙虎统军，<br /><br />&nbsp;&nbsp;&nbsp;&nbsp;出为佑国军留后。同州刘知俊反，以赂诱捍将吏，执捍而去，知俊械之，送于李<br /><br />&nbsp;&nbsp;&nbsp;&nbsp;茂贞，见杀。太祖哀之，赠捍太傅。<br /><br />&nbsp;&nbsp;&nbsp;&nbsp;○寇彦卿<br /><br />&nbsp;&nbsp;&nbsp;&nbsp;寇彦卿，字俊臣，开封人也。世事宣武军为牙将。太祖初就镇，以为通引官，<br /><br />&nbsp;&nbsp;&nbsp;&nbsp;累迁右长直都指挥使，领持荽淌贰Ｂ奚芡将诛牙军，太祖遣彦卿之魏计事，彦<br /><br />&nbsp;&nbsp;&nbsp;&nbsp;卿阴为绍威计画，乃悉诛牙军。<br /><br />&nbsp;&nbsp;&nbsp;&nbsp;彦卿身长八尺，隆准方面，语音如钟，工骑射，好书史，善伺太祖意，动作<br /><br />&nbsp;&nbsp;&nbsp;&nbsp;皆如旨。太祖尝曰：“敬翔、刘捍、寇彦卿皆天为我生之。”其爱之如此。赐以<br /><br />&nbsp;&nbsp;&nbsp;&nbsp;所乘爱马“一丈乌”。太祖围凤翔，以彦卿为都排阵使，彦卿乘乌驰突阵前，太<br /><br />&nbsp;&nbsp;&nbsp;&nbsp;祖目之曰：“真神将也！”<br /><br />&nbsp;&nbsp;&nbsp;&nbsp;初，太祖与崔胤谋，欲迁都洛阳，而昭宗不许。其后昭宗奔于凤翔，太祖以<br /><br />&nbsp;&nbsp;&nbsp;&nbsp;兵围之，昭宗既出，明年，太祖以兵至河中，遣彦卿奉表迫请迁都。彦卿因悉驱<br /><br />&nbsp;&nbsp;&nbsp;&nbsp;徙长安居人以东，人皆拆屋为筏，浮渭而下，道路号哭，仰天大骂曰：“国贼崔<br /><br />&nbsp;&nbsp;&nbsp;&nbsp;胤、朱温使我至此！”昭宗亦顾瞻陵庙，傍徨不忍去，谓其左右为俚语云：“纥<br /><br />&nbsp;&nbsp;&nbsp;&nbsp;干山头冻死雀，何不飞去生处乐。”相与泣下沾襟。昭宗行至华州，遣人告太祖<br /><br />&nbsp;&nbsp;&nbsp;&nbsp;以何皇后有娠，愿留华州待冬而行。太祖大怒，顾彦卿曰：“汝往趣官家来，不<br /><br />&nbsp;&nbsp;&nbsp;&nbsp;可一日留也。”彦卿复驰至华，即日迫昭宗上道。<br /><br />&nbsp;&nbsp;&nbsp;&nbsp;太祖即位，拜彦卿感化军节度使。岁余，召为左金吾卫大将军，充金吾衙仗<br /><br />&nbsp;&nbsp;&nbsp;&nbsp;使。彦卿晨朝至天津桥，民梁现不避道，前驱巯滞肚派鲜栏以死。彦卿见太祖<br /><br />&nbsp;&nbsp;&nbsp;&nbsp;自首，太祖惜之，诏彦卿以钱偿现家以赎罪。御史司宪崔沂劾奏彦卿，请论如法，<br /><br />&nbsp;&nbsp;&nbsp;&nbsp;太祖不得已，责授彦卿左卫中郎将。复拜相州防御使，迁河阳节度使。<br /><br />&nbsp;&nbsp;&nbsp;&nbsp;太祖遇弑，彦卿出太祖画像事之如生，尝对客语先朝，必涕泗交下。末帝即<br /><br />&nbsp;&nbsp;&nbsp;&nbsp;位，徙镇威胜。彦卿明敏善事人，而怙宠作威，好诛杀，多猜忌。卒于镇，年五<br /><br />&nbsp;&nbsp;&nbsp;&nbsp;十七。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944320);">加入书签</a><a
                        href="944319.html">上一页</a>&larr;<a href="index.html">返回列表</a>&rarr;<a
                            href="944321.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944319.html"; var next_page = "944321.html"; var index_page = "index.html"; var sortid = "9"; var article_id = "14650"; var chapter_id = "944320"; var articlename = "新五代史"; var chaptername = " 卷二十一 梁臣传第九"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>