<!DOCTYPE html>
<html>
<head>
<meta charset="gbk" />
<title>新五代史- 卷十七 晋家人传第五-在线阅读-哈西文学网</title>
<meta name="keywords" content="欧阳修，新五代史， 卷十七 晋家人传第五全文， 卷十七 晋家人传第五在线阅读 哈西文学网" />
<meta name="description" content="哈西文学网提供欧阳修的新五代史  卷十七 晋家人传第五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944315.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944315.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷十七 晋家人传第五</h1>
            <div class="link xb">
                <a href="944314.html">上一页</a>&larr;<a href="index.html">返回列表</a>&rarr;<a
                    href="944316.html">下一页</a></div>			
            <div id="BookText">&nbsp;&nbsp;&nbsp;&nbsp;○高祖皇后李氏<br /><br />&nbsp;&nbsp;&nbsp;&nbsp;高祖皇后李氏，唐明宗皇帝女也。后初号永宁公主，清泰二年封魏国长公主。<br /><br />&nbsp;&nbsp;&nbsp;&nbsp;自废帝立，常疑高祖必反。三年，公主自太原入朝千春节，辞归，留之不得，废<br /><br />&nbsp;&nbsp;&nbsp;&nbsp;帝醉，语公主曰：“尔归何速，欲与石郎反邪？”既醒，左右告之，废帝大悔。<br /><br />&nbsp;&nbsp;&nbsp;&nbsp;公主归，以语高祖，高祖由是益不自安。高祖即位，公主当为皇后。天福二年三<br /><br />&nbsp;&nbsp;&nbsp;&nbsp;月，有司言：“皇太妃尊号已正，请上宝册。”太妃，高祖庶母刘氏也。高祖以<br /><br />&nbsp;&nbsp;&nbsp;&nbsp;宗庙未立，谦抑未皇。七年夏五月，高祖已病，乃诏尊太妃为皇太后，然卒不奉<br /><br />&nbsp;&nbsp;&nbsp;&nbsp;册而高祖崩，故后讫高祖世亦无册命。出帝天福八年七月，册尊皇后为皇太后。<br /><br />&nbsp;&nbsp;&nbsp;&nbsp;太后为人强敏，高祖常严惮之。出帝冯皇后用事，太后数训戒之，出帝不从，乃<br /><br />&nbsp;&nbsp;&nbsp;&nbsp;及于败。<br /><br />&nbsp;&nbsp;&nbsp;&nbsp;开运三年十二月，耶律德光已降晋兵，遣张彦泽先犯京师，以书遗太后，具<br /><br />&nbsp;&nbsp;&nbsp;&nbsp;道已降晋军，且曰：“吾有梳头妮子窃一药囊以奔于晋，今皆在否？吾战阳城时，<br /><br />&nbsp;&nbsp;&nbsp;&nbsp;亡奚车一乘，在否？”又问契丹先为晋获者及景延广、桑维翰等所在。太后与帝<br /><br />&nbsp;&nbsp;&nbsp;&nbsp;闻彦泽至，欲自焚，嬖臣薛超劝止之。及得德光所与书，乃灭火，出上苑中。帝<br /><br />&nbsp;&nbsp;&nbsp;&nbsp;召当直学士范质，谓曰：“杜郎一何相负！昔先帝起太原时，欲择一子留守，谋<br /><br />&nbsp;&nbsp;&nbsp;&nbsp;之北朝皇帝，皇帝以属我，我素以为其所知，卿为我草奏具言之，庶几活我子母。”<br /><br />&nbsp;&nbsp;&nbsp;&nbsp;质为帝草降表曰：<br /><br />&nbsp;&nbsp;&nbsp;&nbsp;孙男臣重贵言：顷者唐运告终，中原失驭，数穷否极，天缺地倾。先人有田<br /><br />&nbsp;&nbsp;&nbsp;&nbsp;一成，有众一旅，兵连祸结，力屈势孤。翁皇帝救患摧刚，兴利除害，躬擐甲胃，<br /><br />&nbsp;&nbsp;&nbsp;&nbsp;深入寇场。犯露蒙霜，度雁门之险；驰风击电，行中冀之诛。黄钺一麾，天下大<br /><br />&nbsp;&nbsp;&nbsp;&nbsp;定，势凌宇宙，义感神明。功成不居，遂兴晋祚，则翁皇帝有大造于石氏也。<br /><br />&nbsp;&nbsp;&nbsp;&nbsp;旋属天降鞠凶，先君即世，臣遵承遗旨，篡绍前基。谅之初，荒迷失次，<br /><br />&nbsp;&nbsp;&nbsp;&nbsp;凡有军国重事，皆委将相大臣。至于擅继宗祧，既非廪命；轻发文字，辄敢抗尊。<br /><br />&nbsp;&nbsp;&nbsp;&nbsp;自启衅端，果贻赫怒，祸至神惑，运尽天亡。十万师徒，望风束手；亿兆黎庶，<br /><br />&nbsp;&nbsp;&nbsp;&nbsp;延颈归心。臣负义包羞，贪生忍耻，自贻颠覆，上累祖宗，偷度朝昏，苟存视息。<br /><br />&nbsp;&nbsp;&nbsp;&nbsp;翁皇帝若惠顾畴昔，稍霁雷霆，未赐灵诛，不绝先祀，则百口荷更生之德，一门<br /><br />&nbsp;&nbsp;&nbsp;&nbsp;衔无报之恩，虽所愿焉，非敢望也。臣与太后、妻冯氏于郊野面缚俟罪次。<br /><br />&nbsp;&nbsp;&nbsp;&nbsp;又为太后表曰：<br /><br />&nbsp;&nbsp;&nbsp;&nbsp;晋室皇太后新妇李氏妾言：张彦泽、傅住儿等至，伏蒙皇帝阿翁降书安抚者。<br /><br />&nbsp;&nbsp;&nbsp;&nbsp;妾伏念先皇帝顷在并、汾，适逢屯难，危同累卵，急若倒悬，智勇俱穷，朝夕不<br /><br />&nbsp;&nbsp;&nbsp;&nbsp;保。皇帝阿翁发自冀北，亲抵河东，跋履山川，逾越险阻。立平巨孽，遂定中原，<br /><br />&nbsp;&nbsp;&nbsp;&nbsp;救石氏之覆亡，立晋朝之社稷。不幸先帝厌代，嗣子承祧，不能继好息民，而反<br /><br />&nbsp;&nbsp;&nbsp;&nbsp;亏恩辜义。兵戈屡动，驷马难追，戚实自贻，咎将谁执！今穹F震怒，中外携离，<br /><br />&nbsp;&nbsp;&nbsp;&nbsp;上将牵羊，六师解甲。妾举宗负衅，视景偷生，惶惑之中，抚问斯至，明宣恩旨，<br /><br />&nbsp;&nbsp;&nbsp;&nbsp;典示含容，慰谕丁宁，神爽飞越。岂谓已垂之命，忽蒙更生之恩，省罪责躬，九<br /><br />&nbsp;&nbsp;&nbsp;&nbsp;死未报。今遣孙男延煦、延宝，奉表请罪，陈谢以闻。<br /><br />&nbsp;&nbsp;&nbsp;&nbsp;德光报曰：“可无忧，管取一吃饭处。”<br /><br />&nbsp;&nbsp;&nbsp;&nbsp;四年正月丁亥朔，德光入京师，帝与太后肩舆至郊外，德光不见，馆于封禅<br /><br />&nbsp;&nbsp;&nbsp;&nbsp;寺，遣其将崔延勋以兵守之。是时雨雪寒冻，皆苦饥。太后使人谓寺僧曰：“吾<br /><br />&nbsp;&nbsp;&nbsp;&nbsp;尝于此饭僧数万，今日岂不相悯邪？”寺僧辞以虏意难测，不敢献食。帝阴祈守<br /><br />&nbsp;&nbsp;&nbsp;&nbsp;者，乃稍得食。<br /><br />&nbsp;&nbsp;&nbsp;&nbsp;辛卯，德光降帝为光禄大夫、检校太尉，封“负义侯”，迁于黄龙府。德光<br /><br />&nbsp;&nbsp;&nbsp;&nbsp;使人谓太后曰：“吾闻重贵不从母教而至于此，可求自便，勿与俱行。”太后答<br /><br />&nbsp;&nbsp;&nbsp;&nbsp;曰：“重贵事妾甚谨。所失者，违先君之志，绝两国之欢。然重贵此去，幸蒙大<br /><br />&nbsp;&nbsp;&nbsp;&nbsp;惠，全生保家，母不随子，欲何所归！”于是太后与冯皇后、皇弟重睿、皇子延<br /><br />&nbsp;&nbsp;&nbsp;&nbsp;煦、延宝等举族从帝而北，以宫女五十、宦者三十、东西班五十、医官一、控鹤<br /><br />&nbsp;&nbsp;&nbsp;&nbsp;官四、御厨七、茶酒司三、仪鸾司三、六军士二十人从，卫以骑兵三百。所经州<br /><br />&nbsp;&nbsp;&nbsp;&nbsp;县，皆故晋将吏，有所供馈，不得通。路傍父老，争持羊酒为献，卫兵推隔不使<br /><br />&nbsp;&nbsp;&nbsp;&nbsp;见帝，皆涕泣而去。<br /><br />&nbsp;&nbsp;&nbsp;&nbsp;自幽州行十余日，过平州，出榆关，行砂碛中，饥不得食，遣宫女、从官，<br /><br />&nbsp;&nbsp;&nbsp;&nbsp;采木实、野蔬而食。又行七八日，至锦州，虏人迫帝与太后拜阿保机画像。帝不<br /><br />&nbsp;&nbsp;&nbsp;&nbsp;胜其辱，泣而呼曰：“薛超误我，不令我死！”又行五六日，过海北州，至东丹<br /><br />&nbsp;&nbsp;&nbsp;&nbsp;王墓，遣延煦拜之。又行十余日，渡辽水，至渤海国铁州。又行七八日，过南海<br /><br />&nbsp;&nbsp;&nbsp;&nbsp;府，遂至黄龙府。<br /><br />&nbsp;&nbsp;&nbsp;&nbsp;是岁六月，契丹国母徙帝、太后于怀密州，州去黄龙府西北一千五百里。行<br /><br />&nbsp;&nbsp;&nbsp;&nbsp;过辽阳二百里，而国母为永康王所囚，永康王遣帝、太后还止辽阳，稍供给之。<br /><br />&nbsp;&nbsp;&nbsp;&nbsp;明年四月，永康王至辽阳，帝白衣纱帽，与太后、皇后诣帐中上谒，永康王止帝<br /><br />&nbsp;&nbsp;&nbsp;&nbsp;以常服见。帝伏地雨泣，自陈过咎。永康王使人扶起之，与坐，饮酒奏乐。而永<br /><br />&nbsp;&nbsp;&nbsp;&nbsp;康王帐下伶人、从官，望见故主，皆泣下，悲不自胜，争以衣服药饵为遗。<br /><br />&nbsp;&nbsp;&nbsp;&nbsp;五月，永康王上陉，取帝所从行宦者十五人、东西班十五人及皇子延煦而去。<br /><br />&nbsp;&nbsp;&nbsp;&nbsp;永康王妻兄禅奴爱帝小女，求之，帝辞以尚幼。永康王驰一骑取之，以赐禅奴。<br /><br />&nbsp;&nbsp;&nbsp;&nbsp;陉，虏地，尤高凉，虏人常以五月上陉避暑，八月下陉。至八月，永康王下陉，<br /><br />&nbsp;&nbsp;&nbsp;&nbsp;太后自驰至霸州见永康王，求于汉儿城侧赐地种牧以为生。永康王以太后自从，<br /><br />&nbsp;&nbsp;&nbsp;&nbsp;行十余日，遣与延煦俱还辽阳。<br /><br />&nbsp;&nbsp;&nbsp;&nbsp;明年乃汉乾v二年，其二月，徙帝、太后于建州。自辽阳东南行千二百里至<br /><br />&nbsp;&nbsp;&nbsp;&nbsp;建州，节度使赵延晖避正寝以馆之。去建州数十里外得地五十余顷，帝遣从行者<br /><br />&nbsp;&nbsp;&nbsp;&nbsp;耕而食之。<br /><br />&nbsp;&nbsp;&nbsp;&nbsp;明年三月，太后寝疾，无医药，常仰天而泣，南望戟手骂杜重威、李守贞等<br /><br />&nbsp;&nbsp;&nbsp;&nbsp;曰：“使死者无知则已，若其有知，不赦尔于地下！”八月疾亟，谓帝曰：“我<br /><br />&nbsp;&nbsp;&nbsp;&nbsp;死，焚其骨送范阳佛寺，无使我为虏地鬼也！”遂卒。帝与皇后、宫人、宦者、<br /><br />&nbsp;&nbsp;&nbsp;&nbsp;东西班，皆被发徙跣，扶舁其柩至赐地，焚其骨，穿地而葬焉。<br /><br />&nbsp;&nbsp;&nbsp;&nbsp;周显德中，有中国人自契丹亡归者，言见帝与皇后诸子皆无恙。后不知其所<br /><br />&nbsp;&nbsp;&nbsp;&nbsp;终。<br /><br />&nbsp;&nbsp;&nbsp;&nbsp;○太妃安氏<br /><br />&nbsp;&nbsp;&nbsp;&nbsp;安太妃，代北人也，不知其世家，为敬儒妻，生出帝，封秦国夫人。出帝立，<br /><br />&nbsp;&nbsp;&nbsp;&nbsp;尊为皇太妃。妃老而失明，从出帝北迁，自辽阳徙建州，卒于道中。临卒谓帝曰：<br /><br />&nbsp;&nbsp;&nbsp;&nbsp;“当焚我为灰，南向扬之，庶几遗魂得反中国也。”既卒，砂碛中无草木，乃毁<br /><br />&nbsp;&nbsp;&nbsp;&nbsp;奚车而焚之，载其烬骨至建州。李太后亦卒，遂并葬之。<br /><br />&nbsp;&nbsp;&nbsp;&nbsp;○出帝皇后冯氏<br /><br />&nbsp;&nbsp;&nbsp;&nbsp;出帝皇后冯氏，定州人也。父鳎为州进奏吏，居京师，以巧佞为安重诲所<br /><br />&nbsp;&nbsp;&nbsp;&nbsp;喜，以为邺都副留守。高祖留守邺都，得骰渡酰乃为重胤娶髋，后封吴国夫<br /><br />&nbsp;&nbsp;&nbsp;&nbsp;人。重胤早卒，后寡居，有色，出帝悦之。高祖崩，梓宫在殡，出帝居丧中，纳<br /><br />&nbsp;&nbsp;&nbsp;&nbsp;之以为后。是日，以六军仗卫、太常鼓吹，命后至西御庄，见于高祖影殿。群臣<br /><br />&nbsp;&nbsp;&nbsp;&nbsp;皆贺。帝顾谓冯道等曰：“皇太后之命，与卿等不任大庆。”群臣出，帝与皇后<br /><br />&nbsp;&nbsp;&nbsp;&nbsp;酣饮歌舞，过梓宫前，酹而告曰：“皇太后之命，与先帝不任大庆。”左右皆失<br /><br />&nbsp;&nbsp;&nbsp;&nbsp;笑，帝亦自绝倒，顾谓左右曰：“我今日作新女婿，何似？”后与左右皆大笑，<br /><br />&nbsp;&nbsp;&nbsp;&nbsp;声闻于外。后既立，专内宠，封拜宫官尚宫、知客等皆为郡夫人，又用男子李彦<br /><br />&nbsp;&nbsp;&nbsp;&nbsp;弼为皇后宫都押衙。其兄玉执政，内外用事，晋遂以乱。契丹犯京师，暴帝之恶<br /><br />&nbsp;&nbsp;&nbsp;&nbsp;于天下曰：“纳叔母于中宫，乱人伦之大典。”后随帝北迁，哀帝之辱，数求毒<br /><br />&nbsp;&nbsp;&nbsp;&nbsp;药，欲与帝俱饮以死，而药不可得。后不知其所终。<br /><br />&nbsp;&nbsp;&nbsp;&nbsp;○高祖叔父兄弟<br /><br />&nbsp;&nbsp;&nbsp;&nbsp;晋氏始出夷狄而微，终为夷狄所灭，故其宗室次序本末不能究见。其可见者，<br /><br />&nbsp;&nbsp;&nbsp;&nbsp;曰高祖二叔父，一兄六弟，七子二孙，而有略有详，非惟祸乱多故而失其事实，<br /><br />&nbsp;&nbsp;&nbsp;&nbsp;抑亦无足称焉者。然粗存其见者，以备其阙云。二叔父曰万友、万诠，兄曰敬儒，<br /><br />&nbsp;&nbsp;&nbsp;&nbsp;弟曰敬威、敬德、敬殷、敬S、敬晖、重胤，子曰重贵、重信、重V、重英、重<br /><br />&nbsp;&nbsp;&nbsp;&nbsp;进、重睿、重杲，孙曰延煦、延宝。孝平皇帝生孝元皇帝、万友、万诠，孝元皇<br /><br />&nbsp;&nbsp;&nbsp;&nbsp;帝生高祖，万友生敬威、敬S，万诠生敬晖，而敬儒、敬德、敬殷、重胤皆不知<br /><br />&nbsp;&nbsp;&nbsp;&nbsp;其于高祖为亲疏也。<br /><br />&nbsp;&nbsp;&nbsp;&nbsp;高祖，孝元皇帝第二子也，而敬儒为兄，疑其长子也，则于高祖属长而亲，<br /><br />&nbsp;&nbsp;&nbsp;&nbsp;然赠官反最后于诸弟，而高祖世独不得追封，此又可疑也。重胤，高祖弟也，亦<br /><br />&nbsp;&nbsp;&nbsp;&nbsp;不知其为亲疏，然高祖爱之，养以为子，故于名加“重”而下齿诸子。高祖叔、<br /><br />&nbsp;&nbsp;&nbsp;&nbsp;兄与弟敬殷、子重进，皆前即位卒，而敬威、敬德、重胤、重英，高祖反时死。<br /><br />&nbsp;&nbsp;&nbsp;&nbsp;高祖少子曰冯六，未名而卒，而旧说以重睿为幼子者，非也。<br /><br />&nbsp;&nbsp;&nbsp;&nbsp;石氏世事军中，万友、万诠职卑不见。天福二年正月，万友自故金紫光禄大<br /><br />&nbsp;&nbsp;&nbsp;&nbsp;夫、检校司徒兼御史大夫、上柱国赠太师。万诠亦自金紫光禄大夫、检校司空兼<br /><br />&nbsp;&nbsp;&nbsp;&nbsp;御史大夫、上柱国赠太傅。出帝天福八年五月，追封皇叔祖万友为秦王，万诠加<br /><br />&nbsp;&nbsp;&nbsp;&nbsp;赠太师，追封赵王。<br /><br />&nbsp;&nbsp;&nbsp;&nbsp;○从弟敬威<br /><br />&nbsp;&nbsp;&nbsp;&nbsp;敬威字奉信，唐废帝时为彰圣右第三都指挥使，领常州刺史。闻高祖举兵太<br /><br />&nbsp;&nbsp;&nbsp;&nbsp;原，谓人曰“生而有死，人孰能免？吾兄方举大事，吾不可偷生取辱，见笑一时。”<br /><br />&nbsp;&nbsp;&nbsp;&nbsp;遂自杀。敬德时为沂州马步军指挥使，以高祖反诛。天福二年正月，赠敬威、敬<br /><br />&nbsp;&nbsp;&nbsp;&nbsp;德皆为太傅，并赠敬殷以检校太子宾客，亦赠太傅，而不及敬儒。七年正月，追<br /><br />&nbsp;&nbsp;&nbsp;&nbsp;封敬威广王，敬德福王，敬殷通王，皆赠太尉。敬儒始以故金紫光禄大夫、检校<br /><br />&nbsp;&nbsp;&nbsp;&nbsp;尚书左仆射兼御史大夫、上柱国赠太傅，而独不得封。出帝天福八年五月，加赠<br /><br />&nbsp;&nbsp;&nbsp;&nbsp;三皇叔皆为太师，而皇伯敬儒始追封宋王，亦加赠太师。<br /><br />&nbsp;&nbsp;&nbsp;&nbsp;○从兄敬S<br /><br />&nbsp;&nbsp;&nbsp;&nbsp;敬S字德和，少无赖，窜身民间。高祖使人求得之，补太原牙将。即位，以<br /><br />&nbsp;&nbsp;&nbsp;&nbsp;为飞龙皇城使，累迁曹州防御使。天福五年冬，拜河阳三城节度使。敬S性贪暴，<br /><br />&nbsp;&nbsp;&nbsp;&nbsp;高祖为择贤佐吏辅之，而敬S亦惮高祖严，未尝敢犯法。岁余，徙镇保义。出帝<br /><br />&nbsp;&nbsp;&nbsp;&nbsp;时，加同中书门下平章事，始渐骄恣。帝尝遣使者至，必问曰：“小侄安否？”<br /><br />&nbsp;&nbsp;&nbsp;&nbsp;陕人苦其暴虐，召还京师，以其皇叔不能责也，斥其元从都押衙苏彦存、郑温遇<br /><br />&nbsp;&nbsp;&nbsp;&nbsp;以警之。契丹犯边，敬S从出帝幸澶渊，使以兵备汶阳，守麻家渡，未尝见敌，<br /><br />&nbsp;&nbsp;&nbsp;&nbsp;皆无功。开运元年七月，复出为威胜军节度使。岁余，出帝以曹州为威信军，授<br /><br />&nbsp;&nbsp;&nbsp;&nbsp;敬S节度使。在曹贪暴尤甚，久之，召还。张彦泽兵犯京师，敬S夜走，逾城东<br /><br />&nbsp;&nbsp;&nbsp;&nbsp;垣，堕沙濠溺死，时年四十九。<br /><br />&nbsp;&nbsp;&nbsp;&nbsp;○从弟韩王敬晖<br /><br />&nbsp;&nbsp;&nbsp;&nbsp;韩王敬晖字德昭，为人厚重刚直，勇而多智，高祖尤爱之。高祖时为曹州防<br /><br />&nbsp;&nbsp;&nbsp;&nbsp;御使，以廉俭见称，卒于官，赠太傅。天福八年，加赠太师，追封韩王。子曦嗣。<br /><br />&nbsp;&nbsp;&nbsp;&nbsp;○高祖诸子孙<br /><br />&nbsp;&nbsp;&nbsp;&nbsp;高祖李皇后生楚王重信，其诸子皆不知其母。当高祖起太原，重英为右卫将<br /><br />&nbsp;&nbsp;&nbsp;&nbsp;军，重胤为皇城副使，居京师。闻高祖举事，匿民家井中，捕得诛之，并族民家。<br /><br />&nbsp;&nbsp;&nbsp;&nbsp;天福二年正月，高祖为二子发哀，皆赠为太保；并赠重进以故左金吾卫将军赠太<br /><br />&nbsp;&nbsp;&nbsp;&nbsp;保。七年正月，皆加赠太傅，追封重英虢王，重胤郯王，重进夔王。出帝天福八<br /><br />&nbsp;&nbsp;&nbsp;&nbsp;年五月，皆加赠太师。<br /><br />&nbsp;&nbsp;&nbsp;&nbsp;○子楚王重信<br /><br />&nbsp;&nbsp;&nbsp;&nbsp;楚王重信字守孚，为人敏悟多智而好礼。天福二年二月，以左骁卫上将军拜<br /><br />&nbsp;&nbsp;&nbsp;&nbsp;河阳三城节度使，有善政，高祖下诏褒之。是岁范延光反，诏前灵武节度使张从<br /><br />&nbsp;&nbsp;&nbsp;&nbsp;宾发河阳兵讨延光，从宾亦反，重信见杀，时年二十。高祖欲赠重信太尉，大臣<br /><br />&nbsp;&nbsp;&nbsp;&nbsp;引汉故事，皇子无为三公者。高祖曰：“此儿为善被祸，吾哀之甚，自我而已，<br /><br />&nbsp;&nbsp;&nbsp;&nbsp;岂有例邪！”乃赠太尉。七年正月，加赠太师，追封沂王。出帝天福八年五月，<br /><br />&nbsp;&nbsp;&nbsp;&nbsp;易封楚王。<br /><br />&nbsp;&nbsp;&nbsp;&nbsp;○子寿王重V<br /><br />&nbsp;&nbsp;&nbsp;&nbsp;寿王重V字弘理，为人好学，颇知兵法。高祖即位，拜左骁卫大将军。高祖<br /><br />&nbsp;&nbsp;&nbsp;&nbsp;幸汴州，以为东都留守。张从宾反，攻河南，见杀，时年十九，赠太傅。天福七<br /><br />&nbsp;&nbsp;&nbsp;&nbsp;年正月，加赠太尉，追封寿王。出帝天福八年五月，加赠太师。皆无子。<br /><br />&nbsp;&nbsp;&nbsp;&nbsp;○子重睿<br /><br />&nbsp;&nbsp;&nbsp;&nbsp;重睿为人貌类高祖。高祖卧疾，宰相冯道入见卧内，重睿尚幼，高祖呼出使<br /><br />&nbsp;&nbsp;&nbsp;&nbsp;拜道于前，因以宦者抱持道怀中，高祖虽不言，左右皆知其以重睿托道也。高<br /><br />&nbsp;&nbsp;&nbsp;&nbsp;祖崩，晋大臣以国家多事，议立长君，而景延广已阴许立出帝，重睿遂不得立。<br /><br />&nbsp;&nbsp;&nbsp;&nbsp;出帝以重睿为检校太保、开封尹，以左散骑常侍边蔚权知开封府事。开运二年五<br /><br />&nbsp;&nbsp;&nbsp;&nbsp;月，拜重睿雄武军节度使，岁余，徙镇忠武，皆不之镇。契丹灭晋，重睿从出帝<br /><br />&nbsp;&nbsp;&nbsp;&nbsp;北迁，后不知其所终。<br /><br />&nbsp;&nbsp;&nbsp;&nbsp;○子重杲<br /><br />&nbsp;&nbsp;&nbsp;&nbsp;陈王重杲，高祖幼子也。小字冯六，未名而卒，赠太傅，追封陈王，赐名重<br /><br />&nbsp;&nbsp;&nbsp;&nbsp;杲。出帝天福八年五月，加赠太师。<br /><br />&nbsp;&nbsp;&nbsp;&nbsp;○孙延煦延宝<br /><br />&nbsp;&nbsp;&nbsp;&nbsp;延煦、延宝，高祖诸孙也，出帝以为子。<br /><br />&nbsp;&nbsp;&nbsp;&nbsp;开运二年秋，以延煦为郑州刺史。延煦少，不能视事，以一宦者从之，又选<br /><br />&nbsp;&nbsp;&nbsp;&nbsp;尚书郎路航参知州事。宦者遂专政事，每诟辱航，出帝召航还。已而徙延煦齐州<br /><br />&nbsp;&nbsp;&nbsp;&nbsp;防御使。三年，拜镇宁军节度使。是时，河北用兵，天下旱蝗，民饿死者百万计，<br /><br />&nbsp;&nbsp;&nbsp;&nbsp;而诸镇争为聚敛，赵在礼所积钜万，为诸侯王最。出帝利其赀，乃以延煦娶在礼<br /><br />&nbsp;&nbsp;&nbsp;&nbsp;女，在礼献绢三千匹，前后所献不可胜数。三年五月，遣宗正卿石光赞以聘币一<br /><br />&nbsp;&nbsp;&nbsp;&nbsp;百五十床迎于其第，出帝宴在礼万岁殿，所以赐予甚厚，君臣穷极奢侈，时人以<br /><br />&nbsp;&nbsp;&nbsp;&nbsp;为荣。在礼谓人曰：“吾此一婚，其费十万。”十一月，徙延煦镇保义。<br /><br />&nbsp;&nbsp;&nbsp;&nbsp;自延煦为齐州防御使，而延宝代为郑州刺史。及契丹灭晋，出帝与太后遣延<br /><br />&nbsp;&nbsp;&nbsp;&nbsp;煦、延宝赍降表、玉玺、金印以归契丹，而延宝时亦为威信军节度使矣。契丹得<br /><br />&nbsp;&nbsp;&nbsp;&nbsp;玺，以为制作非工，与前史所传者异，命延煦等还报求真玺。出帝以状答曰：<br /><br />&nbsp;&nbsp;&nbsp;&nbsp;“顷潞王从珂自焚于洛阳，玉玺不知所在，疑已焚之。先帝受命，命玉工制此玺，<br /><br />&nbsp;&nbsp;&nbsp;&nbsp;在位群臣皆知之。”乃已。后延煦等从出帝北迁，不知其所终。<br /><br />&nbsp;&nbsp;&nbsp;&nbsp;呜呼！古之不幸无子，而以其同宗之子为后者，圣人许之，著之《礼》经而<br /><br />&nbsp;&nbsp;&nbsp;&nbsp;不讳也。而后世闾阎鄙俚之人则讳之，讳则不胜其欺与伪也。故其苟偷窃取婴孩<br /><br />&nbsp;&nbsp;&nbsp;&nbsp;襁褓，讳其父母，而自欺以为我生之子，曰：“不如此，则不能得其一志尽爱于<br /><br />&nbsp;&nbsp;&nbsp;&nbsp;我，而其心必二也。”而为其子者，亦自讳其所生，而绝其天性之亲，反视以为<br /><br />&nbsp;&nbsp;&nbsp;&nbsp;叔伯父，以此欺其九族，而乱其人鬼亲疏之属。凡物生而有知，未有不爱其父母<br /><br />&nbsp;&nbsp;&nbsp;&nbsp;者。使是子也，能忍而真绝其天性欤，曾禽兽之不若也。使其不忍而外阳绝之，<br /><br />&nbsp;&nbsp;&nbsp;&nbsp;是大伪也。夫闾阎鄙俚之人之虑于事者，亦已深矣！然而苟窃欺伪不可以为法者，<br /><br />&nbsp;&nbsp;&nbsp;&nbsp;小人之事也。惟圣人则不然，以谓人道莫大于继绝，此万世之通制而天下之公行<br /><br />&nbsp;&nbsp;&nbsp;&nbsp;也，何必讳哉！所谓子者，未有不由父母而生者也，故为人后者，必有所生之父，<br /><br />&nbsp;&nbsp;&nbsp;&nbsp;有所后之父，此理之自然也，何必讳哉！其简易明白，不苟不窃，不欺不伪，可<br /><br />&nbsp;&nbsp;&nbsp;&nbsp;以为通制而公行者，圣人之法也。又以谓为人之后者所承重，故加其服以斩。而<br /><br />&nbsp;&nbsp;&nbsp;&nbsp;不绝其所生之亲者，天性之不可绝也，然而恩有屈于义，故降其服以期。服，外<br /><br />&nbsp;&nbsp;&nbsp;&nbsp;物也，可以降，而父母之名不可改，故著于经曰：“为人后者，为其父母报。”<br /><br />&nbsp;&nbsp;&nbsp;&nbsp;自三代以来，有天下国家者莫不用之，而晋氏不用也。出帝之于敬儒，绝其父道，<br /><br />&nbsp;&nbsp;&nbsp;&nbsp;臣而爵之，非特以其义不当立，不得已而绝之，盖亦习见闾阎鄙俚之所为也。五<br /><br />&nbsp;&nbsp;&nbsp;&nbsp;代，干戈贼乱之世也，礼乐崩坏，三纲五常之道绝，而先王之制度文章扫地而尽<br /><br />&nbsp;&nbsp;&nbsp;&nbsp;于是矣！如寒食野祭而焚纸钱，天子而为闾阎鄙俚之事者多矣！而晋氏起于夷狄，<br /><br />&nbsp;&nbsp;&nbsp;&nbsp;以篡逆而得天下，高祖以耶律德光为父，而出帝于德光则以为祖而称孙，于其所<br /><br />&nbsp;&nbsp;&nbsp;&nbsp;生父则臣而名之，是岂可以人理责哉！</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944315);">加入书签</a><a
                        href="944314.html">上一页</a>&larr;<a href="index.html">返回列表</a>&rarr;<a
                            href="944316.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944314.html"; var next_page = "944316.html"; var index_page = "index.html"; var sortid = "9"; var article_id = "14650"; var chapter_id = "944315"; var articlename = "新五代史"; var chaptername = " 卷十七 晋家人传第五"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>