<!DOCTYPE html>
<html>
<head>
<meta charset="gbk" />
<title>新五代史- 卷六十六 楚世家第六-在线阅读-哈西文学网</title>
<meta name="keywords" content="欧阳修，新五代史， 卷六十六 楚世家第六全文， 卷六十六 楚世家第六在线阅读 哈西文学网" />
<meta name="description" content="哈西文学网提供欧阳修的新五代史  卷六十六 楚世家第六全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944365.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944365.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷六十六 楚世家第六</h1>
            <div class="link xb">
                <a href="944364.html">上一页</a>&larr;<a href="index.html">返回列表</a>&rarr;<a
                    href="944366.html">下一页</a></div>			
            <div id="BookText">&nbsp;&nbsp;&nbsp;&nbsp;马殷，字霸图，许州鄢陵人也。唐中和三年，蔡州秦宗权遣孙儒、刘建峰将<br /><br />&nbsp;&nbsp;&nbsp;&nbsp;兵万人属其弟宗衡，略地淮南，殷初为儒裨将。宗衡等攻杨行密于扬州，未克，<br /><br />&nbsp;&nbsp;&nbsp;&nbsp;梁兵方急攻宗权，宗权数召儒等，儒不欲还，宗衡屡趋之，儒怒，杀宗衡，自将<br /><br />&nbsp;&nbsp;&nbsp;&nbsp;其兵取高邮，遂逐行密。行密据宣州，儒以兵围之，久不克，遣殷与建峰掠食旁<br /><br />&nbsp;&nbsp;&nbsp;&nbsp;县。儒战败死，殷等无所归，乃推建峰为帅，殷为先锋，转攻豫章，略虔、吉，<br /><br />&nbsp;&nbsp;&nbsp;&nbsp;有众数万。乾宁元年，入湖南，次醴陵。潭州刺史邓处讷发邵州兵戍龙回关，建<br /><br />&nbsp;&nbsp;&nbsp;&nbsp;峰等至关，降其戍将蒋勋。建峰取勋铠甲被先锋兵，张其旗帜，直趋潭州，至东<br /><br />&nbsp;&nbsp;&nbsp;&nbsp;门，东门守者以为关兵戍还，开门内之，遂杀处讷，建峰自称留后。僖宗授建峰<br /><br />&nbsp;&nbsp;&nbsp;&nbsp;湖南节度使、殷为马步军都指挥使。蒋勋求为邵州刺史，建峰不与，勋率兵攻湘<br /><br />&nbsp;&nbsp;&nbsp;&nbsp;乡，建峰遣殷击勋于邵州。<br /><br />&nbsp;&nbsp;&nbsp;&nbsp;建峰庸人，不能帅其下，常与部曲饮酒欢呼。军卒陈赡妻有色，建峰私之，<br /><br />&nbsp;&nbsp;&nbsp;&nbsp;赡怒，以铁牖魃苯ǚ濉＞中推行军司马张佶为帅，佶将入府，乘马辄y啮，<br /><br />&nbsp;&nbsp;&nbsp;&nbsp;伤佶髀。佶卧病，语诸将曰：“吾非汝主也，马公英勇，可共立之。”诸将乃共<br /><br />&nbsp;&nbsp;&nbsp;&nbsp;杀赡，磔其尸，遣姚彦章迎殷于邵州。殷至，佶乘肩舆入府，殷拜谒于廷中，佶<br /><br />&nbsp;&nbsp;&nbsp;&nbsp;召殷上，乃率将吏下，北面再拜，以位与之，时乾宁三年也。<br /><br />&nbsp;&nbsp;&nbsp;&nbsp;唐拜殷潭州刺史。殷遣其将秦彦晖、李琼等攻连、邵、郴、衡、道、永六州，<br /><br />&nbsp;&nbsp;&nbsp;&nbsp;皆下之。桂管刘士政惧，遣其将陈可[、王建武等率兵守全义岭。殷遣使聘于士<br /><br />&nbsp;&nbsp;&nbsp;&nbsp;政，使者至境上，可[等不纳。殷怒，遣琼等以兵七千攻之，擒可[等及其兵二<br /><br />&nbsp;&nbsp;&nbsp;&nbsp;千余人，悉坑之，遂围桂管，虏士政，尽取其属州。殷表琼桂管观察使。四年，<br /><br />&nbsp;&nbsp;&nbsp;&nbsp;拜殷武安军节度使。<br /><br />&nbsp;&nbsp;&nbsp;&nbsp;初，孙儒败于宣州，殷弟z为杨行密所执，行密收儒余兵为“黑云都”，以<br /><br />&nbsp;&nbsp;&nbsp;&nbsp;z为指挥使。z从行密攻战，数有功，为人质重，未尝自矜，行密爱之，问z谁<br /><br />&nbsp;&nbsp;&nbsp;&nbsp;家子，z曰：“马殷弟也。”行密大惊曰：“汝兄贵矣，吾今归汝可乎？”z不<br /><br />&nbsp;&nbsp;&nbsp;&nbsp;对。他日又问之，z谢曰：“臣，孙儒败卒也，幸公待以不死，非杀身不足报。<br /><br />&nbsp;&nbsp;&nbsp;&nbsp;湖南邻境，朝夕闻殷动静足矣，不愿去也。”行密叹曰：“昔吾爱子之貌，今吾<br /><br />&nbsp;&nbsp;&nbsp;&nbsp;得子之心矣。然勉为吾合二国之欢，通商贾、易有无以相资，亦所以报我也！”<br /><br />&nbsp;&nbsp;&nbsp;&nbsp;乃厚礼遣z归。殷大喜，表z节度副使。<br /><br />&nbsp;&nbsp;&nbsp;&nbsp;行密遣将刘存等攻杜洪，围鄂州，殷遣秦彦晖、许德勋以舟兵救之，已而杜<br /><br />&nbsp;&nbsp;&nbsp;&nbsp;洪败死，存等遂攻殷。殷遣彦晖拒于上流，偏将黄[以舟三百伏浏阳口。存等屡<br /><br />&nbsp;&nbsp;&nbsp;&nbsp;战不胜，乃致书于殷以求和，殷欲许之，彦晖曰：“淮人多诈，将怠我师，不可<br /><br />&nbsp;&nbsp;&nbsp;&nbsp;信。”急击之，存等退走，黄[以浏阳舟截江合击，大败之，刘存及陈知新战死，<br /><br />&nbsp;&nbsp;&nbsp;&nbsp;彦晖取岳州。<br /><br />&nbsp;&nbsp;&nbsp;&nbsp;梁太祖即位，殷遣使修贡，太祖拜殷侍中兼中书令，封楚王。荆南高季昌以<br /><br />&nbsp;&nbsp;&nbsp;&nbsp;兵断汉口，邀殷贡使，殷遣许德勋攻其沙头，季昌求和，乃止。杨行密袁州刺史<br /><br />&nbsp;&nbsp;&nbsp;&nbsp;吕师周来奔。师周，勇健豪侠，颇通纬候、兵书，自言五世将家，惧不能免，常<br /><br />&nbsp;&nbsp;&nbsp;&nbsp;与酒徒聚饮，醉则起舞，悲歌慷慨泣下。行密闻之，疑其有异志，使人察其动静。<br /><br />&nbsp;&nbsp;&nbsp;&nbsp;师周益惧，谓其裨将綦毋章曰：“吾与楚人为敌境，吾常望其营上云气甚佳，未<br /><br />&nbsp;&nbsp;&nbsp;&nbsp;易败也。吾闻马公仁者，待士有礼，吾欲逃死于楚可乎？”章曰：“公自图之，<br /><br />&nbsp;&nbsp;&nbsp;&nbsp;章舌可断，语不泄也。”师周以兵猎境上，乃奔于楚，綦毋章纵其家属随之。殷<br /><br />&nbsp;&nbsp;&nbsp;&nbsp;闻师周至，大喜曰：“吾方南图岭表而得此人，足矣。”以为马步军都指挥使，<br /><br />&nbsp;&nbsp;&nbsp;&nbsp;率兵攻岭南，取昭、贺、梧、蒙、龚、富等州。殷表师周昭州刺史。<br /><br />&nbsp;&nbsp;&nbsp;&nbsp;朗州雷彦恭召吴人攻平江，许德勋击败之。殷遣秦彦晖攻朗州，彦恭奔于吴，<br /><br />&nbsp;&nbsp;&nbsp;&nbsp;执其弟彦雄等七人送于梁。于是澧州向瑰、辰州宋邺、溆州昌师益等率溪洞诸蛮<br /><br />&nbsp;&nbsp;&nbsp;&nbsp;皆附于殷。殷请升朗州为永顺军，表张佶节度使。殷乃请依唐太宗故事，开天册<br /><br />&nbsp;&nbsp;&nbsp;&nbsp;府，置官属。太祖拜殷天册上将军，殷以其弟z为左相，存为右相，廖光图等十<br /><br />&nbsp;&nbsp;&nbsp;&nbsp;八人为学士。末帝时，加殷武昌、静江、宁远等军节度使，洪、鄂四面行营都统。<br /><br />&nbsp;&nbsp;&nbsp;&nbsp;唐庄宗灭梁，殷遣其子希范修贡京师，上梁所授都统印。庄宗问洞庭广狭，<br /><br />&nbsp;&nbsp;&nbsp;&nbsp;希范对曰：“车驾南巡，才堪饮马尔。”庄宗嘉之。庄宗平蜀，殷大惧，表求致<br /><br />&nbsp;&nbsp;&nbsp;&nbsp;仕，庄宗下玺书慰劳之。明宗即位，遣使修贡，并贺明年正月，荆南高季昌执其<br /><br />&nbsp;&nbsp;&nbsp;&nbsp;贡使史光宪。殷遣袁诠、王环等攻之，至其城下，季昌求和，乃止。<br /><br />&nbsp;&nbsp;&nbsp;&nbsp;殷初兵力尚寡，与杨行密、成I、刘等为敌国，殷患之，问策于其将高郁，<br /><br />&nbsp;&nbsp;&nbsp;&nbsp;郁曰：“成I地狭兵寡，不足为吾患，而刘志在五管而已，杨行密，孙儒之仇，<br /><br />&nbsp;&nbsp;&nbsp;&nbsp;虽以万金交之，不能得其欢心。然尊王仗顺，霸者之业也，今宜内奉朝廷以求封<br /><br />&nbsp;&nbsp;&nbsp;&nbsp;爵而外夸邻敌，然后退修兵农，畜力而有待尔。”于是殷始修贡京师，然岁贡不<br /><br />&nbsp;&nbsp;&nbsp;&nbsp;过所产茶茗而已。乃自京师至襄、唐、郢、复等州置邸务以卖茶，其利十倍。郁<br /><br />&nbsp;&nbsp;&nbsp;&nbsp;又讽殷铸铅铁钱，以十当铜钱一。又令民自造茶以通商旅，而收其算，岁入万计。<br /><br />&nbsp;&nbsp;&nbsp;&nbsp;由是地大力完，数邀封爵。<br /><br />&nbsp;&nbsp;&nbsp;&nbsp;天成二年，请建行台。明宗封殷楚国王，有司言无封国王礼，请如三公用竹<br /><br />&nbsp;&nbsp;&nbsp;&nbsp;册，乃遣尚书右丞李序持节以竹册封之。殷以潭州为长沙府，建国承制，自置官<br /><br />&nbsp;&nbsp;&nbsp;&nbsp;属，以其弟z为静江军节度使，子希振武顺军节度使，次子希声判内外诸军事，<br /><br />&nbsp;&nbsp;&nbsp;&nbsp;姚彦章为左相，许德勋为右相，李铎为司徒，崔颖为司空，拓拔常为仆射，马珙<br /><br />&nbsp;&nbsp;&nbsp;&nbsp;为尚书，文武皆进位。谥其曾祖筠曰文肃、祖正曰庄穆、父元丰曰景庄，立三庙<br /><br />&nbsp;&nbsp;&nbsp;&nbsp;于长沙。长兴元年，殷卒，年七十九，诏曰“马殷官爵俱高，无以为赠，谥曰武<br /><br />&nbsp;&nbsp;&nbsp;&nbsp;穆”而已。子希声立。<br /><br />&nbsp;&nbsp;&nbsp;&nbsp;希声字若讷，殷次子也。殷建国，以希声判内外诸军事。荆南高季昌闻殷将<br /><br />&nbsp;&nbsp;&nbsp;&nbsp;高郁素教殷以计策而楚以强，患之，尝使谍者行间于殷，殷不听。希声用事，谍<br /><br />&nbsp;&nbsp;&nbsp;&nbsp;者语希声曰：“季昌闻楚用高郁，大喜，以为亡马氏者必郁也。”希声素愚，以<br /><br />&nbsp;&nbsp;&nbsp;&nbsp;为然，遽夺郁兵职，郁怒曰：“吾事君王久矣，亟营西山，将老焉，犬子渐大，<br /><br />&nbsp;&nbsp;&nbsp;&nbsp;能咋人矣！”希声闻之，矫殷令杀郁。殷老不复省事，莫知郁死，是日大雾四塞，<br /><br />&nbsp;&nbsp;&nbsp;&nbsp;殷怪之，语左右曰：“吾尝从孙儒，儒每杀不辜，天必大雾，岂马步狱有冤死乎？”<br /><br />&nbsp;&nbsp;&nbsp;&nbsp;明日，吏以状白，殷拊膺大哭曰：“吾荒耄如此，而杀吾勋旧！”顾左右曰：<br /><br />&nbsp;&nbsp;&nbsp;&nbsp;“吾亦不久于此矣！”明年殷薨。<br /><br />&nbsp;&nbsp;&nbsp;&nbsp;希声立，授武安、静江等军节度使。希声尝闻梁太祖好食鸡，慕之，乃日烹<br /><br />&nbsp;&nbsp;&nbsp;&nbsp;五十鸡以供膳。葬殷上潢，希声不哭泣，顿食鸡肉数器而起。其礼部侍郎潘起讥<br /><br />&nbsp;&nbsp;&nbsp;&nbsp;之曰：“昔阮籍居丧而食蒸豚，世岂乏贤邪！”长兴三年，希声卒，追封衡阳王。<br /><br />&nbsp;&nbsp;&nbsp;&nbsp;弟希范立。<br /><br />&nbsp;&nbsp;&nbsp;&nbsp;希范字宝规，殷第四子也。殷子十余人，嫡子希振长而贤，其次希声与希范<br /><br />&nbsp;&nbsp;&nbsp;&nbsp;同日生，而希声母袁夫人有美色，希声以母宠得立，而希振弃官为道士，居于家。<br /><br />&nbsp;&nbsp;&nbsp;&nbsp;希声卒，而希范以次立，袭殷官爵，封楚王。清泰二年，赐以弓矢冠剑。天福四<br /><br />&nbsp;&nbsp;&nbsp;&nbsp;年，加希范天册上将军，开府承制如殷故事。<br /><br />&nbsp;&nbsp;&nbsp;&nbsp;希范好学，善诗，文士廖光图、徐仲雅、李皋、拓拔常等十八人皆故殷时学<br /><br />&nbsp;&nbsp;&nbsp;&nbsp;士，希范性奢侈，光图等皆薄徒，饮博欢呼，独常沉厚长者，上书切谏，光图等<br /><br />&nbsp;&nbsp;&nbsp;&nbsp;恶之。<br /><br />&nbsp;&nbsp;&nbsp;&nbsp;襄州安从进、安州李金全叛，晋高祖诏希范出兵。希范遣张少敌以舟兵趋汉<br /><br />&nbsp;&nbsp;&nbsp;&nbsp;阳，漕米五万斛以馈军，金全等败，少敌乃旋。<br /><br />&nbsp;&nbsp;&nbsp;&nbsp;溪州刺史彭士愁率锦、奖诸蛮攻澧州，希范遣刘汀⒘跞明等以步卒五千击<br /><br />&nbsp;&nbsp;&nbsp;&nbsp;之，士愁大败。偷裙ハ州，士愁走奖州，遣其子师甭手盥酋降于汀Ｏ州西<br /><br />&nbsp;&nbsp;&nbsp;&nbsp;接柯、两林，南通桂林、象郡，希范乃立铜柱以为表，命学士李皋铭之。于是，<br /><br />&nbsp;&nbsp;&nbsp;&nbsp;南宁州酋长莫彦殊率其本部十八州、都云酋长尹怀昌率其昆明等十二部、柯张<br /><br />&nbsp;&nbsp;&nbsp;&nbsp;万浚率其夷、播等七州皆附于希范。<br /><br />&nbsp;&nbsp;&nbsp;&nbsp;希范作会春园、嘉宴堂，其费巨万，始加赋于国中，拓拔常切谏以为不可。<br /><br />&nbsp;&nbsp;&nbsp;&nbsp;希范又作九龙殿，以八龙绕柱，自言身一龙也。是时，契丹灭晋，中国大乱，希<br /><br />&nbsp;&nbsp;&nbsp;&nbsp;范牙将丁思觐廷谏希范曰：“先王起卒伍，以攻战而得此州，倚朝廷以制邻敌，<br /><br />&nbsp;&nbsp;&nbsp;&nbsp;传国三世，有地数千里，养兵十万人。今天子囚辱，中国无主，真霸者立功之时。<br /><br />&nbsp;&nbsp;&nbsp;&nbsp;诚能悉国之兵出荆、襄以趋京师，倡义于天下，此桓文、之业也。奈何耗国用而<br /><br />&nbsp;&nbsp;&nbsp;&nbsp;穷土木，为儿女之乐乎？”希范谢之，思觐_目视希范曰：“孺子终不可教也！”<br /><br />&nbsp;&nbsp;&nbsp;&nbsp;乃扼喉而死。开运四年，希范卒，年四十九，谥曰文昭。希广立。<br /><br />&nbsp;&nbsp;&nbsp;&nbsp;希广字德丕，希范同母弟也。希范平生恶拓拔常谏诤，常入谒，希范呼阍者<br /><br />&nbsp;&nbsp;&nbsp;&nbsp;指常曰：“吾不欲见此人，勿复内也。”乃谢绝之。及卧病，始思常言，以为忠，<br /><br />&nbsp;&nbsp;&nbsp;&nbsp;召之托以希广。希范卒，常数劝希广以位奉其兄希萼，希广不从。<br /><br />&nbsp;&nbsp;&nbsp;&nbsp;希萼为朗州节度使，希范之卒，希萼自朗州来奔丧。希广将刘彦谋曰：<br /><br />&nbsp;&nbsp;&nbsp;&nbsp;“武陵之来，其意不善，宜出兵迎之，以备非常，使其解甲释兵而后入。”张少<br /><br />&nbsp;&nbsp;&nbsp;&nbsp;敌、周廷诲曰：“王能与之则已，不然宜早除之。”希广泣曰：“吾兄也，焉忍<br /><br />&nbsp;&nbsp;&nbsp;&nbsp;杀之，分国而治可也。”乃以兵迎希萼于Q石，止之于碧湘宫，厚赂以遣之。希<br /><br />&nbsp;&nbsp;&nbsp;&nbsp;萼愤然而去，乃遣使诣京师求封爵，请置邸称藩。汉隐帝不许，降玺书慰劳讲解<br /><br />&nbsp;&nbsp;&nbsp;&nbsp;之。希萼怒，送款于李景，举兵攻长沙。希广遣刘彦、许可琼等御之。<br /><br />&nbsp;&nbsp;&nbsp;&nbsp;彦败希萼于仆射洲。希萼去，诱溪洞诸蛮寇益阳。希广遣崔珙琏以步卒<br /><br />&nbsp;&nbsp;&nbsp;&nbsp;七千屯湘乡玉潭以遏诸蛮。刘彦以舟兵趋武陵，攻希萼。彦败于湄洲，<br /><br />&nbsp;&nbsp;&nbsp;&nbsp;希广大惧，遣使请兵于京师，汉隐帝不能出师。希萼舟兵沿江而上，自号“顺天<br /><br />&nbsp;&nbsp;&nbsp;&nbsp;将军”，攻岳州，刺史王S坚城不战，希萼呼S曰：“吾昔约君同行，今何异心<br /><br />&nbsp;&nbsp;&nbsp;&nbsp;乎？”S曰：“君王兄弟不相容，而责将吏异心乎？愿君王入长沙，不伤同气，<br /><br />&nbsp;&nbsp;&nbsp;&nbsp;臣不敢不尽节。”希萼引兵去，下湘乡，止长沙，屯水西。刘彦、许可琼屯<br /><br />&nbsp;&nbsp;&nbsp;&nbsp;水东。<br /><br />&nbsp;&nbsp;&nbsp;&nbsp;彭师钡浅峭水西军，入白希广曰：“武陵兵骄，杂以蛮，其势易破。请<br /><br />&nbsp;&nbsp;&nbsp;&nbsp;令可琼等阵山前，臣以步兵三千自巴溪渡江趋岳麓，候夜击之。”希广以为可，<br /><br />&nbsp;&nbsp;&nbsp;&nbsp;而可琼已阴送款于希萼，遂沮其议。明日，师币杩汕砑剖拢_目叱之曰：<br /><br />&nbsp;&nbsp;&nbsp;&nbsp;“视汝反文在面，岂欲投贼乎！”拂衣而出，急白希广，请杀之，希广不听。希<br /><br />&nbsp;&nbsp;&nbsp;&nbsp;萼攻长乐门，牙将吴宏、杨涤战于门中，希萼少衄，已而许可琼奔于希萼，宏、<br /><br />&nbsp;&nbsp;&nbsp;&nbsp;涤闻之皆溃。希广率妻子匿于慈堂。明日擒之。希萼见之恻然曰：“此钝夫也，<br /><br />&nbsp;&nbsp;&nbsp;&nbsp;岂能为恶？左右惑之尔。”顾其下曰：“吾欲活之，如何？”其下皆不对，遂缢<br /><br />&nbsp;&nbsp;&nbsp;&nbsp;死之。<br /><br />&nbsp;&nbsp;&nbsp;&nbsp;乾v三年，希萼自立。明年，汉隐帝崩，京师大乱，希萼遂臣于李景，景册<br /><br />&nbsp;&nbsp;&nbsp;&nbsp;封希萼楚王，希萼悉以军政事任其弟希崇。希崇与楚旧将徐威、陆孟俊、鲁绾等<br /><br />&nbsp;&nbsp;&nbsp;&nbsp;谋作乱。希萼置酒端阳门，希崇辞以疾，威等纵恶马十余匹，以壮士执胨嬷，<br /><br />&nbsp;&nbsp;&nbsp;&nbsp;突入其府，劫库兵，缚希萼，迎希崇以立。希崇遣彭师薄⒘钨惹粝］嘤诤馍剑<br /><br />&nbsp;&nbsp;&nbsp;&nbsp;师狈钕］辔衡山王，臣于李景。希崇惧，亦请命于景。景遣边镐入楚，尽迁马<br /><br />&nbsp;&nbsp;&nbsp;&nbsp;氏之族于金陵，时周广顺元年也。封希萼楚王，居洪州；希崇领舒州节度使，居<br /><br />&nbsp;&nbsp;&nbsp;&nbsp;扬州。<br /><br />&nbsp;&nbsp;&nbsp;&nbsp;显德三年，世宗征淮，下扬州，下诏抚安马氏子孙。已而扬州复入于景，希<br /><br />&nbsp;&nbsp;&nbsp;&nbsp;崇率其兄弟十七人归京师，拜右羽林统军，希能左屯卫大将军，希贯右千牛卫大<br /><br />&nbsp;&nbsp;&nbsp;&nbsp;将军，希隐、希浚、希知、希朗皆为节度行军司马。<br /><br />&nbsp;&nbsp;&nbsp;&nbsp;刘言，吉州庐陵人也。王进逵，武陵人也。言，初事刺史彭\，从\奔楚，<br /><br />&nbsp;&nbsp;&nbsp;&nbsp;言事希范为长州刺史。进逵少为静江军卒，事希萼为指挥使。<br /><br />&nbsp;&nbsp;&nbsp;&nbsp;希萼攻希广，以进逵为先锋，陷长沙。长沙遭乱残毁，希萼使进逵以静江兵<br /><br />&nbsp;&nbsp;&nbsp;&nbsp;营缉之，兵皆愁怨，进逵因拥之，夜以长柯巨斧斫关，奔归武陵。希萼方醉，不<br /><br />&nbsp;&nbsp;&nbsp;&nbsp;能省，明日遣将唐翥追之，及于武陵，翥战大败而还。进逵乃逐出留后马光惠，<br /><br />&nbsp;&nbsp;&nbsp;&nbsp;迎言于辰州以为帅，进逵自为副。已而希萼将徐威等作乱，缚希萼而立希崇，湖<br /><br />&nbsp;&nbsp;&nbsp;&nbsp;南大乱。李景遣边镐入楚，迁马氏于金陵，因并召言。言不从，遣进逵与行军司<br /><br />&nbsp;&nbsp;&nbsp;&nbsp;马何景真等攻镐于长沙，镐败走。<br /><br />&nbsp;&nbsp;&nbsp;&nbsp;周广顺三年，言奉表京师，以邀封爵。又言长沙残破，不可居，请移治所于<br /><br />&nbsp;&nbsp;&nbsp;&nbsp;武陵。周太祖皆从之，乃升朗州为武平军，在武安军上，以言为节度使，因以武<br /><br />&nbsp;&nbsp;&nbsp;&nbsp;安授进逵，进逵自以言己所迎立，不为之下。言患之，二人始有隙，欲相图。进<br /><br />&nbsp;&nbsp;&nbsp;&nbsp;逵谋曰：“言将可用者不过何景真、朱全L尔，召而杀之，言可取也。”是时，<br /><br />&nbsp;&nbsp;&nbsp;&nbsp;刘晟取楚梧、桂、宜、蒙等州，进逵因白言召景真等会兵攻晟。言信之，遣景真、<br /><br />&nbsp;&nbsp;&nbsp;&nbsp;全L往，至皆见杀，乃举兵袭武陵，执言杀之，奉表京师，周太祖即以进逵为武<br /><br />&nbsp;&nbsp;&nbsp;&nbsp;平军节度使。<br /><br />&nbsp;&nbsp;&nbsp;&nbsp;世宗征淮南，授进逵南面行营都统。进逵攻鄂州，过岳州，岳州刺史潘叔嗣，<br /><br />&nbsp;&nbsp;&nbsp;&nbsp;进逵故时同列，待进逵甚谨。进逵左右就叔嗣求赂，叔嗣不与，左右谗其短，进<br /><br />&nbsp;&nbsp;&nbsp;&nbsp;逵面骂之，叔嗣惭恨，语其下曰：“进逵战胜而还，吾无遗类矣。”进逵入鄂州，<br /><br />&nbsp;&nbsp;&nbsp;&nbsp;方攻下长山，叔嗣以兵袭武陵。进逵闻之，轻舟而归，与叔嗣战武陵城外，进逵<br /><br />&nbsp;&nbsp;&nbsp;&nbsp;败，见杀。<br /><br />&nbsp;&nbsp;&nbsp;&nbsp;周行逢，武陵人也。与王进逵俱为静江军卒，事希萼为军校。进逵攻边镐，<br /><br />&nbsp;&nbsp;&nbsp;&nbsp;行逢别破益阳，杀李景兵二千余人，擒其将李建期。进逵为武安军节度使，拜行<br /><br />&nbsp;&nbsp;&nbsp;&nbsp;逢集州刺史，为进逵行军司马。进逵与刘言有隙，行逢为画谋策袭杀言。进逵据<br /><br />&nbsp;&nbsp;&nbsp;&nbsp;武陵，行逢据潭州。<br /><br />&nbsp;&nbsp;&nbsp;&nbsp;显德元年，拜行逢武清军节度使，权知潭州军府事。潘叔嗣杀进逵，或劝其<br /><br />&nbsp;&nbsp;&nbsp;&nbsp;入武陵，叔嗣曰：“吾杀进逵，救死而已，武陵非吾利也。”乃还岳州，遣其客<br /><br />&nbsp;&nbsp;&nbsp;&nbsp;将李简率武陵人迎行逢于潭州。行逢入武陵，或请以潭州与叔嗣，行逢曰：“叔<br /><br />&nbsp;&nbsp;&nbsp;&nbsp;嗣杀主帅，罪当死，以其迎我，未忍杀尔。若与武安，是吾使之杀王公也。”召<br /><br />&nbsp;&nbsp;&nbsp;&nbsp;以为行军司马。叔嗣怒，称疾不至，行逢怒曰：“是又欲杀我矣！”乃阳以武安<br /><br />&nbsp;&nbsp;&nbsp;&nbsp;与之，召使至府受命，至则杀之。<br /><br />&nbsp;&nbsp;&nbsp;&nbsp;行逢故武陵农家子，少贫贱无行，多慷慨大言。及居武陵，能俭约自勉励，<br /><br />&nbsp;&nbsp;&nbsp;&nbsp;而性勇敢，果于杀戮，麾下将吏素恃功骄慢者，一以法绳之。大将十余人谋为乱，<br /><br />&nbsp;&nbsp;&nbsp;&nbsp;行逢召宴诸将，酒半，以壮士擒下斩之，一境皆畏服。民过无大小皆死，夫人严<br /><br />&nbsp;&nbsp;&nbsp;&nbsp;氏谏曰：“人情有善恶，安得一概杀之乎！”行逢怒曰：“此外事，妇人何知！”<br /><br />&nbsp;&nbsp;&nbsp;&nbsp;严氏不悦，绐曰：“家田佃户，以公贵，颇不力农，多恃势以侵民，请往视之。”<br /><br />&nbsp;&nbsp;&nbsp;&nbsp;至则营居以老，岁时衣青裙押佃户送租入城。行逢往就见之，劳曰：“吾贵矣，<br /><br />&nbsp;&nbsp;&nbsp;&nbsp;夫人何自苦邪！”严氏曰：“公思作户长时乎？民租后时，常苦鞭扑，今贵矣，<br /><br />&nbsp;&nbsp;&nbsp;&nbsp;宜先期以率众，安得遂忘垅亩间乎！”行逢强邀之，以群妾拥升肩舆，严氏卒无<br /><br />&nbsp;&nbsp;&nbsp;&nbsp;留意，因曰：“公用法太严而失人心，所以不欲留者，一旦祸起，田野间易为逃<br /><br />&nbsp;&nbsp;&nbsp;&nbsp;死尔。”行逢为少损。<br /><br />&nbsp;&nbsp;&nbsp;&nbsp;建隆三年，行逢病，召其将吏，以其子保权属之曰：“吾起陇亩为团兵，同<br /><br />&nbsp;&nbsp;&nbsp;&nbsp;时十人，皆以诛死，惟衡州刺史张文表独存，然常怏怏不得行军司马。吾死，文<br /><br />&nbsp;&nbsp;&nbsp;&nbsp;表必叛，当以杨师[讨之。如其不能，则婴城勿战，自归于朝廷。”<br /><br />&nbsp;&nbsp;&nbsp;&nbsp;行逢卒，子保权立。文表闻之，怒曰：“行逢与我起微贱而立功名，今日安<br /><br />&nbsp;&nbsp;&nbsp;&nbsp;能北面事小儿乎！”遂举兵叛，攻下潭州。保权乞师于朝廷，亦命杨师[讨文表，<br /><br />&nbsp;&nbsp;&nbsp;&nbsp;告以先人之言，感激涕泣，师[亦泣，顾其军曰：“汝见郎君乎？年未成人而贤<br /><br />&nbsp;&nbsp;&nbsp;&nbsp;若此。”军士奋然，皆思自效。师[至平津亭，文表出战，大败之。初，保权之<br /><br />&nbsp;&nbsp;&nbsp;&nbsp;乞师也，太祖皇帝遣慕容延钊讨文表，未至而文表为师[所执。延钊兵入朗州，<br /><br />&nbsp;&nbsp;&nbsp;&nbsp;保权举族朝于京师，其后事具国史。<br /><br />&nbsp;&nbsp;&nbsp;&nbsp;（殷自唐乾宁三年入湖南，至周广顺元年，凡五十七年，余具《年谱》注。）</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944365);">加入书签</a><a
                        href="944364.html">上一页</a>&larr;<a href="index.html">返回列表</a>&rarr;<a
                            href="944366.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944364.html"; var next_page = "944366.html"; var index_page = "index.html"; var sortid = "9"; var article_id = "14650"; var chapter_id = "944365"; var articlename = "新五代史"; var chaptername = " 卷六十六 楚世家第六"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>