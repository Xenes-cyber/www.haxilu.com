<!DOCTYPE html>
<html>
<head>
<meta charset="gbk" />
<title>新五代史- 卷三十一 周臣传第十九-在线阅读-哈西文学网</title>
<meta name="keywords" content="欧阳修，新五代史， 卷三十一 周臣传第十九全文， 卷三十一 周臣传第十九在线阅读 哈西文学网" />
<meta name="description" content="哈西文学网提供欧阳修的新五代史  卷三十一 周臣传第十九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944330.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944330.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷三十一 周臣传第十九</h1>
            <div class="link xb">
                <a href="944329.html">上一页</a>&larr;<a href="index.html">返回列表</a>&rarr;<a
                    href="944331.html">下一页</a></div>			
            <div id="BookText">&nbsp;&nbsp;&nbsp;&nbsp;○王朴<br /><br />&nbsp;&nbsp;&nbsp;&nbsp;王朴，字文伯，东平人也。少举进士，为校书郎，依汉枢密使杨。与王<br /><br />&nbsp;&nbsp;&nbsp;&nbsp;章、史弘肇等有隙，朴见汉兴日浅，隐帝年少孱弱，任用小人，而为大臣，与<br /><br />&nbsp;&nbsp;&nbsp;&nbsp;将相交恶，知其必乱，乃去东归。后李业等教隐帝诛权臣，与章、弘肇皆见<br /><br />&nbsp;&nbsp;&nbsp;&nbsp;杀，三家之客多及，而朴以故独免。<br /><br />&nbsp;&nbsp;&nbsp;&nbsp;周世宗镇澶州，朴为节度掌书记。世宗为开封尹，拜朴右拾遗，为推官。世<br /><br />&nbsp;&nbsp;&nbsp;&nbsp;宗即位，迁比部郎中，献《平边策》，曰：<br /><br />&nbsp;&nbsp;&nbsp;&nbsp;唐失道而失吴、蜀，晋失道而失幽、并。观所以失之之由，知所以平之之术。<br /><br />&nbsp;&nbsp;&nbsp;&nbsp;当失之时，君暗政乱，兵骄民困，近者奸于内，远者叛于外，小不制而至于c，<br /><br />&nbsp;&nbsp;&nbsp;&nbsp;大不制而至于滥，天下离心，人不用命，吴、蜀乘其乱而窃其号，幽、并乘其间<br /><br />&nbsp;&nbsp;&nbsp;&nbsp;而据其地。平之之术，在乎反唐、晋之失而已。必先进贤退不肖，以清其时；用<br /><br />&nbsp;&nbsp;&nbsp;&nbsp;能去不能，以审其材；恩信号令，以结其心；赏功罚罪，以尽其力；恭俭节用，<br /><br />&nbsp;&nbsp;&nbsp;&nbsp;以丰其财；徭役以时，以阜其民。俟其仓廪实、器用备、人可用而举之。彼方之<br /><br />&nbsp;&nbsp;&nbsp;&nbsp;民，知我政化大行，上下同心，力强财足，人安将和，有必取之势，则知彼情状<br /><br />&nbsp;&nbsp;&nbsp;&nbsp;者愿为之间谍，知彼山川者愿为之先导。彼民与此民之心同，是与天意同；与天<br /><br />&nbsp;&nbsp;&nbsp;&nbsp;意同，则无不成之功。<br /><br />&nbsp;&nbsp;&nbsp;&nbsp;攻取之道，从易者始。当今惟吴易图，东至海，南至江，可挠之地二千里。<br /><br />&nbsp;&nbsp;&nbsp;&nbsp;从少备处先挠之，备东则挠西，备西则挠东，彼必奔走以救其弊，奔走之间，可<br /><br />&nbsp;&nbsp;&nbsp;&nbsp;以知彼之虚实、众之强弱，攻虚击弱，则所向无前矣。勿大举，但以轻兵挠之。<br /><br />&nbsp;&nbsp;&nbsp;&nbsp;彼人怯弱，知我师入其地，必大发以来应，数大发则民困而国竭，一不大发则我<br /><br />&nbsp;&nbsp;&nbsp;&nbsp;获其利。彼竭我利，则江北诸州乃国家之所有也。既得江北，则用彼之民，扬我<br /><br />&nbsp;&nbsp;&nbsp;&nbsp;之兵，江之南亦不难而平之也。如此，则用力少而收功多。得吴，则桂、广皆为<br /><br />&nbsp;&nbsp;&nbsp;&nbsp;内臣，岷、蜀可飞书而召之。如不至，则四面并进，席卷而蜀平矣。吴、蜀平，<br /><br />&nbsp;&nbsp;&nbsp;&nbsp;幽可望风而至。唯并必死之寇，不可以恩信诱，必须以强兵攻，力已竭，气已丧，<br /><br />&nbsp;&nbsp;&nbsp;&nbsp;不足以为边患，可为后图。方今兵力精练，器用具备，群下知法，诸将用命，一<br /><br />&nbsp;&nbsp;&nbsp;&nbsp;稔之后，可以平边。<br /><br />&nbsp;&nbsp;&nbsp;&nbsp;臣书生也，不足以讲大事，至于不达大体，不合机变，惟陛下宽之。<br /><br />&nbsp;&nbsp;&nbsp;&nbsp;迁左谏议大夫，知开封府事。岁中，迁左散骑常侍，充端明殿学士。是时，<br /><br />&nbsp;&nbsp;&nbsp;&nbsp;世宗新即位，锐意征伐，已挠群议，亲败刘F于高平，归而益治兵，慨然有平一<br /><br />&nbsp;&nbsp;&nbsp;&nbsp;天下之志。数顾大臣问治道，选文学之士徐台符等二十人，使作《为君难为臣不<br /><br />&nbsp;&nbsp;&nbsp;&nbsp;易论》及《平边策》，朴在选中。而当时文士皆不欲上急于用武，以谓平定c乱，<br /><br />&nbsp;&nbsp;&nbsp;&nbsp;在修文德以为先。惟翰林学士陶谷窦仪、御史中丞杨昭俭与朴皆言用兵之策，朴<br /><br />&nbsp;&nbsp;&nbsp;&nbsp;谓江淮为可先取。世宗雅已知朴，及见其议论伟然，益以为奇，引与计议天下事，<br /><br />&nbsp;&nbsp;&nbsp;&nbsp;无不合，遂决意用之。显德三年，征淮，以仆为东京副留守。还，拜户部侍郎、<br /><br />&nbsp;&nbsp;&nbsp;&nbsp;枢密副使，迁枢密使。四年，再征淮，以朴留守京师。<br /><br />&nbsp;&nbsp;&nbsp;&nbsp;世宗之时，外事征伐，而内修法度。朴为人明敏多材智，非独当世之务，至<br /><br />&nbsp;&nbsp;&nbsp;&nbsp;于阴阳律历之法，莫不通焉。显德二年，诏朴校定大历，乃削去近世符天流俗不<br /><br />&nbsp;&nbsp;&nbsp;&nbsp;经之学，设通、经、统三法，以岁轨离交朔望周变率策之数，步日月五星，为《<br /><br />&nbsp;&nbsp;&nbsp;&nbsp;钦天历》。六年，又诏朴考正雅乐，朴以谓十二律管互吹，难得其真，乃依京房<br /><br />&nbsp;&nbsp;&nbsp;&nbsp;为律准，以九尺之弦十三，依管长短寸分设柱，用七声为均，乐成而和。<br /><br />&nbsp;&nbsp;&nbsp;&nbsp;朴性刚果，又见信于世宗，凡其所为，当时无敢难者，然人亦莫能加也。世<br /><br />&nbsp;&nbsp;&nbsp;&nbsp;宗征淮，朴留京师，广新城，通道路，庄伟宏阔，今京师之制，多其所规为。其<br /><br />&nbsp;&nbsp;&nbsp;&nbsp;所作乐，至今用之不可变。其陈用兵之略，非特一时之策。至言诸国兴灭次第云：<br /><br />&nbsp;&nbsp;&nbsp;&nbsp;“淮南可最先取，并必死之寇，最后亡。”其后宋兴，平定四方，惟并独后服，<br /><br />&nbsp;&nbsp;&nbsp;&nbsp;皆如朴言。<br /><br />&nbsp;&nbsp;&nbsp;&nbsp;六年春，世宗遣朴行视汴口，作斗门，还，过故相李Y第，疾作，仆于坐上，<br /><br />&nbsp;&nbsp;&nbsp;&nbsp;舁归而卒，年五十四。世宗临其丧，以玉钺叩地，大恸者数四。赠侍中。<br /><br />&nbsp;&nbsp;&nbsp;&nbsp;○郑仁诲<br /><br />&nbsp;&nbsp;&nbsp;&nbsp;郑仁诲，字日新，太原晋阳人也。初，事唐将陈绍光。绍光为人骁勇而好使<br /><br />&nbsp;&nbsp;&nbsp;&nbsp;酒，尝因醉怒仁诲，拔剑欲杀之，左右皆奔走，仁诲植立不动，无惧色，绍光掷<br /><br />&nbsp;&nbsp;&nbsp;&nbsp;剑于地，抚仁诲曰：“汝有器量，必富贵，非吾所及也。”仁诲后弃绍光去，还<br /><br />&nbsp;&nbsp;&nbsp;&nbsp;乡里，事母以孝闻。汉高祖为河东节度使，周太祖居帐下，时时往过仁诲，与语<br /><br />&nbsp;&nbsp;&nbsp;&nbsp;甚欢。每事有疑，即从仁诲质问，仁诲所对不阿，周太祖益奇之。汉兴，周太祖<br /><br />&nbsp;&nbsp;&nbsp;&nbsp;为枢密使，乃召仁诲用之，累官至内客省使。太祖破李守贞于河中，军中机画，<br /><br />&nbsp;&nbsp;&nbsp;&nbsp;仁诲多所参决。太祖入立，以仁诲为大内都点检、恩州团练使、枢密副使，累迁<br /><br />&nbsp;&nbsp;&nbsp;&nbsp;宣徽北院使，出为镇宁军节度使。显德元年，拜枢密使。世宗攻河东，仁诲留守<br /><br />&nbsp;&nbsp;&nbsp;&nbsp;东都。明年冬，以疾卒。世宗将临其丧，有司言岁不利临丧，世宗不听，乃先以<br /><br />&nbsp;&nbsp;&nbsp;&nbsp;桃R而临之。<br /><br />&nbsp;&nbsp;&nbsp;&nbsp;仁诲自其微时，常为太祖谋画，及居大位，未尝有所闻，而太祖、世宗皆亲<br /><br />&nbsp;&nbsp;&nbsp;&nbsp;重之，然亦能谦谨好礼，不自矜伐，为士大夫所称。赠中书令，追封韩国公，谥<br /><br />&nbsp;&nbsp;&nbsp;&nbsp;曰忠正。<br /><br />&nbsp;&nbsp;&nbsp;&nbsp;○扈载<br /><br />&nbsp;&nbsp;&nbsp;&nbsp;扈载，字仲熙，北燕人也。少好学，善属文。广顺初，举进士高第，拜校书<br /><br />&nbsp;&nbsp;&nbsp;&nbsp;郎，直史馆。再迁监察御史。其为文章，以辞多自喜。常次历代有国废兴治乱之<br /><br />&nbsp;&nbsp;&nbsp;&nbsp;迹为《运源赋》，甚详。又因游相国寺，见庭竹可爱，作《碧鲜赋》，题其壁，<br /><br />&nbsp;&nbsp;&nbsp;&nbsp;世宗闻之，遣小黄门就壁录之，览而称善，因拜水部员外郎、知制诰。迁翰林学<br /><br />&nbsp;&nbsp;&nbsp;&nbsp;士，赐绯，而载已病，不能朝谢。居百余日，乃力疾入直学士院。世宗怜之，赐<br /><br />&nbsp;&nbsp;&nbsp;&nbsp;告还第，遣太医视疾。<br /><br />&nbsp;&nbsp;&nbsp;&nbsp;初，载以文知名一时，枢密使王朴尤重其才，荐于宰相李Y，久而不用，朴<br /><br />&nbsp;&nbsp;&nbsp;&nbsp;以问Y曰：“扈载不为舍人，何也？”Y曰：“非不知其才，然载命薄，恐不能<br /><br />&nbsp;&nbsp;&nbsp;&nbsp;胜。”朴曰：“公为宰相，以进贤退不肖为职，何言命邪？”已而召拜知制诰。<br /><br />&nbsp;&nbsp;&nbsp;&nbsp;及为学士，居岁中病卒，年三十六。议者以Y能知人而朴能荐士。<br /><br />&nbsp;&nbsp;&nbsp;&nbsp;是时，天子英武，乐延天下奇才，而尤礼文士，载与张昭、窦俨、陶Y、徐<br /><br />&nbsp;&nbsp;&nbsp;&nbsp;台符等俱被进用。Y居数人中，文辞最劣，尤无行。昭、俨数与论议，其文粲然，<br /><br />&nbsp;&nbsp;&nbsp;&nbsp;而Y徒能先意所在，以进谀取合人主，事无大小，必称美颂赞，至于广京城，为<br /><br />&nbsp;&nbsp;&nbsp;&nbsp;木偶耕人、紫芝白兔之类，皆为颂以献，其辞大抵类俳优。而载以不幸早卒，论<br /><br />&nbsp;&nbsp;&nbsp;&nbsp;议虽不及昭、俨，而不为Y之谀也。<br /><br />&nbsp;&nbsp;&nbsp;&nbsp;呜呼！作器者，无良材而有良匠；治国者，无能臣而有能君。盖材待匠而成，<br /><br />&nbsp;&nbsp;&nbsp;&nbsp;臣待君而用。故曰，治国譬之于奕，知其用而置得其处者胜，不知其用而置非其<br /><br />&nbsp;&nbsp;&nbsp;&nbsp;处者败。败者临棋注目，终日而劳心，使善奕者视焉，为之易置其处则胜矣。胜<br /><br />&nbsp;&nbsp;&nbsp;&nbsp;者所用，败者之棋也；兴国所用，亡国之臣也。王朴之材，诚可谓能矣。不遇世<br /><br />&nbsp;&nbsp;&nbsp;&nbsp;宗，何所施哉？世宗之时，外事征伐，攻取战胜；内修制度，议刑法，定律历，<br /><br />&nbsp;&nbsp;&nbsp;&nbsp;讲求礼乐之遗文，所用者五代之士也，岂皆愚怯于晋、汉，而材智于周哉？惟知<br /><br />&nbsp;&nbsp;&nbsp;&nbsp;所用尔。夫乱国之君，常置愚不肖于上，而强其不能，以暴其短恶，置贤智于下，<br /><br />&nbsp;&nbsp;&nbsp;&nbsp;而泯没其材能，使君子、小人皆失其所，而身蹈危亡。治国之君，能置贤智于近，<br /><br />&nbsp;&nbsp;&nbsp;&nbsp;而置愚不肖于远，使君子、小人各适其分，而身享安荣。治乱相去虽远甚，而其<br /><br />&nbsp;&nbsp;&nbsp;&nbsp;所以致之者不多也，反其所置而已。呜呼，自古治君少而乱君多，况于五代，士<br /><br />&nbsp;&nbsp;&nbsp;&nbsp;之遇不遇者，可胜叹哉！</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944330);">加入书签</a><a
                        href="944329.html">上一页</a>&larr;<a href="index.html">返回列表</a>&rarr;<a
                            href="944331.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944329.html"; var next_page = "944331.html"; var index_page = "index.html"; var sortid = "9"; var article_id = "14650"; var chapter_id = "944330"; var articlename = "新五代史"; var chaptername = " 卷三十一 周臣传第十九"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>