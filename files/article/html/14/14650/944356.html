<!DOCTYPE html>
<html>
<head>
<meta charset="gbk" />
<title>新五代史- 卷五十七 杂传第四十五-在线阅读-哈西文学网</title>
<meta name="keywords" content="欧阳修，新五代史， 卷五十七 杂传第四十五全文， 卷五十七 杂传第四十五在线阅读 哈西文学网" />
<meta name="description" content="哈西文学网提供欧阳修的新五代史  卷五十七 杂传第四十五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944356.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944356.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十七 杂传第四十五</h1>
            <div class="link xb">
                <a href="944355.html">上一页</a>&larr;<a href="index.html">返回列表</a>&rarr;<a
                    href="944357.html">下一页</a></div>			
            <div id="BookText">&nbsp;&nbsp;&nbsp;&nbsp;○李崧<br /><br />&nbsp;&nbsp;&nbsp;&nbsp;李崧，深州饶阳人也。崧幼聪敏，能文章，为镇州参军。唐魏王继岌为兴圣<br /><br />&nbsp;&nbsp;&nbsp;&nbsp;宫使，领镇州节度使，以推官李荛掌书记。崧谓掌书吕柔曰：“魏王皇子，天下<br /><br />&nbsp;&nbsp;&nbsp;&nbsp;之望，书奏之职，非荛所当。”柔私使崧代为之，以示卢质、冯道，道等皆以为<br /><br />&nbsp;&nbsp;&nbsp;&nbsp;善。乃以崧为兴圣宫巡官，拜协律郎。继岌与郭崇韬代蜀，以崧掌书记。继岌已<br /><br />&nbsp;&nbsp;&nbsp;&nbsp;破蜀，刘皇后聪谗者言，阴遣人之蜀，教继岌杀崇韬，人情不安。崧入见继岌曰：<br /><br />&nbsp;&nbsp;&nbsp;&nbsp;“王何为作此危事？诚不能容崇韬，至洛诛之何晚？今远军五千里，不见咫尺之<br /><br />&nbsp;&nbsp;&nbsp;&nbsp;诏杀大臣，动摇人情，是召乱也。”继岌曰：“吾亦悔之，奈何？”崧乃召书吏<br /><br />&nbsp;&nbsp;&nbsp;&nbsp;三四人，登楼去梯，夜以黄纸作诏书，倒用都统印，明旦告谕诸军，人心乃定。<br /><br />&nbsp;&nbsp;&nbsp;&nbsp;师还，继岌死于道。崧至京师，任圜判三司，用崧为盐铁判官，以内忧去职<br /><br />&nbsp;&nbsp;&nbsp;&nbsp;还乡里。服除，范延光居镇州，辟崧掌书记。延光为枢密使，崧拜拾遗，直枢密<br /><br />&nbsp;&nbsp;&nbsp;&nbsp;院。累迁户部侍郎、端明殿学士。长兴中，明宗春秋高，秦王从荣多不法，晋高<br /><br />&nbsp;&nbsp;&nbsp;&nbsp;祖为六军副使，惧祸及，求出外藩。是时，契丹入雁门，明宗选将以捍太原，晋<br /><br />&nbsp;&nbsp;&nbsp;&nbsp;高祖欲之。枢密使范延光、赵延寿等议将，久不决，明宗怒甚，责延寿等，延寿<br /><br />&nbsp;&nbsp;&nbsp;&nbsp;等惶恐，欲以康义诚应选，崧独曰：“太原，国之北门，宜得重臣，非石敬瑭不<br /><br />&nbsp;&nbsp;&nbsp;&nbsp;可也！”由是从崧议。晋高祖深德之，阴遣人谢崧曰：“为浮屠者，必合其尖。”<br /><br />&nbsp;&nbsp;&nbsp;&nbsp;盖欲使崧终始成己事也。其后晋高祖以兵入京师，崧窜匿伊阙民家，晋高祖召为<br /><br />&nbsp;&nbsp;&nbsp;&nbsp;户部侍郎，拜中书侍郎、同中书门下平章事兼枢密使。丁内艰，起复。<br /><br />&nbsp;&nbsp;&nbsp;&nbsp;高祖崩，出帝即位，以崧兼判三司，与冯玉对掌枢密。是时，晋兵败契丹于<br /><br />&nbsp;&nbsp;&nbsp;&nbsp;阳城，赵延寿在幽州，诈言思归以诱晋兵，崧等信之。初，汉高祖在晋，掌亲军，<br /><br />&nbsp;&nbsp;&nbsp;&nbsp;为侍卫都指挥使，与杜重威同制加平章事，汉高祖耻之，怒不肯谢，晋高祖遣和<br /><br />&nbsp;&nbsp;&nbsp;&nbsp;凝谕之，乃谢。其后汉高祖出居太原，重威代为侍卫使，崧亦数称重威之材，于<br /><br />&nbsp;&nbsp;&nbsp;&nbsp;是汉高祖以崧为排己，深恨之。崧又信延寿之诈以为然，卒以重威将大兵，其后<br /><br />&nbsp;&nbsp;&nbsp;&nbsp;败于中渡，晋遂以亡。<br /><br />&nbsp;&nbsp;&nbsp;&nbsp;契丹耶律德光犯京师，德光素闻延寿等称崧为人，及入京师，谓人曰：“吾<br /><br />&nbsp;&nbsp;&nbsp;&nbsp;破南朝，得崧一人而已！”乃拜崧太子太师。契丹北还，命崧以族俱行，留之镇<br /><br />&nbsp;&nbsp;&nbsp;&nbsp;州。其后麻E弃镇州，崧与冯道等得还。高祖素不悦崧，又为怨者谮之，言崧为<br /><br />&nbsp;&nbsp;&nbsp;&nbsp;契丹所厚，故崧遇汉权臣，常惕惕为谦谨，莫敢有所忤。<br /><br />&nbsp;&nbsp;&nbsp;&nbsp;汉高祖入京师，以崧第赐苏逢吉，崧家遭乱，多埋金宝，逢吉悉有之。而崧<br /><br />&nbsp;&nbsp;&nbsp;&nbsp;弟屿、{山义}与逢吉子弟同舍，酒酣，出怨言，以为夺我第。崧又以宅券献逢吉，<br /><br />&nbsp;&nbsp;&nbsp;&nbsp;逢吉尤不喜。汉法素严，杨、史弘肇多滥弄法。屿仆葛延遇为屿商贾，多干没<br /><br />&nbsp;&nbsp;&nbsp;&nbsp;其赀，屿笞责之。延遇夜宿逢吉部曲李澄家，以情告澄。是时，高祖将葬睿陵，<br /><br />&nbsp;&nbsp;&nbsp;&nbsp;河中李守贞反。澄乃教延遇告变，言崧与其甥王凝谋因山陵放火焚京师，又以蜡<br /><br />&nbsp;&nbsp;&nbsp;&nbsp;丸书通守贞。逢吉遣人召崧至第，从容告之，崧知不免，乃以幼女托逢吉。逢吉<br /><br />&nbsp;&nbsp;&nbsp;&nbsp;送崧侍卫狱。崧出乘马，从者去，无一人，崧恚曰：“自古岂有不死之人，然亦<br /><br />&nbsp;&nbsp;&nbsp;&nbsp;岂有不亡之国乎！”乃自诬伏，族诛。<br /><br />&nbsp;&nbsp;&nbsp;&nbsp;崧素与翰林学士徐台符相善，后周太祖入立，台符告宰相冯道，请诛葛延遇，<br /><br />&nbsp;&nbsp;&nbsp;&nbsp;道以延遇数经赦宥，难之。枢密使王峻闻之，多台符有义，乃奏诛延遇。<br /><br />&nbsp;&nbsp;&nbsp;&nbsp;○李l<br /><br />&nbsp;&nbsp;&nbsp;&nbsp;李l，唐宗室子也。其伯父阳事唐，咸通间为给事中。l少举进士，累<br /><br />&nbsp;&nbsp;&nbsp;&nbsp;不中，客河朔间，自称清海军掌书记，谒定州王处直，处直不为礼。乃易其绿衣，<br /><br />&nbsp;&nbsp;&nbsp;&nbsp;更为绯衣，谒常山李弘规，弘规进之赵王王F，F留为从事。其后张文礼弑F自<br /><br />&nbsp;&nbsp;&nbsp;&nbsp;立，遣l聘唐庄宗于太原。l为人利口敢言，乃阴为庄宗画文礼可破之策。<br /><br />&nbsp;&nbsp;&nbsp;&nbsp;后文礼败，庄宗以l为支使。<br /><br />&nbsp;&nbsp;&nbsp;&nbsp;庄宗即位，拜l宗正卿，以李琼为少卿。献祖、懿祖墓在赵州昭庆县，唐<br /><br />&nbsp;&nbsp;&nbsp;&nbsp;国初建，l、琼上言：“献祖宣皇帝建初陵，懿祖光皇帝启运陵，请置台令。”<br /><br />&nbsp;&nbsp;&nbsp;&nbsp;县中无赖子自称宗子者百馀人，宗正无谱牒，莫能考按。有民诣寺自言世为丹阳<br /><br />&nbsp;&nbsp;&nbsp;&nbsp;竟陵台令，厚赂宗正吏，l、琼不复详考，遂补为令。民即持绛幡招置部曲，<br /><br />&nbsp;&nbsp;&nbsp;&nbsp;侵夺民田百馀顷，以谓陵园<土需>地。民诉于官，不能决，以闻。庄宗下公卿博士，<br /><br />&nbsp;&nbsp;&nbsp;&nbsp;问故唐诸帝陵寝所在。公卿博士言：“丹阳在今润州，而竟陵非唐事。l不学<br /><br />&nbsp;&nbsp;&nbsp;&nbsp;无知，不足以备九卿。”坐贬司农少卿，出为河中节度副使。<br /><br />&nbsp;&nbsp;&nbsp;&nbsp;明宗即位，以l故人，召还，累迁户部尚书。l意颇希大用，尝谓冯道、<br /><br />&nbsp;&nbsp;&nbsp;&nbsp;赵凤曰：“唐家故事，宗室皆为宰相。今天祚中兴，宜按旧典，l虽不才，尝<br /><br />&nbsp;&nbsp;&nbsp;&nbsp;事庄宗霸府，识今天子于藩邸，论才较业，何后众人？而久置班行，于诸君安乎？”<br /><br />&nbsp;&nbsp;&nbsp;&nbsp;道等恶其言。后杨溥谍者见l言事，l谓安重诲曰：“杨溥欲归国久矣，若<br /><br />&nbsp;&nbsp;&nbsp;&nbsp;朝廷遣使谕之，可以召也。”重诲信之，以玉带与谍者使为信，久而无效，由是<br /><br />&nbsp;&nbsp;&nbsp;&nbsp;贬l兖州行军司马。<br /><br />&nbsp;&nbsp;&nbsp;&nbsp;l与废帝有旧，愍帝时，为兵部尚书，奉使湖南，闻废帝立，喜，以谓必<br /><br />&nbsp;&nbsp;&nbsp;&nbsp;用己为相。还过荆南，谓高从诲曰：“士固有否泰，吾不为时用久矣。今新天子<br /><br />&nbsp;&nbsp;&nbsp;&nbsp;即位，我将用矣！”乃就从诲求宝货入献以为贺，从诲与马红装拂二、猓犭然皮<br /><br />&nbsp;&nbsp;&nbsp;&nbsp;一，因为l置酒，问其副使马承翰：“今朝廷之臣，孰有公辅之望？”承翰曰：<br /><br />&nbsp;&nbsp;&nbsp;&nbsp;“尚书崔居俭、左丞姚，其次太常卢文纪也。”从诲笑顾左右，取进奏官报状<br /><br />&nbsp;&nbsp;&nbsp;&nbsp;示l与文纪皆拜平章事矣。l惭失色。还，遂献其皮、拂，废帝终不用。<br /><br />&nbsp;&nbsp;&nbsp;&nbsp;初，李愚自太常卿作相，而卢文纪代之，及文纪作相，l乃求为太常卿。<br /><br />&nbsp;&nbsp;&nbsp;&nbsp;及拜命，中谢曰：“臣叨入相之资。”朝士传以为笑。<br /><br />&nbsp;&nbsp;&nbsp;&nbsp;l事晋累迁太子太保。汉高祖即位，拜l司徒，居数月卒，年八十八，<br /><br />&nbsp;&nbsp;&nbsp;&nbsp;赠太傅。<br /><br />&nbsp;&nbsp;&nbsp;&nbsp;○贾纬<br /><br />&nbsp;&nbsp;&nbsp;&nbsp;贾纬，镇州获鹿人也。少举进士不中，州辟参军。唐天成中，范延光镇成德，<br /><br />&nbsp;&nbsp;&nbsp;&nbsp;辟赵州军事判官，迁石邑令。纬长于史学。唐自武宗已后无实录，史官之职废，<br /><br />&nbsp;&nbsp;&nbsp;&nbsp;纬采次传闻，为《唐年补录》六十五卷。当唐之末，王室微弱，诸侯强盛，征伐<br /><br />&nbsp;&nbsp;&nbsp;&nbsp;擅出，天下多事，故纬所论次多所阙误。而丧乱之际，事迹粗存，亦有补于史氏。<br /><br />&nbsp;&nbsp;&nbsp;&nbsp;晋天福中，为太常博士，非其好也，数求为史职，改屯田员外郎、起居郎、史馆<br /><br />&nbsp;&nbsp;&nbsp;&nbsp;修撰，与修《唐书》。丁内艰，服除，知制诰。累迁中书舍人、谏议大夫、给事<br /><br />&nbsp;&nbsp;&nbsp;&nbsp;中，复为修撰。汉隐帝时，诏与王伸、窦俨等同修晋高祖、出帝、汉高祖实录。<br /><br />&nbsp;&nbsp;&nbsp;&nbsp;初，桑维翰为相，常恶纬为人，待之甚薄。纬为维翰传，言“继翰死，有银八千<br /><br />&nbsp;&nbsp;&nbsp;&nbsp;铤。”翰林学士徐台符以为不可，数以非纬，纬不得已，更为数千铤。广顺元年，<br /><br />&nbsp;&nbsp;&nbsp;&nbsp;实录成，纬求迁官不得，由是怨望。是时，宰相王峻监修国史，纬书日历，多言<br /><br />&nbsp;&nbsp;&nbsp;&nbsp;当时大臣过失，峻见之，怒曰：“贾给事子弟仕宦亦要门阀，奈何历诋当朝之士，<br /><br />&nbsp;&nbsp;&nbsp;&nbsp;使其子孙何以仕进？”言之太祖，贬平卢军行军司马。明年卒于青州。<br /><br />&nbsp;&nbsp;&nbsp;&nbsp;○段希尧<br /><br />&nbsp;&nbsp;&nbsp;&nbsp;段希尧，河内人也。晋高祖为河东节度使，以希尧为判官。高祖军屯忻州，<br /><br />&nbsp;&nbsp;&nbsp;&nbsp;军中有拥高祖呼万岁者，高祖惶惑，不知所为。希尧劝高祖斩其乱首，乃止。高<br /><br />&nbsp;&nbsp;&nbsp;&nbsp;祖将举兵太原，与其宾佐谋，希尧以为不可，高祖虽不听，然重其为人，不责之<br /><br />&nbsp;&nbsp;&nbsp;&nbsp;也。高祖入立，希尧比诸将吏，恩泽最薄。久之，稍迁谏议大夫，使于吴越。是<br /><br />&nbsp;&nbsp;&nbsp;&nbsp;时，江、淮不通，凡使吴越者皆泛海，而多风波之患。希尧过海，遭大风，左右<br /><br />&nbsp;&nbsp;&nbsp;&nbsp;皆恐惧，希尧曰：“吾平生不欺，汝等恃吾，可无恐也。”已而风亦止。历莱、<br /><br />&nbsp;&nbsp;&nbsp;&nbsp;怀、棣三州刺史。出帝时，为吏部侍郎，判东、西铨事，累迁礼部尚书。卒，年<br /><br />&nbsp;&nbsp;&nbsp;&nbsp;七十九，赠太子少保。<br /><br />&nbsp;&nbsp;&nbsp;&nbsp;○张允<br /><br />&nbsp;&nbsp;&nbsp;&nbsp;张允，镇州人也。少事镇州为张文礼参军。唐庄宗讨张文礼，允脱身降，庄<br /><br />&nbsp;&nbsp;&nbsp;&nbsp;宗系之狱，文礼败，乃出之为魏州功曹。赵在礼辟节度推官，历沧、兖二镇掌书<br /><br />&nbsp;&nbsp;&nbsp;&nbsp;记。入为监察御史，累迁水部员外郎，知制诰。废帝皇子重美为河南尹，掌六军，<br /><br />&nbsp;&nbsp;&nbsp;&nbsp;以允刚介，乃拜允给事中，为六军判官。罢，迁左散骑常侍。晋高祖即位，屡赦<br /><br />&nbsp;&nbsp;&nbsp;&nbsp;天下，允为《驳赦论》以献曰：“管子曰：‘凡赦者小利而大害，久而不胜其祸；<br /><br />&nbsp;&nbsp;&nbsp;&nbsp;无赦者小害而大利，久而不胜其福。’又汉之吴汉疾笃，帝问汉所欲言。汉曰：<br /><br />&nbsp;&nbsp;&nbsp;&nbsp;‘惟愿陛下无赦尔！’盖行赦不以为恩，不行赦不以为无恩，罚有罪故也。自古<br /><br />&nbsp;&nbsp;&nbsp;&nbsp;皆以水旱则降德音而宥过，开狴牢而出囚，冀感天心以救其灾者，非也。假有二<br /><br />&nbsp;&nbsp;&nbsp;&nbsp;人之讼者，一有罪而一无罪，若有罪者见舍，则无罪者衔冤。此乃致灾之道，非<br /><br />&nbsp;&nbsp;&nbsp;&nbsp;救灾之术也。至使小人遇天灾，则皆喜而相劝以为恶，曰：‘国将赦矣，必舍我<br /><br />&nbsp;&nbsp;&nbsp;&nbsp;以救灾。’如此，则是教民为恶也。夫天之为道，福善而祸淫。若舍恶人而变灾<br /><br />&nbsp;&nbsp;&nbsp;&nbsp;为福，则是天又喜人为恶也。凡天之降灾，所以警戒人主节嗜欲，务勤俭，恤鳏<br /><br />&nbsp;&nbsp;&nbsp;&nbsp;寡，正刑罚而已。”是时，晋高祖方好臣下有言，览之大喜。允事汉为吏部侍郎，<br /><br />&nbsp;&nbsp;&nbsp;&nbsp;隐帝诛戮大臣，京师皆恐，允常退朝不敢还家，止于相国寺。周太祖以兵入京师，<br /><br />&nbsp;&nbsp;&nbsp;&nbsp;允匿于佛殿承尘，坠而卒，年六十五。<br /><br />&nbsp;&nbsp;&nbsp;&nbsp;○王松<br /><br />&nbsp;&nbsp;&nbsp;&nbsp;王松，父徽，为唐僖宗宰相。松举进士，后唐时，历刑部郎中，唐末，从事<br /><br />&nbsp;&nbsp;&nbsp;&nbsp;方镇。晋高祖镇太原，辟松节度判官。晋高祖即位，拜右谏议大夫，累拜工部尚<br /><br />&nbsp;&nbsp;&nbsp;&nbsp;书。出帝北迁，萧翰立许王从益于京师，以松为左丞相。汉高祖入洛，先遣人驰<br /><br />&nbsp;&nbsp;&nbsp;&nbsp;诏东京百官尝授伪命者皆焚之，使勿自疑，由是御史台悉敛百官伪敕焚之。松以<br /><br />&nbsp;&nbsp;&nbsp;&nbsp;手指其胸，引郭子仪自诮，以语人曰：“此乃二十四考中书令也。”闻者笑之。<br /><br />&nbsp;&nbsp;&nbsp;&nbsp;后松子仁宝为李守贞河中支使，守贞反，松以子故上书自陈，高祖怜之，但使解<br /><br />&nbsp;&nbsp;&nbsp;&nbsp;职而已。松有田城东，岁时往来京师，以疾卒。<br /><br />&nbsp;&nbsp;&nbsp;&nbsp;○裴<br /><br />&nbsp;&nbsp;&nbsp;&nbsp;裴，字司东，河东人也。裴氏自晋、魏以来，世为名族，居燕者号“东眷”<br /><br />&nbsp;&nbsp;&nbsp;&nbsp;，居凉者号“西眷”，居河东者号“中眷”。出于名家，而容止端秀，性刚急，<br /><br />&nbsp;&nbsp;&nbsp;&nbsp;直而无隐。少好学，唐光化中举进士，拜校书郎、拾遗、补阙。事梁为翰林学士、<br /><br />&nbsp;&nbsp;&nbsp;&nbsp;中书舍人。事后唐为礼部侍郎。喜论议，每陈朝廷阙失，多斥权臣。改太子宾<br /><br />&nbsp;&nbsp;&nbsp;&nbsp;客，以老拜兵部尚书致仕。晋高祖起为工部尚书，复以老告，拜右仆射致仕。卒，<br /><br />&nbsp;&nbsp;&nbsp;&nbsp;年八十五，赠太子太保。<br /><br />&nbsp;&nbsp;&nbsp;&nbsp;以文学在朝廷久，宰相马胤孙、桑维翰，皆礼部所放进士也。后胤孙知<br /><br />&nbsp;&nbsp;&nbsp;&nbsp;举，放榜，引新进士诣，喜作诗曰：“门生门下见门生。”世传以为荣。维<br /><br />&nbsp;&nbsp;&nbsp;&nbsp;翰已作相，尝过，不迎不送。人或问之，曰：“我见桑公于中书，庶寮也；<br /><br />&nbsp;&nbsp;&nbsp;&nbsp;桑公见我于私第，门生也。何送迎之有？”人亦以为当。<br /><br />&nbsp;&nbsp;&nbsp;&nbsp;○王仁裕<br /><br />&nbsp;&nbsp;&nbsp;&nbsp;王仁裕，字德辇，天水人也。少不知书，以狗马弹射为乐，年二十五始就学，<br /><br />&nbsp;&nbsp;&nbsp;&nbsp;而为人俊秀，以文辞知名秦、陇间。秦帅辟为秦州节度判官。秦州入于蜀，仁裕<br /><br />&nbsp;&nbsp;&nbsp;&nbsp;因事蜀为中书舍人、翰林学士。唐庄宗平蜀，仁裕事唐，复为秦州节度判官。王<br /><br />&nbsp;&nbsp;&nbsp;&nbsp;思同镇兴元，辟为从事。思同留守西京，以为判官。废帝举兵凤翔，思同战败，<br /><br />&nbsp;&nbsp;&nbsp;&nbsp;废帝得仁裕，闻其名不杀，置之军中。自废帝起事，至其入立，驰檄诸镇，诏书、<br /><br />&nbsp;&nbsp;&nbsp;&nbsp;告命皆仁裕为之。久之，以都官郎中充翰林学士。晋高祖入立，罢职为郎中，历<br /><br />&nbsp;&nbsp;&nbsp;&nbsp;司封左司郎中、谏议大夫。汉高祖时，复为翰林学士承旨，累迁户部尚书，罢为<br /><br />&nbsp;&nbsp;&nbsp;&nbsp;兵部尚书、太子少保。显德三年卒，年七十七，赠太子少师。<br /><br />&nbsp;&nbsp;&nbsp;&nbsp;仁裕性晓音律，晋高祖初定雅乐，宴群臣于永福殿，奏黄钟，仁裕闻之曰：<br /><br />&nbsp;&nbsp;&nbsp;&nbsp;“音不纯肃而无和声，当有争者起于禁中。”已而两军校斗升龙门外，声闻于内，<br /><br />&nbsp;&nbsp;&nbsp;&nbsp;人以为神。喜为诗。其少也，尝梦剖其肠胃，以西江水涤之，顾见江中沙石皆为<br /><br />&nbsp;&nbsp;&nbsp;&nbsp;篆籀之文，由是文思益进。乃集其平生所作诗万馀首为百卷，号《西江集》。仁<br /><br />&nbsp;&nbsp;&nbsp;&nbsp;裕与和凝于五代时皆以文章知名，又尝知贡举，仁裕门生王溥、凝门生范质，皆<br /><br />&nbsp;&nbsp;&nbsp;&nbsp;至宰相，时称其得人。<br /><br />&nbsp;&nbsp;&nbsp;&nbsp;○裴羽<br /><br />&nbsp;&nbsp;&nbsp;&nbsp;裴羽，字用化，其父贽，相唐僖宗，官至司空。羽以一品子为河南寿安尉。<br /><br />&nbsp;&nbsp;&nbsp;&nbsp;事梁为御史台主簿，改监察御史。唐明宗时，为吏部郎中，与右散骑常侍陆崇使<br /><br />&nbsp;&nbsp;&nbsp;&nbsp;于闽，为海风所飘至钱塘。是时，吴越王钱H与安重诲有隙，唐方绝H朝贡，羽<br /><br />&nbsp;&nbsp;&nbsp;&nbsp;等被留经岁，而崇以疾卒。后H遣羽还，羽求载崇尸与俱归。H初不许，羽以语<br /><br />&nbsp;&nbsp;&nbsp;&nbsp;感动H，H恻然许之，因附羽表自归。明宗得H表大喜，由是吴越复通于中国。<br /><br />&nbsp;&nbsp;&nbsp;&nbsp;羽护崇丧至京师，及其橐装还其家，士人皆多羽之义。羽，周太祖时为左散骑常<br /><br />&nbsp;&nbsp;&nbsp;&nbsp;侍，卒，赠户部尚书。<br /><br />&nbsp;&nbsp;&nbsp;&nbsp;○王延<br /><br />&nbsp;&nbsp;&nbsp;&nbsp;王延，字世美，郑州长丰人也。少好学，尝以赋谒梁相李琪，琪为之称誉，<br /><br />&nbsp;&nbsp;&nbsp;&nbsp;荐为即墨县令。冯道作相，与延故人，召拜左补阙。迁水部员外郎，知制诰。拜<br /><br />&nbsp;&nbsp;&nbsp;&nbsp;中书舍人，权知贡举。吏部尚书卢文纪与故相崔协有隙。是时，协子颀方举进士，<br /><br />&nbsp;&nbsp;&nbsp;&nbsp;文纪谓延曰：“吾尝誉子于朝，贡举选士，当求实效，无以虚名取人。昔有越人<br /><br />&nbsp;&nbsp;&nbsp;&nbsp;善泅，生子方，其母浮之水上。人怪而问之，则曰：‘其父善泅，子必能之。’<br /><br />&nbsp;&nbsp;&nbsp;&nbsp;若是可乎？”延退而笑曰：“卢公之言，为崔协也，恨其父遂及其子邪！”明年，<br /><br />&nbsp;&nbsp;&nbsp;&nbsp;选颀甲科，人皆称其公。累迁刑部尚书，以太子少保致仕。卒，年七十三。<br /><br />&nbsp;&nbsp;&nbsp;&nbsp;延为人重然诺，与其弟规相友爱，五代之际，称其家法焉。<br /><br />&nbsp;&nbsp;&nbsp;&nbsp;○马重绩<br /><br />&nbsp;&nbsp;&nbsp;&nbsp;马重绩，字洞微，其先出于北狄，而世事军中。重绩少学数术，明太一、五<br /><br />&nbsp;&nbsp;&nbsp;&nbsp;纪、八象、《三统大历》，居于太原。唐庄宗镇太原，每用兵征伐，必以问之，<br /><br />&nbsp;&nbsp;&nbsp;&nbsp;重绩所言无不中，拜大理司直。明宗时，废不用。晋高祖以太原拒命，废帝遣兵<br /><br />&nbsp;&nbsp;&nbsp;&nbsp;围之，势甚危急，命重绩筮之，遇《同人》，曰：“天火之象，乾建而离明。健<br /><br />&nbsp;&nbsp;&nbsp;&nbsp;者君之德也，明者南面而向之，所以治天下也。同人者人所同也，必有同我者焉。<br /><br />&nbsp;&nbsp;&nbsp;&nbsp;《易》曰：‘战乎乾。’乾，西北也。又曰：‘相见乎离。’离，南方也。其同<br /><br />&nbsp;&nbsp;&nbsp;&nbsp;我者自北而南乎？乾，西北也，战而胜，其九月十月之交乎？”是岁九月，契丹<br /><br />&nbsp;&nbsp;&nbsp;&nbsp;助晋击败唐军，晋遂有天下。拜重绩太子右赞善大夫，迁司天监。明年，张从宾<br /><br />&nbsp;&nbsp;&nbsp;&nbsp;反，命重绩筮之，遇《随》，曰：“南瞻析木，木不自续，虚而动之，动随其覆。<br /><br />&nbsp;&nbsp;&nbsp;&nbsp;岁将秋矣，无能为也！”七月而从宾败。高祖大喜，赐以良马、器币。<br /><br />&nbsp;&nbsp;&nbsp;&nbsp;天福三年，重绩上言：“历象，王者所以正一气之元，宣万邦之命。而古今<br /><br />&nbsp;&nbsp;&nbsp;&nbsp;所纪，考审多差，《宣明》气朔正而星度不验，《崇玄》五星得而岁差一日，以<br /><br />&nbsp;&nbsp;&nbsp;&nbsp;《宣明》之气朔，合《崇玄》之五星，二历相参，然后符合。自前世诸历，皆起<br /><br />&nbsp;&nbsp;&nbsp;&nbsp;天正十一月为岁首，用太古甲子为上元，积岁愈多，差阔愈甚。臣辄合二历，创<br /><br />&nbsp;&nbsp;&nbsp;&nbsp;为新法，以唐天宝十四载乙未为上元，雨水正月中气为气首。”诏下司天监赵仁<br /><br />&nbsp;&nbsp;&nbsp;&nbsp;、张文皓等考得失。仁等言：“明年庚子正月朔，用重绩历考之，皆合无<br /><br />&nbsp;&nbsp;&nbsp;&nbsp;舛。”乃下诏班行之，号《调元历》。行之数岁辄差，遂不用。重绩又言：“漏<br /><br />&nbsp;&nbsp;&nbsp;&nbsp;刻之法，以中星考昼夜为一百刻，八刻六十分刻之二十为一时，时以四刻十分为<br /><br />&nbsp;&nbsp;&nbsp;&nbsp;正，此自古所用也。今失其传，以午正为时始，下侵未四刻十分而为午。由是昼<br /><br />&nbsp;&nbsp;&nbsp;&nbsp;夜昏晓，皆失其正，请依古改正。”从之。重绩卒年六十四。<br /><br />&nbsp;&nbsp;&nbsp;&nbsp;○赵延义<br /><br />&nbsp;&nbsp;&nbsp;&nbsp;赵延义，字子英，秦州人也。曾祖省躬通数术，避乱于蜀。父温，事蜀王<br /><br />&nbsp;&nbsp;&nbsp;&nbsp;建为司天监，每为建占吉凶，小不中，辄加诘责。温临卒，戒其子孙曰：“数<br /><br />&nbsp;&nbsp;&nbsp;&nbsp;术，吾世业，然吾仕乱国，得罪而几死者数矣！子孙能以佗道仕进者，不必为也。”<br /><br />&nbsp;&nbsp;&nbsp;&nbsp;然延义少亦以此仕蜀为司天监。蜀亡，仕唐为星官。延义兼通三式，颇善相人。<br /><br />&nbsp;&nbsp;&nbsp;&nbsp;契丹灭晋，延义随虏至镇州。李筠、白再荣谋逐麻答归汉，犹豫未决，延义假述<br /><br />&nbsp;&nbsp;&nbsp;&nbsp;数术赞成之。周太祖自魏以兵入京师，太祖召延义问：“汉祚短促者，天数邪？”<br /><br />&nbsp;&nbsp;&nbsp;&nbsp;延义言：“王者抚天下，当以仁恩德泽，而汉法深酷，刑罚枉滥，天下称冤，此<br /><br />&nbsp;&nbsp;&nbsp;&nbsp;其所以亡也！”是时，太祖方以兵围苏逢吉、刘铢第，欲诛其族，闻延义言悚然，<br /><br />&nbsp;&nbsp;&nbsp;&nbsp;因贷其族，二家获全。延义事周为太府卿、判司天监，以疾卒。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944356);">加入书签</a><a
                        href="944355.html">上一页</a>&larr;<a href="index.html">返回列表</a>&rarr;<a
                            href="944357.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944355.html"; var next_page = "944357.html"; var index_page = "index.html"; var sortid = "9"; var article_id = "14650"; var chapter_id = "944356"; var articlename = "新五代史"; var chaptername = " 卷五十七 杂传第四十五"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>