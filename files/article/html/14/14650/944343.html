<!DOCTYPE html>
<html>
<head>
<meta charset="gbk" />
<title>新五代史- 卷四十四 杂传第三十二-在线阅读-哈西文学网</title>
<meta name="keywords" content="欧阳修，新五代史， 卷四十四 杂传第三十二全文， 卷四十四 杂传第三十二在线阅读 哈西文学网" />
<meta name="description" content="哈西文学网提供欧阳修的新五代史  卷四十四 杂传第三十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/14650/944343.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/14650/944343.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 新五代史</div>
		<div class="fr"><a id="add-bookcase" href="javascript:void(0)" onClick="addbookcase(14650,0);">加入书架</a>|<a id="book-vote" href="javascript:void(0)" onClick="vote(14650);">投推荐票</a>|<a id="err-report" href="javascript:void(0)" onClick="report('新五代史出错啦!');">错误举报</a>|<a href="https://www.haxi88.com/files/article/info/14/14650.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷四十四 杂传第三十二</h1>
            <div class="link xb">
                <a href="944342.html">上一页</a>&larr;<a href="index.html">返回列表</a>&rarr;<a
                    href="944344.html">下一页</a></div>			
            <div id="BookText">&nbsp;&nbsp;&nbsp;&nbsp;○刘知俊<br /><br />&nbsp;&nbsp;&nbsp;&nbsp;刘知俊，字希贤，徐州沛人也。少事时溥，溥与梁相攻，知俊与其麾下二千<br /><br />&nbsp;&nbsp;&nbsp;&nbsp;人降梁，太祖以为左开道指挥使。知俊姿貌雄杰，能被甲上马，轮剑入敌，勇出<br /><br />&nbsp;&nbsp;&nbsp;&nbsp;诸将。当是时，刘开道名重军中。历海、怀、郑三州刺史，从破青州，以功表匡<br /><br />&nbsp;&nbsp;&nbsp;&nbsp;国军节度使。<br /><br />&nbsp;&nbsp;&nbsp;&nbsp;州杨崇本以兵六万攻雍州，屯于美原。是时，太祖方与诸将攻沧州，知俊<br /><br />&nbsp;&nbsp;&nbsp;&nbsp;不俟命，与康怀英等击败崇本，斩馘二万，获马三千匹，执其偏裨百人。李思安<br /><br />&nbsp;&nbsp;&nbsp;&nbsp;为夹城攻潞州，久不下，太祖罢思安，拜知俊行营招讨使，未至潞，夹城已破，<br /><br />&nbsp;&nbsp;&nbsp;&nbsp;徙西路行营招讨使，败、岐兵于幕谷。是时，延州高万兴叛杨崇本降梁，太祖<br /><br />&nbsp;&nbsp;&nbsp;&nbsp;遣知俊会万兴，攻下丹、延、~、坊四州，加检校太尉兼侍中，封大彭郡王。知<br /><br />&nbsp;&nbsp;&nbsp;&nbsp;俊功益高，太祖性多猜忌，屡杀诸将，王重师无罪见杀，知俊益惧，不自安。太<br /><br />&nbsp;&nbsp;&nbsp;&nbsp;祖已下~、坊，遣知俊复攻州，知俊以军食不给未行。<br /><br />&nbsp;&nbsp;&nbsp;&nbsp;太祖幸河中，使宣徽使王殷召知俊。其弟知浣为亲军指挥使，间遣人告知俊<br /><br />&nbsp;&nbsp;&nbsp;&nbsp;以不宜来。知俊遂叛，臣于李茂贞，以兵攻雍、华，执刘捍送于凤翔。太祖使人<br /><br />&nbsp;&nbsp;&nbsp;&nbsp;谓知俊曰：“朕待卿至矣，何相负邪？”知俊报曰：“王重师不负陛下而族灭，<br /><br />&nbsp;&nbsp;&nbsp;&nbsp;臣非背德，但畏死尔！”太祖复使语曰：“朕固知卿以此，吾诛重师，乃刘捍误<br /><br />&nbsp;&nbsp;&nbsp;&nbsp;我，致卿至此，吾岂不恨之邪？今捍已死，未能塞责。”知俊不报，以兵断潼关。<br /><br />&nbsp;&nbsp;&nbsp;&nbsp;太祖遣刘寻阝、牛存节攻知俊，知俊遂奔于茂贞，茂贞地狭，无以处之，使<br /><br />&nbsp;&nbsp;&nbsp;&nbsp;之西攻灵武。韩逊告急，太祖遣康怀英、寇彦卿等攻宁以牵之。知俊大败怀英<br /><br />&nbsp;&nbsp;&nbsp;&nbsp;于升平，杀梁将许从实。茂贞大喜，以知俊为泾州节度使，使攻兴元，取兴、凤，<br /><br />&nbsp;&nbsp;&nbsp;&nbsp;围西县。已而茂贞左右忌知俊功，以事间之，茂贞夺其军。知俊乃奔于蜀，王建<br /><br />&nbsp;&nbsp;&nbsp;&nbsp;以为武信军节度使，使返攻茂贞，取秦、凤、阶、成四州。建虽待知俊甚厚，然<br /><br />&nbsp;&nbsp;&nbsp;&nbsp;亦阴忌其材，尝谓左右曰：“吾老矣，吾且死，知俊非尔辈所能制，不如早图之！”<br /><br />&nbsp;&nbsp;&nbsp;&nbsp;而蜀人亦共嫉之。知俊为人色黑，而其生岁在丑。建之诸子，皆以“宗”、“承”<br /><br />&nbsp;&nbsp;&nbsp;&nbsp;为名，乃于里巷构为谣言曰：“黑牛出圈棕绳断。”建益恶之，遂见杀。<br /><br />&nbsp;&nbsp;&nbsp;&nbsp;○丁会<br /><br />&nbsp;&nbsp;&nbsp;&nbsp;丁会，字道隐，寿州寿春人也。少工挽丧之歌，尤能凄怆其声以自喜。后去<br /><br />&nbsp;&nbsp;&nbsp;&nbsp;为盗，与梁太祖俱从黄巢。梁太祖镇宣武，以为宣武都押衙。光启四年，东都张<br /><br />&nbsp;&nbsp;&nbsp;&nbsp;全义袭破河阳，逐李罕之，罕之召晋兵围河阳，全义告急。是时，梁军在魏，乃<br /><br />&nbsp;&nbsp;&nbsp;&nbsp;遣会及葛从周等将万人救之。会等行至河阴，谋曰：“罕之料吾不敢渡九鼎，以<br /><br />&nbsp;&nbsp;&nbsp;&nbsp;吾兵少而来远，且不虞吾之速至也。出其不意，掩其不备者，兵家之胜策也。”<br /><br />&nbsp;&nbsp;&nbsp;&nbsp;乃渡九鼎，直趋河阳，战于W水，罕之大败，河阳围解。大顺元年，梁军击魏，<br /><br />&nbsp;&nbsp;&nbsp;&nbsp;会及葛从周破黎阳、临河，遂败罗弘信于内黄。梁军攻时溥于徐州，遣会别攻宿<br /><br />&nbsp;&nbsp;&nbsp;&nbsp;州，刺史张筠闭城距守，会堰汴水浸其东，城坏，筠降。兖州朱瑾以兵万馀击单<br /><br />&nbsp;&nbsp;&nbsp;&nbsp;父，会及瑾战于金乡，大败之。光化二年，李罕之叛晋，以潞州降梁。会自河阳<br /><br />&nbsp;&nbsp;&nbsp;&nbsp;攻晋泽州，下之。乃以会为昭义军留后，会畏梁太祖雄猜，常称疾者累年。天复<br /><br />&nbsp;&nbsp;&nbsp;&nbsp;元年，太祖复起会为昭义军节度使。昭宗遇弑，会与三军缟素发哀。梁军攻燕沧<br /><br />&nbsp;&nbsp;&nbsp;&nbsp;州，燕王守光乞师于晋，晋人为攻潞州，会乃降晋。晋王以会归于太原，赐以甲<br /><br />&nbsp;&nbsp;&nbsp;&nbsp;第，位在诸将上。庄宗立，以会为都招讨使。天v七年，以疾卒于太原。唐兴，<br /><br />&nbsp;&nbsp;&nbsp;&nbsp;追赠太师。<br /><br />&nbsp;&nbsp;&nbsp;&nbsp;○贺德伦<br /><br />&nbsp;&nbsp;&nbsp;&nbsp;贺德伦，河西人也。少为滑州牙将。梁太祖兼领宣义，德伦从太祖征伐，以<br /><br />&nbsp;&nbsp;&nbsp;&nbsp;功累迁平卢军节度使。贞明元年，魏州杨师厚卒，末帝以魏兵素骄难制，乃分相、<br /><br />&nbsp;&nbsp;&nbsp;&nbsp;澶、卫三州建昭德军，以张筠为节度使；魏、博、贝三州仍为天雄军，以德伦为<br /><br />&nbsp;&nbsp;&nbsp;&nbsp;节度使。遣刘寻阝以兵六万渡河，声言攻镇定，王彦章以骑兵五百入魏州，屯金<br /><br />&nbsp;&nbsp;&nbsp;&nbsp;波亭以虞变；分魏牙兵之半入昭德。租庸使遣孔目吏阅魏兵籍，检校府库。德伦<br /><br />&nbsp;&nbsp;&nbsp;&nbsp;促牙兵上道，牙兵亲戚相决别，哭声盈途。效节军将张彦谋于其众曰：“朝廷以<br /><br />&nbsp;&nbsp;&nbsp;&nbsp;我军府强盛，设法残破之。况我六州旧为藩府，未尝远出河门，一旦离亲戚，去<br /><br />&nbsp;&nbsp;&nbsp;&nbsp;乡里，生不如死。”乃相与夜攻金波亭，彦章走出。迟明，魏兵攻牙城，杀五百<br /><br />&nbsp;&nbsp;&nbsp;&nbsp;馀人，执德伦致之楼上，纵兵大掠。<br /><br />&nbsp;&nbsp;&nbsp;&nbsp;末帝遣供奉官扈异驰至魏谕彦，许以刺史。彦谓异曰：“为我报皇帝，三军<br /><br />&nbsp;&nbsp;&nbsp;&nbsp;不负朝廷，朝廷负三军，割隶无名，所以乱耳。但以六州还魏，而诏刘寻阝反兵，<br /><br />&nbsp;&nbsp;&nbsp;&nbsp;皇帝可以高枕。”异还，言彦狂蹶不足畏，宜促寻阝兵击之。末帝使人谕彦，以<br /><br />&nbsp;&nbsp;&nbsp;&nbsp;制置已定，不可复易。使者三反，彦怒曰：“佣保儿敢如是邪！”乃召罗绍威故<br /><br />&nbsp;&nbsp;&nbsp;&nbsp;吏司空F曰：“为我作奏，若复依违，则渡河虏之耳！”末帝优诏答之，言：<br /><br />&nbsp;&nbsp;&nbsp;&nbsp;“王F死，镇人请降，遣寻阝以兵定镇州，非有佗也，若魏不便之，即召寻阝还。”<br /><br />&nbsp;&nbsp;&nbsp;&nbsp;戒彦勿为朝廷生事。彦乃以杨师厚镇魏州尝带招讨使，逼德伦论列之，末帝不许，<br /><br />&nbsp;&nbsp;&nbsp;&nbsp;谕以诏书，彦裂诏书抵于地，曰：“愚主听人穿鼻，难与共事矣！”乃迫德伦降<br /><br />&nbsp;&nbsp;&nbsp;&nbsp;晋，德伦惶恐曰：“惟将军命。乃遣牙将曹廷隐奉书庄宗。<br /><br />&nbsp;&nbsp;&nbsp;&nbsp;庄宗入魏，德伦以彦逼己，遣人阴诉于庄宗，庄宗斩彦于临清而后入。徙德<br /><br />&nbsp;&nbsp;&nbsp;&nbsp;伦为大同军节度使。行至太原，监军张承业留之。王檀攻太原，德伦麾下多奔檀，<br /><br />&nbsp;&nbsp;&nbsp;&nbsp;承业惧德伦为变，杀之。<br /><br />&nbsp;&nbsp;&nbsp;&nbsp;○阎宝<br /><br />&nbsp;&nbsp;&nbsp;&nbsp;阎宝，字琼美，郓州人也。少为朱瑾牙将，瑾走淮南，宝降于梁。梁太祖时，<br /><br />&nbsp;&nbsp;&nbsp;&nbsp;为诸军都虞候，常从诸将征伐，未尝独立战功。至末帝时，以宝为保义军节度使。<br /><br />&nbsp;&nbsp;&nbsp;&nbsp;贞明三年，贺德伦以魏博降晋，晋军攻下场⒋拧⑾唷⑽溃移兵围邢州。末帝遣<br /><br />&nbsp;&nbsp;&nbsp;&nbsp;捉生都指挥使张温将五百骑救宝，温至内黄，遇晋军，乃降晋。晋遣温将所降梁<br /><br />&nbsp;&nbsp;&nbsp;&nbsp;军至城下招宝，宝遂降晋。晋王拜宝检校太尉、同中书门下平章事，领天平军节<br /><br />&nbsp;&nbsp;&nbsp;&nbsp;度使、东南面招讨使，位在诸将上。梁、晋战胡柳，晋军败。庄宗欲引兵退保临<br /><br />&nbsp;&nbsp;&nbsp;&nbsp;濮，宝曰：“夫决胜料势，决战料情，情势既得，断在不疑。今梁兵窘蹙，其势<br /><br />&nbsp;&nbsp;&nbsp;&nbsp;可破；胜而骄怠，其情可知。此不可失之时也。”庄宗谢曰：“微公，几败吾事。”<br /><br />&nbsp;&nbsp;&nbsp;&nbsp;乃整军复战，遂败梁兵。十八年，晋军讨张文礼于镇州，以宝为招讨使。明年三<br /><br />&nbsp;&nbsp;&nbsp;&nbsp;月，宝战败，退保赵州。惭愤发疽卒，追赠太师。晋天福中，追封太原王。<br /><br />&nbsp;&nbsp;&nbsp;&nbsp;○康延孝<br /><br />&nbsp;&nbsp;&nbsp;&nbsp;康延孝，代北人也。为太原军卒，有罪亡命于梁。末帝遣段凝军于河上，以<br /><br />&nbsp;&nbsp;&nbsp;&nbsp;延孝为左右先锋指挥使。延孝见梁末帝任用群小，知其必亡，乃以百骑奔于唐。<br /><br />&nbsp;&nbsp;&nbsp;&nbsp;见庄宗于朝城，庄宗解御衣、金带以赐之。拜延孝博州刺史、捧日军使兼南面招<br /><br />&nbsp;&nbsp;&nbsp;&nbsp;讨指挥使。庄宗屏人问延孝梁事，延孝具言：“末帝懦弱。赵岩婿也，张汉杰妇<br /><br />&nbsp;&nbsp;&nbsp;&nbsp;家，皆用事。段凝奸邪，以入金多为大将，自其父时故将皆出其下。王彦章，骁<br /><br />&nbsp;&nbsp;&nbsp;&nbsp;将也，遣汉杰监其军而制之。小人进任，而忠臣勇士皆见疏斥，此其必亡之势也。”<br /><br />&nbsp;&nbsp;&nbsp;&nbsp;庄宗又问梁计如何，曰：“臣在梁时，窃闻其议：期以仲冬大举，遣董璋以陕虢、<br /><br />&nbsp;&nbsp;&nbsp;&nbsp;泽潞之众出石会以攻太原；霍彦威以关西、汝、洛之兵掠邢骋郧髡蚨ǎ煌跹逭<br /><br />&nbsp;&nbsp;&nbsp;&nbsp;以京师禁卫击郓州；段凝以河上之军当陛下。”庄宗初闻延孝言梁必亡，喜，及<br /><br />&nbsp;&nbsp;&nbsp;&nbsp;闻其大举也，惧，曰：“其将何以御之？”延孝曰：“梁兵虽众，分则无馀。臣<br /><br />&nbsp;&nbsp;&nbsp;&nbsp;请待其既分，以铁骑五千自郓趋汴，出其不意，捣其空虚，不旬日，天下定矣。”<br /><br />&nbsp;&nbsp;&nbsp;&nbsp;庄宗甚壮其言。后董璋等虽不出兵，而梁兵悉属段凝于河上，京师无备，庄宗卒<br /><br />&nbsp;&nbsp;&nbsp;&nbsp;用延孝策，自郓入汴，凡八日而灭梁。以功拜郑州防御使，赐姓名曰李绍琛。二<br /><br />&nbsp;&nbsp;&nbsp;&nbsp;年，迁保义军节度使。<br /><br />&nbsp;&nbsp;&nbsp;&nbsp;三年，征蜀，以延孝为先锋排阵斩斫使，破凤州，取固镇，降兴州。与王衍<br /><br />&nbsp;&nbsp;&nbsp;&nbsp;战三泉，衍败走，断吉柏江浮桥，延孝造舟以渡，进取绵州。衍复断绵江浮桥。<br /><br />&nbsp;&nbsp;&nbsp;&nbsp;延孝谓招抚使李严曰：“吾远军千里，入人之国，利在速战。乘衍破胆之时，但<br /><br />&nbsp;&nbsp;&nbsp;&nbsp;得百骑过鹿头关，彼将迎降不暇。若修缮桥梁，必留数日，使衍得闭关为备，则<br /><br />&nbsp;&nbsp;&nbsp;&nbsp;胜负未可知也。”因与严乘马浮江，军士随之济者千馀人，遂入鹿头关，下汉州，<br /><br />&nbsp;&nbsp;&nbsp;&nbsp;居三日，后军始至。衍弟宗弼果以蜀降。延孝屯汉州，以俟魏王继岌。<br /><br />&nbsp;&nbsp;&nbsp;&nbsp;蜀平，延孝功为多。左厢马步军都指挥使董璋位在延孝下，然特见重于郭崇<br /><br />&nbsp;&nbsp;&nbsp;&nbsp;韬。崇韬有军事，独召璋与计议，而不问延孝，延孝大怒，责璋曰：“吾有平蜀<br /><br />&nbsp;&nbsp;&nbsp;&nbsp;之功，公等仆p相从，反俯首郭公之门，吾为都将，独不能以军法斩公邪？”<br /><br />&nbsp;&nbsp;&nbsp;&nbsp;璋诉于崇韬，崇韬解璋军职，表为东川节度使，延孝愈怒曰：“吾冒白刃，犯险<br /><br />&nbsp;&nbsp;&nbsp;&nbsp;阻，以定两川，璋有何功而得旄节！”因见崇韬言其不可。崇韬曰：“绍琛反邪？<br /><br />&nbsp;&nbsp;&nbsp;&nbsp;敢违吾节度！”延孝惧而退。明年崇韬死，延孝谓璋曰：“公复俯首何门邪？”<br /><br />&nbsp;&nbsp;&nbsp;&nbsp;璋求哀以免。<br /><br />&nbsp;&nbsp;&nbsp;&nbsp;继岌班师，命延孝以万二千人为殿，行至武连，闻朱友谦无罪见杀。友谦有<br /><br />&nbsp;&nbsp;&nbsp;&nbsp;子令德在遂州，庄宗遣使者诏继岌即诛之。继岌不遣延孝，而遣董璋，延孝已自<br /><br />&nbsp;&nbsp;&nbsp;&nbsp;疑，及璋过延孝军，又不谒，延孝大怒，谓其下曰：“南平梁，西取蜀，其谋尽<br /><br />&nbsp;&nbsp;&nbsp;&nbsp;出于郭公，而汗马之劳，攻城破敌者我也。今郭公已死，我岂得存？而友谦与我<br /><br />&nbsp;&nbsp;&nbsp;&nbsp;俱背梁以归唐者，友谦之祸次及我矣！”延孝部下皆友谦旧将，知友谦被族，皆<br /><br />&nbsp;&nbsp;&nbsp;&nbsp;号哭诉于军门曰：“朱公无罪，二百口被诛，旧将往往从死，我等死必矣！”延<br /><br />&nbsp;&nbsp;&nbsp;&nbsp;孝遂拥其众自剑州返入蜀，自称西川节度、三川制置等使。驰檄蜀人，数日之间，<br /><br />&nbsp;&nbsp;&nbsp;&nbsp;众至五万。继岌遣任圜以七千骑追之，及于汉州，会孟知祥夹攻之，延孝战败，<br /><br />&nbsp;&nbsp;&nbsp;&nbsp;被擒，载以槛车。圜置酒军中，引槛车至坐上，知祥酌大卮从车中饮之而谓曰：<br /><br />&nbsp;&nbsp;&nbsp;&nbsp;“公自梁朝脱身归命，遂拥节旄。今平蜀之功，何患富贵，而入此槛车邪？”延<br /><br />&nbsp;&nbsp;&nbsp;&nbsp;孝曰：“郭崇韬佐命之臣，功在第一，兵不血刃而取两川，一旦无罪，阖门受戮。<br /><br />&nbsp;&nbsp;&nbsp;&nbsp;顾如延孝，何保首领。以此不敢归朝耳！”任圜东还，延孝槛车至凤翔，庄宗遣<br /><br />&nbsp;&nbsp;&nbsp;&nbsp;宦者杀之。</div>
            <div class="link">
                <a id="err-report" href="javascript:void(0)" onClick="report('新五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(14650,944343);">加入书签</a><a
                        href="944342.html">上一页</a>&larr;<a href="index.html">返回列表</a>&rarr;<a
                            href="944344.html">下一页</a><a id="book-vote" href="javascript:void(0)" onClick="vote(14650);">投推荐票</a><a
                                id="err-report" href="javascript:void(0)" onClick="report('新五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "944342.html"; var next_page = "944344.html"; var index_page = "index.html"; var sortid = "9"; var article_id = "14650"; var chapter_id = "944343"; var articlename = "新五代史"; var chaptername = " 卷四十四 杂传第三十二"; var author = "欧阳修"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>