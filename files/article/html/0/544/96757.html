<!DOCTYPE html>
<html>
<head>
<meta charset="gbk" />
<title>旧五代史- 卷七十五（晋书） 高祖纪一-在线阅读-哈西文学网</title>
<meta name="keywords" content="薛居正，旧五代史， 卷七十五（晋书） 高祖纪一全文， 卷七十五（晋书） 高祖纪一在线阅读 哈西文学网" />
<meta name="description" content="哈西文学网提供薛居正的旧五代史  卷七十五（晋书） 高祖纪一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/96757.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/96757.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷七十五（晋书） 高祖纪一</h1>
            <div class="link xb">
                <a href="96743.html">上一页</a>&larr;<a href="index.html">返回列表</a>&rarr;<a
                    href="96770.html">下一页</a></div>			
            <div id="BookText">&nbsp;&nbsp;&nbsp;&nbsp;高祖圣文章武明德孝皇帝，姓石氏，讳敬瑭，太原人也。本卫大夫F、汉<br /><br />&nbsp;&nbsp;&nbsp;&nbsp;丞相奋之后，汉衰，关辅乱，子孙流泛西裔，故有居甘州者焉。四代祖Z，以唐<br /><br />&nbsp;&nbsp;&nbsp;&nbsp;元和中与沙陀军都督朱耶氏自灵武入附，宪宗嘉之，隶为河东阴山府裨校，以边<br /><br />&nbsp;&nbsp;&nbsp;&nbsp;功累官至朔州刺史。天福二年，追尊为孝安皇帝，庙号靖祖，陵曰义陵。祖妣秦<br /><br />&nbsp;&nbsp;&nbsp;&nbsp;氏，追谥为孝安元皇后。三代祖郴，早薨，赠左散骑常侍，追尊为孝简皇帝，庙<br /><br />&nbsp;&nbsp;&nbsp;&nbsp;号肃祖，陵曰惠陵。祖妣安氏，追谥孝简恭皇后。皇祖讳翌，任振武防御使，赠<br /><br />&nbsp;&nbsp;&nbsp;&nbsp;尚书右仆射，追尊孝平皇帝，庙号睿祖，陵曰康陵。祖妣米氏，追谥孝平献皇后。<br /><br />&nbsp;&nbsp;&nbsp;&nbsp;皇考讳绍雍，番字臬捩鸡，善骑射，有经远大略，事后唐武皇及庄宗，累立战功，<br /><br />&nbsp;&nbsp;&nbsp;&nbsp;与周德威相亚，历平、扯州刺史，薨于任，赠太傅，追尊为孝元皇帝，庙号宪<br /><br />&nbsp;&nbsp;&nbsp;&nbsp;祖，陵曰昌陵。皇妣何氏，追谥孝元懿皇后。<br /><br />&nbsp;&nbsp;&nbsp;&nbsp;帝即孝元之第二子也，以唐景福元年二月二十八日生于太原汾阳里，时有白<br /><br />&nbsp;&nbsp;&nbsp;&nbsp;气充庭，人甚异焉。及长，性沈淡，寡言笑，读兵法，重李牧、周亚夫行事。唐<br /><br />&nbsp;&nbsp;&nbsp;&nbsp;明宗为代州刺史，每深心器之，因妻以爱女。唐庄宗闻其善射，擢居左右，明宗<br /><br />&nbsp;&nbsp;&nbsp;&nbsp;请隶大军，从之。后明宗从庄宗征行，命帝领亲骑，号“三讨军”，倚以心腹。<br /><br />&nbsp;&nbsp;&nbsp;&nbsp;天v十二年，庄宗并有河北之地，开府于邺，梁遣上将刘以兵五万营于莘。<br /><br />&nbsp;&nbsp;&nbsp;&nbsp;十三年二月，引兵突至清平，薄于城下。庄宗至自甘陵，兵未阵，多为所掩。<br /><br />&nbsp;&nbsp;&nbsp;&nbsp;帝领十余骑，横槊深入，东西驰突，无敢当者，卒全部伍而还。庄宗壮之，拊其<br /><br />&nbsp;&nbsp;&nbsp;&nbsp;背曰：“将门出将，言不谬尔。”因颁以器帛，复亲为啖酥，当时以为异恩，由<br /><br />&nbsp;&nbsp;&nbsp;&nbsp;是知名。明年，兵阵于莘之西北，明宗从庄宗酣战。久之，尘埃四合，帝与明<br /><br />&nbsp;&nbsp;&nbsp;&nbsp;宗俱陷阵内，帝挺身跃剑，反复转斗，行数十里，逐于故元城之东。是日，<br /><br />&nbsp;&nbsp;&nbsp;&nbsp;军杀伤过半。<br /><br />&nbsp;&nbsp;&nbsp;&nbsp;十五年，唐军拔杨刘镇，梁将贺瑰设伏于无石山，明宗为瑰所迫，帝为后殿，<br /><br />&nbsp;&nbsp;&nbsp;&nbsp;破梁军五百余骑，按辔而还。十二月，庄宗与梁军大战于胡柳陂，众号十万。总<br /><br />&nbsp;&nbsp;&nbsp;&nbsp;管周德威将左军，杂以燕人，前锋不利，德威死之。庄宗率步众五千，固守高陵<br /><br />&nbsp;&nbsp;&nbsp;&nbsp;以避敌之锐。明宗独完右广，伏于土山之下，顾谓帝曰：“梁人首获其利，旌旗<br /><br />&nbsp;&nbsp;&nbsp;&nbsp;甚整，何计可以挫之？”帝曰：“腊后寒如此，出手堕指，彼多步众，易进难退，<br /><br />&nbsp;&nbsp;&nbsp;&nbsp;莫若啜L饮水，徐而困之。且超乘徒行，其势不等，一击而破，期在必胜。”明<br /><br />&nbsp;&nbsp;&nbsp;&nbsp;宗曰：“是吾心也。”会日暮，梁军列于平野，五六万人为一方阵，麾游骑以迫<br /><br />&nbsp;&nbsp;&nbsp;&nbsp;唐军，帝曰：“敌将遁矣！”乃请明宗令士整胄，宽而罗之，命左射军三百人鸣<br /><br />&nbsp;&nbsp;&nbsp;&nbsp;矢驰转，渐束其势，以数千骑合之。迨夜，旌旗皆靡，而一角先溃，三面踵之，<br /><br />&nbsp;&nbsp;&nbsp;&nbsp;其牙竿相击，若火爆之声，横尸积甲，不可胜计。由是梁人势削，庄宗进营德胜<br /><br />&nbsp;&nbsp;&nbsp;&nbsp;渡。<br /><br />&nbsp;&nbsp;&nbsp;&nbsp;十八年十月，又从明宗战梁人于德胜渡，败其将戴思远，杀二万余人。十九<br /><br />&nbsp;&nbsp;&nbsp;&nbsp;年，战胡卢套，唐军稍却，帝睹其敌锐，拔剑辟道，肩护明宗而退，敌人望之，<br /><br />&nbsp;&nbsp;&nbsp;&nbsp;无敢袭者。<br /><br />&nbsp;&nbsp;&nbsp;&nbsp;二十年十月，从明宗观梁人之杨村寨，部曲皆不擐甲，俄而敌出不意，以兵<br /><br />&nbsp;&nbsp;&nbsp;&nbsp;掩明宗，刃将及背，帝挟战戟而进，一击而凶酋落马者数辈，明宗遂解其难。是<br /><br />&nbsp;&nbsp;&nbsp;&nbsp;岁，庄宗即位于邺，改元同光，遣明宗越河，悬军深入以取郓。郓人始不之觉，<br /><br />&nbsp;&nbsp;&nbsp;&nbsp;帝以五十骑从明宗涉济，突东门而入。郓兵来拒，帝中刃，翼明宗，罗兵通衢，<br /><br />&nbsp;&nbsp;&nbsp;&nbsp;嶷然不动。会后骑继至，遂拔中城以据之。既而平汴水，灭梁室，致庄宗一统，<br /><br />&nbsp;&nbsp;&nbsp;&nbsp;集明宗大勋，帝与唐末帝功居最，庄宗朝官未显者，以帝不好矜伐故也，唯明宗<br /><br />&nbsp;&nbsp;&nbsp;&nbsp;心知之。<br /><br />&nbsp;&nbsp;&nbsp;&nbsp;同光四年二月，赵在礼据邺为乱，朝廷遣元行钦招之不下，群议纷然，以为<br /><br />&nbsp;&nbsp;&nbsp;&nbsp;非明宗不可，庄宗乃以明宗为统帅。时帝从行，至魏，诸军有变，叩马请明宗帝<br /><br />&nbsp;&nbsp;&nbsp;&nbsp;河北。明宗受霍彦威劝，将自诉于天子，遂佯诺。诸军亦恐事不果，而散者甚众，<br /><br />&nbsp;&nbsp;&nbsp;&nbsp;明宗所全者，唯常山一军而已。西次魏县，帝密言于明宗曰：“犹豫者兵家大忌，<br /><br />&nbsp;&nbsp;&nbsp;&nbsp;必若求诉，宜决其行。某愿率三百骑先趋汴水，以探虎口，如遂其志，请大军速<br /><br />&nbsp;&nbsp;&nbsp;&nbsp;进。夷门者，天下之要害也，据之可以自雪。安有上将与三军言变，他日有平手<br /><br />&nbsp;&nbsp;&nbsp;&nbsp;乎！危在顷刻，不宜恬然。”明宗至相州，遂分骁骑三百付之，遣帝由黎阳济河，<br /><br />&nbsp;&nbsp;&nbsp;&nbsp;自汴西门而入，因据其城。及明宗入汴，庄宗亲统师亦至城之西北五里，登高叹<br /><br />&nbsp;&nbsp;&nbsp;&nbsp;曰：“吾不济矣！”由此庄宗从兵大溃，来归明宗。明宗寻遣帝令率兵为前锋，<br /><br />&nbsp;&nbsp;&nbsp;&nbsp;趋汜水关。俄而庄宗遇内难而崩。<br /><br />&nbsp;&nbsp;&nbsp;&nbsp;是月，明宗入洛，嘉帝之功，自总管府都校署陕府兵马留后。明宗即位，改<br /><br />&nbsp;&nbsp;&nbsp;&nbsp;元天成，五月，加帝光禄大夫、检校司徒，充陕州保义军节度使，岁未期而军民<br /><br />&nbsp;&nbsp;&nbsp;&nbsp;之政大治焉。二年二月，加检校太傅兼六军诸卫副使，进封开国伯，增食邑四百<br /><br />&nbsp;&nbsp;&nbsp;&nbsp;户。是月，帝赴阙，以y六军诸卫事故也。八月，加食邑八百户，实封一百户，<br /><br />&nbsp;&nbsp;&nbsp;&nbsp;旌为政之效也。十月，明宗幸汴，以帝为御营使。车驾次京水，飞报汴州节度使<br /><br />&nbsp;&nbsp;&nbsp;&nbsp;朱守殷叛，明宗命帝董亲军倍道星行，信宿及浚城，一战而拔之。寻以帝为宣武<br /><br />&nbsp;&nbsp;&nbsp;&nbsp;军节度使、侍卫亲军马步军都指挥使兼六军诸卫副使，进封开国公，加食邑五百<br /><br />&nbsp;&nbsp;&nbsp;&nbsp;户，赐耀忠匡定保节功臣。四月，车驾还洛，制加检校太傅、同中书门下平章事、<br /><br />&nbsp;&nbsp;&nbsp;&nbsp;兴唐尹、邺都留守、天雄军节度使。五月丁未，加驸马都尉。<br /><br />&nbsp;&nbsp;&nbsp;&nbsp;长兴元年二月，明宗南郊礼毕，加检校太尉，增食邑五百户，寻诏归任。时<br /><br />&nbsp;&nbsp;&nbsp;&nbsp;邺都繁富为天下之冠，而土俗犷悍，民多争讼，帝令投函府门，一一览之，及逾<br /><br />&nbsp;&nbsp;&nbsp;&nbsp;年，盈积几案，滞于狱者甚众，时论以此减之。九月，东川董璋叛，朝廷命帝为<br /><br />&nbsp;&nbsp;&nbsp;&nbsp;东川行营都招讨使，兼知东川行府事。十月，至自魏博，董众西征。二年春，以<br /><br />&nbsp;&nbsp;&nbsp;&nbsp;川路险艰，粮运不继，诏班师。四月，复兼六军诸卫副使。六月，改河阳节度使，<br /><br />&nbsp;&nbsp;&nbsp;&nbsp;仍兼兵柄。<br /><br />&nbsp;&nbsp;&nbsp;&nbsp;是时，秦王从荣奏：“伏见北面频奏报，契丹族移帐近塞，吐浑、突厥已侵<br /><br />&nbsp;&nbsp;&nbsp;&nbsp;边地，戍兵虽多，未有统帅，早宜命大将一人，以安云、朔。”明宗曰：“卿等<br /><br />&nbsp;&nbsp;&nbsp;&nbsp;商量。”从荣与诸大臣奏曰：“将校之中，唯石敬瑭、康义诚二人可行。”帝素<br /><br />&nbsp;&nbsp;&nbsp;&nbsp;不欲为禁军之副，即奏曰：“臣愿北行。”明宗曰：“卿为吾行，事无不济。”<br /><br />&nbsp;&nbsp;&nbsp;&nbsp;及受诏，不落六军副使，帝复迁延辞避。十一月乙酉，明宗复谓侍臣曰：“云州<br /><br />&nbsp;&nbsp;&nbsp;&nbsp;奏，契丹自幽州移帐，言就放牧，终冬不退，其患深矣。”枢密使范延光奏曰：<br /><br />&nbsp;&nbsp;&nbsp;&nbsp;“已议石敬瑭与康义诚北行，然其定夺，即在宸旨。”帝奏曰：“臣虽不才，争<br /><br />&nbsp;&nbsp;&nbsp;&nbsp;敢避事，但进退惟命。”明宗曰：“卿为吾行，甚叶众议。”由是遂定。丁亥，<br /><br />&nbsp;&nbsp;&nbsp;&nbsp;加兼侍中、太原尹、北京留守、河东节度使，兼大同、振武、彰国、威塞等军蕃<br /><br />&nbsp;&nbsp;&nbsp;&nbsp;汉马步军总管，改赐竭忠匡运宁国功臣。翌日，宴于中兴殿，帝捧觞上寿，因奏<br /><br />&nbsp;&nbsp;&nbsp;&nbsp;曰：“臣虽微怯，惟边事敢不尽其忠力，但臣远违玉阶，无以时申补报。”帝因<br /><br />&nbsp;&nbsp;&nbsp;&nbsp;再拜告辞，明宗泣下沾衿。左右怪其过伤，果与帝因此为诀，不复相见矣。十二<br /><br />&nbsp;&nbsp;&nbsp;&nbsp;月，明宗晏驾，帝闻之，长恸若丧考妣。应顺元年正月，闵帝即位，加中书令，<br /><br />&nbsp;&nbsp;&nbsp;&nbsp;及增食邑。<br /><br />&nbsp;&nbsp;&nbsp;&nbsp;帝性简俭，未尝以声色滋味辄自燕乐，每公退，必召幕客论民间利害及刑政<br /><br />&nbsp;&nbsp;&nbsp;&nbsp;得失，明而难犯，事多亲决。有店妇与军士讼，云“曝粟于门，为马所食”。而<br /><br />&nbsp;&nbsp;&nbsp;&nbsp;军士恳诉，无以自明。帝谓鞫吏曰：“两讼未分，何以为断？可杀马刳肠而视其<br /><br />&nbsp;&nbsp;&nbsp;&nbsp;粟，有则军士诛，无则妇人死。”遂杀马，马肠无粟，因戮其妇人。境内肃然，<br /><br />&nbsp;&nbsp;&nbsp;&nbsp;莫敢以欺事言者。三月，移镇常山。所历方镇，以孝治为急，见民间父母在昆弟<br /><br />&nbsp;&nbsp;&nbsp;&nbsp;分索者，必绳而杀之。勤于吏事，廷无滞讼。常山属邑曰九门，有人鬻地与异居<br /><br />&nbsp;&nbsp;&nbsp;&nbsp;兄，议价不定，乃移于他人。他人须兄立券，兄固抑之，因诉于令。令以弟兄俱<br /><br />&nbsp;&nbsp;&nbsp;&nbsp;不义，送府。帝监之曰：“人之不义，由牧长新至，教化所未能及，吾甚愧焉。<br /><br />&nbsp;&nbsp;&nbsp;&nbsp;若以至理言之，兄利良田，弟求善价，顺之则是，沮之则非，其兄不义之甚也，<br /><br />&nbsp;&nbsp;&nbsp;&nbsp;宜重笞焉。市田以高价者取之。”上下服其明。<br /><br />&nbsp;&nbsp;&nbsp;&nbsp;及岐阳兵乱，推潞王为天子，闵帝急诏帝赴阙，欲以社稷为托。闵帝自洛阳<br /><br />&nbsp;&nbsp;&nbsp;&nbsp;出奔于卫，相遇于途，遂与闵帝回入卫州。时闵帝左右将不利于帝，帝觉之，因<br /><br />&nbsp;&nbsp;&nbsp;&nbsp;擒其从骑百余人。闵帝知事不济，与帝长恸而别，帝遣刺史王宏贽安置闵帝于公<br /><br />&nbsp;&nbsp;&nbsp;&nbsp;舍而去，寻为潞王所害，帝后长以此愧心焉。<br /><br />&nbsp;&nbsp;&nbsp;&nbsp;清泰元年五月，复授太原节度使、北京留守，充大同、振武、彰国、威塞等<br /><br />&nbsp;&nbsp;&nbsp;&nbsp;军蕃汉马步总管。二年夏，帝屯军于忻州，朝廷遣使送夏衣，传诏抚谕，后军人<br /><br />&nbsp;&nbsp;&nbsp;&nbsp;遽呼万岁者数四，帝惧，斩挟马将李晖以下三十余人以徇，乃止。<br /><br />&nbsp;&nbsp;&nbsp;&nbsp;三年五月，移授郓州节度使，进封赵国公，仍改扶天启运中正功臣。寻降诏<br /><br />&nbsp;&nbsp;&nbsp;&nbsp;促帝赴任。帝心疑之，乃召僚佐议曰：“孤再受太原之日，主上面宣云：‘与卿<br /><br />&nbsp;&nbsp;&nbsp;&nbsp;北门，一生无议除改。’今忽降此命，莫是以去年忻州乱兵见迫，过相猜乎？又<br /><br />&nbsp;&nbsp;&nbsp;&nbsp;今年千春节，公主入觐，当辞时，谓公主曰：‘尔归心甚急，欲与石郎反耶？’<br /><br />&nbsp;&nbsp;&nbsp;&nbsp;此疑我之状固且明矣。今天子用后族，委邪臣，沈湎荒惑，万机停壅，失刑失赏，<br /><br />&nbsp;&nbsp;&nbsp;&nbsp;不亡何待！吾自应顺中少主出奔之日，睹人情大去，不能扶危持颠，愤愤于方寸<br /><br />&nbsp;&nbsp;&nbsp;&nbsp;者三年矣。今我无异志，朝廷自启祸机，不可安然死于道路。况太原险固之地，<br /><br />&nbsp;&nbsp;&nbsp;&nbsp;积粟甚多，若且宽我，我当奉之。必若加兵，我则外告邻方，北构强敌，兴亡之<br /><br />&nbsp;&nbsp;&nbsp;&nbsp;数，皎皎在天。今欲发表称疾，以俟其意，诸公以为何如？”（《玉堂闲话》：<br /><br />&nbsp;&nbsp;&nbsp;&nbsp;晋祖在并部，尝从容谓宾佐云：“近因昼寝，忽梦若顷年在洛京时，与天子连镳<br /><br />&nbsp;&nbsp;&nbsp;&nbsp;于路，过旧第，天子请某入其第，某逊让者数四，不得已即促辔而入，至厅事下<br /><br />&nbsp;&nbsp;&nbsp;&nbsp;马，升自阼阶，西向而坐，天子已驰车去矣。其梦如此。”群僚莫敢有所答。是<br /><br />&nbsp;&nbsp;&nbsp;&nbsp;年冬，果有鼎革之事。盖晋祖怀不轨之志久矣，故托梦以惑众也。）掌书记桑维<br /><br />&nbsp;&nbsp;&nbsp;&nbsp;翰、都押衙刘知远赞成密计，遂拒末帝之命。朝廷以帝不奉诏，降旨削夺官爵，<br /><br />&nbsp;&nbsp;&nbsp;&nbsp;即诏晋州刺史、北面副招讨使张敬达领兵围帝于晋阳。帝寻命桑维翰诣诸道求援，<br /><br />&nbsp;&nbsp;&nbsp;&nbsp;契丹遣人复书诺之，约以中秋赴义。（《辽史太宗纪》云：七月丙申，唐河东节<br /><br />&nbsp;&nbsp;&nbsp;&nbsp;度使石敬瑭为其主所讨，遣赵莹求救，时赵德钧亦遣使至，河东复遣桑维翰来告<br /><br />&nbsp;&nbsp;&nbsp;&nbsp;急，遂许兴师。八月庚午，自将以援敬瑭。）六月，北面招收指挥使安重荣以部<br /><br />&nbsp;&nbsp;&nbsp;&nbsp;曲数千人入城。七月，代州屯将安元信率一军，与西北面先锋指挥使安审信引五<br /><br />&nbsp;&nbsp;&nbsp;&nbsp;百骑俱至。八月，怀州彰圣军使张万迪等各率千余骑来降。是月，外众攻我甚急，<br /><br />&nbsp;&nbsp;&nbsp;&nbsp;帝亲当矢石，人心虽固，廪食渐困。<br /><br />&nbsp;&nbsp;&nbsp;&nbsp;九月辛丑，契丹主率众自雁门而南，旌骑不绝五十里余。（《辽史》：九月<br /><br />&nbsp;&nbsp;&nbsp;&nbsp;丁酉，入雁门。戊戌，次忻州。己亥，次太原。）先使人报帝云：“吾欲今日便<br /><br />&nbsp;&nbsp;&nbsp;&nbsp;破贼，可乎？”帝使人驰告曰：“皇帝赴难，比要成功，贼势至厚，可明旦稳审<br /><br />&nbsp;&nbsp;&nbsp;&nbsp;议战，未为晚也。”使未达，契丹已与南军骑将高行周、符彦卿等合战。时张敬<br /><br />&nbsp;&nbsp;&nbsp;&nbsp;达、杨光远列阵西山下，士未及成伍，而行周、彦卿为伏兵所断，舍军而退，敬<br /><br />&nbsp;&nbsp;&nbsp;&nbsp;达等步兵大败，死者万人。是夜，帝出北门见契丹主，契丹主执帝手曰：“恨会<br /><br />&nbsp;&nbsp;&nbsp;&nbsp;面之晚。”因论父子之义。（《辽史》：敬瑭率官属来见，帝执手抚慰之。《契<br /><br />&nbsp;&nbsp;&nbsp;&nbsp;丹国志》云：敬瑭见契丹帝，问曰：“皇帝远来，士马疲倦，遽与唐大战而胜，<br /><br />&nbsp;&nbsp;&nbsp;&nbsp;何也？”帝曰：“始我谓唐必断雁门诸路，伏兵险要，不可得进。使人侦视皆无<br /><br />&nbsp;&nbsp;&nbsp;&nbsp;之，是以长驱而深入。我气方锐，乘此击之，是以胜之。”敬瑭叹服。）明日，<br /><br />&nbsp;&nbsp;&nbsp;&nbsp;帝与契丹围敬达营寨，南军不复出矣。帝与契丹本无结好，自末帝见迫之后，遣<br /><br />&nbsp;&nbsp;&nbsp;&nbsp;腹心何福，以刀错为信，一言亲赴其难，迅若流电，信天意耶！己酉，唐末帝率<br /><br />&nbsp;&nbsp;&nbsp;&nbsp;亲军步骑三万出次河桥。辛亥，末帝诏枢密使赵延寿分众二万为北面招讨使，又<br /><br />&nbsp;&nbsp;&nbsp;&nbsp;诏魏博节度使范延光统本军二万人屯辽州。十月，幽州节度使赵德钧领所部万余<br /><br />&nbsp;&nbsp;&nbsp;&nbsp;人自上党吴儿谷合延寿兵屯团柏谷，与敬达寨相去百里，弥月竟不能相通。<br /><br />&nbsp;&nbsp;&nbsp;&nbsp;（《辽史》：初围晋安，分遣精兵守其要害，以绝援兵之路。赵延寿等皆逗留不<br /><br />&nbsp;&nbsp;&nbsp;&nbsp;进。）<br /><br />&nbsp;&nbsp;&nbsp;&nbsp;十一月，契丹主会帝于营中，曰：“我三千里赴义，事须必成。观尔体貌恢<br /><br />&nbsp;&nbsp;&nbsp;&nbsp;廓，识量深远，真国主也。天命有属，时不可失。欲徇蕃汉群议，册尔为天子。”<br /><br />&nbsp;&nbsp;&nbsp;&nbsp;帝饰让久之。既而诸军劝请相继，乃命筑坛于晋阳城南，册帝为大晋皇帝，契丹<br /><br />&nbsp;&nbsp;&nbsp;&nbsp;主解衣冠授焉。（《辽史太宗纪》：十一年冬十月甲子，封敬瑭为晋王。十一月<br /><br />&nbsp;&nbsp;&nbsp;&nbsp;丁酉，册敬瑭为大晋皇帝。）文曰：<br /><br />&nbsp;&nbsp;&nbsp;&nbsp;维天显九年，岁次丙申，十一月丙戌朔，十二日丁酉，大契丹皇帝若曰：於<br /><br />&nbsp;&nbsp;&nbsp;&nbsp;戏！元气肇开，树之以君；天命不恒，人辅惟德。故商政衰而周道盛，秦德乱而<br /><br />&nbsp;&nbsp;&nbsp;&nbsp;汉图昌，人事天心，古今靡异。<br /><br />&nbsp;&nbsp;&nbsp;&nbsp;咨尔子晋王，神钟睿哲，天赞英雄，叶梦日以储祥，应澄河而启运。迨事数<br /><br />&nbsp;&nbsp;&nbsp;&nbsp;帝，历试诸艰。武略文经，乃由天纵；忠规孝节，固自生知。猥以眇躬，奄有北<br /><br />&nbsp;&nbsp;&nbsp;&nbsp;土，暨明宗之享国也，与我先哲王保奉明契，所期子孙顺承，患难相济。丹书未<br /><br />&nbsp;&nbsp;&nbsp;&nbsp;泯，白日难欺，顾予纂承，匪敢失坠。尔惟近戚，实系本枝，所以余视尔若子，<br /><br />&nbsp;&nbsp;&nbsp;&nbsp;尔待予犹父也。<br /><br />&nbsp;&nbsp;&nbsp;&nbsp;朕昨以独夫从珂，本非公族，窃据宝图，弃义忘恩，逆天暴物，诛剪骨肉，<br /><br />&nbsp;&nbsp;&nbsp;&nbsp;离间忠良，听任矫谀，威虐黎献，华夷震悚，内外崩离，知尔无辜，为彼致害。<br /><br />&nbsp;&nbsp;&nbsp;&nbsp;敢征众旅，来逼严城，虽并吞之志甚坚，而幽显之情何负，达予闻听，深激愤惊。<br /><br />&nbsp;&nbsp;&nbsp;&nbsp;乃命兴师，为尔除患，亲提万旅，远殄群凶，但赴急难，罔辞艰险。果见神o助<br /><br />&nbsp;&nbsp;&nbsp;&nbsp;顺，卿士协谋，旗一麾而弃甲平山，鼓三作而僵尸遍野。虽以遂予本志，快彼群<br /><br />&nbsp;&nbsp;&nbsp;&nbsp;心，将期税驾金河，班师玉塞。<br /><br />&nbsp;&nbsp;&nbsp;&nbsp;矧今中原无主，四海未宁，茫茫生民，若坠涂炭。况万几不可以暂废，大宝<br /><br />&nbsp;&nbsp;&nbsp;&nbsp;不可以久虚，拯溺救焚，当在此日。尔有庇民之德，格于上下；尔有戡难之勋，<br /><br />&nbsp;&nbsp;&nbsp;&nbsp;光于区宇；尔有无私之行，通乎神明；尔有不言之信，彰乎兆庶。予懋乃德，嘉<br /><br />&nbsp;&nbsp;&nbsp;&nbsp;乃丕绩。天之历数在尔躬，是用命尔，当践皇极。仍以尔自兹并土，首建义旗，<br /><br />&nbsp;&nbsp;&nbsp;&nbsp;宜以国号曰晋。朕永与为父子之邦，保山河之誓。于戏！补百王之阙礼，行兹盛<br /><br />&nbsp;&nbsp;&nbsp;&nbsp;典；成千载之大义，遂我初心。尔其永保兆民，勉持一德，慎乃有位，允执厥中。<br /><br />&nbsp;&nbsp;&nbsp;&nbsp;亦惟无疆之休，其诫之哉！<br /><br />&nbsp;&nbsp;&nbsp;&nbsp;礼毕，帝鼓吹道从而归。<br /><br />&nbsp;&nbsp;&nbsp;&nbsp;始梁开国之岁，即前唐天v四年也，潞州行营使李思安奏：“壶关县庶穰乡<br /><br />&nbsp;&nbsp;&nbsp;&nbsp;乡人伐树，树倒自分两片，内有六字如左书，云‘天十四载石进’。”梁祖令藏<br /><br />&nbsp;&nbsp;&nbsp;&nbsp;于武库，然莫详其义。至帝即位，识者曰：“‘天’字取‘四’字中两画加之于<br /><br />&nbsp;&nbsp;&nbsp;&nbsp;旁，则‘丙’字也；‘四’字去中之两画，加‘十’字，则‘申’字也。”帝即<br /><br />&nbsp;&nbsp;&nbsp;&nbsp;位之年乃丙申也。又，《易》云：“晋者，进也。”国号大晋，皆符契焉。又，<br /><br />&nbsp;&nbsp;&nbsp;&nbsp;帝即位之前一年，岁在乙未，邺西有栅曰李固，清、淇合流在其侧。栅有桥，桥<br /><br />&nbsp;&nbsp;&nbsp;&nbsp;下大鼠与蛇斗，斗及日之申，蛇不胜而死。行人观者数百，识者志之。后唐末帝<br /><br />&nbsp;&nbsp;&nbsp;&nbsp;果灭于申。又，末帝，真定常山人也，有先人旧庐，其侧有古佛刹，刹有石像，<br /><br />&nbsp;&nbsp;&nbsp;&nbsp;忽摇动不已，人皆异之。及重围晋阳，帝遣心腹何福轻骑求援北蕃，蕃主自将诸<br /><br />&nbsp;&nbsp;&nbsp;&nbsp;部赴之。不以缯帛，不以珠金，若响应声。谓福曰：“吾已兆于梦，皆上帝命我，<br /><br />&nbsp;&nbsp;&nbsp;&nbsp;非我意也。”（《契丹国志》引《纪异录》云：契丹主德光常昼寝，梦一神人花<br /><br />&nbsp;&nbsp;&nbsp;&nbsp;冠美姿容，辎Z甚盛，忽自天而下，衣白衣，佩金带，执钅骨钅朵，有异人十<br /><br />&nbsp;&nbsp;&nbsp;&nbsp;二随其后，内一黑兔入德光怀而失之。神人语德光曰：“石郎使人唤汝，汝须去。”<br /><br />&nbsp;&nbsp;&nbsp;&nbsp;觉告其母，母忽之，不以为异。后复梦，即前神人也，衣冠仪貌，俨然如故，曰：<br /><br />&nbsp;&nbsp;&nbsp;&nbsp;“石郎已使人来唤汝。”既觉而惊，复以告母。母曰：“可命筮。”乃召巫筮，<br /><br />&nbsp;&nbsp;&nbsp;&nbsp;言：“太祖从西楼来，言中国将立天王，要尔为助，尔须去。”未浃旬，唐石敬<br /><br />&nbsp;&nbsp;&nbsp;&nbsp;瑭反于河东，为后唐张敬达所败，亟遣赵莹持表重赂，许割燕云，求兵为援，契<br /><br />&nbsp;&nbsp;&nbsp;&nbsp;丹主曰：“我非为石郎兴师，乃奉天帝敕使也。”）时援兵未至，伪将张敬达引<br /><br />&nbsp;&nbsp;&nbsp;&nbsp;军逼城设栅，栅将成，忽有大风暴雨，栅无以立。后筑长城，城就，又为水潦所<br /><br />&nbsp;&nbsp;&nbsp;&nbsp;坏，城终不能合。晋阳有北宫，宫城之上有祠曰毗沙门天王，帝曾焚修默而祷之。<br /><br />&nbsp;&nbsp;&nbsp;&nbsp;经数日，城西北正受敌处，军候报称，夜来有一人长丈余，介金执殳，行于城<br /><br />&nbsp;&nbsp;&nbsp;&nbsp;上，久方不见。帝心异之。又，牙城有僧坊曰崇福，坊之庑下西北隅有泥神，神<br /><br />&nbsp;&nbsp;&nbsp;&nbsp;之首忽一日有烟生，其腾郁如曲突之状。坊僧奔赴，以为人火所延，及俯而视之，<br /><br />&nbsp;&nbsp;&nbsp;&nbsp;无所有焉。事寻达帝，帝召僧之腊高者问焉，僧曰：“贫道见庄宗将得天下，曾<br /><br />&nbsp;&nbsp;&nbsp;&nbsp;有此烟。观此喷涌，甚于当时，兆可知矣。”自此，日旁多有五色云气，如莲芰<br /><br />&nbsp;&nbsp;&nbsp;&nbsp;之状。帝召占者视之，谓曰：“此验应谁？”占者曰：“见处为瑞，更应何人！”<br /><br />&nbsp;&nbsp;&nbsp;&nbsp;又，帝每诘旦使慰抚守陴者，率以为常。忽一夕已暝，城上有号令之声，声不绝<br /><br />&nbsp;&nbsp;&nbsp;&nbsp;者三。帝使人问之，将吏云：“从上传来者。”皆知神助。时城中复有数家井泉，<br /><br />&nbsp;&nbsp;&nbsp;&nbsp;暴溢不止。及蕃军大至，合势破之，末帝之众，似拉朽焉。斯天运使然，非人力<br /><br />&nbsp;&nbsp;&nbsp;&nbsp;也。<br /><br />&nbsp;&nbsp;&nbsp;&nbsp;是日，帝言于契丹主，愿以雁门已北及幽州之地为寿，仍约岁输帛三十万，<br /><br />&nbsp;&nbsp;&nbsp;&nbsp;契丹主许之。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,96757);">加入书签</a><a
                        href="96743.html">上一页</a>&larr;<a href="index.html">返回列表</a>&rarr;<a
                            href="96770.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "96743.html"; var next_page = "96770.html"; var index_page = "index.html"; var sortid = "9"; var article_id = "544"; var chapter_id = "96757"; var articlename = "旧五代史"; var chaptername = " 卷七十五（晋书） 高祖纪一"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>