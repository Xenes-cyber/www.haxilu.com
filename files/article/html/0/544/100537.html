<!DOCTYPE html>
<html>
<head>
<meta charset="gbk" />
<title>旧五代史- 卷九十七（晋书） 列传十二-在线阅读-哈西文学网</title>
<meta name="keywords" content="薛居正，旧五代史， 卷九十七（晋书） 列传十二全文， 卷九十七（晋书） 列传十二在线阅读 哈西文学网" />
<meta name="description" content="哈西文学网提供薛居正的旧五代史  卷九十七（晋书） 列传十二全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100537.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100537.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十七（晋书） 列传十二</h1>
            <div class="link xb">
                <a href="100522.html">上一页</a>&larr;<a href="index.html">返回列表</a>&rarr;<a
                    href="100546.html">下一页</a></div>			
            <div id="BookText">&nbsp;&nbsp;&nbsp;&nbsp;范延光，字子环，邺郡临漳人也。少隶于郡牙，唐明宗牧相州，收为亲校。<br /><br />&nbsp;&nbsp;&nbsp;&nbsp;同光中，明宗下郓州，梁兵屯杨刘口以扼之，先锋将康延孝潜使人送款于明宗。<br /><br />&nbsp;&nbsp;&nbsp;&nbsp;明宗欲使人达机事于庄宗，方难其选，延光请行，遂以蜡书授之。延光既至，奏<br /><br />&nbsp;&nbsp;&nbsp;&nbsp;庄宗曰：“杨刘渡控扼已定，未可图也。请筑垒马家口，以通汶阳之路。”庄宗<br /><br />&nbsp;&nbsp;&nbsp;&nbsp;从之，复遣归郓州。俄而梁将王彦章攻马家口所筑新垒，明宗恐城中不备，又遣<br /><br />&nbsp;&nbsp;&nbsp;&nbsp;间行告庄宗，请益兵。中夜至河上，为梁兵所获，送夷门下狱，榜笞数百，威以<br /><br />&nbsp;&nbsp;&nbsp;&nbsp;白刃，终不泄其事。复为狱吏所护，在狱半年，不复理问。及庄宗将至汴城，狱<br /><br />&nbsp;&nbsp;&nbsp;&nbsp;吏即去其桎梏，拜谢而出之，乃见于路侧。庄宗喜，授银青光禄大夫、检校工部<br /><br />&nbsp;&nbsp;&nbsp;&nbsp;尚书。明宗登极，擢为宣徽使。与霍彦威平青州王公俨，迁检校司徒。明宗之幸<br /><br />&nbsp;&nbsp;&nbsp;&nbsp;夷门也，至荥阳，闻朱守殷拒命，延光曰：“若不急攻，贼坚矣。请骑兵五百，<br /><br />&nbsp;&nbsp;&nbsp;&nbsp;臣先赴之，则人心必骇。”明宗从其请。延光自酉时至夜央，驰二百余里，奄至<br /><br />&nbsp;&nbsp;&nbsp;&nbsp;城下，与贼交斗。翌日，守陴者望见乘舆，乃相率开门，延光先入，与贼巷战，<br /><br />&nbsp;&nbsp;&nbsp;&nbsp;至厚载门，尽歼其党，明宗喜之。明年，迁枢密使，权知镇州军府事，寻正授节<br /><br />&nbsp;&nbsp;&nbsp;&nbsp;旄，加检校太保。长兴中，以安重诲得罪，再入为枢密使，加同平章事。既而以<br /><br />&nbsp;&nbsp;&nbsp;&nbsp;秦王从荣不轨，恐及其祸，屡请外任，明宗久之方许，遂出镇常山。清泰中，复<br /><br />&nbsp;&nbsp;&nbsp;&nbsp;诏为枢密使，未几，出为汴州节度使。会魏府屯将张令昭逐其帅刘延皓，据城以<br /><br />&nbsp;&nbsp;&nbsp;&nbsp;叛，唐末帝命延光讨而平之，遂授邺都留守，加检校太师、兼中书令。门下有术<br /><br />&nbsp;&nbsp;&nbsp;&nbsp;士张生者，自云妙通术数，当延光微时，言将来必为将相，延光既贵，酷信其言。<br /><br />&nbsp;&nbsp;&nbsp;&nbsp;历数镇，尝馆于上舍，延光谓之曰：“余梦大蛇，自脐入腹，半而掣去之，是何<br /><br />&nbsp;&nbsp;&nbsp;&nbsp;祥也？”张生曰：“蛇者龙也，入腹为帝王之兆明矣。”延光自是稍萌c窃之意。<br /><br />&nbsp;&nbsp;&nbsp;&nbsp;及高祖建义于太原，唐末帝遣延光以本部二万屯辽州，与赵延寿掎角合势，<br /><br />&nbsp;&nbsp;&nbsp;&nbsp;及延寿兵败，延光促还，故心不自安。高祖入洛，寻封临清王，以宽其反侧。后<br /><br />&nbsp;&nbsp;&nbsp;&nbsp;延光擅杀齐州防御使秘琼，而聚兵部下，复收部内刺史入城，高祖甚疑之，乃东<br /><br />&nbsp;&nbsp;&nbsp;&nbsp;幸夷门。时延光有牙校孙锐者，与延光有乡曲之旧，军机民政，一以委焉。故魏<br /><br />&nbsp;&nbsp;&nbsp;&nbsp;博六州之赋，无半钱上供，符奏之间，有不如意者，锐即对延光毁之，其凶戾也<br /><br />&nbsp;&nbsp;&nbsp;&nbsp;如此。初，朝廷遣使封延光为临清王，因会僚属，延光暴得疾，伏枕经旬，锐乃<br /><br />&nbsp;&nbsp;&nbsp;&nbsp;密惑群小，召澶州刺史冯晖等，以不臣之谋逼于延光，延光亦惑于术者，因而听<br /><br />&nbsp;&nbsp;&nbsp;&nbsp;之。天福二年夏六月，遣锐与晖将步骑二万，南抵黎阳。（《通鉴》云：延光以<br /><br />&nbsp;&nbsp;&nbsp;&nbsp;冯晖为都部署，以孙锐为兵马都监。）时锐以女妓十余辈从之，拥盖操扇，必歌<br /><br />&nbsp;&nbsp;&nbsp;&nbsp;吹而后食，将士烦热，睹之解体，寻为王师所败，贼众退还邺城。高祖继遣杨光<br /><br />&nbsp;&nbsp;&nbsp;&nbsp;远讨之，延光知事不济，乃杀孙锐以归其罪，发人赍表待罪，且邀姑息，高祖不<br /><br />&nbsp;&nbsp;&nbsp;&nbsp;许。及经岁受围，城中饥窘，高祖以师老民劳，思解其役，遣谒者入谓之曰：“<br /><br />&nbsp;&nbsp;&nbsp;&nbsp;卿既危蹙，破在旦夕。能返掌转规，改节归我，我当以大藩处之。如降而杀之，<br /><br />&nbsp;&nbsp;&nbsp;&nbsp;则何以享国？明明白日，可质是言。”因赐铁券，改封高平郡王，移镇太平。延<br /><br />&nbsp;&nbsp;&nbsp;&nbsp;光谓门人李式曰：“主上敦信明义，言无不践，许以不死，则不死矣。”因撤去<br /><br />&nbsp;&nbsp;&nbsp;&nbsp;守备，（《通鉴》：延光犹迁延未决，宣徽南院使刘处让复入谕之，延光意乃决。）<br /><br />&nbsp;&nbsp;&nbsp;&nbsp;素服请降。及赴汶上，逾月入觐。寻表请罢免，高祖再三答谕方允，制以延光为<br /><br />&nbsp;&nbsp;&nbsp;&nbsp;太子太师致仕。居阙下期岁，高祖每召赐饮宴，待之与群臣无间。一日，从容上<br /><br />&nbsp;&nbsp;&nbsp;&nbsp;奏，愿就河阳私邸，以便颐养，高祖许之。延光携妻子辇奇货从焉，每过郡邑，<br /><br />&nbsp;&nbsp;&nbsp;&nbsp;多为关吏所纠。时杨光远居守洛下，兼领孟、怀，既利其财，复渐测朝廷密旨，<br /><br />&nbsp;&nbsp;&nbsp;&nbsp;遂奏云：“延光国之奸臣，若不羁縻，必北出塞，南入吴，请召令西都居止。”<br /><br />&nbsp;&nbsp;&nbsp;&nbsp;高祖允之。光远使其子承勋以兵环其第，逼令自裁。延光曰：“明天子在上，赐<br /><br />&nbsp;&nbsp;&nbsp;&nbsp;金书许我不死，尔之父子何得胁制如此？”明旦，则以白刃驱之，令上马之浮桥，<br /><br />&nbsp;&nbsp;&nbsp;&nbsp;排于水中。光远绐奏云：“延光投河自溺而死。”水运军使曹千获其尸于郡东缪<br /><br />&nbsp;&nbsp;&nbsp;&nbsp;家滩。高祖闻之，辍朝二日，诏许归葬于邺，仍赠太师。<br /><br />&nbsp;&nbsp;&nbsp;&nbsp;延光初为近臣，及领重镇，礼贤接士，动皆由礼，故甚获当时之誉。洎镇常<br /><br />&nbsp;&nbsp;&nbsp;&nbsp;山日，以部将梁汉塘获王都名马，入罪而取之；在魏州日，以齐州防御使秘琼获<br /><br />&nbsp;&nbsp;&nbsp;&nbsp;董温琪珠金妓妾，及经其境，复害而夺之。物议由是减之。及惧罪以谋叛，复忍<br /><br />&nbsp;&nbsp;&nbsp;&nbsp;耻以偷生，不能引决，遂至强死，何非夫之甚也！<br /><br />&nbsp;&nbsp;&nbsp;&nbsp;张从宾，未详何许人也。始事唐庄宗为小校，从战有功。唐天成中，自捧圣<br /><br />&nbsp;&nbsp;&nbsp;&nbsp;指挥使领澄州刺史，迁左右羽林都校。从药彦稠讨杨彦温于河中，平之。长兴中，<br /><br />&nbsp;&nbsp;&nbsp;&nbsp;领寿州忠正军节度使，加检校太保、侍卫步军都指挥使。从宾素便佞，每进言，<br /><br />&nbsp;&nbsp;&nbsp;&nbsp;明宗多纳之。有供奉官丁延徽者，性贪狡，时奉诏监廪，以犯赃下狱，权贵多为<br /><br />&nbsp;&nbsp;&nbsp;&nbsp;救解，明宗怒，不许。从宾因奏他事，言及延徽，明宗曰：“非但尔言，苏秦说<br /><br />&nbsp;&nbsp;&nbsp;&nbsp;予，亦不得也。”延徽竟就戮。长兴末，从宾出镇灵武，加检校太傅。高祖即位，<br /><br />&nbsp;&nbsp;&nbsp;&nbsp;受代入觐，会驾东幸，留从宾警巡洛下。一日，逢留司御史于天津桥，从兵百人，<br /><br />&nbsp;&nbsp;&nbsp;&nbsp;不分路而过，排御史于水中，从宾绐奏其酒醉，其凶傲如此。及范延光据邺城叛，<br /><br />&nbsp;&nbsp;&nbsp;&nbsp;诏从宾为副部署使，从杨光远同讨延光。会延光使人诱从宾，从宾时在河阳，乃<br /><br />&nbsp;&nbsp;&nbsp;&nbsp;起兵以应之。先害皇子重信，及入洛，又害皇子重V，取内库金帛以给部伍，因<br /><br />&nbsp;&nbsp;&nbsp;&nbsp;东据汜水关，且欲观望军势。高祖命杜重威、侯益分兵讨之，从宾大败，乘马入<br /><br />&nbsp;&nbsp;&nbsp;&nbsp;河，溺水而死焉。<br /><br />&nbsp;&nbsp;&nbsp;&nbsp;张延播者，汶阳人也。始为郡之牙将，唐同光初，明宗下其城，因收隶左右。<br /><br />&nbsp;&nbsp;&nbsp;&nbsp;天成中，累授检校司空、两河发运营田使、柳州刺史。长兴元年，出牧蔡州，加<br /><br />&nbsp;&nbsp;&nbsp;&nbsp;检校司徒，入为左领军卫大将军，充客省使。伐蜀之役，命为马军都监。三年，<br /><br />&nbsp;&nbsp;&nbsp;&nbsp;迁凤州防御使、西面水陆转运使。高祖即位，除东都副留守。车驾幸汴，遣兼洛<br /><br />&nbsp;&nbsp;&nbsp;&nbsp;京巡检使。张从宾作乱，令延播知河南府事。从宾败，伏诛。<br /><br />&nbsp;&nbsp;&nbsp;&nbsp;杨光远，小字阿檀，及长，止名檀，唐天成中，以明宗改御名为，以偏傍<br /><br />&nbsp;&nbsp;&nbsp;&nbsp;字犯之，始改名光远，字德明，其先沙陀部人也。父阿噔啜，后改名{，事唐武<br /><br />&nbsp;&nbsp;&nbsp;&nbsp;皇为队长。光远事庄宗为骑将，唐天v中，庄宗遣振武节度使周德威讨刘守光于<br /><br />&nbsp;&nbsp;&nbsp;&nbsp;幽州，因令光远隶于德威麾下。后与德威拒契丹于新州，一军以深入致败，因伤<br /><br />&nbsp;&nbsp;&nbsp;&nbsp;其臂，遂废，罢于家。庄宗即位，思其战功，命为幽州马步军都指挥使、检校尚<br /><br />&nbsp;&nbsp;&nbsp;&nbsp;书右仆射，戍瓦桥关久之。明宗朝，历妫、瀛、易、冀四州刺史。光远虽不识字，<br /><br />&nbsp;&nbsp;&nbsp;&nbsp;然有口辩，通于吏理，在郡有政声，明宗颇重之。长兴中，契丹有中山之败，生<br /><br />&nbsp;&nbsp;&nbsp;&nbsp;擒其将拉等数十人，送于阙下，其后契丹既通和，遣使乞归之，明宗与大臣谋<br /><br />&nbsp;&nbsp;&nbsp;&nbsp;议，特放还蕃。一日，召光远于便殿言其事，光远曰：“拉等北土之善战者，<br /><br />&nbsp;&nbsp;&nbsp;&nbsp;彼失之如丧手足；又在此累年，备谙中国事，若放还非便。”明宗曰：“蕃人重<br /><br />&nbsp;&nbsp;&nbsp;&nbsp;盟誓，既通欢好，必不相负。”光远曰：“臣恐后悔不及也。”明宗遂止，深嘉<br /><br />&nbsp;&nbsp;&nbsp;&nbsp;其抗直。后自振武节度使移镇中山，累加检校太傅，将兵戍蔚州。<br /><br />&nbsp;&nbsp;&nbsp;&nbsp;高祖举义于太原，唐末帝遣光远与张敬达屯兵于城下，俄而契丹大至，为其<br /><br />&nbsp;&nbsp;&nbsp;&nbsp;所败，围其寨久之，军中粮绝，光远乃与次将安审琦等杀敬达，拥众归命。从高<br /><br />&nbsp;&nbsp;&nbsp;&nbsp;祖入洛，加检校太尉，充宣武军节度使、同平章事，判六军诸卫事。是时，光远<br /><br />&nbsp;&nbsp;&nbsp;&nbsp;每对高祖，常悒然不乐，高祖虑有不足，密遣近臣讯之。光远附奏曰：“臣贵为<br /><br />&nbsp;&nbsp;&nbsp;&nbsp;将相，非有不足，但以张生铁死得其所，臣弗如也，衷心内愧，是以不乐。”生<br /><br />&nbsp;&nbsp;&nbsp;&nbsp;铁，盖敬达之小字也。高祖闻其言，以光远为忠纯之最者也。其实光远故为其言，<br /><br />&nbsp;&nbsp;&nbsp;&nbsp;以邀高祖之重信也。明年，范延光据邺城叛，高祖命光远率师讨之。将济河，会<br /><br />&nbsp;&nbsp;&nbsp;&nbsp;滑州军乱，时军众欲推光远为主。光远曰：“自古有折臂天子乎？且天子岂公辈<br /><br />&nbsp;&nbsp;&nbsp;&nbsp;贩弄之物？晋阳之降，乃势所穷迫，今若为之，直反贼也。”由是其下惕然，无<br /><br />&nbsp;&nbsp;&nbsp;&nbsp;复言者。高祖闻之，尤加宠重。光远既围延光，寻授魏博行府节度使。兵柄在手，<br /><br />&nbsp;&nbsp;&nbsp;&nbsp;以为高祖惧己，稍干预朝政，或抗有所奏，高祖亦曲从之。复下诏以其子承祚尚<br /><br />&nbsp;&nbsp;&nbsp;&nbsp;长安公主，次子承信皆授美官。恩渥殊等，为当时之冠。桑维翰为枢密使，往往<br /><br />&nbsp;&nbsp;&nbsp;&nbsp;弹射其事，光远心衔之。及延光降，光远入朝，面奏维翰擅权。高祖以光远方有<br /><br />&nbsp;&nbsp;&nbsp;&nbsp;功于国，乃出维翰镇相州，光远为西京留守，兼镇河阳，因罢其兵权。光远由此<br /><br />&nbsp;&nbsp;&nbsp;&nbsp;怨望，潜贮异志，多以珍玩奉契丹，诉己之屈，又私养部曲千余人，挠法犯禁，<br /><br />&nbsp;&nbsp;&nbsp;&nbsp;河、洛之人，恒如备盗。寻册拜太尉、兼中书令。<br /><br />&nbsp;&nbsp;&nbsp;&nbsp;时范延光致仕，辇囊装妓妾，居于河阳。光远利其奇货，且虑为子孙之雠，<br /><br />&nbsp;&nbsp;&nbsp;&nbsp;因奏延光不家汴、洛，出舍外藩，非南走淮夷，则北走契丹，宜早除之。高祖以<br /><br />&nbsp;&nbsp;&nbsp;&nbsp;许之不死，铁券在焉，持疑未允。光远乃遣子承勋以甲士围其第，逼令自裁。延<br /><br />&nbsp;&nbsp;&nbsp;&nbsp;光曰：“天子在上，安得如此！”乃遣使者乞移居洛下，行及河桥，摈于流而溺<br /><br />&nbsp;&nbsp;&nbsp;&nbsp;杀之，矫奏云延光自投河，朝廷以适会其意，弗之理。后逾岁入觐，高祖为置曲<br /><br />&nbsp;&nbsp;&nbsp;&nbsp;宴，教坊伶人以光远暴敛重赋，因陈戏讥之，光远殊无惭色。高祖谓光远曰：“<br /><br />&nbsp;&nbsp;&nbsp;&nbsp;元城之役，卿左右皆立功，未曾旌赏，今各与一郡，俾厘任以荣之。”因命为刺<br /><br />&nbsp;&nbsp;&nbsp;&nbsp;史者凡数人。<br /><br />&nbsp;&nbsp;&nbsp;&nbsp;时王建立自青州移镇上党，乃以光远为平卢军节度使，封东平王。光远面奏，<br /><br />&nbsp;&nbsp;&nbsp;&nbsp;请与长子同行，寻授承勋莱州防御使。及赴任，仆从妓妾至千余骑，满盈c侈，<br /><br />&nbsp;&nbsp;&nbsp;&nbsp;为方岳之最。下车之后，惟以刻剥为事。少帝嗣位，册拜太师，封寿王。（《宋<br /><br />&nbsp;&nbsp;&nbsp;&nbsp;史・马仁镐传》：晋天福中，青州杨光远将图不轨，以仁镐为节度副使，伺其动<br /><br />&nbsp;&nbsp;&nbsp;&nbsp;静。历二年，或谮仁镐于朝，改护国军行军司马。仁镐至河中数月，光远反书闻。）<br /><br />&nbsp;&nbsp;&nbsp;&nbsp;后因景延广上言，请取光远麾下所借官马二百匹，光远怒曰：“此马先帝赐我，<br /><br />&nbsp;&nbsp;&nbsp;&nbsp;何以复取？是疑我也。”遂遣人潜召取子承祚自单州奔归，朝廷乃就除淄州刺史，<br /><br />&nbsp;&nbsp;&nbsp;&nbsp;以从其便。光远益骄，因此构契丹，述少帝违好之短，且言大饥之后，国用空虚，<br /><br />&nbsp;&nbsp;&nbsp;&nbsp;此时一举可以平定。<br /><br />&nbsp;&nbsp;&nbsp;&nbsp;开运元年正月，契丹南牧，陷我博陵，少帝幸澶渊。三月，契丹退，命李守<br /><br />&nbsp;&nbsp;&nbsp;&nbsp;贞、符彦卿率师东讨。光远素无兵众，惟婴城自守，守贞以长连城围之。冬十一<br /><br />&nbsp;&nbsp;&nbsp;&nbsp;月，承勋与弟承信、承祚见城中人民相食将尽，知事不济，劝光远乞降，冀免于<br /><br />&nbsp;&nbsp;&nbsp;&nbsp;赤族。光远不纳，曰：“我在代北时，尝以纸钱驼马祭天池，皆沉没，人言合有<br /><br />&nbsp;&nbsp;&nbsp;&nbsp;天子分，宜且待时，勿轻言降也。”承勋虑祸在朝夕，与诸弟同谋，杀节度判官<br /><br />&nbsp;&nbsp;&nbsp;&nbsp;邱涛，亲校杜延寿、杨瞻、白延祚等，枭其首，乃遣承祚送于守贞。因纵火大噪，<br /><br />&nbsp;&nbsp;&nbsp;&nbsp;劫其父幽于私第，以城纳款，遣即墨县令王德柔贡表待罪，光远亦上章自首。少<br /><br />&nbsp;&nbsp;&nbsp;&nbsp;帝以顷岁太原归命，欲曲全之，执政曰：“岂有逆状滔天而赦之也？”乃命守贞<br /><br />&nbsp;&nbsp;&nbsp;&nbsp;便宜处置。守贞遣人拉杀之，以病卒闻。（《欧阳史》：守贞遣客省副使何延祚<br /><br />&nbsp;&nbsp;&nbsp;&nbsp;杀之于其家。）汉高祖即位，诏赠尚书令，追封齐王，仍令立碑。未几，其碑石<br /><br />&nbsp;&nbsp;&nbsp;&nbsp;无故自折，可知其阴责也。（《五代史补》：杨光远灭范延光之后，朝廷以其功<br /><br />&nbsp;&nbsp;&nbsp;&nbsp;高，授青州节度，封东平王，奄有登、莱、沂、密数郡。既而自负强盛，举兵反，<br /><br />&nbsp;&nbsp;&nbsp;&nbsp;朝廷以宋州节度李守贞尝与光远有隙，乃命李讨之。李受诏欣然，志在必取，莫<br /><br />&nbsp;&nbsp;&nbsp;&nbsp;不身先矢石。光远见而惧之，度不能御，遂降。初，光远反书至，中外大震，时<br /><br />&nbsp;&nbsp;&nbsp;&nbsp;百官起居次，忽有朝士扬言于众曰：“杨光远欲谋大事，吾不信也。光远素患秃<br /><br />&nbsp;&nbsp;&nbsp;&nbsp;疮，其妻又跛，自古岂有秃头天子、跛脚皇后耶？”于是人心顿安，未几，光远<br /><br />&nbsp;&nbsp;&nbsp;&nbsp;果降。）<br /><br />&nbsp;&nbsp;&nbsp;&nbsp;承勋，光远之长子也。始名承贵，避少帝名改焉。以父荫历光、濮州刺史，<br /><br />&nbsp;&nbsp;&nbsp;&nbsp;光远兼镇河阳，命制置三城事。光远移镇青州，授莱州防御使。在郡亦颇理，尝<br /><br />&nbsp;&nbsp;&nbsp;&nbsp;愤父侧之奸党，欲杀之，每省父，父为匿焉。及光远构衅，婴城以叛，承勋赴之，<br /><br />&nbsp;&nbsp;&nbsp;&nbsp;敌退，为王师所围。逾岁粮尽，与其弟承祚背父之命，出降王师，朝廷授汝州防<br /><br />&nbsp;&nbsp;&nbsp;&nbsp;御使，寻改郑州。（《宋史・杨承信传》：光远死，承信与弟承祚诣阙请死。诏<br /><br />&nbsp;&nbsp;&nbsp;&nbsp;释之，以承信为右羽林将军，承祚为右骁卫将军，放归，服丧私第，寻安置郑州。）<br /><br />&nbsp;&nbsp;&nbsp;&nbsp;及契丹入汴，遣骑士自圃田召至，责其害父背己，使脔其肉而杀之。以其弟承信<br /><br />&nbsp;&nbsp;&nbsp;&nbsp;为青州节度使。<br /><br />&nbsp;&nbsp;&nbsp;&nbsp;卢文进，字国用，范阳人也。身长七尺，饮啖过人，望之伟如也。少事刘守<br /><br />&nbsp;&nbsp;&nbsp;&nbsp;光为骑将，唐庄宗攻燕，以文进首降，遥授寿州刺史。初，庄宗得山后八军，以<br /><br />&nbsp;&nbsp;&nbsp;&nbsp;爱弟存矩为新州围练使以总领之。庄宗与刘对垒于莘县，命存矩于山后召募劲<br /><br />&nbsp;&nbsp;&nbsp;&nbsp;兵，又命山北居民出战马器仗，每鬻牛十头易马一匹，人心怨咨。时存矩团结五<br /><br />&nbsp;&nbsp;&nbsp;&nbsp;百骑，令文进将之，与存矩俱行。至祁沟关，军士聚谋曰：“我辈边人，弃父母<br /><br />&nbsp;&nbsp;&nbsp;&nbsp;妻子，为他血战，千里送死，固不能也。”众曰：“拥卢将军却还新州，据城自<br /><br />&nbsp;&nbsp;&nbsp;&nbsp;守，奈我何！”因大呼挥戈，趣传舍，害存矩于榻下。文进抚膺曰：“奴辈累我<br /><br />&nbsp;&nbsp;&nbsp;&nbsp;矣。”因环尸而泣曰：“此辈既害郎君，我何面目见王！”（《契丹国志》云：<br /><br />&nbsp;&nbsp;&nbsp;&nbsp;存矩取文进女为侧室，文进心常内愧，因与乱军杀存矩。）因为乱军所拥。反攻<br /><br />&nbsp;&nbsp;&nbsp;&nbsp;新州，不克；（马令《南唐书》：文进攻新州，不克，夜走坠堑，一跃而出，明<br /><br />&nbsp;&nbsp;&nbsp;&nbsp;日视之，乃郡之黑龙潭也，绝岸数丈，深不可测。又尝有大蛇，径至座间，引首<br /><br />&nbsp;&nbsp;&nbsp;&nbsp;及膝，文进取食饲之而去。由是自负。）又攻武州，又不利。周德威命将追讨，<br /><br />&nbsp;&nbsp;&nbsp;&nbsp;文进遂奔契丹，命为幽州兵马留后，部分汉军，常别为营寨。未几，文进引契丹<br /><br />&nbsp;&nbsp;&nbsp;&nbsp;寇新州。自是北师数至，驱掳数州士女，教其织工作，中国所为者悉备，契<br /><br />&nbsp;&nbsp;&nbsp;&nbsp;丹所以强盛者，得文进之故也。（《契丹国志》云：文进引契丹军攻新州，刺史<br /><br />&nbsp;&nbsp;&nbsp;&nbsp;安金全不能守，弃城去。周德威援之，进攻新州，契丹众数万，德威不胜，大败<br /><br />&nbsp;&nbsp;&nbsp;&nbsp;奔归。文进与契丹攻幽州，且二百日，城中围困，晋王亲将兵救之，方始解去。<br /><br />&nbsp;&nbsp;&nbsp;&nbsp;契丹以文进为幽州节度使，又以为卢龙节度使。）同光之世，为患尤深。文进在<br /><br />&nbsp;&nbsp;&nbsp;&nbsp;平州，率奚族劲骑，鸟击兽搏，倏来忽往，燕、赵诸州，荆榛满目。军屯涿州，<br /><br />&nbsp;&nbsp;&nbsp;&nbsp;每岁运粮，自瓦桥至幽州，劲兵猛将，援递粮车，然犹为契丹所钞，奔命不暇，<br /><br />&nbsp;&nbsp;&nbsp;&nbsp;皆文进导之也。<br /><br />&nbsp;&nbsp;&nbsp;&nbsp;及明宗即位之明年，文进自平州率所部十余万众来奔。行及幽州，先遣使上<br /><br />&nbsp;&nbsp;&nbsp;&nbsp;表曰：“顷以新州团练使李存矩，提衡郡邑，掌握恩威，虐黎庶则毒甚于豺狼，<br /><br />&nbsp;&nbsp;&nbsp;&nbsp;聚赋敛则贪盈于沟壑，人不堪命，士各离心，臣即抛父母之邦，入朔漠之地。几<br /><br />&nbsp;&nbsp;&nbsp;&nbsp;年雁塞，徒向日以倾心；一望家山，每销魂而断目。李子卿之河畔，空有怨辞；<br /><br />&nbsp;&nbsp;&nbsp;&nbsp;石季伦之乐中，莫陈归引。近闻皇帝陛下，皇天眷命，清明在躬，握纪乘乾，鼎<br /><br />&nbsp;&nbsp;&nbsp;&nbsp;新革故，始知大幸，有路朝宗，便贮归心，祗伺良会。臣十月十日，决计杀在城<br /><br />&nbsp;&nbsp;&nbsp;&nbsp;契丹，取十一日离州，押七八千车乘，领十五万生灵，十四日已达幽州”云。洎<br /><br />&nbsp;&nbsp;&nbsp;&nbsp;至洛阳，明宗宠待弥厚，授滑州节度使、检校太尉。岁余，移镇邓州，累加同平<br /><br />&nbsp;&nbsp;&nbsp;&nbsp;章事，入为上将军。长兴中，复出镇潞州，擒奸恤隐，甚获当时之誉。清泰中，<br /><br />&nbsp;&nbsp;&nbsp;&nbsp;改安州节度使。及高祖即位，与契丹敦好，文进以尝背契丹，居不自安。（马令<br /><br />&nbsp;&nbsp;&nbsp;&nbsp;《南唐书》：文进居数镇，颇有善政，兵民爱之。其将行也，从数骑至营中，别<br /><br />&nbsp;&nbsp;&nbsp;&nbsp;其裨将李藏机，告以避契丹之意，将士皆拜为诀。）天福元年十二月，乃杀行军<br /><br />&nbsp;&nbsp;&nbsp;&nbsp;司马冯知兆、节度副使杜重贵等，率其部众渡淮奔于金陵。李ご之尤重，（马<br /><br />&nbsp;&nbsp;&nbsp;&nbsp;令《南唐书》云：烈祖以文进为天雄统军。）伪命为宣州节度使，后卒于江南。<br /><br />&nbsp;&nbsp;&nbsp;&nbsp;（《金陵志》：文进自润州召还，以左卫上将军、兼中书令、范阳郡王奉朝请。）<br /><br />&nbsp;&nbsp;&nbsp;&nbsp;李金全，本唐明宗之小竖也。其先出于吐谷浑。金全骁勇，善骑射，少从明<br /><br />&nbsp;&nbsp;&nbsp;&nbsp;宗征伐，以力战有功，明宗即位，连典大郡。天成中，授泾州节度使，在镇数年，<br /><br />&nbsp;&nbsp;&nbsp;&nbsp;以掊敛为务。长兴中，受代归阙，始进马数十匹，不数日又进之。明宗召而谓之<br /><br />&nbsp;&nbsp;&nbsp;&nbsp;曰：“卿患马多耶，何进贡之数也？”又谓曰：“卿在泾州日，为理如何，无乃<br /><br />&nbsp;&nbsp;&nbsp;&nbsp;以马为事否？”金全惭谢而退。四年夏，授沧州节度使，累官至检校太傅。清泰<br /><br />&nbsp;&nbsp;&nbsp;&nbsp;中，罢镇归阙，久留于京师。高祖即位之明年，安州屯将王晖杀节度使周瑰，诏<br /><br />&nbsp;&nbsp;&nbsp;&nbsp;遣金全以骑兵千人镇抚其地。未及境，而晖为部下所杀。金全至，乱军数百人皆<br /><br />&nbsp;&nbsp;&nbsp;&nbsp;不安，金全说遣赴阙，密伏兵于野，尽杀之，又擒其军校武彦和等数十人，斩之。<br /><br />&nbsp;&nbsp;&nbsp;&nbsp;初，金全之将行也，高祖戒之曰：“王晖之乱，罪莫大焉，但虑封守不宁，则民<br /><br />&nbsp;&nbsp;&nbsp;&nbsp;受其弊。”因折矢飞诏，约以不戮一人，仍许以晖为唐州刺史。又谓金全曰：“<br /><br />&nbsp;&nbsp;&nbsp;&nbsp;卿之此行，无失吾信。”及金全至，闻彦和等当为乱之日，劫掠郡城，所获财货，<br /><br />&nbsp;&nbsp;&nbsp;&nbsp;悉在其第，遂杀而夺之。（《通鉴》：彦和且死，呼曰：“王晖首恶，天子犹赦<br /><br />&nbsp;&nbsp;&nbsp;&nbsp;之；我辈胁从，何罪乎！”）高祖闻之，以姑息金全故，不究其事，寻授以旄节。<br /><br />&nbsp;&nbsp;&nbsp;&nbsp;金全有亲吏胡汉筠者，勇谲啬褊，贪诈残忍，军府之政，一以委之。高祖闻<br /><br />&nbsp;&nbsp;&nbsp;&nbsp;其事，遣吏贾仁绍往代其职，且召汉筠。汉筠内疚惶怖，金全乃列状称疾以闻。<br /><br />&nbsp;&nbsp;&nbsp;&nbsp;及仁绍至，汉筠鸩而杀之。（马令《南唐书》：胡汉荣所为多不法，晋高祖患之，<br /><br />&nbsp;&nbsp;&nbsp;&nbsp;不欲因汉荣以累功臣，为选廉吏贾仁沼代之，且召汉荣。汉荣教金全留己而不遣。<br /><br />&nbsp;&nbsp;&nbsp;&nbsp;金全客庞令图谏曰：“仁沼昔事王晏球，有大功，晏球欲厚赏之，仁沼退而不言，<br /><br />&nbsp;&nbsp;&nbsp;&nbsp;此天下之忠臣也。及颁赐所俘物，仁沼悉以分故人亲戚之贫者，此天下之廉士也。<br /><br />&nbsp;&nbsp;&nbsp;&nbsp;宜纳仁沼而遣汉荣。”汉荣闻之，夜使人杀令图而鸩仁沼。）天福五年夏，高祖<br /><br />&nbsp;&nbsp;&nbsp;&nbsp;命马全节为安州节度使，以代金全。汉筠自以昔尝拒命，复闻仁绍二子将诉置毒<br /><br />&nbsp;&nbsp;&nbsp;&nbsp;之事，居不自安，乃绐谓金全曰：“邸吏刘珂使健步倍道兼行，密传其意，云受<br /><br />&nbsp;&nbsp;&nbsp;&nbsp;代之后，朝廷将以仁绍之事诘公之罪。”金全大骇，命从事张纬函表送款于淮夷。<br /><br />&nbsp;&nbsp;&nbsp;&nbsp;淮人遣伪将李承裕以代金全，金全即日南窜，其妓乐、车马、珍奇、帑藏，皆为<br /><br />&nbsp;&nbsp;&nbsp;&nbsp;承裕所夺。与其党数百人束身夜出，晓至氵义州，引领北望，泣下而去。及至金<br /><br />&nbsp;&nbsp;&nbsp;&nbsp;陵，李な谝越谡颉＃马令《南唐书》云：烈祖以金全为天威统军，迁润州节度<br /><br />&nbsp;&nbsp;&nbsp;&nbsp;使。）后卒于江南。<br /><br />&nbsp;&nbsp;&nbsp;&nbsp;史臣曰：延光昔为唐臣，绰有令誉，洎逢晋祚，显恣狂谋，既力屈以来降，<br /><br />&nbsp;&nbsp;&nbsp;&nbsp;尚t颜而惜死，孟津之殁，乃取笑于千载也。从宾而下，俱怙乱以灭身，亦何足<br /><br />&nbsp;&nbsp;&nbsp;&nbsp;与议也。文进惧强敌之威，金全为舆台所卖，事虽弗类，叛则攸同，咸附岛夷，<br /><br />&nbsp;&nbsp;&nbsp;&nbsp;皆可丑也。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100537);">加入书签</a><a
                        href="100522.html">上一页</a>&larr;<a href="index.html">返回列表</a>&rarr;<a
                            href="100546.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100522.html"; var next_page = "100546.html"; var index_page = "index.html"; var sortid = "9"; var article_id = "544"; var chapter_id = "100537"; var articlename = "旧五代史"; var chaptername = " 卷九十七（晋书） 列传十二"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>