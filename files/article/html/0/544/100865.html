<!DOCTYPE html>
<html>
<head>
<meta charset="gbk" />
<title>旧五代史- 卷一百二十七（周书） 列传七-在线阅读-哈西文学网</title>
<meta name="keywords" content="薛居正，旧五代史， 卷一百二十七（周书） 列传七全文， 卷一百二十七（周书） 列传七在线阅读 哈西文学网" />
<meta name="description" content="哈西文学网提供薛居正的旧五代史  卷一百二十七（周书） 列传七全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100865.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100865.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百二十七（周书） 列传七</h1>
            <div class="link xb">
                <a href="100864.html">上一页</a>&larr;<a href="index.html">返回列表</a>&rarr;<a
                    href="100866.html">下一页</a></div>			
            <div id="BookText">&nbsp;&nbsp;&nbsp;&nbsp;卢文纪，字子持，京兆万年人。（案：此下有阙文。）长兴末，为太常卿。<br /><br />&nbsp;&nbsp;&nbsp;&nbsp;文纪形貌魁伟，语音高朗，占对铿锵，健于饮啖。奉使蜀川，路由岐下，时唐末<br /><br />&nbsp;&nbsp;&nbsp;&nbsp;帝为岐帅，以主礼待之，观其仪形旨趣，遇之颇厚。清泰初，中书阙辅相，末帝<br /><br />&nbsp;&nbsp;&nbsp;&nbsp;访之于朝，左右曰：“臣见班行中所誉，当大拜者，姚、卢文纪、崔居俭耳。”<br /><br />&nbsp;&nbsp;&nbsp;&nbsp;或品藻三人才行，其心愈惑。末帝乃俱书当时清望达官数人姓名，投琉璃瓶中，<br /><br />&nbsp;&nbsp;&nbsp;&nbsp;月夜焚香，祷请于天，旭旦以箸挟之，首得文纪之名，次即姚。末帝素已奇待，<br /><br />&nbsp;&nbsp;&nbsp;&nbsp;欢然命之，即授中书侍郎、同平章事，与姚同升相位。时朝廷兵革之后，宗社<br /><br />&nbsp;&nbsp;&nbsp;&nbsp;甫宁，外寇内侵，强臣在境。文纪处经纶之地，无辅弼之谋，所论者爱憎朋党之<br /><br />&nbsp;&nbsp;&nbsp;&nbsp;小瑕，所纠者铨选拟抡之微类。时有蜀人史在德为太常丞，出入权要之门，评品<br /><br />&nbsp;&nbsp;&nbsp;&nbsp;朝士，多有讥弹，乃上章云：“文武两班，宜选能进用。见在军都将校、朝廷士<br /><br />&nbsp;&nbsp;&nbsp;&nbsp;大夫，并请阅试澄汰，能者进用，否者黜退，不限名位高下。”疏下中书，文纪<br /><br />&nbsp;&nbsp;&nbsp;&nbsp;以为非己，怒甚，召谏议大夫卢损为覆状，辞旨芜漫，为众所嗤。三年夏，晋祖<br /><br />&nbsp;&nbsp;&nbsp;&nbsp;引契丹拒命，既而大军挫衄，官寨受围。八月，亲征，过徽陵，拜于阙下，休于<br /><br />&nbsp;&nbsp;&nbsp;&nbsp;仗舍。文纪扈从，帝顾谓之曰：“朕闻主忧臣辱，予自凤翔来，首命卿为宰相，<br /><br />&nbsp;&nbsp;&nbsp;&nbsp;听人所论，将为便致太平，今寇孽纷纷，令万乘自行战贼，于汝安乎？”文纪惶<br /><br />&nbsp;&nbsp;&nbsp;&nbsp;恐致谢。时末帝季年，天夺其魄，声言救寨，其实倦行。初次河阳，召文纪、张<br /><br />&nbsp;&nbsp;&nbsp;&nbsp;延朗谋议。文纪曰：“敌骑倏往忽来，无利则去，大寨牢固，足以枝梧，况已有<br /><br />&nbsp;&nbsp;&nbsp;&nbsp;三处救兵，可以不战而解。使人督促，责以成功，舆驾且驻河桥，详观事势，况<br /><br />&nbsp;&nbsp;&nbsp;&nbsp;地处舟车之要，正当天下之心，必若未能解围，去亦非晚。”会延朗与赵延寿款<br /><br />&nbsp;&nbsp;&nbsp;&nbsp;密，傍奏曰：“文纪之言是也。”故令延寿北行，末帝坐俟其败。<br /><br />&nbsp;&nbsp;&nbsp;&nbsp;晋祖入洛，罢相为吏部尚书，再迁太子少傅。少帝嗣位，改太子太傅。汉祖<br /><br />&nbsp;&nbsp;&nbsp;&nbsp;登极，转太子太师。时朝官分司在洛，虽有留台御史，纪纲亦多不整肃，遂敕文<br /><br />&nbsp;&nbsp;&nbsp;&nbsp;纪别令检辖。侍御史赵砺及纠分司朝臣中有行香拜表疏怠者，杨怒，凡疾病不<br /><br />&nbsp;&nbsp;&nbsp;&nbsp;在朝谒者，皆与致仕官。时文纪别令检辖之职，颇甚滋章，因疾请假，复为留台<br /><br />&nbsp;&nbsp;&nbsp;&nbsp;所奏，遂以本官致仕。（《欧阳史》：周太祖入立，即拜司空于家。）广顺元年<br /><br />&nbsp;&nbsp;&nbsp;&nbsp;夏卒，年七十六。赠司徒，辍视朝一日。文纪平生积财巨万，及卒，为其子龟龄<br /><br />&nbsp;&nbsp;&nbsp;&nbsp;所费，不数年间，以至荡尽，由是多藏者以为诫焉。<br /><br />&nbsp;&nbsp;&nbsp;&nbsp;马裔孙，字庆先，棣州商河人。（案：此下有阙文。）唐末帝即位，用为翰<br /><br />&nbsp;&nbsp;&nbsp;&nbsp;林学士、户部郎中、知制诰，赐金紫，未满岁，改中书舍人、礼部侍郎，皆带禁<br /><br />&nbsp;&nbsp;&nbsp;&nbsp;职。寻拜中书侍郎、平章事。裔孙纯儒，性多凝滞，遽登相位，未悉朝廷旧事。<br /><br />&nbsp;&nbsp;&nbsp;&nbsp;初，冯道罢同州入朝，拜司空。唐朝故事，三公为加官，无单拜者，是时朝议率<br /><br />&nbsp;&nbsp;&nbsp;&nbsp;尔命道，制出，或曰“三公正宰相，便合参大政”；又云“合受册”。众言藉藉。<br /><br />&nbsp;&nbsp;&nbsp;&nbsp;卢文纪又欲祭祀时便令扫除，冯道闻之曰：“司空扫除，职也，吾无所惮。”既<br /><br />&nbsp;&nbsp;&nbsp;&nbsp;而知非乃止。刘d为仆射，性刚，群情嫉之，乃共赞右常侍孔昭序论行香次第，<br /><br />&nbsp;&nbsp;&nbsp;&nbsp;言：“常侍侍从之臣，行立合在仆射之前。”疏奏，下御史台定例。同光已来，<br /><br />&nbsp;&nbsp;&nbsp;&nbsp;李琪、卢质继为仆射，质性轻脱，不能守师长之体，故昭序轻言。裔孙以群情不<br /><br />&nbsp;&nbsp;&nbsp;&nbsp;悦刘d、冯道，欲微抑之，乃责台司，须检则例，而台吏言：“旧不见例，据<br /><br />&nbsp;&nbsp;&nbsp;&nbsp;南北班位，即常侍在前。”俄属国忌，将就列未定，裔孙即判台状曰：“既有援<br /><br />&nbsp;&nbsp;&nbsp;&nbsp;据，足可遵行，各示本官。”刘d怒，挥袂而退。自后日责台司定例，崔居俭<br /><br />&nbsp;&nbsp;&nbsp;&nbsp;谓南宫同列曰：“从昭序言语，是朝廷人总不解语也。且仆射师长也，中丞大夫<br /><br />&nbsp;&nbsp;&nbsp;&nbsp;就班修敬，常侍班在南宫六卿之下，况仆射乎。已前骑省年深，望南宫二侍郎如<br /><br />&nbsp;&nbsp;&nbsp;&nbsp;仰霄汉，痴人举止，何取笑之深耶！”众闻居俭言，纷议稍息。文士哂裔孙堂判<br /><br />&nbsp;&nbsp;&nbsp;&nbsp;有“援据”二字，其中书百职，裔孙素未谙练，无能专决，但署名而已。又少见<br /><br />&nbsp;&nbsp;&nbsp;&nbsp;宾客，时人目之为“三不开”，谓口不开、印不开、门不开也。及太原事起，唐<br /><br />&nbsp;&nbsp;&nbsp;&nbsp;末帝幸怀州，裔孙留司在洛。未几，赵德钧父子有异志，官寨危急，君臣计无所<br /><br />&nbsp;&nbsp;&nbsp;&nbsp;出。俄而裔孙自洛来朝，众相谓曰：“马相此来，必有安危之策。”既至，献绫<br /><br />&nbsp;&nbsp;&nbsp;&nbsp;三百匹，卒无献可之言。晋祖受命，废归田里。<br /><br />&nbsp;&nbsp;&nbsp;&nbsp;裔孙好名，慕韩愈之为人，尤不重佛。及废居里巷，追感唐末帝平昔之遇，<br /><br />&nbsp;&nbsp;&nbsp;&nbsp;乃依长寿僧舍读佛书，冀申冥报。岁余枕藉黄卷中，见《华严》、《楞严》，词<br /><br />&nbsp;&nbsp;&nbsp;&nbsp;理富赡，由是酷赏之，仍抄撮之，相形于歌咏，谓之《法喜集》；又纂诸经要言<br /><br />&nbsp;&nbsp;&nbsp;&nbsp;为《佛国记》，凡数千言。或嘲之曰：“公生平以傅奕、韩愈为高识，何前倨而<br /><br />&nbsp;&nbsp;&nbsp;&nbsp;后恭，是佛佞公耶？公佞佛耶？”裔孙笑而答曰：“佛佞予则多矣。”李崧相晋，<br /><br />&nbsp;&nbsp;&nbsp;&nbsp;用李专美为赞善，裔孙以宾客致仕，专美转少卿，裔孙得太子詹事。晋、汉公卿<br /><br />&nbsp;&nbsp;&nbsp;&nbsp;以裔孙好为文章，皆欣然待之。太祖即位，就加检校礼部尚书、太子宾客，分司<br /><br />&nbsp;&nbsp;&nbsp;&nbsp;在洛。每闭关养素，惟事讴吟著述。嗜八分书，题尺酬答，必亲札以炫其墨迹。<br /><br />&nbsp;&nbsp;&nbsp;&nbsp;裔孙将卒之前，睹白虺缘于庭槐，驱之失所在，裔孙感赋鹏之文，作《槐虫赋》<br /><br />&nbsp;&nbsp;&nbsp;&nbsp;以见志。广顺三年秋七月，卒于洛阳。诏赠太子少傅，辍视朝一日。<br /><br />&nbsp;&nbsp;&nbsp;&nbsp;裔孙初为河中从事，因事赴阙，宿于逻店。其地有上逻神祠，夜梦神见召，<br /><br />&nbsp;&nbsp;&nbsp;&nbsp;待以优礼，手授二笔，其笔一大一小，觉而异焉。及为翰林学士，裔孙以为契鸿<br /><br />&nbsp;&nbsp;&nbsp;&nbsp;笔之兆。旋知贡举，私自谓曰：“此二笔之应也。”洎入中书上事，堂吏奉二笔，<br /><br />&nbsp;&nbsp;&nbsp;&nbsp;熟视大小如昔时梦中所授者。及卒后旬日，有侍婢灵语，一如裔孙声气，处分家<br /><br />&nbsp;&nbsp;&nbsp;&nbsp;事，皆有伦理，时人奇之。<br /><br />&nbsp;&nbsp;&nbsp;&nbsp;和凝，字成绩，汶阳须昌人也。九代祖逢尧，唐高宗时为监察御史，自逢尧<br /><br />&nbsp;&nbsp;&nbsp;&nbsp;之下，仕皆不显。曾祖敞、祖濡皆以凝贵，累赠太师。父矩，赠尚书令。矩性嗜<br /><br />&nbsp;&nbsp;&nbsp;&nbsp;酒，不拘礼节，虽素不知书，见士未尝有慢色，必罄家财以延接。凝幼而聪敏，<br /><br />&nbsp;&nbsp;&nbsp;&nbsp;姿状秀拔，神采射人。少好学，书一览者咸达其大义。年十七举明经，至京师，<br /><br />&nbsp;&nbsp;&nbsp;&nbsp;忽梦人以五色笔一束以与之，谓曰：“子有如此才，何不举进士？”自是才思敏<br /><br />&nbsp;&nbsp;&nbsp;&nbsp;赡，十九登进士第。滑帅贺瑰知其名，辟置幕下。凝善射。时瑰与唐庄宗相拒于<br /><br />&nbsp;&nbsp;&nbsp;&nbsp;河上，战胡柳陂，瑰军败而北，惟凝随之，瑰顾曰：“子勿相随，当自努力。”<br /><br />&nbsp;&nbsp;&nbsp;&nbsp;凝对曰：“丈夫受人知，有难不报，非素志也，但恨未有死所。”旋有一骑士来<br /><br />&nbsp;&nbsp;&nbsp;&nbsp;逐瑰，凝叱之，不止，遂引弓以射，应弦而毙，瑰获免。既而谓诸子曰：“昨非<br /><br />&nbsp;&nbsp;&nbsp;&nbsp;和公，无以至此。和公文武全才而有志气，后必享重位，尔宜谨事之。”遂以女<br /><br />&nbsp;&nbsp;&nbsp;&nbsp;妻之，由是声望益隆。后历郓、邓、洋三府从事。唐天成中，入拜殿中侍御史，<br /><br />&nbsp;&nbsp;&nbsp;&nbsp;历礼部、刑部员外郎，改主客员外郎、知制诰，寻诏入翰林充学士，转主客郎中<br /><br />&nbsp;&nbsp;&nbsp;&nbsp;充职，兼权知贡举。贡院旧例，放榜之日，设棘于门及闭院门，以防下第不逞者。<br /><br />&nbsp;&nbsp;&nbsp;&nbsp;凝令彻棘启门，是日寂无喧者，所收多才名之士，时议以为得人。（《渑水燕谈》<br /><br />&nbsp;&nbsp;&nbsp;&nbsp;：范质初举进士，时和凝知贡举，凝尝以宰辅自期，登第之日，名第十三人，及<br /><br />&nbsp;&nbsp;&nbsp;&nbsp;览质文，尤加赏叹，即以第十三名处之，场屋间谓之“传衣钵”，若禅宗之相付<br /><br />&nbsp;&nbsp;&nbsp;&nbsp;授也。后质果继凝登相位。）明宗益加器重，迁中书舍人、工部侍郎，皆充学士。<br /><br />&nbsp;&nbsp;&nbsp;&nbsp;晋有天下，拜端明殿学士，兼判度支，转户部侍郎，会废端明之职，复入翰<br /><br />&nbsp;&nbsp;&nbsp;&nbsp;林充承旨。晋祖每召问以时事，言皆称旨。五年，拜中书侍郎平章事。六年秋，<br /><br />&nbsp;&nbsp;&nbsp;&nbsp;晋高祖将幸邺都，时襄州安从进反状已彰，凝乃奏曰：“车驾离阙，安从进或有<br /><br />&nbsp;&nbsp;&nbsp;&nbsp;悖逆，何以待之？”晋高祖曰：“卿意如何？”凝曰：“以臣料之，先人有夺人<br /><br />&nbsp;&nbsp;&nbsp;&nbsp;之心，临事即不及也。欲预出宣敕十数道，密付开封尹郑王，令有缓急即旋填将<br /><br />&nbsp;&nbsp;&nbsp;&nbsp;校姓名，令领兵击之。”晋高祖从之。及闻唐、邓奏报，郑王如所敕，遣骑将李<br /><br />&nbsp;&nbsp;&nbsp;&nbsp;建崇、监军焦继勋等领兵讨焉，相遇于湖阳，从进出于不意，甚讶其神速，以至<br /><br />&nbsp;&nbsp;&nbsp;&nbsp;于败，由凝之力也。少帝嗣位，加右仆射。开运初，罢相守本官，未几，转左仆<br /><br />&nbsp;&nbsp;&nbsp;&nbsp;射。汉兴，授太子太保。国初，迁太子太傅。显德二年秋，以背疽卒于其第，年<br /><br />&nbsp;&nbsp;&nbsp;&nbsp;五十八。辍视朝两日，诏赠侍中。<br /><br />&nbsp;&nbsp;&nbsp;&nbsp;凝性好修整，自释褐至登台辅。车服仆从，必加华楚，进退容止伟如也。又<br /><br />&nbsp;&nbsp;&nbsp;&nbsp;好延纳后进，士无贤不肖，皆虚怀以待之，或致其仕进，故甚有当时之誉。平生<br /><br />&nbsp;&nbsp;&nbsp;&nbsp;为文章，长于短歌艳曲，尤好声誉。有集百卷，自篆于版，模印数百帙，分惠于<br /><br />&nbsp;&nbsp;&nbsp;&nbsp;人焉。（《宋朝类苑》：和鲁公凝有艳词一编名《香奁集》，凝后贵，乃嫁其名<br /><br />&nbsp;&nbsp;&nbsp;&nbsp;为韩，今世传韩《香奁集》，乃凝所为也。凝生平著述，分为《演纶》、游<br /><br />&nbsp;&nbsp;&nbsp;&nbsp;艺、孝悌、《疑狱》、《香奁》、《Y金》六集，自为《游艺集序》云：“予有<br /><br />&nbsp;&nbsp;&nbsp;&nbsp;《香奁》、《Y金》二集，不行于世。”凝在政府避议论，讳其名，又欲后人知，<br /><br />&nbsp;&nbsp;&nbsp;&nbsp;故于《游艺集序》实之，此凝之意也。）<br /><br />&nbsp;&nbsp;&nbsp;&nbsp;长子峻，卒于省郎。次子岘，（《绵绣万花谷》：范蜀公《蒙求》云：和岘，<br /><br />&nbsp;&nbsp;&nbsp;&nbsp;晋相和凝之子。岘生，会凝入翰林、加金紫、知贡举，凝喜曰：“我生平美事，<br /><br />&nbsp;&nbsp;&nbsp;&nbsp;三者并集，此子宜于我矣。”因名曰三美。）仕皇朝为司勋员外郎。<br /><br />&nbsp;&nbsp;&nbsp;&nbsp;苏禹，字元锡，其先出于武功，近世家高密，今为郡人也。父仲容，以儒<br /><br />&nbsp;&nbsp;&nbsp;&nbsp;学称于乡里，唐末举《九经》，补广文助教，迁辅唐令，累赠太师。禹性谦和，<br /><br />&nbsp;&nbsp;&nbsp;&nbsp;虚襟接物，克构父业，以五经中第，辟辽州y职，历青、郓从事，转潞、并管记，<br /><br />&nbsp;&nbsp;&nbsp;&nbsp;累检校官至户部郎中。汉高祖作镇并门，奏为兼判。开运末，契丹入汴，汉祖即<br /><br />&nbsp;&nbsp;&nbsp;&nbsp;位于晋阳，授中书侍郎平章事。汉祖r阼，兼刑部尚书，俄加右仆射、集贤殿大<br /><br />&nbsp;&nbsp;&nbsp;&nbsp;学士。汉祖大渐，与苏逢吉、杨等受顾命，立少主。明年，转左仆射。三年冬，<br /><br />&nbsp;&nbsp;&nbsp;&nbsp;太祖入平内难，禹遁入都城，为兵士所掳。翼日，太祖令人求之，既见，抚慰<br /><br />&nbsp;&nbsp;&nbsp;&nbsp;甚至，寻复其位。国初，加守司空，寻罢相守本官。世宗嗣位，封莒国公，未几，<br /><br />&nbsp;&nbsp;&nbsp;&nbsp;受代归第。显德三年正月旦，与客对食之际，暴疾而卒，时年六十二。禹纯厚<br /><br />&nbsp;&nbsp;&nbsp;&nbsp;长者，遭遇汉祖，及苏逢吉夷灭，禹恬然无咎，时人以为积善之报也。<br /><br />&nbsp;&nbsp;&nbsp;&nbsp;子德祥，登进士第，累历台省。<br /><br />&nbsp;&nbsp;&nbsp;&nbsp;景范，淄州长山人。（案：此下有阙文。据《世宗纪》，景范父名初，以户<br /><br />&nbsp;&nbsp;&nbsp;&nbsp;部郎中致仕。）世宗之北征也，命为东京副留守。车驾回自河东，世宗以艰于国<br /><br />&nbsp;&nbsp;&nbsp;&nbsp;用，乃以范为中书侍郎平章事、判三司。（《册府元龟》载：世宗即位，七月癸<br /><br />&nbsp;&nbsp;&nbsp;&nbsp;巳，制曰：“朕自履宸极，思平泰阶，出一令虑下民之未从，行一事惧上穹之罔<br /><br />&nbsp;&nbsp;&nbsp;&nbsp;v，晨兴夕惕，终岁于兹。虽礼让渐闻兴行，而风雨未之咸若，岂刑政之所阙，<br /><br />&nbsp;&nbsp;&nbsp;&nbsp;而德教之未孚哉！由是进用良臣，辅宣皇化，虽朕志先定，亦舆情具瞻，爰择佳<br /><br />&nbsp;&nbsp;&nbsp;&nbsp;辰，诞敷明命。枢密院直学士、中大夫、尚书工部侍郎、上柱国、晋阳县开国男、<br /><br />&nbsp;&nbsp;&nbsp;&nbsp;食邑三百户、赐紫金鱼袋范，昔佐先帝，每罄嘉谟，逮事眇躬，愈倾忠节，奉上<br /><br />&nbsp;&nbsp;&nbsp;&nbsp;得大臣之体，检身为君子之儒。一昨戎辂亲征，皇都是守，赞勋贤于留府，副征<br /><br />&nbsp;&nbsp;&nbsp;&nbsp;发于行营，军政所需，国用无阙。今则灵台偃革，宣室图功，思先朝欲用之言，<br /><br />&nbsp;&nbsp;&nbsp;&nbsp;成圣考得贤之美，俾参大政，仍掌利权。尔其明听朕言，往敷洪化，予欲则垂象<br /><br />&nbsp;&nbsp;&nbsp;&nbsp;而清品汇，尔则顺天道以序彝伦，余欲恤刑名而息战争，尔则谨宪章而恢庙略。<br /><br />&nbsp;&nbsp;&nbsp;&nbsp;天人之际悬合，军民之事罔渝，则国相之尊，非尔孰处，邦计之重，惟材是臧。<br /><br />&nbsp;&nbsp;&nbsp;&nbsp;勉思倜傥以致君，勿效因循而保位，伫闻成绩，用副虚怀。可正议大夫、中书侍<br /><br />&nbsp;&nbsp;&nbsp;&nbsp;郎平章事，判三司。）范为人厚重刚正，无所屈挠，然理繁治剧，非其所长，虽<br /><br />&nbsp;&nbsp;&nbsp;&nbsp;悉心尽瘁，终无称职之誉。世宗知之，因其有疾，乃罢司计。寻以父丧罢相东归。<br /><br />&nbsp;&nbsp;&nbsp;&nbsp;显德三年冬，以疾卒于乡里。优诏赠侍中，官为立碑焉。<br /><br />&nbsp;&nbsp;&nbsp;&nbsp;史臣曰：夫以稽古之力，取秉钧之位者，岂常人乎！然文纪耽于货殖，裔孙<br /><br />&nbsp;&nbsp;&nbsp;&nbsp;伤于龌龊，则知全其德者鲜矣。如成绩之文采，元锡之履行，景范之纯厚，皆得<br /><br />&nbsp;&nbsp;&nbsp;&nbsp;谓之君子儒矣。以之爰立，何用不臧。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100865);">加入书签</a><a
                        href="100864.html">上一页</a>&larr;<a href="index.html">返回列表</a>&rarr;<a
                            href="100866.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100864.html"; var next_page = "100866.html"; var index_page = "index.html"; var sortid = "9"; var article_id = "544"; var chapter_id = "100865"; var articlename = "旧五代史"; var chaptername = " 卷一百二十七（周书） 列传七"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>