<!DOCTYPE html>
<html>
<head>
<meta charset="gbk" />
<title>旧五代史- 卷九十六（晋书） 列传十一-在线阅读-哈西文学网</title>
<meta name="keywords" content="薛居正，旧五代史， 卷九十六（晋书） 列传十一全文， 卷九十六（晋书） 列传十一在线阅读 哈西文学网" />
<meta name="description" content="哈西文学网提供薛居正的旧五代史  卷九十六（晋书） 列传十一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100522.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100522.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十六（晋书） 列传十一</h1>
            <div class="link xb">
                <a href="100514.html">上一页</a>&larr;<a href="index.html">返回列表</a>&rarr;<a
                    href="100537.html">下一页</a></div>			
            <div id="BookText">&nbsp;&nbsp;&nbsp;&nbsp;孔崇弼，唐僖宗宰相纬之子也。仕后唐，自吏部郎中授给事中，时族兄昭序<br /><br />&nbsp;&nbsp;&nbsp;&nbsp;繇给事中改左常侍，兄弟同居门下，时论荣之。崇弼，天福中迁左散骑常侍。无<br /><br />&nbsp;&nbsp;&nbsp;&nbsp;他才，但能谈笑，戏玩人物，扬眉抵掌，取悦于人。五年，诏令泛海使于杭越。<br /><br />&nbsp;&nbsp;&nbsp;&nbsp;先是，浙中赠贿，每岁恒及万缗，时议者曰：“孔常侍命奇薄，何消盈数，有命<br /><br />&nbsp;&nbsp;&nbsp;&nbsp;即无财，有财即无命。”明年使还，果海中船坏，空手而归。（案：以下残阙。）<br /><br />&nbsp;&nbsp;&nbsp;&nbsp;陈保极，闽中人也。好学，善属文，后唐天成中擢进士第，秦王从荣闻其名，<br /><br />&nbsp;&nbsp;&nbsp;&nbsp;辟为从事。从荣素急暴，后怒保极不告出游宰相门，以马鞭之，寻出为定州推<br /><br />&nbsp;&nbsp;&nbsp;&nbsp;官。从荣败，执政知其屈，擢居三署，历礼部、仓部员外郎。初，桑维翰登第之<br /><br />&nbsp;&nbsp;&nbsp;&nbsp;岁，保极时在秦王幕下，因戏谓同辈曰：“近知今岁有三个半人及第。”盖其年<br /><br />&nbsp;&nbsp;&nbsp;&nbsp;收四人，保极以维翰短陋，故谓之半人也。天福中，维翰既居相位，保极时在曹<br /><br />&nbsp;&nbsp;&nbsp;&nbsp;郎，虑除官差跌，心不自安，乃乞假南游，将谋退迹。既而襄、邓长吏以行止入<br /><br />&nbsp;&nbsp;&nbsp;&nbsp;奏，维翰乃奏于高祖曰：“保极闽人，多狡，恐逃入淮海。”即以诏追赴阙，将<br /><br />&nbsp;&nbsp;&nbsp;&nbsp;下台锻成其事，同列李崧极言以解之，因令所司就所居鞫之，贬为卫尉寺丞，仍<br /><br />&nbsp;&nbsp;&nbsp;&nbsp;夺金紫。寻复为仓部员外郎，竟以衔愤而卒。<br /><br />&nbsp;&nbsp;&nbsp;&nbsp;保极无时才，有傲人之名，而性复鄙吝，所得利禄，未尝奉身，但蔬食而已。<br /><br />&nbsp;&nbsp;&nbsp;&nbsp;每与人奕棋，败则以手乱其局，盖拒所赌金钱不欲偿也。及卒，室无妻儿，帷囊<br /><br />&nbsp;&nbsp;&nbsp;&nbsp;中贮白金十铤，为他人所有，时甚嗤之。<br /><br />&nbsp;&nbsp;&nbsp;&nbsp;王瑜，其先范阳人也。父钦祚，仕至殿中监，出为义州刺史。瑜性凶狡，然<br /><br />&nbsp;&nbsp;&nbsp;&nbsp;隽辩骁果，骑射刀笔之长，亦称于当代。起家累为从事。天福中，授左赞善大夫。<br /><br />&nbsp;&nbsp;&nbsp;&nbsp;会濮郡秋稼丰衍，税籍不均，命乘使车，按察定计。既至郡，谓校簿吏胡蕴、惠<br /><br />&nbsp;&nbsp;&nbsp;&nbsp;鹗曰：“余食贫久矣，室无增资，为我致意县宰，且求假贷。”由是濮之部内五<br /><br />&nbsp;&nbsp;&nbsp;&nbsp;邑令长共敛钱五十万，私献于瑜。瑜即以书上奏，高祖览章叹曰：“廉直清慎有<br /><br />&nbsp;&nbsp;&nbsp;&nbsp;如此者，诚良臣也。”于是二吏五宰即时停黜，擢瑜为太府少卿。杜重威之镇东<br /><br />&nbsp;&nbsp;&nbsp;&nbsp;平也，瑜父钦祚为节度副使，及重威移镇常山，瑜乃诡计于重威，使奏己为恒州<br /><br />&nbsp;&nbsp;&nbsp;&nbsp;节度副使，竟代其父位。岁余，入为刑部郎中。丙午岁，父钦祚刺举义州，瑜归<br /><br />&nbsp;&nbsp;&nbsp;&nbsp;宁至郡。会契丹据有中夏，何建以秦州归蜀，瑜说钦祚曰：“若不西走，当属契<br /><br />&nbsp;&nbsp;&nbsp;&nbsp;丹矣！”厉色数谏，其父怒而不从。因其卧疾涉旬，瑜仗剑而胁之曰：“老懦无<br /><br />&nbsp;&nbsp;&nbsp;&nbsp;谋，欲趋炮烙。不即为计，则死于刃下。”父不得已而听之。时陇东屯兵扼其川<br /><br />&nbsp;&nbsp;&nbsp;&nbsp;路，将北趣蕃部假途，而因与郡盗酋长赵徽歃血为约，以兄事之。谓徽曰：“西<br /><br />&nbsp;&nbsp;&nbsp;&nbsp;至成都，余身为相，余父为将，尔当领一大郡，能遂行乎？”徽曰：“诺。”瑜<br /><br />&nbsp;&nbsp;&nbsp;&nbsp;虑为所卖，先致其妻孥，馆于郡中。行有期矣，徽潜召其党，伺于郊外。子夜，<br /><br />&nbsp;&nbsp;&nbsp;&nbsp;瑜举族行，而辎重络绎十有余里。徽之所亲，循沟叶遁，至马峡路隅，举燧相<br /><br />&nbsp;&nbsp;&nbsp;&nbsp;应，其党起于伏莽，断钦祚之首，贯诸长矛。平生聚蓄金币万计，皆为贼所掠，<br /><br />&nbsp;&nbsp;&nbsp;&nbsp;少长百口，杀之殆尽。瑜尚独战千人，矢不虚发，手无射捍，其指流血。及窘，<br /><br />&nbsp;&nbsp;&nbsp;&nbsp;乃夜窜山谷，落发为僧。月余，为樵人所获，絷送岐州，为侯益所杀，时年三十<br /><br />&nbsp;&nbsp;&nbsp;&nbsp;九。<br /><br />&nbsp;&nbsp;&nbsp;&nbsp;始瑜有姑寡居，来归其家，以前夫遗腹有子，经数年不产，每因事预告人吉<br /><br />&nbsp;&nbsp;&nbsp;&nbsp;凶，无不验者。时契丹入中原，前月余谓瑜曰：“暴兵将至，宜速去之，苟不去，<br /><br />&nbsp;&nbsp;&nbsp;&nbsp;乱必及矣。”后瑜果死，此谓“天作孽，犹可违；自作孽，不可逭”也。<br /><br />&nbsp;&nbsp;&nbsp;&nbsp;张继祚，故齐王全义之子也。始为河南府衙内指挥使，全义卒，除金吾将军，<br /><br />&nbsp;&nbsp;&nbsp;&nbsp;旋授蔡州刺史，累官至检校太保。明宗郊天，充供顿使，复除西卫上将军。唐清<br /><br />&nbsp;&nbsp;&nbsp;&nbsp;泰末，丁母忧。天福初，丧制未阕，会张从宾作乱，发兵迫胁，取赴河阳，令知<br /><br />&nbsp;&nbsp;&nbsp;&nbsp;留守事。从宾败，与二子诏戮于市。始继祚与范延光有旧，尝遣人以马遗之。属<br /><br />&nbsp;&nbsp;&nbsp;&nbsp;朝廷起兵，将讨邺城，为巡兵所获，奏之，高祖深忌之。及败，宰臣桑维翰以父<br /><br />&nbsp;&nbsp;&nbsp;&nbsp;珙早事齐王，奏欲雪之，高祖不允，（《通鉴》：史馆修撰李涛上言：张全义有<br /><br />&nbsp;&nbsp;&nbsp;&nbsp;再造洛邑之功，乞免其族。遂止诛继祚妻子。）遂止罪继祚一房，不累其族。<br /><br />&nbsp;&nbsp;&nbsp;&nbsp;郑阮，持萑艘病Ｉ傥本部牙将，唐庄宗略地山东，以阮首归义旗，继迁军<br /><br />&nbsp;&nbsp;&nbsp;&nbsp;职。阮有子，自幼事明宗中门使安重诲，重诲以其桀黠，爱之。及明宗即位，擢<br /><br />&nbsp;&nbsp;&nbsp;&nbsp;阮至凤翔节度副使。会末帝镇其地，阮稍狎之。末帝嗣位，以阮为赵州刺史。而<br /><br />&nbsp;&nbsp;&nbsp;&nbsp;阮性贪浊，民间细务，皆密察而纪之，令纳赂以赎罪。有属邑令，因科醵拒命，<br /><br />&nbsp;&nbsp;&nbsp;&nbsp;密以束素募人阴求其过，后竟停其职，人甚非之。又尝以郡符取部内凶肆中人隶<br /><br />&nbsp;&nbsp;&nbsp;&nbsp;其籍者，遣于青州，舁丧至常郡人惮其远，愿输直百缗以免其行，阮本无丧，<br /><br />&nbsp;&nbsp;&nbsp;&nbsp;即受直放还。识者曰：“此非吉兆也。”未几，改曹州刺史，为政愈弊。高祖建<br /><br />&nbsp;&nbsp;&nbsp;&nbsp;义入洛，阮自郡来朝，旋为本州指挥使石重立所杀，举族无孑遗。<br /><br />&nbsp;&nbsp;&nbsp;&nbsp;胡饶，大梁人也。少事本镇连帅为都吏，历马步都虞候。会唐明宗镇其地，<br /><br />&nbsp;&nbsp;&nbsp;&nbsp;与部将王建立相善，明宗即位，建立领常山，奏饶为真定少尹。饶本人，既<br /><br />&nbsp;&nbsp;&nbsp;&nbsp;在府幕，无士君子之风。尝因事赵郡，有平棘令张鹏者献策，请建立于境内每县<br /><br />&nbsp;&nbsp;&nbsp;&nbsp;所管乡置乡直一人，令月书县令出入行止，饶乃导而荐焉。建立行之弥年，词讼<br /><br />&nbsp;&nbsp;&nbsp;&nbsp;蜂起，四郡大扰。天成末，王都构乱，阴使结建立为兄弟之国。时饶又曾荐梁时<br /><br />&nbsp;&nbsp;&nbsp;&nbsp;右庶子张澄为判官，建立亦狎之。澄素不知书，每座则以《阴府》、《鬼谷》为<br /><br />&nbsp;&nbsp;&nbsp;&nbsp;己任。建立时密以王都之盟告之，澄与饶俱赞成其事，会王师围中山，其事遂寝，<br /><br />&nbsp;&nbsp;&nbsp;&nbsp;而饶之凶戾如此。清泰初，冯道出镇同州，饶时为副使，道以重臣，稀于接洽，<br /><br />&nbsp;&nbsp;&nbsp;&nbsp;饶忿之，每乘酒于牙门诟道，道必延入，待以酒肴，致敬而退。道谓左右曰：“<br /><br />&nbsp;&nbsp;&nbsp;&nbsp;此人为不善，自当有报，吾何怒焉。”饶后闲居河阳。天福二年夏，会张从宾作<br /><br />&nbsp;&nbsp;&nbsp;&nbsp;乱，饶谒于麾下，请预其行。从宾败，饶以王建立方镇平卢，走投之，建立延入<br /><br />&nbsp;&nbsp;&nbsp;&nbsp;城，斩之以闻，闻者快焉。<br /><br />&nbsp;&nbsp;&nbsp;&nbsp;刘遂清，字得一，青州北海人，梁开封尹之犹子也。父琪，以鸿胪卿致仕。<br /><br />&nbsp;&nbsp;&nbsp;&nbsp;遂清少敏惠，初仕梁为保銮军使，历内诸司使，庄宗入汴，不改其职。明宗即位，<br /><br />&nbsp;&nbsp;&nbsp;&nbsp;加检校尚书仆射，委以西都监守。逾岁，以中山王都有不臣之迹，除遂清为易州<br /><br />&nbsp;&nbsp;&nbsp;&nbsp;刺史，俾遏其寇冲，既至郡，大有御侮之略，境内赖焉。王都平，加检校司空，<br /><br />&nbsp;&nbsp;&nbsp;&nbsp;迁棣州刺史。天成、长兴中，历典淄、兴、登三郡，咸有善政。（《通鉴潞王纪》<br /><br />&nbsp;&nbsp;&nbsp;&nbsp;：帝之起凤翔也，召兴州刺史刘遂清，迟疑不至。闻帝入洛，乃悉集三泉、西县、<br /><br />&nbsp;&nbsp;&nbsp;&nbsp;金牛、桑林戍兵以归，自散关以南，城镇悉弃之，皆为蜀人所有。入朝，帝欲治<br /><br />&nbsp;&nbsp;&nbsp;&nbsp;罪，以其能自归，乃赦之。）高祖即位之二年，授凤州防御使，加检校司徒，会<br /><br />&nbsp;&nbsp;&nbsp;&nbsp;丁母忧，起复，授内客省使、右监门卫大将军。六年，驾幸邺都，转宣徽北院使<br /><br />&nbsp;&nbsp;&nbsp;&nbsp;兼判三司，加检校太保。七年，少帝嗣位，加右领军卫上将军，仍赐竭诚翊戴保<br /><br />&nbsp;&nbsp;&nbsp;&nbsp;节功臣。八年，出领郑州，加检校太傅。开运二年，迁安州防御使。未几，上表<br /><br />&nbsp;&nbsp;&nbsp;&nbsp;称疾，诏许就便，回至上蔡，终于邮舍，时三年四月也。<br /><br />&nbsp;&nbsp;&nbsp;&nbsp;遂清性至孝，牧淄川日，自北海迎其母赴郡，母既及境，遂清奔驰路侧，控<br /><br />&nbsp;&nbsp;&nbsp;&nbsp;辔行数十里，父老观者如堵，当时荣之。遂清素不知书，但多计画，判三司日，<br /><br />&nbsp;&nbsp;&nbsp;&nbsp;每给百官俸料，与判官议曰：“斯辈非尽有才能，多世禄之家，宜澄其污而留其<br /><br />&nbsp;&nbsp;&nbsp;&nbsp;清者。”或对曰：“昔唐朝浑、郭、颜、段，每一赦出，以一子出身，率为常制，<br /><br />&nbsp;&nbsp;&nbsp;&nbsp;且延赏垂裕，为国美谭，未有因月给而欲沙汰，恐未当也。”群论由此减之。<br /><br />&nbsp;&nbsp;&nbsp;&nbsp;房皓，京兆长安人也。少为唐宰臣崔魏公家臣，后因乱，客于蒲州。天成中，<br /><br />&nbsp;&nbsp;&nbsp;&nbsp;唐末帝出镇河中，皓于路左迎谒，求事军门，末帝爱之，使治宾客。及末帝登极，<br /><br />&nbsp;&nbsp;&nbsp;&nbsp;历南北院宣徽使，寻与赵延寿同为枢密使。时薛文遇、刘延朗之徒居中用事，皓<br /><br />&nbsp;&nbsp;&nbsp;&nbsp;虽处密地，其听用之言，十不得三四，但随势可否，不为事先。每朝廷有大事，<br /><br />&nbsp;&nbsp;&nbsp;&nbsp;皓与端明学士等环坐会议，多于众中俯首而睡，其避事也如此。高祖即位，以皓<br /><br />&nbsp;&nbsp;&nbsp;&nbsp;濡足闰朝，不专与夺，故特恩原之，命为左骁卫大将军，留西京。开运元年春，<br /><br />&nbsp;&nbsp;&nbsp;&nbsp;卒于洛阳。<br /><br />&nbsp;&nbsp;&nbsp;&nbsp;孟承诲，大名人也。始为本府牙校，遇高祖临其地，升为客将。后奏为宗城<br /><br />&nbsp;&nbsp;&nbsp;&nbsp;令，秩满，以百姓举留，为常山藁城令，皆有善政。高祖有天下，擢为阁门副使，<br /><br />&nbsp;&nbsp;&nbsp;&nbsp;累迁宣徽使，官至检校司空、太府卿、右武卫大将军。及少帝嗣位，以植性纤巧，<br /><br />&nbsp;&nbsp;&nbsp;&nbsp;善于希旨，复与权臣宦官密相表里，凡朝廷恩泽美使，必承诲为之，一岁之中，<br /><br />&nbsp;&nbsp;&nbsp;&nbsp;数四不已。由是居第华敞，财帛积累。及契丹入汴，张彦泽引兵逼宫城，少帝召<br /><br />&nbsp;&nbsp;&nbsp;&nbsp;承诲计之，承诲匿身不赴。少帝既出宫，寓于开封府舍，具以承诲背恩之事告彦<br /><br />&nbsp;&nbsp;&nbsp;&nbsp;泽，令捕而杀之，其妻女并配部族。汉高祖即位，诏赠太保。<br /><br />&nbsp;&nbsp;&nbsp;&nbsp;刘继勋，卫州人也。唐天成中，高祖镇邺都，继勋时为客将，高祖爱其端谨，<br /><br />&nbsp;&nbsp;&nbsp;&nbsp;籍其名于帐下，从历数镇。及即位，擢为阁门使，出为淄州刺史，迁澶州防御使，<br /><br />&nbsp;&nbsp;&nbsp;&nbsp;俄改郑州，自宣徽北院使拜华州刺史。岁余，移镇同州。始少帝与契丹绝好，继<br /><br />&nbsp;&nbsp;&nbsp;&nbsp;勋亦预其谋，及契丹主至阙，继勋自镇来朝，契丹责之。时冯道在侧，继勋事急，<br /><br />&nbsp;&nbsp;&nbsp;&nbsp;指道曰：“少帝在邺，道为首相，与景延广谋议，遂致南北失欢。臣位至卑，未<br /><br />&nbsp;&nbsp;&nbsp;&nbsp;尝措言，今请问道，道细知之。”契丹主曰：“此老子不是好闹人，无相牵引，<br /><br />&nbsp;&nbsp;&nbsp;&nbsp;皆尔辈为之。”继勋不敢复对。继勋时有疾，契丹主因令人候其疾状，云有风痹，<br /><br />&nbsp;&nbsp;&nbsp;&nbsp;契丹主曰：“北方地凉，居之此疾可愈。”乃命锁继勋。寻解之，以疾终于家。<br /><br />&nbsp;&nbsp;&nbsp;&nbsp;（《通鉴》：契丹主闻赵在礼死，乃释继勋，继勋忧愤而卒。）汉高祖入汴，赠<br /><br />&nbsp;&nbsp;&nbsp;&nbsp;太尉。<br /><br />&nbsp;&nbsp;&nbsp;&nbsp;郑受益，（《新唐书・宰相世系表》：字谦光。）唐宰相余庆之曾孙也。余<br /><br />&nbsp;&nbsp;&nbsp;&nbsp;庆生浣，浣生从谠，两为太原节度使，再登相位。从谠兄处诲，为汴州节度使。<br /><br />&nbsp;&nbsp;&nbsp;&nbsp;家袭清俭，深有士风，中朝礼法，以郑氏为甲。处诲生受益。受益亦以文学致身，<br /><br />&nbsp;&nbsp;&nbsp;&nbsp;累历台阁，自尚书郎迁右谏议大夫。天福七年夏，以张彦泽数为不道，上章请行<br /><br />&nbsp;&nbsp;&nbsp;&nbsp;国典，旬日不报。又贡表切言，讦直无所忌，执政稍恶之。俄而以病请告，归长<br /><br />&nbsp;&nbsp;&nbsp;&nbsp;安。高祖晏驾，以不赴国哀停任，会赦，拜京兆少尹。宰相赵莹出镇咸秦，以受<br /><br />&nbsp;&nbsp;&nbsp;&nbsp;益朝班旧僚，眷待甚至。属天下率借金谷，乃谓莹曰：“京兆户籍登耗，民力虚<br /><br />&nbsp;&nbsp;&nbsp;&nbsp;实，某备知之矣，品而定之，可使平允。”莹信之，因使与王人同掌其事。受益<br /><br />&nbsp;&nbsp;&nbsp;&nbsp;既经废弃，薄于仕宦，遂阿法射利，冀为生生之资；又素恃门望，陵轹同幕，内<br /><br />&nbsp;&nbsp;&nbsp;&nbsp;奸外直，群情无相洽者。及赃污事发，腾于众口，莹不得已，遂按之，其直百万。<br /><br />&nbsp;&nbsp;&nbsp;&nbsp;八年冬，赐死于家。受益数世公台，一朝自弃，士君子皆惜之。<br /><br />&nbsp;&nbsp;&nbsp;&nbsp;程逊，字浮休，寿春人。（案：此下有阙文。）召入翰林充学士，自兵部侍<br /><br />&nbsp;&nbsp;&nbsp;&nbsp;郎承旨授太常卿。天福三年秋，命使吴越，（《十国春秋》云：礼部尚书程逊为<br /><br />&nbsp;&nbsp;&nbsp;&nbsp;加恩使。）母羸老双瞽，逊未尝白执政以辞之。将行，母以手扪其面，号泣以送<br /><br />&nbsp;&nbsp;&nbsp;&nbsp;之。仲秋之夕，阴暝如晦，逊尝为诗曰：“幽室有时闻雁叫，空庭无路见蟾光。”<br /><br />&nbsp;&nbsp;&nbsp;&nbsp;同僚见之，讶其诗语稍异。及使回，遭风水而溺焉。<br /><br />&nbsp;&nbsp;&nbsp;&nbsp;李郁，字文纬，唐之宗属也。少历宗寺官，天成、长兴中，累迁为宗正卿。<br /><br />&nbsp;&nbsp;&nbsp;&nbsp;性平允，所历无爱憎毁誉。高祖登极，授光禄卿。一日昼寝，梦食巨枣，觉而有<br /><br />&nbsp;&nbsp;&nbsp;&nbsp;疾，谓其亲友曰：“尝闻‘枣’字重‘来’，呼魂之象也。余神气逼抑，将不免<br /><br />&nbsp;&nbsp;&nbsp;&nbsp;乎！”天福五年夏卒。赠太子太保。马重绩，字洞微。少学数术，明太一、五纪、<br /><br />&nbsp;&nbsp;&nbsp;&nbsp;八象、三统大历，居于太原。仕晋，拜太子右赞善大夫，迁司天监。天福三年，<br /><br />&nbsp;&nbsp;&nbsp;&nbsp;重绩上言：“历象，王者所以正一气之元，宣万邦之命，而古今所记，考审多差。<br /><br />&nbsp;&nbsp;&nbsp;&nbsp;《宣明》气朔正而星度不验，《崇元》五星得而岁差一日。以《宣明》之气朔，<br /><br />&nbsp;&nbsp;&nbsp;&nbsp;合《崇元》之五星，二历相参，然后符合。自前世诸历，皆起天正十一月为岁首，<br /><br />&nbsp;&nbsp;&nbsp;&nbsp;用太古甲子为上元，积岁愈多，差阔愈甚。臣辄合二历，创为新法，以唐天宝十<br /><br />&nbsp;&nbsp;&nbsp;&nbsp;四载乙未为上元，雨水正月中气为气首。”诏下司天监赵仁琦、张文皓等考核得<br /><br />&nbsp;&nbsp;&nbsp;&nbsp;失，仁琦等言：“明年庚子正月朔，用重绩历考之，皆合无舛。”乃下诏班行之，<br /><br />&nbsp;&nbsp;&nbsp;&nbsp;号《调元历》。行之数岁辄差，遂不用。重绩又言：“漏刻之法，以中星考昼夜<br /><br />&nbsp;&nbsp;&nbsp;&nbsp;为一百刻，八刻六十分刻之二十为一时，时以四刻十分为正，此自古所用也。今<br /><br />&nbsp;&nbsp;&nbsp;&nbsp;失其传，以午正为时始，下侵未四刻十分而为午，由是昼夜昏晓，皆失其正，请<br /><br />&nbsp;&nbsp;&nbsp;&nbsp;依古改正。”从之。重绩卒年六十四。<br /><br />&nbsp;&nbsp;&nbsp;&nbsp;陈元，京兆人也。家世为医，初事河中王重荣。乾符中，后唐武皇自太原率<br /><br />&nbsp;&nbsp;&nbsp;&nbsp;师攻王行瑜，路出于蒲中，时元侍汤药，武皇甚重之。及还太原，日侍左右。武<br /><br />&nbsp;&nbsp;&nbsp;&nbsp;皇性刚暴，乐杀人，无敢言者。元深测其情，每有暴怒，则从容启谏，免祸者不<br /><br />&nbsp;&nbsp;&nbsp;&nbsp;一，以是晋人深德之，勋贵赂遗盈门。性好酒乐施，随得而无私积。明宗朝，为<br /><br />&nbsp;&nbsp;&nbsp;&nbsp;太原少尹，入为太府卿。长兴中，集平生所验方七十五首，并修合药法百件，号<br /><br />&nbsp;&nbsp;&nbsp;&nbsp;曰《要术》，刊石置于太原府衙门之左，以示于众，病者赖焉。天福中，以耄期<br /><br />&nbsp;&nbsp;&nbsp;&nbsp;上表求退，以光禄卿致仕，卒于晋阳，年八十余。<br /><br />&nbsp;&nbsp;&nbsp;&nbsp;史臣曰：夫彰善瘅恶，《麟史》之为义也；瑜不掩瑕，虹玉之为德也。故自<br /><br />&nbsp;&nbsp;&nbsp;&nbsp;崇弼而下，善者既书之，其不善者亦书之，庶使后之君子见善如不及，见恶如探<br /><br />&nbsp;&nbsp;&nbsp;&nbsp;汤也。至如重绩之历法，陈元之医道，亦不可漏其名而弗纪也。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100522);">加入书签</a><a
                        href="100514.html">上一页</a>&larr;<a href="index.html">返回列表</a>&rarr;<a
                            href="100537.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100514.html"; var next_page = "100537.html"; var index_page = "index.html"; var sortid = "9"; var article_id = "544"; var chapter_id = "100522"; var articlename = "旧五代史"; var chaptername = " 卷九十六（晋书） 列传十一"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>