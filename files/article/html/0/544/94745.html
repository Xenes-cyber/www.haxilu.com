<!DOCTYPE html>
<html>
<head>
<meta charset="gbk" />
<title>旧五代史- 卷五十八（唐书） 列传十-在线阅读-哈西文学网</title>
<meta name="keywords" content="薛居正，旧五代史， 卷五十八（唐书） 列传十全文， 卷五十八（唐书） 列传十在线阅读 哈西文学网" />
<meta name="description" content="哈西文学网提供薛居正的旧五代史  卷五十八（唐书） 列传十全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/94745.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/94745.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷五十八（唐书） 列传十</h1>
            <div class="link xb">
                <a href="94719.html">上一页</a>&larr;<a href="index.html">返回列表</a>&rarr;<a
                    href="94882.html">下一页</a></div>			
            <div id="BookText">&nbsp;&nbsp;&nbsp;&nbsp;赵光逢，字延吉。曾祖植，岭南节度使。祖存约，兴元府推官。父隐，右仆<br /><br />&nbsp;&nbsp;&nbsp;&nbsp;射。光逢与弟光裔，皆以文学德行知名。（《旧唐书》：光裔，光启三年进士擢<br /><br />&nbsp;&nbsp;&nbsp;&nbsp;第，累迁司勋郎中、弘文馆学士，改膳部郎中、知制诰。季述废立之后，旅游江<br /><br />&nbsp;&nbsp;&nbsp;&nbsp;表以避患，岭南刘隐深礼之，奏为副使，因家岭外。）光逢幼嗜坟典，动守规检，<br /><br />&nbsp;&nbsp;&nbsp;&nbsp;议者目之为“玉界尺”。僖宗朝，登进士第。逾月，辟度支巡官，历官台省，内<br /><br />&nbsp;&nbsp;&nbsp;&nbsp;外两制，俱有能名，转尚书左丞、翰林承旨。昭宗幸石门，光逢不从，昭宗遣内<br /><br />&nbsp;&nbsp;&nbsp;&nbsp;养戴知权诏赴行在，称疾解官。驾在华州，拜御史中丞。时有道士许岩士、瞽者<br /><br />&nbsp;&nbsp;&nbsp;&nbsp;马道殷出入禁庭，骤至列卿宫相，因此以左道求进者众，光逢持宪纪治之，皆伏<br /><br />&nbsp;&nbsp;&nbsp;&nbsp;法，自是其徒颇息。改礼部侍郎、知贡举。光化中，王道浸衰，南北司为党，光<br /><br />&nbsp;&nbsp;&nbsp;&nbsp;逢素惟慎静，虑祸及己，因挂冠伊洛，屏绝交游，凡五六年。门人柳璨登庸，除<br /><br />&nbsp;&nbsp;&nbsp;&nbsp;吏部侍郎、太常卿。（《唐摭言》云：光化二年，赵光逢放柳璨及第，后三年不<br /><br />&nbsp;&nbsp;&nbsp;&nbsp;迁，时璨自内庭大拜，光逢始以左丞征入。）入梁为中书侍郎、平章事，累转左<br /><br />&nbsp;&nbsp;&nbsp;&nbsp;仆射兼租庸使，上章求退，以太子太保致仕。梁末帝爱其才，征拜司空、平章事。<br /><br />&nbsp;&nbsp;&nbsp;&nbsp;无几以疾辞，授司徒致仕。（《唐摭言》云：光逢膺大用，居重地十余岁，七表<br /><br />&nbsp;&nbsp;&nbsp;&nbsp;乞骸，守司空致仕。居二年，复征拜上相。）<br /><br />&nbsp;&nbsp;&nbsp;&nbsp;同光初，弟光允为平章事，时谒问于私第，尝语及政事，他日，光逢署其户<br /><br />&nbsp;&nbsp;&nbsp;&nbsp;曰“请不言中书事”，其清净寡欲端默如此。尝有女冠寄黄金一镒于其室家，时<br /><br />&nbsp;&nbsp;&nbsp;&nbsp;属乱离，女冠委化于他土。后二十年，金无所归，纳于河南尹张全义，请付诸宫<br /><br />&nbsp;&nbsp;&nbsp;&nbsp;观，其旧封尚在。两登廊庙，四退邱园，百行五常，不欺暗室，|绅咸仰以为名<br /><br />&nbsp;&nbsp;&nbsp;&nbsp;教主。天成初，迁太保致仕，封齐国公，卒于洛阳。诏赠太傅。<br /><br />&nbsp;&nbsp;&nbsp;&nbsp;光允，光逢之弟也，（新旧《唐书》俱云：赵隐子三人，光逢、光裔、光允。<br /><br />&nbsp;&nbsp;&nbsp;&nbsp;为后唐相者，光允也。原本作光裔，系误。）俱以词艺知名，亦登进士第。<br /><br />&nbsp;&nbsp;&nbsp;&nbsp;（《旧唐书》云：大顺二年，进士登第。天v初，累官至驾部郎中。）光允仕梁，<br /><br />&nbsp;&nbsp;&nbsp;&nbsp;历清显，伯仲之间，咸以方雅自高，北人闻其名者，皆望风钦重。及庄宗平定汴、<br /><br />&nbsp;&nbsp;&nbsp;&nbsp;洛，时卢程以狂妄免，郭崇韬自勋臣拜，议者以为国朝典礼故实，须访前代名家，<br /><br />&nbsp;&nbsp;&nbsp;&nbsp;咸曰光允有宰相器。薛廷、李琪当武皇为晋王时，尝因为册使至太原，故皆有<br /><br />&nbsp;&nbsp;&nbsp;&nbsp;宿望，当时咸谓宜处台司。郭崇韬采言事者云，廷朽老，浮华无相业；琪虽文<br /><br />&nbsp;&nbsp;&nbsp;&nbsp;学高，倾险无士风，皆不可相，乃止。同光元年十一月，光允与韦说并拜平章事。<br /><br />&nbsp;&nbsp;&nbsp;&nbsp;光允生于季末，渐染时风，虽欲跃鳞振翮，仰希前辈，然才力无余，未能恢<br /><br />&nbsp;&nbsp;&nbsp;&nbsp;远，朝廷每有礼乐制度、沿革拟议，以为己任；同列既匪博通，见其浮谭横议，<br /><br />&nbsp;&nbsp;&nbsp;&nbsp;莫之测也。豆卢革虽凭门地，在本朝时，仕进尚微，久从使府，朝章典礼，未能<br /><br />&nbsp;&nbsp;&nbsp;&nbsp;深悉。光允每有发论，革但唯唯而已。后革奏议或当，光允谓群官曰：“昨有所<br /><br />&nbsp;&nbsp;&nbsp;&nbsp;议，前座一言粗当，近日差进，学者其可已乎！”其自负如此。<br /><br />&nbsp;&nbsp;&nbsp;&nbsp;先是，条制：“权豪强买人田宅，或陷害籍没，显有屈塞者，许人自理。”<br /><br />&nbsp;&nbsp;&nbsp;&nbsp;内官杨希朗者，故观军容使复恭从孙也，援例理复恭旧业。事下中书，光允谓崇<br /><br />&nbsp;&nbsp;&nbsp;&nbsp;韬曰：“复恭与山南谋逆，显当国法，本朝未经昭雪，安得论理？”崇韬私抑宦<br /><br />&nbsp;&nbsp;&nbsp;&nbsp;者，因具奏闻。希朗泣诉于庄宗，庄宗令自见光允言之。希朗陈诉：“叔祖复光<br /><br />&nbsp;&nbsp;&nbsp;&nbsp;有大功于王室，伯祖复恭为张浚所构，得罪前朝，当时强臣掣肘，国命不行，及<br /><br />&nbsp;&nbsp;&nbsp;&nbsp;王行瑜伏诛，德音昭洗，制书尚在，相公本朝世族，谙练故事，安得谓之未雪耶！<br /><br />&nbsp;&nbsp;&nbsp;&nbsp;若言未雪，吾伯氏彦博，洎诸昆仲，监护军镇，何途得进！”渐至声色俱厉。光<br /><br />&nbsp;&nbsp;&nbsp;&nbsp;允方恃名德，为其所折，悒然不乐。又以希朗幸臣，虑摭他事危己，心不自安。<br /><br />&nbsp;&nbsp;&nbsp;&nbsp;三年夏四月，病疽卒。赠左仆射。<br /><br />&nbsp;&nbsp;&nbsp;&nbsp;郑珏，昭宗朝宰相綮之侄孙。父徽，河南尹张全义判官。光化中，登进士第，<br /><br />&nbsp;&nbsp;&nbsp;&nbsp;（《欧阳史》云：珏举进士数不中，全义以珏属有司，乃得及第。）历弘文馆校<br /><br />&nbsp;&nbsp;&nbsp;&nbsp;书、集贤校理、监察御史，入梁为补阙、起居郎，召入翰林，累迁礼部侍郎充职。<br /><br />&nbsp;&nbsp;&nbsp;&nbsp;珏文章美丽，旨趣雍容，自策名登朝，张全义皆有力焉。贞明中，拜平章事。庄<br /><br />&nbsp;&nbsp;&nbsp;&nbsp;宗入汴，责授莱州司户，未几，量移曹州司马。张全义言于郭崇韬，将复相之，<br /><br />&nbsp;&nbsp;&nbsp;&nbsp;寻入为太子宾客。明宗即位，任圜自蜀至，安重诲不欲圜独拜宰辅，共议朝望一<br /><br />&nbsp;&nbsp;&nbsp;&nbsp;人共之。孔循言珏贞明时久在中书，性畏慎而长者，美词翰，好人物，重诲即奏<br /><br />&nbsp;&nbsp;&nbsp;&nbsp;与任圜并命为相。有顷，珏以老病耳疾，不任中书事，四上章请，明宗惜之，久<br /><br />&nbsp;&nbsp;&nbsp;&nbsp;而方允，乃授开府仪同三司，行尚书左仆射致仕，仍赐郑州庄一区。明宗自汴还<br /><br />&nbsp;&nbsp;&nbsp;&nbsp;洛阳，遣中使抚问，赐钱二十万，食羊百口。长兴初卒。赠司空。<br /><br />&nbsp;&nbsp;&nbsp;&nbsp;初，珏应进士，十九年方登第，名姓为第十九人，自登第凡十九年为宰相，<br /><br />&nbsp;&nbsp;&nbsp;&nbsp;又昆仲之次第十九，时亦异之。<br /><br />&nbsp;&nbsp;&nbsp;&nbsp;子遘，太平兴国中任正郎。<br /><br />&nbsp;&nbsp;&nbsp;&nbsp;崔协，字思化。远祖清河太守第二子寅，仕后魏为太子洗马，因为清河小房，<br /><br />&nbsp;&nbsp;&nbsp;&nbsp;至唐朝盛为流品。曾祖，太常卿，祖，吏部尚书。父彦融，楚州刺史。彦融<br /><br />&nbsp;&nbsp;&nbsp;&nbsp;素与崔荛善，尝为万年令，荛谒于县，彦融未出，见案上有尺题，皆赂遗中贵人，<br /><br />&nbsp;&nbsp;&nbsp;&nbsp;荛知其由径，始恶其为人。及除司勋郎中，荛为左丞，通刺不见，荛谓曰：“郎<br /><br />&nbsp;&nbsp;&nbsp;&nbsp;中行止鄙杂，故未见。”宰相知之，改楚州刺史，卒于任。诫其子曰：“世世无<br /><br />&nbsp;&nbsp;&nbsp;&nbsp;忘荛。”故其子弟常与荛仇。<br /><br />&nbsp;&nbsp;&nbsp;&nbsp;协即彦融之子也。幼有孝行，登进士第，释褐为度支巡官、渭南尉，直史馆，<br /><br />&nbsp;&nbsp;&nbsp;&nbsp;历三署，入梁为左司郎中、万年令、给事中，累官至兵部侍郎。与中书舍人崔居<br /><br />&nbsp;&nbsp;&nbsp;&nbsp;俭相遇于幕次，协厉声而言曰；“崔荛之子，何敢相见！”居俭亦报之。左降太<br /><br />&nbsp;&nbsp;&nbsp;&nbsp;子詹事，俄拜吏部侍郎。同光初，改御史中丞，宪司举奏，多以文字错误，屡受<br /><br />&nbsp;&nbsp;&nbsp;&nbsp;责罚。协器宇宏爽，高谈虚论，多不近理，时人以为虚有其表。天成初，迁礼部<br /><br />&nbsp;&nbsp;&nbsp;&nbsp;尚书、太常卿，因枢密使孔循保荐，拜平章事。<br /><br />&nbsp;&nbsp;&nbsp;&nbsp;初，豆卢革、韦说得罪，执政议命相，枢密使孔循意不欲河朔人居相位，任<br /><br />&nbsp;&nbsp;&nbsp;&nbsp;圜欲相李琪，而郑珏素与琪不协，孔循亦恶琪，谓安重诲曰：“李琪非无艺学，<br /><br />&nbsp;&nbsp;&nbsp;&nbsp;但不廉耳。朝论莫若崔协。”重诲然之，因奏择相。明宗曰：“谁可？”乃以协<br /><br />&nbsp;&nbsp;&nbsp;&nbsp;对。任圜奏曰：“重诲被人欺卖，如崔协者，少识文字，时人谓之‘没字碑’。<br /><br />&nbsp;&nbsp;&nbsp;&nbsp;臣比不知书，无才而进，已为天下笑，何容中书之内，更有笑端！”明宗曰；“<br /><br />&nbsp;&nbsp;&nbsp;&nbsp;易州刺史韦肃，人言名家，待我尝厚，置于此位何如？肃苟未可，则冯书记是先<br /><br />&nbsp;&nbsp;&nbsp;&nbsp;朝判官，称为长者，与物无竞，可以相矣。”道尝为庄宗霸府书记，故明宗呼之。<br /><br />&nbsp;&nbsp;&nbsp;&nbsp;朝退，宰臣枢密使休于中兴殿之庑下，孔循拂衣而去，曰：“天下事一则任圜，<br /><br />&nbsp;&nbsp;&nbsp;&nbsp;二则任圜，崔协暴死则已，不死会居此位。”重诲私谓圜曰：“今相位缺人，协<br /><br />&nbsp;&nbsp;&nbsp;&nbsp;且可乎？”圜曰：“朝廷有李琪者，学际天人，奕叶轩冕，论才校艺，可敌时辈<br /><br />&nbsp;&nbsp;&nbsp;&nbsp;百人。而谗夫巧沮，忌害其能，必舍琪而相协，如弃苏合之丸，取蜣之转也。”<br /><br />&nbsp;&nbsp;&nbsp;&nbsp;重诲笑而止。然重诲与循同职，循日言琪之短、协之长，故重诲竟从之。而协登<br /><br />&nbsp;&nbsp;&nbsp;&nbsp;庸之后，庙堂代笔，假手于人。朝廷以国庠事重，命协兼判祭酒事，协上奏每岁<br /><br />&nbsp;&nbsp;&nbsp;&nbsp;补监生二百为定，物议非之。（《北梦琐言》：明宗问宰相冯道：“卢质近日吃<br /><br />&nbsp;&nbsp;&nbsp;&nbsp;酒否？”对曰：“质曾到臣居，亦饮数爵，臣劝不令过度，事亦如酒，过则患生。”<br /><br />&nbsp;&nbsp;&nbsp;&nbsp;崔协强言于坐曰：“臣闻‘食医心镜’，酒极好，不加药饵，足以安心神。”左<br /><br />&nbsp;&nbsp;&nbsp;&nbsp;右见其肤浅，不觉哂之。）四年春，驾自夷门还京，从至须水驿，中风暴卒。诏<br /><br />&nbsp;&nbsp;&nbsp;&nbsp;赠尚书左仆射，谥曰恭靖。<br /><br />&nbsp;&nbsp;&nbsp;&nbsp;子颀、颂、寿贞，惟颂仕皇朝，官至左谏议大夫，终于~州行军司马。<br /><br />&nbsp;&nbsp;&nbsp;&nbsp;李琪，字台秀。五代祖~，天宝末，礼部尚书、东部留守。安禄山陷东都，<br /><br />&nbsp;&nbsp;&nbsp;&nbsp;遇害，累赠太尉，谥曰忠懿。~孙u，元和朝，位至给事中。u子敬方，文宗<br /><br />&nbsp;&nbsp;&nbsp;&nbsp;朝，谏议大夫。敬方子e，广明中，为晋公王铎都统判官，以收复功为谏议大夫。<br /><br />&nbsp;&nbsp;&nbsp;&nbsp;琪即e之子也，年十三，词赋诗颂，大为王铎所知，然亦疑其假手。一日，<br /><br />&nbsp;&nbsp;&nbsp;&nbsp;铎召e宴于公署，密遣人以《汉祖得三杰赋》题就其第试之，琪援笔立成。赋尾<br /><br />&nbsp;&nbsp;&nbsp;&nbsp;云：“得士则昌，非贤罔共，龙头之友斯贵，鼎足之臣可重，宜哉项氏之败亡，<br /><br />&nbsp;&nbsp;&nbsp;&nbsp;一范增而不能用。”铎览而骇之，曰：“此儿大器也，将擅文价。”（《太平广<br /><br />&nbsp;&nbsp;&nbsp;&nbsp;记》：琪总角谒铎。铎顾曰：“适蜀中诏到，用夏州拓跋思恭为收复都统，可作<br /><br />&nbsp;&nbsp;&nbsp;&nbsp;一诗否？”即秉笔立制，云：“飞骑经巴栈，洪恩及夏台。将从天上去，人自日<br /><br />&nbsp;&nbsp;&nbsp;&nbsp;边来。此处金门远，何时玉辇回。蚤平关右贼，莫待诏书催。”铎益奇之，因执<br /><br />&nbsp;&nbsp;&nbsp;&nbsp;琪手曰：“此真凤手也。”时年十四。明年，丁母忧，因流寓青、齐。然糠照薪，<br /><br />&nbsp;&nbsp;&nbsp;&nbsp;俾夜作画，览书数千卷，间为诗赋。唐僖宗再幸梁、洋，窃赋云：“哀痛不下诏，<br /><br />&nbsp;&nbsp;&nbsp;&nbsp;登封谁上书。”）<br /><br />&nbsp;&nbsp;&nbsp;&nbsp;昭宗时，李G父子以文学知名。琪年十八，袖赋一轴谒G。G览赋惊异，倒<br /><br />&nbsp;&nbsp;&nbsp;&nbsp;屣迎门，出琪《调哑钟》、《捧日》等赋，谓琪曰：“余尝患近年文士辞赋，皆<br /><br />&nbsp;&nbsp;&nbsp;&nbsp;数句之后，未见赋题，吾子入句见题，偶属典丽，吁！可畏也。”琪由是益知名，<br /><br />&nbsp;&nbsp;&nbsp;&nbsp;举进士第。天复初，应博学弘词，居第四等，授武功县尉，辟转运巡官，迁左拾<br /><br />&nbsp;&nbsp;&nbsp;&nbsp;遣、殿中侍御史。自琪为谏官宪职，凡时政有所不便，必封章论列，文章秀丽，<br /><br />&nbsp;&nbsp;&nbsp;&nbsp;览之者忘倦。<br /><br />&nbsp;&nbsp;&nbsp;&nbsp;琪兄E，亦登进士第，才藻富赡，兄弟齐名，而尤为梁祖所知，以E为崇政<br /><br />&nbsp;&nbsp;&nbsp;&nbsp;学士。琪自左补阙入为翰林学士，（《北梦琐言》：梁李相国琪，唐末以文学策<br /><br />&nbsp;&nbsp;&nbsp;&nbsp;名，仕至御史。昭宗播迁，衣冠荡析，琪藏迹于荆、楚间，自晦其迹，号华原李<br /><br />&nbsp;&nbsp;&nbsp;&nbsp;长官。其堂兄光符宰宜都，尝厌薄之。琪寂寞，每临流踞石，摘树叶而试草制词，<br /><br />&nbsp;&nbsp;&nbsp;&nbsp;吁嗟怏怅，而投叶水中。梁祖受禅，征入，拜翰林学士。）累迁户部侍郎、翰林<br /><br />&nbsp;&nbsp;&nbsp;&nbsp;承旨。梁祖西抗、岐，北攻泽、潞，出师燕、赵，经略四方，暂无宁岁，而琪<br /><br />&nbsp;&nbsp;&nbsp;&nbsp;以学士居帐中，专掌文翰，下笔称旨，宠遇逾伦。是时，琪之名播于海内。琪重<br /><br />&nbsp;&nbsp;&nbsp;&nbsp;然诺，怜才奖善，家门雍睦。贞明、龙德中，历兵、礼、吏侍郎，受命与冯锡嘉、<br /><br />&nbsp;&nbsp;&nbsp;&nbsp;张充、郗殷象同撰《梁太祖实录》三十卷，迁御史中丞，累擢尚书左丞、中书门<br /><br />&nbsp;&nbsp;&nbsp;&nbsp;下平章事。时琪与萧顷同为宰相，顷性畏慎深密，琪倜傥负气，不拘小节，中书<br /><br />&nbsp;&nbsp;&nbsp;&nbsp;奏覆，多行其志，而顷专掎摭其咎。会琪除吏是试摄名衔，改“摄”为“守”，<br /><br />&nbsp;&nbsp;&nbsp;&nbsp;为顷所奏，梁帝大怒，将投诸荒裔，而为赵岩辈所援，罢相，为太子少保。<br /><br />&nbsp;&nbsp;&nbsp;&nbsp;庄宗入汴，素闻琪名，因欲大任。同光初，历太常卿、吏部尚书。三年秋，<br /><br />&nbsp;&nbsp;&nbsp;&nbsp;天下大水，国计不充，庄宗诏百僚许上封事，陈经国之要。琪因上疏曰：<br /><br />&nbsp;&nbsp;&nbsp;&nbsp;臣闻王者富有兆民，深居九重，所重患者，百姓凋耗而不知，四海困穷而莫<br /><br />&nbsp;&nbsp;&nbsp;&nbsp;救，下情不得上达，群臣不敢指言。今陛下以水潦之灾，军食乏阙，焦劳罪己，<br /><br />&nbsp;&nbsp;&nbsp;&nbsp;迫切疚怀，避正殿以责躬，访多士而求理，则何思而不获，何议而不臧？止在改<br /><br />&nbsp;&nbsp;&nbsp;&nbsp;而行之，足以择其善者。<br /><br />&nbsp;&nbsp;&nbsp;&nbsp;臣闻古人有言曰：谷者，人之司命也；地者，谷之所生也；人者，君之所理<br /><br />&nbsp;&nbsp;&nbsp;&nbsp;也。有其谷则国力备，定其地则人食足，察其人则徭役均，知此三者，为国之急<br /><br />&nbsp;&nbsp;&nbsp;&nbsp;务也。轩黄已前，不可详记。自尧湮洪水，禹作司空，于时辨九等之田，收什一<br /><br />&nbsp;&nbsp;&nbsp;&nbsp;之税，其时户一千三百余万，定垦地约九百二十万顷，最为太平之盛。及商革夏<br /><br />&nbsp;&nbsp;&nbsp;&nbsp;命，重立田制，每私田十亩，种公田一亩，水旱同之，亦什一之义也。洎乎周室，<br /><br />&nbsp;&nbsp;&nbsp;&nbsp;立井田之法，大约百里之国，提封万井，出车百乘，戎马四百匹。畿内兵车万乘，<br /><br />&nbsp;&nbsp;&nbsp;&nbsp;马四万匹，以田法论之，亦什一之制也。故当成、康之世，比尧、舜之朝，户口<br /><br />&nbsp;&nbsp;&nbsp;&nbsp;更增二十余万，非他术也，盖三代以前，皆量入以为出，计农以立军，虽逢水旱<br /><br />&nbsp;&nbsp;&nbsp;&nbsp;之灾，而有凶荒之备。<br /><br />&nbsp;&nbsp;&nbsp;&nbsp;降及秦、汉，重税工商，急关市之征，倍舟车之算，人户既以减耗，古制犹<br /><br />&nbsp;&nbsp;&nbsp;&nbsp;以兼行，按此时户口，尚有千二百余万，垦田亦八百万顷。至乎三国并兴，两晋<br /><br />&nbsp;&nbsp;&nbsp;&nbsp;之后，则农夫少于军众，战马多于耕牛，供军须夺于农粮，秣马必侵于牛草，于<br /><br />&nbsp;&nbsp;&nbsp;&nbsp;是天下户口，只有二百四十余万。洎隋文之代，两汉比隆，及炀帝之年，又三分<br /><br />&nbsp;&nbsp;&nbsp;&nbsp;之一。<br /><br />&nbsp;&nbsp;&nbsp;&nbsp;我唐太宗文皇帝，以四夷初定，百姓未丰，延访群臣，各陈所见，惟魏徵独<br /><br />&nbsp;&nbsp;&nbsp;&nbsp;劝文皇力行王道，由是轻徭薄赋，不夺农时，进贤良，悦忠直，天下粟价，斗直<br /><br />&nbsp;&nbsp;&nbsp;&nbsp;两钱。自贞观至于开元，将及一千九百万户，五千三百万口，垦田一千四百万顷，<br /><br />&nbsp;&nbsp;&nbsp;&nbsp;比之尧、舜，又极增加，是知救人瘼者，以重敛为病源；料兵食者，以惠农为军<br /><br />&nbsp;&nbsp;&nbsp;&nbsp;政。仲尼云：“百姓足，君孰与不足。”臣之此言，是魏徵所以劝文皇也，伏惟<br /><br />&nbsp;&nbsp;&nbsp;&nbsp;深留宸鉴。如以六军方阙，不可轻徭，两税之余，犹须重敛，则但不以折纳为事，<br /><br />&nbsp;&nbsp;&nbsp;&nbsp;一切以本色输官，又不以纽配为名，止以正耗加纳，犹应感悦，未至流亡。况今<br /><br />&nbsp;&nbsp;&nbsp;&nbsp;东作是时，羸牛将驾，数州之地，千里运粮，有此差徭，必妨春种，今秋若无粮<br /><br />&nbsp;&nbsp;&nbsp;&nbsp;草，保以赡军。<br /><br />&nbsp;&nbsp;&nbsp;&nbsp;臣伏思汉文帝时，欲人务农，乃募人入粟，得拜爵及赎罪，景帝亦如之。后<br /><br />&nbsp;&nbsp;&nbsp;&nbsp;汉安帝时，水旱不足，三公奏请，富人入粟，得关内侯及公卿以下散官。本朝乾<br /><br />&nbsp;&nbsp;&nbsp;&nbsp;元中，亦曾如此。今陛下纵不欲入粟授官，愿明降制旨下诸道，合差百姓转仓之<br /><br />&nbsp;&nbsp;&nbsp;&nbsp;处，有能出力运官物到京师，五百石以上，白身授一初任州县官，有官者依资迁<br /><br />&nbsp;&nbsp;&nbsp;&nbsp;授，欠选者便与放选。千石以上至万石，不拘文武，明示赏酬。免令方春农人流<br /><br />&nbsp;&nbsp;&nbsp;&nbsp;散，斯亦救民转仓赡军之一术也。<br /><br />&nbsp;&nbsp;&nbsp;&nbsp;庄宗深重之，寻命为国计使，垂为辅相，俄遇萧墙之难而止。<br /><br />&nbsp;&nbsp;&nbsp;&nbsp;及明宗即位，豆卢革、韦说得罪，任圜陈奏，请命琪为相，为孔循、郑珏排<br /><br />&nbsp;&nbsp;&nbsp;&nbsp;沮，乃相崔协。琪时为御史大夫，安重诲于台门前专杀殿直马延。虽曾弹奏，而<br /><br />&nbsp;&nbsp;&nbsp;&nbsp;依违词旨，不敢正言其罪，以是托疾，三上章请老；朝旨不允，除授尚书左仆射。<br /><br />&nbsp;&nbsp;&nbsp;&nbsp;自是之后，尤为宰执所忌，凡有奏陈，靡不望风横沮。天成末，明宗自汴州还洛，<br /><br />&nbsp;&nbsp;&nbsp;&nbsp;琪为东都留司官班首，奏请至偃师奉迎。时琪奏中有“败契丹之凶党，破真定之<br /><br />&nbsp;&nbsp;&nbsp;&nbsp;逆贼”之言，诏曰：“契丹即为凶党，真定不是逆贼，李琪罚一月俸。”又尝秦<br /><br />&nbsp;&nbsp;&nbsp;&nbsp;敕撰《霍彦威神道碑》文。琪，梁之故相也，叙彦威仕梁历任，不言其伪。中书<br /><br />&nbsp;&nbsp;&nbsp;&nbsp;奏曰：“不分真伪，是混功名，望令改撰。”诏从之。多此类也。<br /><br />&nbsp;&nbsp;&nbsp;&nbsp;琪虽博学多才，拙于遵养时晦，知时不可为，然犹多岐取进，动而见排，由<br /><br />&nbsp;&nbsp;&nbsp;&nbsp;己不能镇靖也。以太子太傅致仕。长兴中，卒于福善里第，时年六十。子贞，官<br /><br />&nbsp;&nbsp;&nbsp;&nbsp;至邑宰。琪以在内署时所为制诏，编为十卷，目曰《金门集》，大行于世。<br /><br />&nbsp;&nbsp;&nbsp;&nbsp;萧顷，字子澄，京兆万年人。故相仿之孙，京兆尹廪之子。顷聪悟善属文，<br /><br />&nbsp;&nbsp;&nbsp;&nbsp;昭宗朝擢进士第，历度支巡官、太常博士、右补阙。时国步艰难，连帅倔强，率<br /><br />&nbsp;&nbsp;&nbsp;&nbsp;多奏请，欲立家庙于本镇，顷上章论奏，乃止。累迁吏部员外郎。先是，张浚自<br /><br />&nbsp;&nbsp;&nbsp;&nbsp;中书出为右仆射，梁祖判官高劭使梁祖荫求一子出身官，省寺皆称无例，浚曲为<br /><br />&nbsp;&nbsp;&nbsp;&nbsp;行之，指挥甚急，吏徒惶恐。顷判云：“仆射未集郎官，赴省上指挥公事，且非<br /><br />&nbsp;&nbsp;&nbsp;&nbsp;南宫旧仪。”浚闻之，惭悚致谢，顷由是知名，梁祖亦奖之。顷入梁，历给谏、<br /><br />&nbsp;&nbsp;&nbsp;&nbsp;御史中丞、礼部侍郎、知贡举，咸有能名。自吏部侍郎拜中书门下平章事，与李<br /><br />&nbsp;&nbsp;&nbsp;&nbsp;琪同辅梁室，事多矛盾。庄宗入汴，顷坐贬登州司户，量移濮州司马。数年，迁<br /><br />&nbsp;&nbsp;&nbsp;&nbsp;太子宾客。天成初，为礼部尚书、太常卿、太子少保致仕。卒时年六十九。辍朝<br /><br />&nbsp;&nbsp;&nbsp;&nbsp;一日，赠太子少师。<br /><br />&nbsp;&nbsp;&nbsp;&nbsp;史臣曰：夫相辅之才，从古难得，盖文学政事，履行谋猷，不可缺一故也。<br /><br />&nbsp;&nbsp;&nbsp;&nbsp;如数君子者，皆互有所长，亦近代之良相也。如齐公之明节，李琪之文章，足以<br /><br />&nbsp;&nbsp;&nbsp;&nbsp;圭表|绅，笙簧典诰，陟之廊庙，宜无愧焉！</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,94745);">加入书签</a><a
                        href="94719.html">上一页</a>&larr;<a href="index.html">返回列表</a>&rarr;<a
                            href="94882.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "94719.html"; var next_page = "94882.html"; var index_page = "index.html"; var sortid = "9"; var article_id = "544"; var chapter_id = "94745"; var articlename = "旧五代史"; var chaptername = " 卷五十八（唐书） 列传十"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>