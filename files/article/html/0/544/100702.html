<!DOCTYPE html>
<html>
<head>
<meta charset="gbk" />
<title>旧五代史- 卷一百七（汉书） 列传四-在线阅读-哈西文学网</title>
<meta name="keywords" content="薛居正，旧五代史， 卷一百七（汉书） 列传四全文， 卷一百七（汉书） 列传四在线阅读 哈西文学网" />
<meta name="description" content="哈西文学网提供薛居正的旧五代史  卷一百七（汉书） 列传四全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100702.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100702.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百七（汉书） 列传四</h1>
            <div class="link xb">
                <a href="100684.html">上一页</a>&larr;<a href="index.html">返回列表</a>&rarr;<a
                    href="100719.html">下一页</a></div>			
            <div id="BookText">&nbsp;&nbsp;&nbsp;&nbsp;史宏肇，字化元，郑州荥泽人也。父潘，本田家。宏肇少游侠无行，拳勇健<br /><br />&nbsp;&nbsp;&nbsp;&nbsp;步，日行二百里，走及奔马。梁末，每七户出一兵，宏肇在籍中，后隶本州开道<br /><br />&nbsp;&nbsp;&nbsp;&nbsp;都，选入禁军。尝在晋祖麾下，遂留为亲从，及践阼，用为控鹤小校。高祖镇太<br /><br />&nbsp;&nbsp;&nbsp;&nbsp;原，奏请从行，升为牙校，后置武节左右指挥，以宏肇为都将，遥领雷州刺史。<br /><br />&nbsp;&nbsp;&nbsp;&nbsp;高祖建号之初，代州王晖叛，以城归契丹，宏肇征之，一鼓而拔，寻授许州节度<br /><br />&nbsp;&nbsp;&nbsp;&nbsp;使，充侍卫步军都指挥使。会王守恩以上党求附，契丹主命大将耿崇美率众登太<br /><br />&nbsp;&nbsp;&nbsp;&nbsp;行，欲取上党，高祖命宏肇以军应援。军至潞州，契丹退去，翟令奇以泽州迎降。<br /><br />&nbsp;&nbsp;&nbsp;&nbsp;会河阳武行德遣人迎宏肇，遂率众南下，与行德合。故高祖由蒲、陕赴洛如归，<br /><br />&nbsp;&nbsp;&nbsp;&nbsp;宏肇前锋之功也。<br /><br />&nbsp;&nbsp;&nbsp;&nbsp;宏肇严毅寡言，部辖军众，有过无舍，兵士所至，秋毫不犯。部下有指挥使，<br /><br />&nbsp;&nbsp;&nbsp;&nbsp;尝因指使少不从命，宏肇立挝杀之，将吏股栗，以至平定两京，无敢干忤。从驾<br /><br />&nbsp;&nbsp;&nbsp;&nbsp;征邺回，加同平章事，充侍卫亲军都指挥使，兼镇宋州。高祖大渐，与枢密使杨<br /><br />&nbsp;&nbsp;&nbsp;&nbsp;、周太祖、苏逢吉等同受顾命。隐帝嗣位，加检校太师、兼侍中。居无何，河<br /><br />&nbsp;&nbsp;&nbsp;&nbsp;中、永兴、凤翔连横谋叛，关辅大扰，朝廷日有征发，群情忧揣，亦有不逞之徒，<br /><br />&nbsp;&nbsp;&nbsp;&nbsp;妄构虚语，流布京师。宏肇都辖禁军，警卫都邑，专行刑杀，略无顾避，无赖之<br /><br />&nbsp;&nbsp;&nbsp;&nbsp;辈，望风匿迹，路有遗弃，人不敢取。然而不问罪之轻重，理之所在，但云有犯，<br /><br />&nbsp;&nbsp;&nbsp;&nbsp;便处极刑，枉滥之家，莫敢上诉。巡司军吏，因缘为奸，嫁祸胁人，不可胜纪。<br /><br />&nbsp;&nbsp;&nbsp;&nbsp;（《宋史・边归谠传》：史宏肇怙权专杀，闾里告讦成风，归谠言曰：“迩来有<br /><br />&nbsp;&nbsp;&nbsp;&nbsp;匿名书及言风闻事，构害良善，有伤风化，遂使贪吏得以报复私怨，谗夫得以肆<br /><br />&nbsp;&nbsp;&nbsp;&nbsp;其虚诞。请明行条制，禁遏诬罔，凡显有披论，具陈姓名。其匿名书及风闻事者，<br /><br />&nbsp;&nbsp;&nbsp;&nbsp;并见止绝。”论者韪之。）时太白昼见，民有仰观者，为坊正所拘，立断其腰领。<br /><br />&nbsp;&nbsp;&nbsp;&nbsp;又有醉民抵忤一军士，则诬以讹言弃市。其他断舌、决口、斫筋、折足者，仅无<br /><br />&nbsp;&nbsp;&nbsp;&nbsp;虚日。故相李崧为部曲诬告，族戮于市，取其幼女为婢。自是仕宦之家畜仆隶者，<br /><br />&nbsp;&nbsp;&nbsp;&nbsp;皆以姑息为意，而旧勋故将失势之后，为厮养辈之所胁制者，往往有之。军司孔<br /><br />&nbsp;&nbsp;&nbsp;&nbsp;目吏解晖，性狡而酷，凡有推劾，随意锻炼。人有抵军禁者，被其苦楚，无不自<br /><br />&nbsp;&nbsp;&nbsp;&nbsp;诬以求死所，都人遇之，莫敢仰视。有燕人何福殷者，以商贩为业。尝以十四万<br /><br />&nbsp;&nbsp;&nbsp;&nbsp;市得玉枕，遣家僮及商人李进卖于淮南，易茗而回。家僮无行，隐福殷货财数十<br /><br />&nbsp;&nbsp;&nbsp;&nbsp;万，福殷责其偿，不伏，遂杖之。未几，家僮诣宏肇上变，言契丹主之入汴也，<br /><br />&nbsp;&nbsp;&nbsp;&nbsp;赵延寿遣福殷赍玉枕阴遗淮南，以致诚意。宏肇即日遣捕福殷等系之。解晖希旨，<br /><br />&nbsp;&nbsp;&nbsp;&nbsp;榜掠备至，福殷自诬，连罪者数辈，并弃市。妻女为宏肇帐下分取之，其家财籍<br /><br />&nbsp;&nbsp;&nbsp;&nbsp;没。<br /><br />&nbsp;&nbsp;&nbsp;&nbsp;宏肇不喜宾客，尝言：“文人难耐，轻我辈，谓我辈为卒，可恨可恨！”宏<br /><br />&nbsp;&nbsp;&nbsp;&nbsp;肇所领睢阳，其属府公利，委亲吏杨乙就府检校，贪戾凶横，负势生事，吏民畏<br /><br />&nbsp;&nbsp;&nbsp;&nbsp;之，副戎已下，望风展敬。聚剑刻剥，无所不至，月率万缗，以输宏肇，一境之<br /><br />&nbsp;&nbsp;&nbsp;&nbsp;内，嫉之如仇。（《东都事略・薛居正传》：史宏肇领侍卫亲军，威震人主，残<br /><br />&nbsp;&nbsp;&nbsp;&nbsp;忍自恣，人莫敢忤其意。其部下吏告民犯盐禁，法当死。居正疑其不实，召诘之，<br /><br />&nbsp;&nbsp;&nbsp;&nbsp;乃其吏以私憾而诬之也。逮捕吏鞫之，具伏，以吏抵法。宏肇虽怒甚，竟亦无以<br /><br />&nbsp;&nbsp;&nbsp;&nbsp;屈也。）周太祖平河中班师，推功于众，以宏肇有翊卫镇重之功，言之于隐帝，<br /><br />&nbsp;&nbsp;&nbsp;&nbsp;即授兼中书令。隐帝自关西贼平之后，昵近小人，太后亲族，颇行干托，宏肇与<br /><br />&nbsp;&nbsp;&nbsp;&nbsp;杨甚不平之。太后有故人子求补军职，宏肇怒而斩之。帝始听乐，赐教坊使玉<br /><br />&nbsp;&nbsp;&nbsp;&nbsp;带，诸伶官锦袍，往谢宏肇，宏肇让之曰：“健儿为国戍边，忍寒冒暑，未能遍<br /><br />&nbsp;&nbsp;&nbsp;&nbsp;有沾赐，尔辈何功，敢当此赐！”尽取袍带还官，其凶戾如此。<br /><br />&nbsp;&nbsp;&nbsp;&nbsp;周太祖有镇邺之命，宏肇欲兼领机枢之任，苏逢吉异其议，宏肇忿之。翌日，<br /><br />&nbsp;&nbsp;&nbsp;&nbsp;因窦贞固饮会，贵臣悉集，宏肇厉色举爵属周太祖曰：“昨晨廷论，一何同异！<br /><br />&nbsp;&nbsp;&nbsp;&nbsp;今日与弟饮此。”杨、苏逢吉亦举大爵曰：“此国家之事也，何足介意！”俱<br /><br />&nbsp;&nbsp;&nbsp;&nbsp;饮。宏肇又厉声言曰：“安朝廷，定祸乱，直须长枪大剑，至如毛锥子，焉足<br /><br />&nbsp;&nbsp;&nbsp;&nbsp;用哉！”三司使王章曰：“虽有长枪大剑，若无毛锥子，赡军财赋，自何而集？”<br /><br />&nbsp;&nbsp;&nbsp;&nbsp;宏肇默然，少顷而罢。未几，三司使王章于其第张酒乐，时宏肇与宰相、枢密使<br /><br />&nbsp;&nbsp;&nbsp;&nbsp;及内客省使阎晋卿等俱会。酒酣，为手势令，宏肇不熟其事，而阎晋卿坐次宏肇，<br /><br />&nbsp;&nbsp;&nbsp;&nbsp;屡教之。苏逢吉戏宏肇曰：“近坐有姓阎人，何忧罚爵！”宏肇妻阎氏，本酒妓<br /><br />&nbsp;&nbsp;&nbsp;&nbsp;也，宏肇谓逢吉讥之，大怒，以丑语诟逢吉。逢吉不校，宏肇欲殴逢吉，逢吉策<br /><br />&nbsp;&nbsp;&nbsp;&nbsp;马而去，宏肇遽起索剑，意欲追逢吉。杨曰：“苏公是宰相，公若害之，致天<br /><br />&nbsp;&nbsp;&nbsp;&nbsp;子何地，公细思之！”泣下。宏肇索马急驰而去，虑有非常，连镳而进，送<br /><br />&nbsp;&nbsp;&nbsp;&nbsp;至第而还。自是将相不协如水火矣。隐帝遣王峻将酒乐于公子亭以和之，竟不能<br /><br />&nbsp;&nbsp;&nbsp;&nbsp;解。其后李业、郭允明、后赞、聂文进居中用事，不悦执政。又见隐帝年渐长，<br /><br />&nbsp;&nbsp;&nbsp;&nbsp;厌为大臣所制，尝有忿言，业等乃乘间谮宏肇等，隐帝稍以为信。业等乃言宏肇<br /><br />&nbsp;&nbsp;&nbsp;&nbsp;等专权震主，终必为乱，隐帝益恐。尝一夕，闻作坊锻甲之声，疑外有兵仗卒至，<br /><br />&nbsp;&nbsp;&nbsp;&nbsp;达旦不寐。自是与业等密谋禁中，欲诛宏肇等。议定，入白太后，太后曰：“此<br /><br />&nbsp;&nbsp;&nbsp;&nbsp;事岂可轻发耶！更问宰臣等。”李业在侧，曰：“先皇帝言，朝廷大事，莫共措<br /><br />&nbsp;&nbsp;&nbsp;&nbsp;大商量。”太后又言之，隐帝怒曰：“闺门之内，焉知国家之事！”拂衣而出。<br /><br />&nbsp;&nbsp;&nbsp;&nbsp;内客省使阎晋卿潜知其事，乃诣宏肇私第，将欲告之，宏肇以他事拒之不见。乾<br /><br />&nbsp;&nbsp;&nbsp;&nbsp;v三年冬十一月十三日，宏肇入朝，与枢密使杨、三司使王章同坐于广政殿东<br /><br />&nbsp;&nbsp;&nbsp;&nbsp;庑下，俄有甲士数十人自内而出，害宏肇等于阁，夷其族。先是，宏肇第数有异，<br /><br />&nbsp;&nbsp;&nbsp;&nbsp;尝一日，于阶砌隙中有烟气蓬勃而出。祸前二日昧爽，有星落于宏肇前三数步，<br /><br />&nbsp;&nbsp;&nbsp;&nbsp;如迸火而散，俄而被诛。周太祖践阼，追封郑王，以礼葬，官为立碑。<br /><br />&nbsp;&nbsp;&nbsp;&nbsp;宏肇子德，乾v中，授检校司空，领忠州刺史。粗读书，亲儒者，常不<br /><br />&nbsp;&nbsp;&nbsp;&nbsp;悦父之所为。贡院尝录一学科于省门叫噪，申中书门下，宰相苏逢吉令送侍卫司，<br /><br />&nbsp;&nbsp;&nbsp;&nbsp;请痛笞刺面。德闻之，白父曰：“书生无礼，有府县御史台，非军务治也。<br /><br />&nbsp;&nbsp;&nbsp;&nbsp;公卿如此，盖欲彰大人之过。”宏肇深以为然，即破械放之。后之识者尤嘉德<br /><br />&nbsp;&nbsp;&nbsp;&nbsp;之为人焉。<br /><br />&nbsp;&nbsp;&nbsp;&nbsp;宏肇弟福，比在荥阳别墅，闻祸，匿于民间。周太祖即位，累迁闲厩使。仕<br /><br />&nbsp;&nbsp;&nbsp;&nbsp;皇朝，历诸卫将军。（《宋史・李崇矩传》：史宏肇为先锋都校，闻崇矩名，召<br /><br />&nbsp;&nbsp;&nbsp;&nbsp;署亲吏。乾v初，宏肇总禁兵，兼京城巡检，多残杀军民，左右稍稍引去，惟崇<br /><br />&nbsp;&nbsp;&nbsp;&nbsp;矩事之益谨。及宏肇诛，独得免。周祖与宏肇素厚善，即位，访求宏肇亲旧，得<br /><br />&nbsp;&nbsp;&nbsp;&nbsp;崇矩，谓之曰：“我与史公受汉厚恩，戮力同心，共奖王室，为奸邪所构，史公<br /><br />&nbsp;&nbsp;&nbsp;&nbsp;卒罹大祸，我亦仅免。汝史家故吏也，为我求其近属，我将恤之。”崇矩上其母<br /><br />&nbsp;&nbsp;&nbsp;&nbsp;弟福。崇矩素主其家，尽籍财产以付福，周祖嘉之。）<br /><br />&nbsp;&nbsp;&nbsp;&nbsp;杨，魏州冠氏人也。少以吏给事使府，后唐租庸使孔谦，即其妻之世父也。<br /><br />&nbsp;&nbsp;&nbsp;&nbsp;谦领度支，补勾押官，历孟、华、郓三州粮料使。高祖为邺都留守，用为左都押<br /><br />&nbsp;&nbsp;&nbsp;&nbsp;衙，高祖镇太原，益加亲委。汉国建，迁检校太保、权枢密使。汴、洛平，正拜<br /><br />&nbsp;&nbsp;&nbsp;&nbsp;枢密使、检校太傅。及高祖大渐，与苏逢吉、史宏肇等同受顾命，辅立嗣君。隐<br /><br />&nbsp;&nbsp;&nbsp;&nbsp;帝即位，宰臣李涛上章，请出与周太祖为藩镇，等泣诉于太后，由是罢涛而<br /><br />&nbsp;&nbsp;&nbsp;&nbsp;相，加中书侍郎兼吏部尚书、同平章事，仍兼枢密使。时中书除吏太多，讹谬<br /><br />&nbsp;&nbsp;&nbsp;&nbsp;者众。及居相位，帝一以委之，凡南衙奏事，中书除命，先委斟酌，如不出<br /><br />&nbsp;&nbsp;&nbsp;&nbsp;意，至于一簿一掾，亦不听从。虽长于吏事，不识大体，常言：“为国家者，<br /><br />&nbsp;&nbsp;&nbsp;&nbsp;但得帑藏丰盈，甲兵强盛，至于文章礼乐，并是虚事，何足介意也。”平河中，<br /><br />&nbsp;&nbsp;&nbsp;&nbsp;加右仆射。既专国政，触事苛细，条理烦碎。前资官不得于外方居止，自京<br /><br />&nbsp;&nbsp;&nbsp;&nbsp;师至诸州府，行人往来，并须给公凭。所由司求请公凭者，朝夕填咽，旬日之间，<br /><br />&nbsp;&nbsp;&nbsp;&nbsp;民情大扰，行路拥塞，乃止其事。时史宏肇恣行惨酷，杀戮日众，都人士庶，<br /><br />&nbsp;&nbsp;&nbsp;&nbsp;相目于路，但称宏肇之善。太后弟武德使李业求为宣徽使，隐帝与太后重违之，<br /><br />&nbsp;&nbsp;&nbsp;&nbsp;私访于，以朝廷内使，迁拜有序，不可超居，遂止。隐帝所爱耿夫人，欲立<br /><br />&nbsp;&nbsp;&nbsp;&nbsp;为后，亦以为太速。夫人卒，隐帝欲以后礼葬，又止之，隐帝意不悦，左右<br /><br />&nbsp;&nbsp;&nbsp;&nbsp;有承间进甘言者，隐帝益怒之。（案：此下疑有阙文。）缮甲兵，实帑廪，俾<br /><br />&nbsp;&nbsp;&nbsp;&nbsp;国用不阙，边鄙粗宁，亦其功也。（《宣和书谱》云：末年留意缙绅，延客门<br /><br />&nbsp;&nbsp;&nbsp;&nbsp;下，知经史有用，乃课吏传写。）<br /><br />&nbsp;&nbsp;&nbsp;&nbsp;王章，大名南乐人也。少为吏，给事使府。同光初，隶枢密院，后归本郡，<br /><br />&nbsp;&nbsp;&nbsp;&nbsp;累职至都孔目官。后唐清泰末，屯驻捧圣都虞候张令昭作乱，逐节度使刘延皓，<br /><br />&nbsp;&nbsp;&nbsp;&nbsp;自称留后，章以本职为令昭役使。末帝遣范延光讨平之，搜索叛党甚急。章之妻<br /><br />&nbsp;&nbsp;&nbsp;&nbsp;即白文珂之女也，文珂与副招讨李敬周善，以章为托。及攻下逆城，敬周匿之，<br /><br />&nbsp;&nbsp;&nbsp;&nbsp;载于橐驼褚中，窜至洛下，匿于敬周之私第。及末帝败，章为省职，历沔阳粮料<br /><br />&nbsp;&nbsp;&nbsp;&nbsp;使。高祖典侍卫亲军，诏为都孔目官，从至河东，专委钱谷。国初，授三司使、<br /><br />&nbsp;&nbsp;&nbsp;&nbsp;检校太傅，从征杜重威于邺下。明年，高祖崩，隐帝即位，加检校太尉、同平章<br /><br />&nbsp;&nbsp;&nbsp;&nbsp;事。居无何，蒲、雍、岐三镇畔。是时，契丹去汴之后，国家新造，物力未充。<br /><br />&nbsp;&nbsp;&nbsp;&nbsp;章与周太祖、史宏肇、杨等尽心王室，知无不为，罢不急之务，惜无用之费，<br /><br />&nbsp;&nbsp;&nbsp;&nbsp;收聚财赋，专事西征，军旅所资，供馈无乏。及三叛平，赐与之外，国有余积。<br /><br />&nbsp;&nbsp;&nbsp;&nbsp;然以专于权利，剥下过当，敛怨归上，物论非之。旧制，秋夏苗租，民税一斛，<br /><br />&nbsp;&nbsp;&nbsp;&nbsp;别输二升，谓之“雀鼠耗”。乾v中，输一斛者，别令输二斗，目之为“省耗”。<br /><br />&nbsp;&nbsp;&nbsp;&nbsp;百姓苦之。又，官库出纳缗钱，皆以八十为陌，至是民输者如旧，官给者以七十<br /><br />&nbsp;&nbsp;&nbsp;&nbsp;七为陌，遂为常式。（《归田录》：用钱之法，自五代以来，以七十七为百，谓<br /><br />&nbsp;&nbsp;&nbsp;&nbsp;之“省陌”。今市井交易，又克其五，谓之“依除”。）民有诉田者，虽无十数<br /><br />&nbsp;&nbsp;&nbsp;&nbsp;户，章必命全州覆视，幸其广有苗额，以增邦赋，曾未数年，民力大困。章与杨<br /><br />&nbsp;&nbsp;&nbsp;&nbsp;不喜儒士，郡官所请月俸，皆取不堪资军者给之，谓之“闲杂物”，命所司高<br /><br />&nbsp;&nbsp;&nbsp;&nbsp;估其价，估定更添，谓之“抬估”，章亦不满其意，随事更令更添估。章急于财<br /><br />&nbsp;&nbsp;&nbsp;&nbsp;赋，峻于刑法，民有犯盐矾酒曲之令，虽丝毫滴沥，尽处极刑。吏缘为奸，民不<br /><br />&nbsp;&nbsp;&nbsp;&nbsp;堪命。<br /><br />&nbsp;&nbsp;&nbsp;&nbsp;章与杨同郡，尤为亲爱，其奖用进拔者，莫非乡旧。常轻视文臣，曰：<br /><br />&nbsp;&nbsp;&nbsp;&nbsp;“此等若与一把算子，未知颠倒，何益于事！”后因私第开宴席，召宾客，史宏<br /><br />&nbsp;&nbsp;&nbsp;&nbsp;肇、苏逢吉乘醉喧诟而罢。章自是忽忽不乐，潜求外任。与宏肇深沮其意。而<br /><br />&nbsp;&nbsp;&nbsp;&nbsp;私第数有怪异，章愈怀忧恐。乾v三年冬，与史宏肇、杨等遇害，夷其族。妻<br /><br />&nbsp;&nbsp;&nbsp;&nbsp;白氏，祸前数月而卒。无子，惟一女，适户部员外郎张贻肃，羸疾逾年，扶病就<br /><br />&nbsp;&nbsp;&nbsp;&nbsp;戮。<br /><br />&nbsp;&nbsp;&nbsp;&nbsp;李洪建，太后母弟也。事高祖为牙将，高祖即位，累历军校，遥领防御使。<br /><br />&nbsp;&nbsp;&nbsp;&nbsp;史宏肇等被诛，以洪建为权侍卫马步军都虞候。及邺兵南渡，命洪建诛王殷之族，<br /><br />&nbsp;&nbsp;&nbsp;&nbsp;洪建不即行之，但遣人监守其家，仍令给馔，竟免屠戮。周太祖入京城，洪建被<br /><br />&nbsp;&nbsp;&nbsp;&nbsp;执，王殷感洪建之恩，累祈周太祖乞免其死，不从，遂杀之。洪建弟业。<br /><br />&nbsp;&nbsp;&nbsp;&nbsp;业，昆仲凡六人，业处其季，故太后尤怜之。高祖置之麾下，及即位，累迁<br /><br />&nbsp;&nbsp;&nbsp;&nbsp;武德使，出入禁中。业恃太后之亲，稍至骄纵。隐帝嗣位，尤深倚爱，兼掌内帑，<br /><br />&nbsp;&nbsp;&nbsp;&nbsp;四方进贡二宫费委之出纳。业喜趋权利，无所顾避，执政大臣不敢禁诘。会宣徽<br /><br />&nbsp;&nbsp;&nbsp;&nbsp;使阙，业意欲之，太后亦令人微露风旨于执政。时杨、史宏肇等难之，业由是<br /><br />&nbsp;&nbsp;&nbsp;&nbsp;积怨，萧墙之变，自此而作。杨、史既诛，业权领侍卫步军都指挥使。北郊兵败，<br /><br />&nbsp;&nbsp;&nbsp;&nbsp;业自取金宝怀之，策马西奔。行至陕郊，其节度使洪信，即其长兄也，不敢匿于<br /><br />&nbsp;&nbsp;&nbsp;&nbsp;家。业将奔太原，至绛州境，为盗所杀，尽夺而去。<br /><br />&nbsp;&nbsp;&nbsp;&nbsp;阎晋卿者，忻州人也。家世富豪，少仕并门，历职至客将，高祖在镇，颇见<br /><br />&nbsp;&nbsp;&nbsp;&nbsp;信用。乾v中，历阁门使，判四方馆。未几，关西乱，郭从义讨赵思绾于京兆，<br /><br />&nbsp;&nbsp;&nbsp;&nbsp;晋卿偏师以攻贼垒。（《宋史・李韬传》：周祖征三叛，韬从白文珂攻河中，兵<br /><br />&nbsp;&nbsp;&nbsp;&nbsp;傅其城。文珂夜诣周祖议犒军，留韬城下。时营栅未备，李守贞乘虚来袭，营中<br /><br />&nbsp;&nbsp;&nbsp;&nbsp;忽见火发，知贼骤至，惶怖失据。客省使阎晋卿率左右数十人，遇韬于月城侧，<br /><br />&nbsp;&nbsp;&nbsp;&nbsp;谓韬曰：“事急矣。城中人悉被黄纸甲，为火光所照，色俱白，此殊易辨，奈军<br /><br />&nbsp;&nbsp;&nbsp;&nbsp;士无斗志何！”韬愤怒曰：“岂有食君禄而不为国致死耶！”即援槊而进，军中<br /><br />&nbsp;&nbsp;&nbsp;&nbsp;死士十余辈，随韬犯贼锋。蒲有猛将，跃马持戈拟韬，韬刺之，洞胸而坠，又连<br /><br />&nbsp;&nbsp;&nbsp;&nbsp;杀数十人，蒲军遂溃，因击大破之。）贼平，为内客省使，丁父忧，起复前职。<br /><br />&nbsp;&nbsp;&nbsp;&nbsp;时宣徽使阙，晋卿以职次事望，合当其任，既而久稽拜命，晋卿颇怨执政。会李<br /><br />&nbsp;&nbsp;&nbsp;&nbsp;业等谋杀杨、史，诏晋卿谋之。晋卿退诣宏肇，将告其事，宏肇不见。晋卿忧事<br /><br />&nbsp;&nbsp;&nbsp;&nbsp;不果，夜悬高祖御容于中堂，泣祷于前，迟明戎服入朝。内难既作，以晋卿权侍<br /><br />&nbsp;&nbsp;&nbsp;&nbsp;卫马军都指挥使。北郊兵败，晋卿乃自杀于家。<br /><br />&nbsp;&nbsp;&nbsp;&nbsp;聂文进，井州人。少给事于高祖帐下，高祖镇太原，甚见委用，职至兵马押<br /><br />&nbsp;&nbsp;&nbsp;&nbsp;司官。高祖入汴，授枢密院承旨，历领军、屯卫大将军，迁右卫大将军，仍领旧<br /><br />&nbsp;&nbsp;&nbsp;&nbsp;职。遇周太祖出征，稍至骄横，久未迁改，深所怨望，与李业辈构成变乱。史宏<br /><br />&nbsp;&nbsp;&nbsp;&nbsp;肇等遇害之前夕，文进与同党预作宣诏，制置朝廷之事，凡关文字，并出文进之<br /><br />&nbsp;&nbsp;&nbsp;&nbsp;手。明日难作，文进点阅兵籍，征发军众，指挥取舍，以为己任，内外咨禀，前<br /><br />&nbsp;&nbsp;&nbsp;&nbsp;后填咽。太祖在邺被构，初谓文进不预其事，验其事迹，方知文进乱阶之首也，<br /><br />&nbsp;&nbsp;&nbsp;&nbsp;大诟詈之。太祖过封丘，帝次于北郊，文进告太后曰：“臣在此，请宫中勿忧。”<br /><br />&nbsp;&nbsp;&nbsp;&nbsp;兵散之后，文进召同党痛饮，歌笑自若。迟明，帝遇祸，文进奔窜，为军士所追，<br /><br />&nbsp;&nbsp;&nbsp;&nbsp;枭其首。<br /><br />&nbsp;&nbsp;&nbsp;&nbsp;后赞，为飞龙使。赞母本倡家也，与父同郡，往来其家，生赞。从职四方，<br /><br />&nbsp;&nbsp;&nbsp;&nbsp;父未尝离郡，赞既长，疑其所生。及为内职，不欲父之来，寓书以致其意。父自<br /><br />&nbsp;&nbsp;&nbsp;&nbsp;郡至京师，直抵其第，赞不得已而奉之。乾v末，宰相杨v、侍卫亲军使史宏肇<br /><br />&nbsp;&nbsp;&nbsp;&nbsp;执权，赞以久次未迁，颇怀怨望，乃与枢密承旨聂文进等构变。及难作，赞与同<br /><br />&nbsp;&nbsp;&nbsp;&nbsp;党更侍帝侧，剖判戎事，且防间言。北郊兵败，赞窜归兖州，慕容彦超执之以献，<br /><br />&nbsp;&nbsp;&nbsp;&nbsp;有司鞫赞伏罪，周太祖命诛之。<br /><br />&nbsp;&nbsp;&nbsp;&nbsp;郭允明者，小名窦十，河东人也。幼隶河东制置使范徽柔，被诛，允明遂为<br /><br />&nbsp;&nbsp;&nbsp;&nbsp;高祖厮养，服勤既久，颇得高祖之欢心。高祖镇太原，稍历牙职，及即位，累迁<br /><br />&nbsp;&nbsp;&nbsp;&nbsp;至翰林茶酒使兼鞍辔库使。隐帝嗣位，尤见亲狎，每恃宠骄纵，略无礼敬。与相<br /><br />&nbsp;&nbsp;&nbsp;&nbsp;州节度使郭谨以同宗之故，颇交结。谨在镇，允明常赍御酒以遗之，不以c上犯<br /><br />&nbsp;&nbsp;&nbsp;&nbsp;禁为意。其他轻率，悉皆类此，执政大臣颇姑息之。尝奉使荆南，车服导从，有<br /><br />&nbsp;&nbsp;&nbsp;&nbsp;同节度使将，州县邮驿，奔驰畏慑，节度使高保融承迎不暇。允明潜使人步度城<br /><br />&nbsp;&nbsp;&nbsp;&nbsp;壁之高庳、池隍之广隘，以动荆人，冀得重贿。乾v末，兼飞龙使。未几，与李<br /><br />&nbsp;&nbsp;&nbsp;&nbsp;业辈构变，杨等诸子，允明亲刃之于朝堂西庑下。王章女婿户部员外郎张贻肃，<br /><br />&nbsp;&nbsp;&nbsp;&nbsp;血流逆注，闻者哀之。及北郊之败，允明迫帝就民舍，手行弑逆，寻亦自杀。<br /><br />&nbsp;&nbsp;&nbsp;&nbsp;刘铢，陕州人也。少事梁邵王朱友诲为牙将。晋天福中，高祖为侍卫亲军都<br /><br />&nbsp;&nbsp;&nbsp;&nbsp;指挥使，与铢有旧，乃表为内职。高祖出镇并门，用为左都押牙。铢性惨毒好杀，<br /><br />&nbsp;&nbsp;&nbsp;&nbsp;高祖以为勇断类己，深委遇之。国初，授永兴军节度使，从定汴、洛、移镇青州，<br /><br />&nbsp;&nbsp;&nbsp;&nbsp;加同平章事。隐帝即位，加检校太师、兼侍中。铢立法深峻，令行禁止，吏民有<br /><br />&nbsp;&nbsp;&nbsp;&nbsp;过，不问轻重，未尝贷免。每亲事，小有忤旨，即令倒曳而出，至数百步外方止，<br /><br />&nbsp;&nbsp;&nbsp;&nbsp;肤体无完者。每杖人，遣双杖对下，谓之“合欢杖”；或杖人如其岁数，谓之“<br /><br />&nbsp;&nbsp;&nbsp;&nbsp;随年杖”。在任擅行赋敛，每秋苗一亩率钱三千，夏苗一亩钱二千，以备公用，<br /><br />&nbsp;&nbsp;&nbsp;&nbsp;部内畏之，胁肩重迹。乾v中，淄、青大蝗，铢下令捕蝗，略无遗漏，田苗无害。<br /><br />&nbsp;&nbsp;&nbsp;&nbsp;先是，滨海郡邑，皆有两浙回易务，厚取民利，自置刑禁，追摄王民，前后长吏<br /><br />&nbsp;&nbsp;&nbsp;&nbsp;利其厚赂，不能禁止。铢即告所部，不得与吴越征负，擅行追摄，浙人惕息，莫<br /><br />&nbsp;&nbsp;&nbsp;&nbsp;敢干命。朝廷惧铢之刚戾难制，因前浙州刺史郭琼自海州用兵还，过青州，遂留<br /><br />&nbsp;&nbsp;&nbsp;&nbsp;之，即以府彦卿代铢，铢即时受代。（《隆平集・郭琼传》云：刘铢守平卢，称<br /><br />&nbsp;&nbsp;&nbsp;&nbsp;疾不朝，隐帝疑其叛，诏琼领兵屯青州。铢将害之，张宴伏兵幕下，琼无惧色，<br /><br />&nbsp;&nbsp;&nbsp;&nbsp;铢亦不敢发。琼为言去就祸福，铢趋召。）离镇之日，有私盐数屋，杂以粪秽，<br /><br />&nbsp;&nbsp;&nbsp;&nbsp;填塞诸井，以土平之。彦卿发其事以闻，铢奉朝请久之，每潜戟手于史宏肇、杨<br /><br />&nbsp;&nbsp;&nbsp;&nbsp;第。会李业辈同诛宏肇等，铢喜，谓业辈曰：“君等可谓偻罗儿矣。”寻以铢<br /><br />&nbsp;&nbsp;&nbsp;&nbsp;权知开封府事，周太祖亲族及王峻家，并为铢所害。周太祖入京城，执之下狱。<br /><br />&nbsp;&nbsp;&nbsp;&nbsp;铢谓妻曰：“我则死矣，君应与人为婢耳！”妻曰：“明公所为如是，雅合为之。”<br /><br />&nbsp;&nbsp;&nbsp;&nbsp;周太祖遣人让铢曰：“昔日与公常同事汉室，宁无故人之情，家属屠灭，公虽奉<br /><br />&nbsp;&nbsp;&nbsp;&nbsp;君命，加之酷毒，一何忍哉！公家亦有妻子，还顾念否？”铢但称死罪。遂启太<br /><br />&nbsp;&nbsp;&nbsp;&nbsp;后，并一子诛之，而释其妻。周太祖践阼，诏赐铢妻陕州庄宅各一区。（《五代<br /><br />&nbsp;&nbsp;&nbsp;&nbsp;史阙文》：汉隐帝朝，铢为开封尹，周祖自邺起兵，铢尽诛周祖之家子孙妇女十<br /><br />&nbsp;&nbsp;&nbsp;&nbsp;数人，极其惨毒。及隐帝遇害，周祖以汉太后令，收铢下狱，使人责之。铢对曰：<br /><br />&nbsp;&nbsp;&nbsp;&nbsp;“某为汉家戮叛族耳，不知其他。”周祖怒，遂杀之。）<br /><br />&nbsp;&nbsp;&nbsp;&nbsp;史臣曰：臣观汉之亡也，岂系于天命哉！盖委用不得其人，听断不符于理故<br /><br />&nbsp;&nbsp;&nbsp;&nbsp;也。且如宏肇之淫刑，杨之秕政，李业、晋卿之设计，文进、允明之狂且，虽<br /><br />&nbsp;&nbsp;&nbsp;&nbsp;使成王为君，周公作相，亦不能保宗社之安，延岁月之命，况隐帝、逢吉之徒，<br /><br />&nbsp;&nbsp;&nbsp;&nbsp;其能免乎！《易》曰：“大君有命，开国承家，小人勿用，必乱邦也。”当乾v<br /><br />&nbsp;&nbsp;&nbsp;&nbsp;之末也，何斯言之验欤！惟刘铢之忍酷，又安能逭于一死乎！</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100702);">加入书签</a><a
                        href="100684.html">上一页</a>&larr;<a href="index.html">返回列表</a>&rarr;<a
                            href="100719.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100684.html"; var next_page = "100719.html"; var index_page = "index.html"; var sortid = "9"; var article_id = "544"; var chapter_id = "100702"; var articlename = "旧五代史"; var chaptername = " 卷一百七（汉书） 列传四"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>