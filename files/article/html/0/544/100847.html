<!DOCTYPE html>
<html>
<head>
<meta charset="gbk" />
<title>旧五代史- 卷一百一十八（周书） 世宗纪五-在线阅读-哈西文学网</title>
<meta name="keywords" content="薛居正，旧五代史， 卷一百一十八（周书） 世宗纪五全文， 卷一百一十八（周书） 世宗纪五在线阅读 哈西文学网" />
<meta name="description" content="哈西文学网提供薛居正的旧五代史  卷一百一十八（周书） 世宗纪五全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100847.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100847.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百一十八（周书） 世宗纪五</h1>
            <div class="link xb">
                <a href="100846.html">上一页</a>&larr;<a href="index.html">返回列表</a>&rarr;<a
                    href="100848.html">下一页</a></div>			
            <div id="BookText">&nbsp;&nbsp;&nbsp;&nbsp;显德五年春正月癸未朔，帝在楚州城下，从臣诣行宫称贺。（《隆平集・马<br /><br />&nbsp;&nbsp;&nbsp;&nbsp;仁r传》：世宗征淮南，登楚州水寨飞楼，距城百步，城卒诟骂，左右射莫能及。<br /><br />&nbsp;&nbsp;&nbsp;&nbsp;召仁r至，应弦而毙。）乙酉，降同州为郡。右骁卫将军王环卒。丙戌，右龙武<br /><br />&nbsp;&nbsp;&nbsp;&nbsp;将军王汉璋奏，攻海州。戊子，诏：“诸道幕职州县官，并以三周年为考限，闰<br /><br />&nbsp;&nbsp;&nbsp;&nbsp;月不在其内，州府不得差摄官替正官”云。己丑，诏侍卫马军都指挥使韩令坤权<br /><br />&nbsp;&nbsp;&nbsp;&nbsp;知扬州军府事。庚寅，发楚州管内丁壮，开鹳河以通运路。乙巳，帝亲攻楚州。<br /><br />&nbsp;&nbsp;&nbsp;&nbsp;时今上在楚州城北，昼夜不解甲胄，亲冒矢石，麾兵以登城。丙午，拔之，斩伪<br /><br />&nbsp;&nbsp;&nbsp;&nbsp;守将张彦卿等，六军大掠，城内军民死者万余人，庐舍焚之殆尽。（陆游《南唐<br /><br />&nbsp;&nbsp;&nbsp;&nbsp;书・张彦卿传》云：保大末，周世宗南侵，彦卿为楚州防御使。周师锐甚，旬日<br /><br />&nbsp;&nbsp;&nbsp;&nbsp;间，海、泰州、静海军皆破，元宗亦命焚东都宫寺民庐，徙其民渡江。世宗亲御<br /><br />&nbsp;&nbsp;&nbsp;&nbsp;旗鼓攻楚州，自城以外皆已下，发州民浚老鹳河，遣齐云战舰数百，自淮入江，<br /><br />&nbsp;&nbsp;&nbsp;&nbsp;势如震霆烈焰。彦卿独不为动。及梯冲临城，凿城为窟室，实薪而焚之，城皆摧<br /><br />&nbsp;&nbsp;&nbsp;&nbsp;圯，遂陷。彦卿犹结阵城内，誓死奋击，谓之巷斗。日暮，转至州廨，长短兵皆<br /><br />&nbsp;&nbsp;&nbsp;&nbsp;尽，彦卿犹取绳床搏战，及兵马都监郑昭业等千余人皆死之，无一人生降者。周<br /><br />&nbsp;&nbsp;&nbsp;&nbsp;兵死伤亦甚众，世宗怒，尽屠城中居民，焚其室庐，然得彦卿子光v不杀也。又，<br /><br />&nbsp;&nbsp;&nbsp;&nbsp;赵鼎臣《竹隐畸士集》云：当城中之危也，彦卿方与诸将立城上，因泣谏以周、<br /><br />&nbsp;&nbsp;&nbsp;&nbsp;唐强弱，势不足以相支，又城危甚，而外无一人援，恐旦夕徒死无益，劝彦卿趣<br /><br />&nbsp;&nbsp;&nbsp;&nbsp;降。彦卿颔之，因顾诸将指曰：“视彼！”诸将方回顾，彦卿则抽剑断其子首，<br /><br />&nbsp;&nbsp;&nbsp;&nbsp;掷诸地，慷慨泣谓诸将曰：“此彦卿子，劝彦卿降周，彦卿受李家厚恩，谊不降，<br /><br />&nbsp;&nbsp;&nbsp;&nbsp;此城吾死所也。诸军欲降任降，第勿劝我，劝我者同此子矣。”于是诸将愕眙亦<br /><br />&nbsp;&nbsp;&nbsp;&nbsp;泣，莫敢言降。）<br /><br />&nbsp;&nbsp;&nbsp;&nbsp;二月甲寅，伪命天长军使易S以城归顺。戊午，车驾发楚州南巡。丁卯，驻<br /><br />&nbsp;&nbsp;&nbsp;&nbsp;跸于广陵，诏发扬州部内丁夫万余人城扬州。帝以扬州焚荡之后，居民南渡，遂<br /><br />&nbsp;&nbsp;&nbsp;&nbsp;于故城内就东南别筑新垒。戊辰，遣使祭故淮南节度使杨行密、故升府节度使徐<br /><br />&nbsp;&nbsp;&nbsp;&nbsp;温等墓。癸酉，幸扬子渡观大江。乙亥，黄州刺史司超奏，破淮贼三千人，擒伪<br /><br />&nbsp;&nbsp;&nbsp;&nbsp;舒州刺史施仁望。丙子，隰州奏，河东贼军逃遁。时刘钧闻帝南征，发兵围隰州，<br /><br />&nbsp;&nbsp;&nbsp;&nbsp;巡检使李谦溥以州兵拒之而退。（《东都事略・杨廷璋传》：隰州阙守，乃请监<br /><br />&nbsp;&nbsp;&nbsp;&nbsp;军李谦溥摄州事。谦溥至隰，并人来围其城，或请速救之，廷璋曰：“贼遽至，<br /><br />&nbsp;&nbsp;&nbsp;&nbsp;未必攻城。”乃募死士百余人，潜谕谦溥相应，夜衔枚击之，并人大溃，逐北数<br /><br />&nbsp;&nbsp;&nbsp;&nbsp;十里。又，《李谦溥传》云：隰州阙守，谦溥摄州事，至则浚城隍，严兵备。未<br /><br />&nbsp;&nbsp;&nbsp;&nbsp;旬日而并人至，方盛暑，谦溥服，挥羽扇，引二小吏登城徐步，并人望之，<br /><br />&nbsp;&nbsp;&nbsp;&nbsp;勒兵不敢动。）<br /><br />&nbsp;&nbsp;&nbsp;&nbsp;三月壬午朔，幸泰州。丁亥，复幸广陵。辛卯，幸迎銮江口。遣右武卫大将<br /><br />&nbsp;&nbsp;&nbsp;&nbsp;军李继勋率舟师至江岛以观寇。癸巳，帝临江望见贼船数十艘，命今上帅战棹以<br /><br />&nbsp;&nbsp;&nbsp;&nbsp;追之，贼军退去，今上直抵南岸，焚其营栅而回。甲午，以右武卫大将军李继勋<br /><br />&nbsp;&nbsp;&nbsp;&nbsp;为左领军上将军。乙未，殿前都虞候慕容延钊奏，大破贼军于东氵布州。丙申，<br /><br />&nbsp;&nbsp;&nbsp;&nbsp;江南李景遣其臣兵部侍郎陈觉奉表陈情，兼贡罗er绢三千匹，乳茶三千斤，<br /><br />&nbsp;&nbsp;&nbsp;&nbsp;及香药犀象等。觉至行在，睹楼船战棹已泊于江岸，以为自天而降，愕然大骇。<br /><br />&nbsp;&nbsp;&nbsp;&nbsp;丁酉，荆南高保融奏，本道舟师已至鄂州。戊戌，两浙钱m奏，差发战棹四百艘，<br /><br />&nbsp;&nbsp;&nbsp;&nbsp;水军万七千人，已泊江岸，请师期。己亥，今上率水军破贼船百余只于瓜步。是<br /><br />&nbsp;&nbsp;&nbsp;&nbsp;日，李景遣其臣刘承遇奉表以庐、舒、蕲、黄等四州来献，且请以江为界，帝报<br /><br />&nbsp;&nbsp;&nbsp;&nbsp;曰：“皇帝恭问江南国主。使人至，省奏请分割舒、庐、蕲、黄等州，画江为界<br /><br />&nbsp;&nbsp;&nbsp;&nbsp;者。顷逢多事，莫通玉帛之欢，适自近年，遂构干戈之役，两地之交兵未息，蒸<br /><br />&nbsp;&nbsp;&nbsp;&nbsp;民之受弊斯多。一昨再辱使人，重寻前意，将敦久要，须尽缕陈。今者承遇爰来，<br /><br />&nbsp;&nbsp;&nbsp;&nbsp;封函复至，请割州郡，仍定封疆，猥形信誓之辞，备认始终之意，既能如是，又<br /><br />&nbsp;&nbsp;&nbsp;&nbsp;复何求。边陲顿静于烟尘，师旅便还于京阙，永言欣慰，深切诚怀。其常、润一<br /><br />&nbsp;&nbsp;&nbsp;&nbsp;路及沿江兵棹，今已指挥抽退；兼两浙、荆南、湖南水陆兵士，各令罢兵；其庐、<br /><br />&nbsp;&nbsp;&nbsp;&nbsp;黄、蕲三路将士，亦遣抽拔近内，候彼中起揭逐处将员及军都家口丁毕，只请差<br /><br />&nbsp;&nbsp;&nbsp;&nbsp;人勾唤在彼将校，交割州城”云。淮南平，凡得州十四、县六十、户二十二万六<br /><br />&nbsp;&nbsp;&nbsp;&nbsp;千五百七十四。先是，李景以江南危蹙，谋欲传位于世子，使附庸于我，故遣陈<br /><br />&nbsp;&nbsp;&nbsp;&nbsp;觉上表陈叙。至是帝以既许其通好，乃降书以答之，曰：“别睹来章，备形缛旨，<br /><br />&nbsp;&nbsp;&nbsp;&nbsp;叙此日传让之意，述向来高尚之怀。仍以数岁已还。交兵不息，备论追悔之事，<br /><br />&nbsp;&nbsp;&nbsp;&nbsp;无非克责之辞，虽古人有引咎责躬，因灾致惧，亦无以过此也。况君血气方刚，<br /><br />&nbsp;&nbsp;&nbsp;&nbsp;春秋甚富，为一方之英主，得百姓之欢心。即今南北才通，疆埸甫定，是玉帛交<br /><br />&nbsp;&nbsp;&nbsp;&nbsp;驰之始，乃干戈载戢之初，岂可高谢君临，轻辞世务，与其慕希夷之道，曷若行<br /><br />&nbsp;&nbsp;&nbsp;&nbsp;康济之心。重念天灾流行，分野常事，前代贤哲所不能逃。苟盛德之日新，则景<br /><br />&nbsp;&nbsp;&nbsp;&nbsp;福之弥远，勉修政理，勿倦经纶，保高义于初终，垂远图于家国，流芳贻庆，不<br /><br />&nbsp;&nbsp;&nbsp;&nbsp;亦美乎！”庚子，诏曰：“比者以近年贡举，颇事因循，频诏有司精加试练，所<br /><br />&nbsp;&nbsp;&nbsp;&nbsp;冀去留无滥，优劣昭然。昨据贡院奏，今年新及第进士等，所试文字或有否臧，<br /><br />&nbsp;&nbsp;&nbsp;&nbsp;爰命辞臣再令考覆，庶泾、渭之不杂，免玉石之相参。其刘坦、战贻庆、李颂、<br /><br />&nbsp;&nbsp;&nbsp;&nbsp;徐纬、张觐等诗赋稍优，宜放及第；王汾据其文辞，亦未精当，念以顷曾剥落，<br /><br />&nbsp;&nbsp;&nbsp;&nbsp;特与成名；熊若谷、陈保衡皆是远人，深可嗟念，亦放及第；郭峻、赵保雍、杨<br /><br />&nbsp;&nbsp;&nbsp;&nbsp;丹、安元度、张P、董咸则、杜思道等未甚苦辛，并从退黜，更宜修进，以俟将<br /><br />&nbsp;&nbsp;&nbsp;&nbsp;来。知贡举、右谏议大夫刘涛选士不当，有失用心，责授右赞善大夫，俾令省过，<br /><br />&nbsp;&nbsp;&nbsp;&nbsp;以戒当官。”先是，涛于东京放榜后，引新及第进士刘坦已下一十五人赴行在，<br /><br />&nbsp;&nbsp;&nbsp;&nbsp;帝命翰林学士李P覆试，故有是命。壬寅，复幸扬州，改庐州军额为保信军。甲<br /><br />&nbsp;&nbsp;&nbsp;&nbsp;辰，以右龙武统军赵赞为庐州节度使，以殿前都虞候慕容延钊为淮南节度使兼殿<br /><br />&nbsp;&nbsp;&nbsp;&nbsp;前副指挥使。遣盐城监使申屠谔赍书及御马一十匹、金银衔全、散马四十匹、羊<br /><br />&nbsp;&nbsp;&nbsp;&nbsp;千口，赐江南李景。谔先为王师所俘，故遣之。丙午，江南李景遣所署宰相冯延<br /><br />&nbsp;&nbsp;&nbsp;&nbsp;巳献犒军银十万两、绢十万匹、钱十万贯、茶五十万斤、米麦二十万石。庚戌，<br /><br />&nbsp;&nbsp;&nbsp;&nbsp;诏：“故淮南节度使杨行密、故升府节度使徐温各给守冢户，应江南臣僚有先代<br /><br />&nbsp;&nbsp;&nbsp;&nbsp;坟墓在江北者，委所在长吏差人检校。”辛亥，李景遣所署临汝郡公徐辽进买宴<br /><br />&nbsp;&nbsp;&nbsp;&nbsp;钱二百万并遣伶官五十人与辽俱来献寿觞。<br /><br />&nbsp;&nbsp;&nbsp;&nbsp;夏四月癸丑，宴从臣及江南进奉使冯延巳等于行宫，徐辽代李景捧寿觞以献，<br /><br />&nbsp;&nbsp;&nbsp;&nbsp;进金酒器、御衣、犀带、金银、锦绮、鞍马等。乙卯，车驾发扬州还京。丙辰，<br /><br />&nbsp;&nbsp;&nbsp;&nbsp;太常博士、权知宿州军州事赵砺除名，坐推劾弛慢也。先是，翰林医官马道元进<br /><br />&nbsp;&nbsp;&nbsp;&nbsp;状，诉寿州界被贼杀却男，获正贼，见在宿州，本州不为勘断。帝大怒，遣端明<br /><br />&nbsp;&nbsp;&nbsp;&nbsp;殿学士窦仪乘驿往按之，及狱成，坐族死者二十四人。仪奉辞之日，帝旨甚峻，<br /><br />&nbsp;&nbsp;&nbsp;&nbsp;故仪之用刑伤于深刻。戊午，以前延州留后李彦f为沧州留后。庚申，新太庙成，<br /><br />&nbsp;&nbsp;&nbsp;&nbsp;迁五庙神主入于其室。壬申，至自淮南。癸酉，命宣徽北院使昝居润判开封府事。<br /><br />&nbsp;&nbsp;&nbsp;&nbsp;甲戌，澶州节度使张永德准诏赴北边，以契丹犯境故也。丁丑，两浙奏，四月十<br /><br />&nbsp;&nbsp;&nbsp;&nbsp;九日杭州火，庐舍府署延烧殆尽。<br /><br />&nbsp;&nbsp;&nbsp;&nbsp;五月辛巳朔，上御崇元殿受朝，仗卫如式。诏：“侍卫诸军及诸道将士，各<br /><br />&nbsp;&nbsp;&nbsp;&nbsp;赐等第优给。应行营将士殁于王事者，各与赠官；亲的子孙，并量才录用；伤夷<br /><br />&nbsp;&nbsp;&nbsp;&nbsp;残废者，别赐救接。淮南诸州及徐、宿、宋、亳、陈、颍、许、蔡等州，所欠去<br /><br />&nbsp;&nbsp;&nbsp;&nbsp;年秋夏税物，并与除放”云。丙戌，命端明殿学士窦仪判河南府兼知西京留守事。<br /><br />&nbsp;&nbsp;&nbsp;&nbsp;辛卯，以襄州节度使安审琦为青州节度使；以许州节度使韩通为宋州节度使，依<br /><br />&nbsp;&nbsp;&nbsp;&nbsp;前兼侍卫马步都虞候；以宋州节度使向训为襄州节度使；以今上为忠武军节度使，<br /><br />&nbsp;&nbsp;&nbsp;&nbsp;依前殿前都指挥使。淮南之役，今上之功居最，及是命之降，虽云酬勋，止于移<br /><br />&nbsp;&nbsp;&nbsp;&nbsp;镇而已，赏典太轻，物议不以为允。癸巳，以左武卫上将军武行德为~州节度使，<br /><br />&nbsp;&nbsp;&nbsp;&nbsp;以右神武统军宋延渥为滑州节度使，（《小畜集・宋延渥神道碑》云：五月，授<br /><br />&nbsp;&nbsp;&nbsp;&nbsp;义成军节度使，其制略曰：“长驱下濑之师，若涉无人之境。除凶戡难，尔既立<br /><br />&nbsp;&nbsp;&nbsp;&nbsp;夫殊庸，砺岳盟河，予岂忘于丰报。南燕旧邦，北阙伊迩。河<土需>作翰，遥临白<br /><br />&nbsp;&nbsp;&nbsp;&nbsp;马之津；穰下统戎，即镇卧龙之地。”）以前同州留后王晖为相州留后。乙未，<br /><br />&nbsp;&nbsp;&nbsp;&nbsp;立东京罗城诸门名额，东二门曰寅宾、延春，南三门曰朱明、景风、畏景，西二<br /><br />&nbsp;&nbsp;&nbsp;&nbsp;门曰迎秋、肃政，北三门曰元德、长景、爱景。辛丑，幸怀信驿。乙巳，诏在朝<br /><br />&nbsp;&nbsp;&nbsp;&nbsp;文资官各再举堪为幕职令录一人。戊申，以襄州节度使向训兼西南面水陆发运招<br /><br />&nbsp;&nbsp;&nbsp;&nbsp;讨使。己酉，以太府卿冯延鲁充江南国信使，以卫尉少卿钟谟为副。赐李景御衣、<br /><br />&nbsp;&nbsp;&nbsp;&nbsp;玉带、锦绮罗e帛共十万匹、金器千两、银器万两、御马五匹、金玉鞍辔全、散<br /><br />&nbsp;&nbsp;&nbsp;&nbsp;马百匹、羊三百口。赐江南世子李宏冀器币鞍马等。别赐李景书曰：“皇帝恭问<br /><br />&nbsp;&nbsp;&nbsp;&nbsp;江南国主。煮海之利，在彼海滨，属疆壤之初分，虑供食之有阙。江左诸郡素号<br /><br />&nbsp;&nbsp;&nbsp;&nbsp;繁饶，然于川泽之间，旧无斥卤之地，曾承素旨，常在所怀，愿均收积之余，以<br /><br />&nbsp;&nbsp;&nbsp;&nbsp;助军旅之用。已下三司，逐年支拨供军食盐三十万石。”又赐李景今年历日一轴。<br /><br />&nbsp;&nbsp;&nbsp;&nbsp;六月庚午，命中书舍人窦俨参定雅乐。辛未，放先俘获江南兵士四千七百人<br /><br />&nbsp;&nbsp;&nbsp;&nbsp;归本国。壬申，有司奏御膳料，上批曰：“朕之常膳今后减半，余人依旧。”癸<br /><br />&nbsp;&nbsp;&nbsp;&nbsp;酉，E于太庙。乙亥，兵部尚书张昭等撰《太祖实录》三十卷成，上之，赐器帛<br /><br />&nbsp;&nbsp;&nbsp;&nbsp;有差。丁丑，以中书舍人张正为工部侍郎，充江北诸州水陆转运使。戊寅，诏谏<br /><br />&nbsp;&nbsp;&nbsp;&nbsp;议大夫宜依旧为正五品上，仍班在给事中之下。<br /><br />&nbsp;&nbsp;&nbsp;&nbsp;秋七月癸未，以右散骑常侍高防为户部侍郎，以左骁卫上将军李洪信为右龙<br /><br />&nbsp;&nbsp;&nbsp;&nbsp;武统军，以左领军上将军李继勋为右羽林统军，以工部尚书田敏为太子少保，以<br /><br />&nbsp;&nbsp;&nbsp;&nbsp;刑部侍郎裴巽为尚书左丞，以左武卫上将军薛怀让为太子太师，以右羽林大将军<br /><br />&nbsp;&nbsp;&nbsp;&nbsp;李萼为右千牛卫上将军。自敏已下皆致仕。丙戌，中书门下新进册定《大周刑统》<br /><br />&nbsp;&nbsp;&nbsp;&nbsp;，奉敕班行天下。丁亥，赐诸道节度使、刺史《均田图》各一面。唐同州刺史元<br /><br />&nbsp;&nbsp;&nbsp;&nbsp;稹，在郡日奏均户民租赋，帝因览其文集而善之，乃写其辞为图，以赐藩郡。时<br /><br />&nbsp;&nbsp;&nbsp;&nbsp;帝将均定天下赋税，故先以此图遍赐之。（《五代会要》载原诏云：朕以寰宇虽<br /><br />&nbsp;&nbsp;&nbsp;&nbsp;安，蒸民未泰，当乙夜观书之际，较前贤阜俗之方。近览元稹《长庆集》，见在<br /><br />&nbsp;&nbsp;&nbsp;&nbsp;同州时所上《均田表》，较当时之利病，曲尽其情，俾一境之生灵，咸受其赐，<br /><br />&nbsp;&nbsp;&nbsp;&nbsp;传于方册，可得披寻。因令制素成图，直书其事，庶王公观览，触目惊心，利国<br /><br />&nbsp;&nbsp;&nbsp;&nbsp;便民，无乱条制，背经合道，尽系变通，但要适宜，所冀济务，乃勋旧，共庇<br /><br />&nbsp;&nbsp;&nbsp;&nbsp;黎元。今赐元稹所奏《均田图》一面，至可领也。）<br /><br />&nbsp;&nbsp;&nbsp;&nbsp;闰月壬子，废衍州为定平县，废武州为潘原县。壬戌，河决河阴县，溺死者<br /><br />&nbsp;&nbsp;&nbsp;&nbsp;四十二人。辛丑，幸新授青州节度使安审琦第。癸酉，邢州留后陈思让奏，破河<br /><br />&nbsp;&nbsp;&nbsp;&nbsp;东贼军千余人于西山下，斩首五百级。<br /><br />&nbsp;&nbsp;&nbsp;&nbsp;八月庚辰，延州奏，严水涨，坏州城，溺死者百余人。己丑，太子太师<br /><br />&nbsp;&nbsp;&nbsp;&nbsp;致仕宋彦筠卒。辛丑，江南李景上表乞降，诏书不允。<br /><br />&nbsp;&nbsp;&nbsp;&nbsp;九月丁巳，以太府卿冯延鲁为刑部侍郎，以卫尉少卿钟谟为给事中，并放归<br /><br />&nbsp;&nbsp;&nbsp;&nbsp;江南。时延鲁、钟谟自江南复命，李景复奏欲传位于其世子宏冀，帝亦以书答之。<br /><br />&nbsp;&nbsp;&nbsp;&nbsp;甲子，赐江南羊万口、马三百匹、橐驼三十头，赐两浙钱m羊五千口、马二百匹、<br /><br />&nbsp;&nbsp;&nbsp;&nbsp;橐驼二十头。乙丑，赐宰臣、枢密使及近臣宴于玉津园。己巳，占城国王释利因<br /><br />&nbsp;&nbsp;&nbsp;&nbsp;德漫遣使贡方物。壬子，天清节，群臣诣广德殿上寿。江南进奉使商崇义代李景<br /><br />&nbsp;&nbsp;&nbsp;&nbsp;捧寿觞以献。（《宋类苑》云：汤悦，父殷举，唐末有才名。本名崇义，建隆初，<br /><br />&nbsp;&nbsp;&nbsp;&nbsp;避宣祖讳改姓汤。初在吴为舍人，受诏撰扬州《孝先寺碑》，世宗亲往，驻跸此<br /><br />&nbsp;&nbsp;&nbsp;&nbsp;寺，读其文赏叹。及画江议定，后主遣悦入贡，世宗为之加礼。自淮上用兵，凡<br /><br />&nbsp;&nbsp;&nbsp;&nbsp;书诏多悦之作，特为典赡，切于事情。世宗每览江南文字，形于嗟叹。当时沈遇、<br /><br />&nbsp;&nbsp;&nbsp;&nbsp;马士元皆不称职，复用陶`、李P于舍人，其后用扈载，率由此也。）<br /><br />&nbsp;&nbsp;&nbsp;&nbsp;冬十月己卯，以户部侍郎高防为西南面水陆转运使，将用师于巴、邛故也。<br /><br />&nbsp;&nbsp;&nbsp;&nbsp;（《宋史・高防传》：世宗谋伐蜀，以防为西南面水陆转运制置使，屡发刍粮赴<br /><br />&nbsp;&nbsp;&nbsp;&nbsp;凤州，为征讨之备。）丙戌，州李晖移镇凤翔。戊子，幸迎春苑。己丑，太常<br /><br />&nbsp;&nbsp;&nbsp;&nbsp;卿司徒诩以本官致仕。壬辰，帝狩于近郊。癸巳，前相州节度使王饶卒。甲午，<br /><br />&nbsp;&nbsp;&nbsp;&nbsp;左监门上将军许文缜、右千牛上将军边镐、卫尉卿周延构并归江南。乙未，诏淮<br /><br />&nbsp;&nbsp;&nbsp;&nbsp;南诸州乡军，并放归农。丁酉，遣左散骑常侍艾颖等均定河南六十州税赋。<br /><br />&nbsp;&nbsp;&nbsp;&nbsp;（《五代会要》载赐诸道均田诏曰：“朕以干戈既弭，寰海渐宁，言念地征，罕<br /><br />&nbsp;&nbsp;&nbsp;&nbsp;臻艺极，须并行均定，所冀永适重轻。卿受任方隅，深穷治本，必须副寡昧平分<br /><br />&nbsp;&nbsp;&nbsp;&nbsp;之意，察乡闾治弊之原，明示条章，用分寄任，伫令集事，允属推公。今差使臣<br /><br />&nbsp;&nbsp;&nbsp;&nbsp;往彼检括，余从别敕。）<br /><br />&nbsp;&nbsp;&nbsp;&nbsp;十一月丁未朔，诏翰林学士窦俨，集文学之士，撰集《大周通礼》、《大周<br /><br />&nbsp;&nbsp;&nbsp;&nbsp;正乐》，从俨之奏也。辛亥，日南至，帝御崇元殿受朝贺，仗卫如式。己未，昭<br /><br />&nbsp;&nbsp;&nbsp;&nbsp;义李筠奏，破辽州长清寨，获伪命磁州刺史李再兴。甲子，帝狩于近郊。<br /><br />&nbsp;&nbsp;&nbsp;&nbsp;十二月丁丑朔，郎州奏，醴陵县玉仙观山门中，旧有田二万顷，久为山石闭<br /><br />&nbsp;&nbsp;&nbsp;&nbsp;塞，今年七月十七日夜，暴雷劈开，其路复通。己卯，楚州兵马都监武怀恩弃市，<br /><br />&nbsp;&nbsp;&nbsp;&nbsp;坐擅杀降军四人也。丙戌，诏重定诸道州府幕职令录佐官料钱，其州县官俸户宜<br /><br />&nbsp;&nbsp;&nbsp;&nbsp;停。己丑，楚州防御使张顺赐死，坐在任隐落榷税钱五十万、官丝绵二千两也。<br /><br />&nbsp;&nbsp;&nbsp;&nbsp;壬辰，诏两京及五府少尹司参军各省一员，六曹判司内只直户法二曹，余及诸州<br /><br />&nbsp;&nbsp;&nbsp;&nbsp;观察支使、两蕃判官并省。甲午，帝狩于近郊。乙未，邓州刘重进移镇州，滑<br /><br />&nbsp;&nbsp;&nbsp;&nbsp;州宋延渥移镇邓州，以前河中节度使王仁镐为邢州节度使，以邢州留后陈思让为<br /><br />&nbsp;&nbsp;&nbsp;&nbsp;滑州留后。己亥，诏翰林学士，今后逐日起居，当直者仍赴晚朝。是月，江南李<br /><br />&nbsp;&nbsp;&nbsp;&nbsp;景杀其臣伪太傅中书令宋齐丘、伪兵部侍郎陈觉、伪镇南军节度副使李徵古等。<br /><br />&nbsp;&nbsp;&nbsp;&nbsp;初，帝之南征也，吴人大惧，觉与徵古皆齐丘门人，因进说于景，请委国事于齐<br /><br />&nbsp;&nbsp;&nbsp;&nbsp;丘，景繇是衔之。及吴人遣钟谟、李德明奉表至行在，帝寻遣德明复命于金陵，<br /><br />&nbsp;&nbsp;&nbsp;&nbsp;德明因说李景请割江南之地求和于我，而陈觉、李徵古等以德明为卖国，请戮之，<br /><br />&nbsp;&nbsp;&nbsp;&nbsp;景遂杀德明。及江南内附，帝放钟谟南归，谟本德明之党也，因谮齐丘等，故齐<br /><br />&nbsp;&nbsp;&nbsp;&nbsp;丘等得罪。放齐丘归九华山，觉等贬官，寻并害之。景既诛齐丘等，令钟谟到阙，<br /><br />&nbsp;&nbsp;&nbsp;&nbsp;具言其事，故书。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100847);">加入书签</a><a
                        href="100846.html">上一页</a>&larr;<a href="index.html">返回列表</a>&rarr;<a
                            href="100848.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100846.html"; var next_page = "100848.html"; var index_page = "index.html"; var sortid = "9"; var article_id = "544"; var chapter_id = "100847"; var articlename = "旧五代史"; var chaptername = " 卷一百一十八（周书） 世宗纪五"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>