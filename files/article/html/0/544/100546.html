<!DOCTYPE html>
<html>
<head>
<meta charset="gbk" />
<title>旧五代史- 卷九十八（晋书） 列传十三-在线阅读-哈西文学网</title>
<meta name="keywords" content="薛居正，旧五代史， 卷九十八（晋书） 列传十三全文， 卷九十八（晋书） 列传十三在线阅读 哈西文学网" />
<meta name="description" content="哈西文学网提供薛居正的旧五代史  卷九十八（晋书） 列传十三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100546.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100546.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十八（晋书） 列传十三</h1>
            <div class="link xb">
                <a href="100537.html">上一页</a>&larr;<a href="index.html">返回列表</a>&rarr;<a
                    href="100559.html">下一页</a></div>			
            <div id="BookText">&nbsp;&nbsp;&nbsp;&nbsp;安重荣，朔州人。祖从义，利州刺史。父全，胜州刺史、振武蕃汉马步军都<br /><br />&nbsp;&nbsp;&nbsp;&nbsp;指挥使。重荣有膂力，善骑射。唐长兴中，为振武道巡边指挥使，犯罪下狱。时<br /><br />&nbsp;&nbsp;&nbsp;&nbsp;高行周为帅，欲杀之，其母赴阙申告，枢密使安重诲阴护之，奏于明宗，有诏释<br /><br />&nbsp;&nbsp;&nbsp;&nbsp;焉。张敬达之围晋阳也，高祖闻重荣在代北，使人诱之，重荣乃召边士，得千骑<br /><br />&nbsp;&nbsp;&nbsp;&nbsp;赴焉。高祖大喜，誓以土地。及即位，授成德军节度使，累加至使相。自梁、唐<br /><br />&nbsp;&nbsp;&nbsp;&nbsp;已来，藩侯郡牧，多以勋授，不明治道，例为左右群小惑乱，卖官鬻狱，割剥蒸<br /><br />&nbsp;&nbsp;&nbsp;&nbsp;民，率有贪猥之名，其实贿赂半归于下。惟重荣自能钩距，凡有争讼，多廷辩之，<br /><br />&nbsp;&nbsp;&nbsp;&nbsp;至于仓库耗利，百姓科徭，悉入于己，诸司不敢窥觊。尝有夫妇共讼其子不孝者，<br /><br />&nbsp;&nbsp;&nbsp;&nbsp;重荣面加诘责，抽剑令自杀之，其父泣曰：“不忍也。”其母诟詈，仗剑逐之。<br /><br />&nbsp;&nbsp;&nbsp;&nbsp;重荣疑而问之，乃其继母也，因叱出，自后射之，一箭而毙，闻者莫不快意。由<br /><br />&nbsp;&nbsp;&nbsp;&nbsp;此境内以为强明，大得民情。重荣起于军伍，暴得富贵，复睹累朝自节镇遽升大<br /><br />&nbsp;&nbsp;&nbsp;&nbsp;位，每谓人曰：“天子，兵强马壮者当为之，宁有种耶！”又以奏请过当，为权<br /><br />&nbsp;&nbsp;&nbsp;&nbsp;臣所否，心常愤愤，遂畜聚亡命，收市战马，有飞扬跋扈之志。（《通鉴》：帝<br /><br />&nbsp;&nbsp;&nbsp;&nbsp;之遣重荣代秘琼也，戒之曰：“琼不受代，当别除汝一镇，勿以力取，恐为患滋<br /><br />&nbsp;&nbsp;&nbsp;&nbsp;深。”重荣由是以帝为怯，谓人曰：“秘琼匹夫耳，天子尚畏之，况我以将相之<br /><br />&nbsp;&nbsp;&nbsp;&nbsp;重、士民之众乎！”）尝因暴怒杀部校贾章，以谋叛闻。章有女一人，时欲舍之，<br /><br />&nbsp;&nbsp;&nbsp;&nbsp;女曰：“我家三十口，继经兵乱，死者二十八口，今父就刑，存此身何为？”再<br /><br />&nbsp;&nbsp;&nbsp;&nbsp;三请死，亦杀之。镇人由是恶重荣之酷，而嘉贾女之烈焉。<br /><br />&nbsp;&nbsp;&nbsp;&nbsp;天福中，朝廷姑息契丹，务安边塞，重荣每见蕃使，必以箕踞慢骂。会有美<br /><br />&nbsp;&nbsp;&nbsp;&nbsp;棱数十骑由其境内，交言不逊，因尽杀之，契丹主大怒，责让朝廷。朝廷隐忍，<br /><br />&nbsp;&nbsp;&nbsp;&nbsp;未即加罪，重荣乃密构吐浑等诸族，以为援助，上表论之。其略曰：<br /><br />&nbsp;&nbsp;&nbsp;&nbsp;臣昨据熟吐浑节度使白承福、赫连公德等，各领本族三万余帐，自应州地界<br /><br />&nbsp;&nbsp;&nbsp;&nbsp;奔归王化。续准生吐浑并浑葜两突厥三部落，南北将沙陀、安庆、九府等，各<br /><br />&nbsp;&nbsp;&nbsp;&nbsp;领部族老小，并牛羊、车帐、甲马，七八路慕化归奔，俱至五台及当府地界已来<br /><br />&nbsp;&nbsp;&nbsp;&nbsp;安泊。累据告劳，具说被契丹残害，平取生口，率略羊马，凌害至甚。又自今年<br /><br />&nbsp;&nbsp;&nbsp;&nbsp;二月后来，须令点检强壮，置办人马衣甲，告报上秋向南行营，诸蕃部等实恐上<br /><br />&nbsp;&nbsp;&nbsp;&nbsp;天不v，杀败后随例不存家族，所以预先归顺，兼随府族，各量点检强壮人马约<br /><br />&nbsp;&nbsp;&nbsp;&nbsp;十万众。又准沿河党项及山前、山后、逸利、越利诸族部落等首领，并差人各将<br /><br />&nbsp;&nbsp;&nbsp;&nbsp;契丹所授官告、职牒、旗号来送纳，例皆号泣告劳，称被契丹凌虐，愤惋不已，<br /><br />&nbsp;&nbsp;&nbsp;&nbsp;情愿点集甲马，会合杀戮。续又朔州节度副使赵崇与本城将校杀伪节度使刘山，<br /><br />&nbsp;&nbsp;&nbsp;&nbsp;寻已安抚军城，乞归朝廷。臣相次具奏闻。昨奉宣头及累传圣旨，令臣凡有往复<br /><br />&nbsp;&nbsp;&nbsp;&nbsp;契丹，更须承奉，当候彼生头角，不欲自起衅端，贵守初终，不愆信誓。仰认睿<br /><br />&nbsp;&nbsp;&nbsp;&nbsp;旨，深惟匿瑕，其如天道人心，至务胜残去虐，须知机不可失，时不再来。窃以<br /><br />&nbsp;&nbsp;&nbsp;&nbsp;诸蕃不招呼而自至，朔郡不攻伐以自归，盖系人情，尽由天意。更念诸陷蕃节度<br /><br />&nbsp;&nbsp;&nbsp;&nbsp;使等，本自勋劳，早居富贵，没身边塞，遭酷虐以异常，企足朝廷，冀倾输而不<br /><br />&nbsp;&nbsp;&nbsp;&nbsp;已，如闻传檄，尽愿倒戈。如臣者虽是愚蒙，粗知可否，不思忌讳，罄写丹衷，<br /><br />&nbsp;&nbsp;&nbsp;&nbsp;细具敷陈，冀裨万一。<br /><br />&nbsp;&nbsp;&nbsp;&nbsp;其表数千言，大抵指斥高祖称臣奉表，罄中国珍异，贡献契丹，凌虐汉人，<br /><br />&nbsp;&nbsp;&nbsp;&nbsp;竟无厌足。又以此意为书，遗诸朝贵及藩镇诸侯。高祖忧其变也，遂幸邺都以诏<br /><br />&nbsp;&nbsp;&nbsp;&nbsp;谕之，凡有十焉。其略曰：“尔身为大臣，家有老母，忿不思难，弃君与亲。吾<br /><br />&nbsp;&nbsp;&nbsp;&nbsp;因契丹而兴基业，尔因吾而致富贵，吾不敢忘，尔可忘耶！且前代和亲，只为安<br /><br />&nbsp;&nbsp;&nbsp;&nbsp;边，今吾以天下臣之，尔欲以一镇抗之，大小不等，无自辱焉。”重荣愈恣纵不<br /><br />&nbsp;&nbsp;&nbsp;&nbsp;悛，虽有此奏，亦密令人与契丹幽州帅刘结托。盖重荣有内顾之心，契丹幸我<br /><br />&nbsp;&nbsp;&nbsp;&nbsp;多事，复欲侵吞中国，契丹之怒重荣，亦非本志也。时重荣尝与北来蕃使并辔而<br /><br />&nbsp;&nbsp;&nbsp;&nbsp;行，指飞鸟射之，应弦而落，观者万众，无不快\，蕃使因辍所乘马以庆之，由<br /><br />&nbsp;&nbsp;&nbsp;&nbsp;是名振北方，自谓天下可以一箭而定也。又重荣素与襄州安从进连结，及闻从进<br /><br />&nbsp;&nbsp;&nbsp;&nbsp;将议起兵，而奸谋乃决。<br /><br />&nbsp;&nbsp;&nbsp;&nbsp;天福六年冬，大集境内饥民，众至数万，扬旌向阙，声言入觐。朝廷遣杜重<br /><br />&nbsp;&nbsp;&nbsp;&nbsp;威帅师御之，遇于宗城。军才成列，有贼将赵彦之临阵卷旗来奔。重荣方战，闻<br /><br />&nbsp;&nbsp;&nbsp;&nbsp;彦之背己，大恐，退于辎重中，王师因而击之，一鼓而溃。重荣与十余骑北走，<br /><br />&nbsp;&nbsp;&nbsp;&nbsp;其下部众，属严冬寒冽，杀戮及冻死者二万余人。重荣至镇，取牛马革旋为甲，<br /><br />&nbsp;&nbsp;&nbsp;&nbsp;使郡人分守夹城以待王师。（《宋史・解晖传》：安重荣反镇州，因举兵向阙，<br /><br />&nbsp;&nbsp;&nbsp;&nbsp;至宗城，晋师逆战，大破之。晖募军中壮士百余人，夜捣贼垒，杀获甚众。晖频<br /><br />&nbsp;&nbsp;&nbsp;&nbsp;中流矢，而督战自若，颜色不挠，以功迁列校。）杜重威至，有部将自西郭水门<br /><br />&nbsp;&nbsp;&nbsp;&nbsp;引官军入焉，杀守陴百姓万余人，重威寻害导者，自收其功。重荣拥吐浑数百，<br /><br />&nbsp;&nbsp;&nbsp;&nbsp;匿于牙城，重威使人袭而得之，斩首以进。高祖御楼阅其俘馘，宣露布讫，遣漆<br /><br />&nbsp;&nbsp;&nbsp;&nbsp;其头颅，函送契丹。（《五代史补》：安重荣出镇，常怀不轨之计久矣，但未发。<br /><br />&nbsp;&nbsp;&nbsp;&nbsp;居无何，厩中产朱鬃白马，黑鸦生五色雏，以为凤，乃欣然谓天命在己，遂举兵<br /><br />&nbsp;&nbsp;&nbsp;&nbsp;反。指挥令取宗岭路以向阙。时父老闻之，往往窃议曰：“事不谐矣，且王姓安<br /><br />&nbsp;&nbsp;&nbsp;&nbsp;氏，曰鞍得背而稳，何不取路贝州？若由宗岭，是鞍及于鬃，得无危乎！”未几，<br /><br />&nbsp;&nbsp;&nbsp;&nbsp;与王师先锋遇，一战而败。）<br /><br />&nbsp;&nbsp;&nbsp;&nbsp;安从进。（《欧阳史》：从进，其先索葛部人也。初事庄宗为护驾马军都指<br /><br />&nbsp;&nbsp;&nbsp;&nbsp;挥使，领贵州刺史，明宗时为保义彰武军节度使。愍帝即位，徙领顺化。清泰中，<br /><br />&nbsp;&nbsp;&nbsp;&nbsp;徙镇山南东道。晋高祖即位，加同中书门下平章事。）天福六年，高祖幸邺，讨<br /><br />&nbsp;&nbsp;&nbsp;&nbsp;安重荣。少帝以郑王留守京师，时和凝请于高祖曰：“陛下北征，臣料安从进必<br /><br />&nbsp;&nbsp;&nbsp;&nbsp;反，何以制之？”高祖曰：“卿意将奈何？”凝曰：“臣闻之兵法，先人者夺人。<br /><br />&nbsp;&nbsp;&nbsp;&nbsp;愿陛下为空名宣敕十通授郑王，有急则命将往。”从进闻高祖往北，遂反，少帝<br /><br />&nbsp;&nbsp;&nbsp;&nbsp;以空名授李建崇、郭金海讨之。从进引兵攻邓州，不克，进至湖阳，遇建崇等，<br /><br />&nbsp;&nbsp;&nbsp;&nbsp;大骇，以为神速，复为野火所烧，遂大败，从进自焚。<br /><br />&nbsp;&nbsp;&nbsp;&nbsp;张彦泽，其先出于突厥，后为太原人也。祖、父世为阴山府裨将。彦泽少有<br /><br />&nbsp;&nbsp;&nbsp;&nbsp;勇力，目睛黄而夜有光色，顾视若鸷兽焉。以骑射事后唐庄宗、明宗，以从战有<br /><br />&nbsp;&nbsp;&nbsp;&nbsp;功，继领郡守。高祖即位，擢为曹州刺史。从杨光远围范延光于邺，以功授华州<br /><br />&nbsp;&nbsp;&nbsp;&nbsp;节度使，寻移镇泾州，累官至检校太保。<br /><br />&nbsp;&nbsp;&nbsp;&nbsp;有从事张式者，以宗人之分，受其知遇。时彦泽有子为内职，素不叶父意，<br /><br />&nbsp;&nbsp;&nbsp;&nbsp;数行笞挞，惧其楚毒，逃窜外地，齐州捕送到阙，敕旨释罪，放归父所。彦泽上<br /><br />&nbsp;&nbsp;&nbsp;&nbsp;章，请行朝典，式以有伤名教，屡谏止之。彦泽怒，引弓欲射之，式仅而获免。<br /><br />&nbsp;&nbsp;&nbsp;&nbsp;寻令人逐式出衙。式自为宾从，彦泽委以庶务，左右群小恶之久矣，因此谗构，<br /><br />&nbsp;&nbsp;&nbsp;&nbsp;互来迫胁，云：“书记若不便出，断定必遭屠害。”式乃告病寻医，携其妻子将<br /><br />&nbsp;&nbsp;&nbsp;&nbsp;奔衍州。彦泽遣指挥使李兴领二十骑追之，戒曰：“张式如不从命，即斩取头来。”<br /><br />&nbsp;&nbsp;&nbsp;&nbsp;式恳告刺史，遂差人援送到汾州。节度使李周驿骑以闻，朝廷以姑息彦泽之故，<br /><br />&nbsp;&nbsp;&nbsp;&nbsp;有敕流式于商州。彦泽遣行军司马郑元昭诣阙论请，面奏云：“彦泽若不得张式，<br /><br />&nbsp;&nbsp;&nbsp;&nbsp;恐致不测。”高祖不得已而从之。既至，决口割心，断手足而死之。式父铎诣阙<br /><br />&nbsp;&nbsp;&nbsp;&nbsp;诉冤，朝廷命王周代之。周至任，奏彦泽在郡恶迹二十六条，逃散五千余户。彦<br /><br />&nbsp;&nbsp;&nbsp;&nbsp;泽既赴阙，刑法官李涛等上章请理其罪，高祖下制，止令削夺一阶一爵而已，时<br /><br />&nbsp;&nbsp;&nbsp;&nbsp;以为失刑。<br /><br />&nbsp;&nbsp;&nbsp;&nbsp;少帝即位，桑维翰复举之，寻出镇安阳。既至，折节于士大夫，境内称理，<br /><br />&nbsp;&nbsp;&nbsp;&nbsp;旋命领军北屯恒、定。时易州地孤，漕运不继，制令邢、魏、相、卫飞n以输<br /><br />&nbsp;&nbsp;&nbsp;&nbsp;之，百姓荷担累累于路，彦泽每援之以行，见羸困者，使其部众代而助之。洎至<br /><br />&nbsp;&nbsp;&nbsp;&nbsp;北边，不令百姓深入，即遣骑士以马负粮而去，往来既速，且无邀夺之患，闻者<br /><br />&nbsp;&nbsp;&nbsp;&nbsp;嘉之。阳城之战，彦泽之功出于诸将之右，其后与敌接战，频献捷于阙下，咸谓<br /><br />&nbsp;&nbsp;&nbsp;&nbsp;其感高祖不杀之恩，补昔年之过也。开运三年冬，契丹既南牧，杜重威兵次瀛州。<br /><br />&nbsp;&nbsp;&nbsp;&nbsp;彦泽为契丹所啖，密已变矣。乃通款于契丹，请为前导，因促骑说重威，引军沿<br /><br />&nbsp;&nbsp;&nbsp;&nbsp;滹水西援常山，既而与重威通谋。及王师降于中渡，契丹主遣彦泽统二千骑趋京<br /><br />&nbsp;&nbsp;&nbsp;&nbsp;师，以制少帝，且示公卿兆民以存抚之意。彦泽以是岁十二月十六日夜，自封丘<br /><br />&nbsp;&nbsp;&nbsp;&nbsp;门斩关而入，以兵圜宫城。翌日，迁帝于开封府舍，凡内帑奇货，悉辇归私邸，<br /><br />&nbsp;&nbsp;&nbsp;&nbsp;仍纵军大掠，两日方止。（《东都事略・李处耘传》云：居京师，遇张彦泽之暴，<br /><br />&nbsp;&nbsp;&nbsp;&nbsp;处耘善射，独当里门，杀数十人，里中赖之。）时桑维翰为开封尹，彦泽召至麾<br /><br />&nbsp;&nbsp;&nbsp;&nbsp;下，待之不以礼。维翰责曰：“去年拔公于罪人之中，复领大镇，授以兵权，何<br /><br />&nbsp;&nbsp;&nbsp;&nbsp;负恩一至此耶？”彦泽无以对。是夜杀维翰，尽取其家财。<br /><br />&nbsp;&nbsp;&nbsp;&nbsp;彦泽自谓有功于契丹，昼夜以酒乐自娱。当在京巡检之时，出入骑从常数百<br /><br />&nbsp;&nbsp;&nbsp;&nbsp;人，旗帜之上题曰“赤心为主”，观者无不窃笑。又所居第，财货山积。楚国夫<br /><br />&nbsp;&nbsp;&nbsp;&nbsp;人丁氏，即少帝弟曹州节度使延煦之母也，有容色，彦泽使人取之，太后迟回未<br /><br />&nbsp;&nbsp;&nbsp;&nbsp;与，彦泽立遣人载之而去，其负国欺君也如是。数日之内，恣行杀害，或军士擒<br /><br />&nbsp;&nbsp;&nbsp;&nbsp;获罪人至前，彦泽不问所犯，但_目出一手竖三指而已，军士承其意，即出外断<br /><br />&nbsp;&nbsp;&nbsp;&nbsp;其腰领焉。彦泽与阁门使高勋不协，因乘醉至其门，害其仲父、季弟，暴尸于门<br /><br />&nbsp;&nbsp;&nbsp;&nbsp;外。及契丹帐泊于北郊，勋往诉其冤，时契丹主已怒彦泽剽掠京城，遂令锁之。<br /><br />&nbsp;&nbsp;&nbsp;&nbsp;仍以彦泽罪恶宣示百官及京城士庶，且云：“彦泽之罪，合诛与否？”百官连状<br /><br />&nbsp;&nbsp;&nbsp;&nbsp;具言罪在不赦，市肆百姓亦争投状，疏彦泽之罪。戎王知其众怒，遂令弃市，仍<br /><br />&nbsp;&nbsp;&nbsp;&nbsp;令高勋监决，断腕出锁，然后刑之。勋使人剖其心以祭死者，市人争其肉而食之。<br /><br />&nbsp;&nbsp;&nbsp;&nbsp;（《五代史补》：李涛常愤张彦泽杀州幕吏张式而取其妻，涛率同列上疏，请<br /><br />&nbsp;&nbsp;&nbsp;&nbsp;诛彦泽以谢西土，高祖方姑息武夫，竟不从。未几，契丹南侵，至中渡桥，彦泽<br /><br />&nbsp;&nbsp;&nbsp;&nbsp;首降。契丹喜，命以本军统蕃部控弦之士，先入京师。彦泽自以功不世出，乃挟<br /><br />&nbsp;&nbsp;&nbsp;&nbsp;宿憾杀开封尹桑维翰。涛闻之，谓亲知曰：“吾曾上疏请诛彦泽，今国家失守，<br /><br />&nbsp;&nbsp;&nbsp;&nbsp;彦泽所为如此，吾之首领容可保乎！然无可奈何，谁能伏藏沟渎而取辱耶！”于<br /><br />&nbsp;&nbsp;&nbsp;&nbsp;是自写门状，求见彦泽。其状云：“上疏请杀太尉人李涛，谨随状纳命。”彦泽<br /><br />&nbsp;&nbsp;&nbsp;&nbsp;览之，欣然降阶迎之。然涛犹未安，复曰：“太尉果然相恕乎？”彦泽曰：“览<br /><br />&nbsp;&nbsp;&nbsp;&nbsp;公门状，见‘纳命’二字，使人怒气顿息，又何忧哉！”涛素滑稽，知其必免，<br /><br />&nbsp;&nbsp;&nbsp;&nbsp;又戏为伶人词曰：“太尉既相恕，何不将压惊绢来。”彦泽大笑，卒善待之。）<br /><br />&nbsp;&nbsp;&nbsp;&nbsp;赵德钧，本名行实，幽州人也。少以骑射事沧州连帅刘守文，守文为弟守光<br /><br />&nbsp;&nbsp;&nbsp;&nbsp;所害，遂事守光，署为幽州军校。及唐庄宗伐幽州，德钧知其必败，乃遁归庄宗。<br /><br />&nbsp;&nbsp;&nbsp;&nbsp;庄宗善待之，赐姓，名曰绍斌，累历郡守，从平梁，迁沧州节度使。同光三年，<br /><br />&nbsp;&nbsp;&nbsp;&nbsp;移镇幽州。明宗即位，遂归本姓，始改名德钧。其子延寿尚明宗女兴平公主，故<br /><br />&nbsp;&nbsp;&nbsp;&nbsp;德钧尤承倚重。天成中，定州王都反，契丹遣特哩衮领精骑五千来援都，至唐河，<br /><br />&nbsp;&nbsp;&nbsp;&nbsp;为招讨使王晏球所败。会霖雨相继，所在泥淖，败兵北走，人马饥疲，德钧于要<br /><br />&nbsp;&nbsp;&nbsp;&nbsp;路邀之，尽获余众，擒特哩衮已下首领数十人，献于京师。明年，王都平，加兼<br /><br />&nbsp;&nbsp;&nbsp;&nbsp;侍中，顷之，加东北面招讨使。<br /><br />&nbsp;&nbsp;&nbsp;&nbsp;德钧奏发河北数镇丁夫，开王马口至游口，以通水运凡二百里。又于阎沟筑<br /><br />&nbsp;&nbsp;&nbsp;&nbsp;垒，以戍兵守之，因名良乡县，以备钞寇。又于幽州东筑三河城，北接蓟州，颇<br /><br />&nbsp;&nbsp;&nbsp;&nbsp;为形胜之要，部民由是稍得樵牧。德钧镇幽州凡十余年，甚有善政，累官至检校<br /><br />&nbsp;&nbsp;&nbsp;&nbsp;太师、兼中书令，封北平王。（《辽史》：天赞六年，遣人以诏赐卢龙军节度使<br /><br />&nbsp;&nbsp;&nbsp;&nbsp;赵德钧。七年，赵德钧遣人进时果。盖德钧久在边境，尝与契丹通好也。）清泰<br /><br />&nbsp;&nbsp;&nbsp;&nbsp;三年夏，晋高祖起义于晋阳。九月，契丹败张敬达之军于太原城下，唐末帝诏德<br /><br />&nbsp;&nbsp;&nbsp;&nbsp;钧以本军由飞狐路出贼后邀之。时德钧子延寿为枢密使，唐末帝命帅军屯上党，<br /><br />&nbsp;&nbsp;&nbsp;&nbsp;德钧乃以所部银鞍契丹直三千骑至镇州，率节度使华温琪同赴征行，自吴儿峪路<br /><br />&nbsp;&nbsp;&nbsp;&nbsp;趋昭义，与延寿会于西唐店。十一月，以德钧为诸道行营都统，以延寿为太原南<br /><br />&nbsp;&nbsp;&nbsp;&nbsp;面招讨使，遣端明殿学士吕琦赍赐官告，兼令犒军。琦从容言天子委任之意，德<br /><br />&nbsp;&nbsp;&nbsp;&nbsp;钧曰：“既以兵相委，焉敢惜死。”时范延光领兵二万军于辽州，德钧欲并其军，<br /><br />&nbsp;&nbsp;&nbsp;&nbsp;奏请与延光会合。唐末帝谕延光，疑其奸谋，不从。德钧、延寿自潞州引军至团<br /><br />&nbsp;&nbsp;&nbsp;&nbsp;柏谷，德钧累奏乞授延寿镇州节度，末帝不悦，谓左右曰：“赵德钧父子坚要镇<br /><br />&nbsp;&nbsp;&nbsp;&nbsp;州，苟能逐退蕃戎，要代予位，亦所甘心；若玩寇要君，但恐犬兔俱毙。”朝廷<br /><br />&nbsp;&nbsp;&nbsp;&nbsp;继驰书诏，促令进军，德钧持疑不果，乃遣使于契丹，厚赍金币，求立以为帝，<br /><br />&nbsp;&nbsp;&nbsp;&nbsp;仍许晋祖长镇太原，契丹主不之许。<br /><br />&nbsp;&nbsp;&nbsp;&nbsp;及杨光远以晋安寨降于契丹，德钧父子自团柏谷南走潞州，一行兵士，投戈<br /><br />&nbsp;&nbsp;&nbsp;&nbsp;弃甲，自相腾践，死者万计。时德钧有爱将时赛，率轻骑东还渔阳，其部曲尚千<br /><br />&nbsp;&nbsp;&nbsp;&nbsp;余人，与散亡之卒俱集于潞州。是日，潞州节度使高行周亦自北还，及至府门，<br /><br />&nbsp;&nbsp;&nbsp;&nbsp;见德钧父子在城上，行周谓曰：“某与大王乡人，宜以忠言相告，城中无斗粟<br /><br />&nbsp;&nbsp;&nbsp;&nbsp;可食，请大王速迎车驾，自图安计，无取后悔焉。”德钧遂与延寿出降契丹。高<br /><br />&nbsp;&nbsp;&nbsp;&nbsp;祖至，德钧父子迎谒于马前，高祖不礼之。时契丹主问德钧曰：“汝在幽州日，<br /><br />&nbsp;&nbsp;&nbsp;&nbsp;所置银鞍契丹直何在？”德钧指示之，契丹尽杀于潞之西郊，遂锁德钧父子入蕃。<br /><br />&nbsp;&nbsp;&nbsp;&nbsp;及见国母舒噜氏，尽以一行财宝及幽州田宅籍而献之，国母谓之曰：“汝父子自<br /><br />&nbsp;&nbsp;&nbsp;&nbsp;觅天子何耶？”德钧俯首不能对。（《通鉴》：太后问曰：“汝近者何为在太原？”<br /><br />&nbsp;&nbsp;&nbsp;&nbsp;德钧曰：“奉唐主之命。”太后曰：“汝从吾儿求为天子，何妄语耶！”又自指<br /><br />&nbsp;&nbsp;&nbsp;&nbsp;其心曰：“此不可欺也。”又曰：“吾儿将行，吾戒之云：‘赵大王若引兵北向<br /><br />&nbsp;&nbsp;&nbsp;&nbsp;榆关，亟须引归，太原不可救也。’汝欲为天子，何不先击退吾儿，徐图亦未晚。<br /><br />&nbsp;&nbsp;&nbsp;&nbsp;汝为人臣，既负其主，不能击敌，又欲乘乱邀利，所为如此，何面目复求生乎？”<br /><br />&nbsp;&nbsp;&nbsp;&nbsp;德钧俯首不能对。）又问：“田宅何在？”曰：“俱在幽州。”国母曰：“属我<br /><br />&nbsp;&nbsp;&nbsp;&nbsp;矣，又何献也？”至天福二年夏，德钧卒于契丹。（《契丹国志》：德钧郁郁不<br /><br />&nbsp;&nbsp;&nbsp;&nbsp;多食，逾年而死。德钧既卒，国主释延寿而用之。）<br /><br />&nbsp;&nbsp;&nbsp;&nbsp;延寿，本姓刘氏。父曰，常山人也，尝任令。梁开平初，沧州节度使<br /><br />&nbsp;&nbsp;&nbsp;&nbsp;刘守文陷其邑，时德钧为偏将，获延寿并其母种氏，遂养之为子。延寿姿貌妍柔，<br /><br />&nbsp;&nbsp;&nbsp;&nbsp;稍涉书史，尤好宾客，亦能为诗。（《太平广记》引《赵延寿传》云：延寿幼习<br /><br />&nbsp;&nbsp;&nbsp;&nbsp;武略，即戎之暇，时复以篇什为意，尝在北庭赋诗曰：“占得高原肥草地，夜深<br /><br />&nbsp;&nbsp;&nbsp;&nbsp;生火折林梢。”南人闻者传之。）及长，尚明宗女兴平公主。初为汴州司马，明<br /><br />&nbsp;&nbsp;&nbsp;&nbsp;宗即位，授汝州刺史，历河阳、宋州节度使，入为上将军，充宣徽使，迁枢密使，<br /><br />&nbsp;&nbsp;&nbsp;&nbsp;兼镇徐州。及高祖起义于晋阳，唐末帝幸怀州，委延寿北伐。后高祖至潞州，延<br /><br />&nbsp;&nbsp;&nbsp;&nbsp;寿与父德钧俱陷北庭。未几，契丹主以延寿为幽州节度使，封燕王，寻为枢密使<br /><br />&nbsp;&nbsp;&nbsp;&nbsp;兼政事令。<br /><br />&nbsp;&nbsp;&nbsp;&nbsp;天福末，契丹与少帝绝好，契丹主委延寿以图南之事，许以中原帝之。延寿<br /><br />&nbsp;&nbsp;&nbsp;&nbsp;乃导诱蕃军，蚕食河朔。晋军既降于中渡，契丹主命延寿就寨安抚之，仍赐龙凤<br /><br />&nbsp;&nbsp;&nbsp;&nbsp;褚袍，使衣之而往。谓之曰：“汉儿兵士，皆尔有之，尔宜亲自慰抚。”延寿至<br /><br />&nbsp;&nbsp;&nbsp;&nbsp;营，杜重威、李守贞已下皆迎谒于马前。及契丹入汴，时降军数万，皆野次于陈<br /><br />&nbsp;&nbsp;&nbsp;&nbsp;桥，契丹主虑有变，欲尽杀之。延闻之，遽请见契丹主，曰：“臣伏见今日已前，<br /><br />&nbsp;&nbsp;&nbsp;&nbsp;皇帝百战千征，始收得晋国，不知皇帝自要治之乎？为他人取之乎？”契丹主变<br /><br />&nbsp;&nbsp;&nbsp;&nbsp;色曰：“尔何言之过也！朕以晋人负义，举国南征，五年相杀，方得中原，岂不<br /><br />&nbsp;&nbsp;&nbsp;&nbsp;自要为主，而为他人耶？卿有何说，速奏朕来！”延寿曰：“皇帝尝知吴、蜀与<br /><br />&nbsp;&nbsp;&nbsp;&nbsp;晋朝相杀否？”曰：“知。”延寿曰：“今中原南自安、申，西及秦、凤，沿边<br /><br />&nbsp;&nbsp;&nbsp;&nbsp;数千里，并是两界守戍之所。将来皇帝归国时，又渐及炎蒸，若吴、蜀二寇交侵<br /><br />&nbsp;&nbsp;&nbsp;&nbsp;中国，未知许大世界，教甚兵马御捍？苟失堤防，岂非为他人取也。”契丹主曰：<br /><br />&nbsp;&nbsp;&nbsp;&nbsp;“我弗知也，为之奈何？”延寿曰：“臣知上国之兵，当炎暑之时，沿吴、蜀之<br /><br />&nbsp;&nbsp;&nbsp;&nbsp;境，难为用也。未若以陈桥所聚降军团并，别作军额，以备边防。”契丹主曰：<br /><br />&nbsp;&nbsp;&nbsp;&nbsp;“念在壶关失断阳城时，亦曾言议，未获区分，致五年相杀，此时入手，如何更<br /><br />&nbsp;&nbsp;&nbsp;&nbsp;不翦除？”延寿曰：“晋军见在之数，如今还似从前尽在河南，诚为不可。臣请<br /><br />&nbsp;&nbsp;&nbsp;&nbsp;迁其军，并其家口于镇、定、云、朔间以处之，每岁差伊分番，于河外沿边防戍，<br /><br />&nbsp;&nbsp;&nbsp;&nbsp;上策也。”契丹主忻然曰：“一取大王商量。”由是陈桥之众获免长平之祸焉。<br /><br />&nbsp;&nbsp;&nbsp;&nbsp;延寿在汴久之，知契丹主无践言之意，乃遣李崧达语契丹主，求立为皇太子，<br /><br />&nbsp;&nbsp;&nbsp;&nbsp;崧不得已言之。契丹主曰：“我于燕王，无所爱惜，但我皮肉堪与燕王使用，亦<br /><br />&nbsp;&nbsp;&nbsp;&nbsp;可割也，何况他事！我闻皇太子，天子之子合作，燕王岂得为之也！”因命与燕<br /><br />&nbsp;&nbsp;&nbsp;&nbsp;王加恩。时北来翰林学士承旨张砺，拟延寿为中京留守、大丞相、录尚书事、都<br /><br />&nbsp;&nbsp;&nbsp;&nbsp;督中外诸军事，枢密使、燕王如故。契丹主览状，索笔围却“录尚书事、都督中<br /><br />&nbsp;&nbsp;&nbsp;&nbsp;外诸军事”之字，乃付翰林院草制焉。又以其子匡赞为河中节度使。延寿在汴州，<br /><br />&nbsp;&nbsp;&nbsp;&nbsp;复娶明宗小女为继室。先是，延州节度使周密为其子广娶焉，已纳财毕，亲迎有<br /><br />&nbsp;&nbsp;&nbsp;&nbsp;日矣，至是延寿夺取之。契丹主自汴回至邢州，命升延寿坐在契丹左右相之上。<br /><br />&nbsp;&nbsp;&nbsp;&nbsp;契丹主死，延寿下教于诸道，称权知南朝军国事。是岁六月一日，为永康王乌裕<br /><br />&nbsp;&nbsp;&nbsp;&nbsp;所锁，籍其家财，分给诸部。寻以延寿入国，竟卒于契丹。<br /><br />&nbsp;&nbsp;&nbsp;&nbsp;匡赞历汉、周两朝，累授节镇及统军使。仕皇朝，历庐、延、、~等四镇<br /><br />&nbsp;&nbsp;&nbsp;&nbsp;焉。<br /><br />&nbsp;&nbsp;&nbsp;&nbsp;张砺，字梦臣，磁州滏阳人也。祖庆，父宝，世为农。砺幼嗜学，有文藻。<br /><br />&nbsp;&nbsp;&nbsp;&nbsp;在布衣时，或睹民间争竞，必为亲诣公府，辨其曲直，其负气也如此。唐同光初，<br /><br />&nbsp;&nbsp;&nbsp;&nbsp;擢进士第，寻拜左拾遗，直史馆。会郭崇韬伐蜀，奏请砺掌军书。蜀平，崇韬为<br /><br />&nbsp;&nbsp;&nbsp;&nbsp;魏王继岌所诛，时崇韬左右亲信皆惧祸奔逃，惟砺诣魏王府第，恸哭久之，时人<br /><br />&nbsp;&nbsp;&nbsp;&nbsp;皆服其高义。及魏王班师，砺从副招讨使任圜东归。至利州，会康延孝叛，回据<br /><br />&nbsp;&nbsp;&nbsp;&nbsp;汉州，圜奉魏王命，回军西讨延孝。时砺献谋于圜，请伏精兵于后，先以羸师诱<br /><br />&nbsp;&nbsp;&nbsp;&nbsp;之，圜深以为然。延孝本骁将也，任圜乃儒生也，延孝闻圜至，又睹其羸师，殊<br /><br />&nbsp;&nbsp;&nbsp;&nbsp;不介意，及战酣，圜发精兵以击之，延孝果败，遂擒之以归。是岁四月五日至凤<br /><br />&nbsp;&nbsp;&nbsp;&nbsp;翔，内官向延嗣奉庄宗命，令诛延孝。监军李延袭已闻洛中有变，故留延孝，且<br /><br />&nbsp;&nbsp;&nbsp;&nbsp;害任圜之功故也。圜未决，砺谓圜曰：“此贼构乱，遂致凯旋差晚，且明公血战<br /><br />&nbsp;&nbsp;&nbsp;&nbsp;擒贼，安得违诏养祸，是破槛放虎，自贻其咎也。公若不决，余自杀此贼。”任<br /><br />&nbsp;&nbsp;&nbsp;&nbsp;圜不得已，遂诛延孝。天成初，明宗知其名，召为翰林学士。再丁父母忧，服阕，<br /><br />&nbsp;&nbsp;&nbsp;&nbsp;皆复入为学士，历礼部、兵部员外郎、知制诰充职。未几，父之妾卒。初，妾在<br /><br />&nbsp;&nbsp;&nbsp;&nbsp;世，砺以久侍先人，颇亦敬奉，诸幼子亦以祖母呼之。及卒，砺疑其事，询于同<br /><br />&nbsp;&nbsp;&nbsp;&nbsp;僚，未有以对，砺即托故归于滏阳，闲居三年，不行其服，论情制宜，识者韪之。<br /><br />&nbsp;&nbsp;&nbsp;&nbsp;清泰中，复授尚书比部郎中、知制诰，依前充学士。<br /><br />&nbsp;&nbsp;&nbsp;&nbsp;高祖起于晋阳，唐末帝命赵延寿进讨，又命翰林学士和凝与延寿偕行。砺素<br /><br />&nbsp;&nbsp;&nbsp;&nbsp;轻凝，虑不能集事，因自请行，唐末帝慰而许之。及唐军败于团柏谷，与延寿俱<br /><br />&nbsp;&nbsp;&nbsp;&nbsp;陷于契丹，契丹以旧职縻之，累官至吏部尚书。契丹入汴，授右仆射、平章事、<br /><br />&nbsp;&nbsp;&nbsp;&nbsp;集贤殿大学士，随至镇州。会契丹主卒，永康王北去，萧翰自东京过常山，乃引<br /><br />&nbsp;&nbsp;&nbsp;&nbsp;铁骑围其第。时砺有疾，方伏枕，翰见砺责之曰：“尔言于先帝，云不得任蕃人<br /><br />&nbsp;&nbsp;&nbsp;&nbsp;作节度使，如此则社稷不永矣；又先帝来时，令我于汴州大内安下，尔言不可；<br /><br />&nbsp;&nbsp;&nbsp;&nbsp;又我为汴州节度使，尔在中书，何故行帖与我？”砺抗声而对，辞气不屈，翰遂<br /><br />&nbsp;&nbsp;&nbsp;&nbsp;锁砺而去。（《辽史》：砺抗声曰：“此国家大体，安危所系，吾实言之。欲杀<br /><br />&nbsp;&nbsp;&nbsp;&nbsp;即杀，奚以锁为！”）镇州节度使满达勒寻解其锁，是夜以疾卒，家人烬其骨，<br /><br />&nbsp;&nbsp;&nbsp;&nbsp;归葬于滏阳。<br /><br />&nbsp;&nbsp;&nbsp;&nbsp;砺素耿直，嗜酒无检。始陷契丹时，曾背契丹南归，为追骑所获，契丹主怒<br /><br />&nbsp;&nbsp;&nbsp;&nbsp;曰：“尔何舍我而去？”砺曰：“砺，汉人也，衣服饮食与此不同，生不如死，<br /><br />&nbsp;&nbsp;&nbsp;&nbsp;请速就刃。”契丹主顾通事高唐英曰：“我常戒尔辈善待此人，致其逃去，过在<br /><br />&nbsp;&nbsp;&nbsp;&nbsp;尔辈。”因笞唐英一百，其为契丹主善待也如此。砺平生抱义怜才，急于奖拔，<br /><br />&nbsp;&nbsp;&nbsp;&nbsp;闻人之善，必攘袂以称之，见人之贫，亦倒箧以济之，故死之之日，中朝士大夫<br /><br />&nbsp;&nbsp;&nbsp;&nbsp;亦皆叹惜焉。<br /><br />&nbsp;&nbsp;&nbsp;&nbsp;萧翰者，契丹诸部之长也。父曰阿巴。刘仁恭镇幽州，阿巴曾引众寇平州，<br /><br />&nbsp;&nbsp;&nbsp;&nbsp;仁恭遣骁将刘雁郎与其子守光率五百骑先守其州，阿巴不知，为郡人所绐，因赴<br /><br />&nbsp;&nbsp;&nbsp;&nbsp;牛酒之会，为守光所擒。契丹请赎之，仁恭许其请，寻归。阿巴妹为安巴坚妻，<br /><br />&nbsp;&nbsp;&nbsp;&nbsp;则契丹主德光之母也。翰有妹，亦嫁于德光，故国人谓翰为国舅。契丹入东京，<br /><br />&nbsp;&nbsp;&nbsp;&nbsp;以翰为宣武军节度使。契丹比无姓氏，翰将有节度之命，乃以萧为姓，翰为名，<br /><br />&nbsp;&nbsp;&nbsp;&nbsp;自是翰之一族皆称姓萧。契丹主北去，留翰以镇河南。时汉高祖已建号于太原，<br /><br />&nbsp;&nbsp;&nbsp;&nbsp;翰惧，将北归，虑京师无主，则众皆为乱，乃遣蕃骑至洛京迎唐明宗幼子许王从<br /><br />&nbsp;&nbsp;&nbsp;&nbsp;益知南朝军国事。从益至，翰率蕃将拜于殿上。翌日，翰乃辇其宝货鞍辔而北。<br /><br />&nbsp;&nbsp;&nbsp;&nbsp;汉人以许王既立，不复为乱，果中其狡计。翰行至镇州，遇张砺，翰以旧事致忿，<br /><br />&nbsp;&nbsp;&nbsp;&nbsp;就第数其失而锁之。翰归本国，为永康王乌裕所锁，寻卒于本土。<br /><br />&nbsp;&nbsp;&nbsp;&nbsp;刘者，涿州人也。父济雍，累为本郡诸邑令长。少以儒学称于乡里，尝<br /><br />&nbsp;&nbsp;&nbsp;&nbsp;为唐将周德威从事，后陷于契丹，契丹以汉职縻之。天福中，契丹命为燕京留<br /><br />&nbsp;&nbsp;&nbsp;&nbsp;守，尝于契丹三知贡举，历官至同平章事、兼侍中。随契丹入汴，授洛京留守。<br /><br />&nbsp;&nbsp;&nbsp;&nbsp;会河阳军乱，走许州，又奔东京，萧翰遣兵援至洛下。契丹主死，自洛复<br /><br />&nbsp;&nbsp;&nbsp;&nbsp;至东京，随萧翰北归，遂留镇州。汉初，与满达勒同奔定州，后卒于北蕃。<br /><br />&nbsp;&nbsp;&nbsp;&nbsp;（《契丹国志》：刘珂，之子也，尚世宗妹燕国公主。）<br /><br />&nbsp;&nbsp;&nbsp;&nbsp;崔廷勋，不知何许人也。（《通鉴注》引宋白曰：廷勋本河内人。）形貌魁<br /><br />&nbsp;&nbsp;&nbsp;&nbsp;伟，美须髯。幼陷北庭，历仕至云州节度使，官至侍中。契丹入汴，迁少帝于封<br /><br />&nbsp;&nbsp;&nbsp;&nbsp;禅寺，遣廷勋以兵防守，寻授河阳节度使，甚得民情。契丹北行，武行德率军趋<br /><br />&nbsp;&nbsp;&nbsp;&nbsp;河阳，廷勋为行德所逐，乃与奚王伊喇保怀州，寻以兵反攻行德，行德出战，为<br /><br />&nbsp;&nbsp;&nbsp;&nbsp;廷勋所败。及契丹主死，遂归镇州。汉初，与满达勒同奔定州，后没于北蕃。<br /><br />&nbsp;&nbsp;&nbsp;&nbsp;史臣曰：帝王之尊，必由天命。虽韩信、彭越之勇，吴濞、淮南之势，犹不<br /><br />&nbsp;&nbsp;&nbsp;&nbsp;可以妄冀，而况二安之庸昧，相辅为乱，固宜其自取灭亡也。后之拥强兵莅重镇<br /><br />&nbsp;&nbsp;&nbsp;&nbsp;者，得不以为鉴乎！彦泽狼子野心，盈贯而死，晚矣！德钧诸人，与晋事相终始，<br /><br />&nbsp;&nbsp;&nbsp;&nbsp;故附见于兹焉。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100546);">加入书签</a><a
                        href="100537.html">上一页</a>&larr;<a href="index.html">返回列表</a>&rarr;<a
                            href="100559.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100537.html"; var next_page = "100559.html"; var index_page = "index.html"; var sortid = "9"; var article_id = "544"; var chapter_id = "100546"; var articlename = "旧五代史"; var chaptername = " 卷九十八（晋书） 列传十三"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>