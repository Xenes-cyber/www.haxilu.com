<!DOCTYPE html>
<html>
<head>
<meta charset="gbk" />
<title>旧五代史- 卷九十四（晋书） 列传九-在线阅读-哈西文学网</title>
<meta name="keywords" content="薛居正，旧五代史， 卷九十四（晋书） 列传九全文， 卷九十四（晋书） 列传九在线阅读 哈西文学网" />
<meta name="description" content="哈西文学网提供薛居正的旧五代史  卷九十四（晋书） 列传九全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100498.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100498.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷九十四（晋书） 列传九</h1>
            <div class="link xb">
                <a href="100481.html">上一页</a>&larr;<a href="index.html">返回列表</a>&rarr;<a
                    href="100514.html">下一页</a></div>			
            <div id="BookText">&nbsp;&nbsp;&nbsp;&nbsp;苌从简，陈州人也。世以屠羊为业，力敌数人，善用槊。初事后唐庄宗为小<br /><br />&nbsp;&nbsp;&nbsp;&nbsp;校，每遇攻城，召人为梯头，从简多应募焉，庄宗为其勇，擢领帐前亲卫兼步军<br /><br />&nbsp;&nbsp;&nbsp;&nbsp;都指挥使。一日，庄宗领大军与梁军对阵，登高丘而坐，敌人有执大帜扬其武者，<br /><br />&nbsp;&nbsp;&nbsp;&nbsp;庄宗指之谓左右曰：“猛士也。”从简曰：“臣为大王取之。”庄宗虑其不捷，<br /><br />&nbsp;&nbsp;&nbsp;&nbsp;不许。从简退，乃潜领十数骑挺身而入，夺帜以归，万众鼓噪，庄宗壮之，锡赉<br /><br />&nbsp;&nbsp;&nbsp;&nbsp;甚厚。又尝中箭而镞入于骨，使医工出之，以刃凿骨，恐其痛也，良久未能摇动。<br /><br />&nbsp;&nbsp;&nbsp;&nbsp;从简嗔目谓曰：“何不沈凿？”洎出之，左右无不恻然，从简颜色自若，其勇壮<br /><br />&nbsp;&nbsp;&nbsp;&nbsp;皆此类也。从简所为多不法，庄宗以其战斗多捷，常屈法赦之。赐姓，名曰绍琼。<br /><br />&nbsp;&nbsp;&nbsp;&nbsp;后加竭诚匡国功臣，累官至金紫光禄大夫、检校太保、景州刺史，历持萃帕肥埂<br /><br />&nbsp;&nbsp;&nbsp;&nbsp;及梁平，典蔡州。同光四年，授许州节度使，会庄宗晏驾，未及赴镇而止。明宗<br /><br />&nbsp;&nbsp;&nbsp;&nbsp;登极，例复本姓，历麟、汝、汾、金四州刺史。（《北梦琐言》云：明宗尤恶贪<br /><br />&nbsp;&nbsp;&nbsp;&nbsp;货，面戒汝州刺史苌从简，为其贪暴。）应顺初，举军伐凤翔，从简亦预其行，<br /><br />&nbsp;&nbsp;&nbsp;&nbsp;会军变，乃东还。道遇张廷蕴，为廷蕴所执，送于末帝。末帝数之曰：“人皆归<br /><br />&nbsp;&nbsp;&nbsp;&nbsp;我，尔何背我而去也？”从简曰：“事主不敢二心，今日死生惟命。”末帝释之。<br /><br />&nbsp;&nbsp;&nbsp;&nbsp;清泰二年，授颍州团练使。高祖举义，末帝将议亲征，诏赴阙，充副招讨使，随<br /><br />&nbsp;&nbsp;&nbsp;&nbsp;驾至孟津，除河阳节度使。及赵延寿军败，断浮桥归洛，留从简守河阳。高祖自<br /><br />&nbsp;&nbsp;&nbsp;&nbsp;北而至，从简察军情离散，遂渡河迎谒高祖。天福元年十二月，授许州节度使，<br /><br />&nbsp;&nbsp;&nbsp;&nbsp;改赐推忠佐运保国功臣。二年秋，移镇徐州。三年，加开府仪同三司、检校太尉，<br /><br />&nbsp;&nbsp;&nbsp;&nbsp;进封开国公，食邑至一千五百户。受代归阙，授左金吾卫上将军。<br /><br />&nbsp;&nbsp;&nbsp;&nbsp;从简性忌刻而多疑，历州镇凡十余，所在竖棘于公署，才通人行，左右稍违<br /><br />&nbsp;&nbsp;&nbsp;&nbsp;足而忤，即加鞭笞，或至杀害，其意不可测，吏人皆侧行。其烦苛暴虐，为武臣<br /><br />&nbsp;&nbsp;&nbsp;&nbsp;之最。六年秋，随驾幸邺都，遇疾请告，寻卒于乡里，年六十五。赠太傅。<br /><br />&nbsp;&nbsp;&nbsp;&nbsp;潘环，字楚奇，洛阳人也。父景厚，以环贵，授左监门上将军致仕。环少以<br /><br />&nbsp;&nbsp;&nbsp;&nbsp;负贩为业，始事梁邢州节度使阎宝，为帐中亲校。及庄宗定魏博，移兵攻邢，宝<br /><br />&nbsp;&nbsp;&nbsp;&nbsp;遣环间道驰奏于梁，梁末帝用为左坚锐夹马都虞候，累迁左雄威指挥使。时梁人<br /><br />&nbsp;&nbsp;&nbsp;&nbsp;与庄宗对垒于河上，环每预战，先登陷敌，金疮遍体。（《玉堂闲话》云：潘环<br /><br />&nbsp;&nbsp;&nbsp;&nbsp;常中流矢于面，骨衔其镞，故负重伤。医疗至经年，其镞自出，其疮成漏，终身<br /><br />&nbsp;&nbsp;&nbsp;&nbsp;不痊。）庄宗知其名，及平梁，命典禁军。同光中，从明宗北御契丹，邺军之乱，<br /><br />&nbsp;&nbsp;&nbsp;&nbsp;从明宗入洛。天成初，授棣州刺史。会定州王都反，朝廷攻之，以环为行营右厢<br /><br />&nbsp;&nbsp;&nbsp;&nbsp;步军都指挥使。贼平，改易州刺史、北面沿边都部署，后移刺庆州。受代归阙，<br /><br />&nbsp;&nbsp;&nbsp;&nbsp;明宗召对，顾侍臣曰：“此人勇敢，少能偕者。”寻除宿州团练使。清泰中，移<br /><br />&nbsp;&nbsp;&nbsp;&nbsp;耀州。天福中，预平范延光，授齐州防御使。四年，升金州为节镇，以环为节度<br /><br />&nbsp;&nbsp;&nbsp;&nbsp;使，久之，入为左神武统军。开运初，契丹入寇，王师北征，以环为北面行营步<br /><br />&nbsp;&nbsp;&nbsp;&nbsp;军左厢排阵使，预破契丹于阳城。军回，授澶州节度使，累官至检校太傅。三年，<br /><br />&nbsp;&nbsp;&nbsp;&nbsp;罢镇归阙，俄受诏洛京巡检。其年冬，契丹入汴，署刘为西京留守，环乞罢巡<br /><br />&nbsp;&nbsp;&nbsp;&nbsp;警，闲居洛阳。遇河阳军乱，出奔，未几，蕃将高牟翰以兵援入于洛，虑环<br /><br />&nbsp;&nbsp;&nbsp;&nbsp;有变，乃害之，尽取其家财。（《通鉴》云：疑环构其众逐己，使牟翰杀之。）<br /><br />&nbsp;&nbsp;&nbsp;&nbsp;汉高祖至京，赠太尉。<br /><br />&nbsp;&nbsp;&nbsp;&nbsp;环历六部两镇，所至以聚敛为务。在宿州时，有牙将因微过见怒，环绐言笞<br /><br />&nbsp;&nbsp;&nbsp;&nbsp;之，牙校因托一尼尝熟于环者，献白金两铤。尼诣环白牙校饷钅敖脚两枚，求免<br /><br />&nbsp;&nbsp;&nbsp;&nbsp;其责，环曰：“钅敖本几脚？”尼曰：“三脚。”环复曰：“今两脚能成钅敖乎？”<br /><br />&nbsp;&nbsp;&nbsp;&nbsp;尼则以三数致之，当时号环为“潘钅敖脚”。<br /><br />&nbsp;&nbsp;&nbsp;&nbsp;方太，字伯宗，青州千乘人也。少隶本军为小校，尝戍登州，劫海客，事泄，<br /><br />&nbsp;&nbsp;&nbsp;&nbsp;刺史淳于晏匿之，遇赦免。事定州节度使杨光远，光远领兵赴晋阳。本州军乱，<br /><br />&nbsp;&nbsp;&nbsp;&nbsp;太与马万、卢顺密等擒之，使太缚送至阙。寻从杜重威破张从宾于汜水，以功除<br /><br />&nbsp;&nbsp;&nbsp;&nbsp;赵州刺史。从杨光远平范延光于邺，移刺莱州，迁安州防御使。从少帝幸澶州，<br /><br />&nbsp;&nbsp;&nbsp;&nbsp;与契丹战于戚城，中数创，改凤州防御使，行至中途，迁河阳留后，移邢州留后。<br /><br />&nbsp;&nbsp;&nbsp;&nbsp;契丹入汴，伪命遥领洋州节度使，充洛京巡检，与前持萃帕肥估钋砭阒林Ｖ荩<br /><br />&nbsp;&nbsp;&nbsp;&nbsp;其屯驻兵士迫请太在城巡检，以备外盗，号为“郑王”。时有嵩山贼帅张遇，领<br /><br />&nbsp;&nbsp;&nbsp;&nbsp;众万余，于僧众得梁朝故嗣密王朱乙，遂推为天子，取嵩山神冠冕之服以衣之。<br /><br />&nbsp;&nbsp;&nbsp;&nbsp;张遇以其众攻郑州，太与李琼击之，贼众败走，琼中流矢而死。太乃括率郡中财<br /><br />&nbsp;&nbsp;&nbsp;&nbsp;物以赏军士，因诱之欲同西去，其众不从，太乃潜奔于洛阳。（《通鉴》云：戍<br /><br />&nbsp;&nbsp;&nbsp;&nbsp;兵既失太，反谮太于契丹，云胁我为乱。太遣子师朗自诉于契丹，契丹杀之。）<br /><br />&nbsp;&nbsp;&nbsp;&nbsp;及刘南走许州，太杀牙校李晖，入河南府行留守事。既而嵩山贼帅张遇杀嗣<br /><br />&nbsp;&nbsp;&nbsp;&nbsp;密王，传首于太，悬于洛市。又有伊阙贼帅自称天子，领众万余，将入洛城，集<br /><br />&nbsp;&nbsp;&nbsp;&nbsp;郊坛之上，太率兵数百人逆击，破之，贼众遂溃。（《通鉴考异》引实录《方太<br /><br />&nbsp;&nbsp;&nbsp;&nbsp;传》云：刘禧走许田，复有颍阳妖巫，姓朱，号嗣密王，誓众于洛南天坛，号万<br /><br />&nbsp;&nbsp;&nbsp;&nbsp;余人。太帅部曲与朝士辈虚张旗帜，一举而逐之，洛师遂安。）河阳武行德遣使<br /><br />&nbsp;&nbsp;&nbsp;&nbsp;召太，诈言欲推之为帅，寻为行德所害。<br /><br />&nbsp;&nbsp;&nbsp;&nbsp;何建，其先回鹘人也，代居云、朔间。祖庆，父怀福，俱事后唐武皇为小校。<br /><br />&nbsp;&nbsp;&nbsp;&nbsp;建少以谨厚隶于高祖帐下，以掌厩为役，及即位，累典禁军，（《九国志》云：<br /><br />&nbsp;&nbsp;&nbsp;&nbsp;重建初事晋祖为奉德马军都指挥使。）遥领欢、睦二郡。天福中，自曹州刺史迁<br /><br />&nbsp;&nbsp;&nbsp;&nbsp;延州兵马留后，寻正授旄钺。（《九国志》云：延州节度使丁审琪残暴贪冒，蕃<br /><br />&nbsp;&nbsp;&nbsp;&nbsp;部苦之。重建以所部兵攻其城，审琪遁去，晋祖即以重建权节度兵马留后，下车<br /><br />&nbsp;&nbsp;&nbsp;&nbsp;谕以威福，边民安堵，就加彰武军节度使。）数年之间，历泾、邓、贝、澶、孟<br /><br />&nbsp;&nbsp;&nbsp;&nbsp;五镇节度使，（《九国志》云：皆以廉俭简易称。）累官至检校太傅。开运三年，<br /><br />&nbsp;&nbsp;&nbsp;&nbsp;移镇秦州。是冬，契丹入汴，其主遣人赍诏以赐建，建愤然谓将吏曰：“吾事石<br /><br />&nbsp;&nbsp;&nbsp;&nbsp;氏二主，累拥戎旃，人臣之荣，亦已极矣。今日不能率兵赴难，岂可受制于契丹<br /><br />&nbsp;&nbsp;&nbsp;&nbsp;乎！”即遣使赍表与其地送款于蜀，孟昶待之甚厚，伪加同平章事，依前秦州节<br /><br />&nbsp;&nbsp;&nbsp;&nbsp;度使。（《九国志》云：时固镇与凤州未平，重建悉经略讨平之。）岁余，移阆<br /><br />&nbsp;&nbsp;&nbsp;&nbsp;州保宁军节度使，（《九国志》云：昶大举兵北伐，遣张虔钊出大散关，以重建<br /><br />&nbsp;&nbsp;&nbsp;&nbsp;为招讨使，由陇州路以进师，无功而还。）加伪官至中书令，后卒于蜀。<br /><br />&nbsp;&nbsp;&nbsp;&nbsp;张廷蕴，字德枢，开封襄邑人也。祖立，赠骁卫将军。父及，赠光禄大夫。<br /><br />&nbsp;&nbsp;&nbsp;&nbsp;廷蕴少勇捷，始隶宣武军为伍长，唐天复中，奔太原，武皇收于帐下为小校。及<br /><br />&nbsp;&nbsp;&nbsp;&nbsp;庄宗救上党，战柏乡，攻蓟门，下邢、魏，皆从之。后战于莘县及胡柳陂，继为<br /><br />&nbsp;&nbsp;&nbsp;&nbsp;流矢所中，金疮之痕，盈于面首。庄宗宠之，统御营黄甲军，常在左右，累加检<br /><br />&nbsp;&nbsp;&nbsp;&nbsp;校兵部尚书、帐前步军都虞候，充诸军濠寨使。同光初，从明宗收汶阳，加检校<br /><br />&nbsp;&nbsp;&nbsp;&nbsp;尚书右仆射，充魏博三城巡检使。时皇后刘氏在邺，每纵其下扰人，廷蕴多斩之，<br /><br />&nbsp;&nbsp;&nbsp;&nbsp;闻者壮焉。梁平，承诏入觐，改帐前都指挥使兼左右羽林都虞候。会潞州李继韬<br /><br />&nbsp;&nbsp;&nbsp;&nbsp;故将杨立婴城叛，诏遣明宗为招讨使，元行钦为都部署，廷蕴为前锋。军至上党，<br /><br />&nbsp;&nbsp;&nbsp;&nbsp;日已暝矣，憩军方定，廷蕴首率劲兵百余辈，逾洫坎城而上，守陴者不能御，寻<br /><br />&nbsp;&nbsp;&nbsp;&nbsp;斩关延诸军入焉。明宗、行钦达明而始至，其城已下，明宗甚慊之。军还，改左<br /><br />&nbsp;&nbsp;&nbsp;&nbsp;右羽林都指挥使，加检校司空，行申州刺史。同光末，从皇子魏王继岌伐蜀，授<br /><br />&nbsp;&nbsp;&nbsp;&nbsp;行营中军都指挥使。蜀平，明宗嗣位，迁怀州刺史，赐竭忠建策兴后功臣，加检<br /><br />&nbsp;&nbsp;&nbsp;&nbsp;校司徒。旋移金州防御使，加检校太保，继授颍州团练使、沿淮招安使。应顺中，<br /><br />&nbsp;&nbsp;&nbsp;&nbsp;转陇州防御使。清泰中，进封清河郡公。高祖即位，入为右龙武统军，迁绛州防<br /><br />&nbsp;&nbsp;&nbsp;&nbsp;御使。少帝嗣位，领左军卫上将军，加特进。开运三年冬，以老病求归于宋城，<br /><br />&nbsp;&nbsp;&nbsp;&nbsp;明年卒于家，时年六十九。<br /><br />&nbsp;&nbsp;&nbsp;&nbsp;廷蕴所识不过数字，而性重文士。下汶阳日，首获郓帅戴思远判官赵凤，讯<br /><br />&nbsp;&nbsp;&nbsp;&nbsp;之曰：“尔状貌必儒人也，勿隐其情。”凤具言之，寻引荐于明宗，明宗令送赴<br /><br />&nbsp;&nbsp;&nbsp;&nbsp;行台，寻除凤翰林学士。及凤入相，颇与廷蕴相洽，数言于近臣安重诲，重诲亦<br /><br />&nbsp;&nbsp;&nbsp;&nbsp;以廷蕴苦战出于诸将之右，力保荐之。明宗以廷蕴取潞之日，不能让功于己，故<br /><br />&nbsp;&nbsp;&nbsp;&nbsp;恒蓄宿忿，至使廷蕴位竟不至方镇，亦命矣夫！廷蕴历七郡，家无余积，年老耋<br /><br />&nbsp;&nbsp;&nbsp;&nbsp;期，终于牖下，良可嘉也。<br /><br />&nbsp;&nbsp;&nbsp;&nbsp;长子光被，历通事舍人。<br /><br />&nbsp;&nbsp;&nbsp;&nbsp;郭延鲁，字德兴，沁州绵上人也。父饶，后唐武皇时，以军功尝为本郡守，<br /><br />&nbsp;&nbsp;&nbsp;&nbsp;凡九年，有遗爱焉。延鲁少有勇，善用槊，庄宗以旧将之子，擢为保卫军使，频<br /><br />&nbsp;&nbsp;&nbsp;&nbsp;戍塞下，捍契丹有功。及即位，赐协谋定乱功臣，加检校兵部尚书、右神武都指<br /><br />&nbsp;&nbsp;&nbsp;&nbsp;挥都知兵马使。天成中，汴州朱守殷叛，延鲁从车驾东幸，至其地，坎垒先登。<br /><br />&nbsp;&nbsp;&nbsp;&nbsp;守殷平，以功授汴州步军都指挥使，加检校尚书左仆射。长兴中，累加检校司徒，<br /><br />&nbsp;&nbsp;&nbsp;&nbsp;历天雄军北京马步军都校，遥领梧州刺史。清泰中，迁复州刺史，正俸之外，未<br /><br />&nbsp;&nbsp;&nbsp;&nbsp;尝敛贷，庶事就理，一郡赖焉。秩满，百姓上章举留，朝廷嘉之。高祖即位，迁<br /><br />&nbsp;&nbsp;&nbsp;&nbsp;单州刺史，加检校太保，赐输诚奉义忠烈功臣。到任逾月，以疾卒于理所，时年<br /><br />&nbsp;&nbsp;&nbsp;&nbsp;四十七。诏赠太傅。<br /><br />&nbsp;&nbsp;&nbsp;&nbsp;郭金海，本突厥之族。少侍昭义节度使李嗣昭，常从征伐。金海好酒，所为<br /><br />&nbsp;&nbsp;&nbsp;&nbsp;不法，自潞州过山东，入邢辰缥劫盗，嗣昭虽知之，然惜其拳勇，每优容之。<br /><br />&nbsp;&nbsp;&nbsp;&nbsp;天v中，累职至昭义亲骑指挥使。同光二年，迁本道马军都指挥使。天成初，入<br /><br />&nbsp;&nbsp;&nbsp;&nbsp;为捧圣指挥使。长兴三年，改护圣都虞候。天福二年，从王师讨范延光于魏州，<br /><br />&nbsp;&nbsp;&nbsp;&nbsp;以功转本军都指挥使，领黄州刺史。高祖幸邺，宣金海领部兵巡检东京。其年十<br /><br />&nbsp;&nbsp;&nbsp;&nbsp;一月，安从进谋犯阙，金海为襄州道行营先锋都指挥使，与李建崇等同于唐州湖<br /><br />&nbsp;&nbsp;&nbsp;&nbsp;阳遇从进军万余人，金海以一旅之众突击，大败之，策勋授检校太保、商州刺史，<br /><br />&nbsp;&nbsp;&nbsp;&nbsp;俄移庆州。秩满归阙，途中遇疾而卒，年六十一。（《洛阳缙绅旧闻记》：从进<br /><br />&nbsp;&nbsp;&nbsp;&nbsp;与金海相遇于花山。金海蕃将，善用枪，时罕与敌，拳勇过人，喜战斗，欲立奇<br /><br />&nbsp;&nbsp;&nbsp;&nbsp;功。两阵相去数里。从进素管骑兵，金海久在麾下，从进亦待之素厚。乃跃马引<br /><br />&nbsp;&nbsp;&nbsp;&nbsp;数百骑乘高，去金海阵数百步，厉声呼“郭金海”。金海独鞭马出于阵数十步，<br /><br />&nbsp;&nbsp;&nbsp;&nbsp;免胄侧身，高声自称曰“金海”。从进又前行数十步，劳之曰：“金海安否？我<br /><br />&nbsp;&nbsp;&nbsp;&nbsp;素待尔厚，略不知恩，今日敢来共我相杀？”金海应声答曰：“官家好看大王，<br /><br />&nbsp;&nbsp;&nbsp;&nbsp;负大王甚事，大王今日反？金海旧事大王，乞与大王一箭地，大王回去，若不去，<br /><br />&nbsp;&nbsp;&nbsp;&nbsp;吃取金海枪。”言讫，援枪鞭马，疾趋其阵。从进惧，跃马而进，师遂相接，大<br /><br />&nbsp;&nbsp;&nbsp;&nbsp;为金海、焦继勋摧败。奏到，晋祖大喜，赏赐有差。从进自此丧气，婴城自固，<br /><br />&nbsp;&nbsp;&nbsp;&nbsp;王师为连城重堑以守之。月余，王师攻城，城上矢下如雨，王师被伤者众。是日，<br /><br />&nbsp;&nbsp;&nbsp;&nbsp;金海为飞矢集身，扶伤归营。明日，从进用计污金海，欲使朝廷疑之。以金瓶贮<br /><br />&nbsp;&nbsp;&nbsp;&nbsp;酒，金合盛药，以索悬之，城上呼“郭金海”。金海知之，力疾扶创而往。城上<br /><br />&nbsp;&nbsp;&nbsp;&nbsp;劳金海曰：“大王知尔中箭创甚，赐尔金瓶金合酒与风药。”金海目不知书，惟<br /><br />&nbsp;&nbsp;&nbsp;&nbsp;利是贪，取瓶与合归营，且不闻于元戎。元戎等疑之，乃驰驿奏。晋祖以花山之<br /><br />&nbsp;&nbsp;&nbsp;&nbsp;功，不加罪。城下，就除金州团练，并其兵于他部。金海之任，居常悒悒不乐，<br /><br />&nbsp;&nbsp;&nbsp;&nbsp;至于捐馆。）<br /><br />&nbsp;&nbsp;&nbsp;&nbsp;刘处让，字德谦，沧州人也。祖信，累赠太子少保。父喻，累赠太子少师。<br /><br />&nbsp;&nbsp;&nbsp;&nbsp;梁贞明初，张万进帅兖州，处让事之，为亲校。万进据城叛，梁遣大将刘讨之。<br /><br />&nbsp;&nbsp;&nbsp;&nbsp;时唐庄宗屯军于麻口渡，万进密遣处让乞师于庄宗，庄宗未即应之，乃于军门截<br /><br />&nbsp;&nbsp;&nbsp;&nbsp;耳曰：“主帅急难，使我告援，苟不得请，死亦何避。”庄宗义之，将举兵渡河，<br /><br />&nbsp;&nbsp;&nbsp;&nbsp;俄闻城陷乃止。因以墨制授处让行台左骁卫将军，俄改客省副使。梁平，加检校<br /><br />&nbsp;&nbsp;&nbsp;&nbsp;兵部尚书，累将命称旨。天成初，转检校尚书右仆射，依前充职。岁余迁引进使。<br /><br />&nbsp;&nbsp;&nbsp;&nbsp;长兴三年，转检校司空、左威卫大将军，其职如故。四年，西川孟知祥跋扈，不<br /><br />&nbsp;&nbsp;&nbsp;&nbsp;通朝贡，朝廷方议怀柔，乃遣处让为官告国信使，复命，转检校司徒。应顺初，<br /><br />&nbsp;&nbsp;&nbsp;&nbsp;授忻州刺史、检校太保，充西北面都计度使，备北寇也。清泰二年，入为左骁卫<br /><br />&nbsp;&nbsp;&nbsp;&nbsp;大将军。三年夏，魏博屯将张令昭逐其帅以城叛，朝廷命范延光领兵讨之，以处<br /><br />&nbsp;&nbsp;&nbsp;&nbsp;让为河北都转运使。及高祖举义于太原，处让从至洛阳，乃授宣徽北院使。天福<br /><br />&nbsp;&nbsp;&nbsp;&nbsp;二年，转左监门卫上将军，充宣徽南院使。范延光之据邺也，高祖命宣武军节度<br /><br />&nbsp;&nbsp;&nbsp;&nbsp;使杨光远领兵讨之。时处让奉诏与光远同参议军政，会张从宾作乱于河阳，处让<br /><br />&nbsp;&nbsp;&nbsp;&nbsp;自黎阳分兵讨袭，从宾平，复与杨光远同攻邺城。四年冬，范延光将谋纳款，尚<br /><br />&nbsp;&nbsp;&nbsp;&nbsp;或迟留，处让首入其城，以祸福谕之，延光乃降，以功加检校太傅。先是，桑维<br /><br />&nbsp;&nbsp;&nbsp;&nbsp;翰、李崧兼充枢密使，处让以庄宗已来，枢密使罕有宰臣兼者，因萌心以觊其位。<br /><br />&nbsp;&nbsp;&nbsp;&nbsp;及杨光远讨伐邺城，军机大事，高祖每命处让宣达。时光远恃军权，多有越体论<br /><br />&nbsp;&nbsp;&nbsp;&nbsp;奏，高祖依违而已，光远慊之，频与处让宴语及之，处让诉曰：“非圣旨也，皆<br /><br />&nbsp;&nbsp;&nbsp;&nbsp;出维翰等意。”及杨光远入朝，遂于高祖前面言执政之失，高祖知其故，不得已<br /><br />&nbsp;&nbsp;&nbsp;&nbsp;乃罢维翰等，以处让为枢密使。时处让每有敷奏，高祖多不称旨，会处让丁继母<br /><br />&nbsp;&nbsp;&nbsp;&nbsp;忧，高祖因议罢枢密使，其本院庶事并委宰臣分判。处让居丧期年，起复，授彰<br /><br />&nbsp;&nbsp;&nbsp;&nbsp;德军节度使、澶卫等州观察处置等使。<br /><br />&nbsp;&nbsp;&nbsp;&nbsp;处让勤于公务，孜孜求理，驭吏民不至苛察，人甚便之。高祖幸邺都，处让<br /><br />&nbsp;&nbsp;&nbsp;&nbsp;竭家财贡奉，至于薪炭膏沐之细，悉供亿焉。六年，除右金吾卫上将军，处让自<br /><br />&nbsp;&nbsp;&nbsp;&nbsp;以尝经重任，又历方镇，谓其入朝必重要职，一旦除授金吾，有所不足。少帝即<br /><br />&nbsp;&nbsp;&nbsp;&nbsp;位之初，处让与宰臣言，有协翼之论，覃恩之际，又未擢用。一日至中书，宰臣<br /><br />&nbsp;&nbsp;&nbsp;&nbsp;冯道、赵莹、李崧、和凝在列，处让因酒酣，历诋诸相，道笑而不答。月余称病。<br /><br />&nbsp;&nbsp;&nbsp;&nbsp;八年，从驾归汴，寄居于封禅寺，遇疾而卒，年六十三。赠太尉，再赠太师。<br /><br />&nbsp;&nbsp;&nbsp;&nbsp;子保勋，仕皇朝，位至省郎。<br /><br />&nbsp;&nbsp;&nbsp;&nbsp;李琼，字隐光，沧州饶安人也。少籍本军为骑士，庄宗平河朔，隶明宗麾下，<br /><br />&nbsp;&nbsp;&nbsp;&nbsp;渐升为小校。同光二年，明宗受诏，以本部兵送粮入蓟门，时高祖从行，至涿州<br /><br />&nbsp;&nbsp;&nbsp;&nbsp;与敌相遇，高祖陷于围中。琼顾诸军已退，密牵高祖铁衣，指东而遁。至刘李河，<br /><br />&nbsp;&nbsp;&nbsp;&nbsp;为敌所袭，琼浮水先至南岸，高祖至河中，马倒，顺流而下，琼以所执长矛援高<br /><br />&nbsp;&nbsp;&nbsp;&nbsp;祖出之，又以所跨马奉高祖，琼徒步护之，奔十余里，乃入涿州。高祖荐于明宗，<br /><br />&nbsp;&nbsp;&nbsp;&nbsp;明宗赏之，寻超授军职。同光末，明宗讨赵在礼于邺。邺军既变，明宗退至魏县，<br /><br />&nbsp;&nbsp;&nbsp;&nbsp;遣高祖以骑士三百疾趋汴州。时庄宗遣骑将西方邺守其城，高祖忧之，使琼以劲<br /><br />&nbsp;&nbsp;&nbsp;&nbsp;兵突封丘门而入，高祖踵之，邺寻归命，浚郊遂定。及高祖领陕州，奏补云骑指<br /><br />&nbsp;&nbsp;&nbsp;&nbsp;挥使，俄改侍卫牙队指挥使。长兴中，从高祖讨东川，至剑州，使琼以部下兵破<br /><br />&nbsp;&nbsp;&nbsp;&nbsp;贼军数千，身中重创，军还，改龙武指挥使。清泰中，屯云州，累擒获契丹人马，<br /><br />&nbsp;&nbsp;&nbsp;&nbsp;以功改右捧圣军指挥使。唐末帝以琼元事高祖，乃自塞下移授单州马步军副指挥<br /><br />&nbsp;&nbsp;&nbsp;&nbsp;使。高祖即位，补护圣都指挥使，又念畴昔辍马导护之力，前后所赐金帛甚厚，<br /><br />&nbsp;&nbsp;&nbsp;&nbsp;但未升爵位，琼亦郁郁然。久之，领横州刺史。五年，出典申州，微有政声。少<br /><br />&nbsp;&nbsp;&nbsp;&nbsp;帝嗣位，入为殿前散员都指挥使，遥领雷州，俄迁棣州刺史。遇杨光远以青州叛，<br /><br />&nbsp;&nbsp;&nbsp;&nbsp;自统本部兵攻其城，且以书诱琼，琼因拒之，以书上进，朝廷嘉之。开运二年，<br /><br />&nbsp;&nbsp;&nbsp;&nbsp;改持萃帕肥梗累官至加检校司空。三年，授护圣右厢都指挥使，领岳州团练使。<br /><br />&nbsp;&nbsp;&nbsp;&nbsp;时持堇裘窳凶幢Ａ簦朝廷不允。及杜重威降敌，改授琼威州刺史。行及郑州，<br /><br />&nbsp;&nbsp;&nbsp;&nbsp;遇群盗攻郡，与方太御贼，中流矢而卒，年六十五。<br /><br />&nbsp;&nbsp;&nbsp;&nbsp;高汉筠，字时英，齐州历山人也。曾祖诣，尝为是邑令，故家焉。汉筠少好<br /><br />&nbsp;&nbsp;&nbsp;&nbsp;书传，尝诣长白山讲肄，会唐末齐、鲁交兵，梁氏方霸，乃掷笔谒焉，寻纳于军<br /><br />&nbsp;&nbsp;&nbsp;&nbsp;门。未几，出为卫州牙校。唐天v中，庄宗入魏，分兵谕其属郡，时汉筠以利病<br /><br />&nbsp;&nbsp;&nbsp;&nbsp;说卫之牧守，俾送款于庄宗，以汉筠为功，寻移持荻夹！Ｆ浜蟾某Ｉ轿北京，<br /><br />&nbsp;&nbsp;&nbsp;&nbsp;以汉筠为皇城使，加检校兵部尚书、左骁卫将军同正。明宗即位，除成德军节度<br /><br />&nbsp;&nbsp;&nbsp;&nbsp;副使，俄以荆门用军，促诏汉筠移y襄州，权知军州事。长兴中，历曹、亳二州<br /><br />&nbsp;&nbsp;&nbsp;&nbsp;刺史。秩满，加检校司徒，行左金吾卫大将军。清泰末，高祖建义于河东，唐末<br /><br />&nbsp;&nbsp;&nbsp;&nbsp;帝遣晋昌节度使张敬达率师围太原，委汉筠巡抚其郡。及敬达遇害，节度副使田<br /><br />&nbsp;&nbsp;&nbsp;&nbsp;承肇率部兵攻汉筠于府署，汉筠乃启关延承肇，谓曰：“仆与子俱承朝寄，而相<br /><br />&nbsp;&nbsp;&nbsp;&nbsp;迫何甚？”承肇曰：“我欲扶公为节度使。”泽筠曰：“老夫耄矣，不敢首为乱<br /><br />&nbsp;&nbsp;&nbsp;&nbsp;阶，死生系子筹之。”承肇目左右令前，诸军投刃于地，曰：“高金吾累朝宿德，<br /><br />&nbsp;&nbsp;&nbsp;&nbsp;不可枉杀。”承肇以众意难拒，遂谢云：“与公戏耳！”汉筠促骑以还。高祖入<br /><br />&nbsp;&nbsp;&nbsp;&nbsp;洛，飞诏征之，遇诸途，乃入觐，寻迁左骁卫大将军、内客省使。天福三年正月，<br /><br />&nbsp;&nbsp;&nbsp;&nbsp;遘疾，终东京之私第，时年六十六。<br /><br />&nbsp;&nbsp;&nbsp;&nbsp;汉筠性宽厚，仪容伟如也。虽历戎职，未尝有非法之言出于口吻，多慕士大<br /><br />&nbsp;&nbsp;&nbsp;&nbsp;夫所为，复以清白自负。在襄阳，有孽吏常课外献白金二十镒，汉筠曰：“非多<br /><br />&nbsp;&nbsp;&nbsp;&nbsp;纳，则刻削X铗，吾有正俸，此何用焉！”因戒其主者不复然，其白金皆以<br /><br />&nbsp;&nbsp;&nbsp;&nbsp;状上进，有诏嘉之。及莅济阴，部民安之，四邑饭僧凡有万八千人。在亳州三年，<br /><br />&nbsp;&nbsp;&nbsp;&nbsp;岁以己俸百千代纳逋租，斯亦近代之良二千石也。<br /><br />&nbsp;&nbsp;&nbsp;&nbsp;长子贞文，仕皇朝，为开封少尹，卒。<br /><br />&nbsp;&nbsp;&nbsp;&nbsp;孙彦韬，字德光，汴州浚仪人也。少以勇力应募从军。梁祖之兼领四镇，擢<br /><br />&nbsp;&nbsp;&nbsp;&nbsp;彦韬于行间，历诸军偏校。及唐庄宗与梁军对垒于河上，彦韬知梁运将季，乃间<br /><br />&nbsp;&nbsp;&nbsp;&nbsp;行渡河，北归庄宗，庄宗嘉而纳之，授亲从右厢指挥使。及庄宗平梁，出为晋州<br /><br />&nbsp;&nbsp;&nbsp;&nbsp;长步都校，加检校兵部尚书。天成初，迁绵州刺史、检校尚书左仆射。至郡逾年，<br /><br />&nbsp;&nbsp;&nbsp;&nbsp;以考课见称，就加检校司空。长兴、清泰中，历密、沂、濮三州刺史，累官至检<br /><br />&nbsp;&nbsp;&nbsp;&nbsp;校太保，赐竭忠建策兴复功臣。高祖即位，复授密州刺史，寻卒于任，年六十四。<br /><br />&nbsp;&nbsp;&nbsp;&nbsp;彦韬出于军旅，植性和厚，理绵州日，甚著绥怀之誉，故有赏典旌焉。在濮<br /><br />&nbsp;&nbsp;&nbsp;&nbsp;阳，属清泰末，群寇入郡，郡人大扰，彦韬率帐下百人，一呼破之，人皆感之。<br /><br />&nbsp;&nbsp;&nbsp;&nbsp;但不能守廉养正，以终令誉。长兴中，罢密州赴阙，苞苴甚厚。起甲第于洛阳，<br /><br />&nbsp;&nbsp;&nbsp;&nbsp;逾月而成，华堂广庑，亚王公之家，见者嗤之。故淹翔五郡，位不及廉察，抑有<br /><br />&nbsp;&nbsp;&nbsp;&nbsp;由也。<br /><br />&nbsp;&nbsp;&nbsp;&nbsp;王傅拯，吴江人也。父绾，伪虔州节度使。傅拯初事杨溥，为黑云右厢都指<br /><br />&nbsp;&nbsp;&nbsp;&nbsp;挥使，领本军戍海州。唐长兴元年，傅拯杀海州刺史陈宣，焚州城，以所部兵五<br /><br />&nbsp;&nbsp;&nbsp;&nbsp;千人来归。明宗喜而纳之，授金紫光禄大夫、检校司徒、曹州刺史，寻移濮州。<br /><br />&nbsp;&nbsp;&nbsp;&nbsp;清泰中，迁贝州防御使，秩满有代，会范延光叛，以兵要傅拯入魏城，疑而不用。<br /><br />&nbsp;&nbsp;&nbsp;&nbsp;延光降，高祖授傅拯诸卫将军，出为宁州刺史。境接蕃部，以前弊政滋章，民甚<br /><br />&nbsp;&nbsp;&nbsp;&nbsp;苦之，傅拯自下车，除去弊政数十件，百姓便之。不数月，移刺虢州。离宁州日，<br /><br />&nbsp;&nbsp;&nbsp;&nbsp;衙门聚数千人，折桥遮道以留之。及赴虢，治理清净，蒸民爱戴如宁州焉。开运<br /><br />&nbsp;&nbsp;&nbsp;&nbsp;中，历武州刺史，受代归洛，遇疾卒。傅拯家本多财，尤好宾客，及历数郡，不<br /><br />&nbsp;&nbsp;&nbsp;&nbsp;事生产，将即世，甚贫匮，物论惜之。<br /><br />&nbsp;&nbsp;&nbsp;&nbsp;秘琼，镇州平山人也。父遇，以善射历本军偏校，累官至庆州刺史。琼亦有<br /><br />&nbsp;&nbsp;&nbsp;&nbsp;勇。清泰中，董温琪为镇州节度使，擢琼为衙内指挥，倚以腹心。及温琪陷蕃，<br /><br />&nbsp;&nbsp;&nbsp;&nbsp;琼乃害温琪之家，载其尸，都以一坎瘗之。温琪在任贪暴，积镪巨万，琼悉辇之，<br /><br />&nbsp;&nbsp;&nbsp;&nbsp;以藏其家，遂自称留后。高祖即位，遣安重荣代之，授琼齐州防御使。时重荣与<br /><br />&nbsp;&nbsp;&nbsp;&nbsp;蕃帅赵思温同行，部曲甚众，琼不敢拒命，寻橐其奇货，由邺中以赴任。先是，<br /><br />&nbsp;&nbsp;&nbsp;&nbsp;邺帅范延光将谋叛，遣牙将范邺持书构琼，琼领书不答。使者还，具达其事，延<br /><br />&nbsp;&nbsp;&nbsp;&nbsp;光深忿之。及闻琼过其境，密使精骑杀琼于夏津，以灭其口，一行金宝侍伎，皆<br /><br />&nbsp;&nbsp;&nbsp;&nbsp;为延光所有，由是延光异志益露焉。<br /><br />&nbsp;&nbsp;&nbsp;&nbsp;李彦，邢州人也。少为郡之牙吏。唐天v中，明宗镇其地，彦素无检节，<br /><br />&nbsp;&nbsp;&nbsp;&nbsp;因洽于左右，明宗即位，以为通事舍人。尝遣使东川，行至其境，其仆从为董璋<br /><br />&nbsp;&nbsp;&nbsp;&nbsp;所收，彦窜还，以失敬故也。朝廷攻璋，诏授行营步军都监。彦素不孝于父<br /><br />&nbsp;&nbsp;&nbsp;&nbsp;母，在乡绝其供馈，同列恶其鄙恶，旋出为外任。清泰中，迁河阳行军司马，遇<br /><br />&nbsp;&nbsp;&nbsp;&nbsp;张从宾为乱，因朋助之，从宾败，奔于魏州。范延光既叛，署为步军都监，委以<br /><br />&nbsp;&nbsp;&nbsp;&nbsp;守陴。招讨使杨光远以彦见用，欲挠延光而诱彦，乃遣人就邢台访得其母，<br /><br />&nbsp;&nbsp;&nbsp;&nbsp;令于城下以招之。彦识其母，发矢以毙之，见者伤之。及随延光出降，授坊州<br /><br />&nbsp;&nbsp;&nbsp;&nbsp;刺史。近臣以彦之恶逆奏于高祖，高祖曰：“赦命已行，不可改也。”遂令赴<br /><br />&nbsp;&nbsp;&nbsp;&nbsp;郡，后不知其所终焉。（《欧阳史》云：彦后以坐赃诛。）<br /><br />&nbsp;&nbsp;&nbsp;&nbsp;史臣曰：昔从简从庄宗战于河上，可谓勇矣，及其为末帝守于孟津，岂得为<br /><br />&nbsp;&nbsp;&nbsp;&nbsp;忠乎？忠既无闻，勇何足贵！潘环、方太，虽咸负雄干，而俱殁乱世，盖方略不<br /><br />&nbsp;&nbsp;&nbsp;&nbsp;足以卫其身故也。何建举秦、陇之封，附巴、邛之俗，守方之寄，其若是乎！其<br /><br />&nbsp;&nbsp;&nbsp;&nbsp;余皆儋析爵之流也，亦可以垂名于是矣。秘琼既覆董氏之族，旋为邺帅所屠，<br /><br />&nbsp;&nbsp;&nbsp;&nbsp;何报应之速也！惟彦忍射其亲，殆非人类，晋祖宥之不戮，盖失刑之甚也。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100498);">加入书签</a><a
                        href="100481.html">上一页</a>&larr;<a href="index.html">返回列表</a>&rarr;<a
                            href="100514.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100481.html"; var next_page = "100514.html"; var index_page = "index.html"; var sortid = "9"; var article_id = "544"; var chapter_id = "100498"; var articlename = "旧五代史"; var chaptername = " 卷九十四（晋书） 列传九"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>