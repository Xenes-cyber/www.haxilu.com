<!DOCTYPE html>
<html>
<head>
<meta charset="gbk" />
<title>旧五代史- 卷二十七（唐书） 庄宗纪一-在线阅读-哈西文学网</title>
<meta name="keywords" content="薛居正，旧五代史， 卷二十七（唐书） 庄宗纪一全文， 卷二十七（唐书） 庄宗纪一在线阅读 哈西文学网" />
<meta name="description" content="哈西文学网提供薛居正的旧五代史  卷二十七（唐书） 庄宗纪一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/93733.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/93733.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷二十七（唐书） 庄宗纪一</h1>
            <div class="link xb">
                <a href="93708.html">上一页</a>&larr;<a href="index.html">返回列表</a>&rarr;<a
                    href="93737.html">下一页</a></div>			
            <div id="BookText">&nbsp;&nbsp;&nbsp;&nbsp;庄宗光圣神闵孝皇帝，讳存勖，武皇帝之长子也。母曰贞简皇后曹氏，以唐<br /><br />&nbsp;&nbsp;&nbsp;&nbsp;光启元年岁在乙巳，冬十月二十二日癸亥，生帝于晋阳宫。妊时，曹后尝梦神人，<br /><br />&nbsp;&nbsp;&nbsp;&nbsp;黑衣拥扇，夹侍左右。载诞之辰，紫气出于窗户。及为婴儿，体貌奇特，沈厚不<br /><br />&nbsp;&nbsp;&nbsp;&nbsp;群，武皇特所钟爱。及武皇之讨王行瑜，帝时年十一，从行。初令入觐献捷，迎<br /><br />&nbsp;&nbsp;&nbsp;&nbsp;驾还宫，昭宗一见骇之，曰：“此儿有奇表。”因抚其背曰：“儿将来之国栋也，<br /><br />&nbsp;&nbsp;&nbsp;&nbsp;勿忘忠孝于予家。”因赐酒卮、翡翠盘。（《北梦琐言》云：昭宗曰：“此<br /><br />&nbsp;&nbsp;&nbsp;&nbsp;子可亚其父。”时人号曰“亚子”。）贼平，授检校司空、隰州刺史，改汾、晋<br /><br />&nbsp;&nbsp;&nbsp;&nbsp;二郡，皆遥领之。帝洞晓音律，常令歌舞于前。十三习《春秋》，手自缮写，略<br /><br />&nbsp;&nbsp;&nbsp;&nbsp;通大义。及壮，便射骑，胆略绝人，其心豁如也。<br /><br />&nbsp;&nbsp;&nbsp;&nbsp;武皇起义云中，部下皆北边劲兵，及破贼迎銮，功居第一。由是稍优宠士伍，<br /><br />&nbsp;&nbsp;&nbsp;&nbsp;因多不法，或陵侮官吏，豪夺士民，白昼剽攘，酒博喧竞。武皇缓于禁制，惟帝<br /><br />&nbsp;&nbsp;&nbsp;&nbsp;不平之，因从容启于武皇，武皇依违之。及安塞不利之后，时事多难，梁将氏叔<br /><br />&nbsp;&nbsp;&nbsp;&nbsp;琮、康怀英频犯郊圻，土疆日蹙，城门之外，鞠为战场，武皇忧形于色。帝因启<br /><br />&nbsp;&nbsp;&nbsp;&nbsp;曰：“夫盛衰有常理，祸福系神道。家世三代，尽忠王室，势穷力屈，无所愧心。<br /><br />&nbsp;&nbsp;&nbsp;&nbsp;物不极则不反，恶不极则不亡。今朱氏攻逼乘舆，窥伺神器，陷害良善，诬诳神<br /><br />&nbsp;&nbsp;&nbsp;&nbsp;o。以臣观之，殆其极矣。大人当遵养时晦，以待其衰，何事轻为沮丧！”太祖<br /><br />&nbsp;&nbsp;&nbsp;&nbsp;释然，因奉觞作乐而罢。<br /><br />&nbsp;&nbsp;&nbsp;&nbsp;及沧州刘守文为梁朝所攻，其父仁恭遣使乞师，武皇恨其翻覆，不时许之。<br /><br />&nbsp;&nbsp;&nbsp;&nbsp;帝白曰：“此吾复振之道也，不得以嫌怨介怀。且九分天下，朱氏今有六七，赵、<br /><br />&nbsp;&nbsp;&nbsp;&nbsp;魏、中山在他庑下，贼所惮者，惟我与仁恭尔；我之兴衰，系此一举，不可失也。”<br /><br />&nbsp;&nbsp;&nbsp;&nbsp;太祖乃征兵于燕，攻取潞州，既而丁会果以城来降。<br /><br />&nbsp;&nbsp;&nbsp;&nbsp;天v五年春正月，武皇疾笃，召监军张承业、大将吴珙谓曰：“吾常爱此子<br /><br />&nbsp;&nbsp;&nbsp;&nbsp;志气远大，可付后事，惟卿等所教。”及武皇厌代，帝乃嗣王位于晋阳，时年二<br /><br />&nbsp;&nbsp;&nbsp;&nbsp;十有四。<br /><br />&nbsp;&nbsp;&nbsp;&nbsp;汴人方寇潞州，周德威宿兵于乱柳，以军城易帅，窃议，讹言播于<br /><br />&nbsp;&nbsp;&nbsp;&nbsp;行路。帝方居丧，将吏不得谒见，监军使张承业排闼至庐所，言曰：“夫孝在不<br /><br />&nbsp;&nbsp;&nbsp;&nbsp;坠家业，不同匹夫之孝。且君父厌世，嗣主未立，窃虑凶猾不逞之徒，有怀觊望。<br /><br />&nbsp;&nbsp;&nbsp;&nbsp;又汴寇压境，利我凶衰，苟或摇动，则倍张贼势，讹言不息，惧有变生。请依顾<br /><br />&nbsp;&nbsp;&nbsp;&nbsp;命，墨\听政，保家安亲，此惟大孝。”帝于是始听断大事，<br /><br />&nbsp;&nbsp;&nbsp;&nbsp;时振武节度使克宁，即帝之季父也，为管内蕃汉马步都知兵马使，典握兵柄。<br /><br />&nbsp;&nbsp;&nbsp;&nbsp;帝以军府事让季父，曰：“儿年幼稚，未通庶政，虽承遗命，恐未能弹压。季父<br /><br />&nbsp;&nbsp;&nbsp;&nbsp;勋德俱高，众情推伏，且请制置军府，俟儿有立，听季父处分。”克宁曰：“亡<br /><br />&nbsp;&nbsp;&nbsp;&nbsp;兄遗命，属在我儿，孰敢异议！”因率先拜贺。初，武皇奖励戎功，多畜庶孽，<br /><br />&nbsp;&nbsp;&nbsp;&nbsp;衣服礼秩如嫡者六七辈，比之嗣王，年齿又长，部下各绾强兵，朝夕聚议，欲谋<br /><br />&nbsp;&nbsp;&nbsp;&nbsp;为乱。及帝绍统，或强项不拜，郁郁愤惋，托疾废事。会李存颢以阴计干克宁曰：<br /><br />&nbsp;&nbsp;&nbsp;&nbsp;“兄亡弟立，古今旧事，季父拜侄，理所未安。”克宁妻素刚狠，因激怒克宁，<br /><br />&nbsp;&nbsp;&nbsp;&nbsp;阴图祸乱。存颢欲于克宁之第谋害张承业、李存璋等，以并、汾九州归附于梁，<br /><br />&nbsp;&nbsp;&nbsp;&nbsp;送贞简太后为质。克宁意将激发，乃擅杀大将李存质，请授己云州节度使，割蔚、<br /><br />&nbsp;&nbsp;&nbsp;&nbsp;朔、应三州为属郡，帝悉俞允，然知其阴祸有日矣。克宁俟帝过其第，则图窃发。<br /><br />&nbsp;&nbsp;&nbsp;&nbsp;时幸臣史敬熔者，亦为克宁所诱，尽得其情，乃来告帝。帝谓张承业曰：“季父<br /><br />&nbsp;&nbsp;&nbsp;&nbsp;所为如此，无犹子之情，骨肉不可自相鱼肉，予当避路，则祸乱不作矣！”承业<br /><br />&nbsp;&nbsp;&nbsp;&nbsp;曰：“臣受命先王，言犹在耳。存颢辈欲以太原降贼，王欲何路求生？不即诛除，<br /><br />&nbsp;&nbsp;&nbsp;&nbsp;亡无日矣。”因召吴珙、李存璋、李存敬、朱守殷谕其谋，众咸愤怒。<br /><br />&nbsp;&nbsp;&nbsp;&nbsp;二月壬戌，命存璋伏甲以诛克宁，遂靖其难。是月，唐少帝崩于曹州，梁祖<br /><br />&nbsp;&nbsp;&nbsp;&nbsp;使人鸩之也。帝闻之，举哀号恸。<br /><br />&nbsp;&nbsp;&nbsp;&nbsp;三月，周德威尚在乱柳，梁将李思安屡为德威所败，闭壁不出。是时，梁祖<br /><br />&nbsp;&nbsp;&nbsp;&nbsp;自将兵至泽州，以刘知俊为招讨使以代思安，以范君实、刘重霸为先锋，牛存节<br /><br />&nbsp;&nbsp;&nbsp;&nbsp;为抚遏，统大军营于长子。<br /><br />&nbsp;&nbsp;&nbsp;&nbsp;四月，帝召德威军归晋阳。汴人既见班师，知我国祸，以为潞州必取，援军<br /><br />&nbsp;&nbsp;&nbsp;&nbsp;无俟再举，遂停斥候。梁祖亦自泽州归洛。帝知其无备，乃谓将佐曰：“汴人闻<br /><br />&nbsp;&nbsp;&nbsp;&nbsp;我有丧，必谓不能兴师，人以我少年嗣位，未习戎事，必有骄怠之心。若简练兵<br /><br />&nbsp;&nbsp;&nbsp;&nbsp;甲，倍道兼行，出其不意，以吾愤激之众，击彼骄惰之师，拉朽摧枯，未云其易，<br /><br />&nbsp;&nbsp;&nbsp;&nbsp;解围定霸，在此一役。”甲子，军发自太原。己巳，至潞州北黄碾下营。<br /><br />&nbsp;&nbsp;&nbsp;&nbsp;五月辛未朔，晨雾晦暝，帝率亲军伏三垂岗下。诘旦，天复昏雾，进军直抵<br /><br />&nbsp;&nbsp;&nbsp;&nbsp;夹城。时李嗣源总帐下亲军攻东北隅；李存璋、王霸率丁夫烧寨，奔谐俏二道；<br /><br />&nbsp;&nbsp;&nbsp;&nbsp;周德威、李存审各分道进攻，军士鼓噪，三道齐进。李嗣源坏夹城东北隅，率先<br /><br />&nbsp;&nbsp;&nbsp;&nbsp;掩击，梁军大恐，南向而奔，投戈委甲，噎塞行路，斩万余级，获其将副招讨使<br /><br />&nbsp;&nbsp;&nbsp;&nbsp;符道昭洎大将三百人，刍粟百万。梁招讨使康怀英得百余骑，出天井关而遁。梁<br /><br />&nbsp;&nbsp;&nbsp;&nbsp;祖闻其败也，既惧而叹曰：“生子当如是，李氏不亡矣！吾家诸子乃豚犬尔。”<br /><br />&nbsp;&nbsp;&nbsp;&nbsp;初，唐龙纪元年，帝才五岁，从武皇校猎于三垂岗，岗上有明皇原庙在焉。武皇<br /><br />&nbsp;&nbsp;&nbsp;&nbsp;于祠前置酒，乐作，伶人奏《百年歌》者，陈其衰老之状，声调忄妻苦。武皇引<br /><br />&nbsp;&nbsp;&nbsp;&nbsp;满，捋须指帝曰：“老夫壮心未已，二十年后，此子必战于此。”及是役也，果<br /><br />&nbsp;&nbsp;&nbsp;&nbsp;符其言焉。<br /><br />&nbsp;&nbsp;&nbsp;&nbsp;是月，周德威乘胜攻泽州，刺史王班登城拒守。梁将刘知俊自晋、绛将兵赴<br /><br />&nbsp;&nbsp;&nbsp;&nbsp;援，德威退保高平。帝遂班师于晋阳，告庙饮至，赏劳有差。乃下令于国中，禁<br /><br />&nbsp;&nbsp;&nbsp;&nbsp;贼盗，恤孤寡，征隐逸，止贪暴，峻堤防，宽狱讼，期月之间，其俗丕变。帝每<br /><br />&nbsp;&nbsp;&nbsp;&nbsp;出，于路遇饥寒者，必驻马而临问之，由是人情大悦，王霸之业，自兹而基矣。<br /><br />&nbsp;&nbsp;&nbsp;&nbsp;六月，凤翔李茂贞、州杨崇本合四川王建之师五万，以攻长安，遣使会兵<br /><br />&nbsp;&nbsp;&nbsp;&nbsp;于帝，帝遣张承业率师赴之。<br /><br />&nbsp;&nbsp;&nbsp;&nbsp;九月，、岐、蜀三镇复大举攻长安，遣李嗣昭、周德威将兵三万攻晋州以<br /><br />&nbsp;&nbsp;&nbsp;&nbsp;应之。德威与梁将尹皓战于神山北，梁人大败。是时，晋之骑将夏侯敬受以一军<br /><br />&nbsp;&nbsp;&nbsp;&nbsp;奔于梁，德威乃退保隰州。<br /><br />&nbsp;&nbsp;&nbsp;&nbsp;天v六年秋七月，、岐二帅及梁之叛将刘知俊俱遣使来告，将大举以伐灵、<br /><br />&nbsp;&nbsp;&nbsp;&nbsp;夏，兼收关辅，请出兵晋、绛，以张兵势。八月，帝御军南征，先遣周德威、李<br /><br />&nbsp;&nbsp;&nbsp;&nbsp;存审、丁会统大军出阴地关，攻晋州，为地道，坏城二十余步，城中血战拒守。<br /><br />&nbsp;&nbsp;&nbsp;&nbsp;梁祖遣杨师厚领兵赴援，德威乃收军而退。（《通鉴》引《庄宗实录》云：汴军<br /><br />&nbsp;&nbsp;&nbsp;&nbsp;至蒙坑，周德威逆战，败之，斩首三百级，杨师厚退保绛州。是役也，小将萧万<br /><br />&nbsp;&nbsp;&nbsp;&nbsp;通战殁，师厚进营平阳，德威收军而退。）<br /><br />&nbsp;&nbsp;&nbsp;&nbsp;天v七年秋七月，凤翔李茂贞、州杨崇本皆遣师来会兵，同讨灵、夏。且<br /><br />&nbsp;&nbsp;&nbsp;&nbsp;言刘知俊三败汴军于宁州，灵、夏危蹙，岐、陇之师大举，决取河西。帝令周德<br /><br />&nbsp;&nbsp;&nbsp;&nbsp;威将兵万人，西渡河以应之。是役也，刘知俊为岐人所构，乃自退。<br /><br />&nbsp;&nbsp;&nbsp;&nbsp;九月，德威班师。冬十月，梁祖遣大将李思安、杨师厚率师营于泽州，以攻<br /><br />&nbsp;&nbsp;&nbsp;&nbsp;上党。十一月，镇州王F遣使来求援。是时，梁祖以罗绍威初卒，全有魏博之地，<br /><br />&nbsp;&nbsp;&nbsp;&nbsp;因欲兼并镇、定，遣供奉官杜廷隐、丁延徽督魏军三千人入于深、冀，镇人惧，<br /><br />&nbsp;&nbsp;&nbsp;&nbsp;故来告难。帝集军吏议之，咸欲按甲治兵，徐观胜负，惟帝独断，坚欲救之，乃<br /><br />&nbsp;&nbsp;&nbsp;&nbsp;遣周德威率军屯于赵州。是月，行营都招讨使丁会卒。<br /><br />&nbsp;&nbsp;&nbsp;&nbsp;十二月丁巳朔，梁祖闻帝军屯赵州，命宁国军节度使王景仁为北面行营招讨<br /><br />&nbsp;&nbsp;&nbsp;&nbsp;使，韩臀副，相州刺史李思安为前锋，会魏州之兵以讨王F；又令阎宝、王彦<br /><br />&nbsp;&nbsp;&nbsp;&nbsp;章率二千骑，会景仁于邢、场６〕螅景仁营于柏乡，帝遂亲征，自赞皇县东下。<br /><br />&nbsp;&nbsp;&nbsp;&nbsp;辛巳，至赵州，与周德威兵合。帝令史建瑭以轻骑尝寇，获刍牧者二百人，问其<br /><br />&nbsp;&nbsp;&nbsp;&nbsp;兵数，精兵七万。是日，帝观兵于石桥南。诘旦，进军，距柏乡一舍，周德威、<br /><br />&nbsp;&nbsp;&nbsp;&nbsp;史建瑭率蕃落劲骑以挑战，四面驰射，梁军闭壁不出，乃退。翼日，进军，距柏<br /><br />&nbsp;&nbsp;&nbsp;&nbsp;乡五里，遣骑军逼其营。梁将韩汀⒗钏及猜什狡锶万，铠甲炫曜，其势甚盛，<br /><br />&nbsp;&nbsp;&nbsp;&nbsp;分道以薄帝军。德威且战且退，距河而止。既而德威侦知梁人造浮桥，乃退保高<br /><br />&nbsp;&nbsp;&nbsp;&nbsp;邑。乙酉，致师于柏乡，帝祷战于光武庙。柏乡无刍粟之备，梁军以樵采为给，<br /><br />&nbsp;&nbsp;&nbsp;&nbsp;为帝之游军所获，由是坚壁不出，v屋茅坐席以秣其马，众心益恐。<br /><br />&nbsp;&nbsp;&nbsp;&nbsp;天v八年正月丁亥，周德威、史建瑭帅三千骑致师于柏乡，设伏于村坞间，<br /><br />&nbsp;&nbsp;&nbsp;&nbsp;遣三百骑直压其营。梁将怒，悉其军结阵而来，德威与之转战至高邑南，梁军列<br /><br />&nbsp;&nbsp;&nbsp;&nbsp;阵，横亘六七里。时帝军未成列，李存璋引诸军阵于野河之上，梁以五百人争桥，<br /><br />&nbsp;&nbsp;&nbsp;&nbsp;镇、定之师与血战，梁军败而复整者数四。帝与张承业登高观望，梁人戈矛如束，<br /><br />&nbsp;&nbsp;&nbsp;&nbsp;申令之后，嚣声若雷，王师进退有序，步骑严整，寂然无声。帝临阵誓众，人百<br /><br />&nbsp;&nbsp;&nbsp;&nbsp;其勇，短兵既接，无不奋力。梁有龙骧、神威、拱宸等军，皆武勇之士也，每一<br /><br />&nbsp;&nbsp;&nbsp;&nbsp;人铠仗，费数十万，装以组绣，饰以金银，人望而畏之。自巳及午，骑军接战，<br /><br />&nbsp;&nbsp;&nbsp;&nbsp;至晡，梁军欲抽退，尘埃涨天，德威周麾而呼曰：“汴人走矣！”帝军齐噪以进，<br /><br />&nbsp;&nbsp;&nbsp;&nbsp;魏人收军渐退。李嗣源率亲军与史建瑭、安金全兼北部吐浑诸军冲阵夹攻，梁军<br /><br />&nbsp;&nbsp;&nbsp;&nbsp;大败，弃铠投仗之声，震动天地，龙骧、神威、神捷诸军，杀戮殆尽。自阵至柏<br /><br />&nbsp;&nbsp;&nbsp;&nbsp;乡数十里，僵尸枕籍，败旗折戟，所在蔽地。夜漏一鼓，帝军入柏乡，梁军辎重、<br /><br />&nbsp;&nbsp;&nbsp;&nbsp;帐幄、资财、奴仆，皆为帝军所有。梁将王景仁、韩敬、李思安等以数十骑夜遁。<br /><br />&nbsp;&nbsp;&nbsp;&nbsp;是役也，斩首二万级，获马三千匹，铠甲兵仗七万，辎车锅幕不可胜计。擒梁将<br /><br />&nbsp;&nbsp;&nbsp;&nbsp;陈思权以下二百八十五人。帝号令收军于赵州。既而梁人弃深、冀二州而遁。<br /><br />&nbsp;&nbsp;&nbsp;&nbsp;初，杜廷隐之袭深、冀也，声言分兵就食。时王F将石公立戍深州，欲杜关<br /><br />&nbsp;&nbsp;&nbsp;&nbsp;不纳，F遽令启关，命公立移车于外，廷隐遂据其城。公立既出，指城而言曰：<br /><br />&nbsp;&nbsp;&nbsp;&nbsp;“开门纳盗，后悔何追，此城数万生灵，生为俘馘矣！”因投刃泣下。数日，廷<br /><br />&nbsp;&nbsp;&nbsp;&nbsp;隐闭城杀镇兵数千人，遂登陴拒守，王F方命公立攻之，即有备矣。及柏乡之败，<br /><br />&nbsp;&nbsp;&nbsp;&nbsp;两州之人悉为奴掳，老弱者皆坑之。己亥，遣史建瑭、周德威徇地于邢、魏，先<br /><br />&nbsp;&nbsp;&nbsp;&nbsp;驰檄以谕之。（《册府元龟》载晋王谕邢、场⑽骸⒉、卫、滑诸郡县檄。天v<br /><br />&nbsp;&nbsp;&nbsp;&nbsp;八年正月，周德威等破贼，徇地邢、常先驰檄谕邢、场⑽骸⒉、卫、滑诸郡<br /><br />&nbsp;&nbsp;&nbsp;&nbsp;县曰：“王室遇屯，七庙被陵夷之酷；昊天不吊，万民罹涂炭之灾。必有英主奋<br /><br />&nbsp;&nbsp;&nbsp;&nbsp;庸，忠臣仗顺，斩长鲸而清四海，靖袄以泰三灵。予位忝维城，任当分阃，念<br /><br />&nbsp;&nbsp;&nbsp;&nbsp;兹颠覆，讵可宴安。故仗桓、文辅合之规，问羿、浞凶狂之罪。逆温砀山庸隶，<br /><br />&nbsp;&nbsp;&nbsp;&nbsp;巢孽余凶，当僖宗奔播之初，我太祖扫平之际，束身泥首，请命牙门，苞藏奸诈<br /><br />&nbsp;&nbsp;&nbsp;&nbsp;之心，惟示妇人之态。我太祖俯怜穷鸟，曲为开怀，特发表章，请帅梁汴，才出<br /><br />&nbsp;&nbsp;&nbsp;&nbsp;萑蒲之泽，便居茅社之尊，殊不感恩，遽行猜忍。我国家祚隆周、汉，迹盛伊、<br /><br />&nbsp;&nbsp;&nbsp;&nbsp;唐，二十圣之基，三百年之文物。外则五侯九伯，内则百辟千官，或代袭簪缨，<br /><br />&nbsp;&nbsp;&nbsp;&nbsp;或门传忠孝，皆遭陷害，永抱沉冤。且镇、定两藩，国家巨镇，冀安民而保族，<br /><br />&nbsp;&nbsp;&nbsp;&nbsp;咸屈节以称藩。逆温唯伏阴谋，专行不义，欲全吞噬，先据属州。赵州特发使车，<br /><br />&nbsp;&nbsp;&nbsp;&nbsp;来求援助。予情惟荡寇，义切亲仁，躬率赋舆，赴兹盟约。贼将王景仁将兵十万，<br /><br />&nbsp;&nbsp;&nbsp;&nbsp;屯据柏乡，遂驱三镇之师，授以七擒之略。鹳鹅才列，枭獍大奔，易如走坂之丸，<br /><br />&nbsp;&nbsp;&nbsp;&nbsp;势若燎原之火。僵尸仆地，流血成川。组甲雕戈，皆投草莽，谋夫猛将，尽作俘<br /><br />&nbsp;&nbsp;&nbsp;&nbsp;囚。群凶既快于天诛，大憝须垂于鬼录。今则选搜兵甲，简练车徒，乘胜长驱，<br /><br />&nbsp;&nbsp;&nbsp;&nbsp;翦除元恶。凡尔魏、博、邢、持众，感恩怀义之人，乃祖乃孙，为圣唐赤子，<br /><br />&nbsp;&nbsp;&nbsp;&nbsp;岂徇虎狼之党，遂忘覆载之恩。盖以封豕长蛇，凭陵荐食，无方逃难，遂被胁从。<br /><br />&nbsp;&nbsp;&nbsp;&nbsp;空尝胆以衔冤，竟无门而雪愤，既闻告捷，想所慰怀。今义旅徂征，止于招抚。<br /><br />&nbsp;&nbsp;&nbsp;&nbsp;昔耿纯焚庐而向顺，萧何举族以从军，皆审料兴亡，能图富贵，殊勋茂业，翼子<br /><br />&nbsp;&nbsp;&nbsp;&nbsp;贻孙，转祸见机，决在今日。若能诣辕门而效顺，开城堡以迎降，长官则改补官<br /><br />&nbsp;&nbsp;&nbsp;&nbsp;资，百姓则优加赏赐，所经诖误，更不推穷。三镇诸军，已申严令，不得焚烧庐<br /><br />&nbsp;&nbsp;&nbsp;&nbsp;舍，剽掠马牛，但仰所在生灵，各安耕织。予恭行天罚，罪止元凶，已外归明，<br /><br />&nbsp;&nbsp;&nbsp;&nbsp;一切不问，凡尔士众，咸谅予怀。”）帝御亲军南征。庚子，至持荩梁祖令其<br /><br />&nbsp;&nbsp;&nbsp;&nbsp;将徐仁浦将兵五百，夜入邢州。张承业、李存璋以三镇步兵攻邢州，遣周德威、<br /><br />&nbsp;&nbsp;&nbsp;&nbsp;史建瑭将三千骑，长驱至澶魏，帝与李嗣源率亲军继进。<br /><br />&nbsp;&nbsp;&nbsp;&nbsp;二月戊午，师次洹水，周德威进至临河。己未，魏帅罗周翰出兵五千，塞石<br /><br />&nbsp;&nbsp;&nbsp;&nbsp;灰窑口，周德威以骑掩击，迫入观音门。是日，王师迫魏州，帝舍于狄公祠西。<br /><br />&nbsp;&nbsp;&nbsp;&nbsp;周翰闭壁自固，帝军攻之，其城几陷。帝叹曰：“予为儿童时，从先王渡河，今<br /><br />&nbsp;&nbsp;&nbsp;&nbsp;其忘矣。方春桃花水满，思一观之，谁从予者？”癸亥，帝观河于黎阳。是时，<br /><br />&nbsp;&nbsp;&nbsp;&nbsp;梁祖发兵万余将渡河，闻王师至，弃舟而退。黎阳都将张从楚、曹儒以部下兵三<br /><br />&nbsp;&nbsp;&nbsp;&nbsp;千人来降，立其军为左右匡霸使。乙丑，周德威自临清徇地贝郡，攻博州，下东<br /><br />&nbsp;&nbsp;&nbsp;&nbsp;武、朝城。时澶州刺史张可臻弃城而遁，遂攻黎阳，下临河、淇门。庚午，梁祖<br /><br />&nbsp;&nbsp;&nbsp;&nbsp;在洛，闻王师将攻河阳，率亲军屯白马坡。壬申，帝下令班师。帝至赵州，王F<br /><br />&nbsp;&nbsp;&nbsp;&nbsp;迎谒。翼日，大飨诸军。壬午，帝发赵州，归晋阳，留周德威戍赵州。<br /><br />&nbsp;&nbsp;&nbsp;&nbsp;三月己丑，镇、定州各遣使言幽州刘守光凶c之状，请推为尚父，以稔其恶。<br /><br />&nbsp;&nbsp;&nbsp;&nbsp;乙未，帝至晋阳宫，召监军张承业诸将等议幽州之事，乃遣牙将戴汉超赍墨制并<br /><br />&nbsp;&nbsp;&nbsp;&nbsp;六镇书，推刘守光为尚书令、尚父；守光由是凶炽日甚，遂邀六镇奉册。<br /><br />&nbsp;&nbsp;&nbsp;&nbsp;五月，六镇使至幽州，梁使亦集。（《通鉴考异》引《庄宗实录》云：三月<br /><br />&nbsp;&nbsp;&nbsp;&nbsp;己丑，镇州遣押衙刘光业至，言刘守光凶淫纵毒，欲自尊大，请稔其恶以咎之，<br /><br />&nbsp;&nbsp;&nbsp;&nbsp;推为尚父。乙未，上至晋阳宫，召张承业诸将等议讨燕之谋，诸将亦云宜稔其恶。<br /><br />&nbsp;&nbsp;&nbsp;&nbsp;上令押衙戴汉超持墨制及六镇书如幽州，其辞曰：“天v八年三月二十七日，天<br /><br />&nbsp;&nbsp;&nbsp;&nbsp;德军节度使宋瑶、振武节度使周德威、昭义节度使李嗣昭、易定节度使王处直、<br /><br />&nbsp;&nbsp;&nbsp;&nbsp;镇州节度使王F、河东节度使尚书令晋王谨奉册进卢龙横海等军节度、检校大尉、<br /><br />&nbsp;&nbsp;&nbsp;&nbsp;中书令、燕王为尚书令、尚父。”五月，六镇使至，汴使亦集。六月，守光令有<br /><br />&nbsp;&nbsp;&nbsp;&nbsp;司定尚父、采访使议。）是月，梁祖遣都招讨使杨师厚将兵三万屯邢州，帝令李<br /><br />&nbsp;&nbsp;&nbsp;&nbsp;嗣昭出师掠相、卫而还。<br /><br />&nbsp;&nbsp;&nbsp;&nbsp;秋七月，帝会王F于承天军。F，武皇之友也，帝奉之尽敬，捧卮酒为寿，<br /><br />&nbsp;&nbsp;&nbsp;&nbsp;F亦捧酒~帝。F幼子昭诲从行，因许为婚。八月甲子，幽州刘守光c称大燕<br /><br />&nbsp;&nbsp;&nbsp;&nbsp;皇帝，年号应天。九月庚子，梁祖将亲军自洛渡河而北，至相州，闻帝军未出，<br /><br />&nbsp;&nbsp;&nbsp;&nbsp;乃止。十月，幽州刘守光杀帝之行人李承勋，忿其不行朝礼也。<br /><br />&nbsp;&nbsp;&nbsp;&nbsp;十一月辛丑，燕人侵易、定，王处直来告难。十二月甲子，帝遣周德威、刘<br /><br />&nbsp;&nbsp;&nbsp;&nbsp;光浚、李嗣源及诸将率蕃汉之兵发晋阳，伐刘守光于幽州。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,93733);">加入书签</a><a
                        href="93708.html">上一页</a>&larr;<a href="index.html">返回列表</a>&rarr;<a
                            href="93737.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "93708.html"; var next_page = "93737.html"; var index_page = "index.html"; var sortid = "9"; var article_id = "544"; var chapter_id = "93733"; var articlename = "旧五代史"; var chaptername = " 卷二十七（唐书） 庄宗纪一"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>