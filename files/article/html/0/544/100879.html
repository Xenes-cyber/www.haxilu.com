<!DOCTYPE html>
<html>
<head>
<meta charset="gbk" />
<title>旧五代史- 卷一百三十九 志一-在线阅读-哈西文学网</title>
<meta name="keywords" content="薛居正，旧五代史， 卷一百三十九 志一全文， 卷一百三十九 志一在线阅读 哈西文学网" />
<meta name="description" content="哈西文学网提供薛居正的旧五代史  卷一百三十九 志一全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100879.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100879.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷一百三十九 志一</h1>
            <div class="link xb">
                <a href="100878.html">上一页</a>&larr;<a href="index.html">返回列表</a>&rarr;<a
                    href="100880.html">下一页</a></div>			
            <div id="BookText">&nbsp;&nbsp;&nbsp;&nbsp;◎天文志<br /><br />&nbsp;&nbsp;&nbsp;&nbsp;（案：《天文志序》原本阙佚，然其日食、星变诸门，事迹具存，较《欧阳<br /><br />&nbsp;&nbsp;&nbsp;&nbsp;史・司天考》为详备。今考《五代会要》所载星变、物异诸门，与《司天考》互<br /><br />&nbsp;&nbsp;&nbsp;&nbsp;有详略。盖五代典章散佚，各记所闻，未能画一也。参考诸书，当以是书为得其<br /><br />&nbsp;&nbsp;&nbsp;&nbsp;实焉。）<br /><br />&nbsp;&nbsp;&nbsp;&nbsp;日食<br /><br />&nbsp;&nbsp;&nbsp;&nbsp;梁太祖乾化元年，正月丙戌朔，日有食之。时言事者多引汉高祖末年日食于<br /><br />&nbsp;&nbsp;&nbsp;&nbsp;岁首，梁祖甚恶之，于是素服避正殿，百官各守本司。是日，有司奏：“云初阴<br /><br />&nbsp;&nbsp;&nbsp;&nbsp;晦，事同不食。”百僚奉表称贺。<br /><br />&nbsp;&nbsp;&nbsp;&nbsp;末帝龙德三年，十月辛未朔，日有食之。<br /><br />&nbsp;&nbsp;&nbsp;&nbsp;唐庄宗同光三年，四月癸亥朔，时有司奏：“日食在卯，主岁大旱。”<br /><br />&nbsp;&nbsp;&nbsp;&nbsp;明宗天成元年，八月乙酉朔，日有食之。二年，八月己卯朔，日有食之。<br /><br />&nbsp;&nbsp;&nbsp;&nbsp;三年，二月丁丑朔，日食。其日阴云不见，百官称贺。<br /><br />&nbsp;&nbsp;&nbsp;&nbsp;长兴元年，六月癸巳朔，日食。其日阴冥不见，至夕大雨。二年，十一月甲<br /><br />&nbsp;&nbsp;&nbsp;&nbsp;申朔，先是，司天奏：“朔日合食二分，伏缘所食微少，太阳光影相铄，伏恐不<br /><br />&nbsp;&nbsp;&nbsp;&nbsp;辨亏阙，请其日不入阁。百官守司。”从之。<br /><br />&nbsp;&nbsp;&nbsp;&nbsp;晋高祖天福二年，正月乙卯，先是，司天奏：“正月二日，太阳亏食，宜避<br /><br />&nbsp;&nbsp;&nbsp;&nbsp;正殿，开诸营门，盖藏兵器，半月不宜用军。”是日太阳亏，十分内食三分，在<br /><br />&nbsp;&nbsp;&nbsp;&nbsp;尾宿十七度。日出东方，以带食三分，渐生，至卯时复满。三年，正月戊申朔，<br /><br />&nbsp;&nbsp;&nbsp;&nbsp;司天先奏，其日日食。至是日不食，内外称贺。四年，七月庚子朔，时中书门下<br /><br />&nbsp;&nbsp;&nbsp;&nbsp;奏：“谨按旧礼：日有变，天子素服避正殿，太史以所司救日于社，陈五兵、五<br /><br />&nbsp;&nbsp;&nbsp;&nbsp;鼓、五麾，东戟西矛，南弩北J，中央置鼓，服从其位，百职废务，素服守司，<br /><br />&nbsp;&nbsp;&nbsp;&nbsp;重列于庭，每等异位，向日而立，明复而止。今所司法物，咸不能具，去岁正旦<br /><br />&nbsp;&nbsp;&nbsp;&nbsp;日食，唯谨藏兵仗，皇帝避正殿素食，百官守司。今且欲依近礼施行。”从之。<br /><br />&nbsp;&nbsp;&nbsp;&nbsp;七年，四月甲寅朔，是日百官守司，太阳不食，上表称贺。八年，四月戊申朔，<br /><br />&nbsp;&nbsp;&nbsp;&nbsp;日有食之。<br /><br />&nbsp;&nbsp;&nbsp;&nbsp;少帝开运元年，九月庚午朔，日有食之。二年，八月甲子朔，日有食之。三<br /><br />&nbsp;&nbsp;&nbsp;&nbsp;年，二月壬戌朔，日有食之。<br /><br />&nbsp;&nbsp;&nbsp;&nbsp;汉隐帝乾v三年，十一月甲子朔，日有食之。<br /><br />&nbsp;&nbsp;&nbsp;&nbsp;周太祖广顺二年，四月丙戌朔，日有食之。<br /><br />&nbsp;&nbsp;&nbsp;&nbsp;月食<br /><br />&nbsp;&nbsp;&nbsp;&nbsp;梁太祖开平四年，十二月十四日夜，先是，司天奏：“是日月食，不宜用兵。”<br /><br />&nbsp;&nbsp;&nbsp;&nbsp;时王景仁方总大军北伐，追之不及。至五年正月二日，果为后唐庄宗大败于柏乡。<br /><br />&nbsp;&nbsp;&nbsp;&nbsp;唐庄宗同光三年，三月戊申，月食。九月甲辰，月食。<br /><br />&nbsp;&nbsp;&nbsp;&nbsp;明宗天成三年，十二月乙卯，月食。四年，六月癸丑望，月食。十二月庚戌，<br /><br />&nbsp;&nbsp;&nbsp;&nbsp;月食。<br /><br />&nbsp;&nbsp;&nbsp;&nbsp;晋高祖天福二年，七月丙寅，月食。五年，十一月丁丑，月食鹑首之分。<br /><br />&nbsp;&nbsp;&nbsp;&nbsp;少帝开运元年，三月戊子，月食。九月丙戌，月食。<br /><br />&nbsp;&nbsp;&nbsp;&nbsp;汉高祖天福十二年，十二月乙未，月食。<br /><br />&nbsp;&nbsp;&nbsp;&nbsp;周世宗显德三年，正月戊申，月食。五年，十一月辛未，月食。<br /><br />&nbsp;&nbsp;&nbsp;&nbsp;◎月晕<br /><br />&nbsp;&nbsp;&nbsp;&nbsp;唐明宗天成元年，十一月，月晕匝火、木。<br /><br />&nbsp;&nbsp;&nbsp;&nbsp;◎彗孛<br /><br />&nbsp;&nbsp;&nbsp;&nbsp;梁太祖乾化二年，四月甲戌夜，彗见于灵台之西。<br /><br />&nbsp;&nbsp;&nbsp;&nbsp;唐明宗天成三年，十月庚午夜，西南有孛，长丈余，东南指，在牛五度。<br /><br />&nbsp;&nbsp;&nbsp;&nbsp;末帝清泰三年，九月己丑，彗出虚、危，长尺余，形细微，经天垒、哭星。<br /><br />&nbsp;&nbsp;&nbsp;&nbsp;晋高祖天福六年，九月，有彗星长丈余。八年，十月庚戌夜，有彗见于东方，<br /><br />&nbsp;&nbsp;&nbsp;&nbsp;西指，尾长一丈，在角九度。<br /><br />&nbsp;&nbsp;&nbsp;&nbsp;周太祖显德三年，正月壬戌夜，有星孛于参角，其芒指于东南。<br /><br />&nbsp;&nbsp;&nbsp;&nbsp;◎五星凌犯<br /><br />&nbsp;&nbsp;&nbsp;&nbsp;梁太祖开平二年，正月乙亥，岁星犯月。<br /><br />&nbsp;&nbsp;&nbsp;&nbsp;乾化二年，五月壬戌，荧惑犯心大星，去心四度，顺行。占曰：“心为帝王<br /><br />&nbsp;&nbsp;&nbsp;&nbsp;之星。”其年六月五日，帝崩。<br /><br />&nbsp;&nbsp;&nbsp;&nbsp;唐庄宗同光二年，八月戊子，荧惑犯星。三年，三月丙申，荧惑犯上相。四<br /><br />&nbsp;&nbsp;&nbsp;&nbsp;月甲申，荧惑犯左执法。六月丙寅，岁犯右执法。九月己亥，荧惑在江东犯第一<br /><br />&nbsp;&nbsp;&nbsp;&nbsp;星。（案《欧阳史》：九月丙辰，太白、岁相犯。是书不载，疑有阙文。）<br /><br />&nbsp;&nbsp;&nbsp;&nbsp;明宗天成元年，八月癸卯，太白犯心大星。辛亥，荧惑犯上将。<br /><br />&nbsp;&nbsp;&nbsp;&nbsp;九月庚午，荧惑犯右执法，已卯，荧惑犯左执法。十月戊子，荧惑犯上相。<br /><br />&nbsp;&nbsp;&nbsp;&nbsp;十二月，荧惑犯氐。二年，正月甲戌，荧惑、岁相犯。二月辛卯，荧惑犯键闭。<br /><br />&nbsp;&nbsp;&nbsp;&nbsp;三月，荧惑犯上相。六月辛丑，荧惑犯房。九月壬子，岁犯房。<br /><br />&nbsp;&nbsp;&nbsp;&nbsp;三年，正月壬申，太白、荧惑合于奎。闰八月癸卯，荧惑犯上相。乙卯，荧<br /><br />&nbsp;&nbsp;&nbsp;&nbsp;惑犯右执法。庚午，太白犯左执法。九月庚辰，镇、岁合于箕。辛巳，太白、荧<br /><br />&nbsp;&nbsp;&nbsp;&nbsp;惑合于轸。十二月壬寅，荧惑犯房，太白、岁相犯于斗。四年，三月壬辰，岁犯<br /><br />&nbsp;&nbsp;&nbsp;&nbsp;牛。九月丙子，荧惑入哭星。<br /><br />&nbsp;&nbsp;&nbsp;&nbsp;长兴元年，六月乙卯，太白犯天樽。十一月壬戌，荧惑犯氐。十二月丙辰，<br /><br />&nbsp;&nbsp;&nbsp;&nbsp;荧惑犯天江。二年，正月乙亥，太白犯羽林。四月甲寅，荧惑犯羽林。八月，辰<br /><br />&nbsp;&nbsp;&nbsp;&nbsp;犯端门。十一月丙戌，太白犯键闭。三年，四月庚辰，荧惑犯积尸。九月庚寅，<br /><br />&nbsp;&nbsp;&nbsp;&nbsp;太白犯哭星。十一月己亥，太白犯壁垒。四年，八月己未，五鼓三筹，荧惑近天<br /><br />&nbsp;&nbsp;&nbsp;&nbsp;高星，岁星近司怪，太白近轩辕大星。（案《欧阳史》：九月辛巳，太白犯右执<br /><br />&nbsp;&nbsp;&nbsp;&nbsp;法。是书不载。）<br /><br />&nbsp;&nbsp;&nbsp;&nbsp;末帝清泰元年，六月甲戌，太白犯右执法。<br /><br />&nbsp;&nbsp;&nbsp;&nbsp;晋高祖天福元年，三月壬子，荧惑犯积尸。四年，四月辛巳，太白犯东井北<br /><br />&nbsp;&nbsp;&nbsp;&nbsp;辕。甲申，太白犯五诸侯。五月丁未，太白犯舆鬼中星。六年，八月辛卯，太白<br /><br />&nbsp;&nbsp;&nbsp;&nbsp;犯轩辕。九月己卯，荧惑犯上将。八年，八月丙子，荧惑犯右掖。十月丙辰，荧<br /><br />&nbsp;&nbsp;&nbsp;&nbsp;惑犯进贤。<br /><br />&nbsp;&nbsp;&nbsp;&nbsp;开运元年，二月壬戌，太白犯昴。己巳，荧惑犯天钥。四月丁巳，太白犯五<br /><br />&nbsp;&nbsp;&nbsp;&nbsp;诸侯。七月甲申，太白犯东井。八月甲辰，荧惑入南斗。十月壬戌，荥惑犯哭星。<br /><br />&nbsp;&nbsp;&nbsp;&nbsp;（案：此条《欧阳史》不载。）十二月，太白犯辰。二年，八月甲戌，岁犯东井。<br /><br />&nbsp;&nbsp;&nbsp;&nbsp;九月甲寅，太白犯南斗魁。十一月甲午朔，太白犯哭星。<br /><br />&nbsp;&nbsp;&nbsp;&nbsp;汉天福十二年，十月己丑，太白犯亢距星。<br /><br />&nbsp;&nbsp;&nbsp;&nbsp;乾v元年，八月己丑，镇星入太微西垣。戊戌，岁犯右执法。十月丁丑，岁<br /><br />&nbsp;&nbsp;&nbsp;&nbsp;犯左执法。二年，九月壬寅，太白犯右执法。庚戌，太白犯镇。丁卯，太白犯岁。<br /><br />&nbsp;&nbsp;&nbsp;&nbsp;十一月，镇星始出太微之左掖门。自元年八月己丑，镇星入太微垣，犯上将、左<br /><br />&nbsp;&nbsp;&nbsp;&nbsp;右执法、内屏、谒者，勾己往来，凡四百四十三日方出左掖。三年，六月乙卯，<br /><br />&nbsp;&nbsp;&nbsp;&nbsp;镇犯左掖。七月甲申，荧惑犯司怪。八月癸卯，太白犯房。庚戌，太白犯心大星。<br /><br />&nbsp;&nbsp;&nbsp;&nbsp;十月辛酉，太白犯岁。<br /><br />&nbsp;&nbsp;&nbsp;&nbsp;周广顺元年，二月丁巳，岁犯咸池。己未，荧惑犯五诸侯。三月甲子，岁守<br /><br />&nbsp;&nbsp;&nbsp;&nbsp;心。己卯，荧惑犯鬼。壬午，荧惑犯天户。四月甲午，岁犯钩钤。二年七月，荧<br /><br />&nbsp;&nbsp;&nbsp;&nbsp;惑犯井钺。八月乙未，荧惑犯天樽。九月辛酉，荧惑犯鬼。庚辰，荧惑掩右执法。<br /><br />&nbsp;&nbsp;&nbsp;&nbsp;十月壬辰，太白犯进贤。三年，四月乙丑，荧惑犯灵台。五月辛巳，荧惑犯上将。<br /><br />&nbsp;&nbsp;&nbsp;&nbsp;显德六年，六月庚子，荧惑与心大星合度，光芒相射。先是，荧惑勾己于房、<br /><br />&nbsp;&nbsp;&nbsp;&nbsp;心间，凡数月，至是与心大星合度，是夜顺行。（案：此条《欧阳史》不载。）<br /><br />&nbsp;&nbsp;&nbsp;&nbsp;◎星昼见<br /><br />&nbsp;&nbsp;&nbsp;&nbsp;唐同光三年，六月己巳，太白昼见。<br /><br />&nbsp;&nbsp;&nbsp;&nbsp;天成元年，七月庚申，太白昼见。<br /><br />&nbsp;&nbsp;&nbsp;&nbsp;长兴二年，五月己亥，岁星昼见。闰五月己巳，岁星昼见。八月戊子，太白<br /><br />&nbsp;&nbsp;&nbsp;&nbsp;昼见。三年，十月壬申，太白昼见。四年，五月癸卯，太白昼见。<br /><br />&nbsp;&nbsp;&nbsp;&nbsp;清泰元年，五月己未，太白昼见。<br /><br />&nbsp;&nbsp;&nbsp;&nbsp;汉天福十三年，四月丙子，太白昼见。<br /><br />&nbsp;&nbsp;&nbsp;&nbsp;乾v二年，四月壬午，太白昼见，<br /><br />&nbsp;&nbsp;&nbsp;&nbsp;周广顺二年，二月庚寅，太白经天。<br /><br />&nbsp;&nbsp;&nbsp;&nbsp;◎流星<br /><br />&nbsp;&nbsp;&nbsp;&nbsp;梁乾化元年，十一月甲辰，东方有流星如数升器，出毕宿口，曳光三丈余，<br /><br />&nbsp;&nbsp;&nbsp;&nbsp;有声如雷。<br /><br />&nbsp;&nbsp;&nbsp;&nbsp;唐长兴二年，九月丙戌夜，二鼓初，东北方有小流星入北斗魁灭。至五鼓初，<br /><br />&nbsp;&nbsp;&nbsp;&nbsp;西北方次北有流星，状如半升器，初小后大，速流如奎灭。尾迹凝天，屈曲似云<br /><br />&nbsp;&nbsp;&nbsp;&nbsp;而散，光明烛地。又东北有流星如大桃，出下台星，西北速流，至斗柄第三星旁<br /><br />&nbsp;&nbsp;&nbsp;&nbsp;灭。五鼓后至明，中天及四方有小流星百余，流注交横。<br /><br />&nbsp;&nbsp;&nbsp;&nbsp;应顺元年春，二月辛未夜，有大星如五升器，流于东北，有声如雷。<br /><br />&nbsp;&nbsp;&nbsp;&nbsp;清泰元年，九月辛丑夜，五鼓初，有大星如五斗器而南流，尾迹长数丈，赤<br /><br />&nbsp;&nbsp;&nbsp;&nbsp;色，移时盘屈如龙形，蹙缩如二铧，相斗而散。又一星稍小，东流，有尾迹，凝<br /><br />&nbsp;&nbsp;&nbsp;&nbsp;成白气，食顷方散。<br /><br />&nbsp;&nbsp;&nbsp;&nbsp;晋天福三年，三月壬申夜，四鼓后，东方有大流星，状如三升器，其色白，<br /><br />&nbsp;&nbsp;&nbsp;&nbsp;长尺余，屈曲流出河鼓星东三尺，流丈余灭。<br /><br />&nbsp;&nbsp;&nbsp;&nbsp;周显德元年，正月庚寅，子夜后，东北有大星坠，有声如雷，牛马震骇，六<br /><br />&nbsp;&nbsp;&nbsp;&nbsp;街鼓人方寐而惊，以为晓鼓，乃齐伐鼓以应之，至曙方知之。三月，高平之役，<br /><br />&nbsp;&nbsp;&nbsp;&nbsp;战之前夕，有大流星如日，流行数丈，坠于贼营之所。<br /><br />&nbsp;&nbsp;&nbsp;&nbsp;◎云气<br /><br />&nbsp;&nbsp;&nbsp;&nbsp;梁开平二年，三月丁丑夜，月有苍白晕，又有白气如人形十余，皆东向，出<br /><br />&nbsp;&nbsp;&nbsp;&nbsp;于晕内。九月乙酉，平旦，西方有气如人形甚众，皆若俯伏之状，经刻乃散。<br /><br />&nbsp;&nbsp;&nbsp;&nbsp;唐同光三年，日有背气，凡十二。三年，九月丁未夜，遍天阴云，北方有声<br /><br />&nbsp;&nbsp;&nbsp;&nbsp;如雷，四面鸡雉皆g，俗谓之“天狗落”。是岁，日有背气，凡十三。是月，司<br /><br />&nbsp;&nbsp;&nbsp;&nbsp;天监奏：“自七月三日阴云大雨，至九月十八日后方晴，三辰行度灾祥，数日不<br /><br />&nbsp;&nbsp;&nbsp;&nbsp;见。”闰十二月庚午，日有黑气，似日，交相错磨，测在室十度。<br /><br />&nbsp;&nbsp;&nbsp;&nbsp;天成二年，十二月壬辰，西方有赤气，如火焰焰，约二千里。占者云“不出<br /><br />&nbsp;&nbsp;&nbsp;&nbsp;二年，其下当有大兵。”<br /><br />&nbsp;&nbsp;&nbsp;&nbsp;长兴三年，六月，司天监奏：“自月初至月终，每夜阴云蔽天，不辨星月。”<br /><br />&nbsp;&nbsp;&nbsp;&nbsp;应顺元年，四月九日，白虹贯日，是时闵帝遇害。<br /><br />&nbsp;&nbsp;&nbsp;&nbsp;晋天福初，高祖将建义于太原，日傍多有五色云，如莲芰之状。二年，正月<br /><br />&nbsp;&nbsp;&nbsp;&nbsp;丙辰，一鼓初，北方有赤气，向西至戌亥地，东北至丑地已来向北，阔三丈余，<br /><br />&nbsp;&nbsp;&nbsp;&nbsp;状如火光。赤气内见紫微宫共北斗诸星，其气乍明乍暗。至三点后，后有白气数<br /><br />&nbsp;&nbsp;&nbsp;&nbsp;条，相次西行，直至三鼓后散。<br /><br />&nbsp;&nbsp;&nbsp;&nbsp;汉乾v二年十二月，日晕三重，上有背气。<br /><br />&nbsp;&nbsp;&nbsp;&nbsp;周显德三年，十二月庚午，白虹贯日，气晕勾环。</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100879);">加入书签</a><a
                        href="100878.html">上一页</a>&larr;<a href="index.html">返回列表</a>&rarr;<a
                            href="100880.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100878.html"; var next_page = "100880.html"; var index_page = "index.html"; var sortid = "9"; var article_id = "544"; var chapter_id = "100879"; var articlename = "旧五代史"; var chaptername = " 卷一百三十九 志一"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>