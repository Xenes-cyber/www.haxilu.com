<!DOCTYPE html>
<html>
<head>
<meta charset="gbk" />
<title>旧五代史- 卷八十八（晋书） 列传三-在线阅读-哈西文学网</title>
<meta name="keywords" content="薛居正，旧五代史， 卷八十八（晋书） 列传三全文， 卷八十八（晋书） 列传三在线阅读 哈西文学网" />
<meta name="description" content="哈西文学网提供薛居正的旧五代史  卷八十八（晋书） 列传三全文在线阅读和下载" />
<link href="/themes/yssm/base.css" rel="stylesheet">
<script src="/themes/yssm/base.js" type="text/javascript"></script>
<meta http-equiv="Cache-Control" content="no-transform"/>
<meta http-equiv="Cache-Control" content="no-siteapp"/>
<meta name="mobile-agent" content="format=html5;url=http://m.haxilu.com/yuedu/544/100394.html">
<script type="text/javascript" src="/js/uaredirect.js"></script>
<script type="text/javascript">uaredirect('http://m.haxilu.com/yuedu/544/100394.html');</script>
</head>
<body>
<div id="wrapper">
<div id="header">
    <div id="topbar">
        <div class="hd">
            <div class="share"><em>您可以按“CRTL+D”将“哈西文学网”加入收藏夹！或分享到：</em><script>share();</script></div>
            <div class="usercss"><script>user();</script></div>
        </div>
    </div>
    <div id="subnav">
        <div class="hd">
            <p>
               <a href="/">首页</a>┊<a href="/xiaoshuo/1/1.htm">玄幻魔法</a>┊<a href="/xiaoshuo/2/1.htm">武侠修真</a>┊<a href="/xiaoshuo/3/1.htm">都市言情</a>┊<a href="/xiaoshuo/4/1.htm">历史军事</a>┊<a href="/xiaoshuo/5/1.htm">侦探推理</a>┊<a href="/xiaoshuo/6/1.htm">网游动漫</a>┊<a href="/xiaoshuo/7/1.htm">科幻小说</a>┊<a href="/xiaoshuo/8/1.htm">恐怖灵异</a>┊<a href="/xiaoshuo/9/1.htm">其他类型</a>┊<a href="/xiaoshuo/10/1.htm">肉文辣文</a>┊<a href="/modules/article/index.php?fullflag=1">全本小说</a>┊</p>
        </div>
    </div>
    <div id="headbar">
        <div class="hd">
            <div class="logo">
                <a href="">哈西文学网</a></div>
           <form class="searchwrap" name="ssform" action="http://zhannei.baidu.com/cse/search" method="get" target="_blank">
   <input type="hidden" name="s" value="147557926021502215580">
<input type="text" name="q" id="searchkey" class="search-text" style="width:278px" />          
<input class="search-submit" type="submit" value="搜索" /> 
</form>	
			
<ul id="head-plus">
<li><a href="/modules/article/index.php?fullflag=1"><i class="ui-icon new-icon"></i>全本<br />小说</a></li><li><a href="/top/lastupdate/1.htm"><i class="ui-icon new-icon"></i>最近<br />更新</a></li><li><a href="/top/postdate/1.htm"><i class="ui-icon top-icon"></i>全部<br />小说</a></li><li><a href="/userdetail.php"><i class="ui-icon new-icon"></i>会员<br />中心</a></li><li><a href="/modules/article/newarticle.php"><i class="ui-icon new-icon"></i>发表<br />新作</a>
</li>
</ul>
        </div>
    </div>
</div> 
    <div class="crumbs">
        <div class="fl"><span>当前位置：</span><a href="/">首页</a> &gt; <a href="/xiaoshuo/9/1.htm">文学名著</a>
        &gt; 旧五代史</div>
		<div class="fr"><a id="add-bookcase" href="javascript:void(0)" onClick="addbookcase(544,0);">加入书架</a>|<a id="book-vote" href="javascript:void(0)" onClick="vote(544);">投推荐票</a>|<a id="err-report" href="javascript:void(0)" onClick="report('旧五代史出错啦!');">错误举报</a>|<a href="https://www.haxi88.com/files/article/info/0/544.htm" target="_blank">txt全集下载</a></div>
	</div>
    <div id="container">
        <div class="bookset">
            <script>bookset();</script>
        </div>
        <div class="clr"></div>
        <div class="article" id="main">
		<div class="inner" id="BookCon">		    
            <h1> 卷八十八（晋书） 列传三</h1>
            <div class="link xb">
                <a href="100376.html">上一页</a>&larr;<a href="index.html">返回列表</a>&rarr;<a
                    href="100410.html">下一页</a></div>			
            <div id="BookText">&nbsp;&nbsp;&nbsp;&nbsp;景延广，字航川，陕州人也。父建，累赠太尉。延广少习射，以挽强见称。<br /><br />&nbsp;&nbsp;&nbsp;&nbsp;梁开平中，邵王朱友诲节制于陕，召置麾下，友诲坐谋乱，延广窜而获免。后事<br /><br />&nbsp;&nbsp;&nbsp;&nbsp;华州连帅尹皓，皓引荐列校，隶于汴军，从王彦章拒庄宗于河上。及中都之败，<br /><br />&nbsp;&nbsp;&nbsp;&nbsp;彦章见擒，而延广被数创，归于汴。<br /><br />&nbsp;&nbsp;&nbsp;&nbsp;唐天成中，明宗幸夷门，会朱守殷拒命，寻平之。延广以军校连坐，将弃市。<br /><br />&nbsp;&nbsp;&nbsp;&nbsp;高祖时为六军副使，掌其事，见而惜之，乃密遣遁去，寻收为客将。及张敬达之<br /><br />&nbsp;&nbsp;&nbsp;&nbsp;围晋阳，高祖付以戎事，甚有干城之功。高祖即位，授侍卫步军都指挥使、检校<br /><br />&nbsp;&nbsp;&nbsp;&nbsp;司徒，遥领果州团练使，转检校太保，领夔州节度使。四年，出镇滑台。五年，<br /><br />&nbsp;&nbsp;&nbsp;&nbsp;加检校太傅，移镇陕府。六年，召为侍卫马步都虞候，移镇河阳。七年，转侍卫<br /><br />&nbsp;&nbsp;&nbsp;&nbsp;亲军都指挥使、检校太尉。其年夏，高祖晏驾，延广与宰臣冯道等承顾命，以少<br /><br />&nbsp;&nbsp;&nbsp;&nbsp;帝为嗣。既发丧，都人不得偶语，百官赴临，未及内门，皆令下马，由是有骄暴<br /><br />&nbsp;&nbsp;&nbsp;&nbsp;之失。少帝既嗣位，延广独以为己功，寻加同平章事，弥有矜伐之色。朝廷遣使<br /><br />&nbsp;&nbsp;&nbsp;&nbsp;告哀契丹，无表致书，去臣称孙。契丹怒，遣使来让，延广乃奏令契丹回国使乔<br /><br />&nbsp;&nbsp;&nbsp;&nbsp;荣（《契丹国志》：先是，河阳牙将乔荣从赵延寿入辽，辽帝以为回国使，置邸<br /><br />&nbsp;&nbsp;&nbsp;&nbsp;大梁。至是，景延广说帝囚荣于狱，凡辽国贩易在晋境者，皆杀之，夺其货。大<br /><br />&nbsp;&nbsp;&nbsp;&nbsp;臣皆言辽国不可负，乃释荣，慰赐而遣之。）告契丹曰：“先帝则北朝所立，今<br /><br />&nbsp;&nbsp;&nbsp;&nbsp;上则中国自策，为邻为孙则可，无臣之理。”且言：“晋朝有十万口横磨剑，翁<br /><br />&nbsp;&nbsp;&nbsp;&nbsp;若要战则早来，他日不禁孙子，则取笑天下，当成后悔矣。”由是与契丹立敌，<br /><br />&nbsp;&nbsp;&nbsp;&nbsp;干戈日寻。初，高祖在位时，宣借杨光远骑兵数百，延广请下诏遣还，光远由此<br /><br />&nbsp;&nbsp;&nbsp;&nbsp;忿延广，怨朝廷，遣使泛海构衅。<br /><br />&nbsp;&nbsp;&nbsp;&nbsp;天福八年十二月，契丹乃南牧。九年正月，陷甘陵，河北储蓄悉在其郡。少<br /><br />&nbsp;&nbsp;&nbsp;&nbsp;帝大骇，亲率六师，进驻澶渊。延广为上将，凡六师进退，皆出胸臆，少帝亦不<br /><br />&nbsp;&nbsp;&nbsp;&nbsp;能制，众咸惮而忌之。契丹既至城下，使人宣言曰：“景延广唤我来相杀，何不<br /><br />&nbsp;&nbsp;&nbsp;&nbsp;急战！”一日，高行周与蕃军相遇于近郊，以众寡不敌，急请济师，延广勒兵不<br /><br />&nbsp;&nbsp;&nbsp;&nbsp;出，是日行周幸而获免。及契丹退，延广犹闭栅自固，士大夫曰：“昔与契丹绝<br /><br />&nbsp;&nbsp;&nbsp;&nbsp;好，言何勇也；今契丹至若是，气何惫也。”时延广在军，母凶问至，自澶渊津<br /><br />&nbsp;&nbsp;&nbsp;&nbsp;北移于津南，不信宿而复莅戎事，曾无戚容，下俚之士亦闻而恶之。时有太常丞<br /><br />&nbsp;&nbsp;&nbsp;&nbsp;王绪者，因使德州回，与延广有隙，因诬奏与杨光远通谋，遣吏絷于麾下，锻成<br /><br />&nbsp;&nbsp;&nbsp;&nbsp;其事。判官卢亿累劝解不从，寻有诏弃市，时甚冤之。少帝还京，尝幸其第，进<br /><br />&nbsp;&nbsp;&nbsp;&nbsp;献锡赉，有如酬酢，权宠恩渥，为一朝之冠。俄与宰臣桑维翰不协，少帝亦惮其<br /><br />&nbsp;&nbsp;&nbsp;&nbsp;难制，遂罢兵权，出为洛都留守、兼侍中。由是郁郁不得志，亦意契丹强盛，国<br /><br />&nbsp;&nbsp;&nbsp;&nbsp;家不济，身将危矣，但纵长夜饮，无复以夹辅为意。（《宋史・卢多逊传》：父<br /><br />&nbsp;&nbsp;&nbsp;&nbsp;亿。景延广镇天平，表亿掌书记，留守西洛，又为判官。时国用窘乏，取民财以<br /><br />&nbsp;&nbsp;&nbsp;&nbsp;助军。河南府计出二十万缗，延广欲并缘以图羡利，增为三十七万缗。亿谏曰：<br /><br />&nbsp;&nbsp;&nbsp;&nbsp;“公位兼将相，既富且贵，今国帑空竭，不得已而取资于民，公何忍利之乎！”<br /><br />&nbsp;&nbsp;&nbsp;&nbsp;延广惭而止。）<br /><br />&nbsp;&nbsp;&nbsp;&nbsp;开运三年冬，契丹渡滹水。诏遣屯孟津，将戒途，由府署正门而出，所乘马<br /><br />&nbsp;&nbsp;&nbsp;&nbsp;腾立不进，几坠于地，乃易乘而行，时以为不祥之甚。及王师降契丹，延广狼狈<br /><br />&nbsp;&nbsp;&nbsp;&nbsp;而还。时契丹主至安阳，遣别部队长率骑士数千，与晋兵相杂，趋河桥入洛，以<br /><br />&nbsp;&nbsp;&nbsp;&nbsp;取延广。戒曰：“如延广奔吴走蜀，便当追而致之。”时延广顾虑其家，未能引<br /><br />&nbsp;&nbsp;&nbsp;&nbsp;决。契丹既奄至，乃与从事阎丕轻骑谒契丹主于封丘，与丕俱见絷焉。（《辽史》：<br /><br />&nbsp;&nbsp;&nbsp;&nbsp;将军康祥执景延广来献。）延广曰：“丕，臣之从事也，以职相随，何罪而亦为<br /><br />&nbsp;&nbsp;&nbsp;&nbsp;缧囚？”契丹释之。因责延广曰：“致南北失欢，良由尔也。”乃召乔荣质证前<br /><br />&nbsp;&nbsp;&nbsp;&nbsp;事，凡有十焉。始荣将入蕃时，绐延广云：“某恐忽忘所达之语，请纪于翰墨。”<br /><br />&nbsp;&nbsp;&nbsp;&nbsp;延广信之，乃命吏备记其事。荣亦巧善事人者也，虑他日见诘，则执之以取<br /><br />&nbsp;&nbsp;&nbsp;&nbsp;信，因匿其文于衣中。至是，延广始以他语抗对，荣乃出其文以质之，延广顿为<br /><br />&nbsp;&nbsp;&nbsp;&nbsp;所屈。每服一事，则受牙筹一茎，此契丹法也。延广受至八茎，但以面伏地，契<br /><br />&nbsp;&nbsp;&nbsp;&nbsp;丹遂咄之，命锁延广臂，将送之北土。是日，至于陈桥民家草舍，延广惧燔灼之<br /><br />&nbsp;&nbsp;&nbsp;&nbsp;害，至夜分伺守者怠，则引手自扼其吭，寻卒焉。虽事已穷顿，人亦壮之，时年<br /><br />&nbsp;&nbsp;&nbsp;&nbsp;五十六。（《东都事略》：昝居润尝为枢密院小吏，景延广留守西京，补为右职。<br /><br />&nbsp;&nbsp;&nbsp;&nbsp;契丹犯京师，以兵围延广家。故吏悉避去，居润为全护其家，时论称之。）汉高<br /><br />&nbsp;&nbsp;&nbsp;&nbsp;祖登极，诏赠中书令。<br /><br />&nbsp;&nbsp;&nbsp;&nbsp;延广少时，尝泛洞庭湖，中流阻风，帆裂舵折，众大惧。顷之，舟人指波中<br /><br />&nbsp;&nbsp;&nbsp;&nbsp;曰：“贤圣来护，此必有贵人矣。”寻获济焉。竟位至将相，非偶然也。<br /><br />&nbsp;&nbsp;&nbsp;&nbsp;李彦韬，太原人也。少事邢州节度使阎宝为皂隶，宝卒，高祖收于帐下。及<br /><br />&nbsp;&nbsp;&nbsp;&nbsp;起义，以少帝留守北京，因留彦韬为腹心。历客将、牙门都校，以纤巧故，厚承<br /><br />&nbsp;&nbsp;&nbsp;&nbsp;委用。及少帝嗣位，授蔡州刺史，入为内客省使、宣徽南院使。未几，遥领寿州<br /><br />&nbsp;&nbsp;&nbsp;&nbsp;节度，充侍卫马军都指挥使、检校太保，俄改陈州节度使，典军如故。每在帝侧，<br /><br />&nbsp;&nbsp;&nbsp;&nbsp;升除将相，但与宦官近臣缔结，致外情不通，陷君于危亡之地。尝谓人曰：“朝<br /><br />&nbsp;&nbsp;&nbsp;&nbsp;廷所设文官将何用也。”且欲澄汰而除废之，则可知其辅弼之道也。及契丹犯阙，<br /><br />&nbsp;&nbsp;&nbsp;&nbsp;迁少帝于开封府。一日，少帝遣人急召彦韬，将与计事，彦韬辞不赴命，少帝怏<br /><br />&nbsp;&nbsp;&nbsp;&nbsp;恨久之，其负国辜君也如是。及少帝北迁，戎王遣彦韬从行，洎至蕃中，隶于国<br /><br />&nbsp;&nbsp;&nbsp;&nbsp;母帐下。永康王举兵攻国母，以伟王为前锋，国母发兵拒之，以彦韬为排阵使，<br /><br />&nbsp;&nbsp;&nbsp;&nbsp;彦韬降于伟王，伟王置之帐下，其后卒于幽州。<br /><br />&nbsp;&nbsp;&nbsp;&nbsp;张希崇，字德峰，幽州蓟县人也。父行简，假蓟州玉田令。希崇少通《左氏<br /><br />&nbsp;&nbsp;&nbsp;&nbsp;春秋》，复癖于吟咏。天v中，刘守光为燕帅，性惨酷，不喜儒士，希崇乃掷笔<br /><br />&nbsp;&nbsp;&nbsp;&nbsp;以自效，守光纳之，渐升为裨将。俄而守光败，唐庄宗命周德威镇其地，希崇以<br /><br />&nbsp;&nbsp;&nbsp;&nbsp;旧籍列于麾下，寻遣率偏师守平州。安巴坚南攻，陷其城，掠希崇而去。安巴坚<br /><br />&nbsp;&nbsp;&nbsp;&nbsp;询希崇，乃知其儒人也，因授元帅府判官，后迁卢龙军行军司马，继改蕃汉都提<br /><br />&nbsp;&nbsp;&nbsp;&nbsp;举使。天成初，契丹平州节度使卢文进南归，契丹以希崇继其任，遣腹心总边骑<br /><br />&nbsp;&nbsp;&nbsp;&nbsp;三百以监之。希崇莅事数岁，契丹主渐加宠信。一日，登郡楼私自计曰：“昔班<br /><br />&nbsp;&nbsp;&nbsp;&nbsp;仲升西戍，不敢擅还，以承诏故也。我今入关，断在胸臆，何恬安于不测之地而<br /><br />&nbsp;&nbsp;&nbsp;&nbsp;自滞耶！”乃召汉人部曲之翘楚者，谓曰：“我陷身此地，饮酪被毛，生不见其<br /><br />&nbsp;&nbsp;&nbsp;&nbsp;所亲，死为穷荒之鬼，南望山川，度日如岁，尔辈得无思乡者乎！”部曲皆泣下<br /><br />&nbsp;&nbsp;&nbsp;&nbsp;沾衣，且曰：“明公欲全部曲南去，善则善矣，如敌众何？”（《欧阳史》作“<br /><br />&nbsp;&nbsp;&nbsp;&nbsp;麾下皆言兵多不可俱亡，因劝希崇独去。”）希崇曰：“俟明日首领至牙帐，则<br /><br />&nbsp;&nbsp;&nbsp;&nbsp;先擒之，契丹无统领，其党必散。且平州去王帐千余里，待报至征兵，逾旬方及<br /><br />&nbsp;&nbsp;&nbsp;&nbsp;此，则我等已入汉界深矣，何用以众少为病！”众大喜。是日，希崇于郡斋之侧，<br /><br />&nbsp;&nbsp;&nbsp;&nbsp;坎隙地，贮石灰。明旦，首领与群从至，希崇饮以醇酎数钟，既醉，悉投于灰阱<br /><br />&nbsp;&nbsp;&nbsp;&nbsp;中毙焉。其徒营于北郭，遣人攻之，皆溃围奔去，希崇遂以管内生口二万余南归。<br /><br />&nbsp;&nbsp;&nbsp;&nbsp;唐明宗嘉之，授汝州防御使。希崇既之任，遣人迎母赴郡。母及境，希崇亲肩板<br /><br />&nbsp;&nbsp;&nbsp;&nbsp;舆行三十里，观者无不称叹。历二年，迁灵州两使留后。先是，灵州戍兵岁运粮<br /><br />&nbsp;&nbsp;&nbsp;&nbsp;经五百里，有剽攘之患。希崇乃告谕边士，广务屯田，岁余，军食大济。玺书褒<br /><br />&nbsp;&nbsp;&nbsp;&nbsp;之，因正授旄节。清泰中，希崇厌其杂俗，频表请觐，诏许之。至阙未久，朝廷<br /><br />&nbsp;&nbsp;&nbsp;&nbsp;以安边有闻，议内地处之，改州节度使。及高祖入洛，与契丹方有要盟，虑为<br /><br />&nbsp;&nbsp;&nbsp;&nbsp;其所取，乃复除灵武。希崇叹曰：“我应老于边城，赋分无所逃也。”因郁郁不<br /><br />&nbsp;&nbsp;&nbsp;&nbsp;得志，久而成疾，卒于任，时年五十二。希崇自小校累官至开府仪同三司、检校<br /><br />&nbsp;&nbsp;&nbsp;&nbsp;太尉，三历方面，封清河郡公，食邑二千户，赐靖边奉国忠义功臣，亦人生之荣<br /><br />&nbsp;&nbsp;&nbsp;&nbsp;盛者也。（《欧阳史》：赠太师。）<br /><br />&nbsp;&nbsp;&nbsp;&nbsp;希崇素朴厚，尤嗜书，莅事之余，手不释卷。不好酒乐，不蓄姬仆。祁寒盛<br /><br />&nbsp;&nbsp;&nbsp;&nbsp;暑，必俨具衣冠，厮养之辈，未尝闻亵慢之言。事母至谨，每食必侍立，俟盥漱<br /><br />&nbsp;&nbsp;&nbsp;&nbsp;毕方退，物议高之。性虽仁恕，或遇奸恶，则嫉之若仇。在州日，有民与郭氏<br /><br />&nbsp;&nbsp;&nbsp;&nbsp;为义子，自孩提以至成人，因愎戾不受训，遣之。郭氏夫妇相次俱死。郭氏有嫡<br /><br />&nbsp;&nbsp;&nbsp;&nbsp;子，已长，时郭氏诸亲与义子相约，云是亲子，欲分其财物，助而讼之，前后数<br /><br />&nbsp;&nbsp;&nbsp;&nbsp;政不能理，遂成疑狱。希崇览其诉，判云：“父在已离，母死不至。正称假子，<br /><br />&nbsp;&nbsp;&nbsp;&nbsp;孤二十年抚养之恩；傥曰亲儿，犯三千条悖逆之罪。颇为伤害名教，安敢理认田<br /><br />&nbsp;&nbsp;&nbsp;&nbsp;园！其生涯并付亲子，所讼人与朋奸者，委法官以律定刑。”闻者服其明。希崇<br /><br />&nbsp;&nbsp;&nbsp;&nbsp;亦善观象，在灵州日，见月掩毕口大星，经月复尔，乃叹曰：“毕口大星，边将<br /><br />&nbsp;&nbsp;&nbsp;&nbsp;也，月再掩之，吾其终欤！”果卒于郡。<br /><br />&nbsp;&nbsp;&nbsp;&nbsp;子仁谦为嗣，历引进副使。<br /><br />&nbsp;&nbsp;&nbsp;&nbsp;王庭允，字绍基，其先长安人也。祖处存，定州节度使。父邺，晋州节度使。<br /><br />&nbsp;&nbsp;&nbsp;&nbsp;庭允，唐庄宗之内表也。性勇剽狡捷，鹰瞬隼视，喑呜眦睚，则挺剑而不顾。少<br /><br />&nbsp;&nbsp;&nbsp;&nbsp;为晋阳军校，以攻城野战为务，暑不息嘉树之阴，寒不处密室之下，与军伍食不<br /><br />&nbsp;&nbsp;&nbsp;&nbsp;异味，居不异适，故庄宗于亲族之中，独加礼遇。庄宗、明宗朝，累历贝、忻、<br /><br />&nbsp;&nbsp;&nbsp;&nbsp;密、澶、隰、相六州刺史。国初，范延光据邺称乱，高祖以庭允累朝宿将，诏为<br /><br />&nbsp;&nbsp;&nbsp;&nbsp;魏府行营中军使兼贝州防御史。城降赏劳，授相州节度使，寻移镇定州。先是，<br /><br />&nbsp;&nbsp;&nbsp;&nbsp;契丹欲以王处直之子威为定州节度使，处直则庭允之叔祖也。处直为养子都所篡，<br /><br />&nbsp;&nbsp;&nbsp;&nbsp;时威北走契丹，契丹纳之。至是契丹遣使谕高祖云：“欲使王威袭先人土地，如<br /><br />&nbsp;&nbsp;&nbsp;&nbsp;我蕃中之制。”高祖答：“以中国将校自刺史、团练、防御使序迁，方授旄节。<br /><br />&nbsp;&nbsp;&nbsp;&nbsp;请遣威至此任用，渐令升进，乃合中土旧规。”契丹深怒其见拒，使人复报曰：<br /><br />&nbsp;&nbsp;&nbsp;&nbsp;“尔自诸侯为天子，有何阶级耶？”高祖畏其滋蔓，则厚赂力拒其命。契丹怒稍<br /><br />&nbsp;&nbsp;&nbsp;&nbsp;息，遂连升庭允，俾镇中山，且欲塞其意也。少帝嗣位，改沧州节度使，累官至<br /><br />&nbsp;&nbsp;&nbsp;&nbsp;检校太尉。开运元年秋，卒于位，年五十四。赠中书令。有子三人，长曰昭敏，<br /><br />&nbsp;&nbsp;&nbsp;&nbsp;仕至金吾将军卒。<br /><br />&nbsp;&nbsp;&nbsp;&nbsp;史匡翰，字元辅，雁门人也。父建瑭，事庄宗为先锋将，敌人畏之，谓之“<br /><br />&nbsp;&nbsp;&nbsp;&nbsp;史先锋”，累立战功，《唐书》有传。匡翰起家袭九府都督，历代州辽州副使、<br /><br />&nbsp;&nbsp;&nbsp;&nbsp;检校太子宾客。同光初，为岚、宪、朔等州都游奕使，改天雄军牢城都指挥使，<br /><br />&nbsp;&nbsp;&nbsp;&nbsp;再加检校户部尚书，领浔州刺史。天成中，授天雄军步军都指挥使，岁余，迁侍<br /><br />&nbsp;&nbsp;&nbsp;&nbsp;卫彰圣马军都指挥使。高祖有天下也，授检校司空、怀州刺史。其妻鲁国长公主，<br /><br />&nbsp;&nbsp;&nbsp;&nbsp;即高祖之妹也。寻转控鹤都指挥使兼和州刺史、驸马都尉，俄授检校司徒、郑州<br /><br />&nbsp;&nbsp;&nbsp;&nbsp;防御使，未几，迁义成军节度、滑蒲等州观察处置、管内河堤等使。丁母忧，寻<br /><br />&nbsp;&nbsp;&nbsp;&nbsp;起复本镇。（案：陶Y撰匡翰碑文云：“圃田待理，汉殿抡才，功臣旌佐国之名，<br /><br />&nbsp;&nbsp;&nbsp;&nbsp;出守奉专城之寄。”盖郑州即在义成军管内，匡翰虽迁官，不离本镇也。）<br /><br />&nbsp;&nbsp;&nbsp;&nbsp;匡翰刚毅有谋略，御军严整，接下以礼，与部曲语，未尝称名，历数郡皆有<br /><br />&nbsp;&nbsp;&nbsp;&nbsp;政声。（陶Y碑文云：“斋坛峻而金鼓严，麻案宣而油幢出。控梁苑之西郊，殷<br /><br />&nbsp;&nbsp;&nbsp;&nbsp;乎威望；抚国侨之遗俗，绰有政声。”）尤好《春秋左氏传》，每视政之暇，延<br /><br />&nbsp;&nbsp;&nbsp;&nbsp;学者讲说，躬自执卷受业焉。时发难问，穷于隐奥，流辈或戏为“史三传”。既<br /><br />&nbsp;&nbsp;&nbsp;&nbsp;自端谨，不喜人醉。幕客有关彻者，狂率酣a。一日使酒，怒目谓匡翰曰：“明<br /><br />&nbsp;&nbsp;&nbsp;&nbsp;公昔刺覃怀，与彻主客随至，事无不可，今领节钺，数不相容。且书记赵砺，险<br /><br />&nbsp;&nbsp;&nbsp;&nbsp;之人也，胁肩谄笑，黩货无厌，而明公待之甚厚，彻今请死。近闻张彦泽脔<br /><br />&nbsp;&nbsp;&nbsp;&nbsp;张式，未闻匡翰斩关彻，恐天下谈者未有比类。”匡翰不怒，引满自罚而慰勉之，<br /><br />&nbsp;&nbsp;&nbsp;&nbsp;其宽厚如此。天福六年，白马河决，匡翰祭之，见一犬有角，浮于水心，甚恶之。<br /><br />&nbsp;&nbsp;&nbsp;&nbsp;后数月遘疾而卒于镇，年四十。诏赠太保。<br /><br />&nbsp;&nbsp;&nbsp;&nbsp;子彦容，历宫苑使、濮单宿三州刺史。<br /><br />&nbsp;&nbsp;&nbsp;&nbsp;梁汉J，太原人也。少事后唐武皇，初为军中小校，善骑射，勇于格战。庄<br /><br />&nbsp;&nbsp;&nbsp;&nbsp;宗之破刘仁恭、王德明，及与梁军对垒于德胜，皆预其战，累功至龙武指挥使、<br /><br />&nbsp;&nbsp;&nbsp;&nbsp;检校司空。梁平，授检校司徒、濮州刺史。同光三年，魏王继岌统军伐蜀，以汉<br /><br />&nbsp;&nbsp;&nbsp;&nbsp;J为魏王中军马步都虞候。天成初，授许州兵马留后、检校太保，寻为州节度<br /><br />&nbsp;&nbsp;&nbsp;&nbsp;使，岁余加检校太傅，充威胜军节度、唐邓等州观察处置等使，在镇二年，移镇<br /><br />&nbsp;&nbsp;&nbsp;&nbsp;许州。长兴四年夏，以眼疾授太子少师致仕。高祖素与汉J有旧，及即位之初，<br /><br />&nbsp;&nbsp;&nbsp;&nbsp;汉J进谒，再希任使，除左威卫上将军。天福七年冬，以疾卒于洛阳，年七十余。<br /><br />&nbsp;&nbsp;&nbsp;&nbsp;赠太子太保。<br /><br />&nbsp;&nbsp;&nbsp;&nbsp;杨思权，州新平人也。梁乾化初为军校，贞明二年，转弓箭指挥使、检校<br /><br />&nbsp;&nbsp;&nbsp;&nbsp;左仆射，累迁控鹤右第一军使。唐庄宗平梁，补右厢夹马都指挥使。天成初，迁<br /><br />&nbsp;&nbsp;&nbsp;&nbsp;右威卫将军，加检校司空。会秦王从荣镇太原，明宗乃以冯S为副留守、以思权<br /><br />&nbsp;&nbsp;&nbsp;&nbsp;为北京步军都指挥使以佐佑之。从荣幼骄很，不亲公务，明宗乃遣纪纲一人素善<br /><br />&nbsp;&nbsp;&nbsp;&nbsp;从荣者，与之游处，俾从容讽导之。尝私谓从荣曰：“河南相公恭谨好善，亲礼<br /><br />&nbsp;&nbsp;&nbsp;&nbsp;端士，有老成之风。相公处长，更宜自励，勿致声闻在河南之下。”从荣不悦，<br /><br />&nbsp;&nbsp;&nbsp;&nbsp;因告思权曰：“朝廷人皆推从厚，共非短我，吾将废弃矣。”思权曰：“请相公<br /><br />&nbsp;&nbsp;&nbsp;&nbsp;勿忧，万一有变，但思权在处有甲兵，足以济事。”乃劝从荣招置部曲，调弓砺<br /><br />&nbsp;&nbsp;&nbsp;&nbsp;矢，阴为之备。思权又谓使者曰：“朝廷教君伴相公，终日言弟贤兄弱何也？吾<br /><br />&nbsp;&nbsp;&nbsp;&nbsp;辈苟在，岂不能与相公为主耶？”使者惧，告冯S，乃密奏之。明宗乃诏思权赴<br /><br />&nbsp;&nbsp;&nbsp;&nbsp;京师，以秦王之故，亦弗之罪也。长兴末，为右羽林都指挥使，遣戍兴元。闵帝<br /><br />&nbsp;&nbsp;&nbsp;&nbsp;嗣位，奉诏从张虔钊讨凤翔，洎至岐下，思权首倡倒戈以攻虔钊。寻领部下军率<br /><br />&nbsp;&nbsp;&nbsp;&nbsp;先入城，谓唐末帝曰：“臣既赤心奉殿下，俟京城平定，与臣一镇，勿置在防御<br /><br />&nbsp;&nbsp;&nbsp;&nbsp;团练使内。”乃怀中出纸一幅，谓末帝曰：“愿殿下亲书臣姓名以志之。”末帝<br /><br />&nbsp;&nbsp;&nbsp;&nbsp;命笔，书“可宁节度使”。及即位，授推诚奉国保V功臣、静难军节度、宁<br /><br />&nbsp;&nbsp;&nbsp;&nbsp;庆衍等州观察处置等使、检校太保。清泰三年，入为右龙武军统军。高祖即位，<br /><br />&nbsp;&nbsp;&nbsp;&nbsp;除左卫上将军，进封开国公。天福八年，以疾卒，年六十九。赠太傅。<br /><br />&nbsp;&nbsp;&nbsp;&nbsp;尹晖，魏州人也。少以勇健事魏帅杨师厚为军士，唐庄宗入魏，擢为小校，<br /><br />&nbsp;&nbsp;&nbsp;&nbsp;从征河上，每于马前步斗有功。庄宗即位，连改诸军指挥使。天成、长兴中，领<br /><br />&nbsp;&nbsp;&nbsp;&nbsp;数郡刺史，累迁严卫都指挥使。洎应顺中，王师讨末帝于岐下，晖与杨思权首归，<br /><br />&nbsp;&nbsp;&nbsp;&nbsp;末帝约以邺都授之。末帝即位，高祖入洛，尝遇晖于通衢，晖马上横鞭以揖高祖。<br /><br />&nbsp;&nbsp;&nbsp;&nbsp;高祖忿之，后因谒谓末帝曰：“尹晖常才，以归命称先，陛下欲令出镇名藩，外<br /><br />&nbsp;&nbsp;&nbsp;&nbsp;论皆云不当。”末帝乃授晖应州节度使。高祖即位，改右卫大将军。时范延光据<br /><br />&nbsp;&nbsp;&nbsp;&nbsp;邺谋叛，以晖失意，密使人赍蜡弹，以荣利啖之。晖得延光文字，惧而思窜，欲<br /><br />&nbsp;&nbsp;&nbsp;&nbsp;沿汴水奔于淮南。高祖闻之，寻降诏招唤，未出王畿，为人所杀。<br /><br />&nbsp;&nbsp;&nbsp;&nbsp;子勋，事皇朝，累历军职，迁内外马步都军头，见为郢州防御使。<br /><br />&nbsp;&nbsp;&nbsp;&nbsp;李从璋，字子良，后唐明宗皇帝之犹子也。少善骑射，从明宗历战河上，有<br /><br />&nbsp;&nbsp;&nbsp;&nbsp;平梁之功。唐同光末，魏之乱军迎明宗为帝，从璋时引军自常山过邢，邢人以从<br /><br />&nbsp;&nbsp;&nbsp;&nbsp;璋为留后。逾月，明宗即位，受诏领捧圣左厢都指挥使，时天成元年五月也。八<br /><br />&nbsp;&nbsp;&nbsp;&nbsp;月，改大内皇城使，加检校司徒、彰国军节度使，赐竭忠建策兴复功臣。旋以达<br /><br />&nbsp;&nbsp;&nbsp;&nbsp;靼诸部入寇，从璋率麾下出讨，一鼓而破，有诏褒之。三年四月，移镇滑台。时<br /><br />&nbsp;&nbsp;&nbsp;&nbsp;明宗驻跸于大梁，从璋尝召幕客谋曰：“车驾省方，藩臣咸有进献，吾为臣为子，<br /><br />&nbsp;&nbsp;&nbsp;&nbsp;安得后焉。欲取仓廪羡余，以助其用。诸君以为何如？”内有宾介白曰：“圣上<br /><br />&nbsp;&nbsp;&nbsp;&nbsp;宽而难犯，行宫在近，忽致上达，则一幕俱罹其罪。”从璋怒。翌日，欲引弓射<br /><br />&nbsp;&nbsp;&nbsp;&nbsp;所言者，朝廷知之，改授右骁卫上将军。长兴元年十月，出镇陕州。二年五月，<br /><br />&nbsp;&nbsp;&nbsp;&nbsp;迁河中节度使。三年，就加检校太傅，赐忠勤静理崇义功臣。四年五月，制封洋<br /><br />&nbsp;&nbsp;&nbsp;&nbsp;王。是岁，明宗厌代，闵帝嗣位，寻受命代潞王于岐上，会潞王举兵入洛，事遂<br /><br />&nbsp;&nbsp;&nbsp;&nbsp;寝。高祖即位之元年十二月，授威胜军节度使，降封陇西郡公。二年九月，终于<br /><br />&nbsp;&nbsp;&nbsp;&nbsp;任，年五十一。邓人为之罢市，思遗爱也。诏赠太师。<br /><br />&nbsp;&nbsp;&nbsp;&nbsp;从璋性贪黩，惧明宗严正，自滑帅入居环卫之后，以除拜差跌，心稍悛悟，<br /><br />&nbsp;&nbsp;&nbsp;&nbsp;后历数镇，与故时幕客不足者相遇，无所憾焉。蒲、陕之日，政有善誉，改赐“<br /><br />&nbsp;&nbsp;&nbsp;&nbsp;忠勤静理”之号，良以此也。及高祖在位，愈畏其法，故没于南阳，人甚惜之，<br /><br />&nbsp;&nbsp;&nbsp;&nbsp;亦明宗宗室之白眉也。子重俊。<br /><br />&nbsp;&nbsp;&nbsp;&nbsp;重俊，唐长兴、清泰中，历诸卫将军。高祖即位，遥领池州刺史。少帝嗣位，<br /><br />&nbsp;&nbsp;&nbsp;&nbsp;授虢州刺史。性贪鄙，常为郡人所讼，下御史台，抵赃至重，太后以犹子之故救<br /><br />&nbsp;&nbsp;&nbsp;&nbsp;之，乃归罪于判官高献，止罢其郡。未几，复居环列，出典商州。商民素贫，重<br /><br />&nbsp;&nbsp;&nbsp;&nbsp;俊临之，割剥几尽。复御家不法，其奴仆若履汤蹈火，忤其意者，或鞭之，或刃<br /><br />&nbsp;&nbsp;&nbsp;&nbsp;之。又杀从人孙汉荣，掠其妻。及受代归洛，汉荣母燕氏获其子妇，以诉于府尹<br /><br />&nbsp;&nbsp;&nbsp;&nbsp;景延广。牙将张守英谓燕曰：“重俊前朝枝叶，今上中表，河南尹其何以理？不<br /><br />&nbsp;&nbsp;&nbsp;&nbsp;若邀其金帛，私自和解，策之上也。”燕从其言，授三百缗而止。后以青衣赵满<br /><br />&nbsp;&nbsp;&nbsp;&nbsp;师因不胜楚毒，逾垣诉景延广，云重俊与妹私奸及前后不法事，延广奏之。诏遣<br /><br />&nbsp;&nbsp;&nbsp;&nbsp;刑部郎中王瑜鞫之，尽得其实，并以秽迹彰露，而赐死于家。<br /><br />&nbsp;&nbsp;&nbsp;&nbsp;李从温，字德基，代州崞县人，后唐明宗之犹子也。明宗微时，从温执仆御<br /><br />&nbsp;&nbsp;&nbsp;&nbsp;之役，后养为己子。及历诸藩，署为牙校，命典厩库。唐同光中，奏授银青光禄<br /><br />&nbsp;&nbsp;&nbsp;&nbsp;大夫、检校右散骑常侍，累加检校司空，充北京副留守。明宗即位，授安国节度<br /><br />&nbsp;&nbsp;&nbsp;&nbsp;使、检校司徒。长兴元年四月，入为右武卫上将军。是岁，复出镇许田。明年，<br /><br />&nbsp;&nbsp;&nbsp;&nbsp;移北京留守，加太傅。四年正月，改太平军节度使。五月，制封兖王。十一月，<br /><br />&nbsp;&nbsp;&nbsp;&nbsp;移镇定州，兼北面行营副招讨使，寻又移镇常山。清泰中，加同平章事，改镇彭<br /><br />&nbsp;&nbsp;&nbsp;&nbsp;门。高祖即位之明年，就加侍中。七年，加兼中书令。八年，再为许州节度使、<br /><br />&nbsp;&nbsp;&nbsp;&nbsp;开府仪同三司，封赵国公，累加食邑一万户，食实封一千二百户。开运二年，改<br /><br />&nbsp;&nbsp;&nbsp;&nbsp;河阳三城节度使。三年二月，卒于任，年六十三。赠太师，追封陇西郡王。<br /><br />&nbsp;&nbsp;&nbsp;&nbsp;从温始以明宗本枝，历居藩翰，无文武才略资济代之用，凡临民以货利为急。<br /><br />&nbsp;&nbsp;&nbsp;&nbsp;在常山日，睹牙署池潭凡十余顷，皆立木为岸，而以修篁环之，从温曰：“此何<br /><br />&nbsp;&nbsp;&nbsp;&nbsp;用为？”悉命伐竹取木，鬻于列肆，获其直以实用帑焉。高祖即位，从温时在兖<br /><br />&nbsp;&nbsp;&nbsp;&nbsp;州，多创乘舆器服，为宗族切戒，从温弗听。其妻关氏，素耿介，一日厉声于牙<br /><br />&nbsp;&nbsp;&nbsp;&nbsp;门云：“李从温欲为乱，擅造天子法物。”从温敬谢，悉命焚之，家无败累，关<br /><br />&nbsp;&nbsp;&nbsp;&nbsp;氏之力也。后以多畜驼马，纵牧近郊，民有诉其害稼者，从温曰：“若从尔之意，<br /><br />&nbsp;&nbsp;&nbsp;&nbsp;则我产畜何归乎？”其昏愚多此类也。高祖性至察，知而不问。少帝嗣位，太后<br /><br />&nbsp;&nbsp;&nbsp;&nbsp;教曰：“吾只有此兄，慎勿绳之。”故愈加姑息，以致年逾耳顺，终于牖下，乃<br /><br />&nbsp;&nbsp;&nbsp;&nbsp;天幸也。<br /><br />&nbsp;&nbsp;&nbsp;&nbsp;张万进，突厥南鄙人也。祖拽斤，父腊。万进白皙美髯，少而无赖。事唐武<br /><br />&nbsp;&nbsp;&nbsp;&nbsp;皇，以骑射著名，攻城野战，奋不顾命。尝与梁军对阵，持锐首短刀，跃马独进，<br /><br />&nbsp;&nbsp;&nbsp;&nbsp;及兵刃既，则易以大锤，左右奋击，出没进退，无敢当者。唐庄宗、明宗素<br /><br />&nbsp;&nbsp;&nbsp;&nbsp;怜其雄勇，复奖其战功，故累典大郡。天成、长兴中，历威胜、保大两镇节制。<br /><br />&nbsp;&nbsp;&nbsp;&nbsp;高祖有天下，命为彰义军节度使，所至不治，政由群下。洎至泾原，凶恣弥甚。<br /><br />&nbsp;&nbsp;&nbsp;&nbsp;每日于公庭列大鼎，烹肥q，割u方寸以啖宾佐，皆流泪不能大嚼，俟其他顾，<br /><br />&nbsp;&nbsp;&nbsp;&nbsp;则致袂中。又命巨觯行酒，诉则辱之，乃有持杯伪饮，褰领裱而纳之者。既沉湎<br /><br />&nbsp;&nbsp;&nbsp;&nbsp;无节，唯妇言是用，其妻与幕使张光载干预公政，纳钱数万，补一豪民为捕贼将，<br /><br />&nbsp;&nbsp;&nbsp;&nbsp;领兵数百人入新平郡境。帅以其事上奏，有诏诘之，光载坐流罪，配于登州。<br /><br />&nbsp;&nbsp;&nbsp;&nbsp;天福四年三月，万进疾笃，月余，州兵将乱，乃诏副使万庭圭委其符印。记室李<br /><br />&nbsp;&nbsp;&nbsp;&nbsp;升素憾凌虐，知其将亡，谓庭圭曰：“气息将奄，不保晨暮，促移就第，岂不宜<br /><br />&nbsp;&nbsp;&nbsp;&nbsp;乎！”庭圭从之。万进寻卒，遂以篮X秘尸而出，即驰骑而奏之，诏命既至，而<br /><br />&nbsp;&nbsp;&nbsp;&nbsp;后发丧。其妻素很戾，谓长子彦球曰：“万庭圭逼迫危病，惊扰而死，不手戮之，<br /><br />&nbsp;&nbsp;&nbsp;&nbsp;奚为生也！”庭圭闻之，不敢往吊。万进假殡于精舍之下，至E东辕，凡数月<br /><br />&nbsp;&nbsp;&nbsp;&nbsp;之间，郡民数万，无一馈奠者。为不善者，众必弃之，信矣夫！<br /><br />&nbsp;&nbsp;&nbsp;&nbsp;史臣曰：延广功扶二帝，任掌六师，亦可谓晋之勋臣矣。然而昧经国之远图，<br /><br />&nbsp;&nbsp;&nbsp;&nbsp;肆狂言于强敌，卒使邦家荡覆，宇县丘墟，《书》所谓“惟口起羞”者，其斯人<br /><br />&nbsp;&nbsp;&nbsp;&nbsp;之谓欤！彦韬既负且乘，任重才微，盗斯夺之，固其宜矣。希崇蔚有雄干，老于<br /><br />&nbsp;&nbsp;&nbsp;&nbsp;塞垣，未尽其才，良亦可惜。杨、尹二将，因倒戈而仗钺，岂义士之所为！其余<br /><br />&nbsp;&nbsp;&nbsp;&nbsp;盖以勋以亲，咸分屏翰，唯万进之丑德，又何暇于讥焉！</div>
            <div class="link">
                <a id="err-report" href="javascript:void(0)" onClick="report('旧五代史出错啦!');">
                    错误举报</a><a id="add-bookcase" href="javascript:void(0)" onClick="addbookcase(544,100394);">加入书签</a><a
                        href="100376.html">上一页</a>&larr;<a href="index.html">返回列表</a>&rarr;<a
                            href="100410.html">下一页</a><a id="book-vote" href="javascript:void(0)" onClick="vote(544);">投推荐票</a><a
                                id="err-report" href="javascript:void(0)" onClick="report('旧五代史更新太慢啦!');">更新太慢</a></div>
        </div>
		</div>

    </div>
    <div id="footer">
        崇尚高度自由的文学，但拒绝任何色情小说，一经发现，即作删除！<br>&copy; 2007-2016  哈西文学网 <SCRIPT type=text/javascript src="/hax/tj.js"></SCRIPT>
    </div>
</div>
<div class="back-to-top" id="back-to-top"><a href="javascript:void(0);" target="_self">Back to Top</a></div>
<!--[if lt IE 9]><script src="/style/js/html5.js"></script><![endif]-->
<script type="text/javascript">        var preview_page = "100376.html"; var next_page = "100410.html"; var index_page = "index.html"; var sortid = "9"; var article_id = "544"; var chapter_id = "100394"; var articlename = "旧五代史"; var chaptername = " 卷八十八（晋书） 列传三"; var author = "薛居正"; function jumpPage() { if (event.keyCode == 37) location = preview_page; if (event.keyCode == 39) location = next_page; if (event.keyCode == 13) location = index_page; } document.onkeydown = jumpPage;</script>
</body>
</html>